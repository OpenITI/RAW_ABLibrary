[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاخلاق و جوان\r\nجلد اول\r\nحضرت آية الله حسين مظاهرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمظاهرى ، حسين ، 1312 - .\r\nاخلاق و جوان / حسين مظاهرى . - قم : شفق 1377 .\r\n2 ج . -\r\n224 ص .\r\nكتابنامه به صورت زيرنويس .\r\n1 . جوانان و اسلام 2 . اخلاق اسلامى 3 . جوانان - اخلاق الف . عنوان\r\n3 الف 615 م / 230 bp\r\n4836 / 297\r\nانتشارات شفق\r\nنام كتاب : اخلاق و جوان ( جلد اول )\r\nمؤلف : آية الله حسين مظاهرى\r\nناشر : انتشارات شفق\r\nنوبت چاپ : چهارم / 1387\r\nچاپ : قدس\r\nisbn : 978 - 964 - 485 - 004 - 2 ( vol 1 )\r\nisbn : 978 - 964 - 485 - 003 - 5 ( 2 volset )\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nجلد اول\r\n\r\nپيشگفتار\r\nبسم الله الرّحمن الرّحيم\r\nبىترديد ، رشد و توسعه جوامع انسانى در ابعاد گوناگون فرهنگى ، اجتماعى ، اقتصادى و رشد هميشگى و بالندگى پياپى ارزشهاى بلند معنوى در همه حوزه‌هاى زندگى ، در گرو دريافتن نسل جوان و اهتمام به امور آنان است .\r\nهم از اينروست كه جوانان ، همواره ى تاريخ ، كانون اصلى توجه مصلحان و نيز هدف اساسى تهاجم مفسدان بوده‌اند ، چرا كه عالم جوانى چنان كه افتد و دانى همانگونه كه مىتواند منشأ نيك‌ترين تحولات زندگى آدمى گردد ، به همان ميزان در معرض فتنه انگيزترين آسيبهاى اخلاقى و فرهنگى و معنوى نيز ، هست .\r\nبارى ، مصلحان و داعيه‌داران صلاح و سداد جامعه ى انسانى ، جوان را مطمح نظر خويش ساخته‌اند ، زيرا به خوبى دريافته‌اند كه روح لطيف و قلب ظريف جوان ، تجليگاه شور زندگى و آهنگ سازندگى است و اگر اين شور جوانى با شعور دينى در هم آميزد سعادت نسل جوان و به دنبال آن سلامت جامعه ى بشرى تضمين خواهند شد . اصلاح‌گران به چشم تجربه ديده بودند كه روان ناآرام جوانان و قلب شورانگيز آنان جز در پرتو شعاع ايمان و اخلاق به ساحل آرامش نمىرسد . اين سلاح ايمان و صلاح اخلاق است كه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nگرانبهاترين سرمايه ى اجتماع آدميان يعنى طبقه ى جوان را در برابر آفات روزگار و آسيب دهر ، مصون مىدارد .\r\nمفسدان و فتنه‌انگيزان نيز ، در تهاجم فرهنگ و انديشه ى ملّتها ، نوك‌تيز پيكان حملات خويش را ، به سوى نسل جوان نشانه رفته‌اند ، چرا كه آنان نيز دريافته‌اند كه آسيب‌پذيرترين بخش از بدنه ى اجتماع انسانى كه با صرف كمترين سرمايه ى تهاجمى ، بيشترين اهداف توطئه‌آميز آنان را برآورده مىكند جوانان و حوزه ى نسل جوان است .\r\nاگر امروزه ، احساس همه ى دردمندان جوامع بشرى در اين است كه انسان قرن حاضر كه در عصر فراتكنولوژى زيست مىكند و جهان را به سر پنجه ى قدرت علمى و دانش تجربى خويش تسخير كرده است دچار بحران هويت و جدايى از فطرت شده است ، بدين جهت است كه نسل جوان از سامانه ى ارزشى لازم كه هدفدارى زندگانى آدمى را تأمين مىكند برخوردار نيستند و مگر نه اين است كه همين طبقه از اجتماع ، ساختار فرداى جامعه بشرى را شكل مىدهند و سرنوشت آينده اجتماع را با فرهنگ و انديشه و رفتار و كردار برون تراويده از همان كوزه ى فرهنگ و تفكر و مبتنى بر آن ، رقم مىزنند ؟ از اين رو نگاهى عميق به تاريخ ملتها و سرنوشت عبرت‌آميز و درس‌آموز امتها ، ما را با اين واقعيت خارجى مواجه مىسازد كه بختيارى و نابختيارى هر اجتماعى در تفاوت شاخص اهتمام آنان به امور حوزه ى نسل جوان و طبقه ى جوانان بوده است . اين عزم جزم و اراده ى خلل ناپذير و حركت و پويايى و استقامت جوانان بوده است كه ماناترين صحنه‌هاى شورانگيز زندگى و سازندگى و بالنده‌ترين جلوه‌هاى عشق و ايثار و شكوهمندترين تجليات علم و عقل را در تاريخ ملّتها آفريده است ، و اين سستى و خمودگى و پوچى و تباهى نسل جوان بوده است كه تلخ‌ترين و فاجعه‌آميزترين حوادث تاريخى و شكست و واماندگى و درماندگى هر امّتى را ثبت كرده است .\r\nانقلاب پر شكوه اسلامى ما ، جاوادنه‌ترين دليل و معيار اثبات اين مدعاست . اين انقلاب افتخارآميز ، در تمام مراحل تكوين خود از نقطه ى آغازين آن در پگاه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nپانزدهم خرداد 42 تا سر منزل فتح و پيروزى در شامگاه بيست و دوم بهمن 57 و پس از آن در مقطع تداوم و در همه ى فراز و نشيبهاى سخت و آسان يك انقلاب و به ويژه در دوران شكوهمند دفاع مقدس و تا به امروز وابستگى تمام به عزم و انديشه و بيدارى و جهد بليغ و حركت درست نسل جوان داشته است . بىجهت نيست كه مصلح سترگ معاصر و بنيانگذار بزرگ انقلاب اسلامى حضرت امام خمينى كه سلام و ورود خدا بر روان به شكوه او باد از جوانان به عنوان اميد و نويد خويش ، و فرزندان اسلام و ميهن كه چشم اميد ملت به آنهاست ، ياد مىكرد و كانون اصلى توجه خود را طبقه جوان كشور ، قرار داده بود .\r\nآن بزرگوار در تبيين علل و زمينه‌هاى پيدايش نهضت اسلامى ، اوضاع ايران پيش از انقلاب را به خوبى مورد مداقه قرار مىداد و تباهى نسل جوان و ترويج فساد از طريق رسانه‌ها به هدف تخريب قوه تفكر جوانان ، و در يك كلمه فساد اخلاق آنان را از عوامل عمده ى استيلاى استعمار بر كشور و ميهن ما مىشمرد . به سخنى دردمندانه از آن رهبر فقيد و دردمند ، در اولين سال پيروزى انقلاب اسلامى بنگريد :\r\n« ابواب فساد را به روى جوانهاى ما باز كردند و دامن زدند . . . ما كه شاهد هستيم مىبينيم مراكز فسادى كه در مملكت هست و جوانهاى ما به آن مراكز فساد كشيده شدند ، هويت خودشان را از دست دادند ، زياد است كه گفته مىشود و مسلم اين طور است كه مراكز فساد در تهران بيشتر از كتابخانه است ما را تهى كردند از همه چيز ، جوانهاى ما را تهى كردند از آن خاصيتى كه بايد نيروى جوانى داشته باشد ، خواستند نيروى جوانى ما را از دست ما بگيرند و بعد از اينكه اين نيروها گرفته شد خزائن ما ، ذخائر ما را ببرند و جوانهاى ما بىتفاوت باشند . در زمان رژيم سابق همين حال را پيش آورده بودند ، جوانهاى ما را به مراكز فساد كشيدند ، تبليغات راجع به فسادهاى اخلاقى به قدرى زياد بود كه تمام روزنامه‌ها ، تمام مجلات در اين باب كار مىكردند و همين‌طور راديو ، تلويزيون ، همه اينها مجهز\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبودند براى اينكه جوانهاى ما را از بين ببرند و نيروى جوانى را از آنها سلب كنند « 1 » » .\r\nاين سخنان پرسوز ، حاكى از اين واقعيت بيرونى است كه اساسىترين عامل تيره بختى و نابختيارى ملت ايران در زمان سلطه ستمگرانه استبداد بر اين كشور ، خنثى نمودن نيروى عظيم نسل جوان ، و در نتيجه بىتفاوتى روزافزون آنان در قبال سرنوشت خود و مملكت خويش بوده است .\r\nهم از اينروست كه آن عزيز اصلاحگر نيز كه معمار عزت ديروز و منادى صلابت امروز ما بود به خوبى دريافته بود كه :\r\n« جوانان متعهد در طول تاريخ . . . سرمايه‌هاى اميدبخش اسلام و كشورهاى اسلامى هستند . اينانند كه با تعهد و سلاح و استقامت و پايدارى مىتوانند كشتى نجات امت اسلامى و كشورهاى خود باشند و اين عزيزانند كه استقلال و آزادى و ترقى و تعالى ملت مرهون زحمات آنان است و اينانند كه هدف اصلى استعمارگران جهانند و هر قطبى در صدد صيدشان و با صيد آنان ملتها و كشورها به تباهى و استضعاف كشيده مىشوند « 2 » » .\r\nاز اينرو با شفقت و مهربانى تمام ، نسل جوان را مخاطب قرار مىداد كه :\r\n« شما اكنون داراى نيروى عظيم جوانى هستيد ، نيرويى كه مىتوانيد اسلام و ميهن خود را به اوج عظمت و سرافرازى رسانيد و دست جنايتكاران را از ممالك اسلامى و كشور خود قطع كنيد ، نيرويى كه اگر در راه حق صرف شود ابديت دارد و به قدرت لايزال مىپيوندد و اگر در بيهوده و\r\n\r\n\r\n","description":"","footnote":"\r\n( 1 ) - بيانات امام خمينى در ديدار با نمايندگان نهضتهاى آزادىبخش جهان ، صحيفه ى نور ، جلد 11 ، ص 270 .\r\n( 2 ) - امام خمينى ، صحيفه ى نور ، جلد 15 ، ص 210 .\r\n","page_name":" 14 ","page_number":14},
  {"content":"\r\n\r\nشهوات هدر رود ، در اين عالم ، ذلت و بردگى و در آن عالم ، عقوبت و شرمسارى به بار آورد « 1 » » .\r\nبر اين اساس است كه بايد گفت : تنها راه نجات و اميدوارى جوامع انسانى ، احياى فكر دينى و قداست مذهبى و رشد و توسعه اخلاق و اخلاقيات در حوزه ى نسل جوان است و در اين گفته نبايد هيچ ترديدى روا داشت .\r\nجوان امروز ، در ميانه توفان تلاطم برانگيز انديشه‌هاى فاسد بيش از همه چيز و پيش از هر چيز به تصويرى روشن از سيماى مطلوب زندگى نيازمند است كه در آن زندگى و سازندگى انسان در كنار اخلاق و ايمان الهى نشسته باشد و سلامت دنيا و سعادت آخرت وى را تضمين نمايد .\r\nكتاب حاضر ، كه متن تحرير شده سلسله مباحث فقيه اخلاقى حضرت آيت‌الله‌مظاهرى دام عزه‌العالى است و در ماه مبارك رمضان سالهاى 1412 تا 1415 ه - . ق در جمع نسل جوان ايراد گرديده به همين منظور فراهم آمده است .\r\nانتشارات شفق كه در كار نشر كتب اخلاقى سابقه‌اى ديرين دارد ، تحرير و بازنويسى آن سخنان را به دانشور عزيز جناب آقاى محسن متوسل سپرد و ايشان نيز همت ارجمند خود را در كار بازنويسى و تنفيح آن كرد و در نهايت مركز مطالعات و تحقيقات اخلاقى نيز بررسى نهايى آن را عهده‌دار شد و اصلاحات لازم و حذف و اضافات شايسته را به عمل آورد .\r\nاينك جلد اول از اين سلسله مباحث كه در برگيرنده ى چهار فصل از مباحث مربوط به اخلاق و نسل جوان است در منظر جوانان عزيز اين بوم و برقرار مىگيرد و ان‌شاءالله جلد دوم آن نيز به زودى منتشر خواهد شد .\r\nاگر اين مباحث كه احياى اخلاق و اخلاقيات در حوزه نسل جوان را نشانه و آهنگنامه خود قرار داده است ، از دولت اكرام طبقه جوان بىنصيب نماند و مطمح نظر آنان\r\n\r\n\r\n","description":"","footnote":"\r\n( 1 ) - امام خمينى ، صحيفه ى نور ، جلد 1 ، ص 204 .\r\n","page_name":" 15 ","page_number":15},
  {"content":"\r\n\r\nو تمامى انديشمندان ، فرهيختگان و همه علاقه‌داران به ادب و اخلاق و تهذيب نفس و پالايش روح واقع شود ، كلاه گوشه آن به آفتاب خواهد رسيد و به جايگاه واقعى خود دست خواهد يازيد .\r\nو توفيق و هدايت از خداست .\r\nجوانا ! سرمتاب از پند پيران كه رأى پير از بخت جوان به « مركز مطالعات و تحقيقات اخلاقى »\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nفصل اول جوان و نيروهاى كنترل‌كننده\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nدوره ى حساس جوانى\r\nدوران جوانى ، دوران بسيار حساسى است ، زيرا از يك طرف در اين دوره ، تمام غرايز و تمايلات در جوان شعله‌ور است و زبانه مىكشد و از طرف ديگر يك دنيا احساسات و عواطف در جوان بروز مىكند و شكوفا مىشود ، ( احساساتى كه كاملًا ضربه‌پذير و حساس است ) . علاوه بر اينها ، دوره ى جوانى ، دوره‌اى است پر از آمال و آرزو و تخيلات دور و دراز ، كه كاملًا فكر جوان را احاطه مىكند و به اصطلاح ، در يك دوره ى كاملًا ايده‌اليستى به سر مىبرد . اگر غرور و خودپسندى نيز بر اين خصوصيات افزوده شود ، شخصيت جوان و دوره ى حساس جوانى را نمايان مىسازد . از اينرو معارف روايى ما در حالى كه جوانى را شعبه‌اى از جنون ناميده‌اند « 1 » ، آن را در شمار يكى از دو نعمتى دانسته‌اند كه تنها پس از گذشتن و از بين رفتن آن ، ارزشش معلوم مىشود . « 2 » بنابراين ، جوانى كه در اين دوره ى حساس با آن خصوصيات ويژه به سر مىبرد ، يعنى سراپا احساسات است ، تمام تمايلات و غرايزش بالفعل شده ، تخيلها ، آمال و آرزوها ، وسوسه‌ها و شبهه‌ها وجودش را فراگرفته و مهمتر اينكه غرور جوانى هم بر او حكمفرما گرديده ، نيازمند يك نيروى كنترل كننده ى قوى است تا او را از سقوط و انحراف\r\n\r\n\r\n","description":"","footnote":"\r\n( 1 ) - الشباب شعبة من الجنون ، بحارالانوار / ج 77 ، ص 133 .\r\n( 2 ) - شيئان لا يعرف فضلهما إلا من فقدهما ، الشباب و العافية ، غررالحكم .\r\n","page_name":" 19 ","page_number":19},
  {"content":"\r\n\r\nحتمى بازداشته ، به راه سعادت هدايت كند . اما اگر اين نيروى كنترل‌كننده نباشد ، يا به هر نحوى تضعيف شده باشد ، ممكن است همان غرور جوانى ( كه با كنترل و مواظبت ، مىتواند مايه ى سرافرازى باشد ) ، او را به سقوط بكشاند ، يا يكى از تمايلات وغرائز او طوفانى شود و بناى سعادتش را در هم بكوبد . چه بسا كه با يك ساعت فكر ايده‌آلى و تخيلى در يك گوشه ىخلوت ، به كلى منحرف شود و احساساتش با اندك چيزى ضربه بخورد و وجودش مثل يك شيشه ى ظريف كه سنگى به آن اصابت كند در هم بشكند و زندگيش را به مخاطره اندازد . به همين جهت جاد با نفس را برترين جهاد خوانده‌اند « 1 » و مخالفت با هواى نفس را ، غلبه بر شيطان دانسته‌اند . « 2 » پس براى جلوگيرى از خطر انحراف و سقوط جوانان عزيز - چه دختر ، چه پسر بايد يك نيروى كنترل‌كننده وجود داشته باشد ، البته اين نيروى كنترل‌كننده ، يك چيز نيست ، بلكه مجموعه‌اى از عوامل گوناگون است كه بايد با هم به كار افتد و هماهنگ حركت كند تا جوان ، مخصوصاً و ساير اقشار جامعه عموماً ، با استفاده از آنها بتوانند راه خود را بيابند و از خطرها محفوظ بمانند .\r\nاجزاى اين مجموعه كه انشاءالله در بحثهاى آتى به تشريح آنها مىپردازيم ، عبارتند از :\r\n1 - عقل 6 - نماز\r\n2 - وجدان اخلاق 7 - ايمان عقلى و ايمان قلبى\r\n3 - آداب و رسوم اجتماعى 8 - تربيت خانوادگى\r\n4 - احترام به قانون 9 - تربيت فرهنگى\r\n5 - انعطاف‌پذيرى 10 - تربيت اجتماعى\r\n\r\n\r\n","description":"","footnote":"\r\n( 1 ) - قال على ( ع ) : جهاد النفس افضل جهاد ، غررالحكم / 371 .\r\n( 2 ) - قال على ( ع ) : من خالف نفسه فقد غلب الشيطان ، غررالحكم / 383 .\r\n","page_name":" 20 ","page_number":20},
  {"content":"\r\n\r\n\r\nنيروى كنترل كننده عقل\r\nاولين و بديهىترين عامل در مجموعه ى نيروى كنترل‌كننده ى جوان ، عقل اوست ، اميرالمؤمنين على ( ع ) در اين زمينه مىفرمايند :\r\nعقل ، پاك‌كننده ( بازدارنده ) از بديها و امركننده ( ترغيب كننده ) به خوبيهاست . « 1 » عقل جوان ، هر چند كه ناپخته و مثل نهالى نوپاست . اما داراى ظرافت ويژه‌اى است كه جوان بايد از آن مدد بگيرد و اين ويژگى ، همان جوانى و شادابى است . اما ببينيم كه عقل چيست ؟\r\nآنچه مىتوان ، به زبان بسيار ساده گفت اين است كه : عقل درختى است كه ميوه و ثمره‌اش ، تفكر ، تذكر و تنبه است ، و قوه‌اى است كه خوبيها را از بديها تميز مىدهد . قرآن كريم نيز در تعريف عقل ، بر همين نكته تكيه كرده و مىفرمايد :\r\nفَبَشِّرْ عِبادِ الَّذينَ يَسْتَمِعُونَ الْقَولَ فَيَتَّبِعُونَ احْسَنَهُ اولئِكَ الَّذينَ هَديهُمُ اللهُ وَ اولئِكَ هُمْ اولُوا الالْبابِ « 2 » . . . « پس ( اى رسول ) تو هم آن بندگان را به لطف و رحمت من بشارت ده ، بندگانى كه\r\n\r\n\r\n","description":"","footnote":"\r\n( 1 ) - العقلُ مُنَزِّهٌ عَنِ الْمُنْكَر ، امِرٌ بِالمَعروف ، غررالحكم .\r\n( 2 ) - سوره ى زمر / 18 .\r\n","page_name":" 21 ","page_number":21},
  {"content":"\r\n\r\nچون سخن حق بشنوند ، نيكوتر آن را عمل كنند ، آنان كسانى هستند كه خدا آنها را به لطف خاص خود هدايت فرموده و هم آنان به حقيقت ، خردمندان عالمند » .\r\nبنابراين ، افراد عاقل كه عنايت خدا با آنها همراه است ، افرادى هستند كه به بركت عقلشان ، حرف خوب را از بد تميز مىدهند ، آنگاه خوب را مىگيرند و بد را رها مىكنند .\r\nقرآن شريف ، مكرر و در موارد گوناگون ، بر عقل و استفاده ى از آن ، تأكيد و پافشارى فرموده ، به نحوى كه جملاتى نظير : افَلا تَعْقِلون ، افَلا تَتَذَكَّرون ، افَلا تَتَفَّكرون ، بسيار آمده است . يعنى قرآن‌كريم با تكرار اين تذكرات ، همه انسانها ، مخصوصاً نسل جوان را به استفاده از عقل و عاقبت انديشى در همه شئون زندگى دعوت مىكند و نتايج شوم نينديشيدن را يادآور مىشود .\r\n\r\nتعقل و دورانديشى\r\nدر سوره ى شمس كه از نظر اخلاقى يكى از بهترين سوره‌هاى قرآنست ، خداوند متعال ، پس از آنكه قضيه ى قوم ثمود و سرنوشت شوم آنان را بيان مىكند ، در آخر كار مىفرمايد :  وَ لا يَخافُ عُقْباها  « 1 » ، يعنى همه ى بدبختيهايى كه اين قوم بدان دچار گشتند ، بخاطر آن بود كه عاقبت‌انديش نبودند و از سرانجام عمل خويش بيمناك نگشتند .\r\nاز نمونه‌هاى روشن عاقبت‌انديشى اين است كه : انسان وقتى مىخواهد چيزى بگويد ، اول فكر ند ، عاقبت آن را بسنجد ، هدف و نتيجه و تبعات آن را در نظر بگيرد ، اگر خوبست بگويد و انجام دهد و الا از گفتن و انجامش دست بردارد ، تا به راه سعادت رهنمون گردد .\r\nدر معارف روايى ، عقل وسيله پرهيز از گناه و دورى جستن از عيوب « 2 » ، و نيز وسيله\r\n\r\n\r\n","description":"","footnote":"\r\n( 1 ) - سوره ى شمس / 15 .\r\n( 2 ) - قال على ( ع ) : العاقل من تورّع عن الذنوب و تنزّه من العيوب ، غررالحكم / 68 .\r\n","page_name":" 22 ","page_number":22},
  {"content":"\r\n\r\nعبادت خداوند و اكتساب جفت « 1 » معرفى شده است .\r\nخواجه عبدالله انصارى در مقام مناجات با خداوند ، عقل را چه زيبا توصيف مىكند كه : خداوندا ، آن را كه عقل دادى ، چه ندادى ، و آن را كه عقل ندادى ، چه دادى ! ؟ يعنى اگر ما در كارهايمان تفكر و تعقل كنيم ، عاقبت‌انديش باشيم و آينده را در نظر بگيريم . خواهيم توانست ، خوب و بد را از همديگر تميز بدهيم و با انتخاب خوبيها و عمل به آن به موفقيت در دنيا و آخرت دست بيابيم . اين حالت عقلانى از دنيا و آنچه در آنست پرارزش‌تر است .\r\nولى در مقابل ، اگر تعقلى براى ما و جوانان ما نباشد ، در عين اينكه دنيا و مافيها را هم داشته باشيم ، انگار كه هيچ نداريم . اگر از نظر تمكن مالى و از نظر وجاهت ظاهرى هم در سطح خيلى بالا باشيم ، باز بدون عقل و تفكر ، اين جلال و جمال ، هيچ ارزش انسانى ندارد ، زيرا پست‌ترين صفات رذيله ، در پيش اهل دل « حْمق » است ، يعنى حماقت ، بىفكرى ، بىگدار به آب زدن و بدون عاقبت‌انديشى كار كردن .\r\nدر روايات ما ، نداشتن و به كار نبستن عقل ، از بالاترين مصيبتهاست ، « 2 » و كسى را كه از نفع عقل محروم مانده ، شقى و بدبخت مىخوانند . « 3 » لذا نيروى عقل براى تأمين آتيه جوان ، براى دستيابى به علم ، براى حقيقت‌يابى و حقيقت‌جويى ، براى عاقبت بخيرى و براى رسيدن به سعادت فردى و اجتماعى ، بسيار مؤثر بلكه يك ضرورت است .\r\n\r\nعقل ، پيامبر باطن\r\nتوصيه ى من به همه طبقات سنى ، مخصوصاً جوانهاى عزيز از دختر و پسر ، اين است كه قبل از شروع به هر سخنى و قبل از شروع به هر كارى ، اول درباره ى آن فكر كنيد ،\r\n\r\n\r\n","description":"","footnote":"\r\n( 1 ) - قال‌الصادق ( ع ) : ( العقل ) ما عبد به الرحمن و اكتسب به الجنان ، كافى 1 / 11 .\r\n( 2 ) - لا مصيبة لعدم العقل ، بحارالانوار / ج 78 ، ص 165 .\r\n( 3 ) - ان الشقى من حرم نفع ما اوتى من العقل و التجربه . نهج البلاغه / نامه 78 .\r\n","page_name":" 23 ","page_number":23},
  {"content":"\r\n\r\nعقل خودتان را به كار بيندازيد و بينديشيد كه آيا اين كار صلاح است يا نه ؟ چنانچه در روايات داريم و علماى علم اخلاق هم گفته‌اند ، عقل نظير چراغ اتومبيل است ، بلكه از اينهم بالاتر ، نظير فرمان ماشين است . اگر اتومبيل شما چراغ نداشته باشد ، موانع و دست‌اندازها را بر سر راه خود نمىبينيد و دير يا زود ، از راه منحرف مىشويد و اگر فرمان خراب باشد يا بطور صحيح از آن استفاده نكنيد ، همان قدم اول و دوم به سقوط كشيده مىشويد ، لذا تأكيد مىكنم كه اگر كسى بىفكر جلو برود و عقل خودش را به كار نيندازد ، يقين بداند كه به زودى ساقط مىشود و به هلاكت مىافتد . بكارگيرى عقل به اندازه‌اى در اسلام اهميت دارد و عظمت اين نعمت الهى به قدرى است كه آن را پيامبر باطن گفته‌اند . در روايات مىخوانيم كه پروردگار عالم ، دو پيامبر براى هدايت نوع بشر در نظر گرفته است ، يكى پيامبر ظاهرى كه تعداد آنها را يكصد و بيست و چهار هزار ذكر كرده‌اند ، و ديگرى پيامبر باطنى كه همان عقل مردم است . « 1 » و نكته ى قابل توجه و دقت اينكه ، حتى موفقيت پيامبران ظاهرى هم در انجام رسالتش ، به وجود اين پيامبر باطن ، يعنى عقل بستگى دارد .\r\nبراى توجه بيشتر ، به نقل پاره‌اى از فرمايشات كوتاه ائمه اطهار ( ع ) درباره عقل مىپردازيم :\r\nپيامبراكرم ( ص ) فرمودند :\r\nستون ( و مايه استوارى ) مرد عقل اوست و كسى كه او را عقل نيست ، دين ندارد . « 2 »\r\nحضرت على ( ع ) در چند مورد مىفرمايد :\r\n\r\n\r\n","description":"","footnote":"\r\n( 1 ) - قال ابوالحسن موسى بن جعفر ( ع ) :\r\n. . . يا هشام ان الله على الناس حجتين : حجة ظاهرة و حجة باطنة ، فأمّا الظاهرة فالرّسل و الانبياء و الائمه ( ع ) ، و أما الباطنة فالعقول ، كافى / ج 1 ، ص 16 ، ذيل ح 12 .\r\nقال الصادق ( ع ) : حجة الله علىالعباد ، النبى و الحجة فيما بين العباد و بين الله العقل ، كافى / 1 ، ص 25 .\r\n( 2 ) - قوام المرء عقل و لادين لمن لاعقل له ، بحارالانوار / 1 ، 94 .\r\n","page_name":" 24 ","page_number":24},
  {"content":"\r\n\r\nعقل دوست شايسته و پسنديده‌اى است . « 1 » نعمتى برتر و بالاتر از عقل نيست . « 2 » عقل موجب اصلاح همه كارهاست . « 3 » عقل بسان درختى است كه ميوه آن سخاوت و حياست . « 4 » هيچ دارايى و ثروتى مانند عقل ، و هيچ تنگدستى و فقرى بالاتر از جهل نيست . « 5 » امام رضا ( ع ) فرمودند :\r\nدوست و ياور هر كس عقل او و دشمنش جهل و نادانى اوست . « 6 » بحث عقل ، بحث مفصلى است ، لكن در اين مختصر ، بيش از اين نمىگنجد ، آنچه لازم است كه باز درباره ى اين عامل كنترل‌كننده تأكيد كنم ، اين است كه جوانان عزيز ! توجه داشته باشيد ، عقل شماست كه جلوى احساسات مفرط را مىگيرد و آن را كنترل مىكند ، عقل شماست كه جلوى غرور علمى بيجاى شما را مىگيرد و آن را به حد اعتدال مىرساند ، و بالاخره ، اين عقل شماست كه از تمايلات و غرائز سركش و بيچاره كننده جلوگيرى مىكند و آن را در راه اصلاح شما به كار مىبندد . از اين‌رو ، شكر نعمت بزرگى چون عقل ، ايجاب مىكند كه به بهترين وجه از آن استفاده كنيم و آن را در همه مراحل و شئون زندگى به كار گيريم .\r\nعقل‌اگر غالب شود ، پس شدن فزون شهوت ار غالب شود ، پس كمتر است\r\nاز ملائك ، اين بشر در آزمون از بهائم ، اين بشر ، زان ابتر است « 7 »\r\n\r\n\r\n","description":"","footnote":"\r\n( 1 ) - العقل صديق محمود ، غررالحكم / 107 .\r\n( 2 ) - لا نعمة افضل من العقل ، غررالحكم / 841 .\r\n( 3 ) - العقل مصلح كل امر ، غررالحكم / 18 .\r\n( 4 ) - العقل شجرة ثمرها السخاء و الحياء ، غررالحكم / 44 .\r\n( 5 ) - لاغنى مثل العقل و لافقر أشد من الجهل ، تحف العقول / 138 .\r\n( 6 ) - صديق كل امرء عقله و عدوه جهله ، بحارالانوار / 1 ، 87 .\r\n( 7 ) - مثنوى / دفتر ششم .\r\n","page_name":" 25 ","page_number":25},
  {"content":"\r\n\r\n\r\nوجدان اخلاقى\r\nدومين عاملى كه در نيروى كنترل‌كننده ى جوان نقش بسزايى دارد ، وجدان اخلاقى است كه به تناسب تمايلات و غرائز جوان ، زنده و بسيار حساس و هوشيار است ( درست مثل تناسب ترمز هر اتومبيل با نيروى سرعت و شتاب آن ) ، به همين جهت نسل جوان ، و مخصوصاً دخترها ، به خاطر جنبه‌هاى عاطفى خود ، به خوبى مىتوانند از آن استفاده كنند .\r\nقرآن‌كريم به وجدان اخلاقى ، اين نيروى مهم كنترل‌كننده ، بسيار اهميت داده است به نحوى كه از يك طرف به آن قسم خورده و از طرف ديگر ، آن را در كنار روز قيامت گذاشته است . خداوند در سوره ى قيامت مىفرمايد :\r\n  لا اقسِمُ بِيَوْمِ القِيامَةِ وَ لا اقْسِمُ بِالنَّفسِ اللَّوّامَةِ   « 1 » « قسم به روز قيامت و قسم به وجدان اخلاقى » .\r\nاما اينكه چرا خداوند متعال ، وجدان اخلاقى و نفس لوامه را در كنار روز قيامت قرار داده ؟ بايد گفت كه به خاطر يك سرى شباهت ، ويژگى و خصوصيتى است كه در هر دو\r\n\r\n\r\n","description":"","footnote":"\r\n( 1 ) - سوره ى قيامت / 1 و 2 . منظور از نفس لوامه ، نفسى است كه انسان را به خاطر گناه و كردار زشت ، يا رويگردانى او از عبادت و طاعت سرزنش مىكند ، يا بقول ابن‌عباس نفسى است كه آدمى را بر خير و شرّ ترغيب يا ملامت مىنمايد . ، تفسير الدر المنثور / ج 6 ، ص 287 .\r\n","page_name":" 26 ","page_number":26},
  {"content":"\r\n\r\nمورد موجود است . قرآن‌كريم در اوصاف روز قيامت مى فرمايد كه در آن روز از ظلم و زور خبرى نيست ، پارتىبازى و رشوه‌خوارى هم در آنجا يافت نمىشود و هر كس به سزاى عملش رسانده خواهد شد .\r\n وَ اتَّقُوا يَوماً لاتَجْزي نَفْسٌ عَنْ نَفسٍ شَيأً وَ لا يُقْبَلُ مِنْها شَفاعَةٌ وَلا يُؤخَذُ مِنْها عَدلٌ وَ لا هُمْ يُنْصَرُونَ  « 1 » « و بترسيد از روزى كه هيچكس چيزى ( از عذاب خدا ) را از كسى دفع نمىكند و نه از او شفاعتى پذيرفته و نه به جاى وى بدلى گرفته مىشود ، و نه يارى خواهند شد » .\r\nاگر درست دقت كنيم ، خواهيم ديد كه اوصاف نفس لوامه يا وجدان اخلاقى نيز چنين است ، نه ظلم مىپذيرد ، نه پارتى را قبول مىكند و نه رشوه مىگيرد . مثلًا اگر خداى ناكرده ، يك جوان ، براى خانواده‌اى مزاحمت تلفنى ( كه از بيماريهاى شايع اجتماعى ماست ) ايجاد كند ، اين وجدان اخلاقى و هشدارهاى بىامان اوست كه مرتباً بر آن جوان مزاحم ضربه مىزند و او را سرزنش مىكند ، تا جايى كه يا واقعاً جوان را از كار خود پشيمان سازد و تصميم بگيرد كه ديگر تكرار نكند ، و يا اينكه خود در اثر لگدكوب شدن و بىاعتنايى ، از كار بيفتد .\r\nبنابراين ، جوانان بايد در گفتار وكردار و بطوركلى در همه شئون زندگى خويش ، وجود اين نعمت بزرگ را قدر بدانند و از اين وسيله هشداردهنده ، به نحو احسن استفاده كنند . ويژگى مهم ديگر وجدان اخلاقى ، آنست كه ، قبل از اينكه انسان ، وارد كارهاى خير شود ، او را تشويق و ترغيب مىكند ، و در پايان ، شخص را مورد تحسين قرار مىدهد و به او آفرين مىگويد ، اما در كارهاى بد ، كار برعكس است ، يعنى قبل از شروع كار به شما هشدار مىدهد ، اگر به اعلام خطر او توجه نكرده و وارد عمل شديد در حين عمل هم شما را تهديد مىكند و سرانجام در پايان كار به سرزنش شما مىپردازد ، لذا قرآن‌كريم ، وجدان اخلاقى را نفس لوامه مىنامد ، يعنى آن حالتى كه انسان را در كارهاى زشت ، سرزنش\r\n\r\n\r\n","description":"","footnote":"\r\n( 1 ) - سوره ى بقره / 48 .\r\n","page_name":" 27 ","page_number":27},
  {"content":"\r\n\r\nو ملامت مىكند .\r\n\r\nعامل ايجاد غيرت و عفّت\r\nاز ديدگاه علماى علم اخلاق ، يكى از عواملى كه غيرت را در مردها و عفت را در خانمها زنده مىكند و پويا و كارآمد مىسازد ، همين وجدان اخلاقى است . اينكه ما امروزه در دنياى به اصلاح متمدن غرب ، نشانى از غيرت و عفت نمىبينيم ، به نحوى كه فساد و فحشاء زندگى آنها را در بر گرفته و غرب را با مشكلات فراوانى روبرو ساخته همانا به علت خاموشى زنگ هشداردهنده ى وجدان اخلاقى و تباهى نفس لوّامه آنان است ، آنها چون وجدان اخلاقى را در خود كشته‌اند ، غيرت و عفّت ، ديگر جايى براى ابراز وجود ندارد .\r\nپس اى جوان عزيز ! اى دختر ! اى پسر ! اگر راه سعادت را مىخواهى ، بايد عفّت و غيرت ، در شما زنده و كارآمد باشد و اين ميسّر نمىشود مگر به بركت گوش جان سپردن به نداهاى سازنده ى وجدان اخلاقى .\r\nاگر راه نجات از سقوط حتمى را مىخواهى ، بايد نيروى كنترل‌كننده در شما فعال و در حال آماده‌باش باشد ، و اين مقدور نيست مگر اينكه مرتباً از او مدد بگيرى و به كارش و ادارى تا در مواقع حساس و پيش آمدن صحنه‌هاى شهوت‌انگيز كه متأسفانه امروزه فراوان جلو مىآيد چه براى يك كاسب در برخورد با زن نامحرم ، چه در مزاحمتهاى تلفنى ، چه در نگاهها و تبسمهاى آلوده و بعضاً زهرآگين ، و چه . . . به طور روشن و صريح و با قاطعيت هشدار دهد و شما را از خطر بدبختى در دنيا و آخرت آگاه سازد .\r\nاما اگر وجدان اخلاقى مورد توجه قرار نگرفت و به خواب رفت ، سرانجام خواهد مُرد و واى به حال كسى كه از اين نعمت بزرگ الهى محروم باشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nآداب و رسوم اجتماعى\r\nيكى ديگر از عواملى كه در كنترل جوانان ، مىتوان از آن مدد جست ، مراعات آداب و روسمى است كه در يك جامعه سالم وجود دارد ، مخصوصاً كه اين آداب و رسوم ، خالى از خرافات ، موهومات و گناه هم باشد . در اين صورت متابعت از آن ، صددرصد يك امر طبيعى و بلكه يك عامل مهم بازدارنده از انحراف و سقوط خواهد بود .\r\nاين آداب و رسوم بايد در تمام شئون زندگى نسل جوان ، از رفتار و گفتار گرفته تا نشست و برخاست ، رفت و آمد و خلاصه آنچه كه در يك اجتماع بر آن توجه مىشود و موردنظر و دقت است ، رعايت شود ، تا شخص در ميان مردم ، انسانى متعارف باشد و كارهايش جلب نظر ديگران را نكند و او را انگشت نماى غير نسازد .\r\nاصولًا مخالفت با مردم و حضور در جامعه كه مستلزم حفظ آداب و رسوم اجتماعى است مورد تأكيد روايات است . حضرت على ( ع ) مىفرمايند :\r\nبامردم چنان در آميزيد كه اگر از دنيا رفتيد بر شما بگريند و در خوشيها به شما تهنيت گويند « 1 » .\r\nدر تاريخ اسلام ، از قول عايشه ، همسر پيامبراكرم ( ص ) ، نقل شده كه آن حضرت ،\r\n\r\n\r\n","description":"","footnote":"\r\n( 1 ) - خالطوا الناس مخالطة ان متم معها بكوا و ان عشتم حسنوا اليكم ، بحارالانوار / 74 ، ص 167 .\r\n","page_name":" 29 ","page_number":29},
  {"content":"\r\n\r\nهرگاه قصد خروج از منزل را داشتند ، در آينه و يا در آب نگاه مىكردند و خود را مىآراستند و وقتى علت اين كار از ايشان سؤال شد ، فرمودند : انسان بايد مرتب و منظم و آراسته ، باشد و به گونه‌اى در ميان مردم ظاهر نشود كه جلب نظر كرده و انگشت‌نما شود .\r\n\r\nيك قاعده ى كلى از قرآن\r\nرعايت سنتها و آداب و رسوم ، اگر چه مايه حفاظت و كنترل همه اقشار مردم و از جمله مردان و پسران مىباشد ، لكن به خاطر ويژگى و خصوصياتى كه در زنان و دختران وجود دارد و خداوند به جهت مصالحى آن را در ميان اين قشر قرار داده است ، كاربرد خاص و فوق‌العاده‌اى دارد .\r\nقرآن شريف در اين زمينه ، يك قاعده كلى براى خانمها بدست مىدهد و مىفرمايد :\r\n وَ لا تَبَرَّجْنَ تَبرُّجَ الجاهِلِيَّةِ الاوُلي  « 1 » « . . . و مانند دوره جاهليت نخستين ، آرايش و خودآرايى نكنيد . . . »\r\nتبرّج از « بُرج » است و يك كلمه عربى است كه ما هم آن را در همان معنا استعمال مىكنيم . در زمانهاى قديم ، وقتى قلعه‌اى مىساختند ، براى ديده‌بانى و محافظت بهتر از قلعه ، در اطراف آن ، بر جهائى قرار مىدادند كه از سطح ديوار قلعه بلندتر بود و چنين گمان مىشد كه از دل ديوار بيرون آمده است وقتى كسى به ديوار قلعه نگاه مىكرد ، قبل از هر چيز اين بُرجها جلب توجه او را مىنمود ، زيرا كاملًا مشخص بود .\r\nعرب به چنين جذب كردن و جلب توجه ، بُرج مىگويد و ريشه ى كلمه تبرّج هم كه در قرآن آمده ، همين بُرج است . قرآن‌كريم اين برج بودن و انگشت‌نما شدن را براى زنان و مخصوصاً دختران جوان ، با صراحت نهى مىفرمايد و آن را براى يك زن و دختر مسلمان حرام مىداند ، آن هم فعل حرامى در سطح بسيار بالا ، زيرا با چنين خودنمايى\r\n\r\n\r\n","description":"","footnote":"\r\n( 1 ) - سوره ى احزاب / 33 .\r\n","page_name":" 30 ","page_number":30},
  {"content":"\r\n\r\nو تبرّجى ، خود را به زنهاى دوران جاهليت نخست شبيه نموده و براى خويش ، جاهليت دوم و ديگرى درست كرده است ، حالا مىخواهد اين تبرج در لباس باشد و يك زن يا دختر با پوشيدن لباس و پوششهاى سبك و نامناسب ، توجه ديگران را به خود جلب كند و مايه ى انحطاط و سقوط اخلاقى خود و ديگران شود و خواه اين خودنمايى ، در طرز حرف‌زدن ، حركات ، راه رفتن ، آرايش صورت و يا كفش و جوراب غيرمتعارف و جلف و يا هر مورد ديگرى كه مصداق تبرّج و جذب ديگران باشد لذا خانمها مىبايست در اين امور بسيار دقت و توجه داشته باشند و طورى در جامعه ظاهر نشوند كه جلب نظر ديگران كنند .\r\nبراى رسيدن به اين منظور ، چادر پوشش بسيار خوبى است ، خصوصاً كه از اين لباس مقدس بنحو شايسته و احسن استفاده شود .\r\n\r\nتوصيه به خانواده‌ها\r\nتوصيه ى من به همه خانواده‌هاى مسلمان اين است كه علاوه بر اينكه به حجاب كامل و صحيح خود در پوشش زيبا و مقدس چادر اهميت زياد مىدهند ، نسبت به حجاب دخترهايشان هم مواظبت بيشترى داشته باشند . مبادا كه به بهانه و به نام حجاب اسلامى ، چادر را از سر دخترانشان بردارند و آنها را بدون چادر و حجاب كامل به مدرسه بفرستند كه اين بىتوجهى بسيار نگران‌كننده است و دلسوزان جامعه ، مخصوصاً مديران و معلمان دبستانها و دبيرستانها و حتى مسؤولين دانشگاهها بايد جلوى اين كار را بگيرند و آنها را از عواقب تلخ آن بر حذر دارند . بديهى است ، دختر دبستانى را كه امروز بدون چادر ، اين پوشش مقدس كه بهترين حافظ عفت و عصمت دختران و زنان ماست به مدرسه فرستادند ، فردا در دوره دبيرستان و دانشگاه ، علاوه بر اين كه مايل نيست چادر بپوشد ، بعضاً با آن برخورد خصمانه هم مىكند و آن وقت است كه كار به جاهاى باريك مىكشد و قرآن آنچه را كه جلب توجه ديگران را بنمايد كه اصولًا خانمهاى بدون چادر و\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nپوشش صحيح چنين هستند صراحتاً نهى مىكند و از نظر همه فقهاى اسلام هم جلب توجه نامحرم ، حرام است .\r\nپسران جوان هم ، اگر خداى ناكرده لباسى بپوشند كه محرك باشد و مايه ى تحريك شهوت و يا انگشت‌نما شدن در بين ديگران شود ، باز هم به نظر همه علما حرام است .\r\nرمز اين مطلب هم روشن است ، زيرا وقتى دخترخانم ، با روى باز و ظاهرى كه چشم اين و آن را به دنبال خود مىكشد در جامعه ظاهر شد ، وقتى پسر جوان با لباس و سر و وضع نامناسب و جلف بيرون آمد ، كم‌كم حياى او و شرمى كه حافظ او از سقوط است كمرنگ شده و با از دست رفتن اين شرم و حيا كه به قول علماى علم اخلاق ، بهترين نيروى كنترل‌كننده است اجتماع ، ديگر روى سعادت نخواهد ديد . دشمنان اسلام و جمهورى اسلامى ، پس از شكست در تهاجم نظامى ، بر روى اين گونه امور خلاف كه به عبارت رسا ، تهاجم فرهنگى ناميده مىشود بسيار سرمايه‌گذارى كرده‌آند تا با ترويج فرهنگ مبتذل و پوچ و سراپا فساد خود و تهىكردن مردم از فرهنگ و رسوم سازنده ، ضربه نهايى را به جامعه‌اسلامى وارد كنند .\r\nبه بيان دقيقتر ، هر چه تعصّبات صحيح مذهبى و ملى ما بيشتر خدشه‌دار شده و يا از بين رود ، بدنه فرهنگى ما ضربه‌پذيرتر خواهد شد .\r\nدشمنان مىخواهند اين تعصبات صحيح را از ما بستانند تا تيرهاى زهرآلودشان در ساختار فرهنگ اسلامى و ايرانى ما ، آسانتر ، سريعتر و بيشتر اثر كند .\r\n\r\nمراعات آداب و رسوم در خانه\r\nنكته‌اى را كه در اين باب از عوامل كنترل‌كننده ى جوان ، لازم است بدان اشاره كنيم ، رعايت ادب و ديگر آداب و رسوم اجتماعى در خانه است ، مثلًا اينكه يك جوان بايد در محيط خانه مؤدب باشد ، از كلمات ركيك و خلاف شأن خود بپرهيزد ، در برخورد با برادر و خواهر و مخصوصاً پدر و مادر خضوع كند و حالت پرخاشگرى نداشته باشد ، خواهر در\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمقابل برادرش و مادر در برابر پسر جوانش و بالعكس ، لباس نامناسب و جلف نپوشد كه عدم رعايت اين نكات ظريف هم ، خطرآفرين و به فرموده ى قرآن شريف ، تبرّج و خودنمايى جاهليت است .\r\n\r\nشخصيت اجتماعى و رعايت آداب و رسوم\r\nمطلب ديگرى كه در اين رابطه حائز اهميت است اينكه بين مراعات آداب و رسوم اجتماعى و بدست‌آوردن شخصيت اجتماعى رابطه بسيار نزديكى است و اگر افرادى پيدا مىشوند كه توانسته‌اند گره‌اى از كار جامعه باز كنند ، براى اين است كه شخصيت اجتماعى داشته‌اند .\r\nاگر حضرت امام خمينى قدس سره توانست كار بزرگى چون بنيانگذارى جمهورىاسلامى را به انجام برساند ، بيشتر به خاطر اين بود كه ابتدا بر دلها حاكم شد و يك شخصيت بزرگ اجتماعى پيدا كرد . بنابراين اگر كسى بخواهد در ميان مردم ، عزت و عظمت پيدا كند ، بايد داراى شخصيت اجتماعى باشد و معلوم است كه يك جوان جلف يا بىآدب و انگشت‌نماى ديگران ، هرگز نمىتواند به اين مقام دست يابد . اگر چه ممكن است مثلًا يك زن يا دختر جوان و سبك با رفتار و حركات زننده ى خويش ، چند روزى نظر عده‌اى به خود جلب كند و حتى افراد شهوتران ، اظهار محبتى هم به او بكنند ، اما در واقع و بدون شك ، حكومتى بر دل آن افراد ندارد ، يعنى همان افراد لاابالى ، اگر بخواهند ازدواج كنند ، هرگز به دنبال چنين دخترى نمىروند ، بلكه دخترى عفيف ، با حيا و مؤدب را جستجو مىكنند .\r\nدر پسران هم همين قاعده حكمفرماست و يك دختر خوب و با شخصيت ، هرگز به ازدواج با يك جوان جلف و سبك ، تن در نمىدهد . لذا اگر شما مىخواهيد ازدواج كنيد و تشكيل خانواده بدهيد و يك همسر خوب داشته باشيد ، بايد شخصيت اجتماعى كسب كنيد و كسى كه شخصيت اجتماعى مىخواهد ، بايد آداب و رسوم اجتماعى را مراعات كند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nاحترام به قانون\r\nهم از جمله عوامل كنترل‌كننده ى جوان است كه داراى اهميت بسيارى است . احترام و رعايت قوانين در هر جامعه‌اى لازم و ضرورى است و اصولًا هر حزبى ، هر تشكّلى ، هر كشورى و حتى هر دينى كه بخواهد موفق و پيشرو باشد ، بايد اجراى قانون در افراد آنها در حد اعلا باشد .\r\nقرآن‌كريم نيز به نقش حياتى قانون و تأثير آن در سعادت مردم اشاره كرده و مىفرمايد كه ، پيامبران خود را همراه با قانون ( كتاب ) و ميزان فرستاديم تا به سبب اين دو ، عدل و قسط در ميان مردم اقامه شود .\r\n لَقَدْ ارْسَلْنا رُسُلَنا بِالبَيِّناتِ وَ انْزَلْنا مَعَهُمُ الْكٍتابَ وَ الْميزانَ لِيَقُومَ النّاسُ بِالْقِسْطِ  « 1 » « ما رسولان خود را با دلايل روشن فرستاديم و با آنها كتاب ( آسمانى ) و ميزان ( شناسايى حق از باطل و قوانين عادلانه ) نازل كرديم تا مردم قيام به عدالت كنند . . . »\r\nاجراى قانون اگر چه براى بعضى از افراد ، همچون كسانى كه طالب هرج و مرج هستند سخت است ، لكن براى جامعه و سلامت افراد آن ، مفيد است و منافع فراوانى دارد .\r\n\r\n\r\n","description":"","footnote":"\r\n( 1 ) - سوره ى حديد / 25 .\r\n","page_name":" 34 ","page_number":34},
  {"content":"\r\n\r\n\r\nآرامش در پناه قرآن\r\nشما فكر كنيد كه اگر مثلًا در شهرى ، يك روز قانون راهنمايى اجرا نشود ، چه هرج و مرجى به وجود مىآيد ، به طورى كه يا رفت و آمد ممكن نيست و يا اينكه خيلى مشكل است .\r\nاگر اين مثال را در همه ى قوانين و مقرراتى كه در زندگى يك انسان نقش دارد پياده كنيم ، آن وقت به عظمت فاجعه از يك طرف و به لزوم احترام و اجراى دقيق قوانين از طرف ديگر پىمىبريم .\r\nيك جوان هم نه تنها از اجراى اين قانونها مستثنى نيست ، بلكه به واسطه شرايط سنّى و به خاطر دوران حساس جوانى ، از هر فرد ديگرى به جهت سلامت جسمى و روانى خود جامعه‌اى كه در آن زندگى مىكند ، به اجراى اين قوانين جارى در خانه و اجتماع ، به ديده ى احترام بنگرد و در اجراى آنها كوشا باشد . در اين صورت است كه مىتواند به داشتن نيرويى كنترل‌كننده اميدوار باشد تا او را از سقوط حفظ نمايد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nانعطاف‌پذيرى\r\nعامل مهم ديگرى كه مىتواند جوان را از انحراف و سقوط حفظ كرده و سعادت‌طلبى و حقيقت‌جويى او را تضمين نمايد ، انعطاف‌پذيرى و به عبارت عاميانه ، لجوج نبودن و دست برداشتن از سرسختى و لجبازى است .\r\n\r\nلجاجت ، منشاء اختلافات\r\nاگر تأمل و نگاه دقيق اختلافات و مشكلات را بررسى كنيم ، خواهيم ديد كه سرچشمه و ريشه ى اصلى بسيارى از اين امور ، همانا وجود لجاجت و عناد در طرفين اين گونه مسائل است ، بطورى كه اگر اندكى اغماض و انعطاف‌پذيرى در هر يك از دو طرف دعوا وجود داشته باشد ، قريب به اتفاق اختلافها و انحرافاتى كه به وجود مىآيد از بين خواهد رفت و حل خواهد شد . اگر مردم ، به ويژه نسل جوان بخواهند سعادتمند باشند ، مىبايست از سرسختىها كه اصولًا حق‌كشى و گمراهى و سرانجامش عذاب و دوزخ است ، دست بردارند و در اين راه خطرناك قدم نگذارند ، در غير اين صورت ، حرف هر چند عالى و گوينده هر چه جاذبه‌دار و وعظ خطا به ، هر قدر خوب و خيرخواهانه باشد ، باز نمىتواند تأثير چندانى داشته باشد . حتى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nآيات شريفه قرآن و جاذبه ى پيامبر گرامى اسلامى ( ص ) هم نتوانست در دل افراد لجباز اثر كند .\r\nقرآن‌كريم به همين موضوع اشاره كرده و مىفرمايد :\r\n وَ نُنَزِّلُ مِنَ الْقُرآنِ ما هُوَ شِفاءٌ وَ رَحْمَةٌ لِلْمُؤمِنين  « 1 » « و از قرآن آنچه شفا و رحمت است ، براى مؤمنان نازل مىكنيم »\r\nاما همين قرآنى كه شفاء و رحمت و يك نسخه كامل براى سعادت است ، براى افرادى كه سرسختى نشان مىدهند و عناد و لجاجت دارند . تأثير معكوس دارد .\r\nوَ لا يَزيدُ الظّالِمينَ الّا خَساراً « 2 » « . . . و ستمگران را جز خسران ( و زيان ) نمىرساند »\r\nالبته بايد عواملى را كه موجب تشديد و تقويت اين صفت زشت مىشود ، بشناسيم و از بين ببريم . يك عامل مهم به وجود آورنده لجاج و عناد و انعطاف‌پذيرى ، كبر و خودخواهى است و احاديث و روايات زيادى در مذمت اين صفت زشت داريم .\r\nامام صادق ( ع ) مىفرمايند :\r\nكسى كه ذره‌اى كبر در قلبش باشد وارد بهشت نمىشود « 3 » .\r\nحضرت على ( ع ) فرمودند :\r\nبراى آدم متكبر ، دوستى نيست « 4 » .\r\nپيامبراكرم ( ص ) مى فرمايند :\r\nاكثريت دوزخيان از متكبرين هستند « 5 » .\r\n\r\n\r\n","description":"","footnote":"\r\n( 1 ) - سوره ى اسراء / 82 .\r\n( 2 ) - ادامه ى آيه ى قبل .\r\n( 3 ) - لا يدخل الجنة من فى قلبه مثقال ذرة من كبر ، كافى / 2 ، ص 310 .\r\n( 4 ) - ليس للمتكبر صديق ، غررالحكم / 593 .\r\n( 5 ) - اكثر اهل جهنم المتكبرون ، عقاب الاعمال / 265 .\r\n","page_name":" 37 ","page_number":37},
  {"content":"\r\n\r\n\r\nلجاجت ، عامل عصيان و تباهى\r\nيكى از عواملى كه در پيشبرد امربه‌معروف و نهىازمنكر ، نقش اساسى دارد ، اينست كه مأمور ( كسى كه به او امر شده ) و منهى ( كسى كه از كارى باز داشته شده ) انعطاف‌پذيرى داشته باشد و در مقابل معروف و منكر و اين فريضه ى مهم الهى كه به حق مايه ى قوام ، استوارى و اجراى همه ى احكام خداوند است ، عناد و لجاجت به خرج ندهد . زيرا اگر يك جوان معروفى را ديد و در قبول و پياده‌كردن آن سرسختى نشان داد و يا يك دختر جوان در برابر يك منكر ( مثل بيرون گذاشتن موهاى سر كه قطعاً حرام است ) لجاجت كرد و باز در كار اشتباه خود پافشارى نمود ، نه تنها امر آمر و نهى ناهى ، هر چند در حد بالا باشد ، مؤثر نيست ، بلكه ممكن است خداى ناكرده ، شخص لجوج و عنود و كسى كه در قبول حق سرسختى نشان مىدهد ، به توجيه‌گرى كه از بالاترين خطرات و بدترين كارهاست بيفتد و از همان حرف جذاب عالى برداشت سوء كند .\r\nقرآن شريف در اين باره بسيار صحبت دارد و اغلب داستانها و قصصى كه در قرآن آمده به اين مطلب تذكر و تنبّه مىدهد كه اگر انسان ، قابل انعطاف و نرمش نباشد ، پيامبرها با آن كتب آسمانيشان هم بر روى او اثر ندارند . مثلًا قرآن ، داراى آنچنان جذابيتى است كه حتى دشمنان اسلام ، آنهايى كه پيامبراكرم ( ص ) را كتك مىزدند و مسلمانها را شكنجه مىكردند ، نيمه‌هاى شب ، از خوابشان دست بر مىداشتند و مخفيانه به اطراف خانه ى ايشان مىآمدند تا به قرآنى كه آن حضرت در دل شب با يك جاذبه ى خاصى قرائت و تلاوت مىفرمودند ، گوش بدهند . افرادى مثل ابوسفيان ، ابوجهل و مغيرة بن‌شعبه و امثال اينها كه با مردم عادى بسيار تفاوت داشتند و هر كدام در علم و دانش بسيار بالاتر از سطح عامه بودند . اما وقتى پاى عناد و لجاجت پيش مىآيد ، چنان سرسختى و استبدادى به خرج مىدهند كه گويى نه تنها از علم و ادب و منطق بهره‌اى ندارند بلكه از صفات اوليه انسانيت نيز بدور هستند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nيكى از اين افراد ، وليدبن‌مغيره است كه در فصاحت و بلاغت ، در حد عالى و به اصطلاح ، گل سرسبد عرب در اين فنون است به نحوى كه او را « ريحانة العرب » ناميده‌اند . او يك روز به مسجدالحرام آمد و به قرآنى كه پيامبر تلاوت مىكردند ، گوش سپرد . جاذبه ى قرآن به اندازه‌اى او را مجذوب خود كرد كه به ميان جمع رفقايش رفت و يك جمله درباره ى قرآن گفت . اين جمله كه از نظر فصاحت و بلاغت ، سطح بسيار بالايى هم دارد ، اين است :\r\nانَّ لَهُ لَحلاوَة وَانَّ لَه لطراوة وَانَّ اعلاهُ لَمُثمر وَ انَّ اسفَلُهُ لَمُغدِقٌ وَ انَّهُ لَيعلوا و ما يُعلي « 1 » « اين قرآن شيرينى خاصى دارد ، گيرايى و طراوت ويژه‌اى دارد . اين قرآن درخت تنومندى را ماند كه شاخه‌هايش بسيار باروراست ، ميوه‌هايى شيرين دارد ، ريشه‌اش در زمين استوار گشته و اين كلامى است كه بالاتر از آن نمىتوان آورد » .\r\nآنگاه تصميم گرفت كه مسلمان شود . ابوجهل كه اين انعطاف‌پذيرى را در او ديد ، به قدرى ملامتش كرد و از ارزشهاى جاهليت بر او خواند تا خوديت ، منيت و تكبرش تحريك و دوباره ى لجاجت و عنادش برانگيخته شد .\r\nتا اينجاى كار يك بدبختى و سقوط ، اما كسى كه لجوج و در پذيرش حق سرسخت است ، به اين هم اكتفا و بسنده نمىكند و دست به كار وحشتناك توجيه‌گرى مىزند و انحراف و پستى را به حد كمال مىرساند .\r\nوليدبن‌مغيره دو مرتبه جلسه‌اى ترتيب داد و اين موضوع را با رفقايش پيش كشيد كه پس چه كنيم تا پيامبر و اين قرآنى را كه به حق معجزه است و نمىشود آن را منكر شد ، از صحنه بيرون كنيم .\r\nبه دوستانش گفت : آيا مىشود كه او را دروغگو بناميم ؟\r\nهمه گفتند : نه ، چنين چيزى ممكن نيست ، زيرا او چهل سال است كه با صداقت\r\n\r\n\r\n","description":"","footnote":"\r\n( 1 ) - مجمع‌البيان / ج 10 ، ص 387 .\r\n","page_name":" 39 ","page_number":39},
  {"content":"\r\n\r\nو امانت در ميان ما زندگى كرده است ، چگونه مىتوانيم او را دروغگو معرفى كنيم ؟\r\nگفت : پس مىگوييم او ديوانه است ! ! باز هم گفتند : نه ، اين هم ميسر نيست ، در حالى كه او مشهور به عقل است و ما در كارها با او مشورت مىكنيم ، نسبت جنون دادن هم به او مورد قبول مردم واقع نمىشود . تا اينكه سرانجام پس از فكر زياد و تجديدنظركردن ناگهان فرياد زد : پيشنهاد جالبى به نظرم رسيد كه مىدانم همگى با موافقيد و با اين تهمت و سعايت ، مىتوان پيامبر را از صحنه بيرون كرد و آن اين است كه مىگوييم او ساحر است ، زيرا با سحر و جادو مىتوان بين مردم و بستگانشان را بر هم زد و او با اين كتاب و اسلامى كه آورده ، بين زن و شوهر و بين برادران اختلاف انداخته است .\r\nهمگى جواب دادند كه اين راه خوبى است . لذا تصميم گرفتند با اين تهمت كه پيامبر ساحر است و قرآن او يك كتاب سحر و جادو است ، آن حضرت را منزوى سازند « 1 » . در اينجا آن انحراف و سقوطى كه از عدم انعطاف‌پذيرى و نرمش در مقابل حق آغاز شده بود ، به اين حد و درجه از عناد و پستى رسيد كه خداوند متعال بر اين طرز تفكر و عناد و سرسختى وليد نفرين كرده و مىفرمايد :\r\n انَّهُ فَكَّرَ وَ قَدَّرَ ، فَقُتِلَ كَيْفَ قَدَّرَ ، ثَمَّ قُتِلَ كَيْفَ قَدَّرَ  « 2 » « او ( براى مبارزه با قرآن ) انديشه كرد و مطلب را آماده ساخت . مرگ بر او باد ! چگونه مطلب ( و نقشه شيطانى خود را ) آماده نمود ! » .\r\nببينيد ، پروردگار با چه صراحتى دو مرتبه مىفرمايد : مرگ بر اين فكر و بر اين توجيه‌گرى ! اين قضيه مىخواهد به همه هشدار بدهد كه : اى زن و مرد طالب حقيقت ! و اى دختر و پسر جوان جوياى رستگارى كه به حكم انسانيت ، طالب و جويا هستى در\r\n\r\n\r\n","description":"","footnote":"\r\n( 1 ) - مجمع‌البيان / ج 10 ، ص 384 .\r\n( 2 ) - سوره ى مدثر / 18 تا 20 .\r\n","page_name":" 40 ","page_number":40},
  {"content":"\r\n\r\nبرابر حرف حق بايد قابل انعطاف باشى و سرسختى نشان ندهى كه عدم نرمش و پذيرش حق ، و داشتن روحيه لجاجت و استبداد ، جز ضرر و زيان و سقوط در پرتگاه نيستى و نابودى ، سرانجامى به همراه نخواهد داشت .\r\n\r\nگريه ى شوق در يافتن حق\r\nدر مقابل ، اگر كسى صفت خوب و عامل كنترل‌كننده ى انعطاف‌پذيرى را در خود زنده كرد و آن را تقويت نمود ، در صورت مواجهه با قول منطقى و حق ، نه تنها آن را با جان و دل مىپذيرد ، بلكه با يافتن و گرفتن آن ، گريه ى شوق سر مىدهد . كلام زيباى قرآن را ببينيد :\r\n وَ اذا سَمِعوُا ما انزِلَ الَي الرَّسُولِ تَري اعْيُنَهُمْ تَفيضُ مِنَ الدِّمْعِ مِمّا عَرَفُوا مِنَ الْحَقِّ  « 1 » « و هر زمان آياتى را كه بر پيامبر نازل شده بشنوند ، چشمهاى آنها را مىبينى كه ( از شوق ) اشك مىريزد ، به خاطر حقيقتى كه دريافته‌اند » .\r\nبعضى گفته‌اند كه اين آيه ، درباره ى نجاشى ، پادشاه حبشه است . او يك نفر مسيحى است اما حق‌جو ، حق‌ياب و داراى صفت خوب انعطاف‌پذيرى . با اينكه اكثراً داستان شيرين آن را شنيده يا خوانده‌ايد ، لكن ذكر آن در اينجا هم خالى از لطف نيست . وقتى شكنجه‌ها و آزار و اذيت كفار شدت گرفت ، به دستور پيامبر گرامى اسلام ( ص ) ، مسلمانان به حبشه هجرت كردند ، به اميد آنكه بتوانند در آنجا با آرامش و امنيت ، تجديد قوا كنند ولى دشمنان در آنجا هم دست از سر مسلمانان بر نداشتند و از حاكم حبشه خواستار استرداد آنها شدند ، اما نجاشى اجابت خواسته ى آنان را به بعد از صحبت و شنيدن حرفهاى مهاجرين موكول كرد . به همين خاطر جلسه‌اى ترتيب داده شد و جعفربن‌ابيطالب با صداى خوب و جذّابش ، علّت هجرت و مسافرت خود\r\n\r\n\r\n","description":"","footnote":"\r\n( 1 ) - سوره ى مائده / 83 .\r\n","page_name":" 41 ","page_number":41},
  {"content":"\r\n\r\nو همراهان را به حبشه كه به دستور پيامبر انجام گرفته بود بر شمرد .\r\nنجاشى پرسيد : پيامبر شما معجزه هم دارد ؟ حضرت جعفربن‌ابيطالب ، ضمن تصديق ، چند آيه از آيات قرآن‌مجيد را براى او تلاوت كرد . اين آيات ، چنان در دل نجاشى اثر گذاشت كه بىاختيار اشك از چشمانش جارى شد ، و از كارهايش به خوبى معلوم مىشود كه همان دم مسلمان شده است « 1 » .\r\nنكته مهم در اينجاست كه او ، مسلمانان را به سرزمين خود مىپذيرد و با شنيدن كلمات حق قرآن‌مجيد ، اشك شوق مىريزد و قبول مىكند ، اما كسانى كه قرآن در وطن آنها نازل شده ، آن را پاره مىكنند و با آزار و شكنجه باعث هجرت مسلمانان از حجاز مىشوند .\r\nبراستى كه انعطاف‌ناپذيرى و عناد و لجاجت چه سرانجام خطرناكى دارد .\r\n\r\nطلب مرگ به جاى پذيرش حق\r\nدر انتهاى اين بحث ، عتاب‌آميزترين آيه ى قرآن‌مجيد را در سرانجام كار افرادى كه در حرف و كار خودشان استبداد دارند و سرسختى نشان مىدهند و روح لجاجت و عناد بر آنها حاكم است ، ذكر مىكنيم :\r\n وَ اذ قالوُا اللّهُمَّ انْ كانَ هذا هثوَ الحَقَّ مِن‌ْعِندِكَ فَامْطِرْ عَلَيْنا حِجارَةً مِنَ السَّماءِ اوِائتِنا بِعذابٍ اليمٍ  « 2 » « و ( به خاطر بياور ) زمانى را كه گفتند : پروردگارا اگر اين حق است و از طرف توست ، بارانى از سنگ از آسمان بر ما فرودآر ، يا عذاب دردناكى براى ما بفرست ! »\r\nيعنى حاضر است بميرد ولى حق را نشنود و نبيند ، حاضر است معذّب بشود ولى زيربار حق نرود ، كه بعضى شأن نزول اين آيه را در واقعه غدير و ولايت اميرالمؤمنين\r\n\r\n\r\n","description":"","footnote":"\r\n( 1 ) - بحار الانوار / ج 18 ، ص 415 ، ذيل ح 1 .\r\n( 2 ) - سوره ى انفال / 32 .\r\n","page_name":" 42 ","page_number":42},
  {"content":"\r\n\r\nعلى ( ع ) ذكر كرده‌اند كه شخصى نمىخواست آن را قبول كند و لذا خواستار آن شد كه با سنگ آسمانى بميرد و يا در آتش بسوزد . اين لجاجت و عناد با او كارى كرده بود كه مرگ ذلت بار و آتش جهنم را بر شنيدن كلام حق « من كنت مولاه فهذا على مولاه » ترجيح داد .\r\nدرسى كه از اين آيه مىگيريم اينكه ، تصميم بگيريد عادت زشت لجاجت و عناد را كنار بگذاريد ، در خانه لجوج نباشيد ، اگر خانم خانه حرف خوبى زد ، مرد بپذيرد و تشكر كند ، همينطور خانم در مقابل شوهر متواضع باشد و سرسختى نكند ، تا ضمن اينكه محيط خانه گرم مىماند ، فرزندان هم از اين كلاس ، درس انعطاف‌پذيرى و محبت بياموزند .\r\nبه طور كلى مىتوان گفت كه قابليت انعطاف و نرمش داشتن ، عاملى است كه در طول عوامل ديگر كنترل‌كننده قرار دارد و يك نيروى فراگير است ، يعنى اگر جوان بخواهد از عقلش استفاده كند ، وجدان اخلاقيش را به كار گيرد ، آداب و رسوم اجتماعى را مراعات نمايد و بطور كلى در همه مواردى كه در زندگى و شأن انسانى او نقش دارد ، بايد انعطاف‌پذير باشد ، زيرا كه به آن بستگى كامل دارد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nنماز\r\nيكى از مهمترين نيروهاى كنترل‌كننده ، نماز و راز و نياز و اظهار عبوديت به درگاه خداوند است كه در دين اسلام و از نظر قرآن ، جايگاه ويژه‌اى را داراست . قرآن‌كريم با صراحت تمام ، نماز را عامل بازدارنده ى انسان از گناه و خطا مىداند و مىفرمايد :\r\n وَ اقِمِ الصَّلوةَ انّ صَلوةَ تَنْهي عَنِ الْفَحشاءِ وَ المُنْكَرِ  « 1 » « و نماز را بر پادار ، كه نماز ( انسان را ) از زشتيها و گناه باز مىدارد » .\r\nامام صادق ( ع ) مىفرمايند : هر كس دوست دارد كه بداند نمازش پذيرفته شده يا نه ، بايد بنگرد كه نمازش او را تا چه حد از زشتيها و بديها باز داشته است پس به همان مقدار از او قبول شده است « 2 » .\r\nيعنى همانگونه كه عقل و ساير عواملى كه تا كنون بر شمرديم در جاى خود از عواملى هستند كه آدمى و به خصوص جوانان را از كارهاى زشت و ناپسند و خلاف شأن يك انسان باز مىدارند ، نماز هم در مرتبه‌اى بسيار بالاتر ، از ارتكاب كارهاى بد و ورود به صحنه‌هاى گناه جلوگيرى مىكند .\r\n\r\n\r\n","description":"","footnote":"\r\n( 1 ) - سوره ى عنكبوت / 45 .\r\n( 2 ) - بحارالانوار / ج 16 ، ص 205 ، باب 9 .\r\n","page_name":" 44 ","page_number":44},
  {"content":"\r\n\r\nحضرت على ( ع ) مىفرمايند : نماز قلعه محكمى در برابر حمله‌ها و غلبه‌هاى شيطان است « 1 » .\r\n\r\nنماز ، چراغ هدايت\r\nدر شرع مقدس اسلام نيز ، نماز از همه اعمال افضل است و شما چيزى واجب‌تر ، لازمتر و با اهميت‌تر از نماز در اسلام پيدا نمىكنيد . لذا اول چيزى كه در فروع دين شمرده مىشود ، نماز است . يعنى نماز ، مقدم بر همه ى واجبات ، حتى بر جهاد و تولّى و تبرّى است و يك مسلمان در پنج نوبت ، در اقامه ى نمازهاى يوميه ، آن را به عنوان رستگارى و به عنوان بهترين اعمال اعلام مىدارد .\r\nشما جوانان عزيز اگر بخواهيد به درجات بالا و به رستگارى و به فرموده خداوند متعال به مقام محمود برسيد ، بايد به نماز ، مخصوصاً نماز اول وقت و به ويژه نماز شب ، بسيار اهميت بدهد تا به اين مقامى كه همه ى انسانها به داشتن آن غبطه مىخورند و موجب وجاهت و سربلندى دنيا و آخرت است نايل گرديد .\r\n وَ مِنَ اللَّيْلِ فَتَهجَّد بِه نافِلَةً لَكَ ، عَسي ان يَبْعَثَكَ رَبُكّ مَقاماً مَحْمُوداً  « 2 » « و پاسى از شب را ( از خواب برخيز و ) قرآن ( و نماز ) بخوان ! اين يك وظيفه اضافى براى توست ، اميد است پروردگارت تو را به مقامى در خور ستايش برانگيزد » .\r\nپيامبراكرم مىفرمايند : نماز نور مؤمنان است و نورى است كه از جانب خداى بزرگ بر آنها نازل مىگردد « 3 » .\r\nعلاوه بر اين ، اگر كسى نشاط زندگى و اراده ى قوى مىخواهد و مايل است كه در\r\n\r\n\r\n","description":"","footnote":"\r\n( 1 ) - غررالحكم / 107 .\r\n( 2 ) - سوره ى اسراء 79 .\r\n( 3 ) - جامع احاديث الشيعه / 4 ، 6 .\r\n","page_name":" 45 ","page_number":45},
  {"content":"\r\n\r\nبن‌بستها خداوند به فريادش برسد و به عبارت زيبا و كامل قرآنى ، او را هدايت كند ، بايد نماز را آن هم به شكل خوب و صحيح سرلوحه زندگى خود قرار دهد . قرآن ، كسانى را هدايت مىكند كه متقى باشند و اقامه ى نماز كند .\r\n ذلِكَ الكِتابُ لا رَيبَ فيهِ هُدً لِلمُتَّقنَ الَّذينَ يُؤمِنوُنَ بِالغَيبِ وَ يُقيمُونَ الصَّلوةَ  « 1 » « آن كتاب با عظمتى است كه شك در آن راه ندارد و مايه هدايت پرهيزكاران است . ( پرهيزكاران ) كسانى هستند كه به غيب ايمان مىآورند و نماز را برپا مىدارند » .\r\n\r\nاستخفاف و تضييع نماز\r\nاگر انسانى از نماز فاصله گرفت ، اگر جوانى به نماز بىاعتنا شد و خداى ناكرده از بجاآوردن نماز سرباز زد و يا با بىرغبتى و از روى بىميلى با شكل غيرمؤدبانه و غيرصحيح آن را اقامه كرد ، يقين بداند كه ديگر ، نه تنها هدايتى در كار نيست و دست عنايت خداوندى از سر او برداشته خواهد شد ، بلكه از همه ى مواهب معنوى نيز بىبهره خواهد ماند .\r\nمثالى مىزنم ، لامپى را كه شما هر شب به هنگام تاريك شدن هوا روشن مىكنيد ، از طريق سيم به محلى متصل است كه به آن كارخانه برق مىگويند ، حال تصور كنيد كه اين كارخانه ، اگر براى حتى يك لحظه ، اين ارتباط و اتصال را قطع كند ، چه اتفاق مىافتد ! ! بلافاصله چراغ خاموش شده و شما در تاريكى محض فرو مىرويد . وضع انسان نيز چنين است ، اگر پروردگار عالم ، بنده‌اى را يك لحظه و يك آن به خودش واگذار و به عبارت ديگر ، دست عنايتش را از سر او بردارد ، ضلالت و گمراهى و بدبختى ، او را فرا مىگيرد و گاه به حدى سقوط مىكند كه برگشتن او اگر محال نباشد ، كارى بس مشكل و دشوار است و خداوند به چنين افرادى وعده عذاب اليم و آتش دوزخ داده است :\r\nفَخَلَفَ مِن بَعْدِهِم خَلفٌ اضاعُوا الصَّلوةَ و اتَّبَعوُا الشَّهَواتِ فَسَوفَ يَلقَونَ\r\n\r\n\r\n","description":"","footnote":"\r\n( 1 ) - سوره ى بقره / 2 و 3 .\r\n","page_name":" 46 ","page_number":46},
  {"content":"\r\n\r\n غَيّاً  « 1 » « اما پس از آنان فرزندان ناشايسته‌اى روى كار آمدند كه نماز را تباه كردند و از شهوات پيروى نمودند ، و به زودى ( مجازات ) گمراهى خود را خواهند ديد ! » .\r\nاستخفاف و كوچك شمردن نماز ، از گناهان بزرگ و داراى عواقب بسيار وحشتناكى است .\r\nامام صادق ( ع ) از قول رسول خدا مىفرمايند : از من نيست كسى كه نمازش را كوچك شمارد « 2 » .\r\nو باز مىفرمايند : وقتى بنده‌اى نمازش را كوچك مىشمارد ، خداى متعال به ملائكه‌اش خطاب مىكند : آيا بنده مرا نمىبينيد ، گويا گمان مىكند كسى غير از من حاجاتش را برآورده مىسازد : آيا نمىداند كه رفع نيازش به دست من است ؟ ! « 3 »\r\n\r\nنماز ، گفتگو با خدا\r\nاز اينها كه بگذريم ، نماز در پيش اهل دل از بهترين عبادتهاست ، زيرا مكالمه طرفينى است ، هم بنده با خدا صحبت مىكند و هم خداوند با بنده حرف مىزند . بقول اهل دل ، نماز ، مركب از كلام صاعد و كلام نازل است ، كلام صاعد يعنى ذكر و دعا و كلام نازل يعنى قرآن ، و چه لذتى بالاتر از اين كه انسان هم با خداوند صحبت كند و هم طرف سخن پروردگار واقع شود ، آن هم در نيمه ى شب كه غالباً مردم در خواب هستند . به همين خاطر است كه امام صادق ( ع ) ، دو ركعت نماز در دل شب را از دنيا و مافيها بيشتر دوست مىدارند و مىفرمايند :\r\nدو ركعت نماز در دل شب ، براى من از دنيا و آنچه در اوست ، دوست داشتنىتر است « 4 »\r\n\r\n\r\n","description":"","footnote":"\r\n( 1 ) - سوره ى مريم / 59 .\r\n( 2 ) - بحارالانوار / 82 ، 224 .\r\n( 3 ) - كافى / 3 ، 269 .\r\n( 4 ) - الركعتان فى جوف اللّيل احبّ الى من الدنيا و ما فيا ، بحارالانوار / ج 87 ، ص 148 .\r\n","page_name":" 47 ","page_number":47},
  {"content":"\r\n\r\n\r\nحضور قلب در نماز\r\nنكته ديگرى كه بايد در نماز بدان توجه داشت ، درك مقام و موقعيت خود در نماز است كه چه مىگويد و در مقابل چه كسى ايستاده است . در روايات آمده است كه نماز را آنگونه بخوانيد كه گويا خداوند را مىبينيد و اگر اين حالت براى شما ميسور نيست ، لااقل طورى نماز بگذاريد كه خداوند شما را مىبيند و ناظر و آگاه بر دل و چشم و ساير اعضاء و جوارح شماست و اين توجه را هميشه و مخصوصاً در نماز حفظ كنيد .\r\nائمه معصومين ( ع ) ، اين بينش را به حد كمال و كامل دارا بودند و به محض ورود در نماز ، ديگر به هيچ چيز جز نماز و ياد حضرت حق توجه نداشتند ، تا جائى كه در حال نماز ، تير را از پاى اميرالمؤمنين على ( ع ) بيرون مىآورند و ايشان اصلًا توجه ندارند .\r\nنقل شده است كه امام صادق و امام باقر ( ع ) وقتى به نماز مىايستادند ، رنگ رخسارشان تغيير مىكرد ، گاهى سرخ و گاهى زرد مىشد ، گويى با كسى مناجات مىكنند كه او را مىبينند « 1 » .\r\nامام صادق ( ع ) فرمودند : وقتى امام سجاد به نماز بر مىخاستند ، مىلرزيدند و رنگ چهره‌شان به زردى مىگراييد « 2 » .\r\nچه خوبست كه ما هم به عنوان شيعيان آن امامان معصوم ، پرتوى از اين حالات را در خود ايجاد كنيم و در كارهايمان از نماز ، كمك و استعانت بجوييم كه خداوند مىفرمايد :\r\n وَ اسْتَعينُوا بِالصَّبرِ وَ الصَّلوةِ وَ انَّها لَكَبيرَةٌ الا عَلَي الخاشِعينَ  « 3 » « از صبر و نماز يارى جوييد ( و با استقامت و مهار هوسهاى درونى و توجه به پروردگار ، نيرو بگيريد ) و اين كار جز براى خاشعان ، گران است » .\r\n\r\n\r\n","description":"","footnote":"\r\n( 1 ) - دعائم الاسلام / 1 ، 195 .\r\n( 2 ) - بحارالانوار / 84 ، 247 .\r\n( 3 ) - سوره ى بقره / 45 .\r\n","page_name":" 48 ","page_number":48},
  {"content":"\r\n\r\nمتأسفانه يكى از دردهاى بزرگى كه ما به آن مبتلا هستيم ، اينست كه نماز با آن همه فضيلتى كه دارد ، متأسفانه براى عموم مردم سنگين و يك امر سختى است و غالباً مشاهده مىشود كه براى زودتر تمام شدن نماز ، يا آن را فرادى و به تنهايى و با سرعت مىخوانند و يا اگر به جماعتى حاضر مىشوند ، آن جماعتى را انتخاب مىكنند كه نماز در آن زودتر به پايان مىرسد و اين مصيبت خيلى بزرگى است كه نماز در ما ايجاد رغبت و لذت نمىكند .\r\nامام صادق ( ع ) نقل فرموده‌اند كه : مردى وارد مسجدى شد كه پيامبراكرم ( ص ) در آنجا حضور داشتند . وقتى به نماز ايستاد ، سجده‌هاى نماز را با تندى و عدم آرامش به جاى مىآورد . پيامبر فرمودند : اگر در چنين حالتى بميرد ، بر دين محمد نمرده است « 1 » .\r\n\r\nلذت نبردن از مناجات ، بزرگترين عذاب الهى\r\nدر اين روايت دقت فرماييد : آمده است كه روزى حضرت موسى ( ع ) براى مناجات با خداوند مىرفتند ، شخصى رذل و لاابالى به ايشان رسيد و گفت : از قول من به خدايت بگو : آخر من چقدر گناه كنم و تو مرا عذاب نكنى ؟ ! زمانيكه حضرت موسى ( ع ) مناجاتش را به پايان برد و عازم برگشت بود ، از جانب خدا خطاب رسيد كه اى موسى ! چرا پيغام بنده‌ام را نرساندى ؟ پيامبر خدا فرمود : خدايا خجالت مىكشم ، تو خود مىدانى كه او چه گفت . خداوند فرمود : اى موسى از قول من به آن بنده بگو كه من بالاترين بلاها را به تو داده‌ام و تو در بدترين عذابها واقع شده‌اى ، لكن درك آن را ندارى و متوجه نيستى ، و آن اينكه تو ديگر از مناجات با من و دعا و نماز لذت نمىبرى و همين كه شيرينى مناجاتم را از دل تو برده‌ام ، اين دردناكترين درد و عذاب براى توست .\r\nراستى كه اگر انسان ، از نماز لذت نبرد و در وقت گفتن الله اكبر ، تلاطم درونى پيدا نكند ، بزرگترين مصيبت است بنابراين اگر جوانها سعادت دو جهان را مىخواهند ، بايد به\r\n\r\n\r\n","description":"","footnote":"\r\n( 1 ) - بحارالانوار / 84 ، 234 .\r\n","page_name":" 49 ","page_number":49},
  {"content":"\r\n\r\nنماز كه در زمره ى مهمترين نيروى كنترل آنها از انحرافات و سقوط در رذائل اخلاقى است ، توجه كامل داشته باشند ، نماز را در اول وقت ، در مسجد و به جماعت ، با حضور دل و با حال ادب بجاى آورند ، براى نماز شب ، در زندگى خود حسابى باز كنندو اين باور را در خود پرورش دهند كه دست‌يابى به همه ى خواسته‌هاى حق ، مرهون نماز است ، و بدانند كه اگر به نماز بىاعتنا باشند و يا آن را از زندگى خود طرد نمايند ، دنيايى پر از دلهره ، اضطراب خاطر ، نگرانى و غم و غصه ، و سرانجام مرگى به غيركيش و آيين اسلام در انتظار آنهاست .\r\n فَوَيَلٌ لِلمُصَلّينَ الَّذينَ هُم عَن صَلاتِهِمِ ساهُونَ  « 1 » « پس واى بر نمازگزارانى كه در نماز خود سهل‌انگارى مىكنند » .\r\n\r\nترك نماز و محروميت از شفاعت\r\nدر مناظره‌اى كه بين بهشتيان و دوزخيان واقع مىشود ، اهل بهشت از آنها سؤال مىكنند كه چرا شما را به جهنم برده‌اند ؟ مگر شما شيعه نيستيد ؟ مگر شفاعت شامل حال شما نشد ؟ جهنم را كه خدا براى كافران آماده كرده است ، ! اعِدَّت لِلكافِرين « 2 » .\r\nاهل دوزخ جواب مىدهند : آرى ! ما اسم شيعه بر خود داريم ، ولى نماز نمىخوانديم و از گروه نمازگزاران نبوديم .\r\n في جَنّاتِ يَتَساءَلوُنَ عَنِ المُجرِمينَ ، ما سَلَكَكُم في سَقَرَ ، قالوُا لَم نَكُ مِنَ المُصَلّينَ  « 3 » « آنها در باغهاى بهشتند ، و سؤال مىكنند از مجرمان : چه چيز شما را به دوزخ وارد ساخت ؟ مىگويند ما از نمازگزاران نبوديم »\r\n\r\n\r\n","description":"","footnote":"\r\n( 1 ) - سوره ى ماعون / 4 و 5 .\r\n( 2 ) - سوره ى بقره / 24 .\r\n( 3 ) - سوره ى مدثر / 40 تا 43 .\r\n","page_name":" 50 ","page_number":50},
  {"content":"\r\n\r\n. در روايات مىخوانيم كه انسان تارك الصلاة را از راهى به جهنم مىبرند كه هيچگونه دسترسى به اهل‌بيت ( ع ) و ديگر شفعاء ندارند و در اهميت نماز همين بس ، كه تاركين و كاهلين نماز از شفاعت محرومند .\r\n\r\nآخرين سفارش امام صادق ( ع )\r\nدر اينجا بد نيست به توصيه و سفارشى كه حضرت امام جعفرصادق ( ع ) در زمان شهادتشان فرمودند ، و اكثراً آن را شنيده‌ايد اشاره كنم . حضرت در واپسين لحظات عمر شريف و مباركشان ، تمام خويشاوندان را به دور فرا خواندند و آخرين كلام خودشان را به عنوان وصيت ، چنين بيان فرمودند :\r\nكسى كه نماز را كوچك شمارد ، شفاعت ما شامل حالش نمىشود « 1 » يعنى زمانيكه مؤذن مىگويد : الله اكبر ، او همچنان به بازى و به اصطلاح ، ورزش مشغول باشد ، با شنيدن صداى تكبير اذان ، باز خود را به كسب و تجارت و خريد و فروش سرگرم كند ، صداى مؤذن را مىشنود كه : حى على الصلاة ، اما تجارتش ، اختلاطش ، ديدن فيلمش ، خوردن غذايش و . . . در نزد او لازم‌تر و واجب‌تر از نماز است ، حالا اگر زمانى هم از كارش فارغ شد و حالى هم برايش مانده بود . از روى ناچارى و در آخر وقت ، آن هم با عجله و به قول عاميانه ، يك نماز دست و پا شكسته‌اى بخواند و اظهار راحتى كند . اين چنين كسى بداند كه شفاعت امام صادق ( ع ) به او نمىرسد .\r\n\r\nهشدار تكان‌دهنده\r\nاگر كسى با گوش جان بشنود كه امام ( ع ) مىفرمايند : لعنت خدا بر كسى كه نماز مغرب و عشايش را بدون عذر شرعى تا پديدارشدن ستارگان آسمان نخوانده باشد و لعنت خدا بر آنكه نماز صبحش را بدون عذر تا ناپديدشدن ستارگان آسمان به تأخير\r\n\r\n\r\n","description":"","footnote":"\r\n( 1 ) - لاتنال شفاعتنا من استخف بالصلوة ، وسائل‌الشيعه / ج 4 ، ص 24 .\r\n","page_name":" 51 ","page_number":51},
  {"content":"\r\n\r\nبيندازد « 1 » ديگر نه خريد و فروش و ورزش و خورد و خوراك و نه هيچ كار ديگرى در نزد او ، مهمتر از نماز نخواهد بود ، خصوصاً كه اين عبارت تكان‌دهنده ى رسول گرامى اسلام ( ص ) را هم بر آن ضميمه كنيم كه فرمودند :\r\nبر يهود و نصارى سلام كنيد ولى بر يهود امت من سلام نكنيد . عرض كردند يا رسول‌الله يهود امت شما كيانند ؟ فرمودند : كسانى كه صداى اذان و اقامه را بشنوند و به جماعت حاضر نشوند ! « 2 » اينجاست كه به جرأت مىتوان گفت ، يك جوان فهميده و عاقبت‌انديش از اين همه اندرز و تهديد به خود آمده و راه صواب را كه غير از سعادت و خوشبختى نيست با يك آغوش باز در پيش مىگيرد .\r\nپيامبراكرم ( ص ) فرمودند : وقتى بنده‌اى نمازش را به جماعت مىخواند و سپس از خدا حاجتى را درخواست مىنمايد ، خداى متعال حيا مىكند پاسخ او را با تأخير بدهد و حاجتش را پيش از اتمام دعا ، برآورده مىسازد « 3 » .\r\nامام صادق ( ع ) از رسول خدا ( ص ) نقل مىفرمايند كه : اگر كسى بدون علت در مسجد و جماعت نماز نگذارد ، نمازش پذيرفته نمىشود « 4 » .\r\n\r\nدرسى از عاشورا\r\nاين بحث را با اشاره به اهميتى كه ائمه معصومين ( ع ) به نماز و دعا و راز و نياز در حساسترين شرايط زندگانيشان مىداده‌اند و ذكر يك نمونه ، به پايان مى بريم .\r\nظهر روز عاشورا با اينكه بسيارى از اصحاب و ياران امام حسين ( ع ) به شهادت\r\n\r\n\r\n","description":"","footnote":"\r\n( 1 ) - بحارالانوار / ج 52 ، ص 15 .\r\n( 2 ) - سلّموا على اليهود و النصارى و لا تسلّموا على يهود امّتى ، قيل يا رسول‌الله و من يهود امتكّ قال الذين يستمعون الاذان و الاقامه و لم يحضروا الجماعة كشف‌الخفاء / ج 1 ، ص 551 .\r\n( 3 ) - بحارالانوار / 88 ، 4 .\r\n( 4 ) - المحجةالبيضاء / 1 ، 342 .\r\n","page_name":" 52 ","page_number":52},
  {"content":"\r\n\r\nرسيده بودند و از سوى دشمن ، مثل باران ، تير مىباريد ، وقت نماز كه فرا رسيد ، يكى از اصحاب خاص امام ( ع ) جلو آمد و اعلام داشت كه هنگام نماز رسيده است . به محض شنيدن اسم نماز ، حضرت برافروخته شدند و تبسم كردند و بهترين دعا را در حق او بيان فرمودند كه خدا تو را از نمازگزاران محسوب فرمايد . آنگاه در آن بحبوحه ى جنگ و آن شرايط خاص ميدان نبرد ، با داوطلب شدن عده‌اى به عنوان سپر و محافظ ، حضرت نماز را به جماعت در وسط ميدان اقامه فرمودند :\r\nبنابراين بسيار از انصاف و جوانمردى بدور است كه آنها در آن چنان شرايط بحرانى تا بدينگونه در بر پايى نماز و جماعت بكوشند و ما بدون هيچ دليل و عذرى ، در بهترين شرايط ، آن را به آسانى ترك نماييم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nايمان عقلى و ايمان قلبى\r\nيك جزء ديگر از اجزاى تشكيل‌دهنده ى مجموعه ى نيروهاى كنترل‌كننده ، وجود ايمان و كارآيى آن در سلامت و سعادت جوان است . همانگونه كه در عنوان مبحث مشخص گرديد ، اين بخش به دو قسمت ايمان عقلى و ايمان قلبى تقسيم مىشود كه ما ابتدا ، منظور و مراد از آنها و سپس روش دستيابى به اين دو عامل مهم را بيان مىكنيم .\r\nاما آنچه كه از ايمان عقلى و به اصطلاح علم‌اليقين ، موردنظر ماست ، اين است كه انسان به واسطه ى عقل و قوه ى اداركه‌اش به يك سرى باورهايى از جمله وجود خداوند و حاضر و ناظربودن او بر انسان و در پيش بودن معاد و حساب و كتاب و آمدن پيامبران و امامان و در يك كلمه ، معارف اسلامى ، دست بيابد . اين باور و اعتقاد را كه به آن ايمان عقلى مىگويند ، بهترين نيروى كنترل‌كننده است كه در آيات فراوانى از قرآن‌مجيد ، بر آن تأكيد شده و ما به چند مورد از آنها اشاره مىكنيم :\r\n  بِسْمِ اللهِ الرّحمنِ الرَّحيمِ ، الهيكُمُ التّكاثُرُ ، حَتّي زُرْتُمُ المَقابِرَ ، كَلّا سَوْفَ تَعْلَمُونَ ، ثَمَّ كَلّا سَوْفَ تَعلَمُونَ ، كَلّا لَو تَعْلَموُنَ عِلْم‌َاليَقينِ ، لَتَرَوُنَّ الْجَحيمَ   « 1 » « به نام خداوند بخشنده مهربان افزون‌طلبى ( و تفاخر ) شما را به خود مشغول\r\n\r\n\r\n","description":"","footnote":"\r\n( 1 ) - سوره ى تكاثر / 1 تا 6 .\r\n","page_name":" 54 ","page_number":54},
  {"content":"\r\n\r\nداشته ( و از خدا غافل نموده ) است به زودى خواهيد دانست ، چنان نيست كه شما خيال مىكنيد ، اگر شما علم‌اليقين ( به آخرت ) داشتيد ( افزون‌طلبى شما را از خدا غافل نمىكرد ) قطعاً شما جهنم را خواهيد ديد ! » .\r\nيعنى اگر آنها همين مرتبه از ايمان را هم داشتند كنترل مىشدند و دنيا اين قدر آنها را فريب نمىداد و به خود مشغول نمىساخت . در جاى ديگر مىفرمايد :\r\n  بِسْمِ اللهِ الرَّحمنِ الرَّحيمِ ، وَيْلٌ لِلْمُطَفِّفينَ ، الَّذينَ اذَا كنالُوا عَليَ النّاسِ يَسْتَوْفُونَ ، وَ اذا كالُوهُمْ اوْ وَزَنُوهْم يُخسِرونَ ، الا يَظُنُّ اوُلئِكَ انَّهُمْ مَبْعُوثُونَ ، لِيَوْمٍ عَظيمٍ   « 1 » « به نام خداوند بخشنده مهربان ، واى بر كم‌فروشان ، آنان كه وقتى براى خود پيمانه مىكنند ، حق خود را به طور كامل مىگيرند ، اما هنگامى كه مىخواهند براى ديگران پيمانه يا وزن كنند ، كم مىگذارند . آيا آنها گمان نمىكنند كه برانگيخته مىشوند ، در روزى بزرگ ، روزى كه مردم در پيشگاه پروردگار جهانيان مىايستند » .\r\nيعنى اگر كسى بداند ولو به علم‌اليقين ، ايمان داشته باشد كه معادى هست و هر كارى حساب و كتابى دارد ، اعمالش كنترل شده و دست از كار خلاف بر مىدارد .\r\nبه عبارت ديگر ، اگر كسى به مبدأ و معاد ايمان داشته باشد ، داراى يك نيروى بازدارنده و كنترل‌كننده ى خوبى است كه او را از ورود به دنياى هوى و هوس و سقوط به پرتگاه تباهى و نيستى ، محافظت كرده و به صلاح و راستى رهنمون مىشود .\r\n\r\nايمان قلبى ، مدال افتخار\r\nايمان قلبى ، يك درجه و مرتبه ، شديدتر و بالاتر از ايمان عقلى است و به عين‌اليقين و حق‌اليقين مصطلح است ، يعنى علاوه بر اينكه عقل باور كرده كه در كوچك و بزرگ كارهاى دنيا ، حسابرسى دقيق است ، « دل » نيز بر اين باور آمده كه خدايى هست\r\n\r\n\r\n","description":"","footnote":"\r\n( 1 ) - سوره ى مطففين / 1 تا 6 .\r\n","page_name":" 55 ","page_number":55},
  {"content":"\r\n\r\nو همه در محضر اويند و سرانجام ، نيكوكاران ، پاداش و بدكاران ، جزايى سخت داده خواهند شد .\r\nاگر انسانى داراى اين اعتقاد و باور بشود ، اگر جوانى به اين درجه از ايمان برسد ، اگر دخترى باور كند كه در محضر خداست ، اگر جوانى به افتخار داشتن ايمان قلبى نايل شود ، در طوفانهاى شهوت ، در تحريك غرائز ، در اقبال و روى آوردن دنيا ، در صحنه‌هاى پرجاذبه ى گناه ، يقيقناً و مطمئناً مصون خواهد ماند و مدال افتخار اين نعمت بزرگ را از دست خداوند به گردن خواهد آويخت و خوشا به حال آنكه با به دست‌آوردن نعمت بزرگ ايمان قلبى ، قرآن بر او تبريك و مبارك باد بگويد .\r\n فَلَمّا جائَها نُودِيَ ان بُورِكَ مَن فِي النّارِ وَ مَن حَولَها وَ سُبْحانَ اللهِ رَبِّ العالَمينَ  « 1 » « هنگامى كه نزد آتش آمد ، ندايى برخاست كه مبارك باد آن كس كه در آتش است و كسى كه در اطراف آن است ( فرشتگان و موسى ) و منزه است خداوندى كه پروردگار جهانيان است » .\r\nيعنى زمانى كه حضرت موسى ( ع ) و زنش به مقام ايمان و مرتبه عين‌اليقين و حق‌اليقين رسيدند ، خطاب آمد كه اين مقام بزرگ بر شما مبارك باد .\r\n\r\nايمان قلبى سرچشمه ى خيرات\r\nبراستى كه اين نعمت ، بسيار بزرگ است ، چرا كه با خود ، نعمتهاى فراوان ديگرى را هم به همراه مىآورد . اولين نعمتى كه براى انسان حاصل مىشود ، وجود يك اراده ى قوى و نيرومند است . به فرموده ى امام صادق ( ع ) :\r\nمؤمن چونان كوهى استوار است كه طوفانها او نمىلرزاند « 2 »\r\n\r\n\r\n","description":"","footnote":"\r\n( 1 ) - سوره ى نمل / 8 .\r\n( 2 ) - المؤمن كالجبل الراسخ ، لا يحركّه العواصف .\r\n","page_name":" 56 ","page_number":56},
  {"content":"\r\n\r\nيعنى اگر ايمان در دل او رسوخ كند ، چنان نيرو و قوّتى مىيابد كه هيچ طوفانى هر چند هم بنيان كن ، باز نمىتواند او را بلرزاند .\r\nنعمت ديگرى كه بواسطه ايمان قلبى بدست مىآيد ، نشاط و دورى از غم و غصه و اضطراب خاطر از گذشته ، و احساس آرامش و امنيت و اطمينان از آينده است .\r\n الا انَّ اوْلِياءَ اللهِ لا خَوفٌ عَلَيْهِمْ وَ لا هثم يَحْزَنُونَ  « 1 » « آگاه باشيد ( دوستان و ) اولياى خدا ، نه ترسى دارند و نه غمگين مىشوند » .\r\nدليل اين نكته مهم كه در آيه مباركه آمده ، اين است كه « ايمان عبارتست از چهار ركن : رضا به قضاء الهى ، توكل بر خدا در امور سپردن امر به خدا در همه شئون و تسيلم حقتعالى بودن در همه مقدرات « 2 » و طيبعى است كه چنين كسى ترس و غمى نداشته باشد .\r\nاز همه ى اينها بالاتر ، مقام انقطاع عن الناس و انقطاع الى الله براى وى پيدا مىگردد و جز به پروردگار به هيچ‌كس و هيچ‌چيز چشم اميد ندارد .\r\n\r\nراه حصول ايمان عقلى\r\nاما ببينيم كه چگونه مىتوان به اين مقامات رسيد و خود را به اين نيروى كنترل‌كننده مجهز كرد .\r\nعمده‌ترين وسيله براى رسيدن به ايمان عقلى كه ما از آن به علم‌اليقين هم تعبير آورديم پذيرفتن مطالب اساسى اسلام ، با استدلال و منطق است كه غالباً از راه مطالعه كتابهاى دينى و اسلام‌شناسى در ابعاد مختلف بدست مىآيد ، از اين‌رو سروكار داشتن با كتاب و مجالس علمى ، براى همه و مخصوصاً جوانها ، امرى لازم و واجب است زيرا چنان كه در رساله‌هاى عمليه هم هست ، اصول دين كه اساسىترين و ابتدايىترين\r\n\r\n\r\n","description":"","footnote":"\r\n( 1 ) - سوره ى يونس / 62 .\r\n( 2 ) - اصول كافى / 2 ، 56 .\r\n","page_name":" 57 ","page_number":57},
  {"content":"\r\n\r\nمطالب اسلامى است ، تقليدى نيست و بايد اين گونه مطالب را با استدلال و برهان پذيرفت و لذا براى اين كار ، نياز به شناخت اسلام در فراخور حال هر مسلمان مىباشد ، اعم از مرد و زن ، پير و جوان و باسواد و بىسواد .\r\nروزى پيامبر اكرم ( ص ) از محلى عبور مىكردند كه در آن محل ، پيرزن بىسوادى در حال ريسيدن پشم ، با چرخ ريسندگى دستى خود بود . حضرت كه موقعيت را براى بهره‌بردارى و نكته‌آموزى به اصحاب و اطرافيان مناسب مىديدند ، لحظه‌اى را در كنار آن پيرزن تأمل كرده ، سپس خطاب به او فرمودند : به چه دليل مسلمان شدى و خدا را چگونه شناختى ؟\r\nپيرزن در حالى كه از حضور پيامبر در محل كار خود خرسند شده بود ، دليلى ارائه داد كه از نظر فلسفى در سطح بسيار بالايى بود ولو اينكه خودش هم بدان توجه نداشت به اين صورت كه ، دست خود را از چرخ ريسندگىاش برداشت و چرخ بعد از چند دور ، از حركت ايستاد ، آنگاه بسوى پيامبر متوجه شد و گفت : يا رسول‌الله ، اين چرخ ، با اين كوچكى ، براى چرخيدن ، نياز به دست و حركت دست من دارد و من تا آن را نچرخانم ، اندكى هم حركت نخواهد كرد ، حال ، چگونه مىشود كه اين عالم با آن همه بزرگى و پهناورى ، به مدير و گرداننده‌اى احتياج نداشته باشد ؟ ! من از اين طريق به وجود خداوند پىبردم و او را شناختم .\r\nپيامبر ( ص ) رو به همراهان كرده و فرمودند :\r\nعَليَكُم بِدينِ العجَائز\r\nالبته اين عبارت داراى دو معناست ، يكى اينكه ، اين پيرزن برهان خوبى آورد ، برهان حركت ، برهان حدوث و برهان نظم كه همه اينها در قرآن هست ، شما هم مثل او از اين دلايل و برهانها بياوريد . ديگر اينكه هر كس بايد مثل اين پيرزن در فراخور حالش براى همه ى اصول اعتقاديش دليل داشته باشد و هر چه دليل و برهان رساتر باشد ، عقل نيز به همان اندازه قانع‌تر مىشود .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nلزوم مطالعه كتابهاى مذهبى\r\nدر اينجا ، من يك توصيه و سفارش اكيد به جوانها دارم و آن اينكه با كتابهاى دينى و استدلالى ، بيشتر در ارتباط باشيد ، اگر چه جاى خوش وقتى است كه اكثر كتابخانه‌ها مورد استفاده و بهره‌بردارى فراوان قرار گرفته ، لكن متأسفانه كتابهايى كه مايه افزونى و رشد ايمان عقلى است مورد بىمهرى واقع شده و كمتر مطالعه مىشوند و اين نقص بزرگى است .\r\nپسران و دختران جوان ، اگر مايلند كه سرمايه ى پرارزش ايمان عقلى را در خود ايجاد كنند و تكامل بخشند و از اين رهگذر به يك زندگى با آرامش و نشاط و بدون اضطراب و ترس و آلودگى به مفاسد و گناهان ناشى از ضعف اطلاعات و ايمان دست يابند ، مىبايست حداقل در شبانه‌روز ، ساعتى را براى مطالعه و تحقيق در اين گونه كتابهاى نجات‌بخش اختصاص دهند و آن را در زمره ى بهترين ساعتهاى عمر خويش تلقى نمايند ، چرا كه مقدمه يك امر با ارزش ، خود نيز ارزشمند است .\r\nپدر و مادرها هم بايد فرزندانشان را در رسيدن به اين گونه كمالات يارى كنند و بدانند كه سعادت آنها در گرو ايمان و دورى جستن از زمينه‌هاى انحرافى است .\r\nقرآن‌مجيد مىفرمايد :\r\n انَّهُ لَيْسَ لَهُ سُلطانٌ عَليَ الَّذينَ امَنُوا وَ عَلي رَبِّهِمْ يَتَوَكّلَوُنَ  « 1 » « چرا كه او ( شيطان ) بر كسانى كه ايمان دارند و پروردگارشان توكل مىكنند ، تسلطى ندارد » .\r\n\r\nراه حصول ايمان قلبى\r\nاما راه رسيدن به ايمان قلبى ، ديگر ، استدلال نيست ، بلكه مرتبه‌اى بالاتر\r\n\r\n\r\n","description":"","footnote":"\r\n( 1 ) - سوره ى نحل / 99 .\r\n","page_name":" 59 ","page_number":59},
  {"content":"\r\n\r\nو والاتر مىطلبد و آن ، محكم‌كردن رابطه با خدا است . قرآن‌مجيد يكى از راههاى ارتباطى با خداوند را براى بدست‌آوردن ايمان قلبى و به عبارت ديگر عين‌اليقين و حق‌اليقين ، روزه‌دارى و كسب تقوا معرفى مىفرمايد :\r\n يا ايُّهَا الَّذينَ امَنوُا كُتِبَ عَلَيكُمُ الصَّيامُ كَما كُتِبَ عَليَ الَّذينَ مِنْ قَبْلِكُم لَعَلَّكُم تَتَّقوُنَ  « 1 » « اى افرادى كه ايمان آورده‌ايد ! روزه بر شما نوشته شده ، همانگونه كه بر كسانى كه قبل از شما بودند نوشته شد تا پرهيزگار شويد » .\r\nيعنى به وسيله روزه حس پرهيزكارى تقويت شده و ايمان در دل انسان در تمام اعضا و جوارح ، از شكم گرفته ، تا گوش و زبان و چشم و دل ، روزه بگيرد و اگر چنين شد ، يقين بداند كه سرانجام به مقام لقاء نايل خواهد شد . جوانها به جهت شفافيت و صفاى روح ، آسان‌تر و زودتر مىتوانند آن را درك كنند چرا كه ، هر چه انسان به سمت پيرى مىرود ، شتاب او در دستيابى ، ضعيف‌تر و مشكل‌تر مىشود .\r\nحضرت امام خمينى قدس‌سره ، بارها در جلسه درس مىفرمودند : تا جوانيد خود را بسازيد كه در پيرى خودسازى بسيار مشكل است ، تا جوانيد لذت اين گونه مطالب را بچشيد و به مقام بلند فرقان برسيد قرآن‌كريم مىفرمايد :\r\n انْ تَتَّقوُا اللهَ يَجْعَل لَكْم فٌرقاناً  « 2 » اگر از ( مخالفت فرمان ) خدا بپرهيزد ، براى شما وسيله‌اى جهت جداساختن حق از باطل قرار مىدهد ( و روشن‌بينى خاصى كه در پرتو آن ، حق را از باطل خواهيد شناخت ) .\r\nيعنى اگر ايمان در وجودت جايگزين شد و ياد خدا دلت را روشن ساخت ، مقام\r\n\r\n\r\n","description":"","footnote":"\r\n( 1 ) - سوره ى بقره / 183 .\r\n( 2 ) - سوره ى انفال / 29 .\r\n","page_name":" 60 ","page_number":60},
  {"content":"\r\n\r\nفرقان پيدا مىكنى و به درجه‌اى از رشد مىرسى كه ديگر خودبه‌خود حق و باطل را تميز مىدهى و آنها را همانگونه كه هستند مىبينى .\r\nبحث مهم ايمان عقلى و ايمان قلبى را با ذكر نمونه‌اى از تربيت يافتگان مكتب ايمان و مجهزشدگان به اين سلاح كارساز و نيروى بازدارنده ، خاتمه مىدهيم .\r\nيكى از عادات و رسومى كه پيامبر گرامى اسلام ( ص ) بر آن همت داشتند اين بود كه به هنگام عزيمت براى جنگ ، از ميان جوانان امين و مؤمن به ايمان قلبى ، چند نفرى را براى سرپرستى و سركشى به امور خانواده‌هاى رزمندگانى كه همراه پيامبر بودند انتخاب مىكردند . از آن جمله جوانى بود كه هر روز صبح به خانه‌هايى كه سرپرستى آنها را به عهده داشت سر مىزد و احتياجات و نيازهاى روزمّره ى آنها را رفع مىكرد . اگر چيزى مىخواستند برايشان مىخريد و اگر كارى داشتند در انجام آن كمك مىكرد . يك روز كه طبق معمول به درب خاانه‌اى رفته بود ، به علتى كه نمىدانيم ، شايد پرده خانه كنار رفته بود و شايد بد صحبت كردن زن باعث شده بود كه در هر حال بايد از پيش امدن چنين صحنه‌هايى به خدا پناه ببريم شيطان ، او را تحريك كرد و وارد خانه شد و دست خود را بر بدن آن زن گذاشت . به محض پيش آمدن اين صحنه ، زن فرياد زد ، آتش ، آتش . اين جمله ى زن آتشى شد در دل اين جوان و چنان او را سوزاند كه مرتباً با خود مىگفت : النار ، النار ( آتش آتش ) . سرانجام تلاطم درونيش ، مانع از آن شد كه ديگر در مدينه بماند ، لذا كارهاى خود را به ديگرى سپرد و در حالى كه زارزار گريه مىكرد از مدينه بيرون رفت .\r\n- براستى ، مگر او چه كرده بود كه اين چنين از درون مىسوخت و فرياد مىزد ؟ بله ، يك نگاه آلوده ، يك دست آلوده بر بدن يك زن نامحرم ، او را اين گونه از خود بى خود كرده بود ، امرى كه با نهايت تأسف ، غالباً در وسايل نقليه ى عمومى جامعه ى ما اتفاق مى افتد و مرد و زن گاه به يكديگر تكيه مىدهند و براى خود لذّت مىدانند و از ضعف ايمان ، دلهاى مرده ى آنها هيچ تكانى هم نمىخورد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nسرانجام جنگ تمام شد و پيامبر اكرم به مدينه مراجعت فرمودند . وقتى سرگذشت اين جوان را براى آن حضرت بيان كردند ، رسول گراى اسلام فرمودند : ديگر توبه‌اش قبول شده ، برويد و او را به مدينه برگردانيد . هنگام بازگشت با اينكه جوان از قبول شدن توبه‌اش خشنود بود ، لكن شدت شرمندگى و اينكه چگونه با اين حال به صورت پيامبراكرم نگاه كند ، او را آزار مىداد و چه بسا كه از خدا طلب مرگ مىنمود . تا اينكه به محضر پيامبر رسيد ، اتفاقاً آن حضرت سوره ى تكاثر را شروع كردند ، وقتى كلام ايشان به اينجا رسيد كه :\r\n كَلّا لَو تَعْلَموُنَ عِلمَ اليَقينِ ، لَتَرَوُنَّ الجَحيمُ  « 1 » « چنان نيست كه شما خيال مىكنيد اگر شما علم‌اليقين ( به آخرت ) داشتيد ( افزون‌طلبى شما را از خدا غافل نمىكرد ) . قطعاً شما جهنم را خواهيد ديد » .\r\nناگهان اين جوان آهى كشيد و صيحه‌اى زد و نقش بر زمين شد . وقتى به كنارش آمدند ، ديدند كه از شدت ناراحتى و شرمندگى ، جان داده است .\r\nآرى ، اين ايمانها يافت نمى شود مگر بواسطه ايمان قلبى و به وسيله ارتباط با خدا ، نماز اول وقت ، روزه ، تقيد به فرائض الهى ، پايدارى در مقابل وسوسه‌هاى شيطان ، گره‌گشايى و خدمت به مردم ، توسل به اهل‌بيت ( ع ) و . . . و شما جوانان سزاوارترين مردم به داشتن ايمان عقلى و ايمان قلبى هستيد .\r\n\r\n\r\n","description":"","footnote":"\r\n( 1 ) - سوره ى تكاثر / 5 و 6 .\r\n","page_name":" 62 ","page_number":62},
  {"content":"\r\n\r\n\r\nتربيت خانوادگى\r\nتا اينجا آنچه از عوامل و نيروهاى كنترل‌كننده جوان را بر شمرديم ، عواملى بودند كه يك جوان ، خود بايد مستقيماً به كسب و تقويت آنها بپردازد ، از خويش مايه بگذارد و موفقيت آنها را در خود جستجو كند . يعنى به نحو احسن از عقلش بهره ببرد ، وجدان اخلاقى را در خود زنده و فعال نگهدارد ، آداب و رسوم اجتماعى را به حد كمال مراعات نمايد ، به قوانين و مقرراتى كه براى سعادت او وضع شده به ديده ى احترام بنگرد و در اجراى آنها فوق‌العاده كوشا باشد و . . .\r\nاما ، عواملى هم هستند كه توفيق يك جوان در آنها ، تنها بسته به وجود خود او نيست ، بلكه دخالت ديگران نيز در موفق بودن او نقش كليدى و سازنده‌اى دارد يكى از آنها مسئله تربيت است . وقتى بحث از تربيت خانوادگى دختر يا پسر جوانى مىشود ، بىاختيار توجه انسان به پدر و مادر و ميزان نقش آنها در تربيت فرزندان معطوف مىشود . بنابراين ، قبل از هر چيز اين پدر و مادرند كه در موفقيت يا عدم توفيق و كارآيى اين نيروى بازدارنده در جوانشان ، ايفاى نقش مىكنند و سرنوشت فرزندشان را در همه ادوار زندگى ، خصوصاً در دوره ى پرمخاطره جوانى رقم مىزنند . لذا بسيار مناسب است كه در اينجا به اين وظيفه حساس والدين ، اشاره‌اى هر چند گذرا داشته باشيم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nنقش پدر و مادر در تربيت فرزند\r\nاسلام چه از طريق آيات قرآن‌كريم و چه از راه احاديث و روايات ائمه معصومين ( ع ) بر اين مسئله ، بسيار تكيه كرده و به نقش خطير آن هشدار داده است . تا جايى كه مىفرمايد :\r\nانسان نيكوكار ، در رحم مادرش نيكوكار است و انسان پست و دون نيز از رحم مادرش پست و شقى است « 1 » .\r\nاز اين روايت شريف ، دو معنا مىتوان برداشت كرد ، يكى از آنها كه فعلًا مورد بحث نيست ، اينكه خداوند ، سرنوشت هر كس را قبل از تولد مىداند كه آيا سعادتمند است يا بدبخت ، سعيد است يا شقى و . . .\r\nروشن است كه اين معنا ، مربوط به علم غيب است كه فقط خدا و پيامبر و ائمه معصومين ( ع ) بر آن آگاهند . اما معناى دومى كه از آن فهميده مىشود و ظاهراً منظور روايت هم همين باشد ، اينكه پدر و مادر و بخصوص مادر ، در سرنوشت فرزند ، دخالت كامل دارند تا جايى كه يك مادر خوب و يك پدر فهميده ، با تربيت صحيح ، جوان را سعيد ، خوشبخت ، فعال و گره‌گشا بار مىآورند و به عكس يك پدر و مادر لاابالى با بىتفاوتى و بىتوجهى ، جوانى بدبخت ، آلوده و گناهكار تحويل جامعه مىدهند .\r\nمرحوم فيض كاشانى در ذيل آيه ى  : هُوَ الَّذي يُصَوِّرُكُم فِي الارحامِ كَيفَ يَشاءُ  « 2 » روايت عجيبى از امام باقر ( ع ) ، در تفسيرش نقل فرموده است كه وقتى ملك مصور براى صورت‌بندى بچه‌اى كه در شكم مادر است مىآيد ، به او خطاب مىشود كه به پيشانى مادر نگاه كن و هر آنچه مىبينى آن را با بداء در پيشانى فرزند بنويس « 3 » .\r\n\r\n\r\n","description":"","footnote":"\r\n( 1 ) - السعيد ، سعيد فى بطن امه و الشقى ، شقى فى بطن امه ، بحارالانوار / ج 5 ، ص 157 .\r\n( 2 ) - سوره ى آل‌عمران / 6 « او كسى است كه شما را آنگونه كه مىخواهد در رحمها صورتگرى مىكند . . . » .\r\n( 3 ) - تفسير صافى / ج 1 ، ص 245 .\r\n","page_name":" 64 ","page_number":64},
  {"content":"\r\n\r\nيعنى هر چند ممكن است كه نقش تربيتى پدر و مادر ، عليت تامه‌اى براى سعادت و شقاوت فرزندان نباشد ، لكن نقش بسيار مؤثر و غيرقابل انكارى دارد كه از اين ميان ، نقش مادر مؤثر است .\r\nاين روايت را نيز همه شما شنيده‌ايد كه پيامبراكرم ( ص ) فرمودند : بهشت زير پاى مادران است « 1 » .\r\nيكى از معانى اين روايت ، اين است كه چون خدمت به پدر و مادر ، فضيلت بسيار دارد ، لذا بهشت شامل حال آن جوانى است كه خدمتگزار والدين و خصوصاً مادر باشد . اما معناى لطيف‌ترى كه مىتوان براى آن كرد اينكه بهشتىشدن و سعادتمندى يك جوان ، در دست مادر است ، يعنى اين تربيت صحيح اوست كه فرزند را به بهشت سعادت ، رهنمون مىشود و يا احياناً بىتوجهى و تربيت غلط اوست كه راه انحرافى و جهنم را در پيش پاى جوان خود مىگشايد .\r\nعلاوه بر روايات فراوانى كه ما فقط به ذكر نمونه‌هايى از آن اكتفا كرديم ، خداوند متعال ، در قرآن‌مجيد و در موارد گوناگون ، لزوم تربيت و مواظبت را امرى واجب مؤكد دانسته و از جمله مىفرمايد :\r\n يا ايُّها الَّذينَ امَنُوا قُوا انفُسَكُم وَ اهليكُم ناراً وَ قوُدُهَا النّاسُ وَ الحِجارَةُ  « 2 » « اى كسانى كه ايمان آورده‌ايد ! خود و خانواده خويش را از آتشى كه هيزم آن از انسانها و سنگهاست نگهداريد » .\r\nيعنى اى انسان مسلمان ، اى پدر و مادر با ايمان ، علاوه بر اينكه بايد مواظب خودت باشى ، مىبايست بر احوال اهل خود ، همسر و فرزندانت نيز توجه كامل داشته باشى . اگر خود مقيد به او امر شرع مثل نماز ، روزه و . . . هستى ، فرزندانت را هم بر اين امور ، راهنما و مربى باش . اگر خانم ، خود به مسئله حجاب توجه كامل دارد ، به اين اكتفاء نكند\r\n\r\n\r\n","description":"","footnote":"\r\n( 1 ) - الجنة تحت اقدام الامّهات ، كنز العمال / ج 16 ، ص 461 ، ح 45439 .\r\n( 2 ) - سوره ى تحريم / 6 .\r\n","page_name":" 65 ","page_number":65},
  {"content":"\r\n\r\nو دخترش را هم بسان خود با تربيت صحيح به حجاب شرعى وادار سازد تا مبادا از جمله افراد زيانكار به حساب آيد كه قرآن‌كريم مىفرمايد :\r\n قُل انَّ الخاسِرينَ الّذينَ خَسِروُا انْفُسَهُم وَ اهليهِم يَومَ القِيمَةِ الا ذلِكَ هُوَ الخُسرانُ المُبينُ  « 1 » « بگو ، زيانكاران واقعى آنانند كه سرمايه وجود خويش و بستگانشان را در روز قيامت از دست داده‌اند . آگاه باشيد زيان آشكار همين است » .\r\nلذا بر هر پدر و مادر فهميده و عاقبت‌انديش است كه هم خود و هم جوانشان را با تربيت صحيح از اين زيان آشكار بدور دارند .\r\n\r\nبىتوجهى به امور معنوى فرزندان\r\nنقل شده است كه روزى پيامبراكرم ( ص ) از مكانى عبور مىفرمودند كه عده‌اى از كودكان در آنجا بازى مىكردند . آن حضرت نگاهى به آنها كرده ، سپس خطاب به همراهان فرمودند : واى بر حال فرزندان آخرالزمان از دست پدر و مادرهايشان . اصحاب گفتند : يا رسول‌الله ، آيا پدران و مادرانشان كافر هستند ؟ حضرت فرمودند : نه ، آنها مسلمانند اما به وظيفه خود عمل نمىكنند ، فرزندانشان را به آداب اسلامى تعليم نمىدهند و فقط به فكر دنيا و معيشت آنها ، دل خوش كرده‌اند . واى بر آنها كه من از آنها برى و بيزارم و آنها هم از من دورى مىجويند « 2 » .\r\nبه نظر مىرسد كه در دوره ى ما متأسفانه اين فرمايشات محقق شده است . شما ببينيد كه امروزه ، پدر و مادرهاى مؤمن و مسلمان ، اكثراً توجه و همتشان اين است كه فرزندشان به سطح تحصيلى بالا برسد ، دوره آموزش عالى را ببيند شغل خوبى پيدا كند همسر مناسبى انتخاب كند و بالاخره دنياى آباد و راحتى داشته باشد ، اما ديگر با دنياى\r\n\r\n\r\n","description":"","footnote":"\r\n( 1 ) - سوره ى زمر / 15 .\r\n( 2 ) - جامع الاخبار / باب 62 ص 124 .\r\n","page_name":" 66 ","page_number":66},
  {"content":"\r\n\r\nسرانجام و آخرت او كارى ندارند . نه به فكر اعتقادات او هستند و نه به فكر اعمال و دستوراتى كه مثل نماز و حجاب و ساير عبادات بر افراد ، واجب شده است .\r\nتذكر\r\nذكر اين نكته ، لازم و ضرورى است كه مبادا تصور شود اسلام با زندگى دنيا و مظاهر سازنده ى آن مخالفت دارد ، نه بلكه بايد گفت كه يك پدر و مادر ، در قبال فرزندانشان دو وظيفه توأم دارند ، يعنى همانطور كه در زندگى مادى و بهبودى حال دنياى آنها كوشش مىنمايند و در فكر آينده و تأمين آتيه ايشان هستند ، بايد بر آن وظيفه ى مهمتر يعنى تربيت كردن و مؤدب ساختن آنها به آداب اسلامى و مددكارى ايشان در پرورش نيروهاى كنترل‌كننده آنها نيز توجه كافى مبذول دارند و بدانند كه در حسن انجام اين امور دخالت كامل دارند .\r\nاگر چه بحث ما در رابطه با نيروى كنترل‌كننده ى جوان است و در اين زمينه ، عواملى را هم بر شمرديم ، لكن چون موضوع تربيت خانوادگى كه يكى از اجزاى مهم نيروى كنترل‌كننده است ، نياز به توضيح و بحث بيشتر و ريشه‌اى دارد كه بدون آنها ، مبحث تريبت ، جامع و كامل نخواهد بود ، لذا به تناسب ، مطالبى را در اينجا متذكر مىشويم .\r\nبرنامه‌ريزى اسلام براى يك تربيت صحيح ، به پيش از زمان انعقاد نطفه باز مىگردد ، يعنى زمانى كه پدر و مادر ، خود را براى داشتن و نگهدارى فرزند آماده مىكنند . از اين زمان است كه سلسله مسايل و نكات تربيتى آغاز مىشود . غذايى كه والدين مىخورند ، اخلاق و رفتارى كه خود را به آن مىآرايند و خلاصه ، همه ى مسايلى كه مىتواند زمينه‌ساز و پايه‌ريز بناى تربيتى يك فرزند باشد .\r\n\r\nتأثيرپذيرى فرزند قبل از تولد\r\nدر ميان قوانين حاكم بر بشر ، قانونى داريم . به نام قانون وراثت كه خداوند آن را در\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنهاد هر انسان به وديعه گذارده است . طبق اين قانون ، فرزند ميراث خوار صفات و حالات روانى ، و گفتار و كردارى است كه والدين و به ويژه يك مادر باردار براى او به ارث مىگذارند . بنابراين يك پدر ، بايد بداند كه اگر صفت رذيله‌اى دارد ، قبل از انعقاد نطفه ، با خودسازى آن را از خود دور كند ، يك مادر مىبايست توجه داشته باشد كه اگر بچه‌اى در شكم دارد ، با گناه خود ، او را در عواقب سوء و اثرات مخرب آن شريك نسازد . همچنين به اثرات مثبت دعا و عبادت ، بر فرزند خويش توجه نمايد و مخصوصاً بداند كه تغذيه و حلال و حرام بودن آن نيز در سعادت و شقاوت فرزند تأثير بسزايى دارد .\r\n\r\nاولين گام در تربيت\r\nوظيفه والدين پس از تولد كودك بسيار سنگين و مضاعف مىشود . اولين كاير كه بعد از تولد بايد انجام داد ، چنان كه از روايات ، بر مىآيد ، گفتن اذان در گوش راست و اقامه در گوش چپ نوزاد است « 1 » .\r\nاين دستور مىخواهد با ظرافت به ما بگويد كه اى پدر و مادر ! بدان كه از همان لحظه تولد ، غريزه ى علم‌يابى و حقيقت‌جويى فرزندت بيدار است ، پس او را عالم كن و مسلمان تربيت نما .\r\nاصولًا معناى « زگهواره تا گور دانش بجوى » همين مطلب است و اغراقى هم ندارد ، زيرا بعد از تولد ، بعضى از تمايلات فرزند ، همچون شيرخوردن او بالفعل است و به اقتضاى فطرت ، پستان مادر را مىمكد تا سير شود . همينطور غريزه علم‌يابى او هم بالفعل است و لذا به هوش باش كه به اين غريزه نيز به بهترين وجه پاسخگو باشى ، اگر بچه در گاهواره است ، به اين توجيه كه او بچه است و چيزى نمىفهمد ، خارج از نزاكت صحبت نكنيد و كارى را كه ممكن است بر روى او اثر سوء بگذارد از جمله اعمال زناشويى انجام ندهيد و كاملًا مواظب رفتار و كردار خود باشيد .\r\n\r\n\r\n","description":"","footnote":"\r\n( 1 ) - مستدرك الوسائل / 2 ، 620 .\r\n","page_name":" 68 ","page_number":68},
  {"content":"\r\n\r\n\r\nصفات يك مربى خوب\r\nحال كه بحث به اينجا رسيد ، مناسب است كه به بعضى از شرايط و صفاتى كه پدر و مادر و به طور كلى يك مربى موفق بايد داشته باشد اشاره كنيم .\r\n1 - سعه ى صدر : اولين چيزى كه براى پدر و مادر در زمينه ى تربيت فرزند ، لازم و بلكه واجب است ، سعه صدر و به عبارت رساتر ، حوصله داشتن است . از آنجا كه تربيت يك انسان از دوران كودكى تا سنين نوجوانى و جوانى و تحويل دادن انسانى مؤدب ، متدين و متعهد كارى است بسيار مشكل ، لذا انصاف يك مربى به صفت حسنه سعه صدر ، و صبر در راهى كه انتخاب كرده ، امرى اجتناب‌ناپذير است .\r\nزمانى كه حضرت موسى ( ع ) براى تبليغ و ارشاد فرعون مأموريت يافت ، قبل از هر چيز ، براى موفقيت در اين امر مهم و بسيار سخت در مقابل كسى كه با نفوذ و قدرت شيطانى خود ، مردم را به سجده واداشته بود ، از خداوند ، شرح صدر ، حوصله و استقامت طلب كرد :\r\n رَبِّ اشرَح لي صَدري ، وَ يَسِّر لي امري ، وَ احْلُلْ عُقدَةً مِنْ لِساني ، يَفقَهوُا قَولي  « 1 » « ( موسى ) گفت : پروردگارا : سينه‌ام را گشاده‌كن ، و كارم را برايم آسان گردان و گره از زبانم بگشاى ، تا سخنان مرا بفهمند » .\r\nيعنى خدايا به من دريا دلى عطا فرما تا اگر مشكل قابل حل است ، آن را از ميان بردارم و اگر لّاينحل است بتوانم تحمل كنم . چون با سعه صدر است كه من مىتوان امورم را آسان سازم و به نفوذ كلمه دست يابم و هدف و ايده‌ام را به ديگران بفهمانم .\r\nدر زندگى روزمره ما هم‌چنين است ، آن مربى و پدر و مادرى بيشتر و بهتر در امر تربيت موفق است كه تحمل و شرح صدر داشته باشد و بسيار بعيد است كه پدرى با عصبانيت بتواند نفوذ كلمه پيدا كند و يا مادرى بدون تسلط بر اعصابش ، حقيقت را به\r\n\r\n\r\n","description":"","footnote":"\r\n( 1 ) - سوره ى طه / 25 تا 28 .\r\n","page_name":" 69 ","page_number":69},
  {"content":"\r\n\r\nفرزندان جوان و نوجوانش تفهيم نمايد . بنابراين ، شرط اول در تربيت اين است كه پدر و مادر با صبر و بردبارى در اين امر مهم وارد شوند و اين شرط ، اساساً براى توفيق هر مربى چه پيامبر خدا باشد و چه روحانى و معلم و پدر و مادر ، امرى ضرورى و اجتناب‌ناپذير است .\r\n2 - برخورد مهرآميز : شرط دوم كه از لحاظ اهميت ، كمتر از شرط اول نيست ، گفتار شيرين و به عبارت ديگر شيرين زبانى است . اين شرط نيز از صفات كليدى و بسيار حساس براى توفيق يك مربى در امر ظريف تربيت است . موعظه ، تلطّف و مهربانى ، از امورى است كه موفقيت پدر و مادر در رابطه با تربيت و پرورش روحى فرزند ، از به دو تولد تا سنين نوجوانى و جوانى به آن وابسته و امرى كاملًا محسوس و ملموس است .\r\nپيامبراكرم ( ص ) فرمودند : فرزندانتان را دوست بداريد و با آنان خوش رفتار باشيد و هنگامى كه وعده‌اى به آنها مىدهيد ، به آن عمل كنيد « 1 » .\r\nشما ببينيد كه يك مادر ، اگر هنگام شيردادن به طفل خود ، او را مورد ملاطفت و مهربانى قرار دهد ، دست نوازش بر سرش بكشد و با او شيرين زبانى كند ، كودك نيز در مقابل ، تبسم كرده و به راحتى شيرش را مىخورد ، اما اگر مادر اندكى روى ترش كند و يا به او تشر بزند ، نه تنها ديگر شير نمىخورد ، بلكه بغض نموده و گريه مفصلى هم مىكند .\r\nاين از دوران كودكى و شيرخوارگى ، دورانهاى بالاتر هم همين است ، درشت صحبت كردن ، برخورد خشن و احياناً قلدرى با يك جوان بالغ ، يك دختر 15 يا 16 ساله ، يك پسر 17 يا 18 ساله ، نه تنها به تربيت او كمك نمىكند ، بلكه باعث مىشود كه شخصيت او ضربه بخورد ، عقده‌اى بار بيايد و خداى ناكرده دست به اعمال خلاف بزند .\r\nقرآن شريف در اين زمينه اصرار و پافشارى بسيار دارد تا جائى كه به حضرت موسى و برادرش هارون ( ع ) مىفرمايد كه مبادا در برخورد خود با فرعون ، دچار عصبانيت شويد ، بلكه با تلطف و مهربانى برخورد كنيد تا بتوانيد بهتر نتيجه بگيريد :\r\n\r\n\r\n","description":"","footnote":"\r\n( 1 ) - كافى / 6 ، 49 .\r\n","page_name":" 70 ","page_number":70},
  {"content":"\r\n\r\n اذْهَبا الي فِرعَوْنَ انَّهُ طَغي ، فَقُولا لَهُ قَولًا لَيِّناً لَعَلَّهُ يَتَذَكَّرُ او يَخْشي  « 1 » « به سوى فرعون برويد كه طغيان كرده است . اما به نرمى با او سخن گوييد ، شايد متذكر شود يا ( از خدا ) بترسد » .\r\nقرآن‌كريم براى تأكيد بيشتر و درك بهتر اين موضوع ، نمونه‌اى مىآورد و مىفرمايد :\r\n وَ اذ قال لُقْمنُ لِابْنِه وَ هُوَ يَعظُهُ يا بُنَيَّ لاتُشْرِكْ بِاللهِ انَّ الشِّرْكَ لَظُلْمٌ عَظيمٌ  « 2 » « ( به خاطر بياور ) هنگامى را كه لقمان به فرزندش در حالى كه او را موعظه مىكرد گفت : پسرم ! چيزى را همتاى خدا قرار مده كه شرك ، ظلم بزرگى است » .\r\nشاهد مثال ما در اين آيه ، نحوه ى برخورد لقمان حكيم با فرزند است . ابتدا مؤعظه و ملاطفت با عبارت و حالت « و هو يعظه » و « بَنّى » كه هر دو حاكى از گفتار نرم و آرام اوست و سپس هم با منطق و استدلال ، روش تربيتى خود را به ظهور مىرساند .\r\nشما پدر و مادر هم مىبايست با اين برنامه ى صحيح به تربيت فرزندان خود بپردازيد ، ضمن اينكه در كلام خود نرمى لازم را به كار مىبريد ، از گفتار بىمنطق و بدون دليل نيز بپرهيزيد . چنين نباشد كه پدرى باسواد پايين بخواهد ايده‌اش را بر پسر تحصيل كرده و باسوادش تحميل كند ، و مادرى عصبانى مزاج و خداى ناكرده متكبر و مغرور ، با داد و فرياد ، بخواهد در برابر دختر جوانش ، دخترى كه داراى احساسات و غرور دوره ى جوانى است حرف خود را به كرسى بنشاند . بايد لحن كلام را از گفتار لين و مستدل لقمان بياموزيم كه فرمود : پسرم ، عزيزم ، از شرك بپرهيز كه شرك ظلمى بزرگ است و تو به مقتضاى انسانيت ميدانى كه ظلم بد است و ظالم را كسى دوست نمىدارد .\r\nقرآن‌كريم در جاى ديگر ، دارا بودن اين شرط بزرگ را به پيامبر اسلام گوشزد كرده\r\n\r\n\r\n","description":"","footnote":"\r\n( 1 ) - سوره ى طه / 43 و 44 .\r\n( 2 ) - سوره ى لقمان / 13 .\r\n","page_name":" 71 ","page_number":71},
  {"content":"\r\n\r\nو مىفرمايد :\r\n وَ لَوْ كُنتَ فَظّاً غَليظَ القَلْبِ لَانفَضُّوا مِن حَولِكَ  « 1 » « و اگر خشن و سنگدل بودى ، از اطراف تو پراكنده مىشوند » .\r\nپيامبراكرم ( ص ) حسن خلق و رفتار نيكو را از سعادت انسان و خشونت و بدخلقى را از شقاوت او مىدانند « 2 » و كسى را خلق و رفتار و برخوردش نيكوتر ، باشد از بهترين‌هاى جامعه مىشمارند « 3 » .\r\n3 - روش صحيح : شرط مهم ديگرى كه يك مربى و از جمله پدر و مادر بايد به آن توجه كنند ، آگاهى و علم به تربيت است و اينكه راه و روش تربيت در سنين مختلف چيست ، مورد تشويق كجاست ، تنبيه در چه موقعى به كار مىآيد و زبان تهديد براى چه زمانى است ، تا مبادا كه استفاده ى نابجا از اين موارد ، باعث بروز يك سرى اختلالات و بدآموزى در امر مهم تربيت گردد ، و در نتيجه باعث تحويل دادن افرادى لوس ، عقده‌اى و يا فرارى به جامعه باشد . در اين بين ، مادر به جهت انس مادرى ، نقش بيشترى دارد .\r\nدر زمينه علم تربيت روايتى داريم از پيامبراكرم ( ص ) كه خطوط كلى تربيت را بيان مىدارد :\r\nفرزند تا هفت‌سالگى آقا و فرمانرواست و هفت سال بعد تا چهارده‌سالگى عبد و بنده است و پس از آن همراه و مورد مشورت است « 4 » .\r\nدر روايت ديگرى از امام صادق ( ع ) آمده است كه : فرزند را تا هفت‌سالگى رها كن كه به بازى و تفريح و سرگرمى مشغول باشد ، از هفت‌سالگى تا چهارده‌سالگى به او ادب و تربيت بياموزد و از چهارده‌سالگى به بعد ، او را ملازم و همراه با خود كن « 5 » .\r\n\r\n\r\n","description":"","footnote":"\r\n( 1 ) - سوره ى آل‌عمران / 159 .\r\n( 2 ) - مستدرك الوسائل / 2 ، 83 .\r\n( 3 ) - بحارالانوار / ج 77 ، ص 149 .\r\n( 4 ) - وسائل‌الشيعه / ج 15 ، ص 195 .\r\n( 5 ) - وسائل‌الشيعه / ج 15 ، ص 194 .\r\n","page_name":" 72 ","page_number":72},
  {"content":"\r\n\r\n\r\nرفتار پدر و مادر ، بهترين الگوى فرزندان\r\nموضوعى كه در اين قسمت بحث ، تذكرش مناسب است اينكه : ما دو نوع تربيت داريم ، يكى تربيت گفتارى ، كه كلام ما تا بدينجا در همين رابطه بود و ديگرى تربيت كردارى ، يعنى اينكه يك مربى كه پدر و مادر ، مصداق كامل آن هستند با رفتار خود ديگران را بسازند و با كردارى شايسته ، متربيان خويش را پرورش دهند .\r\nاين يك واقعيت قابل لمس است كه اصولًا وقتى يك دختر اهميت مادرش را به نماز اول وقت ببيند ، او نيز به اين كار پسنديده كشيده مىشود . وقتى پسر جوان در خانه‌اى بزرگ شود كه از دروغ و غيبت و ساير صفات رذيله خبرى نيست و بجاى آن هر چه هست ، تعريف ديگران و مهربانى و خدمت به غير است ، خواه ناخواه او هم كه در اين محيط پرورش مىيابد ، به اين گونه عمل مىكند ، در مقابل ، اگر دختر ، مادرش را نسبت به حجاب ، لاابالى و بىقيد و بدحجاب ببيند ، ديگر چه توقعى غير از فراگرفته‌هايش مىتوان از او داشت ؟ و همين‌طور در همه ى خوبيها و بديها .\r\nپايان‌بخش اين مبحث را كلامى از امام صادق ( ع ) قرار مىدهيم كه فرمودند :\r\nمردم را به حق دعوت كنيد اما نه فقط با زبانتان بلكه مردم بايد از شما تقوى و پرهيزكارى و تلاش و نماز و نيكى ، ببينند ، اين عمل شماست كه بهترين دعوت است « 1 » .\r\nپس جوانان عزيزى كه داراى اصالت خانوادگى هستند ، پدر و مادرى خوب ، فهميده و عالم ، به تربيت آنها همت گماشته‌اند ، به نعمتى رسيده‌اند كه مىتواند آنها را بحرانها و طوفانهاى انحراف كنترل كند و از سقوط حفظشان نمايد و بايد با اعمال و رفتار خويش بر اين نعمت سپاسگزار باشند .\r\n\r\n\r\n","description":"","footnote":"\r\n( 1 ) - بحارالانوار / ج 70 ، ص 303 .\r\n","page_name":" 73 ","page_number":73},
  {"content":"\r\n\r\n\r\nتربيت فرهنگى\r\nتربيت فرهنگى نيز كه از اقسام تربيت و عامل مهمى در كنترل جوان به شمار مىرود ، به دو بخش تقسيم مىشود :\r\n1 - تربيت آموزشى\r\n2 - تربيت مذهبى\r\n\r\n1 - تربيت آموزشى\r\nدر تربيت آموزشى ، آنچه مورد توجه است ، نقش والاى معلم و استاد متدين و متعهد در ميزان پرورش كسانى است كه تربيت آنها را به عهده گرفته‌اند و اگر با دقت به آن بنگريم ، خواهيم ديد كه به مراتب از تربيت خانوادگى بالاتر است و كار به جايى مىرسد كه يك معلم خوب و يك استاد متعهد مىتواند بسيارى از قوانين طبيعى را خنثى كرده و خود آنچه مىخواهد از نو بسازد .\r\n\r\nنقش استاد و معلم در تربيت\r\nدر بحث قبل ، اشاره‌اى داشتيم كه يكى از قوانين حاكم بر انسانها ، قانون وراثت\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاست كه طبق آن ، صفات و روحيات خوب و بد پدر و مادر ، از طريق ژنها به فرزند منتقل مىشود ، ولى با اين وجود ، يك مربى و يك معلم ، با تربيت صحيح و اصولى خود مىتواند بر اين قانون مسلم طبيعى فائق آيد و آن را تغيير دهد . همين قاعده در ساير قوانين ديگرى كه بر بشر حكمفرماست ، صادق است ، از جمله قانون محيط ، قانون تغذيه و قانونهاى مشابه ديگر .\r\nمثلًا اگر جوان يا نوجوانى از نظر روانشناسى و مسائل اخلاقى مشكل داشته و به اصطلاح ، يك فرزند دشوارى باشد ، يعنى از نظر وراثتى ، حامل صفات نامطلوب والدين باشد ، از نظر تأثيرپذيرى از محيط ، با دوستان و رفقاى بد ، رفت و آمد كرده و محيط آلوده بر روى او كاملًا اثر گذاشته و از نظر تغذيه ، غذاى حرام و آلوده به شبهه پدر و لاابالىگرى مادر ، گوشت و پوست و استخوان او را رويانده و در مجموع از ديد علماى اخلاق و روانشناسان ، يك بچه كاملًا منحرف و فاسد بارآمده باشد ، باز اگر تحت آموزش يك مربى كار آزموده ، يك معلم ، يك دبير و يا يك استاد دلسوز قرار بگيرد و به درستى تربيت شود ، طولى نخواهد كشيد كه نَفَس حيات‌بخش معلّم ، قوانين جارى را يكى پس از ديگرى خنثى كرده و روح انسانيت را دو مرتبه در او شكوفا مىكند و از او يك جوان مفيد ، سالم و متدين مىسازد .\r\nعكس اين مطلب هم صادق است . فرزندى كه همه از لحاظ كامل است و تمام شرايط را داراست ، اگر تحت تربيت يك معلم ناسالم و بىقيد ، يك معلّمه و خانم دبير بدحجاب و لاابالى و يك استاد بىتعهد قرار بگيرد ، به زودى به يك بچه ى ناسالم و فاقد ارزشهاى انسانى و خالى از روح مبارزه در ناملايمات و تهى از نيروى بازدارنده از انحرافات تبديل خواهد شد .\r\n\r\nمقام معلم\r\nدر اسلام عزيز ، به نقش بسيار حساس و فوق‌العاده ى معلم و مربى ، آنچنان اهميت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nداده شده است ، كه به نظر مىرسد ، بعد از پدر و مادر ، بيشترين حقوق را دارا باشد .\r\nپيامبراكرم ( ص ) عالمان و معلمان را در روى زمين به ستارگان آسمان تشبيه فرموده‌اند « 1 » .\r\nاميرالمؤمنين على ( ع ) در بزرگداشت مقام معلم مىفرمايند :\r\nكسى كه كلمه‌اى به من بياموزد ، مرا بنده خويش ساخته است « 2 » .\r\nو اين جمله از كسى چون على ( ع ) ، حاكى از عظمت و بزرگى مسئله تعليم و تربيت به دست تواناى معلم است .\r\nدر روايات آمده كه شخصى قاتل پدرش را به محضر امام سجاد ( ع ) آورد و از آن حضرت درباره ى او كسب تكليف نمود ، امام ( ع ) كه ندامت و پشيمانى را در چهره ى قاتل ملاحظه فرمودند ، از فزرند مقتول ، خواستار بخشش و عفو او شدند و سؤال كردند كه : آيا اين مرد بر توحقى هم دارد ؟ جوان به سادگى و بىتوجه عرض كرد كه خير ، فقط يك مدتى سمت معلمى مرا به عهده داشته است .\r\nبا شنيدن اين كلام ، حضرت برافروخته شده و فرمودند :\r\nبه نظر تو اين حق كمى است كه آن را اين گونه سبك مىشمارى ؟ حق اين مرد بر تو به عنوان معلم ، از دنيا و آنچه در آن است بالاتر است . سپس اضافه كردند كه يا او را ببخش و يا به من واگذار تا ديه ى او را بپردازم و حق و ثواب آن براى من باشد ، كه آن جوان به احترام فرمايش امام از حق خويش چشم‌پوشى كرد .\r\nرسول خدا ( ص ) به اكرام و بزرگداشت عالمان امر نموده و مىفرمايند : عالمان را اكرام كنيد كه آنان وارثان انبياء هستند و هر كسى آنها را گرامى بدارد ، گويى خدا و رسولش را گرامى داشته است « 3 » .\r\n\r\n\r\n","description":"","footnote":"\r\n( 1 ) - المحجة البيضاء / 1 ، 21 .\r\n( 2 ) - من علمنى حرفاً فقد صيرنى عبداً .\r\n( 3 ) - نهج‌الفصاحة / 84 .\r\n","page_name":" 76 ","page_number":76},
  {"content":"\r\n\r\n\r\nمعلمى ، افتخار بزرگ\r\nاز همه ى اينها كه بگذريم ، معلمين بايد افتخار كنند كه نقش آنها در جامعه ، نقش خدا و پيامبر و ائمه طاهرين ( ع ) و روحانيت و مصلحين بزرگ است . اما با كمال تأسف بايد گفت كه در بسيارى از موارد توجه به جنبه مادى ، بيشتر از جنبه ى معنوى آن است .\r\nقرآن‌كريم پيامبراكرم را به عنوان معلم معرفى نموده و مىفرمايد :\r\n هُوَ الَّذي بَعَثَ فِي الامِّيّينَ رَسُولًا مِنهُمْ يَتْلوُا عَلَيْهِمْ اياتِه وَ يُزَكّيهِمْ وَ يُعَلِّمُهُمُ الكِتابَ وَ الحِكمَةَ  « 1 » « او ( خدا ) كسى است كه در ميان جمعيت درس نخوانده ، رسولى از خودشان برانگيخت كه آياتش را بر آنها مىخواند و آنها را تزكيه مىكند و به آنان كتاب ( قرآن ) و حكمت مىآموزد » .\r\nدر تاريخ نيز سرگذشت معلمين نمونه و اثرات اعجاب‌انگيزى را كه بواسطه تربيت‌شان بر روى افراد داشته‌اند به عنوان برگه‌هاى افتخار مىبينيم .\r\nاز جمله آن افراد تحت تربيت ، عمربن عبدالعزيز است كه به سبب نَفَس گرم يك معلم دلسوز ، سرنوشتى كاملًا متفاوت و مخالف پيدا كرد . او كه از نظر قانون وراثت ، قانون محيط ، قانون تغذيه ، بسيار بد بود ، به جايى رسيد كه به واقع مايه افتخار عالم اسلام شد . زيرا جريان بسيار ننگين و زشت دشنام به مقام بزرگ اميرالمؤمنين على ( ع ) را كه در خاندان پدريش به شدت رواج داشت ، به آن اندازه كه از مأذنه‌هاى مساجد و به عنوان جزيى از اذان اعلام مىشد ، به واسطه يك جرقّه ى نورانى از يك معلم انسان‌ساز ، از ميان برد و ساير مسائل و مشكلات مردم را دگرگون كرد .\r\n\r\nوظيفه ى معلّم\r\nاز اين جهت من موكداً به معلمين دلسوز ، دبيران فداكار و اساتيد متعهد ، يادآورى\r\n\r\n\r\n","description":"","footnote":"\r\n( 1 ) - سوره ى جمعه / 2 .\r\n","page_name":" 77 ","page_number":77},
  {"content":"\r\n\r\nمىكنم كه به سبب اين نقش ارزنده ، وظيفه‌اى بس سنگين بر دوش شماست . شماييد كه مىتوانيد بچه‌ها و جوانان را مقيد به ظواهر شرع و واجبات دينى و در رأس آنها نماز اول وقت كنيد و يا خداى ناكرده انسانى بىبند و بار ، لاابالى و پشت پا زده به دستورات الهى تربيت نماييد . شماييد كه مىتوانيد دخترانى با حجاب ، با متانت و انقلابى تحويل جامعه بدهيد و يا از آن طرف باعث اشاعه بىحجابى ، رفتار جلف و سبك و بى تفاوتى در ميان مردم شويد و اين به واسطه تأثير بسيار زيادى است كه خداوند در كلام شما نهاده است ، به نحوى كه گاه حتّى از حرفهاى والدين و يا يك روحانى مؤثرتر است ، لذا بايد قدر آن را بدانيد و از آن به شكل صحيح ، در جهت خير و صلاح جامعه بهره‌بردارى نماييد ، و با اين تأثير كلام خدا داده ، تخصص و تعهد را به يك ميزان در قلوب پاك و نهاد مستعد فرزندان جامعه وارد كنيد و بدانيد كه هر كدام منهاى ديگرى سازنده نيست . اگر چه ضرر و زيان تخصص بدون تعهد ، به مراتب بيشتر و عميق‌تر است ودنياى غرب و جهان به اصطلاح متخصص امروز ، بايد بهاى سنگينى را به جهت از دست دادن تعهد و اخلاق بپردازد كه هم‌اكنون نيز نتايج و آثار شوم آن در گوشه و كنار مشاهده مىشود . به عبارت ديگر بايد آموزش و پرورش با هم توأم باشد تا در زمره و مجموعه ى نيروى كنترل‌كننده ى جوانان از خطاها و كجرويها قرار گيرد .\r\nاميرمؤمنان ( ع ) لغزش دانشمندان را به شكستن كشتى تشبيه فرموده‌آند كه هم خود و هم مسافران را به هلاكت مىافكند « 1 » و در جاى ديگر لغزش عالم را جنايت بزرگ مىخوانند « 2 » .\r\n\r\n2 - تربيت مذهبى ( رابطه با مسجد و محراب )\r\nاگر نگاهى به تاريخ شيعه بيندازيم ، خواهيم ديد كه آنچه توانسته ما را به وجود\r\n\r\n\r\n","description":"","footnote":"\r\n( 1 ) - بحارالانوار / ج 1 ، ص 58 .\r\n( 2 ) - غررالحكم / 427 .\r\n","page_name":" 78 ","page_number":78},
  {"content":"\r\n\r\nموانع بسيار و نشيب و فرازهاى كمرشكن ، با قوت و قدرت تا به اينجا برساند ، ارتباط با روحانيت و رابطه با مسجد و محراب است . در همين مساجد ، مردم مسائل اسلام را آموختند ، با سيره ائمه معصومين ( ع ) ، آشنا شدند و آنها را در زندگى خود به كار بستند و در همين مساجد علل قيام سرور شهيدان حضرت اباعبدالله ( ع ) توسط روحانيت بر سر منبرها فرياد شد و شيعه را به اين عظمت و بزرگى رساند . لذا اگر بگوييم كه مسجد و محراب ، مبدأ ادامه ى راه حضرت امام حسين ( ع ) و منشاء عظمت و اعتلاى شيعه است اشتباه نكرده‌ايم . شما با مطالعه سطحى در احوال مسلمانان ساير بلاد اسلامى و مشاهده ى تفاوت اساسى با مسلمانان ايران ، به نقش مهم روحانيت و مساجد پى خواهيد برد ، همان روحانيتى كه ملت اسلام را چه در زمان غيبت صغرى و چه در زمان غيبت كبرى تا به امروز اداره كرده و انقلاباتى را از جمله انقلاب معجزه‌آساى اين دوران ، يعنى انقلاب اسلامى ايران با مدد و همكارى مردم و جوانانى كه مرتبط با مسجد و محراب بوده‌اند بر پا داشته و به پيروزى رسانده است .\r\nبه جرأت مىتوان گفت كه جوانانى داراى نيروى بازدارنده ى قوىترى هستند كه در رابطه بيشتر با روحانيت و مسجد و محراب مىباشند و شاهد آن حضور فعال و پرشكوه جوانان حزب الهى در جبهه‌هاى نبرد و پشت جبهه و راهپيمايى زنان و دختران با حجاب در پشتيبانى از رزمندگان و مناسبتهاى گوناگون است . بدين لحاظ بر پدران و مادران واجب است كه فرزندان خود را با مساجد و مجالس مذهبى و در رأس آنها با روحانيت متعهد و آگاه مرتبط سازند تا خداى ناكرده ، شياطين و استثمارگران نتوانند ارتباط آنها را با سرچشمه زلال و جوشان دين و حقائق سازنده ، حياتبخش و جاودانى مكتب اسلام قطع كنند و مقاصد شوم و اهداف شيطانى خود دست يابند .\r\n\r\nحضور در سنگر مساجد ، مصونيت از خطر\r\nتأكيد من در انتهاى اين بحث اين است كه همه ، مخصوصاً جوانان مساجد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو مجالس علمى را پر كنند و در صورت احساس پايين بودن كيفيت ، با تأكيد هر چه تمام‌تر از واعظ ، روحانى و گوينده ، محتواى بيشتر جلسات را بخواهند .\r\nاز پيامبراكرم نقل شده است كه فرمودند : اگر كسى در مجلس علم و موعظه بنشيند ، ملائكه الهى بالهايشان را پهن كرده و فرش اين افراد مىكنند و به واسطه ى اين عمل بر ديگران افتخار مىكنند « 1 » .\r\nحضرت امام خمينى قدس‌سره نيز در كتاب شريف چهل حديثشان ، روايتى را از اميرمؤمنان ، همراه با شرحى مفصّل و گرانبها ذكر كرده‌اند كه :\r\nقلب و دل خويش را با تفكر آگاه و بيدار نما « 2 » .\r\nبه نظر من حضور در مجالس و منابر عالمانه ، از مصاديق كامل و زمينه‌ساز اين تفكر و تعمق گرانبهاست و اين وظيفه همه ى پدران و مادران ، معلمين و اساتيد و به خصوص روحانيت معظم است كه جوانان عزيز ما را با نقش سازنده ى مساجد آشنا سازند و از اين طريق عقايد مذهبى آنها را تقويت كنند تا از خطراتى كه بر سر راهشان قرار گرفته مصون بمانند .\r\n\r\n\r\n","description":"","footnote":"\r\n( 1 ) - اصول كافى / ج 1 ، ص 34 .\r\n( 2 ) - نَّبه بالاتفكّر قلبك ، شرح چهل حديث / 189 .\r\n","page_name":" 80 ","page_number":80},
  {"content":"\r\n\r\n\r\nتربيت اجتماعى\r\nآخرين عامل از عواملى كه در فصل اول به بحث و توضيح پيرامون آن مىپردازيم ، تربيت اجتماعى و به بيان واضحتر ، قانون و فريضه ى بسيار مهم امربه‌معروف و نهىازمنكر است كه كنترل‌كننده‌اى بسيار قوى در زمينه ى تربيت جوان در جامعه به شمار مىرود . اين عامل كه از زمره ى فروع دين اسلام است ، در رديف نماز و روزه قرار داده شده است ، اما آنچه از آيات و روايات بر مىآيد ، در جايگاهى بسيار مهمتر قرار دارد ، زيرا اقامه و عمل به فروعات در سايه اجرا و بر پا داشتن اين فريضه ى متعالى الهى است و منظور از آن در اين گفتار ، نظارت همگانى بر يكديگر و مخصوصاً بر جوانها و دختران و پسران جوان در عرصه‌هاى مختلف زندگى اجتماعى است .\r\n\r\nامربه‌معروف و نهىازمنكر\r\nدر تفسير سوره ى والعصر كه از سوره‌هاى كوچك ولى بسيار پرمحتواى قرآنى است ، يكى از دو بال پرواز به سوى سعادت رشد ، همين امربه‌معروف و نهىازمنكر ذكر شده است كه نمونه كامل سفارش و توصيه ى به حق و صبر است .\r\nيكى از كارهاى خوبى كه مسلمانان صدر اسلام انجام مىدادند ، اين بود كه هرگاه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبه يكديگر مىرسيدند ، به جاى تعارفات بىمحتوا و بعضاً دروغ ، پس از سلام ، يكى نصف اول اين سوره و ديگرى نيمه ى ديگر آن را مىخواند و بدينوسيله در هر برخوردى در شبانه‌روز ، هر يك ، ديگرى را امربه‌معروف و نهىازمنكر مىكرد .\r\nبعضىها گمان مىكنند كه اگر خودشان خوب باشند و گناه نكنند كفايت مىكند و ديگر وظيفه‌اى بر دوش آنها نيست ، در صورتى كه اين تصور غلط تنها با روحيه افراد بىتفاوت و بىتوجه سازگار است و قرآن با آن مبارزه مىكند . از ديدگاه قرآن‌كريم ، كسانى از خسران و تباهى در امانند كه اولًا ايمان داشته باشند و عمل صالح انجام بدهند ، و ثانياً ديگران را نيز به آن توصيه و سفارش و امر كنند ، يعنى پرداختن به خود و به اصطلاح كلاه خود را نگهداشتن كافى نيست ، بلكه بايد به اندازه ى قدرت و توان افراد ديگر را هم به خير و خوبى دعوت كرد و نيز از گناه بازداشت .\r\n\r\nبهترين امت\r\nدر جاى ديگر ، قرآن شريف از امتى كه در بين آنها اين فريضه ى مهم الهى جارى است ، به عنوان بهترين امتها ياد مىكند و مىفرمايد :\r\n كُنْتُمْ خَيْرَ امَّةٍ اخْرِجَتْ لِلنّاسِ تَاْمُرُونَ بِالمَعْروُفِ وَ تَنْهَوْنَ عَنِ المُنكَرِ  « 1 » « شما بهترين امتى بوديد كه به سود انسانها آفريده شده‌اند ( چه اينكه ) امربه‌معروف و نهىازمنكر مىكنيد » .\r\nعلاوه بر اينكه قرآن‌كريم تربيت اجتماعى و نقش انسان‌سازى آن را در جايگاهى بسيار رفيع قرار مىدهد ، كثرت روايات و احاديث وارده نيز بر اهميت امربه‌معروف و نهىازمنكر و پرهيز از بىتفاوتى و سكوت در مقابل كارهاى زشت ديگران دلالت دارد .\r\nامام باقر ( ع ) مىفرمايند : امربه‌معروف و نهىازمنكر دو خُلق از اخلاق خداى\r\n\r\n\r\n","description":"","footnote":"\r\n( 1 ) - سوره ى آل‌عمران / 110 .\r\n","page_name":" 82 ","page_number":82},
  {"content":"\r\n\r\nمتعال است ، پس كسى كه امربه‌معروف و نهىازمنكر را اقامه كند ، خداوند او را بزرگ و عزيز مىدارد و كسى كه به اين دو بىاهتمام باشد ، ذليل و خوارش مىسازد « 1 » .\r\n\r\nعاقبت بىتفاوتى\r\nنقل شده كه به حضرت شعيب ( ع ) خطاب شد : اراده الهى بر اين تعلق گرفته كه قوم يكصد هزار نفرى تو نابود شوند ، چهل هزار نفر بدكار به خاطر ارتكاب اعمال ناشايست و منكر و شصت هزار نفر افراد خوب به جهت بىتفاوتى و سكوت به هنگام گناه بدكاران ، « 2 » و امروزه بايد گفت از مقابل بدحجابىها بىتفاوت ردشدن ، مجالس غيبت و تهمت و گناه را سبك شمردن ، در برابر موسيقيها و نوارها و برنامه‌هاى شهوت‌انگيز سكوت كردن و بالاخره هيچ عكس‌العملى به صورت مثبت يا منفى با ديدن كار بد و منكر از خود نشان ندادن ، عاقبتى جز هلاكت و بدبختى ندارد و به فرموده ى اميرالمؤمنين على ( ع ) :\r\nامر به معروف و نهى از منكر را ترك نكنيد ، كه در صورت ترك اين فريضه ى مهم خداوند بدترين شما را بر جامعه تان مسلط خواهد كرد ، آنگاه هر چه دعا كنيد ، مستجاب نمى گردد « 3 » .\r\n\r\nراههاى اجرا و مبارزه\r\nبراى اقامه ى فريضه ى امربه‌معروف و نهىازمنكر به دو صورت مىتوان عمل نمود :\r\nالف ) مبارزه ى مثبت : يعنى اينكه انسان وقتى گناهى را ديد با قاطعيت و جديت اما با نرمى و مهربانى ، برخورد كند و در مقابل گناه بايستد كه در اين ميان ، زبان خوش ،\r\n\r\n\r\n","description":"","footnote":"\r\n( 1 ) - كافى / 5 ، 59 ، ح 11 .\r\n( 2 ) - كافى / ج 5 ، ص 56 ، ذيل ح 1 .\r\n( 3 ) لا تتركوا الامر بالمعروف و النهى عن المنكر ، فيولى عليكم اشراركم ثم يدعون تستجاب لكم . بحار الانوار / ج 100 ، ص 90 .\r\n","page_name":" 83 ","page_number":83},
  {"content":"\r\n\r\nتسلط بر اعصاب ، سعه صدر ، صبر و استقامت در اولين مرحله ، كه وظيفه ى عمومى و همگانى است ، نقش اساسى دارد . البته در مرحله بعد چنانچه روى خوش و كلام نرم اثرى نداشت و سبب تجرّى گناهكارى شد ، در آن صورت بايد با قيافه گرفته و روى ترش و نگاه حاكى از ناراحتى و نگرانى برخورد شود .\r\nاميرالمؤمنين ( ع ) مىفرمايند : پايين‌ترين درجه ى نهىازمنكر آن است كه با گنهكاران با چهره ى گرفته و خشم‌آلود ، برخورد كنيد « 1 » .\r\nيعنى اگر مغازه‌دارى با خريدار بدحجابى مواجه شد با ترشرويى و گاه امتناع از فروش ، به او بفهماند كه مرتكب منكر شده و بايد از آن دست بردارد . يا مثلًا اگر پدرى با فرزند خطاكارش روبرو شد و حرف ملايمش او را بيدار نكرد و يا مادرى با لباس نامناسب و جوراب بدن نماى دخترش مواجه گرديد ، با تندى و قاطعانه با آنها رفتار كنند و بدينوسيله ناراحتى خود را از كارهاى زشت آنها ابراز نمايند .\r\nتا اين مرحله ، امربه‌معروف و نهىازمنكر بر عهده ى همه ى مردم است و يك نظارت ملى است ، اما از اين بالاتر در حيطه حكومت اسلامى است كه در آن صورت : البته اگر گفتن اثرى نكرد ، به تعزير و زندان و اعدام خواهد انجاميد .\r\nب ) مبارزه ى منى : در اين صورت ، شكل مبارزه تغيير مىيابد ، يعنى اگر انسانى ديد كه ديگر تذكر ملايم و ابراز ناراحتى مؤثر نيست ، وظيفه‌اش ايجاب مىكند كه از شخص خلافكار دورى كند ، با او نشست و برخاست نداشته باشد و از دوستى و رفاقت با او بپرهيزد . چنانچه زمينه‌اى پيش آمد ، صريحاً و با قاطعيت به او اعلام كند كه چون تو به نماز بىاهميت هستى ، با نوارهاى خلاف شرع سر و كار دارى ، حجابت را مطابق فرمان الهى رعايت نمىكنى ، با جوراب نازك در جامعه ظاهر مىشوى ، دروغ مىگويى ، رشوه مىگيرى ، به قوانين اجتماعى كه خير و صلاح جامعه در آن است بىاعتنايى ، اسراف مىكنى و خلاصه هر گونه كار زشت و منكر ديگر ، از اين به بعد من با تو دوست\r\n\r\n\r\n","description":"","footnote":"\r\n( 1 ) - وسايل‌الشيعه / 11 ، 413 .\r\n","page_name":" 84 ","page_number":84},
  {"content":"\r\n\r\nنيستم و با تورفت و آمد ندارم ، چرا كه اين رفاقت و همنشينى جز انحراف و سقوط براى من ، چيز ديگرى به همراه ندارد . و بالاخره با يك مبارزه ى منفى منطقى و بدون جنجال او را متوجه اشتباهى كه در پيش گرفته بنمايد .\r\nاين نوع مبارزه كه خرجى هم ندارد باب عذر و اهمال را بر همه مىبندد و ديگر نمىتوان در مورد آن هيچ توجهى كرد كه ؛ من نمىتوانم ، اعصاب ندارم ، برايم درد سر درست مىشود ، فايده ندارد ، اثر نمىگذارد و از اين سرى عذرهايى كه ممكن است بعضى افراد در مبارز مثبت پيش بكشند .\r\n\r\nدرسى از رفتار پيامبر ( ص )\r\nدر تاريخ صدر اسلام نيز به نمونه‌هايى از مبارزه ى منفى و اثرات شگفت آن توسط پيامبر گرامى اسلام ( ص ) بر مىخوريم . زمانى آن حضرت اعلام جنگ كردند و خواستار شركت عمومى مردم در آن شدند . در اين ميان سه نفر به بهانه اينكه محصولاتمان در مخاطره است و عذرهايى از اين گونه ، از همراهى پيامبر ، تخلّف ورزيدند و منكر بزرگى را مرتكب شدند . بعد از جنگ ، اين سه نفر به استقبال پيامبر و رزمندگان اسلام رفته و خواستند تا بدينوسيله آن كار زشت خود را جبران كنند . همين كه چشم مبارك حضرت به آنها افتاد ، در حالى كه روى خود را بر مىگرداندند فرمودند كه ديگر كسى با آنها حرف نزند و ارتباطى نداشته باشد . به مدينه هم كه رسيدند ، به خانواده ى اين سه نفر امر كردند كه با آنها قطع رابطه كنند . پيامبر ( ص ) مبارزه ى عجيبى را با آنها به خاطر ارتكاب عمل زشت سرپيچى از فرمان ايشان شروع كردند تا جايى كه آنها خود را در يك سلول تنگ و در فشار شديد احساس كردند و چاره‌اى نديدند جز اينكه به محضر پيامبر بروند و از اعمال بد خود توبه كنند و باصطلاح جبران مافات نمايند تا مگر دو مرتبه به زندگى عادى خويش\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nباز گردند « 1 » .\r\nخلاصه اينكه اگر خير دنيا و رستگارى آخرت را مىخواهيم بايد اين واجب بزرگ اسلامى را زنده بداريم و همگى بر يكديگر ، چه در خانواده چه در اجتماع ، مخصوصاً بر دختران و پسران جوان نظارت ملى داشته باشيم تا جوانان و فرزندانى صالح و سعادتمند تربيت نماييم و اين در گرو مشاركت همه ى مردم است ، نه بر عهده ى پدر و مادر فقط ، نه در حيطه ى فعاليت آموزش و پرورش تنها ، و نه در محدوده ى برخورد روحانيت و مجالس و منابر .\r\n\r\n\r\n","description":"","footnote":"\r\n( 1 ) - تفسير صافى / ذيل آيه 118 سوره توبه ( مضمون آيه ) .\r\n","page_name":" 86 ","page_number":86},
  {"content":"\r\n\r\n\r\nفصل دوم مسؤوليت جوانان\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nمسؤوليتهاى چهارگانه\r\nقبل از شروع فصل دوم و ورود به بحث مسؤوليتهايى كه يك جوان بر عهده دارد ذكر مجدّد اين نكته ضرورى است كه اگر چه مخاطبين اين كلام ، جوانان و نوجوانان هستند ولى همچون فصل اول ، بحث از يك نحوه ى عموميت و فراگيرى برخوردار است كه شامل اكثر قشرهاى سنّى مىشود ، يعنى همگان مىبايست در رعايت اين نكات و دستورات ظريف و حساس اخلاقى ، كمال دقت و نهايت همت را بنمايند و عمل به آنها را سرلوحه زندگى مادى و معنوى خويش قرار دهند و چنين توهّم نشود كه اين گفتارها صرفاً يك مقطع سنى خاصى را در بر مىگيرد و ديگران از آن مبرّا و بىنيازند ، بلكه انتخاب عنوان اخلاق و جوان كه سلسله مباحث ما را در اين كتاب شامل مىشود ، فقط به جهت حساسيت زمانى و دوران ويژه‌اى است كه اين طبقه با آن روبرو هستند .\r\nبراى تبيين بيشتر مسؤوليت جوانان ، آن را به چهار دسته تقسيم مىكنيم و جداگانه به تشريح و توضيح هر يك از آنها مىپردازيم :\r\n1 - مسؤوليت جسمانى\r\n2 - مسؤوليت روحى\r\n3 - مسؤوليت اجتماعى\r\n4 - مسؤوليت عبوديت و بندگى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nمسؤوليت جسمانى\r\nاولين مسؤوليتى كه متوجه نوع بشر و خصوصاً جوانان است ، مسؤوليت جسمانى و مواظبت كامل از جسم و پيكره ى مادى است . جسمى كه از نظر اسلام ، حامل پرتوى از روح الهى و بالاترين و ارزنده‌ترين متاعها و كالاهاست .\r\nچنان كه مىدانيد ، گل سر سبد آفرينش يعنى انسان ، مركب از جسم و روح و داراى دو بعد متفاوت از هم يعنى بعد روحانى و ملكوتى و بعد جسمانى و ناسوتى است و به واسطه همين تركيب است كه اشرف مخلوقات خداوند تبارك و تعالى واقع شده است . تركيبى عجيب و شگفت‌انگيز كه غير از خداوند متعال و دانايان به علم الهى بدان واقف نشده‌اند .\r\n\r\nبُعد جسمانى و روحانى انسان\r\nانسان در بعد جسمانى ، شباهت تامى به حيوانات دارد . مىخورد ، مىخوابد ، ارضاء شهوت مىكند ، توليدمثل مىنمايد و خلاصه هر آنچه از تمايلات و غرائزى كه ساير موجودات و حيوانات دارند ، در او نيز هست ، و بديهى است در اين جنبه كه مختص به انسان هم نيست ، به تنهايى هيچگونه استكمال و تعالى و ترقى ندارد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبراى مثال اگر شما در زندگى بعضى از جانوران و موجودات دقت كنيد ، خواهيد ديد كه در برخى از امور زندگيشان بسيار پيشرفته و از مدنيت بالايى برخوردارند ، ولى با اين وجود ، كوچكترين استكمالى ندارند . مورچه ، موريانه ، زنبورعسل و . . . كه اصولًا اجتماعى زندگى مىكنند از اين دسته‌اند . آنها از نظر روابط اجتماعى ، معاش ، خانه‌سازى و ساير مسائل ، در سطح شگفت‌آورى بسر مىبرند كه گاه هيچ روانشناس و مهندسى به پاى آنها نمىرسد ولى باز هم كمالى در كارشان نيست .\r\nيك مورچه از ابتداى خلقت مىدانست كه چگونه بايد موادغذايى جمع‌آورى شده خود را انبار و نگهدارى نمايد ، اكنون هم همچنين است و ميليونها سال بعد هم اين گونه خواهد بود . خلاصه ، بعد جسمانى و حيوانيت تنها ، هيچگونه راهى بسوى ترقى و تعالى ندارد .\r\nجنبه ى ملكوتى تنها همچنين است . ملائكه و فرشتگان مقرّب الهى كه فقط متصّف و سرشته به اين بُعد هستند نيز از استكمال محروم‌اند ، اگر چه داراى بالاترين سعه ى وجودى باشند . مثلًا جبرئيل از ابتداى خلقتش تا كنون يكسان است و هيچ تفاوتى نكرده است ، ساير حاملين عرش پروردگار نيز چنين‌اند . اما اگر اين دو بُعد مختلف با هم آميخت و تركيب شد ، كه ما در عالم هستى ، فقط انسان را داراى اين پديده ى شگرف و شگفت مىدانيم ، آن وقت است كه در طريق كمال و تعالى به جايى مىرسد كه ارتقاء و اوج آن را جز خداوند تبارك و تعالى نمىداند و در اين مسير چنان به پيش مىرود كه پروردگار عالم به او افتخار مىكند . لذا اين انسان است كه به لحاظ نحوه ى وجودى كه دارد ، همه‌گونه پيشرفت برايش ميسّر است ، از تسخير فضا گرفته تا تسلّط بر پيچيده‌ترين دانشهاى ناشناخته ى جهان كه با ظهور امام زمان عجل‌الله تعالى فرجه و مفتوح شدن ابواب علم بر روى آدمى ، به نهايت و اوج خود خواهد رسيد .\r\nاز طرفى هم مىتواند عالم ملكوت را مسخر خويش گرداند تا جايى كه ملائكه و فرشتگان بارگاه ربوبى با او حرف بزنند و افتخار كنند كه كمك كار و يار و غمخوار او\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nباشند .\r\n انَّ الَّذينَ قالوُا رَبُّنَا اللهُ ثُمَّ اسْتَقاموا تَتَنَزَّلُ عَلَيهِمُ المَلائِكَةُ الَا تَخافوُا وَ لا تَحْزَنُوا وَ ابْشِرُوا بِالْجَنَّةِ الَّتي كُنْتُمْ تُوعَدُونَ . نَحْنُ اولياؤُكُم فيِ الْحَياةِ الدّنيا وَ فِي الاخَرِةِ  « 1 » « به يقين كسانى كه گفتند : پروردگار ما خداى يگانه است ، سپس استقامت كردند ، فرشتگان بر آنان نازل مىشوند كه : نترسيد و غمگين نباشيد و بشارت باد بر شما آن بهشتى كه به شما وعده داده شده است . ما ياران و مددكاران شما در زندگى دنيا و آخرت هستيم » .\r\nهمه ى اينها از بركت دو بُعدى بودن انسان است كه از يك بعد تنها ، هيچگونه ترقى حاصل نمىشود .\r\nدر اين ميان ، جسم و روح كه به نمايندگى از دو جنبه ناسوتى و ملكوتى در اين پيوند مقدس شريك شده و مدال مباركبادى بهترين مخلوقات را به گردن خويش آويخته‌اند ، نيازى بس وافر به رسيدگى و مواظبت سنگين و كامل دارند تا بتوانند با شتاب و نشاط لازم در اين راه دراز و پرملال ، طى طريق كنند و بار امانتى را كه حامل آنند به سر منزل مقصود برسانند .\r\n\r\nجسم ، نردبان كمال و تعالى روح\r\nجسم براى روح ، بسان يك مركب و نردبانى است كه استكمال و ترقى و تعالى بدون آن ميسّرنمىگردد ، لذا همانگونه كه انسان در زندگى روزمّره ، مثلًا وسيله نقليه‌اش را براى استفاده ى بهتر ، مواظبت كامل مىكند و به همه جوانب و احتياجات آن رسيدگى مىنمايد ، جسم نيز محتاج رسيدگى و رفع خواسته‌هايش از جمله خواب ، خوراك و استراحت است ، البته به حد متعارف و به دور از هرگونه افراط و تفريط ، كه اگر مواظبت از\r\n\r\n\r\n","description":"","footnote":"\r\n( 1 ) - سوره ى فصّلت / 30 و 31 .\r\n","page_name":" 92 ","page_number":92},
  {"content":"\r\n\r\nجسم ، حال افراطى به خود بگيرد ، يك انسان عياش و تنبلى مىسازد كه ديگر خواسته‌هاى آدمى را برآورده نمىكند و همانطور كه از يك اسب تنبل و شكمباره نمىتوان كار كشيد ، انسان پرخور ، تنبل و بيكار هم از عهده ى مسؤوليتى كه دارد بر نمىآيد . در روايات ما هم از افراد تنبل و بيكاره و پرخور و پرخواب مذمت شده و آنها را مبغوضترين مردم در نزد خدا خوانده‌اند .\r\nحضرت موسى ( ع ) به خداوند متعال عرض كرد : خدايا مبغوض‌ترين افراد پيش تو چه كسانى هستند ؟ خطاب آمد :\r\nآنها كه شب‌ها چون مردارى مىخوابند و روزها را به بطالت و بيكارى مىگذرانند « 1 » يعنى آن كسى كه نه به فكر دنياست و نه به فكر آخرت و بيشتر اوقات خود را به گفتگوهاى پوچ و بى جا و مجالس لهو و لعب مىگذراند . البته اين در صورتى است كه گناه ديگرى نكند ، فيلمهاى شهوت‌انگيز نبيند ، موسيقيهاى منحرف و مبتذل و فاسد نشوند و قمار و ساير كارهاى حرام نداشته باشد كه در آن صورت ديگر تكليفش روشن است .\r\nقرآن‌كريم راجع به افراد بىمسؤوليتى كه در زندگى خود ، اسراف روا مىدارند و به عياشى روى آورده‌اند مىفرمايد :\r\nوَ اصْحابُ الشِّمالِ ما اصْحابُ الشِّمالِ في سَمُومٍ وَ حَميمٍ وَ ظِلٍّ مِنْ يَحْمُومٍ ، لا بارِدٍ وَ لا كَريمٍ ، انَّهُمْ كانُوا قَبْلَ ذلكَ مُتْرَفينَ ، وَ كانُوا يُصِرُّونَ عَلَي الحِنْثِ العَظيمِ « 2 » « و اصحاب شمال ، چه اصحاب شمالى ( آنها كه نامه عملشان به دست چپ داده مىشود ) ! . آنها در ميان بادهاى كشنده و آب سوزان قرار دارند . و در سايه دودهاى متراكم و آتش‌زا ، سايه‌اى كه نه خنك است و نه آرامبخش . آنها پيش از اين ( در عالم دنيا ) مست و مغرور نعمت بودند . و برگناهان بزرگ اصرار مىورزيدند » .\r\n\r\n\r\n","description":"","footnote":"\r\n( 1 ) - جيفة بالليل و بطال بالنهار ، بحارالانوار / ج 13 ، ص 54 .\r\n( 2 ) - سوره ى واقعه / 41 - 46 .\r\n","page_name":" 93 ","page_number":93},
  {"content":"\r\n\r\nيكى از روش‌هاى مواظبت جسم اين است كه انسان در هنگام سخن ، حرفى بزند كه يا نتيجه دنيوى داشته باشد و يا بتواند از آن در آخرت استفاده نمايد ، كه در غير اين صورت ، اول نتيجه‌اى كه بر گفتار پوچ و بيهوده مترتب مىشود فشار قبر است .\r\nدر اخبار مىخوانيم كه پيامبراكرم ( ص ) به دست مبارك خودشان جوانى را به خاك سپردند . بعد از اينكه روى قبر را پوشاندند ، مادرش جلو آمده و در حالى كه از محبت پيامبر خرسند بود گفت : پسرم ، ديگر بر تو گريه نمىكنم كه چنين افتخارى را براى خود كسب كردى .\r\nبعد از رفتن مادرش ، پيامبراكرم خطاب به اصحاب فرمودند : الان ، قبر چنان فشارى به او داد كه استخوانهاى سينه‌اش در هم شكست . عرض كردند : يا رسول‌الله ! او كه آدم خوبى بود ! حضرت فرمودند : بلى ، او اهل بهشت است ، اما يك نقص بزرگ داشت و آن اينكه كارهاى بىمعنا زياد مىكرد و حرفهاى بىنتيجه زياد مىزد ، كارها و سخنانى كه نه استفاده‌اى براى دنيايش داشت و نه قابل استفاده در آخرتش بود .\r\nاين يك اثر وضعى است ، اگر چه حرام هم نباشد ، كه متأسفانه سرانجام اكثر اين امور ، فساد و تباهى ، و كشيده‌شدن به گناهان بزرگ است . همانطور كه افراط در رسيدگى به جسم ، مضر است ، حالت تفريط هم موجب تضعيف و ضايع كردن جسم مىشود . مثل اينكه انسان ، نفس‌كشى كند ، از حد معمول كمتر بخوابد ، از استراحت خود ، بيش از اندازه بكاهد و بيشتر از قدرت ، بر نفس خود تحميل كند . اينها هم همه غلط است . روزه‌هاى بى جا كه گاهى حالت كاسه ى داغ‌تر از آش پيدا مىكند نيز از اشتباهاتى است كه بعضى از جوانان مرتكب آن مىشوند و رياضت اسلامى را با نفس‌كشى مخلوط مىكنند ، غافل از آنكه اسلام عزيز ، اساس كارش را بر اعتدال ، ميانه‌روى و سهولت بنا نهاده است ، حتى در آن امورى كه بسيار موردنظر و خواسته ى اوست . عبارت قرآن‌كريم در اين زمينه بسيار صريح و روشن است :\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n وَ الَّذينَ اذا انفَقُوا لَمْ يُسْرِفُوا وَ لَم يَقْتُرُوا وَ كانَ بَينَ ذلكَ قَواماً  « 1 » « و كسانى كه هرگاه انفاق كنند ، نه اسراف مىنمايند و نه سختگيرى ، بلكه در ميان اين دو حد اعتدالى دارند » .\r\nانفاق از جمله مسائلى است كه شرع مقدس اسلام بسيار بر آن تأكيد دارد ولى با اين وجود ، افراط در آن را جايز نمىداند ، همانطور كه تفريط را نمىپسندد ، بلكه يك حالت تعادل و متعارفى را پيشنهاد مىفرمايد .\r\n\r\nبرخورد پيامبر اسلام با افراط و تفريط\r\nپيامبراكرم ( ص ) همانگونه كه به عياشى و اسراف حساسيت داشتند و با آن برخورد مىكردند ، نسبت به تفريط و سخت‌گيرى هم بسيار حساسيت نشان مىدادند و جامعه را از آن بر حذر مىداشتند . در تفسير صافى از مرحوم فيض كاشانى نقل شده است كه زنى به درب خانه پيامبراكرم آمد ، عايشه او را ديد و تعجب كرد كه چطور او كه همسر دارد به آرايش و زينت ابتدايى هم نپرداخته است . علت را از او سؤال كرد ، آن زن گفت : حقيقت اينست كه شوهر من ترك دنيا كرده و تصميم گرفته كه ديگر با من تماس و معاشرت و ارتباطى نداشته باشد . البته او تنها نيست ، بلكه چند نفرى هستند كه با همچنين تصميمى گرفته‌اند ، آنها نه ديگر با اجتماع برخوردى دارند و نه از نعمتهاى مباح و حلال خداوند از جمله غذاهاى لذيذ استفاده مىكنند و بطور كلى گوشه‌گير و منزوى شده‌اند .\r\nوقتى اين خبر به گوش پيامبر اسلام رسيد ، به قدرى عصبانى و ناراحت شدند كه دوان دوان و در حالى كه يك طرف عباى مباركشان روى زمين كشيده مىشد ، به طرف مسجد تشريف بردند و فرمودند كه اطلاع دهيد تا مردم جمع شوند .\r\nاين امر توسط بلال به گوش همگان رسيد ، مردم گمان كردند كه باز جنگ و يا يك حالت استثنايى پيش آمده است ، لذا همه دست از كسب و كار كشيدند و به طرف\r\n\r\n\r\n","description":"","footnote":"\r\n( 1 ) - سوره ى فرقان / 67 .\r\n","page_name":" 95 ","page_number":95},
  {"content":"\r\n\r\nمسجد هجوم آوردند . رهبر مسلمانان روى پله اول منبر ايستادند ، يعنى اينكه كار بسيار مهمى دارم ، بعد با صداى بلند در حالى كه به ماجراى پيش آمده اشاره مىكردند فرمودند :\r\nاى مسلمانان ! من كه پيامبر و پيشواى شما هستم در ميان مردم زندگى مىكنم ، با مردم تماس دارم ، هنگام گرسنگى غذا مىخورم ، از غذاى لذيذ روى گردان نيستم ، با زن ، تماس و ارتباط دارم ، اين است روش و سنت من ، پس هر كس از آن روى بتابد ، از من نيست و در زمره ى مسلمانان نخواهد بود « 1 » .\r\nنظير اين روايت ، چندين مرتبه تكرار شده است و شايد بيشتر از اينها باشد كه اين مقدارش به دست ما رسيده است . بنابراين در يك كلمه بايد گفت كه رسيدگى و مواظبت از جسم ، اين وسيله و مركب تعالى و تكامل انسان ، امرى است بسيار لازم و ضرورى ، ليكن در حدى پسنديده و معقول و جداى از افراط و تفريط . خواب ، خوراك ، تفريحات سالم و امورى از اين قبيل ، در حد متعادل ، نه جايز بلكه واجب است ، زيرا چنان كه قبلًا هم گفتيم ، استفاده و طى طريق با ماشين خراب و معيوب ممكن نيست و حاملش را از مقصد باز مىدارد .\r\n\r\nنشاط و شادمانى جسم\r\nمسئله ديگرى كه در رابطه با جسم ، بر عهده ى همگان و به ويژه نسل جوان مىباشد ، نشاط جسم است . اين جمله عوامانه را همه به خاطر داشته باشيم كه از دست شكسته كار مىآيد ، اما از دل شكسته ، دل پر غصه و دل بىنشاط ، هيچ . اين ، جمله ى رسا و خوبى است ، زيرا اگر غم و غصه ، اضطراب خاطر ، دلهره و نگرانى ، براى جوانى پيش آمد و احساسات او را جريحه‌دار كرد و باعث ضعف اعصاب او شد ، طبيعى است كه ديگر چنين جوانى نمىتواند فرد موثرى براى جامعه‌اش ، براى وطنش ، براى انقلاب و دينش باشد و بسان يك عضو زائد جامعه ، راكد و بىفايده خواهد ماند .\r\n\r\n\r\n","description":"","footnote":"\r\n( 1 ) - بحارالانوار / ج 70 ، ص 116 ، ح 4 .\r\n","page_name":" 96 ","page_number":96},
  {"content":"\r\n\r\nدرخت كهنى را در نظر بگيريد كه ريشه‌هاى آن در اعماق زمين رسوخ كرده و شاخ و برگ آن بسيار سرسبز و با طراوت باشد ، بديهى است كه چنين درختى در برابر طوفان و باد و باران مقاومت خواهد كرد .\r\nاما اگر همين درخت بزرگ و با نشاط ، دچار آفت و كرم‌خوردگى شود و حتى يك كرم كوچك هم در تنه ى آن رخنه كند ، طولى نخواهد كشيد كه آن درخت كهنسال كه در مقابل طوفان و برف و باران ، تاب ايستادگى داشت ، مىپوسد و به اندك حادثه‌اى فرو مىافتد . غم و غصه نيز مثل همان كرم درخت است و به سرعت انسان را از درون مىپوساند و به انواع و اقسام مرضها دچار مىسازد .\r\n\r\nآرامش خاطر\r\nامروزه پزشكان معتقدند كه اكثر قريب به اتفاق دردها ، از غم و غصه ، نگرانى و تشويش روحى زاييده مىشود كه در رأس همه ى اين دردها ، ضعف اعصاب است و متذسفانه گاه با عمق و دوامى كه دارد ، ممكن است جسم را ناسالم كند . وقتى كه جسم مريض شد ، روح را هم بيمار مىكند و سرانجام يك عضو زائد و مضر براى جامعه مىسازد .\r\nلذا جوانان عزيز بايد توجه كنند كه اگر سلامت جسم و روح مىخواهند ، اگر آينده ى روشن مىخواهند و برآنند تا فرد مؤثرى براى وطن و اجتماعشان باشند ، بايد نشاط و آرامش را در برنامه زندگى خود وارد كنند و غم و غصه ، ترس از آينده و نگرانى را به دل خود راه ندهند كه هر چه پيش آيد ، تقدير بوده است . قرآن‌كريم مىفرمايد :\r\nما اصابَ مِن مُصيبَةٍ فيِ الارضِ وَ لا في انْفُسِكُم الّا في كِتابٍ مِنْ قَبْلِ انْ نَبْرَأَها انَّ ذلِكَ عَليَ اللهِ يَسيرٌ ، لِكَيْلا تَأسَوْا عَلي ما فاتَكُمْ وَ لا تَفْرَحوُا بِما اتكُمْ « 1 » « هيچ مصيبتى ( ناخواسته ) در زمين و نه در وجود شما روى نمىدهد مگر اينكه\r\n\r\n\r\n","description":"","footnote":"\r\n( 1 ) - سوره ى حديد / 22 - 23 .\r\n","page_name":" 97 ","page_number":97},
  {"content":"\r\n\r\nهمه آنها قبل از اينكه زمين را بيافرينيم در لوح محفوظ ثبت است و اين امر براى خدا آسان است . اين به خاطر آن است كه براى آنچه از دست داده‌ايد تأسف نخوريد و به آنچه به شما داده است دلبسته و شادمان نباشد » .\r\nيعنى اگر مشكل و بلايى جلو آمد كه دست شما نبوده و شما نمىتوانيد گره كور آن را باز كنيد ، در اين صورت نبايد به خاطر آن غصه بخوريد ، چرا كه مقدور و قسمت شما اين بوده است ، همچنانكه اگر نعمتى هم براى شما پيش آمد ، خوشحالى آن نبايد باعث خروج شما از تعادل و ميانه‌روى شود .\r\nدر كلامى از اميرمؤمنان ، حضرت على ( ع ) آمده است كه اصلًا زهد اسلامى همين است كه انسان ، بر مافات غصه نخورد و به آنچه داده مىشود خوشحال نگردد « 1 » .\r\nدر آيه ى ديگر از قرآن شريف ، دوستان خدا ، كسانى معرفى شده‌اند كه نه از چيزى مىترسند و نه در حزن و اندوهند .\r\nالا انَّ اولِياءَ اللهِ لا خَوْفٌ عَلَيهِمْ وَ لا هُم يحْزَنُونَ « 2 » « آگاه باشيد ( دوستان و ) و اولياى خدا ، نه ترسى دارند و نه غمگين مىشوند » .\r\nيعنى بر گذشته‌ها ، غصه نمىخورد ، اگر قابل جبران است ، جبران مىكند و اگر قابل تدارك نيست ، تأسفى نخواهد خورد ، همچنين از آينده هم نمىترسد ، زيرا كسى كه خدا را دارد و كسى كه خداوند پناه اوست از آينده چه ترسى دارد ؟\r\nنظير اين دو آيه ، در قرآن شريف زياد است كه به طور مستقيم يا به شكل كنايه به ما سفارش مىكند غم و غصه ، نگرانى و دلهره و اضطراب خاطر را از خود دور سازيم .\r\nمرحوم ميرزا جوادآقا ملكى تبريزى در كتاب پرارزش لقاءالله ، در ذيل اين روايت از امام صادق ( ع ) كه فرموده‌اند :\r\nكسى كه صبح كند در حالى كه دل مشغولى و هم و غمش دنيا باشد ، در نزد خدا\r\n\r\n\r\n","description":"","footnote":"\r\n( 1 ) - بحارالانوار / ج 70 ، ص 317 ، ذيل ح 58 .\r\n( 2 ) - سوره ى يونس / 62 .\r\n","page_name":" 98 ","page_number":98},
  {"content":"\r\n\r\nچيزى ندارد .\r\nمىفرمايد : اگر نباشد مصيبتى جز اين كه با توجه به دنيا و غم و غصه و اضطراب و دلهره را به خود راه دادن ، دست عنايت خداوندى از سر انسان برداشته مىشود و مورد بىتوجهى باريتعالى واقع مىگردد ، براى انسان كافى است كه از همه اين امور دست بشويد و تنها به سوى او توجه نمايد .\r\nبعد ادامه مىدهند كه چنين شخصى به چند مصيبت دچار مىگردد :\r\nدل مشغولى و توجه باطلى كه هيچگاه وى را رها نخواهد كرد ، تنگدستى و فقرى كه هرگز به بىنيازى نخواهد رسيد ، شغل و پيشه‌اى كه هيچ‌وقت از آن فارغ نخواهد شد و آرزوهاى دور و درازى كه پايان نخواهد يافت « 1 » .\r\n\r\nعوامل بروز نگرانيها و اضطراب خاطر\r\nبعد از بيان جايگاه و اهميت نشاط و شادابى جسم ، اينك به پاره‌اى از مهمترين عواملى كه باعث زوال اين نعمت بزرگ الهى از انسان مىشود و نيز درمان اشاره مىكنيم :\r\n1 - صفات رذيله\r\nاصولًا وجود رذيله در انسان ، موجب سلب نشاط و آرامش خاطر و بروز اضطراب و نگرانيها مىشود و اين موضوع به قدرى ملموس است كه نيازى به توضيح ندارد اما بد نيست به چند نمونه اشاره گردد :\r\nاز جمله خصلتهاى پست « حسادت » است ، شخص حسود به واسطه اين صفت\r\n\r\n\r\n","description":"","footnote":"\r\n( 1 ) - من اصبح و الدنيا اكبر همّه فليس من الله فى شىء ( و الزم الله قلبة اربع حضال ) : هماً لا ينقطع و سُفلًا لا يفترغ منه ابداً و فقراً لاينال غناه ابداً و املًا لايبلغ منتهاه ابداً محجة البيضاء / ج 5 ، ص 355 .\r\n","page_name":" 99 ","page_number":99},
  {"content":"\r\n\r\nزشت ، هميشه در رنج و عذاب به سر مىبرد . زمانيكه به همسايه‌اش مىنگرد ، وقتى كه با دوستش برخورد دارد و همينطور در همه اوقات زندگى از اينكه ديگران چيزى داشته باشند و به امكاناتى دست بيابند ناراحت است ، غصه مىخورد و نگرانى او را در بر مىگيرد . انسان متكبر نيز داراى چنين وضعيتى است . او دائماً مىخواهد كه در ميان مردم عزيز باشد و ديگران نسبت به او احترام مضاعف داشته باشند تا شايد بدينوسيله روحيه متكبرانه او ارضاء شود ، در حالى كه به جهت همين عادت زشت ، مردم او را خوار مىدارند ، و اين مايه ى اضطراب خاطر و پريشانى اوست .\r\nيك فرد بخيل هم زندگى رنج‌آورى دارد ، او با ديدن انفاق مردم به يكديگر ، هر چند كه از اموال خودش هم نيست عذاب مىكشد و صفت رذيله ى بخل هميشه او را مىآزارد . از اين كه مسئله خودسازى ، تهذيب نفس و دورى از رذائل اخلاقى ، اين قدر در اسلام مورد تأكيد و سفارش قرار گرفته است ، بسيار بجاست كه يك جوان فهميده ، يك دختر ، يك پسر براى بدست آوردن جسمى سالم و با نشاط و براى دورى از غم و غصه ، خود را مهذب و آراسته به صفات حسنه ى انسانى گرداند .\r\n2 - اختلافات خانوادگى\r\nديگر از مواردى كه موجب پيدايش حزن و اندوه و سلب نشاط جسمانى مىشود ، ناسازگارى و وجود اختلاف ميان زن و شوهر و ساير اعضاى خانواده است ، در صورتى كه خداوند ، ايجاد چنين محيطى را مايه ى آرامش و نشاط قرار داده است .\r\n وَ مِن اياتِهِ انْ خَلَقَ لَكُمْ مِنْ انْفُسِكُمْ ازْواجاً لِتَسْكُنُوا الَيْها وَ جَعَلَ بَيْنَكُمْ مَوَدَّةً وَ رَحمَةً  « 1 » « و از نشانه‌هاى او اينكه همسرانى از جنس خودتان براى شما آفريد تا در كنار آنان آرامش يابيد و در ميانتان مودّت و رحمت قرار داد » .\r\n\r\n\r\n","description":"","footnote":"\r\n( 1 ) - سوره ى روم / 21 .\r\n","page_name":" 100 ","page_number":100},
  {"content":"\r\n\r\nدر روايات مىخوانيم كه با ناسازگارى زن و شوهر ، آن خانه پر از غم و غصه و نگرانى مىشود ، ملائكه رحمت از آنجا رخت بر مىبندند ، بركات الهى بدان محل وارد نمىشود و موجب هجوم و تاخت و تاز شياطين خواهد گرديد كه در اين باره قبلًا هم بحثى داشته‌ايم .\r\n3 - آمال و آرزوهاى بىجا\r\nاين مطلب مسلم و قطعى است كه داشتن آمال و آرزو به خودى خود مذموم و ناپسند نيست و چه بسا كه مايه ى ترغيب و اشتياق و خلاقيت در امور گوناگون شود ، لكن آن اميد و آرزويى كه از همان ابتدا هم دست نيافتنى و مخالف عقل سليم به نظر مىرسد و صاحب آن را به خاطر عدم دسترسى در يك بحران روحى وارد مىكند ، مورد مذمت شديد قرار گرفته است ، زيرا بسيار مىبينيم جوان و نوجوانى را كه بدون گذشت سن و سالى از او ، دچار ضعف اعصاب مفرط شده و در ناراحتى بسر مىبرد ، آمال و آرزوها ، توقعهاى بى جا و تخيلاتش او را يك عضو زائد جامعه كرده و پيرى زودرس را براى او به ارمغان آورده است . لذا راه نجات از اين مخمصه و گرفتارى و نيز ايجاد نشاط در زندگى ، كم‌كردن آرزوها و منطقى كردن آنهاست .\r\n4 - چشم و هَم چشمى و زندگى تجملاتى\r\nاين عامل هم از جمله عوامل مهم از بين بردن نشاط جسم است و باز متأسفانه در بين جوانان و نوجوانان به وفور يافت مىشود ، خصوصاً اينكه اگر آنها به وضع كسانى كه در رفاه مادى بيشتر و بالاترى بسر مىبرند نگاه كنند و بخواهند در همه ى امور و شئون زندگى مثل آنها باشد . اينجاست كه مصيبت آغاز مىشود و غم و غصه و پريشانى ، وجود انسان را فرا مىگيرد . بنابراين بجاست كه هر كس به قدرت و توان خود بنگرد و به اصطلاح ، پايش را به اندازه ى گليمش دراز نمايد و اگر مىخواهد كه از غمها و غصه‌ها و آثار سوء آنها\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nرهايى يابد ، مىبايست در زندگى به زير دستها و افرادى كه در سطح پائين‌ترى از معيشت هستند نظر كنند تا بتواند در وضع موجود ، با خاطر آسوده و در آرامش زندگى كند .\r\nاينها از زمره ى مهمترين مواردى هستند كه زندگى را بىروح و سرد و بىنشاط مىسازند ، در حالى كه يك جوان كه در عنفوان رشد و بالندگى است ، بيش از هر چيز نياز به شادابى و نشاط دارد تا در پرتو اين نشاط جسمى و آرامش روانى ، پايه‌هاى استوار و مستحكم بناى رفيع زندگى خويش را بنا نهد و مايه سرافرازى براى خويش و جامعه‌اش گردد .\r\nعوامل ايجاد نشاط و آرامش خاطر\r\nدر مقابل اين عوامل مخرب و خانمان برانداز نيز راههايى ذكر شده است كه به توسط آنها مىتوان موجبات غم و غصه و نگرانى خاطر را از ريشه بر كند و به جاى آن نهال زندگى با نشاط و شادابى را غرس نمود كه درباره ى مهمترين اين راهها نيز توضيح مىدهيم :\r\n1 - ساده زيستى\r\nيكى از سفارشات عمده‌اى كه حضرت امام خمينى ( قدس سره ) رهبر فقيد انقلاب اسلامى بر آن تأكيد بسيار داشتند ، زندگى ساده و بىپيرايه و خالى از تجملات است كه خودشان از مصاديق بارز آن بودند ، و من به همه مردم خصوصاً قشر بسيار عزيز جوان و نوجوان يادآور مىشوم كه اولين گامى كه در راه از بين بردن اضطراب خاطر و نگرانى كه دشمن شماره يك نشاط و شادابى شماست مىتوان برداشت ، همين زندگى ساده و حتىالمقدور بدون تجمل و چشم و همچشمى است ، اگر چه ممكن است در ابتدا امرى مشكل به نظر برسد ، ليكن كارى بسيار اساسى و نتيجه‌اى بس درخشان ، پرفايده و شيرين در بردارد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nشايد نام « ابراهيم ادهم » را شنيده باشيد كه از زمره ى زاهدان عصر خويش بود . او در ابتدا پادشاه بود و حكومتى هم داشت ، ليكن به يكباره از همه ى آن زندگى پرزرق و برق تجملى دست شست و يك زاهد به تمام معنا گرديد .\r\nتاريخ نويسان براى اين كار او عللى ذكر كرده‌اند . يكى از آنها صحنه‌اى بود كه براى او پيش آمد . مىگويند روزى ابراهيم در قصرش نشسته بود و از پنجره ، جوى آبى را كه از پاى ديوار قصر مىگذشت تماشا مىكرد ، كارگرى را ديد كه براى خوردن ناهار به كنار آب آمد و غذايش را كه عبارت از يك قطع نان بود با آب نم‌دار كرد و خيلى با اشتها و لذت تمام آن را خورد خوب معلوم است كه يك انسان گرسنه ، همين نان خالى هم برايش لذيذترين غذاهاست ، چنان كه يك انسان سير ، بهترين غذاها برايش ناخوشايند است بعد از خوردن آن نان خالى ، سعى كرد با دستانش مقدارى از آب آن نهر بردارد ولى چون دستش نرسيد ، بيلش را به زير آب برد و بدينوسيله آب شيرين و گوارايى هم خورد و سپس بيل را متكا كرد و از شدّت خستگى مدتى را در آنجا به آرامى خوابيد .\r\nابراهيم وقتى اين منظره را ديد به فكر فرو رفت كه عجبا ، ما با اين دستگاه عريض و طويل و فراهم بودن انواع و اقسام امكانات و غذاها ، تا به حال نه چنين غذاى لذيذى خورده‌ايم ، نه چنين شربت گوارايى آشاميده‌ايم و نه چنين با آرامش و خاطرى آسوده به خواب رفته‌ايم و استراحت كرده‌ايم .\r\nاينجا بود كه يك دفعه ، همه دستگاه پادشاهى را رها كرده و به يك زندگى ساده و بىتكلف و تجمل روى آورد .\r\nبنابراين با يك ديد واقع‌بينانه مىتوان گفت كه زندگى ساده يعنى زندگى شيرين ، و زندگى تجملّى يعنى زندگى در زندان .\r\n2 - تسيلم و رضا\r\nاين راه كه از ثمرات بسيار با بركت ايمان قلبى است ، نيز در از بين بردن ريشه‌هاى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nغم و غصه و نگرانيهاى يك جوان بسيار سرنوشت‌ساز است . اگر انسان باور كند كه خداوند ، عالم و داناست ، از اعماق وجودش قبول داشته باشد كه پروردگار قادر است ، با قلبش ايمان بياورد كه حقتعالى ، كريم ، جواد ، عادل و حكيم است و به واقع در دلش رسوخ كرده باشد كه ما در محضر اوييم و او كسى است كه از هر پدر مهربانى به ما مهربانتر است ، هيچگاه كار بيهوده نمىكند ، احوال ما را مىداند و اگر بخواهد ، هر چه اراده كند مىتواند آن را بدهد . اگر چنين ايمانى به خدا براى انسان حاصل شد ، ديگر به يقين ، وضع موجود را با رضايت تمام و اطمينان كامل مىپذيرد و هرگز به اينكه چرا فلان چيز را ندارم و به كجا نرسيدم و صدها چراى ديگر ، نه تنها نمىانديشد ، بلكه حتى آن را به صلاح و مصلحت خود نمىداند و اين همان مقام تسليم و رضاست كه از نعمتهاى بزرگ خداى متعال به شمار مى رود و به دنبال ايمان قلبى براى انسان ميسور مىشود كه در اين رابطه قبلًا سخن گفته‌ايم بنابراين تسليم و رضا در برابر آنچه خداوند صلاح مىداند و اينكه اگر مشكلى پيش آمده و كلاف امورش سر درگم شده و او قادر به حل و بازكردن آن نيست با تحمل و بردبارى مصلحت خود را در همان بداند ، يقيناً هر انسانى را مخصوصاً دختر و پسر جوان را از ناراحتى و اضطراب دور مىكند و به آرامش و شادابى مىرساند .\r\nدر دعاى ابوحمزه ثمالى كه به فرموده ى مرحوم كلينى رضوان‌الله تعالى عليه در كتاب شريف كافى ، از ودائع انبياست و از هر پيامبرى به پيامبر ديگر تا به ائمه طاهرين ما ( ع ) به وديعه رسيده است مىخوانيم :\r\nاللّهُمَ انّي اسْئَلُكَ ايماناً تُباشِرُ بِهِ قَلبي وَ يَقيناً حتي اعْلَمَ انَّهُ لَنْ يُصيبَني الّا ما كَتَبْتَ لي وَرَضِّني مِنَ الْعَيشِ بِما قَسَمْتَ لي يا ارحَمَ الرّاحمين « 1 » « خدايا : از تو درخواست مىكنم ايمانى ثابت كه هميشه در قلبم برقرار باشد و يقينى كامل تا بدانم كه به من جز آنچه قلم تقدير تو نگاشته ، نخواهد رسيد و در زندگى به\r\n\r\n\r\n","description":"","footnote":"\r\n( 1 ) - مفاتيح‌الجنان / دعاى ابوحمزه ثمالى\r\n","page_name":" 104 ","page_number":104},
  {"content":"\r\n\r\nآنچه قسمتم كردى راضى و خشنودساز ، اى مهربانترين مهربانان » .\r\nبا اين ديد و نگرش و ايمان است كه مسائل و مشكلات پيش آمده و يا عدم دسترسى به آرزوها و خواسته‌ها را ، با رضايت خاطر مىپذيرد و آن را مصلحت عالى خود مىشمارد و زندگى برايش شيرين و آسان مىگردد .\r\nسرور شهيدان و آزادگان ، حضرت امام حسين ( ع ) در آخرين لحاظت زندگانى سراسر حماسه و مظلوميت و نورانيت خود در گودال قتلگاه ، در حالكيه همه ى عزيزان و ياران را از دست داده بودند و خود در چنگ دشمن تا لحظاتى ديگر بيشتر حيات نداشته و به ظاهر مىبايست در اوج اندوه و نگرانى و پژمردگى باشند ، باز در نهايت صفا ، اميدوارى و آرامش خاطر ، زير لب زمزمه مىفرمودند :\r\nپروردگارا ! راضيم به آنچه مقدر فرمودى و تسليمم در برابر آنچه امر فرمايى ، كه چز تو معبودى نيست « 1 » .\r\nحضرت زينت ( س ) نيز ، با تحمل آنهمه رنج و مصيبت ، در مقابل گفتار نيشدار و زخم زبان ابن‌زياد ، با زبانى رسا و قلبى آرام به رضاى الهى ، فرياد برداشت كه :\r\nمادر در عزايت بگريد اى پسر مجرانه ، ما جز خوبى و زيبايى ( از خداى بزرگ ) چيزى نديديم « 2 » .\r\nو چنين‌اند پرورش يافتگان مكتب ايمان قلبى و دارندگان مقام تسليم و رضا در برابر خواسته خداوند .\r\n3 - اشتغال به ذكر حق تعالى\r\nيكى ديگر از راههاى كسب يك زندگى آرام ، شاداب و بدور از غم و اندوه ، مأنوس بودن و گفتن ذكر است . اين ذكر مىتواند دعا و راز و نياز با خداوند باشد ، قرآن خواندن\r\n\r\n\r\n","description":"","footnote":"\r\n( 1 ) - صبراً على قضائك . . . لا معبود غيرك ، موسوعة كلمات امام حسين ( ع ) / 510 .\r\n( 2 ) - سكلتك امّك يابن مرجانه ، ما رأيت الا جميلا ، بحارالانوار / ج 45 ، ص 116 .\r\n","page_name":" 105 ","page_number":105},
  {"content":"\r\n\r\nباشد و يا در قالب يك نماز با توجه ، پياده گردد و يا ذكرهايى نظير : لااله‌الاالله ، لا حول و لا قوة الا بالله و يا ذكرى كه منسوب به حضرت يونس ( ع ) است و در نماز غفيله هم خوانده مىشود : لا الهَ الّا انتَ ، سُبْحانَكَ انّى كُنْتُ مِنَ الظّالمِينَ . « 1 » قرآن‌كريم ذكر گفتن و ياد خداوند را موجب آرامش و اطمينان قلوب انسانها مىداند و مىفرمايد :\r\n الا بِذِكْرِ اللهِ تَطْمَئِنُّ الْقُلوُبُ  « 2 » « آگاه باشيد ، تنها با ياد خدا دلها آرامش مىيابد » .\r\nاين جمله اگر چه مختصر و كوتاه است ، ليكن بسيار رساست ، زيرا هم لفظ الا در ابتداى آن ، دال بر تأكيد است و هم بذكرالله كه جار و مجرور است و مقدم شده و افاده انحصار مىكند ، كه اين هم تأكيد ديگرى است . يعنى اى انسان مسلمان ، اى دختر و پسر با ايمان ، يقين داشته باش كه حتماً نماز اول وقت ، غم و غصه‌ات را از بين مىبرد و مطمئن باش كه قرآن خواندن ، ذكر و ياد الهى ، در مواقع گرفتارى و ناراحتى ، آرامش و نشاط و قدرت را به تو باز خواهند گرداند و تو را بر مشكلات پيروز خواهند كرد .\r\nنقل است كه در سخت‌ترين زمان زندگانى مولايمان ، اميرالمؤمنين على ( ع ) ، يعنى آن هنگام كه مىخواستند پيكر همسر عزيزانشان ، مونس و غمخوار و يار و ياورشان ، فاطمه مظلومه و شهيده سلام‌الله عليها را در قبر بگذارند ، تنها ذكر و نام و ياد خداوند و نماز بود كه در آن دقايق بسيار بحرانى به فرياد آن مظلوم دوران رسيد و آرامش و تسكين و تسلى خاطر بخشيد و اگر نبود ياد و ذكر الهى ، چه بسا آن حضرت نيز با فراغ فاطمه سلام‌الله عليها ، جان از كالبد تهى مىكردند و به ديدار معبود مىشتافتند .\r\nبه هر حال ، نماز خواندن ، قرائت قرآن ، اشتغال به ذكر و ياد خدا در زدودن نگرانى و كدورت و فراهم نمودن آرامش و شادابى ، در زندگانى همه ى انسانها مخصوصاً نسل جوان\r\n\r\n\r\n","description":"","footnote":"\r\n( 1 ) - سوره ى انبياء / 88 .\r\n( 2 ) - سوره ى رعد / 28 .\r\n","page_name":" 106 ","page_number":106},
  {"content":"\r\n\r\nنقش بسزايى دارد .\r\n4 - انصراف از غم و غصه\r\nچهارمين راه آسانى كه در اين زمينه پيشنهاد مىشود ، انصراف از غم و غصه است ، يعنى اينكه انسان درباره ى ناراحتى و اندوهش فكر نكند و خودش را به چيزهاى ديگر مشغول دارد و اين از نظر روانشناسان ، روشى فوق‌العاده موثر است . به تجربه ثابت شده است كه تمركز فكر بر روى مشكل پيش آمده ، غصه و اضطراب را بيشتر مىكند و نگرانى خاطر را افزون مىسازد .\r\nپس بهترين راه در هنگام بروز مصائب اين است كه هر چه مىتوانيد فكرتان را از آن منصرف و به چيزهاى ديگر معطوف سازيد ، تفريح كنيد ، راهپيمايى نماييد ، به ورزش بپردازيد ، مطالعه‌اى داشته باشيد ، با كسى حرف بزنيد ، تا كم كم ضمير آگاه به ضمير ناآگاه منتقل شده و تدريجاً از بين برود و شما بتوانيد فردايتان را با نيروى كافى ، ذهن باز ، خاطرى آسوده و نشاط و شادابى موردنياز آغاز كنيد و از زندگانى لذت ببريد و براى جامعه‌تان فردى مفيد و موثر باشيد ، نه اينكه با ذكر غم و غصه‌هايمان به اين و آن و انديشيدن مدام بر روى آن ، علاوه بر اينكه خود را دچار اضطراب خاطر بسازيم ، ديگران را نيز بر هم زنيم و در نهايت ، با وضع نابسامان به استقبال پيرى زودرس و جامعه‌اى پژمرده بشتابيم .\r\nالبته اين را هم خاطر نشان سازيم كه اگر مشكل قابل حل است ، بايد به دنبال حل آن رفت و با صبر و حوصله و تسلط بر اعصاب آن را از ميان برداشت ، ولى اگر قابل بازگشايى و يا در حيطه ى توان ما نيست ، بايد ابتدا با تحمل و سپس با انصراف ذهن آن را هضم نماييم .\r\n5 - پرهيز از منفىبافى\r\nآخرين راهى كه در اينجا به ذكر آن مىپردازيم نيز بسيار بىمايه و كم خرج است\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nولى بازدهى خيلى بالايى دارد ، و آن اينكه سعى كنيم در زندگى ، چه شخصى و چه اجتماعى ، چه مادى و چه معنوى و به طور كلى در همه ى شئون ، انسان مثبتى باشيم و هميشه به داشته‌ها ، نعمتهاى موجود و به قول يكى از علما ، به نيمه پر ليوان نظر كنيم ، نه اينكه كمبودها و آنچه نداريم و به عبارتى نيمه خالى ليوان را مدنظر داشه باشيم و بكوشيم كه با هوشيارى در برابر اين غفلت آشكار ، بازيچه دست شيطان نشويم و كفران نعمتهاى الهى را ننماييم .\r\nدر كتاب آيين دوست‌يابى كه انصافاً كتاب خوبى است به افرادى كه غالباً در غم و غصه ، نگرانى و ندارى بسر مىبرند درس سازنده‌اى مىدهد كه اى انسانى كه مشكل دارى ، وضع ماديت خوب نيست ، آبرويت در خطر است ، دختر خانمى كه در اضطراب به سر مىبرى ، آقا پسرى كه دوستانت همه گونه امكانات دارند و تو از آن محرومى ، ما همه ى خواسته‌هاى شما را برآورده مىكنيم و اصلًا دنيا را به شما مىدهيم ، به شرط اينكه در مقابلش دو چشمت را بدهى ، يا از دو پايت صرفنظر كنى ، يا از عقلت چشم‌پوشى نمايى ، آيا موافقى ؟ ! .\r\nبراستى كدام انسانى است كه كمترين بهره‌اى از فكر و عقل و هوش داشته باشد و اين چنين پيشنهادى را بپذيرد ؟ اگر چه در اوج مشكلات و فقر باشد ؟\r\nچرا فكر نمىكنيم ؟ چرا مثبت فكر نمىكنيم ؟ ! چرا هيچگاه خداوند را به خاطر نعمتهاى بيشمارى كه در اختيارمان قرارداده است شكرگزار نيستيم كه :\r\nخدا را شكر ، كه عقل داريم ، اگر ديوانه بوديم چه ؟ !\r\nخدا را شكر ، كه چشم داريم ، اگر كور بوديم چه ؟ !\r\nخدا را شكر ، كه امنيت داريم ، اگر ناامنى بود چه ؟ !\r\n( مردم مظلوم ايران كه غالباً خاطره هشت سال دفاع مقدس را به خاطر دارند و شب و روز مورد هجوم موشكهاى دشمن كافر بعثى بودند ، اين معنا را كاملًا درك مىكنند ) .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nو چرا هيچگاه به صدها نعمت بزرگ و بزرگتر از اينها نمىانديشيم ؟ !\r\nاين مگس صفتى است كه انسان ، نمعتهاى بيشمار خداوند تبارك و تعالى را در حق خود ناديده بگيرد و براى نداشتن فلان خواسته كه در برابر آنچه دارد هيچ و ناچيز است ناسپاسى كند و خود را به غم و غصه گرفتار سازد .\r\nاين شيوه ى مگس است كه در يك باغ با صفا و سرسبز ، درخت و گل و آب و سبزه را رها مىكند و در آن گوشه‌اى كه آلوده شده مىنشيند ، گويا اصلًا جاى ديگرى براى نشستن نيست .\r\nدر مقابل ، انسانهاى مثبت همچون زنبورهاى عسل هستند كه به محض ورود به باغ ، گل را ، پاكى را ، صفا و سبزى را جستجو مىكنند و از آنها بهره مىبرند ، كه در زندگى روزمّره ، ما اين گونه افراد را كم سراغ داريم و متأسفانه غالباً در برخورد با يك مشكل و عدم دسترسى به خواسته‌اى كه چه بسا به صلاح و مصلحت هم نيست ، زبان ناشكرى مىگشاييم و خداوند را به جهت آن ، مورد عتاب و خطاب قرار مىدهيم ، و اگر كسى بخواهد كه مقدس بازى هم درآورد ، با زبان تمسخر و نيش‌دار و در حالى كه آهى از حسرت و ناراحتى مىكشد ، مىگويد : الحمدالله رب‌العالمين .\r\nاينها عوامل و راه‌حل‌هايى بود كه در رابطه با جسم ، براى فراز از غم و غصه و نگرانى و رسيدن به يك زندگى آرام ، شاد ، با نشاط و شاداب بيان شد ، باشد كه همه ى مردم ، خصوصاً جوانان و نوجوانان با رعايت اين امور ، بيشتر و بهتر بتوانند از مركب جسمشان در راه رسيدن به هدف بهره ببرند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nمسؤوليت روحى\r\nدومين مسؤوليتى كه يك جوان نسبت به خود دارد ، در رابطه با روح و بُعد معنوى اوست . همان ويژگى خاصى كه مايه ى امتياز انسان از ساير حيوانات است و او را در جايگاه برترى قرار مىدهد ، اما براستى روح چيست و داراى چه خصوصيات و آثارى است ؟\r\nتا آنجا كه از قرآن بدست مىآيد اين است كه پيرامون روح و هويت آن ، جز خداوند تبارك و تعالى و كسانى كه علمشان از خداوند سرچشمه مىگيرد ، هيچكس ديگر ، چيزى نمىداند قرآن مىفرمايد :\r\n وَ يَسْئَلوُنَكَ عَنِ الرُّوحِ قُلِ الرُّوحُ مِنْ امرِ رَبّي  « 1 » « و از تو درباره روح سؤال مىكنند بگو روح از فرمان پروردگار من است » .\r\nبه هر حال هر چه كه هست ، اينقدر مىدانيم كه كمال انسانها به روح است ، به واسطه آن مىتوانند به آنجايى برسند كه علو و برترى آن را غير از حق نمىداند و هم از اين رو است كه مسجود ملائكه واقع مىشوند و خداوند از آنها مىخواهد كه به جهت دميدن روحش در انسان بر او سجده كنند .\r\n\r\n\r\n","description":"","footnote":"\r\n( 1 ) - سوره ى اسراء / 85 .\r\n","page_name":" 110 ","page_number":110},
  {"content":"\r\n\r\n فَاذا سَوَّيْتُهُ وَ نَفَخْتُ فيهِ مِنْ رُوحي فَقَعُوا لهُ ساجِدينَ  « 1 » « هنگامى كه كار آن به پايان رساندم و در او روح خود ( يك روح شايسته و بزرگ ) ديمدم ، همگى بر او سجده كنيد » .\r\nروح انسان به آن خصوصيات فوق‌الذكر ، در ابتداى زندگى انسان ، بىشكل ، بىرنگ و يا خيلى كم‌رنگ است و در اثر اعمال ، رفتار و گفتار او ، شكل و رنگ به خود مىگيرد و نمود و بروز مىكند .\r\nاين اثرپذيرى ، گاه چهره ى انسانيت دارد و با اين صورت رشد كرده و بزرگ و كامل مىشود و گاه به قالب حيوانيت در مىآيد و در اين حالت مراحلى كمال خود را طى مىكند و تا به آنجا پيش مىرود كه در پس پرده ى جسم آدم‌نما ، حيوانى درنده خو ، خطرناك و مخوف مىسازد .\r\n\r\nارتباط با خدا و تعالى روح\r\nاگر انسان و به ويژه ى جوان كه بيشترى شكل و رنگ را جذب مىكند ارتباطش را با خالق هستى و اوامر و نواهى او حفظ كرد و با تقواى الهى مأنوس شد و در خدمت به خلق خدا و خشنودى پيامبر و ائمه طاهرين ( ع ) كوشش نمود ، آن روح خالى از هر رنگ و شكل او ، يك هويت انسانى مىپذيرد وجلا پيدا مىكند و يك شباهت تامّى به اميرالمؤمنين على ( ع ) و ساير معصومين ( ع ) پيدا مىكند و به جايى مىرسد كه در صف محشر مثل ماه مىدرخشد و توجه اهل محشر را به خود جلب مىنمايد ، بعد هم وارد بهشت مىگردد . اگر در سطح عادى از كمال و انسانيت است ، بهشت موعود و اگر در سطح بالاترى قرار دارد ، بهشت عدن و رضوان جايگاه اوست و چنانجه با گفتار و كردار ، از خود انسانى كامل ساخته باشد ، ديگر برارى چنين فردى ، بهشت الهى كوچك است و او بايد در پيش معبود و پروردگار خود جاى گيرد و هم آن جاست كه متناسب شأن و مقام\r\n\r\n\r\n","description":"","footnote":"\r\n( 1 ) - سوره ى حجر / 29 .\r\n","page_name":" 111 ","page_number":111},
  {"content":"\r\n\r\nاوست .\r\n في مَقْعَدِ صِدْقٍ عِنْدِ مَليكٍ مُقْتَدِرٍ  « 1 » « در جايگاه صدق نزد خداوند مالك مقتدر » .\r\n\r\nگسستن از حق و سقوط كامل روح\r\nاما اگر خداى ناكرده انسان داراى اعمالى زشت و ناپسند است ، ارتباطى هم با خداوند و پروردگار خويش ندارد ، با خلق خداوند هم بدرفتارى مىكند و فقط رابطه و پيوندش با طاغوتها و شياطين جنّى و انسى محكم است ، اينها نيز به روح او رنگ مىدهد و از آن صورت مىسازد . اما با چه هويتى ؟ ! هويت يك حيوان ! كه البته به تناسب روح‌ها متفاوت است . گاه از نظر روحى به يك ميمون شبيه است و گاهى به يك سگ درنده مىماند ، اگر چه به حسب ظاهر ، يك جوان است ، جوانى آراسته و با جمال و مثل ساير انسانها راه مىرود و نشست و برخاست دارد . اگر چه ظاهراً خانم جوانى است كه مردم به چشم يك انسان به او مىنگرند ، چه بسا كه از زيبايى ظاهرى هم بهره‌اى هم داشته باشد . اما به خاطر عدم رعايت حجاب شرعى و بىباك بودن در پوشيدن لباس و جوراب نازك و بدن‌نما و اينكه نامحرم ، صورت ، دستها ، سينه و زينتهاى او را ببيند و با نامحرم شوخى كند و بگويد و بخندد ، داراى باطن و هويتى حيوانى است و در صف محشر ، روزى كه پرده‌ها عقب برود و واقعيات و نهان‌ها كشف و آشكار شود ، همه بالعيان آن را مشاهده خواهند كرد ، چنانچه آنهايى كه داراى چشم بصيرت هستند ، در همين دنيا هم او را نه به صورت يك انسان ، يك دختر و پسر جوان و صاحب جمال ، بلكه در قالب يك حيوان ، آن هم ميمونى با صورت زشت و كريه و يا سگى درندّه خو و وحشى ، يا به صورتهاى ديگر مىنگرند .\r\n\r\n\r\n","description":"","footnote":"\r\n( 1 ) - سوره ى قمر / 55 .\r\n","page_name":" 112 ","page_number":112},
  {"content":"\r\n\r\n فَكَشَفْنا عَنكَ غِطاءَك فَبَصُركَ الْيَومَ حَديدٌ  « 1 » « ما پرده را از چشم تو كنار زديم و امروز چشمت كاملًا تيزبين است » .\r\nبه خاطر اين تغيير هويت است كه خطاكاران به جهنم مىروند تا با سوختن ، به هويت واقعى و انسانى خويش باز گردند و لياقت بهشت رفتن را پيدا كنند و از همين‌رو ، در پيش اهل دل ، جهنم از الطاف خفيه ى الهى به شمار مىرود .\r\nقرآن نمونه‌اى بيان مىفرمايد كه بعضىها به هنگام ورود به صحراى محشر ، حالت زننده‌اى دارند ، به اين صورت كه هم گنگ‌اند ، هم كر و هم كور ، و از اين بدتر ، وارونه هستند ، يعنى سرشان روى زمين و پاهايشان به طرف بالاست .\r\n وَ نَحشُرُهمْ يَومَ الْقيامَةِ عَلي وَجُوهِهِم عُمْياً وَ بُكْماً وَ صُمّاً مَأواهُمْ جَهَنَّمُ  « 2 » « و روز قيامت آنها را به صورتهايشان محشور مىكنيم و در حالى كه نابينا و گنگ و كرند ، جايگاهشان جهنم است » .\r\nبراستى مگر اينها چه كرده‌اند كه با اين ذلت و پستى محشور شده‌اند ؟ ! توجه در مطالب و آيات گذشته به نحوى روشن مىكند كه اين حالت ، تجسم روحيه ى اين گونه افراد در زندگى دنيا و شكل و صورت اعمال و رفتار آنهاست . آنهايى كه دانسته حق را زير پا مىگذارند ، در شنيدن و گفتن حق ، كر و گنگ و از ذكر و ياد الهى روى گردانند .\r\nقرآن‌كريم در جاى ديگر ، اعتراض كسانى كه در روز قيامت كور محشور شده‌اند ، در حالى كه در دنيا چشم داشته و بينا بوده‌اند را نقل مىفرمايد كه :\r\n قالَ رَبِّ لِمْ حَشَرْتَني اعْمي وَ قَد كُنتُ بَصيراً ؟ !  « 3 » « مىگويد پروردگارا ! چرا نابينا محشورم كردى ؟ من كه بينا بودم » .\r\nو بلافاصله در آيه بعد ، جواب آنها را بيان مىفرمايد :\r\n\r\n\r\n","description":"","footnote":"\r\n( 1 ) - سوره ى ق / 22 .\r\n( 2 ) - سوره ى اسراء / 97 .\r\n( 3 ) - سوره ى طه / 125 .\r\n","page_name":" 113 ","page_number":113},
  {"content":"\r\n\r\n قالَ كَذلِكَ اتَتْكَ اياتُنا فَنَسيتَها وَ كَذلِكَ الْيَومَ تُنْسي  « 1 » « مىفرمايد آنگونه كه آيات من براى تو آمد و تو آنها را فراموش كردى امروز نيز تو فراموش خواهى شد » .\r\nيعنى چون در دنيا رابطه‌ات با ما قطع بود ، و با نماز و منبر و محراب و روحانيت و پيامبر و ائمه طاهرين ( ع ) ارتباطى نداشتى ، اين قطع ارتباط براى تو روحيه و هويتى اين گونه ساخته كه اكنون مىبينى و در واقع مسئله جديدى اتفاق نيفتاده است ، بلكه در همان دنيا همچنين بوده‌اى ليكن چون پرده كنار نرفته بوده ، نمىتوانستى آن را آشكارا ببينى .\r\n\r\nرفتار حيوانى و تغيير انسان\r\nبنابراين ما با مسؤوليتى به مراتب سنگين‌تر از مسؤوليت جسمانى مواجه هستيم و عقل سليم حكم مىكند كه با دقت و شدت مواظب باشيم تا ضربه‌اى به روحمان نزنيم و بكوشيم تا هر چه بيشتر ، خود را به انبياء و اولياء معصومين ( ع ) شبيه كنيم و متناسب سازيم تا بتوانيم در روز رستاخيز در نزد آنها باشيم و مورد شفاعتشان قرار بگيريم ، زيرا تا تناسب و شباهتى در كار نباشد ، بهره‌مندى هم معنايى نخواهد داشت . درست بسان شيشه در بسته‌اى كه در ميان اقيانوسى از آب قرار گيرد ، تا وقتى كه درب آن بسته باشد ، كوچكترين نصيبى از اقيانوس نخواهد برد و هيچگونه اعتراضى هم به اقيانوس وارد نيست .\r\nاز اينها گذشته ، اگر كسى مواظبتى بر روح خود نداشته باشد و در اعمال و رفتار حيوانى وارد شود و با شياطين محشور باشد ، علاوه بر اينكه در آخرت ، صورتى حيوانى به خود مىگيرد ، در همين دنيا هم به تناسب كارهايش ، نوعى حيوان است و ما در دنياى پيرامون خود شاهد وجود اين گونه افراد هستيم . نزديكترين نمونه آن ، آدم‌نمايى همچون\r\n\r\n\r\n","description":"","footnote":"\r\n( 1 ) - سوره ى طه / 126 .\r\n","page_name":" 114 ","page_number":114},
  {"content":"\r\n\r\nصدام ، حاكم جبار و خونريز عراق است كه خبائث و درندگى او بر هيچكس پوشيده نيست و بسيارى ديگر از اين قبيل كه نيازى به ذكر نام آنها نداريم .\r\nجوانان عزيز ، نوجوانان آگاه و همه ى افراد بشر در به دو تولد داراى سرشتى انسانى هستند ، روحى دارند بدون رنگ و صورت ، حتى آن افرادى كه ما نمونه‌اى همچون صدام را از آنها ذكر كرديم .\r\nليكن به تدريج به خاطر قطع ارتباط با خالق و مربّى هستى ، رفتارها و گفتارهاى خلاف و دور از شأن انسان ، از آن روحى كه قابليت انسان شدن و رنگ خدايى به خود گرفتن داشت ، يك صورتى ديگر درست كردند و خود را به هويت زشت و كريه ميمون آراسته و يا از هر درنده‌اى پست‌تر نمودند .\r\nآنها مىتوانستند بينديشند ، آنها قادر بودند ببينند ، آنها مىتوانستند بشنوند ، اما از هيچكدام از اينها بهره نبردند و خود را در حيوانيت غوطه‌ور ساختند ، آن چنان كه گويى براى جهنم خلق شده‌اند ، دوان دوان راه آتش را در پيش گرفتند .\r\n وَ لَقَدْ ذَرَاْنا لِجَهَنَّمَ كَثيراً مِنَ الْجِنِّ وَ الانْسِ لَهُمْ قُلوبٌ لا يَفْقَهُونَ بِها وَ لَهُمْ اعْيُنٌ لا يُبصِرونَ بِها وَ لَهُمْ اذانٌ لا يَسْمَعوُنَ بِها اولئِكَ كَالْانْعامِ بَلْ هُمْ اضَلُّ اولئِكَ هُمُ الْغافِلوَن  « 1 » « به يقين گروه زيادى از جن و انس را براى دوزخ آفريديم ، آنها دلهايى دارند كه با آن نمىفهمند و چشمانى كه با آن نمىبينند و گوشهايى كه با آن نمىشنوند ، آنها چون چهارپايانند ، بلكه گمراه‌تر ، اينان همان غافلانند » .\r\nدر پايان اين بحث ، باز هم از جوانان عزيز ، از دختر و پسر مىخواهم نگاهى از روى تفكر و تعمق به دنياى روز و باصطلاح متمدن غرب و سردمداران دور از انسانيت آن كه به فرموده ى قرآن از هر ميكرب و موجود خطرناك ، بدتر و پست‌ترند ، بيندازند و پند بگيرند كه انسان هر چه بيشتر مرتكب گناه شود و از صفات انسانى و رنگ خدايى دور تر\r\n\r\n\r\n","description":"","footnote":"\r\n( 1 ) - سوره ى اعراف / 179 .\r\n","page_name":" 115 ","page_number":115},
  {"content":"\r\n\r\nگردد ، پستى و درندگى او هم افزون مىشود و به حضيض ذلت سقوط مىكند .\r\n انَّ شَرَّ الدَّوابِّ عِنْداللهِ الصُّمُّ الْبُكْمُ الَّذينَ لا يَعْقِلوَنَ  « 1 » « بدترين جنبندگان نزد خدا ، افراد كر و لالى هستند كه انديشه نمىكنند » .\r\n\r\n\r\n","description":"","footnote":"\r\n( 1 ) - سوره ى انفال / 22 .\r\n","page_name":" 116 ","page_number":116},
  {"content":"\r\n\r\n\r\nمسؤوليت اجتماعى\r\nسومين مسؤوليتى كه متوجه هر انسانى است مسؤوليت اجتماعى اوست . همانگونه كه انسانها نسبت به جسم و جنبه مادى و در رابطه با روح بعد معنوى خود مسؤوليت دارند ، در ارتباط با اجتماع و جامعه‌اى كه در آن به سر مىبرند و زندگى مىكنند نيز وظايف و مسؤوليتهايى دارند كه بايد آنها را به نحو احسن ايفا نمايند و از آن مواظبت كامل داشته باشند .\r\nجايگاه انسان را در جامعه مىتوان به سلولهاى يك بدن زنده تشبيه كرد كه در آن هر كس مىبايست به وظيفه حساس خود آشنايى داشته باشد و به آن عمل نمايد تا به سلامت و پيشرفت جامعه خللى وارد نيايد و باعث مختل شدن كارها نگردد ، همچنانكه با تخطى يك سلول از وظيفه‌اش در بدن ، سلامت انسان به خطر مىافتد و موجب بازماندن جسم از رشد و شكوفايى مىشود .\r\nاگر در يك اجتماع ، هر كس به مسؤوليت و وظيفه خويش آگاهى و تعهد داشته باشد و آن را به بهترين وجه انجام دهد ، آن مدينه فاضله‌اى را كه همه به ديده ى يك امر ايده‌آل و تخيلى و دست نيافتنى به آن مى نگرند محقق خواهد شد و به وقوع خواهد پيوست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nشناخت وظيفه و عمل به آن\r\nدر روزهاى اول پيروزى انقلاب اسلامى كه حضرت امام خمينى در قم تشريف داشتند ، گروهى از مردم به ملاقات ايشان آمدند و عليرغم ديگران ، مطلب جديدى را عنوان كردند كه ؛ اماما ، ما امروز به خدمت نرسيديم تا بگوييم كه از انقلاب چه مىخواهيم ، بلكه آمده‌ايم بپرسيم كه انقلاب از ما چه مىخواهد .\r\nاين جمله كه در اوايل پيروزى انقلاب اسلامى بود و يك شيوايى و لطافت خاصى را به همراه داشت ، موجب خشنودى امام راحل گرديد و باعث شد تا ايشان يك صحبت مفصل و پرشورى براى آنها بكنند .\r\nمنظور از ذكر اين واقعه و ديدار ، يادآورى و نقل اين نكته بسيار حساس و دقيق است كه امام امت رحمه يالله عليه ، در آن صحبت فرمودند كه : انقلاب اسلامى از شما دو چيز مىخواهد ؛ اول ، شناخت مسؤوليت و عمل كردن به آن ، به عبارت ديگر آشنايى با وظيفه و انجام آن و دوم ، خودسازى و تهذيب نفس .\r\nسپس اضافه كردند كه . اگر اين دو امر در انقلاب ما پيدا شود و تحقق يابد ، ما به مدينه فاضله خواهيم رسيد ، اما اگر خداى ناكرده يكى از خواسته‌ها يا هر دو جامه ى عمل نپوشد ، بديهى است كه انقلاب به جايى نخواهد رسيد .\r\nبراستى همينطور است كه اگر همه وظيفه‌شناس باشند و بعد از شناخت مسؤوليت ، به آن هم عمل كنند ، تمام نابسامانيها سامان مىيابد و موانع بر طرف مىگردد .\r\nاگر يك ادارى وظيفه‌شناس باشد ، چه رئيس و معاون و چه زيردست ، ساعت مقرر در محل كارش حاضر باشد ، آنچه به عهده اوست به نحو احسن عمل كند و به كارش مقيد باشد ، به زودى اداره‌ها اصلاح خواهد شد ، كاغذبازيها ، رشوه‌خواريها و مسامحه‌كاريها از بين خواهد رفت و به دنبال آن ، دلخورىها هم بر طرف خواهد گرديد . اگر يك كاسب ، بازارى و تاجر ، وظيفه‌شناس باشد ، يعنى بداند كه معناى كسب\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nچيست ، وجهه ى همتش را خدمت به خلق خدا قرار دهد ، گرانفروشى نكند ، احتكار نكند ، غشّ در معامله ننمايد و تقلب نداشته باشد ، طولى نخواهد كشيد كه اين مانع بزرگ و همگانى بر طرف خواهد شد .\r\nاگر يك روحانى وظيفه‌شناس باشد ، اگر يك قاضى مسؤوليت خود را بشناسد ، اگر يك مرد ، يك زن ، دختر و پسر از وظيفه خود شناخت داشته باشد و به آن عمل هم بكند ، مشكلات به سرعت بر طرف شده و اختلافات جامعه رفع خواهد گرديد .\r\nبنابراين شناخت وظيفه در اولين مرحله نقش اساسى دارد و لذا اگر كسى لياقت كارى را ندارد و آن را بپذيرد ، از اين اصل عمده در سعادت جامعه منحرف شده و موجب ناراحتى و ركود آن خواهد گرديد . از همين جهت است كه پيامبر گرامى اسلام بر اين مطلب هشدار داده‌اند كه من مىترسم بر كسى كه لياقت كارى و پستى را نداشته باشد و از روى عدم وظيفه‌شناسى آن را بپذيرد ، چرا كه با اين كار ، براى خودش و ديگران دردسر و ناراحتى ايجاد مىكند و باعث تباهى جوانى و نابودى سرمايه عمر گرانمايه‌اش مىشود ، دو گوهر ارزشمندى كه در آخرت قبل از هر چيز حتى نماز ، از آن سؤال خواهد شد .\r\nهيچ بنده‌اى در قيامت قدم بر نمىدارد مگر اينكه از جوانى او سؤال مىشود كه چگونه گذرانده و از عمرش كه در چه چيز فنا كرده است « 1 » .\r\n\r\nقانون مواسات\r\nاز شناخت وظيفه و مسؤوليت و عمل به آن كه منشاء خيرات و بركات بىشمارى است مىگذريم و به توضيح قانون مواسات و بردارى كه در مسؤوليت اجتماعى بسيار مورد توجه است ، مىپردازيم .\r\nما در اسلام دو نوع قانون داريم ، يكى قانون مساوات و ديگرى قانون مواسات . در\r\n\r\n\r\n","description":"","footnote":"\r\n( 1 ) - لايزول العبد قدم 2 عن قدم حتى يسئل عن شبابه فى ما ابلاه و عن عمره فى ما افناه ، كافى / ج 3 ، ص 208 .\r\n","page_name":" 119 ","page_number":119},
  {"content":"\r\n\r\nقانون مساوات اين معنا موردنظر است كه تكاليف الهى براى همه يكسان است ، يعنى اگر تكليفى به نام نماز مىآيد همه ى آحاد بشر ، از پيامبراكرم ( ص ) گرفته تا مرجع تقليد و رهبر و مردم عادى در برابر آن مساوى هستند و همگان بايد آن را به جاى آورند ، و همينطور در ساير فرائض ، مگر اينكه فريضه‌اى ، براى صنف خاصى باشد كه آن هم باز عموميت در همان صنف دارد .\r\nاما در قانون مواسات ، منظور برادرى ، همفكرى ، انفاق ، رسيدگى به حال نيازمندان اعم از هر خواسته‌اى ، مادى يا معنوى و ساير امور مشابه است .\r\nقرآن‌كريم مىفرمايد :\r\n لِيُنْفِقْ ذُوسَعَةٍ مِنْ سَعَتِه وَ مَنْ قُدِرَ عَلَيْهِ رِزْقُهُ فَلْيُنْفِقْ مِمّا اتيهُ اللهُ  « 1 » « آنان كه امكانات وسيعى دارند ، بايد از امكانات وسيع خود انفاق كنند و آنها كه تنگدستند از آنچه كه خدا به آنها داده انفاق نمايند » .\r\nيعنى هر كس به اندازه وسعش ، قدرتش ، توانائيش و آنچه دارد ، نسبت به ديگران قانون مواسات را رعايت كند تا مشمول آن دسته از رواياتى كه فرد تارك اين قانون را خارج از اسلام مىداند نگردد كه از آن جمله است :\r\nكسى كه صبح كند در حالى كه سعى و اهتمام در حل امور مسلمين نداشته باشد ، مسلمان نيست « 2 » .\r\nبه من ايمان ندارد كسى شب را با شكم سير بگذراند در حالى كه همسايه‌اش گرسنه است « 3 » .\r\nيعنى آن كس كه خودگرا باشد نه ديگرگرا ، و به همنوعان و هم مسلكان خود نينديشد ، نمىشود او را به عنوان يك مسلمان واقعى قلمداد كرد و عاقبت چنين افرادى\r\n\r\n\r\n","description":"","footnote":"\r\n( 1 ) - سوره ى طلاق / 7 .\r\n( 2 ) - من اصبح و لايهتم بامورالمسلمين فليس بمسلم ، كافى / ج 2 ، ص 668 ، ح 14 .\r\n( 3 ) - ما آمن بى من بات شبعان و جاره جائع ، كافى / ج 2 ، ص 164 .\r\n","page_name":" 120 ","page_number":120},
  {"content":"\r\n\r\nخير و خوبى نخواهد بود . پيامبرگرامى اسلام ( ص ) از اينكه اين قانون سعادت آفرين الهى در ميان مردم و امت اسلامى عمل نمىشود تأسف مىخورند و ابراز ناراحتى مىكردند و متأسفانه تا كنون غير از يك برهه كوتاه در صدر اسلام مورد عمل و استفاده صحيح و كامل قرار نگرفته است ، اما بايد بدانيم كه اين قانون در اسلام هست و بسيار بر آن تأكيد و پافشارى گرديد است .\r\n\r\nدقت در عمل و توجه به ظرائف\r\nآمده است كه روزى رسول اكرم ( ص ) از كوچه‌اى مىگذشتند و ابوايوب انصارى ، آن صحابى با شخصيت را ديدند كه همراه زن و بچه‌اش در كوچه نشسته است . حضرت از او علت را سؤال فرمودند ، پاسخ داد كه ؛ مهاجرى را ديدم كه در كوچه سرگردان بود و من به جهت اينكه ننگ است يك مهاجر مسلمان در كوچه باشد و من درخانه‌ام آسوده باشم ، خانه‌ام در اختيار او گذاشته‌ام و خودم فعلًا در كوچه به سر مىبرم و بر اين كار افتخار هم مىكنم .\r\nعزيزان من ! گمان نكنيد كه اين يك داستان و يا يك واقعه تاريخى عادى است ، خير ، اين يك روايت فقهى است كه فقهاى ما درباره ى آن فتوا مىدهند و از اين گونه روايات ، بسيار درست است و من از همه ى مردم به خصوص شما جوانان عزيز درخواست دارم كه بكوشيد تا اين روحيه والاى مواسات را به حد وافر در خودتان زنده كنيد و با اين قانون زندگانى نماييد ، به نحوى كه بطور ناخودآگاه احساس كنيد كه عمرتان وقف براى ديگران است .\r\nمثلًا اگر در اداره‌اى مشغول خدمت و انجام وظيفه هستيد و ارباب رجوع ، زمانى به شما مراجعه كرد كه ساعات كار پايان يافته بود ، در اداره بمانيد و با محبت ، كار او انجام دهيد و دل يك مراجعه كننده ى مسلمان را خوش نمائيد ، يا لااقل با روى باز او را راهنمايى كنيد ، در غير اين صورت اگر به هر نحوى آزرده خاطر از پيش شما برود ، حتماً بدانيد كه\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nرسول اكرم از شما آزرده شده است و يقين داشته باشيد كه ائمه طاهرين و از جمله امام زمان ( ع ) را رنجانده‌ايد .\r\nراوى مىگويد كه در منا بوديم و حضرت امام جعفرصادق ( ع ) براى ما سخنرانى مىفرمودند . در ضمن صحبت در حالى كه گلايه مىكردند فرمودند : اى شيعيان ، ما را اينقدر آزرده خاطر نكنيد و اينقدر دل پيامبر را نسوزانيد . كسى از پاى منبر برخاست و عرضه داشت : يابن‌رسول‌الله ، ما شيعه و مريد شما هستيم ، چه موقع شما را آزرده‌ايم ؟ !\r\nحضرت به او اشاره كرده و فرمودند : مثلًا تو خودت ديروز قلب پيامبر و ما را به درد آوردى ، مگر وقتى كه سوار بر شتر از جحفه مىآمدى به يك مسلمان خسته برخورد نكردى كه از تو خواست سوارش كنى ولى تو با بىاعتنايى از او گذشتى ؟ تو در واقع با اين كارت به او توهين كردى و نه تنها به او بلكه به ما هم اهانت نمودى و باعث رنجش خاطر ما گرديدى .\r\n\r\nديگران را چون خويش پنداشتن\r\nمطلب ديگر اينكه همه و مخصوصاً جوانان و نوجوانان بايد به اين نتيجه و الا و ارزشمند برسند كه هر چه را براى خود مىپسندند و دوست دارند كه در حق آنها رعايت شود ، براى ديگران هم همان را بخواهند و اين حق را براى آنها هم قائل باشند .\r\nدر كتاب شريف كافى از مرحوم كلينى رحمه ىالله تعداد زيادى روايت در همين زمينه از پيامبر اكرم و ائمه طاهرين ( ع ) نقل شده است كه نشان و علامت يك مسلمان را چنين ترسيم مىكند :\r\nبراى ديگران دوست بدارد آنچه براى خود دوست دارد و براى سايرين بد بداند آنچه را براى خود بدى مىشمارد « 1 » .\r\n\r\n\r\n","description":"","footnote":"\r\n( 1 ) - يحبّ لغيره ما يحبّ لنفسه و يكره لغيره ما يكره لنفسه ، كافى / ج 2 ، ص 169 .\r\n","page_name":" 122 ","page_number":122},
  {"content":"\r\n\r\nيعنى اى جوان مسلمان ! اگر دوست مىدارى كه شخصيت اجتماعى داشته باشى ، بايد اين را براى همه بخواهى و مواظبت نمايى تا از جانب شما به كسى اهانت نشود . اگر انتظار دارى كه به محض مراجعه ى به ديگران ، با روى خوش و با محبت در برآوردن خواسته‌هايت تعجيل كنند ، در هنگام مراجعه ى مردم به شما نيز با همين ملايمت و با سرعت كارهايشان را انجام بده .\r\nاگر از اينكه افرادى به ناموس شما ، مادرتان ، خواهرتان ، همسرتان يا دختران نگاه‌آلوده كنند ناراحت مىشوى ، بايد خودت نيز به شدت از ارتكاب اين عمل زشت و حرام بپرهيزى و پيرامون آن نگردى و خلاصه چنانچه از فريب و گول زدن و بدى توسط ديگران به هر نحوى و در هر زمينه‌اى آشفته و آزرده خاطر مىگردى ، تو نيز بايد از حقه‌بازى ، تقلب و غش در هر رابطه‌اى بر حذر باشى و از آن دورى نمايى و در همه كارها خودت را جاى ديگران بگذارى يعنى درد ديگران را درد خود و لذت آنها را لذت خويش بدانى ، به قول سعدى عليه‌الرحمه :\r\n بنى آدم اعضاى يكديگرند * كه در آفرينش زيك گوهرند\r\nچو عضوى به درد آورد روزگار * دگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى \r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nمسؤوليت عبوديت بندگى\r\nآخرين مسؤوليتى كه در فصل دوم به آن مىپردازيم ، مسؤوليت عبوديت و بندگى خداى متعال است . اين مسؤوليت كه از مسؤوليتهاى ديگر مهمتر و مفيدتر است ، رابطه انسان با خدايش را در بر مىگيرد و اينكه چگونه يك انسان بايد در پيشگاه معبودش بندگى كند و اظهار عبوديت نمايد ، مسأله‌اى كه هيچكس بطور شايسته و كامل نمىتواند آن را ايفاء كند و گريه‌ها و ناله‌هاى رسول مكرم اسلام و اميرالمؤمنين و فاطمه زهرا و ساير ائمه معصومين صلوات الله و سلامه عليهم اجمعين ، ناظر بر اين حقيقت است كه آنها نگران بودند از اينكه نمىتوانند اين رسم عبوديت را آنگونه كه شايسته و شأن آن است بجاى آورند و مىفرمودند :\r\nما آنگونه كه شايسته شناختن بودى ، تو را نشناختيم و بدانگونه كه شايسته بندگى بودى تو را بندگى نكرديم « 1 » .\r\nمعصومين ( ع ) اگر چه از گناه ، فكر گناه و حتى ترك اولى و غفلت و خطا و نيسان ، مصون و ايمن هستند ، لكن چون انسانند و داراى دو جنبه ى روحانى و جسمانى ، ناچار به مقتضاى آن ، گاه مىبايست يك انصرافى از مقاما ربوبى و ملكوت به عالم جسم و ناسوت\r\n\r\n\r\n","description":"","footnote":"\r\n( 1 ) - ما عرفناك حق معرفتك و ما عبدناك حق عبادت ، بحار / ج 71 ، ص 23 ، ذيل ح 1 .\r\n","page_name":" 124 ","page_number":124},
  {"content":"\r\n\r\nو اين دنياى مادى داشته باشند و اين امر در نزد آنها گناهى بزرگ به شمار مىآيد كه چرا بايد آنگاه كه در محضر ربوبى هستند به عالم جسم و ماده توجه كنند و از مقام عبوديت الهى منصرف شوند و از اينجاست كه دعاهاى شريف كميل ، ابوحمزه ى ثمالى ، مناجات شعبانيه و ساير ادعيه و راز و نيازهاى ائمه معصومين ( ع ) سرچشمه گرفته است .\r\nبنابراين وقتى چيزى ممكن الوجود شد ، هر كس هم كه باشد ولو معصومين ( ع ) و واسطه فيض خداوند ، باز قصورها و تقصيرها دارد ، بدين معنا كه آن‌طور كه بايد و شايد به تناسب خود نمىتواند به رسم عبودى عمل كند .\r\n\r\nشكر نعمت\r\nمرحوم حاجى ملاهادى سبزوارى در مراتب توبه ، در آخر كتاب شرح منظومه ، عبارت رسا و شيوايى دارد ، مىگويد :\r\nكدرج التوب مراتب التقى من حرمةٍ او حل او غير اللقا « 1 »\r\nيعنى توبه سه قسم است ، يكى براى عموم مردم ، آنگاه كه گناه كردند و رسم عبوديت را زير پا گذاشتند و آن را ضربه زدند . ديگرى براى انبياست در حلال الهى و در زمان ترك اولى و سومين قسم از اقسام توبه هم براى چهارده معصوم ( ع ) است ، زمانى كه از مقام ربوبى به عالم ناسوت و ماده انصراف پيدا كرده و به آن توجه مىنموده‌اند .\r\nاز طرف ديگر ، هيچكس نمىتواند به اندازه ى خودش ، شكر نعمتهاى خداوندى را به جاى آورد و اين بسته به تناسب و ظرفيت افراد بشر است . از يك فرد عادى گرفته تا سروران معصوم ما ( ع ) ، مثلًا ، اميرالمؤمنين على ( ع ) واسطه ى فيض اين عالم است ، سعه ى وجودى او يعنى تسلط وجودى بر همه چيز غير از خداوند تبارك و تعالى ، او مظهر اسماء و صفات ، آن هم به تمامه و به نحو كامل است ، اما با اين همه نمىتواند به تناسب خودش شكر نعمتهاى بيكران الهى را بنمايد .\r\n\r\n\r\n","description":"","footnote":"\r\n( 1 ) - شرح منظومه / فريدة فى التقوى ، ص 355 .\r\n","page_name":" 125 ","page_number":125},
  {"content":"\r\n\r\n وَ انْ تَعُدُّوا نِعْمَتَ اللهِ لا تُحصُوها  « 1 » « و اگر نعمتهاى خدا را بشماريد هرگز آنها را شماره نتوانيد كرد » .\r\nما افراد معمولى بشر نيز نمىتوانيم نعمت يك نفس كشيدن را سپاس بگزاريم و شكر آن را به جاى آوريم تا چه رسد به نعمتهاى بىحد و عظيم ديگر ، اگر چه تمامى شباانه‌روز را سجده كنيم و خداوند را شكر نمائيم .\r\nحضرت موسى ( ع ) فرمود : خدايا اگر بخواهم شكر تو را بگويم ، همين گفتن الحمد الله‌رب العالمين ، يك نعمت بزرگ است و بايد آن را شكر گفت و من نمىتوانم شكرِ شكرِ تو را ادا نمايم . خطاب رسيد كه همين توجه تو بر عجزت از اينكه نمىتوانى اداى شكر من كنى ، شكر است و من آن را به عنوان شكر و سپاس تو مىپذيرم « 2 » .\r\nولى با اين وجود ، هر كسى بايد به اندازه ى قدرت و توانش رسم عبوديت را به جا آورد و اين مسؤوليت مهم بين خالق و مخلوق و عبد و معبود را ايفاء نمايد ، كه غالباً اكثر مردم نسبت بدان بىتوجه و غافلند و يا از انجام آن سرباز مىزنند ، از اين‌رو خداوند متعال در آيات فراوانى ، از انسانها گله مىفرمايد كه انسانها قدر خدا را نمىدانند و رسم عبوديت او را به جاى نمىآورند .\r\n وَ ما قَدَرُوا اللهَ حَقَ قَدْرِهِ  « 3 » « و آنها خدا را درست نشناختند » .\r\nو از اين بالاتر ، خداوند با حالتى عتاب‌آميز خطاب مىفرمايد كه :\r\n قُتِلَ الْانسانُ ما اكْفَرَهُ  « 4 » « مرگ بر اين انسان ، چقدر كافر و ناسپاس است » .\r\nيعنى مرگ بر اين انسانى كه با كفران ، شانه از زير مسؤوليت عبوديت خالى مىكند\r\n\r\n\r\n","description":"","footnote":"\r\n( 1 ) - سوره ى ابراهيم / 34 .\r\n( 2 ) - اصول كافى / ج 2 ، ص 98 ، ح 27 .\r\n( 3 ) - سوره ى انعام / 91 .\r\n( 4 ) - سوره ى عبس / 17 .\r\n","page_name":" 126 ","page_number":126},
  {"content":"\r\n\r\nو اين مهم را زير پا مىگذارد . براستى هم مرگ بر اين انسان حق ناشناس كه حاضر است ساعتها در جلسات پوچ و بيهوده بنشيند ، بگويد ، بشنود و بخندد البته اگر گناهى در كار نباشد ولى موقع نماز كه مىشود و سخن از نماز به ميان مىآيد ، با حالتى كسالت‌آور ، آرزو مىكند كه ايكاش نمازى در كار نبود و يا هر چه زودتر تمام مىشد .\r\nمرگ بر اين انسانى كه حاضر است هشت ساعت يا بيشتر و كمتر روى پا بايستد و كار كند ، اما در وقت نماز و ايفاى مسؤوليت سنگين عبوديت ، اظهار خستگى كند و نماز براى او ملال‌آور باشد .\r\nو مرگ بر اين انسانى كه مىداند در محضر خداست ، اما در حضور او گناه مىكند و با او امر و نواهى ربوبى مخالفت مىورزد ، در حالى كه در ملك اوست و روزى او را مىخورد .\r\n\r\nتفكر ، قبل از ارتكاب گناه\r\nدر روايت است كه شخصى نزد امام صادق ( ع ) آمد و عرض كرد : يابن‌رسول‌الله ، من عادت به گناه پيدا كرده‌ام ، چه كنم تا از اين عادت رهايى يابم ؟\r\nحضرت از راه تحريك عاطفه وارد شدند يعنى وجدان اخلاقى او را تحريك كرده فرمودند : اگر مىخواهى گناه بكنى و عادت بر آن پيدا كرده‌اى ، مانعى ندارد ، اما در موقع ارتكاب عمل حرام و انجام گناه ، چند مسئله را رعايت كن ؛ اولًا اينكه كارهايت را در جايى انجام بده كه خدا تو را نبيند و تو در محضر حقتعالى واقع نشوى .\r\nعرض كرد : يابن‌رسول‌الله ، من هر كجا كه بروم از ديد الهى مخفى نيستم !\r\nحضرت فرمودند : پس در وقت گناه ، از ملك و سرزمين خدا بيرون برو ، چرا كه معصيت صاحب‌خانه ، آن هم در خانه ى او ، خيانت به اوست .\r\nآن مرد گفت : يابن‌رسول‌الله ، كجا بروم كه ملك خدا نباشد ؟ همه جا متعلق به اوست .\r\nامام ( ع ) فرمودند : خوب ، لااقل روزى او را نخور !\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nجواب داد : يابن‌رسول‌الله ، مگر مىشود روزى او را نخورم ؟ از هر چه استفاده كنم ، نعمت اوست ، هر چه بخورم و بياشامم از خداوند است .\r\nحضرت نحوه ى بحث را عوض كردند و فرمودند : اشكالى ندارد ، در محضر خداوند ، با استفاده از نعمت‌هاى او و در ملك او گناه بكن ولى زمانى كه عزرائيل براى گرفتن جان و قبض روح تو آمد ، جانت را نگهدار و آن را از فرشته مأمور الهى حفظ كن .\r\nو وقتى جوان براى اين كار هم به عجز و ناتوانى خويش اقرار نمود ، امام صادق ( ع ) كه به نتيجه‌گيرى نزديك مىشدند ، آخرين مسئله را هم برايش به اين گونه يبان فرمودند كه : اگر حافظ جانت نيستى و نمىتوانى آن را از مَلَك محافظت نمايى ، پس وقتى كه او جانت را گرفت ، در مقابل ملائكه مأمور دوزخ مقاومت كن تا به جهنم نروى .\r\nجوان ، با ناراحتى اظهار داشت آن موقع ، روز بيچارگى من است و اختيارى ندارم و آنها مرا به زور مىكشانند و به طرف آتش مىبرند .\r\nحضرت فرمودند : بيچاره ! پس عادت به گناه يعنى چه ؟ پس اصرار در معصيت چرا ؟ ! « 1 » .\r\n\r\nاسوه‌هاى بندگى و عبوديت\r\nاز بحث دور نشويم ، گفتيم كه اگر چه براى هيچكس مقدور نيست تا رسم عبوديت را به طور كامل و تمام به جاى آورد ، ولى لازم است كه هر كس به فراخور حال و قدرت خويش بر نعمتهاى بىحد و بىنهايت خداوند تبارك و تعالى سپاس بگزارد و شكرگزارى نمايد . از اين‌روست كه پيامبر مكرم اسلام ، به اندازه‌اى عبادت مىكردند كه خطاب آمد :\r\n ما انْزَلْنا عَلَيكَ الْقُرآنَ لِتَشْقي  « 2 » « ما قرآن را بر تو نازل نكرديم كه خود را به زحمت بيفكنى »\r\n\r\n\r\n","description":"","footnote":"\r\n( 1 ) - بحارالانوار / ج 78 ، ص 126 .\r\n( 2 ) - سوره ى طه / 2 .\r\n","page_name":" 128 ","page_number":128},
  {"content":"\r\n\r\n. اما با اين وجود مىفرمودند : آيا بنده ى شكرگزار خداوند نباشم ؟\r\nاميرالمؤمنين على ( ع ) وقتى به اندازه توجه به يك خوردن ، آشاميدن و يا خواب از مقام ربوبى برايشان انصراف حاصل مىشود به قدرى ناراحت مىشوند كه مثل افراد مار گزيده ، در دل شب به خود مىپيچند و به عبادت الهى مىپردازند تا جبران نمايند .\r\nبانوى بزرگ اسلام ، حضرت فاطمه زهرا سلام الله‌عليها ، به اندازه‌اى به عبادت مىايستند كه پاهاى رنجور و مباركشان متورم مىشود و جسم طاهره و مطهره‌شان ضعيف مىگردد .\r\nهمه ى اينها به ما مىآموزد كه بايد در حد توان و قدرت ، رسم عبوديت را ايفاء كرده و در اين راه هر چند قصورها و تقصيرها هم پيدا مىشود ، اما چون ديگر از قدرت بيرون است ، پروردگار عالم از آنها مىگذرد و به جهت آنها مؤاخذه نمىفرمايد .\r\nمثلًا اگر كسى براستى نماز اول وقت بخواند ، ولو نمازى است با قصور و تقصير كه در خور مقام ربوبى هم نيست ولى خداوند متعال مىپذيرد و نه تنها آن را قبول مىفرمايد ، بلكه همه گناهان را هم مىبخشد و مورد عفو قرار مىدهد .\r\nپس اى جوان بيدار ، اى دختر و پسر عاقبت‌انديش و هوشيار ، ايفاى مسؤوليت عبوديت ، اظهار بندنگى و در قيد خدا بودن ، رمز موفقيت شماست و مدال افتخارى است براى همه و براستى بنده ى خدا بودن افتخار بسيار بزرگى است ، به حدى كه وقتى مىخواهيم در تشهد ، نام مبارك پيامبرگرامى اسلام ( ص ) را بياوريم ، مقام عبوديت و بندگى او را بر مقام رسالتش مقدم مىداريم و مىگوئيم :\r\nاشهد ان محمداً عبده و رسوله\r\n\r\nمقام عبوديت\r\nحضرت امام جعفرصادق ( ع ) در جواب عنوان بصرى كه خواستار شرح صدر شده\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبود فرمودند : اى عنوان اگر شرح صدر مىخواهى بنده ى خدا باش « 1 » .\r\nيعنى تنها بنده ى خداست كه از همه ذلتها و پستىها آزاد است و ديگران همه اسير و در قيد و بند .\r\nغلام همت آنم كه زير چرخ كبود زهر هر چه رنگ تعلق پذيرد آزاد است\r\nاى عنوان ! اگر شرح صدر و سينه فراخ مىخواهى بنده ى خدا باش .\r\nيعنى با بندگى است كه مىدانى : العبد و ما فى يده كان لمولاه بنده و آنچه در اختيار اوست براى مولاى اوست و اين گونه است كه عمرت را وقف خدا مىكنى ، عقل و سلامتى و فعاليتت را در راه او صرف مىنمايى و به همه كارهايت رنگ خدايى مىزنى كه رنگ خدا بهترين رنگهاست .\r\nاى عنوان ! اگر شرح صدر مىخواهى بنده ى خدا باش .\r\nيعنى بنده ى خداست كه در دل شب از بستر گرم و راحت و خواب شيرين فاصله مىگيرد و مولايش را از روى ترس و آرزو و طمع مىخواند و از اموالى كه مولا در اختيارش نهاده ، با لذت انفاق مىكند ، لذتى كه توصيف ناشدنى است .\r\n تتَجافي جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوفاً وَ طَمَعاً وَ مِمّا رَزَقْناهُمْ يُنْفِقُونَ ، فَلا تَعْلَمُ نَفْسٌ ما اخْفِيَ لَهُمْ مِنْ قُرَّةِ اعْيُنٍ جَزاءٌ بِما كانُوا يَعْمَلوُنَ  « 2 » « پهلوهايشان در دل شب از بستر دور مىشود ( به پا مىخيزند و رو به درگاه خدا مىآورند ) و پروردگار خود را با بيم و اميد مىخوانند و از آنچه به آنان روزى داده‌ايم انفاق مىكنند . هيچكس نمىداند چه پاداشهاى مهمى كه مايه روشنى چشمهاست براى آنها نهفته شده ، اين پاداش كارهايى است كه انجام مىدادند » .\r\nاى عنوان ! بدان كه خداى را غضب وسخط و رضايتى است كه تو بايد در مقام بدست آوردن رضايت او باشى و از اينكه مورد غضب وسخط او واقع شوى بپرهيزى .\r\n\r\n\r\n","description":"","footnote":"\r\n( 1 ) - اثنى عشريه فى المواعظ العدديه / 140 .\r\n( 2 ) - سوره ى سجده / 16 و 17 .\r\n","page_name":" 130 ","page_number":130},
  {"content":"\r\n\r\nاين است مقام عبوديت و اگر كسى بدان دست يافت ، يعنى خود را بنده ى خدا و عبد او دانست به وظيفه بندگى و عبوديت خود عمل كرده است و اول چيزى كه برايش پيدا مىشود نورانيت دل و لذت در عبادت است ، به حدى كه ناخودآگاه در وقت نماز شب بيدار مىشود و در همه ى بن‌بست‌ها مورد عنايت خداوندى قرار مىگيرد و خوشا به حال اين گونه افراد .\r\n خوشا آنان كه الله يارشان بى * به حمد و قل هو الله كارشان بى\r\nخوشا آنان كه دائمه در نمازند * بهشت جاودان بازارشان بى \r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nفصل سوم ازدواج\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nازدواج ، پيوند الهى\r\nاز جمله مسائلى كه در اسلام ، فوق‌العاده بر روى آن تأكيد و پافشارى شده ، ازدواج بين دختر و پسر و ايجاد كانونى پر از مهر و محبت و صفا و صميميت بين زن و شوهر و فرزندان است كه داراى اثرات و ثمرات بسيار ارزنده و مفيدى است . اولين ثمره مبارك و بالاترين دست آورد خجسته اين پويند الهى تثبيت و حفظ و حراست نيمى از دين جوان به عنوان بزرگترين توشه و برداشت او از اين دنيا است ، لذا يك جوان ازدواج كرده با به دست آوردن اين هديه و نعمت خداوندى ، با آرامش خاطر و اطمينان قلبى بيشتر ، به حفظ نيمى ديگر از دينش مىپردازد . پيامبر گرامى اسلام ( ص ) مىفرمايند :\r\nكسى كه ازدواج كند نصف دينش را دريافته است ، پس تقواى الهى را پيشه كنيد تا نصف ديگرش را حفظ كنيد « 1 » .\r\nدر جاى ديگر ، ازدواج را سنت و سيره خويش معرفى مىفرمايند و كسانى را كه بدون عذر از آن روى بر تابند از گروه مسلمانان خارج مىدانند « 2 » .\r\nخداوند تبارك و تعالى نيز در قرآن‌مجيد با صراحت ، خطاب به جامعه اسلامى ، امر خطير ازدواج را گوشزد فرموده و مسلمانان را از عدم توجه و پشت گوش انداختن اين\r\n\r\n\r\n","description":"","footnote":"\r\n( 1 ) - من تزوجّ فقد احزر نصف دينه ، فيتق‌الله فى النصف الاخر او الباقى ، كافى / ج 5 ، ص 328 .\r\n( 2 ) - . . . فمن رغب عن سنتى ، فليس منّى ، كافى / ج 5 ، ص 496 ، ح 5 .\r\n","page_name":" 135 ","page_number":135},
  {"content":"\r\n\r\nمسئله مهم و حساس به جهت مسائل مادى و مالى بر حذر مىدارد كه او خود از درياى بيركانه فضل و رحمتش ، آنها را در اين امور ، بىنياز و مستغنى مىسازد .\r\n وَ انْكِحُوا الْايامي مِنْكُمْ وَ الصّالِحينَ مِنْ عِبادِكُمْ وَ امائِكُمْ انْ يَكُونُوا فُقَراءَ يُغْنِهِمُ اللهُ مِنْ فَضْلِه  « 1 » « مردان و زنان بىهمسر خود را همسر دهيد ، همچنين غلامان و كنيزان صالح و درستكارتان را ، خدا از فضل خود آنان را بىنياز مىسازد » .\r\n\r\nازدواج ، وظيفه‌اى بر دوش همگان\r\nاصولًا اين گونه آيات كه خطابش به جامعه اسلامى است ، در مرحله اول شامل حكومت و دولت و نظام اسلامى مىشود ، يعنى يكى از وظايف و امورى كه حكومت اسلامى بر دوش دارد اين است كه بايد در قضيه ى ازدواج دختران و پسران بىهمسر ، اهتمام ورزد و مقدمات زندگى مشترك را براى اين گونه جوانان فراهم سازد . حال اگر دولت اسلامى به هر دليلى نتوانست بر اين سفارش مؤكد رسول گرامى اسلام جامه ى عمل بپوشد و بر انجام آن قدرت نداشت « 2 » وجوب آن به نحو واجب كفائى بر عهده ى همه ى مردم و امت اسلامى از پدر و مادر گرفته تا خويشان و بستگان و ساير افراد اجتماع مسلمان است ، و اگر آنها هم كوتاهى نمودند و اين واجب را زير پا گذاردند ، باز بر خود دختر و پسر است كه بر آن مواظبت كنند و هر چه زودتر با تهيه ى ابتدايىترين مقدمات ، ازدواج نمايند ، چرا كه به تجربه اثبات گرديده كه ماندن جوانان بدون همسر در خانه ، خطرناك و داراى مضرات بسيار زيادى است .\r\nبنابراين هر كس در خود ، توان رفع اين خطر را مىبيند ، بايد فوراً در پيشگيرى\r\n\r\n\r\n","description":"","footnote":"\r\n( 1 ) - سوره ى نور / 32 .\r\n( 2 ) - چنان كه در اين زمان ، دولت اسلامى ايران به جهت مشكلات عديده ى تبعات انقلاب و دفاع مقدس و محاصره‌ها و كارشكنى دشمنان و دوستان نادان ، آن‌طور كه مىبايد نتوانسته حق آن را ادا كند ، اگر چه آن مقدار كه در توان داشته به كار گرفته است .\r\n","page_name":" 136 ","page_number":136},
  {"content":"\r\n\r\nآن اقدام نمايد و چنين نباشد كه افراد ، آن را بر عهده ديگران بينند و از دوش خود ، ساقط شده تلقى نمايند ، چرا كه ازدواج از واجبات بزرگى است كه اسلام عزيز ، آن را از همگان ، چه دولت و چه امت اسلامى خواسته و همه در انجام آن مىبايست بكوشند و از پيش آمدن مشكلات و احياناً مسائل خرافى در اين زمينه جلوگيرى نمايند . اما با اين همه سفارش و تأكيد ، متأسفانه در روزگار ما بواسطه عواملى كه جو ناسالم جامعه ى بدور افتاده از سنت‌هاى پيامبر و ائمه معصومين ( ع ) ايجاد كرده است ، غالب جوانان از دختر و پسر براى دستيابى به اين نعمت و موهبت بزرگ خداوندى ، دچار مشكلات متعدد و بعضاً پيچيده و غيرقابل حل شده و بسيارى از آنها با مفاسد و خطراتى نيز مواجه گرديده‌اند ، و اين امر ، خود ، نگرانى دلسوزان جامعه و پايبندان به دين و اعتقادات مذهبى را فراهم آورده است .\r\nما در اين فصل برآنيم تا ببينيم كه چه مشكلات و موانعى بر سر راه اين روش و سيره ى حسنه ى پيامبر اسلام ( ص ) يعنى ازدواج وجود دارد و چه بايد كرد تا همه ى جوانان عزيز ما از اين رحمت و عنايت الهى بهره‌مند شوند و ما بتوانيم به دنبال آن ، زمينه ى مفاسد و عوامل خطرساز و تهديدكننده ى يك جامعه ى سالم و متدين را از بين ببريم و به حل آنها بپردازيم .\r\n\r\nموانع ازدواج\r\nمتأسفانه تشريفات و آداب و رسوم غلطى را كه معمولًا خود ما در سر راه ازدواج به وجود آورده‌ايم سبب ايجاد موانعى شده است كه جوانان عزيز ما ، براى طى اين مسير ، خود را مواجه با مشكل مىبينند از جمله :\r\n1 - خريدهاى بى جا و مبادله ى هدايا\r\n2 - مهريه‌هاى سنگين\r\n3 - جهيزيه‌هاى تجملاتى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n4 - جشن‌هاى پرخرج و تشريفاتى\r\n5 - رفت و آمدهاى دوران نامزدى\r\n6 - مشكل مسكن\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nخريدهاى بى جا و مبادله هدايا\r\nاولين مشكل و مانعى را كه مىتوان در قدم اول از مسئله خطير ازدواج بر شمرد ، رسم غلط و دست و پاگيرى است كه متأسفانه در همه جا از شهر و روستا ريشه دوانيده است و آن اينكه ، پسر جوان مىبايست پس از خواستگارى ، براى عروس ، طلا از حلقه و ساير زينت‌آلات لباس ، كفش و از اين قبيل امكانات را تهيه كند و در مقابل نيز ، دختر بايد براى داماد ، حلقه يا انگشتر ، ساعت و احياناً لباس و امثال اين لوازم را بخرد و هديه نمايد . و بسيار روشن است كه همه ى افراد و خانواده‌هاى يك جامعه از لحاظ سطح مالى و وضع درآمد در يك اندازه نيستند و چه بسا بعضى از خانواده‌ها ، حتى در مقدمات و ما يحتاج اوليه زندگى شخصى خودشان ، از جمله : خوراك ، پوشاك و ساير نيازهاى ابتدايى ديگر دچار مشكل و كمبود باشند .\r\nبديهى است كه در چنين موقعيتى ، طبعاً پسر جوان از فكر داشتن همسرى كه بتواند مايه ى آرامش و تسلى خاطر او باشد منصرف مىشود و خانواده ى دختر نيز به عنون اينكه دخترم مىخواهد درس بخواند ، يا حالا قصد ازدواج ندارد و يا يك عذر و بهانه ديگرى ، دختر را در خانه مىنشانند و به خواستگار جواب رد مىدهند ، بر فرض كه ازدواج با اين شكل حالت صورت پذيرد و مثلًا پسر بخواهد با وام گرفتن و آن همه مشكلات\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبراى نامزدش طلا و لباسى بخرد و يا پدر و مادر دختر بخواهند با كم گذاشتن از سهم غذا و خوراك و لباس ، يا به هر نحو ديگر با گرو گذاشتن آبرو و حيثيت خودشان اين حلقه ى طلا « 1 » يا انگشتر يا لباس و امثال اينها را تهيه نمايند ، از همان اول به طور ناخودآگاه به احساسات و عواطف و محبّتى كه دست مايه ى يك ازدواج صميمى و صحيح و اصولى است ضربه مىخورد كه بعضاً جبران‌ناپذير هم هست و يا تدارك آن بسيار كم مشكلى است .\r\nاز همين جاست كه زير بناى يك سرى اختلافات و ناهنجاريهاى پنهان ، ريخته مىشود و با بروز اندك مسأله‌اى رخ مىنماياند و مايه ى ناراحتى و كدورت و نگرانى دختر و پسرى كه اينك زندگىشان با ازدواج ، به يك كانون مشترك تبديل شده است مىگردد . اما اگر با يك ديد واقع‌بينانه و به دور از هر گونه تأثيرپذيرى از مسائل انحرافى به وجود آمده ، به امر ازدواج و اهدافى كه از اين واجب بزرگ الهى در نظر است بنگريم ، خواهيم ديد كه ما هر روز با اضافه كردن مسائل و مشكلات خود ساخته از منظور و مقصو اصلى دور مى شويم و اصول را فداى فروع مىكنيم . درست مانند يك باغبان غافل و يا ناآگاه كه نه تنها علفهاى هرز را نمىچيند ، بلكه مرتب با آبيارى و رسيدگى ، باعث رشد و نمو بيجاى آنها مىشود و در عوض ، پرورش گلها ، بوته‌ها و درختانى را كه هدف اصلى از باغ و باغبانى است ، با عدم مواظبت به فراموشى مىسپارد و سبب از بين رفتن آنها مىگردد .\r\n\r\nيك راه‌حل ساده\r\nاگر جامعه اسلامى بخواهد هدف نهايى از زندگى مشترك به وجود آوردن محيطى پر از صفا و صميميت و محبت و آرامش براى دختر و پسر و مكانى براى دور\r\n\r\n\r\n","description":"","footnote":"\r\n( 1 ) - به فتواى همه ى مراجع عظام ، استفاده از طلاى زرد به شكل حلقه يا ساير زينتها براى مرد حرام است و مرد نمىتواند با آنها نماز بخواند ، زيرا نمازش باطل است . در غير نماز هم بدست كردن حلقه و به گردن انداختن زنجير و گردن بند طلا حرام است و كسانى هم كه اينها را براى داماد مىخرند ، در گناه و فعل حرام او شريك هستند .\r\n","page_name":" 140 ","page_number":140},
  {"content":"\r\n\r\nماندن از گزندهاى مفاسد تجرد و تنهايى و جايگاهى با مهر و عطوفت براى ثمرات اين ازدواج يعنى فرزندان را دنبال كند ، مىبايست عوامل سدكننده از ايجاد چنين كانون گرمى را با تمسك به سيره و روش ائمه معصومين ( ع ) از ميان بردارد ، نه اينكه به دست خود ، آنها كه بعضاً اگر موشكافى شود ، جنبه ى خرافى هم دارد ، مضاعف سازد .\r\nچه مانعى دارد كه پسر بعد از خواستگارى ، به جاى امورى كه اينك جامعه بر روى آنها حساس شده ، يك دسته گل زيبا به همراه مقدارى شيرينى و با يك تبسم معنىدار كه حاكى از ايثار و گذشت و فداكارى اوست براى نامزدش ببرد و خانم هم به همين ترتيب با يك بله و جواب مثبت معنى دارد كه من حاضرم با آنچه اسلام ، راجع به همسر فرموده به ازدواج تو درآيم ، كارها انجام پذيرد و از تشريفات اضافه پرهيز شود .\r\nقرآن‌كريم مىفرمايد : يك همسر و زن خوب و شايسته ، داراى دو صفت است : يكى اطاعت و تواضع در برابر شوهر و ديگر خوب حفظ كردن عفت و پاكدامنى كه امانتى است كه شوهر در نزد او ، چه در ميان مردم و چه در خلوت .\r\n فَالصّالِحاتُ قانِتاتٌ حافِظاتٌ لِلغَيْبِ بِما حَفِظَ اللهُ  « 1 » « زنان صالح ، زنانى هستند كه متواضعند و در غياب ( همسر خود ) اسرار و حقوق او را در مقابل حقوقى كه خدا براى آنان قرار داده ، حفظ مىكنند » .\r\nتعهد از جانب مرد به از خودگذشتگى و ايثار و تعهد از طرف زن به حفظ عفت و ناموس و تواضع و مطيع بودن در مقابل مرد . راستى اين بهتر و شيرين‌تر است و باعث رونق و استوارى زندگى و بناى خانواده مىگردد يا خريدهاى كذايى كه هر جزء آن ، بارى است سنگين و گاه طاقت‌فرسا ، هم بر دوش خانواده ى دختر و هم پدر و مادر پسر ، آن هم در اوضاع و شرايط نابسامان اقتصاد كنونى كه عده‌اى از تأمين معيشت ابتدايى ، ، هم محرومند ؟ !\r\nانسان بنا به طبيعت و سرشت خود ، خواه و ناخواه در زندگى ، ناگزير از انتخاب يك\r\n\r\n\r\n","description":"","footnote":"\r\n( 1 ) - سوره ى نساء / 34 .\r\n","page_name":" 141 ","page_number":141},
  {"content":"\r\n\r\nالگو و اسوه است و هر كسب بنا به مقتضيات ، معلومات و اعتقادات و باورهاى خود ، شخصيتى يا چهره‌اى را براى خود بر مىگزيند . ما نيز به عنوان يك مسلمان مىبايست پيرو معصومين ( ع ) يعنى بالاترين و عالمترين افراد نوع بشر باشم و فقط از آنها سرمشق بگيريم و اين چهره‌هاى به تمام معنا نورانى را الگوى خويش قرار دهيم .\r\nدر اين صورت خواهيم ديد كه مثلًا سرور زنان عالم ، حضرت فاطمه زهرا ( س ) ، با اينكه دختر پيامبر بودند ، هيچگونه امكاناتى از اين قبيل چيزها و يا حتى وسايلى كه در جامعه ى بدوى آن روز براى زنان در نظر گرفته مىشد نداشتند .\r\nحضرت زهرا ( س ) ، تنها با يك پيراهن نو ، به عنوان لباس عروسى رهسپار منزل اميرالمؤمنين على ( ع ) شدند كه آن را نيز قبل از ورود به منزل داماد ، در بين راه به يك فقير دادند و با همان لباس معمولى خود وارد منزل جديد شدند . روز بعد كه پيامبراكرم ( ص ) به ديدار دختر عزيزشان آمدند ، او را با همان لباس قبلى ديدند و علت را سؤال كردند ، حضرت فاطمه زهرا ( س ) جريان بخشش پيراهن عروسى خود را به فقير باز گفتند . رسول اكرم فرمودند : لا اقل اين لباست را مىبخشيدى و دختر پيامبر در جواب عرض كردند كه : پدرجان اين درس را شما به ما آموختيد كه از آنچه دوست مىداريد ، انفاق كنيد ، لذا من هم پيراهن نو را به او دادم .\r\nپيامبر در مقابل اين همه بزرگوارى به شوق آمدند و فرمودند : پدرت فدايت ، بارك‌الله .\r\nاما همين خانه محقّر و خالى از تعلقات مادى ، از آنچنان صفا و صميميت و محبت و اخلاصى بهره‌مند بود كه توانست فرزندانى مثل حسن و حسين و زينب و ام‌كلثوم را تحويل جامعه بدهد و چراغهاى فروزانى فرا راه بشريت برافروزد .\r\nبنابراين ، زيادى خريدها و بردن و آوردن هدايا ، نمىتواند باعث شيرينى و لطافت زندگى بين دختر و پسر شود و نشانه افتخار هم نيست . بلكه زندگى ، تنها با تعهد و فداكارى طرفين است كه زيبا مىشود و سبب سكون و آرامش مىگردد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nزن شايسته ، آن نيست كه به جهت رسيدگى و جلوه ى سر و وضع خويش ، شوهر را تحت فشار بگذارد و احياناً او را به كارهاى ناشايست سوق دهد و يا تخم كدورت و ناراحتى را در محيط با صفاى خانه بكارد ، بلكه خانمى از ارزش و اعتبار برخوردار است كه سليقه و خواست شوهر را بشناسد ، امكانات او را بسنجد ، مصالح زندگى را در نظر بگيرد و خود را با آن وفق دهد . بداند كه اگر در اثر كار در منزل به خاطر رفاه زندگى مشترك و كمك به شوهر ، دستهايش خشن شود ، خيلى بهتر از آن نرمى و لطافت ظاهرى است كه با تنبلى و تن‌پرورى و نارضايتى شوهرش همراه باشد .\r\n\r\nخانم كيست ؟ !\r\nنقل شده است كه يكى از تجار تهرانى به همراه خانمش براى زيارت آيت‌الله‌العظمى سيداسماعيل صدر رحمةالله بر ايشان وارد مىشود و طبق معمول ، مرد به خدمت اين عالم بزرگوار شرفياب مىگردد و خانم او نيز براى ديدن خانواده ى مرحوم آيت‌الله‌صدر ، درب اندرونى را مىزند . خانم مرحوم صدر درب را بر روى او مىگشايد و چون خانم تهرانى با يك زن معمولى از نظر سر و وضع و لباس مواجه مىشود ، به گمان اينكه ايشان خدمتكار است ، از او سراغ خانم را مىگيرد . خانم كه متوجه اين قضيه مىشود خجالت مىكشد بگويد من خودم هستم ، اظهار مىدارد كه خانم تشريف ندارد .\r\nمرحوم آيت‌الله صدر كه ظهر به اندرونى مراجعت مىكنند ، مىبينند كه خانم ناراحت است وقتى از جريان با خبر مىشوند ، مىفرمايند :\r\nتو راست گفتى ، خانم نيستى ، خانم آن بانويى بود كه چادرش دو وصله داشت ، آن هم با ليف خرما ، خانم آن زنى بود كه پيراهن عروسيش را به فقير داد و با لباس كهنه به خانه شوهر قدم گذاشت و خانم ، آن كسى بود كه در خانه شوهر ، بچه در دامن و دست بر آسيا ، در اثر خستگى زياد خوابش برده بود . بله ، خانم يعنى فاطمه زهرا عليهاسلام بله ، خانم اوست كه وقتى پدر گرامىاش ، رسول‌خدا ( ص ) ، كارها را بين او و همسرش\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاميرالمؤمنين على ( ع ) تقسيم مىكند از اينكه كارهاى خانه براى او و كارهاى بيرون منزل براى شوهرش تعيين شده ، به قدرى خوشحال مىشود كه مىفرمايد :\r\nكسى جز خدا نمىداند كه من چقدر از اين مطلب خوشحال شدم كه كارهاى خارج از خانه به عهده من نيفتاد « 1 » .\r\nخوشحالى حضرت زهرا براى اين است كه با نامحرم تماس ندارند و نيازى به برخورد و رفت و آمد با مردان بيگانه نيست و زمانيكه پيامبراكرم به مقتضاى زمان ، براى دخترشان همكارى چون فضّه ى خادمه را مىآورند ، باز كارهاى خانه را با او قسمت مىكنند يك روز كارهاى منزل را خودشان انجام مىدهند و روز ديگر انجام آن را به عهده فضّه مىگذارند . اينها درسهايى است كه ما بايد از بزرگان دين كه بهترين سرمش‌هاى بشريت هستند بياموزيم .\r\nبه هر صورت ، آنچه مايه ى افتخار زن و باعث صفا و صميميت در محيط خانه بين زن و شوهر مىشود ، روحيه ى ساده‌زيستى و تواضع و گذشت است كه خداوند آن را مىپسندد ، نه افزون هر چه بيشتر به زينت‌هاى دست و بدن ، خصوصاً اگر باعث جذب و جلب نظر نامحرم شود كه ديگر آن را شيطان دوست مىدارد . زنى كه به واسطه دست سفيد و سينه ى باز با دستبند و گلوبند و ديگر زيور آلاتش موجب تحريك و گمراهى جوانها مىشود ، دوست شيطان است و با اين حركاتش ، يك زندگانى معذبى را در آخرت براى خود مهيا مىسازد .\r\n\r\nنصيحت پدرانه\r\nمن از همه ، مخصوصاً از بزرگترها مىخواهم كه نه تنها خود با چشم و هم چشمى به اين گونه خرافات دامن نزنند ، بلكه اگر جوانشان ، دختر و پسرشان هم طالب آن باشند با نصيحت پدرانه و خيرخواهانه ى خود ، آنها را روشن نمايند كه اگر چه ممكن است براى ما\r\n\r\n\r\n","description":"","footnote":"\r\n( 1 ) - بحارالانوار / ج 34 ، ص 81 .\r\n","page_name":" 144 ","page_number":144},
  {"content":"\r\n\r\nمقدور باشد و ما بتوانيم هرطور كه ميل و رغبت شماست ، لباس ، طلا و انگشتر و . . . تهيه نماييم ، ولى آنهايى كه ندارند ، با ديدن اين رسم و رسوم غلط و پوچ ، نمىتوانند براى پسرشان همسر انتخاب كنند و يا دخترشان را شوهر بدهند و اين گناهى است بزرگ كه به واسطه اعمال ناشايست ، اسراف‌كاريها و تجمل‌گراييهاى ما به وجود آمده و مايه نابودى جامعه است و هلاكت آن را در پى دارد . قرآن چه زيبا بيان مىفرمايد :\r\n وَ اذا ارَدْنا انْ نُهْلِكَ قَرْيَةً امَرْنا مُتْرَفيها فَفَسَقُوا فيها فَحَقَّ عَلَيْها الْقَوْلُ فَدَمَّرْناها تَدْميراً  « 1 » « و هنگامى كه بخواهيم شهر و ديارى را هلاك كنيم ، نخست اوامر خود را براى مترفين ( و ثروتمندان مست شهوت ) آنجا ، بيان مىداريم ، سپس هنگامى كه به مخالفت برخاستند و استحقاق مجازات يافتند ، آنها را به شدت در هم مىكوبيم » .\r\nيعنى اين سيل و زلزله و طوفان نيست كه جامعه را به نابودى مىكشاند ، بلكه چشم و همچشمى ، ترويج و اشاعه ى آن و همچنين پيروى از اين گونه سنتهاى باطل نيز موجب گسترش فساد و فحشاء و فتنه مىشود و باعث تباهى و هلاكت جامعه مىگردد . بايد بدانيم كه امروز اگر جوانى گناه كند ، مكافاتش متوجه بزرگترها و مانعين از امر الهى ازدواج است .\r\n\r\n\r\n","description":"","footnote":"\r\n( 1 ) - سوره ى اسراء / 16 .\r\n","page_name":" 145 ","page_number":145},
  {"content":"\r\n\r\n\r\nمهريه‌هاى سنگين\r\nمانع بزرگ ديگرى كه بر سر راه بسيارى از جوانها قرار دارد و با كمال تأسف ، سير صعودى هم دارد ، مهريه‌هاى بالا و خارج از حد معمول و معقول بين خانواده‌هاست . وجود مهريه و صداق در ازدواج ، اگر چه ضرورى ، لازم و نشانه مهر و محبّت و صداقت شوهر است و شارع مقدس هم آن را امضاء فرموده است ، ليكن مىبايست در يك حد متناسب و متعارفى باشد تا ضمن عمل به اين سنت حسنه ، باعث انحراف و بدعت هم نگردد .\r\nآنها كه گمان مىكنند هر چه ميزان مهريه سنگين‌تر باشد ، پسر يا دختر جوان را به يك زندگى سالم و آرام ملتزم‌تر مىسازد و مىتواند پشتوانه يك ازدواج خوب باشد ، در حقيقت به خطا رفته و نظرى پوچ و باطل را پذيرفته‌اند ، زيرا تجربه نشان داده است كه اگر خداى ناكرده بين دختر و پسرى ناسازگارى اخلاقى پيدا شد و زندگى واقعاً برايشان مشكل و غيرقابل تحمل گرديد ، آنها به هر قيمتى كه باشد ، خود را از قيد آن خلاص خواهند كرد و حاضر به ادامه ى آن نخواهند بود . بنابراين مهريه ى زياد ، نه تنها در اسلام پيشنهاد نشده ، بلكه مورد مذمت هم قرار گرفته است .\r\nپس اگر به راستى چنين است كه مهريه زياد مورد رضايت شارع مقدس نيست\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو نمىتوند مايه استحكام خانواده و پيوند زن و شوهر گردد ، چگونه مىتوان به اين منظور دست يافت و راه‌حل اين مشكل چيست ؟\r\n\r\nدو ويژگى اساسى براى يك خواستگار\r\nپيامبر گرامى اسلام ( ص ) براى رسيدن به يك زندگى سالم و آرام و پشتوانه محكم و استوار ، راهى روشن و اسان را در پيش پاى خانواده‌ها مىگذارند و آنها را از سرگردانى و آن همه مشكلات رها مىسازند .\r\nرسول خدا مىفرمايند : اگر جوانى به خواستگارى دختر شما آمد كه دو خصلت و خصوصيت در او جمع بود يكى ديندارى و ديگرى اخلاق ، بدون بهانه دخترتان را به ازدواج او در آوريد ، او را به دامادى بپذيريد و دست رد بر سينه ى او نزنيد .\r\nسپس حضرت ، زنگ خطر را به صدا در مىآورند كه اگر چنين نكرديد ، يعنى اگر به دنبال اخلاق و ديانت كه دو ركن اصلى در استحكام خانواده است نبوديد و خود را به يك سرى خرافات خود ساخته از جمله مهريه زياد و . . . پايبند نموديد و به اين وسيله دختر در خانه ماند و پسر از داشتن همسر محروم شد ، آن وقت است كه ديگر فتنه و فسادى بزرگ ، دامنگير همه مىگردد ، و مىبينيم كه الان هم كم و بيش اين فساد بزرگ در اثر ازدواج نكردن دخترها و پسرها پيدا شده و بلاى جامعه گرديده است « 1 » .\r\nاز امام حسين ( ع ) نيز نقل است كه فرمودند : براى دخترتان همسرى متدين و انسانى با ايمان برگزينيد ، زيرا كه اگر او دخترتان را دوست بدارد ، چه بهتر ، اين دوستى او را به خوبى كردن به همسرش وا مىدارد . ، و اگر او را دوست نداشته باشد ، باز دينش او را به احسان و نيكى امر مىكند ، و اين يك تفاوت بنيادى و اساسى بين يك جوان متدين و يك فرد لاابالى و بىدين است .\r\n\r\n\r\n","description":"","footnote":"\r\n( 1 ) - اذا جائكم من ترضون خلقه و دينه ، فزوجوه و الا تفعلوه تكن فتنه فىالارض و فساداً كبيرا ، كافى / ج 5 ، ص 347 ، ح 3 .\r\n","page_name":" 147 ","page_number":147},
  {"content":"\r\n\r\nپس باز بر اين نكته اشاره مىكنيم كه زيادى مهريه ، نه در نظام ارزشى اسلام مايه ى مباهات و افتخار است كه نكبت و شومى را به همراه دارد ، و نه مىتواند بناى حساس و ظريف خانواده را پايه و پشتوانه محكم و قابل اعتمادى باشد .\r\n\r\nتذكر دو نكته\r\nبا اينكه امروز مشكل مهريه به مانعى بزرگ بر سر راه ازدواج مبدل شده و مىبايست بيشتر و مفصل تر درباره ى آن بحث شود ، ليكن براى رعايت اختصار فقط چند نكته را تذكر مىدهيم و از آن مىگذريم :\r\nتذكر اول اينكه : اگر كسانى مهرالسنه ى را به عنوان مهريه دخترشان مىپذيرند ، ديگر آن را آميخته با خواهشهاى خودشان نكنند ، چنان كه امروزه در خيلى از خانواده‌ها رسم شده است كه مىگويند : مهرالسنه به اضافه فلان مقدار پول يا اين تعداد سكه . اين يك نحوه خود را گول زدن و فريب دادن است و جمع بين اين دو معنا ندارد .\r\nدوم اينكه : ممكن است افرادى بگويند كه مهريه كم باعث سوءاستفاه بعضى از مردان و به وجود آمدن مسئله تعدد زوجات ، افزونى آمار طلاق و يا شهوترانيها ، ناسازگاريها و امثال اينها مىشود . در جواب بايد گفت كه اگر ما سفارش پيامبر اسلام ( ص ) را رعايت كنيم ، ديگر زمينه‌اى براى سوءاستفاده باقى نمىماند ، زيرا رسول‌اكرم فرمودند : مهريه كم اما داماد با اخلاق ، مهريه اندك ولى شوهر متدين و با ايمان « 1 » .\r\nلذا راه اساسى براى استحكام خانواده ، خوش‌اخلاقى و ديندارى جوان است نه مهريه زياد و مسائلى از اين قبيل كه در مباحث بعدى به بعضى از آنها اشاره خواهيم كرد .\r\n\r\n\r\n","description":"","footnote":"\r\n( 1 ) - كافى / ج 5 ، ص 347 ، ح 3 .\r\n","page_name":" 148 ","page_number":148},
  {"content":"\r\n\r\n\r\nجهيزيه‌هاى تجملاتى\r\nاين مانع كه از موانع قبلى ، بيشتر گريبانگير جامعه است نيز سّد محكمى در راه اجراى فرمان الهى ازدواج به شمار مىآيد و به سرعت به سمت چشم و همچشمى و تجمل‌گرايى پيش مىرود ، به نحوى كه اگر امروز كسى بخواهد واقعاً يك جهيزيه مرسوم روز و عرف پسند همراه دخترش بفرستد ، بايد خانه‌اش را بفروشد و اجاره‌نشين شود ، البته اگر خانه‌اى داشته باشد .\r\nاسلام منكر رسيدگى به وضع فرزندان و دستگيرى و رفاه آنان نيست ، اما ديگر تا به كجا ؟ ! آيا تا جاييكه اين مواظبت به خانه‌نشينى دختران و پسران سطوح پايين‌تر هم بيانجامد ؟ يا به اندازه‌اى كه جامعه و افراد آن قابليت هضم و پذيرش آن را داشته باشند و باعث اخلال در وضع ازدواج ديگران نگردد ؟ !\r\nعلاوه بر اين باى مسائل مهمترى را هم در نظر داشت ، از جمله اين كه بين فرزندان تفاوت نگذارى و به بهانه‌هاى مختلف ، بين آنها فرق و اختلافى قائل نشوى كه گاهى مفاسد بزرگ و مشكلات روحى و روانى از همين برخوردهاى دوگانه و تبعيض‌آميز به وجود مىآيد . ديگر اينكه نبايد اين فرزندپرورى و توجه شما ، سنت غلط و باطلى در جامعه ايجاد كند تا به واسطه آن ، طبقات و اقشار پائين‌تر كه از عهده آن بر نمىآيند\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبسوزند و خود را از اين موهبت الهى محروم سازند .\r\n\r\nيك راه‌حل ساده\r\nبراى رسيدن به اين منظور و اينكه جو عمومى جامعه از لحاظ اين گونه مسائل سالم بماند ، خانواده‌هاى متمول و پردرآمد مىتوانند به همراه دخترشان جهيزيه‌اى متناسب و در حد متعادل كه همه مردم حتى كم درآمدها هم از عهده ى تدارك آن برآيند تهيه ببينند و بعد كه موضوع جهيزيه و ديدن اين و آن منتفى شد و حالت پدر و فرزندى به خود گرفت ، به عناوين مختلفى چون هبه ، هديه و . . . كه باز جنبه سنت و بدعت به خود نگيرد ، كمبود زندگى آنها را جبران كنند . در اين صورت هم خواسته مشروع خودشان در توجه و رسيدگى به وضع فرزندانشان برآورده گرديده و هم فضاى عمومى و همگانى محفوظ و سالم نگهداشته شده است .\r\nپيامبر گرامى اسلام ( ص ) كه كردار و رفتارشان سرمشق و الگوى جهان بشريت است ، با اينكه مىتوانستند از مال شخصى خودشان كه خداوند متعال به شخص ايشان با مقام والاى نبوت اختصاص داده بود ، بهترين زندگى و جهيزيه متصوّر را براى دختر ارجمندشان ، سرور زنان عالم ، حضرت فاطمه زهرا سلام‌الله عليها فراهم نمايند ، ولى به جهت رعايت مصلحت عمومى و توجه به وضع همگانى ، فقط به ابتدايىترين امكانات و پايين‌ترين سطح يك زندگى ساده بسنده و اكتفاء كردند و دخترشان را به جهيزيه‌اى معادل 63 در هم از جمله : يك چادر ، يك پيراهن ، يك دست رختخواب ، دو عدد كاسه گلى ، يك عدد آفتابه گلى ، يك سنگ آسياب ، يك ظرف براى خميركردن آرد و امثال اينها به خانه همسرشان اميرالمؤمنين على ( ع ) فرستادند و بعد در حالى كه اشك شوق بر گونه مبارك داشتند فرمودند : خدايا اين جهيزيه را براى كسانى كه اكثر ظرفهايشان گلى است ، مبارك فرما « 1 » .\r\n\r\n\r\n","description":"","footnote":"\r\n( 1 ) - كشف الغمة / ج 1 ، ص 359 .\r\n","page_name":" 150 ","page_number":150},
  {"content":"\r\n\r\nو بدينگونه زمينه ازدواجهاى آسان و ساده را براى جوانان فراهم آوردند ، به طورى كه موارد زيادى از اين شكل ازدواجهاى مبارك و بدون مشكل مهريه ى بالا و جهيزيه تجمّلى و مرفه در زمان خود حضرت واقع شد . مثلًا زنى خدمت پيامبر مىرسيد و در خواست همسر مىكرد ، حضرت موضوع را در جمع اصحاب خود مطرح مىفرمودند و كسى بر مىخاست و اظهار آمادگى مىكرد . رسول بزرگوار اسلام از او سؤال مىكردند كه از مال دنيا براى مهريه چه دارى ؟ مىگفت هيچ . پيامبر مىفرمودند : قرآن مىدانى ؟ جواب مىداد آرى ، و به ترتيب مهريه زن ، تعليم قرآن به او مى شد و با رضايت و قبولى طرفين ، حضرت صيفه عقد را جارى مىفرمودند و اين سرغاز يك زندگى ساده و خوش براى دو نفر مسلمان مىگرديد .\r\nبراستى اين گونه ازدواجها با كم و زياد آن بهتر است يا اينكه به واسطه مهريه زياد و جهيزيه‌هاى بىمنطق كه بيشتر آن به درد زندگى دختر و پسر هم نمىخورد و چون زور و تحميل است ، بركت هم ندارد دختران و پسران مجبور شوند در خانه‌ها بمانند و سرانجام مايه ى فساد جامعه و بدبختى خود گردند و همه را به ضعف اعصاب مبتلا سازند ؟ !\r\nشعرى است منسوب به اميرالمؤمنين على ( ع ) كه به خوبى وضعيت فعلى ، در آن توصيف شده است :\r\nو قد دقت و رقت و اسرقت فضول العيش اعناق الرجال\r\nيعنى آنچه كه گردن مرد را مىشكند و او را نحيف و باريك مىسازد و ازاده را به بندگى وا مىدارد ، همانا زندگى تجملاتى و زندگى چشم و همچشمى است .\r\nبنابراين بايد از فضول العيش و اين زندگيهاى مرفّهى كه براى همه مقدور و ميسور نيست ، دست برداريم ، تا امر مقدس ازدواج از اين تنگنا بيرون ايد ، باب فسادو فتنه بسته شود و جامعه از اين لحاظ در يك حالت آرامش روحى و روانى قرار گيرد . اين ، امرى شدنى و دست يافتنى است چنان كه در صدر اسلام واقع مىشد و الان هم انجام\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمىگردد و ما در رسانه‌هاى گروهى مرتباً از اين دست اخبار مىشنويم كه تعداد زيادى از دختران و پسران خانواده ى بزرگ كميته امداد امام خمينى ( قدس‌سره ) به صورت گروهى در ايام مبارك و اعياد مذهبى ازدواج مىكنند بدون اينكه ديگر ، خريدها و برد و آوردهاى غيرمعقول ، مهريه‌هاى خارج از اندازه و جهيزيه‌هاى تحميلى و تجملى داشته باشند ، ازدواجى خداپسندانه ، شروع يك زندگى ساده با امكانات اوليه روز و البته بر اساس اخلاق و ديانت از طرف مرد و عفت و تواضع از طرف زن و بدين‌صورت ما مىبينيم كه ازدواج ساده ، بدون پيرايه و زوايد ، واقع شدنى است و به خوبى انجام مىپذيرد .\r\n\r\nعالمان عامل\r\nمرحوم كاشف الغطاء يكى از مراجع بزرگ تقليد است و به اندازه‌اى مقامش عالى و بالا است كه وقتى مرحوم صاحب جواهر مىخواهند نام ايشان را ببرند ، مىفرمايند : استادالاساتيد و شيخناالاكبر . اين مرجع بزرگ يك روز پس از پايان درس فرمودند : من دخترى دارم كه ديگر وقت ازدواجش فرا رسيده است ، اگر چنانچه يك فرد متدين و اخلاقى باشد ، من او را به دامادى قبول مىكنم و دخترم را به همسرى او در مىآورم . دراين ميان يكى از حاضرين در جلسه از جاى خود برخاست و پس از لحظه‌اى بدون اينكه كلامى بگويد نشست . مرحوم كاشف‌الغطاء او را به منزلشان دعوت فرمودند : وقتى به منزلشان آمد متوجه شدند از شاگردان خودشان و طلبه‌اى است فاضل ، متدين و داراى خلق و خوى خدايى . لذا بدون اينكه تفحض بيشترى كنند از او راجع به امكانات سؤال كردند .\r\nطلبه جوان در جواب گفت : هيچ !\r\nمرحوم كاشف‌الغطاء فرمودند : مانعى ندارد ، اين منزل ما يك اطاق خالى دارد كه ما فعلًا به آن نيازى نداريم و شما مىتوانيد در آن زندگى كنيد ، پس بهتر است همين امشب مراسم ازدواج برگزار شود .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nسپس دستور دادند كه دخترشان را به رسم آن روز عروس كردند ، پسر هم مهيا شد و يك جهيزيه ، به اندازه ضرورت برايشان فراهم نمودند و بالاخره همان شب ، عروسى برگزار گرديد وعروس و دامادى كه مورد پسند و رضايت خدا و رسول بودند به حجله رفتند .\r\nبدين ترتيب يك زندگى ساده و بدون مانع موجود بر سر راه ازدواج ، شروع گرديد و خداوند اين خانواده را چنان مبارك گرداند كه داماد يعنى مرحوم حاج شيخ محمدتقى مسجد شاهى اصفهانى ، يكى از مراجع بزرگ تقليد شد و از نظر علمى در سطح بسيار بالايى قرار گرفت ، چنان كه كتاب حاشيه‌اش بر معالم ، بعد از گذشت چند قرن ، هنوز از كتابهاى روز است .\r\nاين خانواده كه زندگى مشترك را با صفر شروع كرده بودند ، با فضل و رحمت خداوند بسيار متمول شدند و چنان با شخصيت و قدرتمند و عالم گرديدند كه نه تنها در اصفهان بلكه در همه ايران روى ايشان حساب مىكردند و سلاطينى همچون ناصرالدين شاه و حاكمانى چون ظل‌السلطان در مقابلشان متواضع بودند و از ايشان مىترسيدند .\r\n\r\nمشكلى كه خود آفريده‌ايم\r\nشما اگر زندگانى شخصيت‌هاى بزرگ ، از صدر اسلام تا به امروز را مطالعه كنيد خواهيد ديد كه به راحتى مىتوان يك زندگى آرام ، خوب و بدون دردسر داشت و متأسفانه اين خود ما هستيم كه با دور افتادن از هدف نهايى ازدواج و با تجمل‌گرايى و چشم و همچشمى براى خودمان مصيبت آفريده‌ايم و كارمان به جايى رسيده است كه شما در جامعه مىبينيد مثلًا پسر ، سىساله شده است و كم‌كم دارد از سن ازدواج مىافتد ولى نمىتواند به جايى برود و بگويد من زن مىخواهم ، به من همسر بدهيد . زيرا از او خانه مىخواهند ، مهريه‌اى با سيصد سكه و بيشتر طلب مىكنند ، درخواست شغل و عنوان\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nو سواد بالا مىكنند و در يك كلمه ، زندگى تجملى از او مىخواهند .\r\nمتقابلًا براى دختران هم همين مشكل وجود دارد . دختر ، بزرگ شده ، زمان شوهر كردنش فرا رسيده ، اما پدر و مادرش نمىتوانند او را شوهر بدهند ، براى اينكه مىبينند آن زندگى ، آن جهيزيه و آن بُردن و آوردنهايى را كه امروز مرسوم شده ، نمىتوانند فراهم كنند ، لذا مىگويند شوهر نمىدهيم و مىسوزيم و مىسازيم و بدين ترتيب دختر در خانه پدر مىماند و سرانجام ، اين دختر و پسر مايه ى فتنه و فساد براى اجتماعى مىشوند و جامعه‌اى به تباهى كشيده مىشود .\r\nبنابراين اگر ما واقعاً به دنبال اجراى اوامر الهى و دستورات معصومين ( ع ) و الگوگيرى از شخصيتها و بزرگان دينى در مسئله مهم ازدواج هستيم ، آنها راه روشن و سهل را در پيش روى ما گشوده و به ما آموخته‌اند كه يك ازدواج خداپسندانه و موفق ، آن است كه پسرش داراى دو ويژگى و خصلت نيكوى ديندارى و حسن خلق باشد و دخترش آراسته به دو زينت متعالى عفت و تواضع ، نه مهريه ى زياد از طرف مرد و جهيزيه چشمگير و تجملى از ناحيه ى زن ، كه چه بسيار جهيزيه‌هاى چشم پركن و مجللى كه آورنده آن چون تهى از صفت زيبا و حيات‌بخش عفت و پاكدامنى بوده ، در ميان همان جهيزيه به مردش خيانت كرده و امانت او را كه حفظ و نگهدارى ناموس و شرف اوست بر باد فنا داده است و از آن همه جهيزيه فراوان ، گندابى بيش باقى نگذارده است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nجشنهاى پرخرج و تشريفاتى\r\nيكى از سنت‌هاى حسنه‌اى كه در اسلام بر آن سفارش و تأكيد شده است ، وليمه دادن و اطعام ديگران است . يعنى اينكه وقتى خداوند به كسى خير كثيرى عطا فرمود ، مثلًا همسرى نصيبش كرد ، به او فرزندى عنايت نمود ، خانه‌اى برايش فراهم ساخت و . . . به شكرانه ى آن ، ديگران را كه عمدتاً فقرا و ضعفا و بيچارگان ، مورد نظر هستند ، به غذايى اطعام كند و دعاى خير آن را بدرقه راه خويش و تداوم اين نعمت سازد ، و نيز بلا و چشم و نظر را از خودش بگرداند و رفع نمايد . ولى اگر چنان كه براى كسى چنين امرى مقدور نبود و خواست كه با قرض و سختى آن را تهيه نمايد ، ديگر ، استحباب از آن برداشته مىشود .\r\nاما متأسفانه امروزه وليمه دادن‌ها كه اصولًا به صورت جشن برگزار مىگردد ، نه تنها اطعام فقرا و مساكين نيست ، بلكه كسانى مورد دعوت قرار مىگيرند كه غالباً افرادى متمول و متمكن هستند و نيازى به اين غذاها ندارند و اگر فقيرى هم باشد ، شايد به صورت ناچارى و چون فاميل بوده به مراسم وليمه فراخوانده شده است . به علاوه ، مسئله مهمترى كه در اين گونه مراسم واقع مىشود ، گناه و كارهاى حرام است . نمونه‌اش ، رفتن داماد در كنار عروس آن هم در مقابل زنهاى زينت شده ى نامحرم ، و خداى ناكرده\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nشوخيهاى بيجاى آنان با داماد كه از ديد روايات ، گناهى بسيار بزرگ به شمار مىرود . در اخبار مىخوانيم كه اگر زنى با مرد نامحرم و يا بالعكس ، مردى با زن غير ، شوخى شهوت‌انگيز و يا حتى تبسم شهوت‌آلود كند و بدون توبه ، آن هم با شرايط خاص خودش از دنيا برود ، صد سال در جهنم معذب مىماند و از اين بالاتر ، شنيده شده كه بعضى از زنان و مردان مسلمان و نمازخوان ، به جهت حضور در مجلس و احياناً به خاطر پوشيدن لباس و داشتن آرايش كذايى كه ممكن است در هنگام نماز از قيافه بيفتد ، از خواندن نماز صرف‌نظر مىكنند و يا نمازى بدون وضو و به صورت سرپايى به جاى مىآورند ، نمازى كه اگر كسى خداى ناكرده ، دو ركعت از آن را عمداً به جاى نياورد و بدون توبه بميرد ، ديگر مورد شفاعت اهلبيت ( ع ) واقع نمىشود .\r\nموارد ديگرى كه اساساً در اين گونه وليمه دادن‌ها و جشن‌هاى عروسى پيدا مىشود ، از جمله اختلاط زن و مرد و يا لااقل برخورد مداوم بين نامحرم به عنوان گرفتن و دادن شيرينى و چاى و امثال آن نيز گناهى بزرگ و ناشى از ضعف حيا و عفت در زنان و دختران و بىغيرتى در مردان و پسران است و ننگى آشكار بر مسلمانان و جامعه اسلامى ، و فرقى نمىكند كه اين گونه مراسم در تالار و سالن‌هاى عمومى باشد و يا در خانه و اماكن خصوصى برگزار گردد .\r\n\r\nوليمه ى مستحب يا اسراف و تبذير حرام ؟ !\r\nبه هر صورت ، قراردادن وليمه و استحباب آن براى بركت دادن و مباركى عروسى و سيرنمودن فقير و ضعيف و رفع بلا و چشم و نظر است ، اما به نظر مى رسد كه در وليمه‌ها و جشنهاى امروزى هيچكدام از اين مقاصد برآورده نمىشود ، بلكه اسراف و تبذيرهاى بىحد و حسابى مىشود كه انسان از شنيدن آمار و ارقام آن به تعجب مىافتد و متحير مىماند . مثلًا براى يك ساعت آراستن جايگاه عروس ، در جشن عروسى گاه مبالغ كلانى گلهاى مختلف خريدارى مىشود و پولهاى گزاف بابت مخارجى از اين قبيل\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nپرداخت مىگردد ، در حالى كه هستند كسانى در همسايگى يا در شهر و وطن آنها كه نياز به موادغذايى و پوشاك و ساير امكانات اوليه دارند و از سير كردن بچه‌هاى خود محرومند . اين از يك طرف ، از سوى ديگر ما خود را پيرو آيينى مىدانيم كه كتاب مقدس آن يعنى قرآن‌مجيد ما را امر به دورى از اسراف و ولخرجى مىكند :\r\n كُلُوا وَ اشْرَبُوا وَ لا تُسْرِفُوا ، انَّهُ لا يُحِبُّ الْمُسرِفينَ  « 1 » « ( از نعمتهاى الهى ) بخوريد و بياشاميد ولى اسراف نكنيد كه خداوند مسرفان را دوست نمىدارد » .\r\nو در جاى ديگر با صراحت تمام ، تبذيركنندگان را برادر شيطان و رانده‌شدگان از درگاه الهى معرفى مىنمايد كه :\r\n انَّ الْمُبَذِّرينَ كانُوا اخْوانَ الشَّياطينِ  « 2 » « چرا كه تبذيركنندگان ، برادران شياطينند » .\r\nو بسيار جاى تأسف است كه يك داماد به خاطر وليمه ى مستحبى كه آميخته به اسراف و تبذير شده ، برادر شيطان لقب بگيرد و يك عروس براى سفره عقدى تجملى و آلوده به اسراف ، مبغوض خداوند واقع شود و هر دو به واسط گناهانى كه در اين گونه مجالس انجام مىشود ، از مباركى اين امر مستحب محروم بمانند و مورد عذاب خداوند و نكبت و شومى قرار بگيرند .\r\nوليمه دادن و جشن گرفتن به اين سبك و روش ، سنت و سيره غلط و موهومى را در جامعه مطرح مىسازد كه ديگر جوانان از دختر و پسر كه توان برگزارى چنين جشنها و تمكن اين گونه وليمه دادنها را ندارند از زير بار مسؤوليت ازدواج و تشكيل خانواده شانه خالى مىكنند و تنه به اين سنت مؤكده رسول گرامى اسلام ( ص ) نمىدهند ، زيرا پسر مىبيند كه خانواده ى عروس يا خود دختر معتقدند بايد جشن عروسى را در فلان تالار چند\r\n\r\n\r\n","description":"","footnote":"\r\n( 1 ) - سوره ى اعراف / 31 .\r\n( 2 ) - سوره ى اسراء / 27 .\r\n","page_name":" 157 ","page_number":157},
  {"content":"\r\n\r\nستاره ، با پذيرايى چنين و چنان و خداى ناكرده ، همراه با مسائل گناه و معصيت گرفت و او كه از جيب خود خبر دارد ، و از گناه هم مىترسد از خير ازدواج مىگذرد و اين انصراف همان و دامن زدن به مسائل فتنه و فساد همان .\r\nخنده‌دار اينجاست كه غربيها كه در زندگى مادى مشكل خاصى ندارند و تدارك و تهيه آن برايشان آسان‌تر است ، اين مسائل را حل كرده‌اند و تا آنجا كه ما اطلاع داريم ، اين چنين مراسم و تشريفاتى با اين سطح گسترده در هيچكدام از كشورهاى غربى نيست و از اين بابت ، بر ما مسلمان كه در كنار درياى بيكرانه علم و معرفت اهلبيت ( ع ) بسر مىبريم و از آن بهره نمىگيريم پيشى گرفته‌اند و مقدم شده‌اند .\r\n\r\nرسيدگى به نيازمندان ، بركت زندگى\r\nبراى يك مسلمان بسيار زشت است كه دستور صريح دينش را زير پا بگذارد و اين همه نيازمند و مستمند را ناديده بگيرد و دست به ولخرجىها و زياده‌رويهايى بزند كه مغاير با مقام ديندارى اوست و اين از پديده‌هاى شوم و نكبت‌بار امروز ماست كه دائم به واسطه بيمارى چشم و همچشمى ، اين مرض مسرى و واگيردار رو به فزونى است و مايه درد و رنجورى جامعه گرديده است .\r\nچه مانعى دارد كه خانواده‌هاى مسلمان و غيرتمند كه قدرت مالى دارند اگر مىخواهند وليمه‌اى بدهند ، تعدادى از نيازمندان اطراف خويش را كه مستحق رسيدگى و دستگيرى هستند به همراه افرادى چند از نزديكان فاميل دعوت كنند و با يك غذاى مختصر و ساده و يك نوع شيرينى يا شربت جشن بگيرند و وليمه مستحب و مورد پسند خدا و پيغمبر و امام زمان ( ع ) را برگزار كنند و ما بقى آن را در راه مخارج مستمندان جامعه صرف نمايند كه اين نشانه تمدن و پيشرفت يك جامعه انسانى اسلامى است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nاين گونه در فكر ديگران باشيم\r\nدر تاريخ آمده است كه از فرماندار حمص « 1 » به مركز حكومت اسلامى شكايت بردند كه او روزها دير از منزل بيرون مىآيد و شبها در محل كارش نيست و روزهاى جمعه اصلًا مردم او را نمىبينند . مركز او را احضار كرد و او با پاى پياده رهسپار مدينه شد و مستقيماً به طرف دكه ىالقضاء در مسجد رسول خدا رفت تا از علت احضارش مطلع گردد . به او گفتند كه طومارى عليه تو با چنين مطالبى آمده ، آيا جوابى براى آنها دارى ؟ !\r\nاو كه فرماندار با انصافى بود ، موارد را پذيرفت و اظهار داشت كه ايرادها وارد است و آنها تهمت نزده‌اند ، ولى من در مقابل هر كدام از آنها جوابى دارم كه بيان مىدارم و شما قضاوت نماييد .\r\nاما اينكه من روزها ، دير از منزل بيرون مىآيم ، به خاطر اين است كه من كارهاى خانه‌ام را بين خودم و همسرم تقسيم كرده‌ام ، زيرا او بچه‌دار است و نمىتواند همه كارها را به تنهايى انجام دهد ، لذا من بايد به او كمك كنم ، از اين‌رو پختن نان را به عهده گرفته‌ام و چون بايد صبح نان بپزم ، تا آرد را خمير كنم و به تنور ببرم طول مىكشد ، به همين جهت روزها مقدارى ديرتر از وقت معمول به سركار خود حاضر مىشوم .\r\nقاضى جوابش را پذيرفت و ايراد اول را وارد ندانست و منتظر جوابهاى بعدى شد . فرماندار ادامه داد اما اينكه شبها پيدايم نيست ، به جهت آن است كه من شبانه‌روزم را بين خدا و بندگانش قسمت نموده‌ام ، روزها را براى خدمت به خلق گذارده‌ام و شبها را براى عبادت الهى و اگر من در شبها به راز و نياز با پرودرگارم نپردازم و از او نيرو نگيرم ، نمىتوانم آن‌طور كه شايسته بندگان اوست ، در روز خدمتگزار باشم .\r\nگفتند اين هم جوابى است معقول و پسنديده ، ايراد سوم را چه مىگويى ؟ جواب داد كه من به غير از اين لباسى كه پوشيده‌ام ، لباس ديگرى ندارم . روزهاى جمعه كه به\r\n\r\n\r\n","description":"","footnote":"\r\n( 1 ) - يكى از شهرهاى سوريه ى فعلى است كه در آن زمان مملكت مستقلى بوده است .\r\n","page_name":" 159 ","page_number":159},
  {"content":"\r\n\r\nحمام مىروم ، همسرم لباسهايم را مىشويد و چون هواى حمص سرد است ، من بايد منتظر بمانم تا آنها خشك شود ، از اين‌رو طول مىكشد و من نمىتوانم روزهاى جمعه در بيرون از خانه ظاهر شوم .\r\nبا شنيدن پاسخ مستدل و منطقى فرماندار ، نه تنها ايرادى بر او وارد نداستند ، بلكه به عنون قدردانى ده هزار درهم نيز به او جايزه دادند .\r\nاز اينجا به بعد كه موردنظر ماست اين است كه ببينيم اين فرماندار مسلمان با اين همه پور چه مىكند . آيا آنها را در يك بزم و ميهمانى شبانه به اسراف و ريخت و پاش مىكشاند ؟ آيا آنها را فقط در زندگى شخص خودش كه به واقع نيازمند آن هم هست مصرف مىكند ؟ و يا با يك حركت ايده‌آل و همدردى با همكيشان و نيازمندان ، آن را براى هميشه در نزد خداوند جاودانه مىسازد ؟ !\r\nفرماندار پولها را برداشت و پس از رسيدن به حمص ، يكراست به مسجد رفت و دستور داد تا جارچيان اعلام كنند كه فرماندار ، مقدارى پول غير بيت‌المالى و شخصى دارد هر كس نيازمند است بيايد . سيل فقرا و ضعفا سرازير مسجد شدند و او با مشت‌هاى پركرده ، درهمها را بدانها مىداد تا مقدار كمى ديگر باقى ماند . آنها را برداشت و عازم منزل شد و ما وقع را براى همسرش بازگو كرد .\r\nزنش گفت : خوب با اين مقدار باقى مانده كنيزى براى ما بخر تا هم براى من همكار خانه باشد و هم تو از نان پختن در خانه آسوده شوى . اما فرماندار گفت شايد كار لازمترى پيش آيد .\r\nاتفاقاً چند روز بعد شخصى مقروض به درب خانه فرماندار مراجعه كرد و اظهار داشت كه زمان اداى قرض من فرارسيده و من از پرداخت آن عاجزم . فرماندار فوراً پولها را براى او آورد و بعد از همسرش پرسيد : راستى به نظر تو آيا اين كار بهتر بود يا آن ؟ حالا اگر همكارى نباشد ، خودمان مىتوانيم با هم كارهاى خانه را انجام بدهيم ، و خانم فهميده‌اش اظهار داشت كه واقعاً ، اين كار بر پيشنهاد من مقدم بود و برترى داشت .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبه هر صورت ، جشنها و وليمه دادن‌ها به اين صورت كه غالباً خلاف شرع هم هست ، سد ديگرى در راه ازدواج جوانان و رغبت آنها به اين خواست الهى ايجاد كرده و هر چه هم پيش برود بدتر خواهد شد و گناه آن جوان ، آن دختر و پسر كه از ازدواج محرومند بر عهده ى كسانى است كه اين بناى مزاحم را بالا مىبرند و بر طبقات آن مىافزايند ، مگر اينكه انقلابى اخلاقى رخ دهد و آنچه مورد رضايت خداوند است مورد عمل قرار گيرد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nرفت و آمد دوران نامزدى\r\nدر بعضى از شهرها رسم است كه بعد از ازدواج و اجراى صيغه عقد كه دختر و پسر با هم محرم و از نظر شرعى ، زن و شوهر مىشوند ، مدتى عروس در خانه پدر و مادرش بماند و داماد ، هفته‌اى لااقل يك شب براى ديدن نامزد شرعىاش به خانه آنها رفت و آمد داشته باشد ، كه اصولًا در اين شب از طرف خانواده ى زن پذيرايى مىشود و احياناً در همانجا هم مىخوابد .\r\nاين مسئله اگر چه از لحاظ شرعى مانعى ندارد ، ولى از نظر اقتصادى و اخلاقى براى غالب خانواده‌ها مشكلات فراوانى دارد ، به نحوى كه مايه عدم تمايل بعضى از والدين به شوهردادن دختران خويش مىگردد .\r\n\r\nمشكلات اقتصادى\r\nخانواده‌هايى هستند كه اگر فقط خودشان باشند ، چه بسا كه با يك غذاى ساده يا حتى بدون غذا ، شب را سپرى مىكنند و مىتوانند با توازن بين دخل و خرج خود ، يك زندگى معمولى را بگذرانند ، اما اگر بنا شد كه يك شب در هفته كه خيلى اوقات به هفته‌اى چند شب يا وعده مىرسد داماد به عنوان مهمان بر اين خانواده وارد شود\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو بخواهد يك وعده را در آنجا بگذراند ، بديهى است كه اين پدر و مادر و خانواده ى عروس به زحمت مىافتند و در مضيقه قرار مىگيرند ، چرا كه بايد شامى فراخور مهمان تهيه نمايند ، ميوه‌اى بخرند و ساير مخلفات و لوازم يك مهمانى آبرومندانه را مهيا سازند ، خصوصاً كه مادر عروس ، آدم بىفكرى باشد و بخواهد نسبت به داماد محبت هم بنمايد كه ديگر مشكل روى مشكل ، زيرا او حساب نمىكند كه اين شوهر با آن درآمد محدود چگونه بايد اين همه چيز را فراهم كند .\r\nامروزه رفت و آمد داماد در دوران عقد بستگى ، براى درصد بالايى از مردم پردردسر و مشكل آفرين است ، بدين جهت از بيم اين مشكلات ، تن به ازدواج نمىدهند ، زيرا هم دختر ناراحت است و بايد خجالت پدر و مادرش را بكشد و هم پدر و مادر به خاطر نبود امكانات پذيراى از داماد ، احساس ناراحتى مىكنند ، لذا آسانترين راه رااين مىبينند كه از فكر شوهردادن دختر منصرف شوند .\r\n\r\nمشكلات اخلاقى\r\nاينها فقط از جنبه اقتصادى قضيه بود ، اما نكته مهمتر و اصولىتر از اين ، مسئله اخلاقى آن است ، يعنى وقتى كه داماد براى ديدن همسرش به خانه آنها مىرود و در اطاق جداگانه خلوت مىكنند ، براى ساير دختران و پسران جوان اين خانواده يا خواهر و برادر مميز و چيز فهم عروس ، افكارى پيش مىآيد كه زيربناى يك بلوغ زودرس مىگردد و بلوغ زودرس ، زمينه‌ساز مناسبى براى مفاسد و فتنه‌هاى بزرگ و كوچك است ، خصوصاً كه در آن شب ، عروس نمىتواند در وضع عادى باشد و مىبايست براى شوهر خود زينت نمايد و احياناً لباسهايى كه با جمع جور در نمىآيد بپوشد .\r\nلذا من در مرحله اول از پسرها و دامادها مىخواهم كه از رفتن به منزل همسرشان با اين همه مشكل اقتصادى و اخلاقى خوددارى كنند و به شكل ديگرى كه اين مشكلات را نداشته باشد عمل نمايند و سپس از پدر و مادرها تقاضا دارم كه اين رسم غلط را كنار\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبگذارند ، هر زمانى كه قرار است دختر و پسر عروسى كنند ، همان وقت عقد خوانده شود و فرداى آن يا چند روز بعد هم عروسى باشد تا زمينه اين گونه مشكلات مادى و اخلاقى براى خانواده‌ها از ميان برود و ازدواج به گونه‌اى صحيح و ساده و آسانى انجام پذيرد .\r\n\r\nقرآن و حدود آزادى افراد خانواده در برابر يكديگر\r\nدر اينجا به مناسبت اين مبحث اخلاقى ، بسيار بجاست كه دستورالعمل قرآن را پيرامون حدود آزادى افراد خانواده از پدر و مادر گرفته تا فرزندان بزرگ و كوچك در خانه ، كه مسئله موردنياز جامعه امروز ما نيز هست بيان داريم ، باشد تا همگان با توجه به اين امور ، در ايجاد جامعه و خانوده‌اى سالم و صالح بكوشند و راه را بر هر گونه فساد و تباهى سد سازند . قرآن شريف مىفرمايد :\r\n يا ايُّهَا الَّذيَن امَنُوا لِيَسْتَأذِنْكُمُ الَّذينَ مَلَكَتْ ايْمانُكُمْ وَ الَّذينَ لَمْ يَبْلُغُوا الْحُلُمَ مِنْكُمْ ثَلاثَ مَرّاتٍ مَنْ قَبْلِ صَلوةِ الْفَجرِ وَ حينَ تَضَعُونَ ثَيابَكُمْ مَنَ الظَّهيرَةِ وَ مِنْ بَعْدِ صَلوةِ الْعِشاءِ ثَلاثُ عَوْراتٍ لَكُمْ  « 1 » « اى كسانى كه ايمان آورده‌ايد ، بردگان شما و همچنين كودكانتان كه به حد بلوغ نرسيده‌اند ، در سه وقت بايد از شما اجازه بگيرند ، پيش از نماز صبح و نيمروز هنگامى كه لباسهاى ( معمولى ) خود را بيرون مىآوريد و بعد از نماز عشاء ، اين سه وقت خصوصى براى شماست » .\r\nخداوند متعال در اين آيه ، يك قاعده كلى از ميزان آزادى فرزندان نسبت به پدر و مادر و اينكه آنها در چه موقع مجازند كه والدين را ببينند و در چه اوقات و حالاتى ، مىبايست حتماً براى ورود بر آنها كسب اجازه نمايند را بيان مىفرمايد ، البته اين ملاك در مورد بچه‌هاى نابالغ ولى مميز است و در مورد جوانان بالغ و بزرگترها ، حتماً بايد توجه و احتياط بيشترى نمود .\r\n\r\n\r\n","description":"","footnote":"\r\n( 1 ) - سوره ى نور / 58 .\r\n","page_name":" 164 ","page_number":164},
  {"content":"\r\n\r\nدر شبانه‌روز ساعاتى هست كه اختصاص به والدين يا زن و شوهر دارد و هيچكس حتى فرزندان و ديگر محارم ، نبايد آنها را كه در وضع و لباس خاص قرار دارند ببينند و اگر در اطاق جداگانه‌اى هستند ، مىبايست درب اطاق بسته باشد . اين اوقات عبارتند از :\r\n1 - قبل از نماز صبح ( يعنى وقتى كه هنوز خوابند )\r\n2 - ساعتى از ظهر كه در آن لباسها در مىآورند ( به جهت استراحت روزانه )\r\n3 - بعد از نماز عشاء ( كه آماده خواب مىشوند )\r\nدر اين مواقع ، فزرندان ( بالغ و نابالغ ) . اگر بخواهند با والدين خود تماس داشته باشند ، حتماً بايد از براى ورود به اطاق و محل استراحتشان از آنها اجازه بگيرند ، ولى در غير اين ساعات ، براى بچه‌هاى نابالغ ولى مميز در ارتباط با پدر و مادرشان مانعى نيست و مىتوانند بدون اذن ، آنها را ملاقات نمايند اما پسرها ودخترها بالغ و بزرگ ، باز بايد با اعلام قبلى به نزد آنها بروند و اينكه بعضى از پسرها سر زده و ناگهانى وارد خانه مىشوند ، كار غلط و نادرستى است و مورد نهى واقع گرديده است ، زيرا اگر چه در اوقات مخصوص نيست ، ولى ممكن است پدر يا مادر در يك وضع خاص و استثنايى باشند كه ديگران نيست ، ولى ممكن است پدر يا مادر در يك وضع خاص و استثنايى باشند كه ديگران نبايد آنها را در آن حالت ببينند ، و شايد رمز كار در اين باشد كه ديدن بعضى از اعضاى بدن پدر و مادر و خصوصاً مادر ، همچون بالاى زانو ، سينه ، بالاى آرنج و ساير قسمتهايى كه قرآن در يك كلمه از آنها به عنوان عورت نام مىبرد ، توسط فرزندان ، مفاسد جبران‌ناپذيرى از جمله بلوغ زودرس را در پى دارد و بديهى است كه با بلوغ زودرس ، حافظه و استعداد جوان از شكوفايى در راه خودش باز مىايستد ، نبوغها از بين مىرود ، غريزه جنسىاش به جاهاى خطرناكى مىرسد و يا ناتوانى جنسى پيدا مىكند كه آن نيز خود موجب مفاسد و مشكلات بىشمار ديگرى مىگردد .\r\nهمين مسئله در مورد خواهر و برادر نيز صدق مىكند كه آنها هم بايد با اطلاع و اجازه بر يكديگر وارد شوند تا مفسده‌هاى اخلاقى از اين قبيل به وجود نيايد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nتوصيه به دامادها\r\nچنان كه كم كردن فاصله بين عقد و عروسى ممكن نبود و بنا به مصالحى تصميم بر آن شد كه پس از مراسم عقد ، عروسى مدتى در خانه پدر بماند ، اينجا ديگر ايفاى نقش اصلى به عهده داماد است . وقتى مىخواهد به خانه نامزد و همسرش برود ، بايد به اين گونه مشكلات اقتصادى و اخلاقى بينديشد كه :\r\nآيا رفت و آمد من ، از نظر مالى و معيشتى ، براى خانواده ى زن مشكلى به وجود نمىآورد ؟\r\nآيا آنها توان و قدرت تهيه ناهار يا شام يا لوازم ديگر مهمانى مرا دارند ؟\r\nآيا از جهت مسائل اخلاقى ، مفسده‌اى به وجود نمىآيد ؟ وقتى من با همسرم در اطاقى خلوت كردم ، دختر بزرگ ، يا پسر بالغ آن خانواده در اطاق ديگر ، با افكار مهاجم و مخرب چه مىكنند ؟ !\r\nبديهى است جوانى كه داراى احساسات پاك و عاطفه انسانى باشد ، به اين ريزه‌كاريها توجه نموده و هرگز راضى به وجود آوردن اين همه مشكلات و دردسر مالى و اخلاقى نخواهد شد عاقلانه در حل و رفع اين مشكل ، كوشش خواهد نمود .\r\nبه هر حال ، اين هم مانع بزرگى در اين راه مقدس است و چه بسيار پدرانى كه از زير بار ازدواج دختر شانه خالى مىكنند ، به خاطر اينكه دخترها و پسرهاى بزرگ ديگرى در منزل دارند و نمىتوانند رفت و آمد داماد را تحمل نمايند ، يا چون از لحاظ اقتصادى براى مخارج ابتدايى خود در مضيقه‌اند ، رفت و آمد داماد برايشان مشكل است .\r\nبه اميد آنكه اين مشكل نيز با دست گره‌گشاى بزرگترهاى جامعه ، از سر راه اين سنت مؤكده ى نبوى يعنى ازدواج جوانان ، برداشته شود و از اين پس ، شاهد افزايش آمار ازدواجهاى ساده ، صميمى و نيز كاهش مفاسد اجتماعى از اين طريق باشيم .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nمشكل مسكن\r\nمانع ديگرى در اين فصل به آن مىپردازيم ، مشكل مسكن و خانه و سر پناه است كه به مراتب بيشتر از مشكلات و موانع ديگر در جلوگيرى از امر ازدواج نقش دارد .\r\nجوانى كه به تازگى وارد بازار كار شده و درآمد محدود و يا كمى دارد ، مىداند كه تا آخر عمر هم نمىتواند منزل شخصى براى خودش تهيه نمايد ، خصوصاً كه مقدارى از اين درآمد هم به خورد و خوراك و لباس و ديگر ما يحتاج زندگىاش اختصاص يابد و يا در كنار آن قسط وامى را نيز پرداخت نمايد ، كه ديگر حتى با اين مقدار ، اجاره كردن خانه نيز مشكل خواهد بود ، چه رسد به اينكه الان مرسوم شده و مبلغ گزافى هم پول پيش مىخواهند . به صورت ، قضيه مسكن با وضعيت ، از جمله سدهايى است كه ازدواج را در جامعه اسلامى ما مورد تهديد قرار داده است .\r\n\r\nمشكل مسكن ، نمودار روحيه رفاه‌طلبى و تجمل‌گرايى\r\nاما ببينيم آيا براستى اين مشكلى است كه از قديم‌الايام براى ما به ارث رسيده و ما ناچاريم كه با آن دست و پنجه نرم كنيم و يا خود ما با دستهاى بىكفايتمان اين چنين به كارهاى خودمان گره زده‌ايم و وانفساى باز نشدن آن را داريم ؟ !\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nاگر ما به حدود 30 سال پيش برگرديم و مسئله مسكن و ميزان دخالت آن را در امر ازدواجها بررسى كنيم ، خواهيم ديد كه هيچگاه قضيه مسكن ، با اين شدت و حدتى كه اكنون پيش آمده ، وجود نداشته و آنها به خوبى اين معضل را حل كرده و گره كور آن را باز نموده بودند . به اين صورت كه هر خانواده‌اى به تعداد فرزندان پسر خود ، در اطراف حياط خانه‌اش اطاق مىساخت و هر كدام از آنها كه به سن ازدواج مىرسيدند و همسرى مىگرفتند ، در يكى از آن اطاقها منزل مىكردند بدين ترتيب هم مشكل مسكن حل مىشد و هم يك مجموعه خوبى در يك منزل فراهم مىآمد .\r\nپدر و مادر در كنار فرزندان وعروسها و بعداً نوه‌هايشان ، همه از حال همديگر دائماً با خبر بودند و يك زندگى خوب و عالى را در محيطى با صفا و صميمى فراهم مىآوردند . هرگز چنين رسم نبود كه فرزندان پسر ، به جاى ديگرى براى زندگى بروند كما اينكه اكنون مرسوم نيست كه در خانه پدرى بمانند .\r\nدر آن وقت ، زندگيها خوب و با آرامش ، همراه با همدردى و روحيه اجتماعى و مهمتر از همه ، دور از فسادهاى اخلاقى كنونى بود و از مفاسدى كه غالباً از خانه‌هاى جدا و تنها پيدا مىشود ، كمتر خبرى شنيده مىشد . عروس در كنار پدر و مادر داماد يا والدين خودش بيشتر محفوظ مىماند و محدود مىشد و همينطور داماد ، از كشيده‌شدن به راههاى خلاف ، منع مىگرديد .\r\nبراستى اگر انسان ، روحيه تجمل‌گرايى و چشم و همچشمى را از خود دور سازد كه البته امروزه كارى است بسيار مشكل به يك يا دو اطاق و امكانات محدود ديگر ، بيشتر نياز ندارد و مىتواند با آنها گذران زندگى نمايد .\r\nما طلبه‌ها در زمان مرحوم آيت‌الله‌العظمى بروجردى همگى از مدرسين محترم گرفته تا مبتدىهاى مقدمات و سطح خوان ، در قم اجاره‌نشين بوديم و يك خانه را چند نفر اجاره مىكرديم و هر كدام در يك اطاق با زن و بچه زندگى مىنموديم ، يك زندگى راحت و بىدردسر . من خودم نيز در يكى از همين خانه ها با دو نفر ديگر بسر\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nمىبردم . يادم نمىرود كه در يكى از روزها ، دو نفر از محترمين ، ظهر به منزل ما آمدند و ما چون يك اطاق بيشتر نداشتيم لذا خانواده ى من تا عصر در اطاق همسايه بود تا مهمانهايم رفتند و اين امرى متداول و مرسوم بود . به ندرت كسى خانه اجاره‌اى دربست داشت و من هميشه آن چند سال زندگى ابتداى ازدواجم را در آن خانه ى فوق‌العاده مخروبه ، در يكى دو اطاق ، اما بسيار شيرين و با آرامش به ياد دارم و بر نبود آن تأسف مىخورم .\r\n\r\nناسازگاريها ، تشديدكننده مشكل مسكن\r\nمسئله ديگرى كه در قضيه مسكن مطرح مىشود ، ناسازگارى بين عروس و مادرشوهر است كه اگر چه در قديم اين امور وجود داشت ، ولى با سعه صدر و كوتاه آمدن طرفين ، به زودى فيصله پيدا مىكرد و ختم مىشد ، ولى متأسفانه ، امروز ، كار به جاهاى بسيار حساس و باريكى رسيده است ، به حدى كه مادر داماد به صراحت تمام مىگويد من حاضر نيستم كه با عروسم در يك منزل زندگى كنم و در مقابل هم شما وقتى به خواستگارى دخترى مىرويد ، به عيان اظهار مىدارد كه با مادرشوهرش ، حاضر به زندگى در يك خانه مشترك نيست ، و اين ، مشكل مسكن را به شكلى كه امروزه مىبينيد در آورده است .\r\nيكى از بزرگان مىفرمود ، جوانى نزد من آمد و گفت : من نياز به همسر دارم ولى پدر و مادرم در اين امر اهمال و سستى مىكنند .\r\nتقاضا دارم چون آنها مريد شما هستند به ايشان مخصوصاً به مادرم بيشتر سفارش كنيد كه جديت بيشتر در مسئله ازدواج من بنمايند .\r\nايشان مىفرمود : من به منزل آنها رفتم و در حالى كه پدر و مادر خود پسر بودند ، مدتى از مفاسد تجرّد و وجوبى كه در امر ازدواج بر عهده ى والدين است و آنها مىبايست هر چه زودتر مقدمات ازدواج دختر و پسرشان را فراهم نمايند صحبت كردم به قدرى كه واقعاً خسته شدم . اما ناگهان خانم خانه يعنى مادر اين جوان با يك كلام ، همه ى رشته‌هاى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمرا پنبه كرد و به قول عوام آب پاكى را روى دستم ريخت كه حاج آقا ، من تا زنده هستم نمىشود عروس به اين خانه بيايد .\r\nمن كه بعد از اين همه گفتگو ، انتظار چنين كلام را نداشتم ، رو به جوان كردم و به شوخى گفتم : برو دعا كن تا هر چه زودتر مادرت بميرد تا تو بتوانى زن بگيرى !\r\n\r\nغرب‌زده‌ها بدانند\r\nاگر چنانچه كسى در اين مسائل ، بيشتر متمايل به دنياى به اصطلاح متمدن غرب است و چشم توجهش بدان سوى است و آنها را در همه زمينه‌ها پيشرو و صاحب نظر مىداند بايد ببيند و بداند كه اين گونه مسائل همانطور كه در بخش وليمه‌ها و جشنها بيان كرديم ، در غرب ، حل شده و آنها مشكلى به نام مسكن ، آن‌طور كه ما خود را درگير آن كرده‌ايم ندارند ، كما اينكه خيلى از موضوعات مورد بحث در اين فصل و موانعى كه ما آنها را بر شمرديم در آنجا نيست ، همه ى اقشار آنها از پرفسور و استاد دانشگاه و دانشجو گرفته تا كاسب و بازارى و كارمند ، در آپارتمانها يا منازل بسيار كوچكى زندگى مىكنند كه از يك يا دو اتاق ، يك آشپزخانه و يك حمام و دستشويى تشكيل شده است و در اين خانه‌ها ديگر نه از قاليهاى گران قيمت كاشان و كرمان خبرى هست و نه از چيزهاى ديگرى كه اينك براى ما ، مايه نگرانى و دردسر شده است .\r\nالبته طبقه ثروتمند و مرفه در هر جامعه‌اى هست و در آنجا هم قطعاً امكانات وسيعى را براى رفاه خويش به كار گرفته‌اند ، اما منظور ما در اين بحث طبقه متوسط جامعه غربى است كه اين مشكلات را با پايين آوردن توقعات و كم كردن تشريفات ، براى خود حل كرده‌اند ، اگر چه در بعضى مسائل ديگر همچون مسائل اخلاقى و بىعفتىها و پاشيدگى كانون خانواده‌ها در مانده‌اند و مسئله به صورت پيچيده و لاينحل برايشان باقى مانده و به شدت با تبعات و عواقب آن دست به گريبانند .\r\nچطور است كه بعضى فقط ، هرزگيها ، لودگيها ، بىبند و باريها ، سبكسريها\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n، خوشگذرانيها ، و ساير مفاسد اجتماعى غرب را مىبينند و دوست دارند به هر طريقى هست در شيدن با لباسهاى جلف و سبك ، حركات عجيب و غريب ، با آرايشهاى غليظ و اغواكننده با شبنشينيها و مجالس آنچنانى و با هر وسيله ديگرى محيط را به فساد بكشند . اما كارهاى خوب ، نظم و انضباط ، وجدان كار و محسنات ديگر آنها را نمىبينند ؟ يا بهتر بگوييم مىبينند و به روى خود نمىآورند ؟ !\r\nقرآن شريف مىفرمايد :\r\n فَبَشِّرْ عِبادِ الَّذينَ يَسْتَمِعُونَ الْقَولَ فَيَتَّبِعُونَ احْسَنَهُ اولئِكَ الَّذينَ هَديهُمُ اللهُ وَ اولئِكَ هُمْ اولوُا الالْبابِ  « 1 » « پس بشارت ده بندگان مرا ، كسانى كه سخنان را مىشنوند و از نيكوترين آنها پيروى مىكنند ، آنها كسانى هستند كه خدا هدايتشان كرده و از خردمندانند » .\r\nپس چرا ما نبايد خوبيهاى آنها را اقتباس كنيم و بديهايشان را براى خودشان بگذاريم . كارى كه امروزه با كمال تأسف افراد غرب‌زده ى جاهل ، از جمله در كشور خود ما ، خلاف آن را پيشه ى خود ساخته‌اند . به خوبيهايشان اصلًا توجه ندارند و بديهايشان را آنچنان تقليد مىكنند كه گاهى از خود آنها نيز پيشى مىگيرند .\r\nمثلًا وقتى آنها مشكل مسكن را حل كرده‌اند ، كارى به آن ندارند ، عروسها مىگويند ما اين همه جهيزيه آورده‌ايم ، مگر مىشود در يكى دو اتاق زندگى كنيم ؟ مگر زندانى مىبرند ؟ و دامادها مىگويند اين خلاف شخصيت ماست ، و ما بايد خانه‌اى جداى از پدر و مادر داشته باشيم ، آن هم با كيفيت فلان . اما زمانى كه به بىغيرتيها و بىعفتيها مى رسد ، آنها را از الگو قرار داده و به تقليد كوركورانه از آنها افتخار هم مىكنند .\r\nجوانان عزيز ، پدران و مادران ، بزرگترها ! راستى اگر مىخواهيم مسئله مهم ازدواج رونق بگيرد ، مشكل مسكن مانعى بر سر راه اين امر حياتى نباشد و با وجود ازدواجهاى آسان ، ميزان مفاسد و جرائم به پايين‌ترين ميزان خود برسد ، مىبايست .\r\n\r\n\r\n","description":"","footnote":"\r\n( 1 ) - سوره ى زمر / 17 و 18 .\r\n","page_name":" 171 ","page_number":171},
  {"content":"\r\n\r\nبطور جدى از اين ناسازگاريهاى شيطان پسند دست برداريم و از زندگيهاى نامطلوب و تجملى و هوسبازيهاى زيانبار بار و چشم و همچشمى جدا شويم و به ساده‌زيستى در حد قدرت و توان و مورد رضايت خداى متعال روى آرويم ، ان‌شاءالله « 1 »\r\n\r\n\r\n","description":"","footnote":"\r\n( 1 ) - اميدواريم دولت جمهورى اسلامى و ساير مسؤولين محترم كشور هم ، با اينكه برنامه‌ريزيها و اقدامات فراوانى نموده‌اند ، از اين پس در تحقق اين هدف ، سعى و تلاش بيشترى به كار برند ، تا انشاءالله در آينده‌اى نزديك ، مسأله‌اى به نام مشكل مسكن بر سر راه جوانان ما وجود نداشته باشد .\r\n","page_name":" 172 ","page_number":172},
  {"content":"\r\n\r\n\r\nفصل چهارم كار و كوشش\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n\r\nكار و كوشش از ديدگا قرآن\r\nاز جمله مسائلى كه در بحث ما يعنى اخلاق و جوان ، برجستگى خاصى دارد و از جايگاه ويژه‌اى برخوردار است ، كار و كوشش است كه نقش زيربنايى و اصلى را در سعادت جوانان ايفا مىكند و بلكه بالاتر ، سعادت و كمال در هر زمينه‌اى ، مرهون و محتاج آن است .\r\nاگر نگاهى به قرآن‌مجيد ، اين كتاب آسمانى انسان‌ساز بيندازيم ، خواهيم ديد كه در بيش از پانصد آيه به تلاش و فعاليت البته مقيد به خوبى و صلاح ، يعنى عمل صالح در ابعاد مختلف آن اشاره و سفارش و تأكيد فرموده است . سعادت ، پيشرفت و زندگى طيب و پاكيزه انسان را در دنيا و آخرت ، مرهون كار خوب مىداند و براى دست‌يابى به آن ، تفاوتى بين زن و مرد قائل نيست .\r\n مَنْ عَمِلَ صالِحاً مِن ذَكَرٍ أَوْ أُنثي وَ هُوَ مُؤمِنٌ فَلَنُحْيِيَنَّهُ حَيوةً طَيِّبَةً وَ لَنَجْزِيَنَّهُمْ أَجْرَهُم بِأَحْسَنِ ما كانُوا يَعْمَلوُنَ  « 1 » « هر كس كار شايسته‌اى انجام دهد خواه مرد باشد يا زن ، در حالكيه مؤمن است ، او را به حياتى پاك ، زنده مىدايم ، و پاداش آنها را به بهترين اعمالى كه انجام مىدادند ، خواهيم داد » .\r\n\r\n\r\n","description":"","footnote":"\r\n( 1 ) - سوره ى نحل / 97 .\r\n","page_name":" 175 ","page_number":175},
  {"content":"\r\n\r\nيعنى اگر زن و مرد و پير و جوان ، حيات طيب ، زندگى آسوده و با سعادت مىخواهند ، بايد كار و كوشش كنند ، و فعال باشند ، آن هم كار و كوشش خوب و صالح . سوره ى مباركه والعصر كه مسلمانان صدر اسلام در هنگام ملاقات با يكديگر به جاى تعارفات بى جا و بعضاً دروغ ، آن را تلاوت مىكردند نيز بر همين معنا تأكيد و سفارش دارد كه تنها كسانى از زيانكارى و خسران رهايى مىيايند كه ايمان داشته باشند و علاوه بر اينكه خود به كارهاى خوب مىپردازند و انسانهايى فعال و كوشا هستند ، ديگران را نيز به آن ترغيب و سفارش مىنمايند .\r\nقرآن‌كريم در مقابل امر به كار و تلاش خوب و به عبارت ديگر عمل صالح ، از كار بد نيز نهى و مذمت فرموده و به بندگان هشدار مىدهد : غافل مباشيد كه گاه ، كار بد از كفر و تكذيب دين و عناد و لجاجت سر بيرون مىآورد و انسان خواسته يا ناخواسته به چاه مذّلت و بيچارگى و كفر و الحاد فرو مىافتد .\r\n ثُمَّ كانَ عاقِبَةَ الَّذِينَ أَساؤُا السُّوأي أَن كَذَّبُوا بِاياتِ اللهِ وَ كانُوا بِها يَسْتَهزِؤُنَ  « 1 » « سپس سرانچام كسانى كه اعمال بد مرتكب شدند ، به جايى رسيد كه آيات خدا را تكذيب كردند و آن را به مسخره گرفتند .\r\nدر جاى ديگر در رابطه با اثرات كار بد مىفرمايد :\r\n اذا تُتْلي عَلَيْهِ اياتُنا قالَ أَسَاطِيرُ الاوَّلِينَ كَلّا بَل رانَ عَلي قُلوُبِهِم ما كانُوا يَكسِبوُنَ  « 2 » « ( همان كس كه ) وقتى آيات ما بر او خوانده مىشود مىگويد : اين افسانه‌هاى پيشينيان است . چنين نيست كه آنها مىپندارند ، بلكه اعمالشان چون زنگارى بر دلهايشان نشسته است » .\r\n\r\n\r\n","description":"","footnote":"\r\n( 1 ) - سوره ى روم / 10 .\r\n( 2 ) - سوره ى مطففين / 13 و 14 .\r\n","page_name":" 176 ","page_number":176},
  {"content":"\r\n\r\nيعنى به واسطه كارهاى بد ، قلب آدمى زنگار مىگيرد و ديگر از تشخيص آيات الهى و تميز نور از ظلمت و حقيقت از افسانه باز مىماند .\r\nپس از بيان اين مقدمه ى كوتاه بايد گفت : با توجه به آنچه از آيات و روايات و سيره ى معصومين ( ع ) بدست مىآيد ، مىتوان كارهاى نيكو و شايسته را در اسلام به پنچ بخش تقسيم نمود :\r\n1 - عبادات\r\n2 - كار فرهنگى\r\n3 - كار توليدى\r\n4 - كار توزيعى\r\n5 - كار خدماتى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nعبادات\r\nاين قسم كه بيشتر ناظر به فروع دين ، يعنى ، نماز ، روزه ، خمس ، زكات ، حج ، جهاد ، امربه‌معروف و نهىازمنكر است ، عالىترين نوع عمل صالح ، و مصداق متعالى كار و كوشش در جنبه الهى و معنوى آن است .\r\nوقتى شما به نماز مىايستيد و در پيشگاه عظيم لايتناهى با تعظيم به ركوع و سجود مىرويد و در مقابل قادر متعال ، دست نياز و نيايش بلند مىكنيد ، در واقع به بهترين كارها كه همانا ياد و ذكر او ، سپاس از نعمتهاى بيكران او و استمداد از درگاه ربوبى اوست مشغول هستيد .\r\nزمانيكه فرمان خداوند را در امساك از گناه و طعام ، با روزه‌دارى اطاعت مىكنيد ، عبدى را مىمانيد كه در اجراى فرمان و دستورات مولاى بزرگ خود از هيچ تلاش و كوشى فروگذار نكرده و از جان خود مايه گذارده است .\r\nآنگاه كه از دسترنج ساليانه ، خمس مازاد يا زكات آن را فقط به جهت رضايت خاطر پروردگار و در راستاى گردن نهادن به اوامر او و دستگيرى و رسيدگى به همنوعان محاسبه مىكنيد و مىپردازيد ، تلاشى بزرگ ، كارى در خور تحسين و عملى صالح را به انجام رسانده‌ايد\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n. آن زمان كه با احساس نياز ، جان شريف و عزيز و گرانمايه را براى حفظ و حراست از دين و آيين الهى ، وحدود و ثغور مسلمين ، و جان و ناموس خود و همكيشان ، و حمايت از مظلومان و مستضعفان ، در طبق اخلاص نهاده و تقديم محضر دوست مىنماييد ، زيباترين ، عاشقانه‌ترين و عارفانه‌ترين افعال را خلق كرده‌ايد و عمل صالحى را تجسم عينى بخشيده‌ايد .\r\nبه هر صورت ، عبادات و افعال عبادى به هر شكل و صورت ، نمونه‌هاى كامل و مصاديق بارز كار خوب و تلاش و كوشش پسنديده به شمار مىروند .\r\n\r\nنافرمانى خدا\r\nاما اگر كسى از عبادات اعراض كرد و از آنها روى برگرداند ، در واقع كار بدى را مرتكب شده و از اطاعت امر حق تعالى سرپيچى نموده است ، لذا دو مصيبت در انتظار اوست ، ابتدا اينكه در دنيا به يك زندگى ناخوش و سردرگم مبتلا مىشود و بدتر از آن ، در آخرت هم كور محشور مىگردد و از نعمت بينايى واقعى و حقيقى كه از زمره ى بزرگترين موهبت‌هاى الهى در آخرت است ، محروم مىماند .\r\n وَ مَنْ أَعْرَضَ عَن ذِكري فَانَّ لَهُ مَعِيشَةً ضَنكاً وَ نَحشُرهُ يَومَ الْقِيامَةِ أَعمي  « 1 » « و هر كس از ياد من روىگردان شود ، زندگى ( سخت و ) تنگى خواهد داشت ، و روز قيامت او را كور محشور مىكنيم » .\r\nيعنى اگر به جاى توجه به كارهاى شايسته و نيك چون نماز و روزه و ساير عبادتهاى واجب ، سرپيچى نمود و نافرمانى كرد و در نتيجه مرتكب گناه گرديد ، اگر بجاى ديگرگرايى با خمس ، زكات ، امربه‌معروف و نهىازمنكر ، خودگرايى پيشه كرد و تمام همتش را خود و نفس و دل خود قرار داد و نسبت به پروردگارش عاصى شد و بالاخره اگر در عوض بذل جان و مال ، اوامر الهى را ناديده گرفت ، قفل غمى بر دلش خواهد خورد\r\n\r\n\r\n","description":"","footnote":"\r\n( 1 ) - سوره ى طه / 124 .\r\n","page_name":" 179 ","page_number":179},
  {"content":"\r\n\r\nكه نمىداند از كجا پيدا شده است و اگر از لحاظ مادى هم در رفاه باشد ، باز يك زندگانى بيمار و ناخوش او را فرا خواهد گرفت ، و زمانيكه در آخرت خود را كور بيابد ، زبان به اعتراض مىگشايد كه خدايا ، من كه در دنيا كور نبودم ، چرا اين چنين شده‌ام ؟ خطاب مىشود كه تو در دنيا ، ما را فراموش كردى و از ياد و ذكر ما غافل شدى و جدا افتادى ، ما هم در اينجا بدين شكل تو را به فراموشى مىسپاريم .\r\n قالَ رَبِّ لَم حَشَرْتَني أَعمي وَ قَد كُنتُ بَصِيراً قالَ كَذلِكَ أَتَتكَ اياتُنا فَنَسِيتَها وَ كَذلِكَ الْيَومَ تُنسي  « 1 » مىگويد : پروردگارا ، چرا مرا نابينا محشور كردى با آنكه بينا بودم .\r\nمىفرمايد : همان‌طور كه نشانه‌هاى ما بر تو آمد و آن را به فراموشى سپردى ، امروز همان‌گونه فراموش مىشوى .\r\n\r\n\r\n","description":"","footnote":"\r\n( 1 ) - سوره ى طه / 126 .\r\n","page_name":" 180 ","page_number":180},
  {"content":"\r\n\r\n\r\nكار فرهنگى\r\nقسم دوم از كارهاى خوب و شايسته ، كار فرهنگى است ، كه به واسطه گستردگى ، امور زيادى را تحت پوشش خود مىگيرد ، از فعاليتهايى كه در دبستان ، دبيرستان ، دانشگاه و حوزه‌هاى علميه و نقل و انتقال علم از يكى به ديگرى ( تعليم و تعلم ) انجام مىگيرد تا تربيت صحيح فرزندان توسط والدين .\r\nمواظبت و مراقبتى كه پدر از فرزند پسر يا دخترش به عمل مىآورد ، همتى كه مادر در تربيت و شكل‌گيرى درست روان و رفتار نوجوان و جوان خويش انجام مىدهد ، در واقع كار و تلاش فرهنگى بسيار ارزنده‌اى است كه اهميت آن گاه با نجات جان گروه بيشمارى انسان و بلكه بالاتر ، با تمامى انسانها برابر و مساوى و شايد افزونتر است . قرآن‌مجيد مىفرمايد :\r\n وَ مَن أَحياها فَكَأَنَّما أَحيَا النَّاسَ جَميعاً  « 1 » « و هر كس انسانى را از مرگ رهايى بخشد ، چنان است كه گويى همه مردم را زنده كرده است » .\r\nيعنى اگر كسى بتواند به واسطه ى عمل و كوشش فرهنگى و تربيتى ، كسى را بسازد ،\r\n\r\n\r\n","description":"","footnote":"\r\n( 1 ) - سوره ى مائده / 32 .\r\n","page_name":" 181 ","page_number":181},
  {"content":"\r\n\r\nاگر يك معلم ، يك دبير ، يك استاد و يك روحانى بتواند فردى را از راه انحرافى نجات دهد و به طريق سعادت و راه مستقيم رهنمون گردد ، اگر يك خانم بتواند يك دختر مسلمان و با حجاب ، يك پسر مؤدب و با ايمان تحويل جامعه بدهد ، اگر آقا بتواند يك باقيات الصالحات بعد از خود براى جامعه باقى بگذارد ، مانند اين است كه جهانى را زنده كرده باشد و بديهى است كه چنين عملى با اين ويژگى ، داراى چه اهميت و ثوابى در نزد پروردگار عالم است .\r\n\r\nكار فرهنگى ، فلسفه بعثت انبياء\r\nمىتوان گفت مقصد اصلى از فلسفه بعثت انبياء و نزول كتب آسمانى و به ويژه بالاترين و آخرين آنها يعنى پيامبرگرامى اسلام ( ص ) و معجزه جاويدانش ، قرآن‌كريم ، نيز ارائه يك كار فرهنگى و نشان دادن ميزان كاربرد آن در تعالى جوامع انسانى است و اصولًا بالابردن درجه آگاهى و معلومات ، و تهذيب نفس در كنار و همراه آن ، در سرلوحه كار پيامبران الهى و مخصوصاً پيامبر خاتم قرار داشته است .\r\n هُوَ الّذي بَعَثَ فيِ الامِّيّينَ رَسُولًا مِنهُم يَتلُوا عَلَيهِم اياتِهِ وَ يُزَكّيهِم وَ يُعلِّمُهُمُ الكِتابَ وَ الْحِكمَةَ  « 1 » « او ( خداوند ) كسى است كه در ميان جمعيت درس نخوانده رسولى از ميان خودشان برانگيخت كه آياتش را براى آنها مىخواند و آنها را تزكيه مىكند و به آنان كتاب ( قرآن ) و حكمت مىآموزد ، هر چند پيش از آن در گمراهى آشكارى بودند .\r\n\r\nجايگاه مطالعه و تبليغ در كار فرهنگى\r\nمطالعه و تفكر كه امروزه در جوامع پيشرفته بشرى جايگاه خاصى پيدا كرده است ، نيز يكى از كارهاى فرهنگى بسيار با ارزش و زمينه‌ساز بنيادى پيشرفتهاى شگرف و\r\n\r\n\r\n","description":"","footnote":"\r\n( 1 ) - سوره ى جمعه / 2 .\r\n","page_name":" 182 ","page_number":182},
  {"content":"\r\n\r\nشگفت به حساب مىآيد و اوج نمايش اين بينش را در روايات ائمه معصومين ( ع ) مىبينيم كه فرموده‌اند :\r\nيك ساعت تفكر ، بهتر و برتر از هفتاد سال عبادت است « 1 » .\r\nيك ساعت مطالعه از سوى دانش‌آموز و تأمل در آن ، يك ساعت تفكر از طرف دانشجو و يك ساعت انديشه و تأمل توسط هر انسانى علاوه بر اينكه يك تلاش و كار فرهنگى ارزشمند است ، گاه چراغى فروزان مىگردد و راه روشنى نمودار مىشود كه شايد با هفتاد سال عبادت هم حاصل نگردد . لذا اين عصاره ى كم حجم و حيات‌بخش به مراتب بهتر از ساليان دراز عبادتى است كه هيچ موجى در درياى انديشه و ترقى و تكامل انسان نيندازد و باعث تحركى سرنوشت‌ساز نگردد .\r\nتبليغ و رساندن مطالب و مفاهيم عالى علمى و اسلامى در اشكال زيبا ، جذاب و متنوع و گشودن درهاى علم و معرفت بر روى ديدگان و اذهان تشنه و طالب حقيقت نيز يكى ديگر از مصاديق بارز كار و كوشش فرهنگى است .\r\nاز اينرو مطالعه و تفكر كه نوعى آموختن و فراگيرى دانش و علم است و ابلاغ و تبليغ كه نوعى آموزش دادن ديگران است از اساسىترين كارهاى فرهنگى است كه بايد مورد توجه بسيار جوانان باشد .\r\nدر هر صورت ، كار فرهنگى و تلاش و فعاليت در اين زمينه ، در اسلام بسيار مورد تمجيد و تحسين قرار گرفته و اين به جهت نقشى است كه اين كار خوب در تمدن و پيشرفت انسانها ، در قدرت ، شرافت و عزت اجتماعى افراد بشر ، و خودكفايى و استقلال به معناى واقعى براى آنها ايفا مىكند ، زيرا تمام اين امور مرهون علم و دانش است و علم و دانش ، خود ميوه ى شيرين درخت بارور كار و تلاش فرهنگى است . لذا اگر جامعه‌اى كوششهاى فرهنگى و مدرسه و دانشگاه و حوزه‌هاى ارزنده نداشت ، علم ندارد و مملكتى كه علم ندارد ، هيچ ندارد و مورد چپاول و استثمار غارتگران واقع مىشود . بنابراين ،\r\n\r\n\r\n","description":"","footnote":"\r\n( 1 ) - تفكر ساعة خير - افضل - من عبادة سبعين سنة ، بحارالانوار / ج 71 ، ص 327 ، حديث 22 .\r\n","page_name":" 183 ","page_number":183},
  {"content":"\r\n\r\nكار فرهنگى ، نمونه كامل و جامع كار خوب و شايسته است و مىتواند سعادت دنيا و آخرت فرد و اجتماع را به همراه بياورد .\r\n\r\nكار فرهنگى منفى و مبتذل\r\nدر مقابل اين كارها و فعاليتهاى فرهنگى شايسته ، كارهاى فرهنگى و تلاشهايى داريم كه در زمره ى بدترين افعال قرار دارد و در اسلام به شدت از آن نهى و مذمت گرديده است . نمونه مشخص آن همين فرهنگ مبتذلى است كه اين روزها مايه نگرانى و بيمارى جامعه ما شده است .\r\nكار فرهنگى بد به جهت گستردگى و توسعه نيز دايره وسيعى از فعاليتها را در بر مىگيرد ، از بىتوجهى و تربيت نادرست دختر و پسر خصوصاً كه در سنين جوانى و نوجوانى باشند توسط والدين غافل و ناآگاه ، و تحويل فرزندانى لاابالى در ديندارى ، اخلاق و حجاب به جامعه و منحرف كردن نوآموزان و متعلمين به دست استادان و معلمين ، با افكارى آلوده و زهرآگين و خارج كردن محبت و ابهت اسلام ، روحانيت ، فقه و فقاهت و مقدسات دين از دل آنان با انواع حيله‌ها و ترفندها از جمله : سخنرانى ، مقاله ، مجله و فيلم گرفته تا ميدان وسيع هنر با فليمهاى سينمايى خلاف اخلاق ، موسيقىهاى مبتذل و نوارهاى ويدئويى شهوت‌انگيز ، كتاب و مجله و ساير محصولات فرهنگى و هنرى كه جنبه مثبت در آنها رعايت نشده و نكات منفى ، بزرگ و برسجته گرديده است ، همه و همه از مصاديق بارز كار فرهنگى منفى و مبتذل است .\r\nقرآن شريف مىفرمايد : اگر كسى با كارهاى فرهنگى مبتذل و منفى كه ما مشتى از خروار آن را متذكر شديم از نظر روحى ، ديگرى را به قتل برساند و روح انسانى و خدايى او را به روح حيوانى مبدل سازد ، گويا همه افراد بشر را به قتل رسانده است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n مَنْ قَتَلَ نَفساً بِغَيرِ نَفسٍ أَو فَسادٍ فِي الأَرضِ فَكَأَنَّما قَتَلَ النّاسَ جَمِيعاً  « 1 » « هر كس انسانى را بدون ارتكاب قتل يا فساد در روى زمين ، بكشد ، گويى همه انسانها را كشته است » .\r\nبا توجه به هشدار قرآن‌كريم لازم است كه همگان بكوشيم تا در هر بخش از كارهاى فرهنگى هستيم و مسؤوليتى بر عهده داريم ، در خانه ، در مدرسه ، در سطوح عالى علم و دانش و در مراكز فرهنگى و هنرى ، به نحو احسن از عهده اين كار ظريف و حياتى برآئيم و سعادت ابدى را براى خود ، فرزندان و جامعه‌مان فراهم نماييم .\r\nجوانان جامعه ى ما نيز بايد ضمن اهتمام هر چه بيشتر به فعاليتهاى فرهنگى و پرداختن به آن ، با چشمى باز و از طريقى مطمئن ، كار فرهنگى شايسته را از مبتذل بازشناسى كنند .\r\n\r\n\r\n","description":"","footnote":"\r\n( 1 ) - سوره ى مائده / 32 .\r\n","page_name":" 185 ","page_number":185},
  {"content":"\r\n\r\n\r\nكار توليدى\r\nيكى ديگر از اقسام كار خوب ، كار توليدى است ، نظير كشاورزى ، دامدارى ، صنعت و ديگر كارهايى كه بخشى از ما يحتاج عمومى جامعه را توليد مىكند . با دقت و تأمل در جوانب كار توليدى ، به خوبى خواهيم ديد كه اين كار خوب ، در چه جايگاهى از اهميت و حساسيت قرار دارد و چه امور حساسى بر آن استوار است . اكنون همه جوامع دريافته‌اند كه اگر بخواهند داراى استقلال سياسى و تصميم‌گيرى آزاد باشند و كلام و خواست ديگران نتواند در آنها نفوذ و تأثير كند ، ضرورىترين و بنيادىترين امر ، مسئله خودكفايى آنها در امور اقتصادى است ، يعنى وقتى مىتوانند رأى و نظر خود را اعمال كنند و برآن پافشارى نمايند كه در اقتصاد خود ، وابستگى به غير نداشته و اين اهرم فشار را از دست ديگران به نفع خود ، خارج ساخته باشند ، تا در موقع تصميم‌گيرى ، تهديدى در مسئله حيات اقتصادى و به ويژه موادغذايى ، يعنى ابتدائىترين ما يحتاج بشر ، عليه آنان صورت نپذيرد و آنها به راحتى بتوانند بر اساس مصالح و منافع مشروع خود برنامه‌ريزى نمايند . از اينجا مىتوان به نقش زيربنايى اين نوع از كار خوب يعنى كار توليدى ، در خودكفايى و به دنبال آن استقلال و در نهايت ، سعادت و برترى جامعه پىبرد\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n. بديهى است جامعه‌اى كه داراى استقلال نباشد و نتواند خواست خود را تحقق بخشد و بنابر نيازهايى كه به ديگران دارد ، ناچار از پيروى و تبعيت اوامر و دستورات و خطمشى ترسيم شده از جانب آنها باشد ، جامعه‌اى وابسته و فاقد ارزش به شمار مىرود و طبعاً چنين جامعه‌اى به سعادت موردنظر خود نخواهد رسيد .\r\n\r\nكار توليدى ، سنت حسنه ى معصومين ( ع )\r\nپيامبرگرامى اسلام و ائمه معصومين ( ع ) نيز به كار توليدى علاقمند و مشوق آن و خود از عاملين به اين نوع كار خوب بوده‌اند . دامدارى ، كشاورزى ، ايجاد و احياء باغها و نخلستانها و قنوات و از اين قبيل امور ، كارهايى بوده است كه اين بزرگواران بدان اشتغال داشته‌اند و بر آن اصرار مىورزيده‌اند .\r\nدر روايت آمده است كه يكى از روزهاى بسيار گرم مدينه ، امام باقر ( ع ) در زير آفتاب‌سوزان و در حالى كه عرق از سر و روى مباركشان جارى بود ، به كار و تلاش ، و كشاورزى و آبيارى براى احياء زمين اشتغال داشتند . در اين حال شخصى به حضرت نزديك شده و با قيافه‌اى دلسوزانه سؤال مىكند كه : اى فرزند رسول‌خدا ! شما را چه مىشود كه در اين موقع روز در اين هواى گرم و آزاردهنده ، به امور دنيوى مشغول هستيد و خود را به سختى انداخته‌ايد ؟ ! ، اگر در اين حال ، مرگ شما را دريابد ، چگونه خداوند را ملاقات خواهيد كرد ؟ !\r\nامام باقر ( ع ) در مقابل نادانى و جسارت اين مرد گستاخ فرمودند : من در اين آفتاب و با اين مشقّت ، خود را به زحمت انداخته‌ام تا اولًا از دسترنج خود ، خانواده‌ام و ديگران را بهره‌مند سازم و ثانياً محتاج و نيازمند افرادى مانند تو نباشم ، اگر هم در اين حال مرگ من فرا رسد و خدايم را ملاقات نمايم ، در بهترين حالات ، يعنى حال اطاعت و عبادت به محضر باريتعالى مشرف خواهم شد « 1 » .\r\n\r\n\r\n","description":"","footnote":"\r\n( 1 ) - كافى / ج 5 ، ص 74 .\r\n","page_name":" 187 ","page_number":187},
  {"content":"\r\n\r\nدر روايات فراونى مىخوانيم كه كار كردن ، اعم از كار توليدى و ساير كارهاى خوب و خداپسندانه ، براى رفاه افراد خانواده ، براى حفظ و نگهدارى آبرو و يا براى خدمت و بهره‌رسانى به ديگران چنان كه پيشوايان دينى ما ( ع ) چنين بوده‌اند در پيشگاه خداوند متعال مانند جهادكردن در خط مقدم جبهه در راه خداست و عرقى كه در اين راه ريخته مىشود ، حكم خون مجاهد فىسبيل‌الله را دارد « 1 » . يا كسى كه براى رفاه خانواده‌اش كار و تلاش كند مثل جهاد در راه خداست « 2 » .\r\nاميرالمؤمنين على ( ع ) نيز در زمان حيات مباركشان ، علاوه بر امامت و كارهاى فرهنگى ديگرى كه داشتند ، به فعاليتهاى توليدى هم مشغول بودند . ايشان با دستهاى پرتوان خودشان حدود 26 مزرعه و باغ را پايه‌ريزى فرمودند ، شخصاً چاه يا قناتها را حفر مىكردند ، نهالها يا دانه‌ها را مىنشاندند و ساير امور مربوط به آن را انجام مىدادند و سپس در پاى هر كدام از آنها دو ركعت نماز مىگزاردند و آنگاه كه زحمات به ثمر مىنشست و قنات احياء مىشد و نخلستان ايجاد مىگشت ، بلافاصله آن را براى فقرا و مستمندان و يتيمان وقف مىكردند و بر اين كار لحظه‌اى تأخير روا نمىداشتند .\r\n\r\nتوليد در خدمت محرومين\r\nاز امام على ( ع ) نقل شده است كه روزى براى حفر چاه يا قنات ، زمين را كنده و به داخل آن رفتند و پس از تلاش و سعى بسيار ، سرانجام موفق شدند و به آب رسيدند و آب با شدت فوران كرد و در نتيجه مانع از كار بيشتر حضرت گرديد ، لذا حضرت از چاه بالا آمدند و در دهانه چاه توقف فرمودند . اتفاقاً تعدادى از بستگان و خويشاوندان آن حضرت در آنجا بودند و موفقيت حضرت را نظاره مىكردند و از اينكه آب فراوانى از چاه بيرون مىآيد اظهار خوشحالى مىنمودند .\r\n\r\n\r\n","description":"","footnote":"\r\n( 1 ) - فروع كافى / ج 5 ، ص 88 ، ح 2 و 3 .\r\n( 2 ) - الكادّ لعياله كالمجاهد فى سبيل‌الله ، فروع كافى / ج 5 ، ص 88 ، ح 1 .\r\n","page_name":" 188 ","page_number":188},
  {"content":"\r\n\r\nامام ( ع ) با ديدن اين منظره ، در حالى كه سر و روى مباركشان هنوز گل‌آلود بود فرمودند : شما چشم داشت و نظرى به اينجا نداشته باشيد ، اين باغ و اين آب جارى ، وقف براى فقرا ، ضعفا و يتيمان است « 1 » .\r\n\r\nفريبكارى و تقلب در توليد\r\nدر مقابل كار توليدى خوب و مورد رضايت خداوند ، كارى توليدى بد ، نامطلوب و مورد خشم پروردگار است ، مثل توليد و كشت گياهانى كه براى جامعه مضر است و تباهى و فساد را به همراه مىآورد ، همچون كاشتن گياه خشخاش كه در توليد ترياك به كار مىرود . و يا در صنعت ، به جاى توليد و تكثير دستگاهها و مواد موردنياز انسانها ، ساخت و ايجاد موادشيميايى و كشتار جمعى كه كارى به جز نابودى بشريت ندارد .\r\nنكته ى اساسى و مسئله مهمى را كه در اين بخش يعنى كار توليدى بد و منفى بايد متذكر شد و از آن به خداوند بزرگ پناه برد ، تقلب ، حقه‌بازى و فريبكارى در امور توليدى است ، همان چيزى كه امروزه يكى از بلاهاى جامعه اسلامى ما گرديده و چهره ى بسيار زشت و نامطلوبى از كار توليدى و توليدكنندگان ما به نمايش گذارده است . و متأسفانه كم و بيش در همه ى اقشار توليدى ، اين واقعت تلخ وجود دارد .\r\nتوليدكننده محصولات درختى و زراعى را مىبينى كه در وقت عرضه كالا به بازار ، ميوه‌هاى ريز ، نامطلوب و بد را در زير جعبه يا در وسط پلاستيك ميوه مىگذارد و روى آن يا دورش را در يك رديف ، ميوه‌هاى درشت و زيبا مىچيند و به اين وسيله ، هم پول محصول را مىگيرد و هم ، جنس‌هاى بد خود را مىفروشد و در پيش خود ، احساس غرور و افتخار و زرنگى مىكند ، غافل از اينكه با تقلب و حقه‌بازى در حقيقت به دين و ائمه اطهار ( ع ) خيانت كرده و مورد خشم و غضب خدا و رسول او واقع گرديده است كه\r\n\r\n\r\n","description":"","footnote":"\r\n( 1 ) - فروع كافى / ج 7 ، ص 54 ، ح 9 .\r\n","page_name":" 189 ","page_number":189},
  {"content":"\r\n\r\nفرموده : از ما نيست كسى كه به ما خيانت كند « 1 » .\r\nعلاوه بر اين يك توليدكننده متقلب ، جوّ سالم و سازنده و جامعه را دستخوش نگرانى و ناامنى نموده ، روحيه بىاعتمادى و دلسردى را در ميان مردم حكمفرما مىكند كه خود نيز از عواقب و تبعات آن در امان نخواهد ماند . مهمتر از همه ، سيماى درخشان و الهى جامعه اسلامى و يك مسلمان را كه بايد الگوى ساير ملت‌ها باشد ، با اين كار شيطانى و زشت خود مخدوش نموده و در ميان جوامع ديگر ، بد و بىاعتبار جلوه مىدهد ، كه اين نيز گناهى نابخشودنى و غيرقابل گذشت است .\r\nسازندگان وسايل صنعتى و توليدكنندگان محصولات ديگر نيز وضعيتى بهتر از اين ندارند ، جنس را توليد مىكنند و زحمت را مىكشند ، اما با كيفيت بسيار بد و نامطلوب ، به حدى كه استفاده كنندگان از آن را پشيمان مىسازند .\r\nبسيار جاى تأسف است كه يك توليدكننده ى مسلمان كه بايد توليداتش ، نمونه و الگوى ساير ملل واقع شود و يا يك سازنده مؤمن كه مىبايست آثار ايمان در كيفيت مصنوعاتش آشكار باشد ، اين گونه با كم‌كارى و سر هم بندى ، مايه ى سرافكندگى خود و جامعه‌اش گردد و به فرموده معصوم ( ع ) از مسلمانى بيرون رود « 2 » در حالى كه ديگران كه از نظر اعتقادات اخلاقى و ديگر صفات انسانى در سطح بسيار نازلترى قرار دارند و گاه فاقد آن هستند ، با وجدان كارى و با توجه به كيفيت آنچه مىسازند و توليد مىكنند ، مايه برترى و جذب بازارهاى جهانى شوند .\r\nبنابراين اگر كسى ادعاى مسلمانى و يا لااقل ادعاى انسانيت دارد ، مىبايست كارش ، گفتارش و رفتارش در همه زمينه‌ها و از جمله در كار توليدى كه فعلًا مورد بحث ماست ، همراه با صداقت ، وجدان ، استحكام و درستى باشد و از حقه و فريب دادن ، جداً بپرهيزد كه اين با اساس روح انسانى و ديندارى و مسلمانى اصلًا سازگار نيست .\r\n\r\n\r\n","description":"","footnote":"\r\n( 1 ) - فروع كافى / ج 5 ، ص 160 ، ح 1 ، باب‌الغش .\r\n( 2 ) - فروع كافى / ج 5 ، ص 160 ، 2 .\r\n","page_name":" 190 ","page_number":190},
  {"content":"\r\n\r\n\r\nتازيانه‌هاى وجدان\r\nغزالى در احياءالعلوم نقل مىكند كه به كسى خبر رسيد ، امسال به علت فلان حادثه ، محصول شكر كمياب شده و اگر او بتواند مقدار زيادى از اين جنس موردنياز عمومى را بخرد ، بعداً بواسطه ترقى و افزايش كه قيمت آن پيدا مىكند ، به ثروت دست خواهد يافت . لذا روحيه زياده‌طلبى و افزون‌خواهى ، او را به حركت واداشت و تا آنجا كه مىتوانست بدون اينكه ديگران را فريب بدهد و گول بزند ، به نرخ روز ، از بازار شكر خريد و انبار كرد و پس از مدتى با فروش آنها به سود كلانى دست يافت . شب كه براى استراحت به رختخواب رفت ، به فكر اعمال روزانه‌اش افتاد . آنگاه تازيانه‌هاى وجدان را بر پيكر خود احساس كرد و به خود آمد كه اگر چه فلان مقدار هم سود بردى و استفاده كردى اما در واقع آنها را فريب داده‌اى ، چه بسا كه اگر مىدانستند كه شكر بعداً گران خواهد شد آن را به تو نمىفروختند و خود ، مايل بودند كه از اين سود استفاده كنند . اين افكار او را تا صبح بيدار نگاهداشت . صبح كه شد ، نزد فروشندگان شكر رفت و آنها را از حقيقت امر آگاه نمود ، سپس عذرخواهى كرده و خواست كه آنها مقدار اضافى سود را بگيرند اما آنها گفتند : چون به مواقع جريان را بيان كردى ما همه پولها را حلال كرده و به تو بخشيديم .\r\nاو با خيال آسوده به خانه بازگشت اما باز هم با خود انديشيد كه شايد آنها خجالت كشيده‌اند ما به التفاوت بگيرند . بنابراين با فرارسيدن صبح ، پولها را بداشت و نزد آنها برد و گفت : اموالتان را برداريد و مرا از عذاب وجدان راحت كنيد .\r\nبه هر حال از جمله كارهاى توليدى منفى و بد ، كارهايى است كه نه دردى از جامعه را درمان كند ، نه گامى به سوى خودكفايى باشد و نه سهمى در عزت و سرافرازى دين مملكت داشته باشد ، خصوصاً كه با نيرنگ و خدعه و تقلب هم همراه شود كه ديگر در آن صورت ، مصداق يك عمل شيطانى پست خواهد بود و راه را براى هر گونه سعادت فردى و اجتماعى خواهد بست .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nكار توزيعى\r\nچهارمين قسم از كارهاى شايسته ، كسب و تجارت است كه مورد سفارش اسلام و رضايت خداوند واقع گرديده است . اين كار كه به آن كار توزيعى هم گفته مىشود به علل مختلفى . امروزه شاغلين بسيارى دارد و خيلىها از ميان كارهاى مجاز ، آن را ترجيح مىدهند .\r\nروشن است كه وقتى گفته مىشود ، تجارت و خريد و فروش و يا كار توزيعى از زمره ى كارهاى پسنديده و مثبت است ، در جايى است كه شرايط و آداب و رعايت مسائل شرعى آن كه به طور مشروح و گسترده در كتب فقهى شيعه آمده است ، مورت توجه و عمل قرار گيرد ، نه اينكه كاسبى كردن و تجارت به هر شكل ، از هر كس و با هر كس و تحت هر شرايطى ، از اقسام كار خوب باشد . متأسفانه در زمان ما اكثريت تاجران ، خريداران و فروشنگان باعدم اطلاع از مسائل شرعى و آداب خريد و فروش ، هرگونه سليقه‌اى را كه مطابق ميلشان باشد ، اعمال مىكنند و گاهى اوقات از هيچ عملى روىگردان نيستند . از ظرافتها و حساسيت كار توزيعى غافلند و به اينكه آيا اين كار ، چه تبعات آثار سويى در جامعه دارد نمىانديشند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nدرسى از امام صادق ( ع )\r\nدر روايت آمده است كه حضرت صادق ( ع ) ، مبلغ هزار دينار به يكى از غلامانى كه توسط خود ايشان آزاد شده بود ، دادند و از او خواستند به جهت محبوب بودن تاجر و تجارت نزد خداوند ، برايشان تجرات كند و شايد خيلى هم به سودش نظرى نداشتند . او مىگويد : به خاطر بزرگوارى و محبتى كه امام ( ع ) در آزادكردن من داشتند ، من خودم را وقف ايشان كرده بودم ، لذا پول را گرفتم و با يان نيت كه تمام درآمد آن براى حضرت باشد نه به صورت مضاربه كه پول از امام و كار از من به تجارت پرداختم . براى اين منظور جنسى را از مدينه خريده و براى فروش ، همراه كاروان عازم شام شد . نزديكيهاى شام به قافله‌اى كه از شام مراجعه مىكرد برخورد كرديم و از اوضاع و احوال بازار و ميزان موجودى جنسى كه ما به همراه داشتيم ، سؤال كرديم . آنها جواب دادند كه فلان جنس ، در شام بسيار ناياب و ارزشمند است ، لذا شما هر چه آن را گران هم بفروشيد مى خرند و اتفاقاً آن طور هم كه پيش‌بينى مىكرديم برنامه پيش رفت و با همين يك معامله ، هزار دينار امام به دو هزار دينار افزايش يافت . از اينكه مىديدم به اين راحتى توانسته‌ام خدمت بزرگى در حق مولايم ، امام صادق ( ع ) انجام بدهم ، بسيار خوشحال بودم تا اينكه بعد از مراجعت از شام به خدمت حضرت رسيده و هر دو كيسه ى پول را در مقابل ايشان گذاشتم و مشروحاً قضيه را به عرض رساندم ، اما با كمال تعجب ديدم كه امام ناراحت شدند و فرمودند :\r\nآيا شما عليه برادران مسلمان خودتان اين گونه قرار مىگذاريد ؟\r\nآنگاه در حالى كه نگران به نظر مىرسيدند ، يكى از كيسه‌ها را كه به اندازه هزار دينار خودشان بود برداشتند و آن ديگرى را پهلوى من گذاردند و فرمودند :\r\nاين پولها به درد ما نمىخورد و اين شكل تجارت كردن مورد رضايت ما نيست ،\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nچرا گرانفروشى كرديد ؟ ! و بعد فرمودند :\r\nجهاد با شمشير از بدست آوردن روزى حلال آسانتر است « 1 » .\r\nبه هر صورت يكى از كارهاى خوبى كه در اسلام بر آن سفارش شده ، تجارت و خريد و فروش است و ائمه معصومين ( ع ) نيز اگر شرايط زمان و اوضاع اجتماع مناسب بود ، به اين كار اشتغال مىورزيدند و به اين بهانه و از اين طريق ، راه و رسم و شيوه صحيح و خداپسندانه تجارت را به مردم مىآموختند .\r\nاما تجارت و كاسبى كردن با اين همه استحباب و ثواب ، وقتى كه با بىانصافى و تقلب همراه باشد ديگر نه تنها ثواب ندارد ، بلكه كارى ضد ارزش ، ضد دين ، مخالف اخلاق انسانى و مورد غضب و خشم خدا و رسول و اهلبيت ( ع ) است ، چنان كه در قضيه مربوط به امام صادق ( ع ) ، برخورد حضرت را با گرانفروشى و بىانصافى آن مرد ديديم . متأسفانه ، اين نوع كار و كوشش ، يعنى كار توزيعى منفى و بد امروزه مسأله‌اى همگانى شده و دامنگير عده ى زيادى از بازاريان و تاجران گرديده است و اين گونه معامله و كاسبى كردن ، اگر ضرر به حال اقتصاد و خودكفايى و امنيت معيشتى مردم و اجتماع مسلمانان نداشته باشد كه بىشك ، متأثر از آن مىشود لااقل ، اثر وضعى در مال و فرزندان و آينده و آخرت ، و قبر و قيامت كاسب و تاجر مىگذارد و دنيايى همراه با نكبت و بدبختى و آخرتى دور از سعادت و رحمت الهى را برايش به دنبال مىآورد .\r\n\r\n\r\n","description":"","footnote":"\r\n( 1 ) - مجادلة السيوف اهون من طلب الحلال . اصول كافى / ج 5 ، ص 161 .\r\n","page_name":" 194 ","page_number":194},
  {"content":"\r\n\r\n\r\nكار خدماتى\r\nكار خدماتى ، نظير اشتغال در ادارات ، مراكز بهداشتى ، شهرداريها و ديگر مؤسساتى كه كارشان خدمت و به اصطلاح امروز ، سرويس‌دهى به مردم است ، از اقسام كار و كوشش و عمل صالح به شمار مىآيد . چه در ازاى خدمتى كه انجام مىدهند ، پول و اجرتى هم دريافت دارند و چه به طور رايگان و فىسبيل‌الله و در اصطلاح و عرف جبهه‌اىها ، صلواتى باشد .\r\nاين كار نيز بسان ديگر كارهاى خوب ، مورد تأكيد و تشويق اسلام عزيز واقع شده و خداى متعال براى انجام آن پاداش و ثواب بسيارى را در نظر گرفته است . ائموه معصومين ( ع ) نيز در هر مناسبتى به تبليغ اين كار پسنديده و فعل صالح مىپرداختند و مردم را به خدمت به همنوعان و مخصوصاً همكيشان خود يعنى مسلمانان ، ترغيب و تحريص مىكردند .\r\n\r\nفضيلت گره‌گشايى از كار مردم\r\nراوى مى گويد در خدمت امام صادق ( ع ) به طواف مشغول بودم . بعد از طواف حضرت به كنارى تشريف بوده و به تماشاى مطاف مشغول شدند . من نيز بعد از اتمام كار به محلى كه ايشان جلوس فرموده بودند ، رفتم . امام ( ع ) كه متوجه حضور من در كنارشان\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nشدند ، موقعيت را براى تبليغ مناسب ديده و فرمودند :\r\nاگر كسى يك هفته در مكه بماند و به طواف خانه خدا مشغول باشد ، شش هزار حسنه و درجه دارد و شش هزار گناه از او آمرزيده مىشود .\r\nبعد فرمودند : برآوردن نياز يك بنده مؤمن ، برتر از 10 طواف است « 1 » .\r\nيعنى خدمت به خلق خدا و گره‌گشايى از كار مسلمانان ، از 10 طوافى كه در خانه خدا انجام دهى ، با آن همه ثواب و آمرزش گناهان براى هر طواف . به مراتب بالاتر و بيشتر است .\r\nراوى ديگرى مىگويد : در محضر امام ششم ( ع ) بودم و از خدمت آن حضرت كسب فيض مىكردم كه كسى به من براى انجام كارى مراجعه كرد . من از جاى خود برخاستم و بعد از اينكه كارش را انجام دادم ، دو مرتبه به حضور حضرت رسيدم . امام ( ع ) فرمودند : كارش را انجام دادى ؟ ! عرض كردم : آرى يابن‌رسول‌الله فرمودند : در زمان امامت امام مجتبى ( ع ) ، شخصى از ايشان طلب كمك نمود ، حضرت براى قضاى حاجت او به همراهش حركت فرمودند تا به مسجدالنبى رسيدند كه حضرت امام حسين ( ع ) در آنجا معتكف بودند « 2 » . امام مجتبى ( ع ) جلوى درب مسجد ايستادند و به شخص سائل فرمودند :\r\nچرا راهت را دور كردى ؟ خوب بود كه به برادرم حسين مراجعه مىكردى تا حاجتت را برآورده سازد .\r\nآن مرد جواب داد : يابن رسول‌الله ، چون ايشان معتكف بودند نخواستم مزاحم عبادت ايشان بشوم .\r\nامام حسن ( ع ) خطاب به او فرمودند : برآورده ساختن حاجت يك مؤمن از يك ماه\r\n\r\n\r\n","description":"","footnote":"\r\n( 1 ) - و قضاء حاجة المؤمن ، افضل من طواف و طواف و طواف حتى اصبح عشرا . اصول كافى / ج 2 ، ص 194 ، ج 6 ، باب قضاء حاجة المؤمن .\r\n( 2 ) - اعتكاف ، يكى از اعمال عبادى و عرفانى سنگينى است كه شخص معتكف حداقل سه روز و دو شب در مسجد مىماند و به عبادت مىپردازد .\r\n","page_name":" 196 ","page_number":196},
  {"content":"\r\n\r\nاعتكاف برتر و بالاتر است « 1 » .\r\nكار خدماتى و رفع مشكلات برادران دينى از ديد پيشوايان بزرگ دين ما از آنچنان اهميت و عظمتى برخوردار است كه اعتكاف با آن شرايطش ، در برابر گره‌گشايى از كار مسلمانان به عنوان يك ضرورت ، تحت‌الشعاع قرار مىگيرد و قضاى حاجت مؤمن از يك ماه عبادت شخص معتكف برترى مىيابد .\r\nفرهنگ كمك به ديگران و سيره بر طرف كردن نياز حاجتمندان ، به وفور در زندگى ائمه معصومين ( ع ) مورد عمل و سفارش واقع شده است . در نامه‌اى كه حضرت ولىعصر ( ارواحنا فداه ) به خط مبارك خودشان به مرحوم سيدابوالحسن اصفهانى مرجع بزرگ شيعه نوشته بودند ، بر اين نكته اساسى تأكيد شده است كه :\r\nارخص نفسك و اجعل مجلسك فى الدهليز واقض حوائج الناس ، نحن ننصرك\r\n« نفس خود را رها كن و مجلس خويش را در دالان قرار ده ( كنايه از اينكه خود را به آسانى در اختيار مردم قرار ده و مشكلات آنان را حل كن ) و خواسته‌هاى آنان را برآور ، ما تو را يارى خواهيم كرد » .\r\nمرحوم شهيد ثانى رحمةالله نقل مىفرمايد : زنى به حضور حضرت فاطمه زهرا ( س ) رسيد عرض كرد ، مادرى دارم كه عليل و ضعيف المزاج است و درباره نماز اشكالاتى دارد ، مرا نزد شما فرستاده تا پرسش او را با شما مطرح سازم . حضرت به پرسش زن پاسخ دادند ، ولى او باز سؤال ديگرى پرسيد و همينگونه پرسشهاى متعددى كرد تا سرانجام به 10 سؤال سال رسيد و فاطمه زهرا ( س ) با روى گشاده به تمام آنها پاسخ دادند . سرانجام آن زن به علت كثرت سؤالات شرمنده شد ، از پرسيدن مسائل ديگر منصرف گرديد و عرض كرد : بيش از اين مزاحم نمىشوم .\r\n\r\n\r\n","description":"","footnote":"\r\n( 1 ) - قضاء حاجة المؤمن ، افضل من اعتكاف شهر ، اصول كافى / ج 2 ، ص 198 ، ح 9 باب السعى فى حاجة المؤمن .\r\n","page_name":" 197 ","page_number":197},
  {"content":"\r\n\r\nحضرت فرمودند : هر سؤالى كه به نظر تو مىآيد بپرس و از گفتن آن شرمگين مباش ، زيرا مزد و اجرت من در ازاء پاسخ به هر سؤال ، فزونتر از مجموع مرواريدى است كه فاصله ميان آسمان و زمين را پر مىكند ، لذا هيچگونه احساس رنج و زحمت نمىنمايم « 1 » .\r\nباز راوى نقل مىكند كه در زمان خلافت اميرالمؤمنى على ( ع ) كه دو ثلث جهان آن روز در زير سيطره ى حكومت اسلام بود ، آن حضرت را در مسجد كوف ديدم كه زير آفتاب‌سوزان ايستاده بودند . عرض كردم : آقاجان ، همه رفته‌اند براى ناهار و استراحت ، چرا شما اينجا ايستاده‌ايد ؟ ! فرمودند : من اينجا ايستاده‌ام تا مظلومى را يارى كنم و اگر مىشود ، گرهى از كار كسى بگشايم « 2 » .\r\nاين ، سيره و روشى است كه الگوهاى مكتب ما ترسيم فرموده‌اند و ما به حكم تبعيت از بهترين‌ها ، مىبايست آن را در زندگى فردى و اجتماعى خود متجلى سازيم ، تا مصداق و نمونه يك مسلمان كامل گرديم .\r\n\r\nخشنودى خالق ، در خدمت به خلق\r\nقانون مواسات و برادرى كه در فصلهاى پيشين در مورد آن بحث شد ، نيز بر همين معنا اشاره دارد كه اى مسلمان ! به حكم اين قانون ، بايد هميشه براى كمك به ديگران و قضاى حاجت برادران دينى خود مهيا و آماده باشى ، حالا چه شب باشد و چه روز ، اين ساعت باشد يا آن ساعت ، هر شكل و گونه‌اى كه در توان تو است ، زبانى ، قدمى ، قلمى ، با همفكرى ، با همدردى ، كم يا زياد ، آن ديگر فرقى نمىكند و عمده در اين باب ، توجه به ديگرگرايى است .\r\nراوى مىگويد : براى برآورده شدن حاجتى به خدمت امام صادق ( ع ) شرفياب\r\n\r\n\r\n","description":"","footnote":"\r\n( 1 ) - منيةالمريد / ص 115 .\r\n( 2 ) - ما خرجت الا لا عين مظلوما او اغيث ملهوفا . بحارالانوار / ج 40 ، ص 113 ، ب 91 .\r\n","page_name":" 198 ","page_number":198},
  {"content":"\r\n\r\nشدم و عرض كردم ، يابن‌رسول‌الله ! استاندار اهواز شيعه شماست ، شما براى او بنويسيد تا حاجت مرا روا سازد . حضرت كاغذ طلبيده و بر روى آن دو كلمه مرقوم فرمودند :\r\nبسم الله الرّحمن الرّحيم ، سراخاك يسرك الله « 1 » وقتى نامه امام را به استاندار دادم ، او با احترام زياد آن را گرفت و بسيار تواضع كرد و پرسيد : چه مىخواهى ؟\r\nگفتم راستش اين است كه من ماليات بدهكارم ولى از عهده پرداخت آن بر نمىآيم . او فوراً دستور داد تا دفتر ماليات را آوردند و ابتدا ماليات آن سال را از مال خودش پرداخت ، سپس گفت ماليات سال آينده را نيز از مال او بردارند . آنگاه پرسيد : خوشحال شدى ؟ وقتى مىخواستم از پيش او بيرون بيايم ، اسب مخصوصش را هم به من داد ، تشكى را كه بر روى آن مىنشست ، روى زين انداخت و مرا سوار كرد و ده هزار درهم نيز به من پرداخت و دو مرتبه پرسيد ، آيا خوشحال شدى ؟ گفتم آرى .\r\nوقتى خدمت امام صادق ( ع ) رسيدم و قضيه را براى ايشان نقل كردم ، با شنيدن هر چه بيشتر از ماجرا ، ايشان بر افروخته‌تر و خوشحال‌تر مىشدند و بيشتر تبسم مىفرمودند .\r\nپرسيدم : يابن‌رسول‌الله ! شما هم خوشحال شديد ؟ حضرت در پاسخ فرمودند : اگر كسى حاجت برادر دينى خود را برآورد و دل او را خوش نمايد ، قبل از هر چيز و هر كس خدا را خشنود كرده است ، بعد پيامبر را و سپس ما ائمه معصومين را و در مرتبه چهارم و آخر همه ، آن مسلمان را شاد و خوشحال كرده است « 2 » .\r\n\r\nخيانت ، در قالب خدمت\r\nاما اگر خداى ناكرده ، كار ، عنوان خدماتى داشت ولى به دنبال آن نه تنها خدمتى به ديگران نشد و گره‌اى باز نگرديد ، بلكه بر مشكلات ديگران افزوده هم شد ، گره‌اى بر\r\n\r\n\r\n","description":"","footnote":"\r\n( 1 ) - بحارالانوار / ج 47 ، ص 370 ، ح 89 .\r\n( 2 ) - كافى / ج 2 ، ص 190 .\r\n","page_name":" 199 ","page_number":199},
  {"content":"\r\n\r\nكارها و سنگى جلوى پاى آنها انداخته شد ، آن وقت است كه ديگر ، اين گونه كار ، نه خدماتى . بلكه كارى ضد خدمت مىشود و مورد نفرت خدا و خلق خدا واقع مىگردد .\r\nنقل كرده است كه در روز قيامت شخصى را مىآورند در حالى كه دستهايش به گردن غل شده ، چشمهايش از ترس فرورفته و رويش سياه گشته است .\r\nسپس جهت معرفى به اهل محشر ، از عرش الهى خطاب مىشود كه اين فرد ، خيانتكار به خدا و رسول اوست ، زيرا با اينكه مىتوانسته ، اما گره‌اى كار مردم باز نكرده و حاجتى از آنها برآورده نساخته است « 1 » .\r\nسوره مباركه ، ماعون با وجود كوچكى و كمى آيات ، داراى مضامين و مطالبى عالى و بالا در اين زمينه است و من از همه جوانها مىخواهم كه با انس گرفتن با قرآن‌كريم و از جمله با اين سوره شريف ، خود را براى يك آينده مطمئن بسازند و از زمينه‌هاى سقوط كه در اين ايات بدان اشاره شده است ، دورى گزينند .\r\nشاهد مثال ، ما در اين سوره مباركه ، آيه شريفه « و يمنعون الماعون » است . يعنى اى پيامبر ، آيا مىخواهى كه يك مسلمان غيرواقعى و بلكه بالاتر يك نامسلمان را به تو معرفى كنم ؟ آيا مىخواهى يك كسى كه سرانجام ، روز قيامت را تكذيب مىكند ، به تو نشان بدهم ؟ ! او آن كسى است كه مىتواند حاجتى از ديگران برآورد ولى اقدام نمىكند ، او آن كسى است كه مىتواند گره از كار مسلمانى بگشايد ولى نمىگشايد .\r\n\r\nرشوه‌گيرى ، جنگ با خدا\r\nكار خدماتى بد ، يعنى آنكه انسان بواسطه عدم انجام كارهاى مراجعه‌كنندگان در ادارات و ساير مؤسساتى كه مردم به جهت امور خدماتى به آنجا رجوع مىكنند جهنمى شود ، خصوصاً پناه بر خدا مسئله رشوه همه به ميان آيد .\r\nرشوه‌اى كه در اسلام بسيار مورد مذمت ، نكوهش و دشمنى قرار گرفته و رشوه‌خوار\r\n\r\n\r\n","description":"","footnote":"\r\n( 1 ) - اصول كافى / ج 2 ، ص 367 ح 1 ، باب من منع مؤمنا شيئاً . . . .\r\n","page_name":" 200 ","page_number":200},
  {"content":"\r\n\r\nمحارب با خدا و رسول او معرفى گرديده است . داستانى را در اين زمينه بشنويد و ببينيد كه بزرگان دين و مؤمنين به كلام و اوامر الهى ، چگونه با اين پديده شوم و نفرت‌انگيز برخورد خصمانه كرده‌اند .\r\nمرحوم آيت‌الله العظمى سيد محمّدباقر دُرچه‌اى ، استاد مرحوم آيت‌الله العظمى بروجردى و يكى از علماى بزرگ اصفهان بودند . ايشان بنا به دعوت يك تاجر بازارى براى صرف شام ، به منزل او رفتند . بعد از اينكه شام را صرف كردند و مهمانى به پايان آمد و مرحوم آقاى دُرچه‌اى عازم رفتن شدند ، شخص تاجر يك سندى را در پيش ايشان گذارد و از آقا خواست كه آن را امضا كنند .\r\nاين عالم بزرگ تا احساس كردند كه اصل مهمانى و غذايى را كه خورده رشوه بوده است ، رنگ مباركشان تغيير كرد و شروع به لرزيدن كردند و فرمودند : اى بىانصاف ، من با تو چه كرده بودم كه اين زهر مار را به خورد من دادى ؟ ! بعد بلافاصله از اتاق بيرون رفتند و كارى كردند تا غذاهاى خورده شده را استفراغ كنند و چون معلوم است كه همه آن غذاها بيرون نمىآيد ، ايشان مرتباً گريه مىكردند و از اينكه غذايى را با شبهه ى رشوه خورده بودند ، دائماً در ناراحتى و نگرانى به سر مىبردند .\r\nبنابراين اگر كسى كار و تلاش خدماتى انجام داد و در پى آن رشوه گرفت ، يا ربا خورد و يا منت گذارد ، بداند كه دچار يك خدمت منفى و يك كار ضدارزشى شده و نتيجه كارش را از بين برده است . اين اختصاص به كارها و فعاليتهاى اقتصادى ندارد ، بلكه منت گذاردن به دنبال هر كار خيرى چه در خانه و بين پدر و پسر ، مادر و دختر ، زن و شوهر و بر عكس ، و چه در بيرون ازمنزل بين همسايگان و دوستان و آشنايان ، كارى بسيار مذموم است و انسان حكم گاو شيردهى را پيدا مىكند كه با يك لگد ، همه شيرها را مىريزد و از بين مىبرد . منت گذاشتن بر كسى ، اعمال خوب انسان را تباه و ضايع مىسازد .\r\n\r\nعاقبت خير در خدمت به محرومين\r\nكسانى كه در پى سير و سلوك و مراتب و درجات عرفانى هستند و مىخواهند\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nخودسازى كه از اهم كارهاى يك مسلمان آگاه است داشته باشند و به عاقبت خير مىانديشند ، بايد بكوشند كه حداقل در 24 ساعت ، يك حاجت از مردم برآورند ، گرهى از كار كسى بگشايند و دلى را خوش كنند .\r\nعلىبن‌يقطين اگر چه وزير هارون و در دربار ظلم او بود و طبعاً گناهى بزرگ به حساب مىآمد ، اما چون خدمتگزار به خلق خدا بود و مىتوانست در آن دستگاه ظلم و جور قدمى بر مظلوم و حاجتمندى بردارد ، اما موسىبن‌جعفر ( ع ) ، او را زا بيرون آمدن از دربار هارون منع فرمودند و خواستند كه در آنجا بماند تا به خواسته‌هاى مسلمانان و محرومان و مظلومان رسيدگى نمايد . در مقابل ، براى اينكه جاسوسان هارون نتوانند به كار او كه شيعه امام كاظم ( ع ) بود پى ببرند ، حضرت او را از جريان آگاه مىساختند و در تنگناها به فريادش مى رسيدند و نيز حضور او را در حكومت طاغوتى هارون كه برايش بسيار سخت بود ، كفاره گناهان او مىدانستند .\r\nشما مردم مسلمان و به خصوص شما جوانان عزيز هم اگر انتظار عاقبت به خيرى داريد و اگر مىخواهيد خدا و رسول ائمه طاهرين ( ع ) از شما راضى باشند ، به اندازه ى قدرت و توان بايد به ديگران خدمت كنيد ولو با يك سلام گرم و يا يك تواضع و فروتنى در مقابل يك مسلمان و اين چنين است نقش و اهميت كار خدماتى كه اگر خوب و مثبت شد به آن درجه از ارزش و ثواب مىرسد كه بدان اشاره شد ، و اگر منفى و بد گرديد ، منفور و مذموم و موجب خسران و ضلالت است .\r\nلذا آنان كه به كار خدماتى در ادارات و امثال آن اشتغال دارند بكوشند تا گرهى هر چند هم كوچك بر كار يك مسلمان نيندازند ، حتىالمقدور از كاغذ بازى و امروز و فرداكردن و دست به سر نمودن مردم بپرهيزند و از اين نعمت بزرگ بدست آمده به نحو احسن و كامل استفاده نمايند و از اينكه با كارهاى ناپسند ، زحمات خود را به كار خدماتى منفى و بد بكشانند ، به خداى بزرگ پناه ببرند و از او در مصون ماندن از اين شر استعانت بجويند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nمسائل كلى كار و كوشش\r\n\r\nجهان آفرينش . جهان حركت و تلاش\r\nوقتى ما به پيرامون خود و جهان اطراف بنگريم خواهيم ديد كه اگر شب و روز پيدا مىشود ، اگر فصلهاى چهارگانه سال ، به دنبال هم ظاهر مىگردند و اگر اين جهان بىانتها و نامحدود پابرجاست ، همه در اثر حركت و فعاليت است . تصور كنيد كه يك لحظه ، كره‌اى كه ما بر روى آن زندگى مىكنيم ، از حركت و فعاليت تعيين شده ، كندى كند و يا باز ايستد . در آن صورت چه واقعه‌اى رخ خواهد داد ؟ ! فاجعه‌اى بس هولناك كه در پى آن نه تنها با گرما و سرماى بىحد و حساب ، ساكنين و موجودات روى آن را نابود خواهد ساخت ، بلكه براى جهان هستى نيز اصطكاك و تصادم عجيبى به وجود خواهد آورد . كرات با يكديگر برخورد كرده و بعد از متلاشى شدن ، در فضاى لايتناهى به حركت در آمده و مايه آشفتگى و اختلال در نظم ديگر ستارگان خواهد شد .\r\nوجود معدنهاى بيشمار فلزى و غيرفلزى همچون طلا ، نفت ، گاز ، آهن ، مس و صدها نوع معدن گرانبهاى ديگر ، همگى نمايانگر كار و كوشش و تلاش سخت و تحمل مشكلات و مصائبى است كه زمين ما ، در اثر حركت و فعاليت بدان دست يافته است .\r\nساليانى بس دراز طول كشيده تا مثلًا فضولات دريايى ، درختان و ديگر موجودات روزگاران پيشين در اثر فعل و انفعالات و فشارهاى طاقت‌فرسا به معدنهاى بزرگ طلاى\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nسياه يعنى نفت تبديل شده است و همينطور ديگر مخزنها و معدنهاى مختلف .\r\nگلبوهاى سفيد و قرمزى كه در بدن ما انسانها و ساير حيوانات به وظيفه خطير نگهبانى از هجوم ميكربها به بدن و سوخت‌رسانى به همه بخشها و اندامها مشغول هستند و به ميلياردها ميليارد مىرسند . اگر روزى ، ساعتى و يا حتى لحظه‌اى دست از كار و تلاش بردارند ، ديگر ، اثرى از اين بخش از موجودات باقى نخواهد ماند و اين قاعده در همه ى بخشهاى حيات و قسمتهاى مختلف جهان حكمفرماست . هر كجا كه اثرى از ارزش ، نظم ، حيات و . . . به چشم مىخورد نشان از وجود فعاليت و حركت و تلاش در پشت آن دارد .\r\nيك دانه ى گندم زمانى مىتواند به بالاترين درجه علو و تكامل برسد كه آنى دست از كوشش و تلاش و تحمل سختى بر ندارد ، لذا از زمانى كه در درون خاك قرار مىگيرد ، با خاك سياه و خشن ، و محيط تاريك اطراف خود مىستيزد و همزمان ، حركت و فعاليت را براى دوانيدن ريشه در زمين و رشد شاخه و ساقه به طرف بالا آغاز مىكند تا سرانجام به پيروزى رسيده و سر از خاك بيرون مىآورد و تن به نسيم روح‌بخش و شعاع نورانى خورشيد مىسپارد ، سپس آن تن ظريف و زرين را به سنگهاى بىرحم و خردكننده آسياب داده و بر اثر اين تحمل ، ماده سفيد و نرم آرد را حاصل دسترنج زحمات خويش مىگرداند ، آنگاه بعد از خميرشدن ، در گرماى طاقت‌فرسا و سوزان تنور ، پله و مرحله ديگرى از تكامل معنوى خود را ادامه مىدهد تا سرانجام در زير دندانهاى يك انسان دوباره خمير گشته و دوره ى جديدى از حركت و تلاش را آغاز مىكند و بالاخره وارد خون شده و از آنجا به نطفه و جنين و يك انسان تبديل مىشود .\r\nنابرده رنج گنج ميسر نمىشود مزد آن گرفت جان برادر كه كار كرد\r\nانسان نيز كه از اين چرخه و قانون مستثنى نيست ، اگر مىخواهد عنوان قهرمانى اشرف مخلوقات را هميشه بر سينه خود داشته باشد ، ناچار از عبور اين مسير و گام برداشتن در راه حركت ، كار و كوشش و توليد و . . . است و چنين نيست كه در هر حالى ولو با\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبيكارى و تنبلى بتواند سرآمد موجودات جهان باشد كه در اين صورت انتظارى بيهوده و پوچ را خواهد داشت و همانطور كه سكون و بىحركتى در اجزاء عالم مايه ى از هم پاشيدگى و نابودى عالم مىگردد و اثرى از آن باقى نمىگذارد ، انسان بيكار و دست كشيده از فعاليت و تلاش و يا كارگر كارهاى منفى و بد نيز باعث فساد ، گناه و عباشى خود و سرانجام جامعه انسانى و متلاشى شدن محيط اطراف خود مىگردد .\r\n\r\nاسوه‌هاى كار و تلاش در جامعه انسانى\r\nچهره‌هاى درخشان علم و دانش كه از آنها به نيكى و بزرگى ياد مىشود ، همگى پرونده ى روشنى پر از همت ، كوشش ، تلاش و تحمل سختى دارند و از تن‌پرورى و تنبلى و عياشى بدور بوده‌اند ، زندگى فقيرانه و هجوم مشكلات و مصائب بر آنها ، گواه خوبى بر اين مدعاست .\r\nپاستور ، نيوتن ، انيشتين و گاليله كه نمونه‌هاى كوچكى از كاروان بزرگ انسانهاى فعال و تلاشگر جامعه انسانى ما هستند ، با كار و كوشش و نديده گرفتن و يا تحمل مصائب به اين درجات بلند علمى رسيده‌اند . براى آنها راحتى ، عروسى و عزا مانع كار نبوده و در هيچ موقعيتى از فعاليت باز نمىايستادند .\r\nمرحوم صاحب جواهر با نوشتن يك دوره فقه ، اين مطلب را ثابت كردند كه انسان زمانى موفق و كامل مىشود و مىتواند منشاء آثار جاويدان باشد كه حركت ، كوشش و تحمل سختىها را سرلوحه زندگى خويش قرار دهد و به جز هدف عالى و الهى به چيز ديگرى نينديشد . ايشان در يكى از روزهايى كه به نوشتن اين كتاب گرانبها و شريف مشغول بودند ، فرزند پسرشان از دنيا رفت و پدر و مادر را در غم و اندوه فرو برد . مراسم غسل و كفن انجام شد ولى تشييع جنازه و تدفين به فردا موكول گرديد . لذا جنازه را در خانه مرحوم صاحب جواهر گذاردند .\r\nايشان يك خانه محقر با دو اتاق داشتند كه يكى از آنها براى مطالعه و ديگرى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبراى خانواده‌شان بود .\r\nلذا ناچار تابوت فرزند را در اتاق مطالعه قرار دادند . آقا بعد از اينكه نمازشان را در مسجد خواندند و به منزل مراجعت فرمودند ، از يك طرف جنازه ى پسر را مىديدند و از درگذشت او ناراحت بودند و از طرفى ديگر مىبايست كتابشان را بنويسند ، لذا بر سر جنازه ى جوان ، دل را متوجه خداوند كرده و مشغول نوشتن جواهر شدند و ثواب ان را براى فرزندشان نثار و هديه كردند و بدين سان آن كار عظيم معجزه گونه به انجام رسيد و ايشان به عنوان صاحب جواهر ، در عالم فقه و فقاهت ، چون دُرّ گرانبهايى درخشيدند و حوزه‌هاى علميه را براى هميشه تاريخ منوّر و مفتخر فرمودند .\r\n\r\nاستفاده از فرصتها\r\nدر ميان كشورهاى جهان ، بعضى از ملتها را مىبينيم كه ميانگين كار در ميان آنان با ساعتها مىرسد و بدين سبب از نظر اقتصادى به رتبه‌هاى بالايى رسيده و به پيشرفتهاى چشمگيرى نايل شده‌اند تا جاييكه مورد تحسين و حسرت و حسادت كشورهاى ديگر حتى ابرقدرتها واقع گرديده‌اند ، در حالى كه شايد از كشورهاى ديگر ، اين ميزان به دقايقى چند ، بيشتر نرسد و از اين روى باعث شده تا در زمره ى كشورهاى عقب مانده و توسعه نيافته و يا در حال رشد باقى بمانند و نتوانند لذت رشد و پيشرفت و استقلال و آقايى را درك و لمس نمايند .\r\nاين سنت الهى است كه تنبل و بيكاره بدبخت باشد و اين قانون خلقت است كه عياش ، بيچاره باشد .\r\nقانون خلقت است كه بايد شود ذليل هر ملتى به راحتى و عيش خوكند\r\nخلاصه كلام اينكه سعادت و خوشبختى يك جامعه و افراد آن ، مرهون كار و فعاليت ، و شقاوت و بدبختى آنها بر اثر تنبلى و بيكارى آنهاست . شفاعت ، رحمت ، اميدوارى ، دل پاك و عزادارى براى ائمه معصومين ( ع ) كه بعضى افراد ناآگاه ، غافل\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو بيكاره ، آنها را براى تنبلى و توجيه كارهاى بيجاى خود مستمسك و دستاويز قرار مىدهند هر كدام در جاى خود و با شرايط مناسب خود ، كاربرد دارد و بدون كار و تلاش و عمل صالح سودى نمىبخشد و مثل كاشتن ارزن و انتظار گندم داشتن است .\r\n\r\nيك پند عملى از لقمان حكيم\r\nدرباره ى حضرت لقمان ( ع ) نقل مىكنند كه ايشان غلام بود و شخصى او را خريد كه كمتر از او عملى و كار نيكى ديده مىشد . ولى تكيه كلامش اين بود كه خدا ارحم‌الراحمين است . نيمه‌هاى شب كه لقمان براى عبادت از خواب بيدار شد ، آقا را نيز صدا كرد كه برخيز و براى آخرتت كارى بكن . جواب داد : بگذار بخوابيم ، خدا ارحم‌الراحمين است و خوابيد .\r\nاذان صبح كه شد ، او را بيدار نمود كه قافله نماز شب خوان ، نمازهايشان را خواندند و توشه‌شان را برداشتند ، پس براى نماز صبح بلند شو . گفت : برو ، خدا ارحم‌الراحمين است .\r\nبعد از اينكه تعقيبات نماز صبح لقمان به پايان رسيد ، نزديك آفتاب باز به سراغ آقا رفت كه : جهان متلاطم است ، خروس را ببين كه از اين طرف به آن طرف مىرود و مرتباً فرياد مىزند : ايها الغافلون قوموا ، ( اى غافلان ! بپاخيزيد ) لااقل نماز صبحت را بخوان ، بلندشو . گفت : خدا ارحم‌الراحمين است و خوابيد . ساعتى بعد كه آفتاب به او رسيد از خواب بيدار شد و بعد از خوردن صبحانه ، مقدارى گندم در اختيار لقمان قرار داد كه براى كاشت به صحرا ببرد . لقمان براى اينكه او را متنبه سازد و درس محسوسى به او بدهد ، گندمها را نگهداشت و به جاى آن مقدارى ارزن روى زمين ريخت و آمد .\r\nمدتى بعد كه براى سرگشى از گندمزار به آنا رفتند ، جز مقدارى علق سبز شده چيز ديگرى كه نشانه كاشت گندم باشد ديده نشد ، آقا گفت : مگر گندمها را نكاشتى ؟ گفت نه . گفت چرا ؟ گفت ديدم كه گندم‌گران است ، حيفم آمد آن را بر زمين بريزم ،\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبجاى آن ارزان كاشتم ، خدا كه ارحم‌الراحمين است ، ان شاءالله گندم سبز مىشود . گفت چه مىگويى ؟ مگر مىشود ارزن بكارى و گندم درو كنى ؟ لقمان گفت از تو ياد گرفتم . مگر مىشود از اول شب تا صبح بخوابيم ، آن وقت بگوييم كه خدا ارحم‌الراحمين است ؟ و يا دلت پاك باشد ؟ !\r\nكلامى كه امروزه هم ما كم و بيش آن را از افراد لاابالى و بىقيد مىشنويم . مثلًا آقا نماز نمىخواند ، خانم ، بدحجاب و جلف در محلهاى عمومى ظاهر مىشود و مايه خدشه‌دارشدن عفت عمومى مىگردد و وقتى به آنها گفته مىشود كه با اين كار ، جواب خدا را چه مىدهى ؟ با يك حالت وقيحانه‌اى مىگويند ، دلت پاك باشد . ما امام حسين ( ع ) را داريم و خدا ارحم‌الراحمين است ! اما اگر درست بنگرند ، به يقين خواهند ديد كه چنين نيست و كارها و افعال ، تا ذره ى كوچك و ناديدنى آن حساب دارد و باعث ثواب و عقاب مىگردد .\r\n فَمَن يَعمَل مِثقالَ ذَرَّةٍ خَيراً يَرَهُ وَ مَن يَعمَل مِثقالَ ذَرَّةٍ شَرّاً يَرَهُ  « 1 » « پس هر كس هم وزن ذره‌اى كار خير انجام دهد آن را مىبيند و هر كس هم وزن ذره‌اى كار بد كرده آن را مىبيند » .\r\nبا توجه به بحثهاى گذشته و چنان كه از آيات و روايات بدست مىآيد ، تلاش و فعاليت سالم و عمل صالح ، داراى شرايطى است از جمله :\r\n1 - ايمان به خدا\r\n2 - استقامت\r\n3 - نظم و انضباط\r\n\r\n\r\n","description":"","footnote":"\r\n( 1 ) - سوره ى زلزله / 7 و 8 .\r\n","page_name":" 208 ","page_number":208},
  {"content":"\r\n\r\n\r\nايمان به خدا\r\nقبلًاً گفتيم كه در قرآن‌مجيد ، چيزى در حدود پانصد آيه راجع به كار و كوشش و تلاش و عمل صالح دارد ، اما شما كمتر آيه‌اى را مىبينيد و بهتر است بگوييم ، هيچكدام از آيات را نخواهيد يافت كه در آن ، كار خوب و عمل صالح ، با ايمان به خدا توأم و همراه نباشد . البته در بعضى از آيه‌ها ، ابتدا ايمان را ذكر فرموده مثل : « الذين آمنوا و عملو الصالحات » و در بعضى ديگر ، عمل صالح را بر ايمان مقدم داشته است مانند :\r\n« من عمل صالحاً من ذكرو انثى و هو مؤمن » .\r\nتمام اقساط كار و كوشش و مخصوصاً كار فرهنگى اگر بخواهد به حال فرد و جامعه نافع و سودمند باشد ، ناگزير بايد در زير چتر ايمان به خدا برود تا مشمول آن همه ثواب و اجر شود ، در غير اين صورت اين كار و كوشش ، همراه با نتيجه ى نيك و خير نخواهد بود و در نهايت به ضرر و زيان جامعه خواهد انجاميد .\r\nاصولًا بيشتر يا تمام مفاسدى كه براى بشريت پيش آمده است و مىآيد ، از همين طريق ، يعنى كار و فعاليت بدون ايمان به خدا و علم و دانش منهاى دين بوده است . از جمله اين مفاسد بزرگ ، پيدايش مسلكها و مكتبهاى انحرافى ، اختراعى و خلق‌الساعة است ، بدين صورت كه وقتى انسانى عالم شد اما با عملى غيرمتكى بر ايمان ، اين علم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمنهاى دين ، مايه سوءاستفاده او مىشود و به انحراف و فريب يك ملت و از بين رفتن استقلال يك كشور منجر مىگردد . به عبارت ديگر اگر علم و دانش منهاى ايمان شد ، ممكن است از فيضيه ، علىمحمد باب بيرون آيد و از دانشگاه ، كسروى و كسروى منشها به جامعه تحويل و يا كسانى بيرون آيند كه براى ارضاى شهوت جنسى ، يا چند روز رياست و مقام ، مملكت را بفروشند .\r\nدنياى امروز ما دنيايى بسيار فعال و تلاشگر و داراى رشدى بسيار سريع ، در مقاطع علمى است كه اگر چه تحسين‌آميز است ، اما چون همين دنياى پيشرفته ، خود را به ايمان به خدا پيوند نزده ، اين دانش و رشد علمى او را به تباهى كشانده است . مثلًا از جمله پيشرفتهاى آنان ، شكستن اتم بود كه فى نفسه كار خوبى به شمار مىرود زيرا هم نشان از بلوغ و نشان فكرى انسان دارد و هم استفاده‌هاى بسيارى را در زمينه هاى گوناگون زندگى بشر به همراه مىآورد . ولى متأسفانه ، اين دانش و علم حساس در اختيار كسانى قرار گرفت كه يا اصلًا دين نداشتند و يا خدا را حاضر و ناظر بر كارهاى خود نمىدانستند و لذا اولين ننتيجه آن دو بمب اتمى شد كه ظرف چند لحظه بيش از يكصد و پنجاه هزار نفر بيگناه را در ژاپن به خاك و خون كشيد و دامن انسانيت را لكه‌دار ساخت ، و مواردى از اين قبيل كه كم هم نيستند .\r\nبالا رفتن ميزان مصرف روزانه قرصهاى خواب‌آور در غرب ، كه گاه به چندين ميليون هم مىرسد و افزايش سرسام‌آور خودكشىها ، نشانگر دلهره ، اضطراب خاطر ، و غم و غصه‌اى است كه از علم و كار و تلاش منهاى دين و ايمان سرچشمه گرفته است و مىرود تا بنيان و اساس جامعه غربى را از درون بپوساند و از بين ببرد .\r\n\r\nعمل صالح در پرتو ايمان\r\nبنابراين اگر سعادت و تكامل يك جامعه در پرتو فعاليت و تلاش و حركت و مرهون كار و كوشش است كه هست تنها در زير پرچم و چتر ايمان و دين و حاضر\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو ناظر دانستن خداوند ميسور و محقق خواهد شد . در آن صورت است كه همه كارها نقش سازندگى و آبادانى به خود مى گيرد و مايه رشد و تكامل واقعى جامعه مىگردد . اگر اتم شكسته مىشود ، به سمت استفاده‌هاى صلح‌جويانه و بشر دوستانه مىرود . اگر ادوات جنگى از هواپيما و توپ و تانك و موشك ساخته مىشود ، در موقع دفاع مشروع از خود نه در تهاجم ظالمانه و حمله به ديگران مورد استفاده قرار مىگيرد و اگر علمى نشر مىيابد ، در جهت اعتلاى انسانيت و روحيه ى والاى انسانى منتشر مىگردد . ديگر در كار توليدى ، تقلب و سر هم بندى كردن نيست ، زيرا دين دارد و خدا را حاضر مىداند . ديگر در كار توزيعى ، گرانفروشى و اجحاف و خداى ناكرده كم‌فروشى و نگاههاى آلوده پيدا نمىشود ، زيرا مؤمن است و بر ناظربودن خداوند ايمان دارد . ديگر كار خدماتى نيز مايه نگرانى و دردسر مردم نيست ، زيرا كارمند يك اداره در پشت ميز ، يا در هر جاى ديگر به روز رستاخيز و معاد ايمان دارد ، لذا فقط به خدمت به خلق خدا و مردم و مراجعين مىانديشد و در اين راه با آنچه در توان دارد مىكوشد و از كم‌كارى و بدكارى گريزان است .\r\nبنابراين اگر مىبينيم كه در جامعه‌اى ، از اداره و بازار و كارخانه و صنعت گرفته تا خانه و دبيرستان و دانشگاه ، مصيبت فراوان حكمفرما شده و مشكلات بيشمارى پيدا گرديده است ، به خاطر اين است كه در آنها خدا حاكم نيست و ايمان جايگاهى ندارد .\r\nمثلًا اگر در خانواده‌اى زن و شوهر و بچه‌ها ، خدا را حاضر و ناظر بدانند و معاد و روز حساب باورشان آمده باشد ، مرد خانه ديگر بداخلاقى نمىكند و نق نمىزند زيرا از امامش شنيده كه فرموده است ، مرد بداخلاق فشار قبر دارد « 1 » زن نيز ديگر پرخاشگر و بد زبان نيست ، چون ايمان دارد كه در آن جهان ، اين زبان به قدرى بزرگ مىشود كه روى زمين افتاده و پايمال اهل محشر مىگردد همينطور بچه‌ها ، ديگر جسارت و بىادبى نسبت به والدين خود روا نمىدارند ، چرا كه از عاقبت بد خود بيمناك هستند .\r\n\r\n\r\n","description":"","footnote":"\r\n( 1 ) - فروع كافى / ج 3 ، ص 136 ، ح 6 .\r\n","page_name":" 211 ","page_number":211},
  {"content":"\r\n\r\n\r\nايمان عملى در انجام كارها\r\nبه هر صورت ، اولين شرطى كه در كار و تلاش موفق حائز اهميت است ، ايمان عملى است كه فعاليت در پرتو آن سازنده و نافع مىشود ، و اين امرى فطرى است ، يعنى در نهاد و فطرت همه ى انسانها به وديعت گذارده شده و انسانها همانگونه كه با تشنه شدن به دنبال آب مىروند و نيازى به استدلال و برهان ندارند ، اين را نيز مىيابند و به دنبال آن مىروند .\r\nبعثت همه ى انبياء الهى نيز در همين راستا و براى بيداركردن اين فطرت خداجوى و خداياب است و اين با ايمان استدلالى و برهانى متفاوت است ، لذا شما افراد زيادى را مىبينيد كه حتى سواد خواندن و نوشتن هم ندارند ، اما به محض مواجهه ى با گناه به واسطه همان ايمان فطرى و عملى ، به آن پشت پا زده و از ارتكاب آن خوددارى مىورزند .\r\nبراى دستيابى به ايمان عملى و فطرى و بيدارى و شكوفاكردن آن اعمالى است كه بر آنها سفارش و تأكيد فراوان شده است ، از جمله نماز اول وقت ، نماز شب ، سروكار داشتن با منبر و محراب ، خدمت به مردم و خلق خدا ، روزه چه واجب و چه مستحب و وقتى اين امور با كار و تلاش و كوشش توأم شد و همراه گرديد ، راه سعادت را در پيش روى جامعه مىگشايد و آنها را به سر منزل مقصود مىرساند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nاستقامت\r\nاز شرط ايمان به خدا و توجه به او در همه كارها و تلاشها كه بگذريم ، شرط ديگرى نيز وجود دارد كه اگر فعاليت و كوشش بخواهد به نتيجه برسد و مثمرثمر گردد ، بايد جداً مورد توجه و عنايت قرار گيرد و آن استقامت و پشتكار در كارها و اعمال است ، يعنى وقتى انسان كارى را شروع كرد و حركتى را آغاز نمود ، از مشكلات آن نهراسد ، خود را نبازد و عقبگرد نكند .\r\nوجود مشكلات و موانع در همه ى امور ، مخصوصاً در زمينه كار و كوشش كه اينك مورد بحث ماست ، امرى طبيعى و عادى و غيرقابل انكار است . البته هر كارى ، مشكلات و مصائب متناسب به خود دارد ولى بىشك ، خالى از آن نيست و به فرمايش حضرت اميرالمؤمنى ( ع ) دنيا سرايى است كه آن را غم و اندوه فراگرفته است « 1 » .\r\nاين آميختگى كار با سختى و ناراحتى ، انسان را وامىدارد كه اگر چنانچه مىخواهد به هدف برسد و كارى را كه در پيش گرفته به اتمام برساند و به نتيجه دلخواه دست يابد ، مىبايد با آنها دست و پنجه نمر كند ، با سعه صدر و صبر و تحمل به آنها فائق شود تا سرافراز از اين معركه بيرون آيد .\r\n\r\n\r\n","description":"","footnote":"\r\n( 1 ) - ( الدنيا ) دار بالبلاء محفوفه . نهج‌البلاغ ( فيض الاسلام ) / خطبه 217 .\r\n","page_name":" 213 ","page_number":213},
  {"content":"\r\n\r\n\r\nسعه ى صدر و صبر ، دوبال استقامت\r\nسعه صدر و صبر و تحمل ، دو عامل مهم و اساسى است كه به منزله دوبال در شراط استقامت و پشتكار كاربرد و بنيانى دارد و ميزان موفقيت و كارآيى آن را در حد بسيار بالايى تضمين مىنمايد . براى روشن شدن جايگاه اين دو عامل و چگونگى كاربرد آنها مثالى از خانواده مىزنيم .\r\nاصولًا در بين همه خانواده‌ها ، بين زن و شوهر ، اختلافاتى با شدت و ضعف و كيفيت‌هاى گوناگون وجود دارد ، اگر توافق اخلاقى بين آنها به برسد ، اين ازدواج ، موفق خواهد بود و اين دو ، زوج خوبى بشمار مىروند . حال اگر اختلافى پيدا شد و تكاليفى كه بين زن و شوهر هست به فراموشى سپرده شد ، مرد و زن بايد هر دو با تسلط بر اعصاب ، در رفع آن بكوشند ، يعنى مرد با تلطف ، با مهربانى ، با زبان خوش و نصيحت همسرش را ارشاد و نسبت به وظيفه‌اش يادآورى و راهنمايى كند و يا خانم ، با شوهرش اين گونه برخورد نمايد ، يعنى سعى كنند با تسلط بر اعصاب ، به مرور زمان و مو به مو و كم‌كم مشكل را از ميان بردارند . اگر چنين شد ، اين را سعه ى صدر مىگويند .\r\nاما گاهى چنين نمىشود ، يعنى خانم ، با اينكه زن خوبى است ، عفت دارد ، شوهردارى و بچه‌دارىاش را خوب انجام مىدهد ولى پرخاشگر است و با اندك مشكلى بناى تندى را مىگذارد و تلطف و مهربانى شوهر هم سودى نمىبخشد و يا مرد خانه ، انسانى متدين و زحمتكش است و نسبت به خانم خانه هم كوتاهى نمىكند ، ليكن با كوچكترين مسأله‌اى ، بهانه مىگيرد و اوقات تلخى مىكند و تذكرات همسرش او را از اين كار باز نمىدارد ، در اينجا ديگر بايد صبر و تحمل كرد و از خود ، ايثار و عفو و گذشت نشان داد .\r\nبه عبارت ديگر اگر مشكل با حوصله و تسلط بر اعصاب و اندك اندك حل شد ، علماى اخلاق در اينجا سعه صدر را استعمال مىكنند ، ولى اگر حل نشد و مشكلات\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nتحمل گرديد ، به اين صبر و تحمل مىگويند . در هر صورت ، براى به انجام رساندن و نتيجه گرفتن از كارها ، استقامت كردن و پشتكار داشتن با دو پشتوانه مهم سعه ى صدر و تحمل ضرورى و لازم است .\r\n\r\nاستقامت در كارهاى عبادى\r\nعبادت نيز كه ما آن را در زمره ى بهترين كارهاى خوب و عمل صالح برشمرديم ، به نوبه خود داراى مسائل و مشكلات خاصى است . نماز اول وقت خواندن ، نمازجماعت ، نمازشب ، روزه ماه مبارك رمضان ، مخصوصاً خمس و زكات دادن ، جهاد در راه خدا و همينطور ساير افعال عبادى و اعمال صالحه ، همه مشقت و رنج دارد و مشكلاتى را بر عاملين آن تحميل مىكند ، ليكن انسان بايد با صبر و حوصله و تحمل ، آنها را پشت سر بگذارد و به فوز عظيم و رستگارى بزرگ نايل آيد و مواظب باشد تا مشكلات ، او را وادار به عقب‌نشينى نكند .\r\nبسيارى از اوقات ديده مىشود كه افرادى موفق به نماز شب شده و مدتى به اين سعادت دست مىيابند ولى بعد از يكى دو ماه عقب نشسته و دست از اين خير كثير بر مىدارند ، زيرا خواب ، به عنوان يك مشكل ، خود را نشان مىدهد و او بجاى اينكه با سعه صدر و تحمل و صبر بر آن فائق آيد ، تسليم آن شده و ديگر ادامه نمىدهد . يا مثلًا كسانى اهل خمس دادن بوده‌اند ولى به علت پيش آمدن مشكلاتى چه اجتماعى و چه فردى از دادن آن امتناع مىورزند و خود و زندگى فرزندانشان را به مال غصبى و شبهه ناك آلوده مىسازند . البته بايد دانست كه همه اينها از وسوسه‌هاى شيطان است و غالباً هم از كارهاى كوچك و ناچيز شروع مىشود و آهسته آهسته آن كار خوب را از زندگى انسان خارج مىسازد .\r\nكار فرهنگى نيز به نوبه خود ، آميخته با يك سرى مشكلات و سختيهاست و نياز مبرم به استقامت و پشتكار دارد و به قول مرحوم آيت‌الله‌فشاركى استاد مؤسس حوزه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nعمليه قم ، عالم شد مثل چاه كندن با سوزن است .\r\n\r\nفقر ، مشكل عمومى دانشمندان\r\nبا يك مطالعه گذرا و اجمالى در زندگى و حالات بزرگان علم و دين ، خواهيم ديد كه اصولًا همه با مشكل فقر دست و پنجه نرم كرده‌اند و مشكل اقتصادى ، به صورت يك پديده ى عمومى و همگانى ، براى اكثر علما و دانشمندان بزرگ از قديم تا كنون مطرح بوده است . مرحوم ميرزاى قمى كه از نظر مقام علم و عمل در مرتبه بالايى قرار داشته براى تأمين مخارج خانواده و ما يحتاج درسىاش ، نماز استيجارى مىخوانده است .\r\nدر روايات مىخوانيم كه پروردگار عالم مىفرمايد : من علم را در فقر و كوشش گذارده‌ام « 1 » . لذا كمتر كسى هست كه در رفاه مادى و يا بدون تلاش و كوشش به مقاماتى رسيده شد . بسيارى از بزرگان ما آثار علمى و جاويدانشان را در زندان نوشته‌اند . مثلًا بوعلىسينا ، كتاب قانون را ، و مرحوم خواجه نصيرالدين طوسى ، شرح اشارات را ، در زندان به رشته تحرير در آورده است . مرحوم شهيد اول با علم به اينكه چند روز ديگر اعدام مىشود ، در يك مدت كوتاه 6 روزه يك دوره فقه يعنى متن لمعه را در زندان نوشت . شهيد ثانى نيز چنين بود . حضرت امام خمينى كتاب شريف تحريرالوسيله را هنگام تبعيد در تركيه ، نگارش فرمودند و همينطور موارد مشابه ديگر .\r\nبديهى است روشى كه اينك بسيارى از محصلين ما ، دانشجويان ما و ديگر مرتبطين با كتاب و علم و دانش در پيش گرفته‌اند ، كه آن بازدهى ثمربخش و مبارك را به همراه نخواهد داشت . شما زياد مىبينيد كسانى را كه در طول دوران يك ساله تحصيلى ، اوقات خود را به شكلهاى مختلف به بطالت مىگذرانند و شب امتحان كه مىشود ، شبانه‌روز را به خواندن مشغول مىشوند تا بلكه جبران آن عقب‌ماندگى را بنمايند و روشن است ، درسى كه در طرف چند روز ، آن هم براى دادن امتحان خوانده\r\n\r\n\r\n","description":"","footnote":"\r\n( 1 ) - وضعت العلم فى الجوع و الجهد . بحارالانوار / ج 78 ، ص 453 ، ح 21 ب 33 .\r\n","page_name":" 216 ","page_number":216},
  {"content":"\r\n\r\nمىشود ، در عرض همين مدت كوتاه هم از ذهن انسان خارج مىگردد .\r\nرهرو آن‌نيست‌كه‌گه تند وگهىخسته رود رهرو آنست كه آهسته و پيوسته رود\r\nبنابراين بايد در همه كارها بطوركلى ، از كار عبادت گرفته تا كار فرهنگى و توليدى و ساير بخشهاى كار وتلاش ، استقامت و پشتكار را وجهه ى همت خود قرار داد و در اثر پيداشدن مشكلات كه امرى انفكاك‌ناپذير از زندگانى اين دنياى مادى و معنوى ماست ، عقب‌نشينى نكرد و از آنها نهراسيد .\r\nقرآن مجيد ، نسبت به پشتكار و استقامت ، با صراحت تمام اشاره كرده و مىفرمايد : نزول ملائكه رحمت و بشارت بر بهشت الهى ، زمان محقق مىشود كه انسان در راه خدا گام بردارد و در اين راه استقامت داشته باشد .\r\n انّ الَّذينَ قالُوا رَبُّنَا اللهُ ثُمَّ استَقَمُوا تَتَنَزَّلُ عَلَيهِمُ الْمَلائِكَةُ ألّا تَخافُوا وَ لا تَحزَنُوا وَ أَبشِرُوا بِالجَنَّةِ الَّتي كُنتُم تُوعَدُونَ  « 1 » « به يقين كسانى كه گفتند پروردگار ما خداى يگانه است ، سپس استقامت كردند فرشتگان بر آنان نازل مىشوند كه نترسيد و غمگين مباشيد و بشارت باد بر شما آن بهشتى كه به شما وعده داده شده است » .\r\n\r\nنبوع يعنى چه ؟ و نابغه كيست ؟\r\nمسئله نبوغ كه بعضى آن را يك امر ذاتى مىدانند و شخص نابغه را به عنوان يك انسان و الا مورد احترام و تكريم قرار مىدهند ، در ديد بسيارى يك پديده ى اكتسابى و تحصيلى است ، يعنى كسانى كه ولو از لحاظ استعداد و هوش در سطح متوسطى هستند ، اگر بتوانند در كارى كه دارند ، پشتكار به خرج بدهند ، مىتوانند به هدفى كه دارند\r\nبرسند .\r\n\r\n\r\n","description":"","footnote":"\r\n( 1 ) - سوره ى فصلت / 30 .\r\n","page_name":" 217 ","page_number":217},
  {"content":"\r\n\r\nوقتى از انيشتين در اين رابطه سؤال كردند ، گفت : من از نظر استعداد ، در سطح مادون متوسط قرار داشتم و داراى حافظه و ذهن قوى نبودم . ليكن به واسطه پشتكار و استقامت در كار به اين درجه از مقامات علمى و پيشرفت نايل گرديدم .\r\n\r\nسكاكى از صفر تا عاليترين رتبه\r\nداستان سكاكى ، دانشمند معروف دنيا اسلام را شنيده‌ايد ، زندگى اين عالم بزرگ ، مصداق خوب و روشنى براى اين مطلب ماست كه بايد در كارها ، استقامت و پشتكار داشت تا شاهد پيروزى را در آغوش كشيد .\r\nسكاكى مردى آهنگر بود . روزى صندوقچه‌اى بسيار كوچك و ظريف از آهن ساخت كه چون در ساختن آن خيلى زحمت كشيده و هنرنمايى كرده بود و شاهكار خود مىدانست ، به رسم هديه آن را براى پادشاه وقت برد . همينطور كه در نزد شاه منتظر نتيجه و تحسين وصله نشسته بود ، دانشمند بزرگى وارد مجلس شد ، شاه و تمام حاضران از جاى برخاستند و سپس با كمال احترام دو زانو در مقابل او نشستند . سكاكى كه سخت تحت تأثير اين نشست و برخاست و تجليل و احترام قرار گرفته بود پرسيد اين شخص كيست ؟ به او جواب دادند كه او يكى از علماست .\r\nسكاكى از گذشته خود بسيار تأسف خورد و پيش خود انديشيد كه چرا من تحصيل علم نكنم تا به اين مقام بزرگ نايل شوم ؟ ! از مجلس بيرون رفت و يكراست به طرف مدرسه شهر شتافت . او كه در اين هنگام سى سال از سنش گذشته بود از معلم خواست تا به او درس فقه بياموزد تا عالم گردد . مدرس گفت : گمان نمىكنم كه با اين سن و سال به جايى برسى ، عمرت را بيهوده تلف نكن .\r\nاما سكاكى دست بردار نبود و اصرار مىكرد . لذا معلم يك مسئله بسيار ساده ى فقهى از نظرات ابوحنيفه را كه مردم شهر هم پيرو آن مذهب بودند به او ياد داد و گفت : اين مسئله را حفظ كن و فردا آن را براى من بازگو نما و خواست تا بدينوسيله ميزان هوش\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو استعداد او را بسنجد . مسئله اين بود : شيخ ابوحنيفه مىگويد : پوست شگ نجس است ولى با دباغى پاك مىشود .\r\nسكاكى نيز براى اينكه علاقه خود را به درس خواندن نشان بدهد ، صدها مرتبه آن را تكرار كرد تا به اصطلاح خودش از حفظ شد .\r\nروز بعد كه استاد از او درس را پرسيد ، با غرور در ميان مجلس درس ، سؤال استاد را پاسخ داد اما درست به عكس آنچه استاد گفته بود . شاگردان ، ابتدا به پاسخ او خنديدند و سپس با توهين و استهزاء او را از مدرسه بيرون كردند .\r\nده سال از اين ماجرا گذشت ، روزى از فرط دلتنگى سر به كوه و صحرا نهاد . اتفاقاً گذار او به جايى افتاد كه قطره‌هاى آب از بلندى بر روى تخته سنگى مىچكيد و در اثر مداومت ، سوراخى در دل سنگ پديد آورده بود . سكاكى مدتى با دقت آن منظره را تماشا كرد ، سپس با خود گفت : نه ذهن و حافظه ى تو از اين سنگ ، سخت‌تر است و نه علم از اين آب نرمتر . اگر مداومت و پشتكار داشته باشى ، سرانجام موفق خواهى شد . اين را گفت و بيدرنگ به شهر بازگشت و با اينكه سِنّى در حدود چهل سال داشت ، با اطمينان خاطر ، توكل به خدا و جديت تمام سرگرم فراگرفتن رشته‌هاى مختلف علوم متداول عصر خود گرديد . خداوند هم او را در اين راه يارى كرد و درهاى علوم به رويش گشوده شد و سرانجام به مقامى رسيد كه دانشمندان و فضلاى روزگار تا عصر حاضر ، از اندوخته علمى او استفاده مىبرند و مهارت و استادى او را در علوم عربى و فنون ادبى با ديده اعجاب مىنگرند « 1 » .\r\nاو كتابى دارد به نام مفتاح‌العلوم كه شامل چهارده علم در زمينه‌هاى مختلف ادبى است . بدين ترتيب سكاكى با پشتكار و استقامت از صفر شروع كرد و به درجات عاليه رسيد .\r\nبنابراين بايد توجه داشت كه راه موفقيت در همه كارها بعد از ايمان به خدا ، جديت و\r\n\r\n\r\n","description":"","footnote":"\r\n( 1 ) - قصص العلماء / ص 229 .\r\n","page_name":" 219 ","page_number":219},
  {"content":"\r\n\r\nاستقامت در كار است و ديگر اينكه براى دستيابى به هدف هيچگاه دير نيست ، و نبايد گفت كه من پيرم و يا از من گذشته است . اينكه نمىدانم ، نمىتوانم و نمىشود در قاموس انسان مصمم راه ندارد . اگر نمىداند يا نمىتواند ، اراده نكرده و اگر نمىشود نخواسته است .\r\nاگر گويى كه بتوانم ، قدم‌درنه كه بتوانى وگرگويىكه نتوانم ، بروبنشين كه نتوانى\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nنظم و انضباط\r\nديگر از مواردى كه موفقيت در كارها به آن بستگى تام دارد ، داشتن نظم و برنامه است و اين روشن‌ترين درسى است كه ما از عالم تكوين مىآموزيم ، زيرا وجود نظم حيرت‌انگيز و شگفت‌آور حاكم بر جهان است كه توانسته عالم پهناور و بيكران را با اين همه گستردگى و عظمت ، بدون هيچگونه تصادم و برخوردى حفظ كند و نگهدارد .\r\nوجود نظم و تربيت در كارها و زندگى باعث مىشود تا بزرگترين سرمايه زندگى انسانها يعنى عمرى كه نمىشود براى آن قيمتى در نظر گرفت ، در راه صحيح به كار رود و از هدر رفتن آن جلوگيرى شود .\r\nدر مطالب گذشته به سيره ى علماى بزرگ و دانشمندان موفق در امور مختلف استناد كرديم ، تنظيم وقت و نظم و ترتيب در انجام كارها نيز يكى از رموز موفقيت اين بزرگان است . اگر شما مىيبنيد شهيد اول و شهيد ثانى توانسته‌اند افتخار بيافرينند و مثلًا شهيد ثانى موفق شده با حدود 54 سال عمر پربركت ، بيش از 200 جلد كتاب تأليف نمايد به خاطر اين بوده است كه اوقات خود را تنظيم كرده بودند . اگر شما شيخ طوسى را مىبينيد كه افتخارى براى عالم تشيع شده است ، بدين سبب بوده كه برنامه‌ريزى منظم در اوقات زندگى خود داشته است . عبادت و مطالعه و خواب و ديگر امورش داراى وقت\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nخاصى بوده و وقت هيچ امرى را به امر ديگرى اختصاص نمىداده است .\r\n\r\nنظم و ترتيب در زندگى امام ( قدس سره )\r\nمن خودم چهارده سال در درس حضرت امام خمينى ( قدس‌سره ) شركت مىكردم ، شايد در تمامى اين سالها ، ايشان چهارده روز تعطيلى و يا چهارده دقيقه تأخير نداشتند . مدت زمانى هم كه ايشان در نجف بودند ، رفت و آمدشان براى ديگران ، حكم ساعت را داشت و طلبه‌ها ساعتهايشان را مثلًا با زمان حرم آمدن ايشان تنظيم مىكردند و هيچ چيزى در راه اجراى اين برنامه منظم ، مانع و سد نمىشد .\r\nاز قول فرزندشان مرحوم حاج آقا مصطفى ( ره ) نقل شده است كه : امام ، برنامه هر شبشان اين بود كه بايد به حرم مطهر اميرالمؤمنين ( ع ) در نجف مشرف شوند و اين برنامه بدون هيچ تغييرى انجام مىشد . در يكى از شبهاى زمستان كه هوا بسيار طوفانى و سرد بود و باران هم مىباريد ، امام را ديدم كه مهيا شده‌اند تا به حرم مشرف شوند .\r\nعرض كردم مگر اميرالمؤمنين ( ع ) دور و نزديك دارند ؟ فرمودند : نه ، از من به خودم نزديكتر است . گفتم : اگر چنين است ، امشب زيارت را در منزل بخوانيد . با تبسمى فرمودند : مصطفى ، اين حالت عوامانه را از ما نگير . و سپس عازم حرم گرديدند .\r\nاصولًا همه بزرگانى كه به جايى رسيده‌اند چه عالم دينى كه ما چند نمونه از آن را ذكر كرديم و چه علما و دانشمندان علوم طبيعى و مادى ، داراى نظم در زندنگى و تنظيم وقت بوده‌اند و از اين موهبت الهى بسيار بهره‌مند شده‌اند .\r\nدر ميان عوام مشهور است كه وقت طلاست ، اينها اگر چه خواسته‌اند ارزش وقت و عمر انسان را متذكر شوند ، اما در واقع راه را به خطا پيموده‌اند ، زيرا حتى براى يك لحظه از لحظات زندگى انسان هم نمىشود قدر و قيمتى معين كرد . امام صادق ( ع ) براى شخصى مطلبى بيان فرمودند ، او كه از مطلب و محتواى فرمايش امام ( ع ) خيلى لذت برده بود اظهار داشت : يابن‌رسول‌الله ! كلامتان مثل درّ و گوهر بود . حضرت در حالى كه\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمتبسم بودند فرمودند : هل الدرّ الاحجر ؟ ( مگر درّ چيزى جز يك پاره سنگ است ؟ ! ) . يعنى اين چه تشيبهى است كه مىكنى ، كلام من و درّ كه يك سنگ است چه شباهتى با هم دارند ؟ و اين گونه تشبيه كردن عمر آدمى و لحظات گرانبها و غيرقابل قيمت گذارى آن با طلا ، كه يك فلز است ، اگر چه به واسطه استكمالش داراى قيمتى گرديده و ارزشمند شده است .\r\n\r\nجوانى و عُمر ، اولين سؤال در آخرت\r\nبه هر صورت ، اگر مىخواهيم حداكثر و بيشترين بهره و سود را از زندگانى محدود و عمر كوتاه ببريم و جزء زيانكاران محسوب نگرديم ، مىبايست اوقات و لحاظت را با يك برنامه صحيح و منظم ، تنظيم نماييم تا اگر به كارى مشغول هستيم ، آن كار با كمترين ضايعه به بهترين وجه ممكن به انجام برسد و عمر ما بازدهى مفيد خودش را داشته باشد همين عمرى كه قبل از هر چيز ، حتى نماز و حق‌الناس از آن در قيامت سؤال مىشود .\r\nدر روايات است كه انسان قبل از اينكه براى حسابرسى وارد قيامت شود ، يك بازپرسى ويژه دارد كه اگر توانست از عهده ى جواب آن برآيد براى رسيدگى به ساير اموراتش به صحنه قيامت وارد مىشود و اگر از جواب بازماند ، ديگر نوبت به بقيه سؤالات نمىرسد و او را مستقيماً به جهنم مىبرد .\r\nالعبد لايزول قدماه يوم القيامة حتى يسئل عن شبابه فيم أبلاه و عن عمره فيم أَفناه « 1 » جوانان عزيز ! از جوانى شما سؤال مىشود . پيرهاى محترم ! از عمر شما پرسيده مىشود . اگر از جوانيتان استفاده نكرديد ، توبه كنيد و از خدا بخواهيد به شما توفيق بدهد تا جبران نماييد . افسوس كه در حال حاضر هيچكدام از ما از عمرش درست استفاده نمىكند\r\n\r\n\r\n","description":"","footnote":"\r\n( 1 ) - بحارالانوار / ج 7 ، ص 258 ، ح 1 ب 11 .\r\n","page_name":" 223 ","page_number":223},
  {"content":"\r\n\r\nو اوقات به كمترين بهايى از كف ما بيرون مىرود .\r\n\r\nاستفاده از عمر تا آخرين لحظات زندگى\r\nاز يكى از بزرگان عالم فقه نقل شده است كه به هنگام مرگ مىفرمود : مباحثه كنيد تا من در جلسه درس بميرم و در جلسه علم از دنيا بروم . مرحوم ميرزاى شيرازى كه براى مبارزه با استعمارگر قلدر آن زمان يعنى انگليس ، حكم به تحريم تنباكو كرد و سرانجام آنها را به زانو در آورد در آستانه مرگ قرار داشت ، اطرافيان مىخواستند در اين لحظات آخر ، از اين عالم بزرگ چيزى بشنوند ، هر كس آمد و چيزى گفت ، اما آقا چشمهاى مباركشان را بسته بودند و هيچ نمىگفتند . يك طلبه زرنگ كنار بستر ايشان رفت يك مسئله فقهى سؤال كرد ، ناگهان همه ديدند كه آقا چشمها را باز كردند و سؤال را به تفصيل ، جواب فرمودند و بعد از دقايقى به جوار رحمت الهى پركشيدند و بدينسان تا آخرين لحظات و دقايق عمر ، بهره ى لازم و مفيد را كسب كردند .\r\nبه هر صورت ، براى موفقيت در كارها و بهره‌بردارى بيشتر از آنها و در نتيجه به هدر ندادن عمر و تلف نكردن زندگانى ، برنامه‌ريزى مناسب ، تنظيم وقت و انجام هر كارى در موقع خودش ، دخالت مستقيم دارد و بعد از ايمان به خدا و استقامت و پشتكار در كارها ، شرط اساسى ديگرى به شمار مىرود ، و اين زمينه‌ها ، در عبادت ، در تحصيل ، در خدمت ، در تجارت ، در توليد و در همه كارهاى ديگر سارى و جارى است .\r\n\r\n\r\n","description":"","footnote":"","page_name":" 224 ","page_number":224}
  ]