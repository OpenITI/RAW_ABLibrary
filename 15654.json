[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nشهروند مسئول\r\nتبيين فريضهء امر به معروف و نهى از منكر\r\nدر بيانات حضرت آيت الله العظمى مظاهرى\r\n( مدظله العالى )\r\nتهيه وتنظيم :\r\nعلى اصغر بيگى\r\nسيد محمد صادق حسينى سرشت\r\nدانشگاه آزاد اسلامى منطقه 4 - واحد خوراسگان\r\nسدرة المنتهى\r\nشهركرد - 1388\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : بيگى ، على اصغر ، 1347 -\r\nعنوان و نام پديدآور : شهروند مسئول ، تبيين فريضهء امر به معروف و نهى از منكر در بيانات حضرت آيت الله العظمى مظاهرى ( مدظله العالى ) / تهيه و تنظيم على اصغر بيگى ، سيدمحمد صادق حسينى سرشت .\r\nمشخصات نشر : شهركرد ، سدرة المنتهى ، 1388 .\r\nمشخصات ظاهرى : 112 ص . رقمى .\r\nشابك : 18000 ريال 1 - 11 - 5149 - 600 - 978\r\nوضعيت فهرست نويسى : فيپا\r\nموضوع : امر به معروف و نهى از منكر .\r\nشناسه افزوده : دانشگاه آزاد اسلامى منطقه 4 - واحد خوراسگان .\r\nرده بندى ديويى : 3775 / 297\r\nسدرة المنتهى\r\nشهروند مسئول\r\nتبيين فريضهء امر به معروف و نهى از منكر\r\nتهيه و تنظيم : على اصغر بيگى ، سيدمحمد صادق حسينى سرشت\r\nبه سفارش : دانشگاه آزاد اسلامى منطقه 4 - واحد خوراسگان\r\nحروف نگارى : آتليه نشر\r\nنمونه خوانى و پردازش رايانه اى متن : محمد قاسمى\r\nفيلم و زينگ : ليتوگرافى سروش شهركرد\r\nچاپ : نقشينه : صحافى ؛ تك\r\nشمارگان : 2000 نسخه\r\nچاپ اول : زمستان 1388\r\nشابك : 1 - 11 - 5149 - 600 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nبسمه تعالى\r\n« و الذين ان مكناهم فى الارض اقامو الصلاة و اتو الزكوة و امرو بالمعروف و نهوا عن المنكر و الله عاقبة الامور » انسان متعهد و مسؤل آفريده شده است آن هم تعهد و مسؤليتى عظيم كه خداوند درباره‌ى آن مىفرمايد :\r\n« انا عرضنا المانة على السموات و الارض و الجبال فأبين أن يحملها و اشفقن منها و حمل الانسان انه كان ظلوما جهولا » .\r\nآرى اين بار امانت الهى و حفظ آن بر عهده‌ى انسان‌هاى با فظيلت قرار گرفته است و حمايت از ارزش‌هاى والاى دينى و مبارزه با ظلم و منكر و اصلاح جامعه نيز در همين راستا صورت مىپذيرد . در اهميت اين موضوع همين بس كه قرآن مىفرمايد : « و قاتلوهم حتى لاتكون فتنه و يكون الدين لله » .\r\nمبارزه و جنگ تا حاكميت حق و اجراى عدالت و ريشه كن شدن فساد در اين مسؤليت عظيم روشن است . در راستاى اداى اين مسؤليت و بنا به قاعده « ما لا يدرك كله لا يترك كله » مجموعه‌ى فرهنگى دانشگاه آزاد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاسلامى منطقه چهار با موافقت و تشويق معاونت محترم فرهنگى دانشگاه و رياست منطقه چهار حضرت آقاى دكتر مظاهرى بر اين آمد كه يك همايش و در حقيقت يك آموزش علمه جهت اجرايى شدن اين وظيفه‌ى خطير الهى انجام دهد كه دبير شوراى فرهنگى منطقه جناب حجت الاسلام و المسلمين بيگى ( دام عزّه ) با همت بلند و پشتكار و تحقيق اين اثر خود به عهد الهى خود عمل نموده و در اين ميان از رياست محترم حوزه علميه اصفهان و مرجع عاليقدر جهان تشيع حضرت آيت اللّه العظمى مظاهرى ( دام ظلّه العالى ) مدد جسته و ايشان با تشويق جهت افتتاحيه به مسئولين همايش دادند و ما هم بر آن آمديم جهت استغناى اين نشست علمى و كاربردى از بيانات ايشان ، سخنرانى و كتب تأليف شده از معظم له مجموعه‌اى را با نام « شهروند مسئول » با كسب اجازه از ايشان چاپ و در اختيار شركت كنندگاه قرار دهيم . اينك به فضل الهى رجاء واثق داريم اين همايش علمى كارگشا افتاده و مسئولين كشور را بيش از پيش متوجه اهميت امر به معروف و نهى از منكر و اجرايى شدن آن در جامعه نمايد . زيرا امر و نهى فقط موظه نيست ، بلكه امر و نهى گاهى در برخورد شديد تحقق مىيابد و به گفته قرآن : « و قاتلوهم حتى لا تكون فتنته و يكون الدين للّه » و اجرايى شدن اين فرمان الهى نياز به شجاعت ، جسارت و قدرت دارد كه خداوند مىفرمايد : « الذين يبلغون رسالات اللّه و يخشونه و لا يخشون احدا الّا اللّه » .\r\nو با توكل به خداوندد بايد از كار فرهنگى در محيطهاى علمى كوتاهى نكرده ، در كنار يد بيضا ، عصاى موسى و در كنار قرآن ، ذوالفقار على هم لازم است و بايد اذعان كنيم كتاب نفيس از انفاس قديسه مرجعيت تحت\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nعنوان شهروند مسئول كه گزيده‌اى از بيانات و تأليفات معظم له است ، بهترين ارمغان فرهنگى است كه بايد اساتيد و دانشجويان عزيز از آن استفاده و آن را به كار ببندند .\r\nسيد مجتبى ميردامادى\r\nمسئول نهاد نمايندگى مقام معظم رهبرى\r\nدر دانشگاه آزاد اسلامى استان اصفهان\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n1 . تعريف امر به معروف و نهى از منكر\r\nهر كار خير و پسنديده را معروف و هر كار زشت و ناپسند را منكر مىگويند . امر يعنى دستور دادن به معناى بازداشتن است . بنابراين ، امر به معروف و نهى از منكر ؛ يعنى امر كردن به خوبىها و بازداشتن از بدىهاست . مسلمانان وظيفه دارند تا افراد ناآگاه و سهل انگار را كه وظايف دينى خود را انجام نمىدهند ، به بهترين راهى كه در آنان مؤثّر است ، به انجام دادن كار نيك و پسنديده امر كنند ، و از كار زشت و ناپسند باز دارند .\r\nامر به معروف و نهى از منكر از اهمّ واجبات است و در قرآن شريف و روايات اهل بيت عليهم السّلام سفارش براى آن زياد شده است و از ديدگاه امير مؤمنان حضرت على عليه السّلام همهء واجبات در مقابل امر به معروف و نهى از منكر ، همچون نمى در برابر يم است .\r\nمطابق فحواى آيات قرآن كريم و روايات اهل بيت عليهم السّلام ، افرادى كه نسبت به اين واجب بزرگ بىتفاوت باشند ، در كيفر گناهكار در دنيا و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nآخرت شريك مىباشند ، بنابراين بر هر مسلمانى لازم و واجب است كه در اين امر مهمّ حياتى به هر نحو كه بتواند كوتاهى نكند .\r\n\r\n2 . مسئوليت‌هاى چهارگانه\r\nمقدّمه شناخت مسئوليت‌ها لازمهء امر به معروف و نهى از منكر است . بحث مسئوليت‌هايى كه يك مسلمان بر عهده دارد ، از يك نحوهء عموميّت و فراگيرى برخوردار است كه شامل اكثر قشرهاى سنّى مىشود ، يعنى همگان مىبايست در رعايت اين نكات و دستورات ظريف و حسّاس اخلاقى ، كمال دقّت و نهايت همّت را بنمايند و عمل به آنها را سرلوحهء زندگى مادّى و معنوى خويش قرار دهند و هيچ كس از آن مبرّا و بىنياز نيست .\r\nبراى تبيين بيشتر مسئوليت كه امر به معروف و نهى از منكر ، در قبال مسئوليت‌ها تعريف شده است ، اين مسئوليت‌ها را به چهار دسته تقسيم مىكنيم و جداگانه به تشريح و توضيح هر يك از آنها مىپردازيم :\r\n1 - مسئوليت جسمانى .\r\n2 - مسئوليت روحى .\r\n3 - مسئوليت اجتماعى .\r\n4 - مسئوليت عبوديّت و بندگى .\r\n\r\n1 - 2 . مسئوليت جسمانى\r\nاولين مسئوليّتى كه متوجّه نوع بشر و خصوصا جوانان است ، مسئوليت جسمانى و مواظبت كامل از جسم و پيكرهء مادّى است . جسمى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nكه از نظر اسلام ، حامل پرتوى از روح الهى و بالاترين و ارزنده‌ترين متاع‌ها و كالاهاست .\r\nچنان‌كه مىدانيد ، گل سرسبد آفرينش يعنى انسان ، مركّب از جسم و روح و داراى دو بعد متفاوت از هم يعنى بعد روحانى و ملكوتى و بعد جسمانى و ناسوتى است و به واسطهء همين تركيب است كه اشرف مخلوقات خداوند تبارك و تعالى واقع شده است . تركيبى عجيب و شگفت‌انگيز كه غيز از خداوند متعال و دانايان به علم الهى بدان واقف نشده‌اند .\r\nانسان در بعد جسمانى ، شباهت تامّى به حيوانات دارد . مىخود ، مىخوابد ، ارضا شهوت مىكند ، توليد مثل مىنمايد و خلاصه هر آنچه از تمايلات و غرائزى كه ساير موجودات و حيوانات دارند ، در او نيز هست ، و بديهى است در اين جنبه كه مختصّ به انسان هم نيست ، به تنهايى هيچ گونه استكمال و تعالى و ترقّى ندارد . براى مثال اگر شما در زندگى بعضى از جانوران و موجودات دقّت كنيد ، خواهيد ديد كه در برخى از امور زندگىشان بسيار پيشرفته و از مدنيّت بالايى برخوردارند ، ولى با اين وجود ، كوچك‌ترين استكمالى ندارند . مورچه ، موريانه ، زنبور عسل و . . . كه اصولا اجتماعى زندگى مىكنند از اين دسته‌اند . آنها از نظر روابط اجتماعى ، معاش ، خانه‌سازي ، و ساير مسائل ، در سطح شگفت‌آورى به سر مىبرند كه گاه هيچ روان‌شناس و مهندسى به پاى آنها نمىرسد ولى باز هم كمالى در كارشان نيست . يك مورچه از ابتداى خلقت مىدانست كه چگونه بايد مواد غذايى جمع‌آورى شده خود را انبار و نگهدارى نمايد ، اكنون هم‌چنين است و ميليون‌ها سال بعد هم اين‌گونه خواهد بود .\r\nخلاصه ، بعد جسمانى و حيوانيّت تنها ، هيچ‌گونه راهى به سوى ترقّى و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتعالى ندارد و جنبهء ملكوتى تنها هم‌چنين است . ملائكه‌و فرشتگان مقرّب الهىكه فقط متّصف و سرشته به اين بعد هستند نيز از استكمال محروم‌اند ، اگرچه داراى بالاترين سعهء وجودى باشند . مثلا جبرائيل از ابتداى خلقتش تاكنون يكسان است و هيچ تفاوتى نكرده است ، ساير حاملين عرش پروردگار نيز چنين‌اند .\r\nامّا اگر اين دو بعد مختلف با هم آميخت و تركيب شد ، كه در عالم هستى ، فقط انسان را داراى اين پديدهء شگرفت و شگفت مىدانيم ، آن وقت است كه از طريق كمال و تعالى به جايى مىرسد كه ارتقاء اوج آن‌را جز خداوند تبارك و تعالى نمىداند و در اين مسير چنان به پيش مىرود كه پروردگار عالم به او افتخار مىكند . لذا اين انسان است كه به لحاظ نحوهء وجودى كه دارد ، همه‌گونه پيش‌رفت برايش ميسّر است ، از تسخير فضا گرفته تا تسلّط بر پيچيده‌ترين دانش‌هاى ناشناختهء جهان كه با ظهور امام زمان ( عج ) و مفتوح شدن ابواب علم بر روى آدمى ، به نهايت و اوج خود خواهد رسيد ، از طرفى هم مىتواند عالم ملكوت را مسخّر خويش گرداند تا جايى كه ملائكه و فرشتگان بارگاه ربوبى با او حرف بزنند و افتخار كنند كه كمك‌كار و يار و غمخوار او هستند .\r\n\r\n2 - 2 . مسئوليت روحى\r\nدومين مسئوليّتى كه يك جوان نسبت به خود دارد ، در رابطه با روح و بعد معنوى اوست . همان ويژگى خاصّى كه مايهء امتياز انسان از ساير حيوانات است و او را در جايگاه برترى قرار مىدهد ، امّا به راستى روح چيست و داراى چه خصوصيّات و آثارى است ؟ تا آنجا كه از قرآن به دست مىآيد اين است كه پيرامون روح و هويّت آن ، جز خداوند تبارك و تعالى و\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nكسانىكه علمشان از خداوند سرچشمه مىگيرد ، هيچ‌كس ديگر ، چيزى نمىداند . قرآن مىفرمايد :  « و يسئلونك عن الرّوح قل الرّوح من امر ربّى . . . »  « 1 » « و از تو دربارهء روح سؤال مىكنند بگو روح از فرمان پروردگار من است » .\r\nبه هر حال هرچه كه هست ، اين‌قدر مىدانيم كه كمال انسان‌ها به روح است ، به واسطهء آن مىتوانند به آنجايى برسند كه علوّ و برترى آن‌را غير از حقّ نمىداند و هم ازاين‌رو است كه مسجود ملائكه واقع مىشوند و خداوند از آنها مىخواهد كه به جهت دميدن روحش در انسان بر او سجده كنند :  « فاذا سوّيته و نفخت فيه من روحى فقعوا له ساجدين »  « 2 » « هنگامىكه كار آن به پايان رساندم و در او روح خود ( يك روح شايسته و بزرگ ) دميدم ، همگى بر او سجده كنيد » .\r\nروح انسان با آن خصوصيات فوق الذّكر ، در ابتداى زندگى انسان ، بىشكل ، بىرنگ و يا خيلى كم‌رنگ است و در اثر اعمال ، رفتار و گفتار او ، شكل و رنگ به خود مىگيرد و نمود و بروز مىكند . اين اثرپذيرى ، گاه چهرهء انسانيّت دارد و با اين صورت رشد كرده و بزرگ و كامل مىشود و گاه به قالب حيوانيّت درمىآيد و در اين حالت مراحل كمال خود را طى مىكند و تا آنجا پيش مىرود كه در پس پردهء جسم آدم‌نما ، حيوانى درنده‌خو ، خطرناك و مخوف مىسازد .\r\nبنابراين ما با مسئوليّتى به مراتب سنگين‌تر از مسئوليّت جسمانى مواجه هستيم و عقل سليم حكم مىكند كه با دقّت و شدّت مواظب باشيم تا ضربه به روحمان نزنيم و بكوشيم تا هرچه بيشتر ، خود را به انبياء و\r\n\r\n\r\n","description":"","footnote":"\r\n( 1 ) . اسراء / 85 .\r\n( 2 ) . حجر / 29 .\r\n","page_name":" 15 ","page_number":15},
  {"content":"\r\n\r\nاولياء معصومين عليهم السّلام شبيه كنيم و متناسب سازيم تا بتوانيم در روز رستاخيز در نزد آنها باشيم و مورد شفاعتشان قرار بگيريم ، زيرا تا تناسب و شباهتى در كار نباشد ، بهره‌مندى هم معنايى نخواهد داشت . درست به سان شيشه‌ى دربسته‌اى كه در ميان اقيانوسى از آب قرار گيرد تا وقتى كه درب آن بسته باشد كوچك‌ترين نصيبى از اقيانوس نخواهد برد و هيچ گونه اعتراضى هم به اقيانوس وارد نيست . از اين‌ها گذشته ، اگر كسى مواظبتى بر روح خود نداشته باشد و در اعمال و رفتار حيوانى وارد شود و با شياطين محشور باشد ، علاوه بر اين‌كه در آخرت ، صورتى حيوانى به خود مىگيرد ، در همين دنيا هم به تناسب كارهايش ، نوعى حيوان است و ما در دنياى پيرامون خود شاهد وجود اين‌گونه افراد هستيم . نزديك‌ترين نمونهء آن ، آدم‌نمايى همچون صدام ، حاكم جبّار و خون‌ريز عراق است كه خباثت و درندگى او بر هيچ‌كس پوشيد نيست و بسيارى ديگر از اين قبيل كه نيازى به ذكر نام آنها نداريم .\r\nجوانان عزيز ، نوجوانان آگاه و همهء افراد بشر در به دو تولّد داراى سرشتى انسانى هستند ، روحى دارند بدون رنگ و صورت ، حتّى آن افرادى كه ما نمونه‌اى همچون صدام را از آنها ذكر كرديم . ليكن به تدريج به خاطر قطع ارتباط با خالق و مربّى هستى ، رفتارها و گفتارهاى خلاف و دور از شأن انسان ، از آن روحى كه قابليّت انسان شدن و رنگ خدايى به خود گرفتن داشت ، يك صورتى ديگر درست كردند و خود را به هويّت زشت و كريه ميمون آراسته و يا از هر درنده‌اى پست‌تر نمودند . آنها مىتوانستند بينديشند ، آنها قادر بودند ببينند ، آنها مىتوانستند بشنوند ، امّا از هيچ كدام از اين‌ها بهره نبردند و خود را در حيوانيّت غوطه‌ور ساختند ، آن چنان‌كه گويى براى جهنّم خلق شده‌اند ، دوان‌دوان راه آتش را در پيش\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nگرفتند :  « و لقد ذرأنا لجهنّم كثيرا من الجنّ و الإنس لهم قلوب لا يفقهون بها و لهم اعين لا يبصرون بها و لهم آذان لا يسمعون بها اولئك كالأنعام بل هم اضلّ اولئك هم الغافلون »  « 1 » « به يقين گروه زيادى از جنّ و انس را براى دوزخ آفريديم ، آنها دلهايى دارند كه با آن نمىفهمند و چشمانى كه با آن نمىبينند و گوش‌هايى كه با آن نمىشنوند ، آنها چون چهارپايانند ، بلكه گمراه‌تر ، اينان همان غافلانند » .\r\nدر پيان اين بحث ، باز هم از جوانان عزيز ، از دختر و پسر مىخواهم نگاى از روى تفكّر و تعمّق به دنياى روز و به اصطلاح متمّدن غرب و سردمداران دور از انسانيّت آن‌كه به فرمودّ قرآن را هر ميكروب و موجود خطرناك ، بدتر و پست‌ترند ، بيندازند و پند بگيرند كه انسان هرچه بيشتر مرتكب گناه شود و از صفات انسانى و رنگ خدايى دور تر گردد ، پستى و درندگى او هم افزون مىشود و به حضيض ذلّت سقوط مىكند :  « انّ شرّ الدّوابّ عند الله الصّمّ البكم الّذين لا يعقلون »  « 2 » « بدترين جنبندگان نزد خدا ، افراد كر و لالى هستند كه انديشه نمىكنند » .\r\n\r\n3 - 2 . مسئوليّت اجتماعى\r\nسوّمين مسئوليّتى كه متوجّه هر انسانى است ، مسئوليّت اجتماعى اوست . همان‌گونه كه انسان‌ها نسبت به جسم و جنبهء مادّى و در رابطه با روح و بعد معنوى خود مسئوليت دارند ، در ارتباط با اجتماع و جامعه‌اى كه در آن به سر مىبرند و زندگى مىكنند نيز وظايف و مسئوليّت‌هايى دارند كه بايد آنها را به نحو احسن ايفا نمايند و از آن مواظبت كامل داشته\r\n\r\n\r\n","description":"","footnote":"\r\n( 1 ) . اعراف / 179 .\r\n( 2 ) . انفال / 22 .\r\n","page_name":" 17 ","page_number":17},
  {"content":"\r\n\r\nباشند .\r\nجايگاه انسان را در جامعه مىتوان به سلّول‌هاى يك بدن زنده تشبيه كرد كه در آن هركس مىبايست به وظيفهء حسّاس خود آشنايى داشته باشد و به آن عمل نمايد تا به سلامت و پيشرفت جامعه خللى وارد نيايد و باعث مختلّ شدن كارها نگردد ، همچنان كه با تخطّى يك سلّول از وظيفه‌اش در بدن ، سلامت انسان به خطر مىافتد و موجب بازماندن جسم از رشد و شكوفايى مىشود . اگر در يك اجتماع ، هركس به مسئوليّت و وظيفهء خويش آگاهى و تعهّد داشته باشد و آن‌را به بهترين وجه انجام دهد ، آن مدينهء فاضله‌اى را كه همه به ديدهء يك امر ايده‌آل و تخيّلى و دست‌نيافتنى به آن مىنگرند محقّق خواهد شد و به وقوع خواهد پيوست .\r\nدر روزهاى اوّل پيروزى انقلاب اسلامى كه حضرت امام خمينى رحمه اللّه در قم تشريف داشتند ، گروهى از مردم به مقلاقات ايشان آمدند و علىرغم ديگران ، مطلب جديدى را عنوان كردند : « اماما ، ما امروز به خدمت نرسيديم تا بگوييم كه از انقلاب چه مىخواهيم ، بلكه آمده‌ايم بپرسيم كه انقلاب از ما چه مىخواهد » .\r\nاين جمله كه در اوايل پيروزى انقلاب اسلامى بود و يك شيوايى و لطافت خاصّى را به همراه داشت ، موجب خوشنودى امام راحل گرديد و باعث شد تا ايشان يك صحبت مفصّل و پرشورى براى آنها بكنند . منظور از ذكر اين واقعه و ديدار ، يادآورى و نقل اين نكته بسيار حسّاس و دقيق است كه امام امّت رحمه اللّه ، در آن صحبت فرمودند : « انقلاب اسلامى از شما دو چيز مىخواهد :\r\nاوّل : شناخت مسئوليّت و عمل كردن به آن ، به عبارت ديگر آشنايى با وظيفه و انجام آن .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nدوّم : خوسازى و تهذيب نفس » .\r\nسپس اضافه كردند ، اگر اين دو امر در انقلاب ما پيدا شود و تحقّق يابد ، ما به مدينهء فاضله خواهيم رسيد ، امّا اگر خداى ناكرده يكى از خواسته‌ها يا هر دو جامهء عمل نپوشد ، بديهى است كه انقلاب به جايى نخواهد رسيد . به راستى همين‌طور است كه اگر همه وظيفه‌شناس باشند و بعد از شناخت مسئوليّت ، به آن هم عمل كنند ، تمام نابسامانىها سامان مىيابد و موانع بر طرف مىگردد .\r\nاگر يك ادارى وظيفه‌شناس باشد ، چه رئيس و معاون و چه زيردست ، ساعت مقرّر در محلّ كارش حاضر باشد ، آنچه به عهدهء اوست به نحو احسن عمل كند و به كارش مقيّد باشد ، به زودى اداره‌ها اصلاح خواهد شد ، كاغذبازىها ، رشوه‌خوارىها و مسامحه‌كارىها از بين خواهد رفت و به دنبال آن ، دلخورىها هم بر طرف خواهد گرديد . اگر يك كاسب ، بازارى و تاجر ، وظيفه‌شناس باشد ، يعنى بداند كه معناى كسب چيست ، وجههء همّتش را خدمت به خلق خدا قرار دهد ، گران‌فروشى نكند ، احتكار نكند ، غشّ در معامله ننمايد و تقلّب نداشته باشد ، طولى نخواهد كشيد كه اين مانع همگانى بر طرف خواهد شد . اگر يك روحانى وظيفه‌شناس باشد ، اگر يك قاضى مسئوليّت خود را بشناسد يك مرد ، يك زن ، دختر و پسر از وظيفهء خود شناخت داشته باشد و به آن عمل هم بكند مشكلات به سرعت بر طرف شده و اختلافات جامعه رفع خواهد گرديد . بنابراين شناخت وظيفه در اوّلين مرحله نقش اساسى دارد و لذا اگر كسى لياقت كارى را ندارد و آن‌را بپذيرد ، از اين اصل عمده در سعادت جامعه منحرف شده و موجب ناراحتى و ركود آن خواهد گرديد . از همين جهت است كه پيامبر گرامى اسلام صلّى اللّه عليه و آله و سلّم بر اين مطلب هشدار داده‌اند كه من مىترسم بر\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكسىكه لياقت‌كارى و پستى را نداشته باشد و از روى عدم وظيفه‌شناسى آن‌را بپذيرد ، چراكه با اين كار ، براى خودش و ديگران دردسر و ناراختى ايجاد مىكند و باعث تباهى جوانى و نابودى سرمايهء عمر گرانمايه‌اش مىشود . دو گوهر ارزشمندى كه در آخر قبل از هر چيز حتّى نماز ، از آن سؤال خواهد شد . در روايات وارد شده « هيچ بنده‌اى در قيامت قدم از قدم بر نمىدارد مگر اين‌كه از جوانى او سؤال مىكنند كه چگونه گذرانده و از عمرش كه در چه‌چيز فنا كرده است » . « 1 »\r\n1 - 3 - 2 . رعايت قانون مواسات در مسئوليّت اجتماعى از شناخت وظيفه و مسئوليّت و عمل به آن‌كه منشأ خيرات و بركات بىشمارى است مىگذريم و به توضيح قانون مساوات و برادرى كه در مسئوليّت اجتماعى بسيار مورد توجّه است ، مىپردازيم . ما در اسلام دو نوع قانون داريم ، يكى قانون مساوات و ديگرى قانون مواسات . قانون مساوات اين معنا مورد نظر است كه تكاليف الهى براى همه يكسان است ، يعنى اگر تكليفى به نام نماز مىآيد ، همهء آحاد بشر ، از رسول خدا صلّى اللّه عليه و إله گرفته تا مرج تقليد و رهبر و مردم عادى در برابر آن مساوى هستند و همگان بايد آن‌را به جاى آورند ، و همين طور در ساير فرائض ، مگر اين‌كه فريضه‌اى ، براى صنف خاصّى باشد كه آن هم باز عموميّتدر همان صنف دارد . امّا در قانون مواسات ، منظور برادرى ، همفكرى ، انفاق ، رسيدگى به حال نيازمندان اعمّ از هر گونه خواسته‌اى ، مادّى يا معنوى و ساير امور مشابه است . قرآن كريم مىفرمايد : « لينفق ذو سعه من سعته و من قدر\r\n\r\n\r\n","description":"","footnote":"\r\n( 1 ) . « لا يزول العبد قدما عن قدم حتى يسئل عن شبابه فى ما أبلاه و عن عمره فى ما أفناء . . » . ( كلينى ، محمّد بن يعقوب ، الكافى ، ج 3 ، ص 208 )\r\n","page_name":" 20 ","page_number":20},
  {"content":"\r\n\r\n عليه رزقه فلينفق ممّا آتاه الله »  « 1 » « آنان‌كه امكانات وسيعى دارند ، بايد از امكانات وسيع خود انفاق كنند و آنها كه تنگ‌دستند از آنچه كه خداوند به آنها داده انفاق نمايند . . . » .\r\nيعنى هركس به اندازهء وسعش ، قدرتش ، توانايىاش و آنچه دارد ، نسبت به ديگران قانون مواسات را رعايت كند تا مشمول آند سته از رواياتى كه فرد تارك اين قانون را خارج از اسلام مىداند نگردد ، همانند روايت « كسىكه صبح كند در حالى كه سعى و اهتمام در حلّ امور مسلمين نداشته باشد ، مسلمان نيست » « 2 » . و يا « به من ايمان ندارد كسى شب را با شكم سير بگذراند در حالى كه همسايه‌اش گرسنه است » . « 3 » يعنى آن‌كس كه خودگرا باشد نه ديگرگرا ، و به هم‌نوعان و هم‌مسلكان خود نينديشد ، نمىشود او را به عنوان يك مسلمان واقعى قلمداد كرد و عاقبت چنين فردى خير و خوبى نخواهد بود .\r\nرسول گرامى اسلام صلّى اللّه عليه و إله از اين‌كه اين قانون سعادت‌آفرين الهى در ميان مردم و امّت اسلامى عمل نمىشود تأسّف مىخورند و ابراز ناراحتى مىكردند و متأسّفانه تاكنون‌غير از يك برههء كوتاه در صدر اسلام‌مورد عمل و استفادهء صحيح و كامل قرار نگرفته است ، امّا بايد بدانيم كه اين قانون در اسلام هست و بسيار بر آن تأكيد و پافشارى گرديده است .\r\nآمده است كه روزى رسول اكرم صلّى اللّه عليه و إله از كوچه‌اى مىگذشتند و ابو ايّوب انصارى ، آن صحابى باشخصيّت را ديدند كه همراه زن و بچّه‌اش در كوچه\r\n\r\n\r\n","description":"","footnote":"\r\n( 1 ) . طلاق / 7 .\r\n( 2 ) . رسول خدا صلّى اللّه عليه و إله فرمودند : « من اصبح و لا يهتمّ بامور المسملمين فليس بمسلم » . ( كلينى ، محمّدبن يعوقوب ، الكافى ، ج 2 ، ص 668 ) .\r\n( 3 ) . رسول خدا صلّى اللّه عليه و إله فرمودند : « ما آمن بى من بات شبعان و جاره جائع » . ( كلينى ، محمّد بن يعقوب ، الكافى ، ج 2 ، ص 164 ) .\r\n","page_name":" 21 ","page_number":21},
  {"content":"\r\n\r\nنشسته است . حضرت از او علّت را سؤال فرمودند ؟ پاسخ داد : « مهاجرى را ديدم كه در كوچه سرگردان بود و من به جهت اين‌كه ننگ است يك مهاجر مسلمان در كوچه باشد و من در خانه‌ام آسوده باشم ، خانه‌ام را در اختيار او گذاشته‌ام و خودم فعلا در كوچه به سر مىبرم و بر اين كار افتخار هم مىكنم » .\r\nعزيزان من ! گمان نكنيد كه اين يك داستان و يا يك واقعهء تاريخى عادى است . خير ، اين يك روايت فقهى است كه فقهاى ما دربارهء آن فتوا مىدهند و از اين‌گونه روايات ، بسيار در دست است و من از همهء مردم به خصوص شما جوانان عزيز درخواست دارم كه بكوشيد تا اين روحيه‌ى والاى مواسات را به حدّ وافر در خودتان زنده كنيد و با اين قانون زندگانى نماييد ، به نحوى كه به طور ناخودآگاه احساس كنيد كه عمرتان وقف براى ديگران است . مثلا اگر در اداره‌اى مشغول خدمت و انجام وظيفه هستيد و ارباب رجوع ، زمانى به شما مراجعه كرد كه ساعات كار پايان يافته بود ، در اداره بمانيد و با محبّت ، كار او انجام دهيد و دل يك مراجعه‌كنندهء مسلمان را خوش نماييد ، يا لااقلّ با روى باز او را راهنمايى كنيد ، در غير اين صورت اگر به هر نحوى آزرده‌خاطر از پيش شما برود ، حتما بدانيد كه رسول اكرم صلّى اللّه عليه و إله از شما آزرده شده است و يقين داشته باشيد كه ائمّهء طاهرين عليهم السّلام و از جمله امام زمان ( عج ) را رنجانده‌ايد . راوى مىگويد كه در منا بوديم و حضرت امام جعفر صادق عليه السّلام براى ما سخنرانى مىفرمودند . در ضمن صحبت در حالى كه گلايه مىكردند فرمودند : « اى شيعيان ، ما را اين‌قدر آزرده‌خاطر نكنيد و اين‌قدر دل پيامبر صلّى اللّه عليه و إله را نسوزانيد . كسى از پياى منبر برخاست و عرضه داشت : يابن رسول الله ، ما شيعه و مريد شما هستيم ، چه موقع شما را آزرده‌ايم ؟ ! حضرت به او اشاره\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nكرده و فرمودند : مثلا تو خودت ديروز قلب پيامبر صلّى اللّه عليه و إله و ما را به درد آوردى ، مگر وقتى كه سوار بر شتر از جحفه مىآمدى به يك مسلمان خسته برخورد نكردى كه از تو خواست سوارش كنى ولى تو با بىاعتنايى از او گذشتى ؟ تو در واقع با اين كارت به او توهين كرديد و نه تنها به او بلكه به ما هم اهانت نمودى و باعث رنجش خاطر ما گرديدى » .\r\nمطلب ديگر اين‌كه همه و مخصوصا جوانان و نوجوانان بايد به اين نتيجه و الا و ارزشمند برسند كه هرچه را براى خود مىپسندند و دوست دارند كه در حقّ آنها رعايت شود ، براى ديگران هم همان را بخواهند و اين حق را براى آنها هم قائل باشند . از مرحوم كلينى در كتاب شريف كافى تعدادى زيادى روايت در همين زمينه از پيامبر اكرم صلّى اللّه عليه و إله و ائمّهء طاهرين عليهم السّلام نقل شده است كه نشان و علامت يك مسلمان را چنين ترسيم مىكند : « براى ديگران دوست بدارد آنچه را براى خود دوست دارد و براى سايرين بد بداند آنچه را براى خود بد مىشمارد » . « 1 »\r\nيعنى از جوان مسلمان ! اگر دوست مىدارى كه شخصيّت اجتماعى داشته باشى ، بايد اين را براى همه بخواهى و مواظبت نمايى تا از جانب شما به كسى اهانت نشود . اگر انتظار دارى كه به محض مراجعهء به ديگران ، با روى خوش و با محبّت در برآوردن خواسته‌هايت تعجيل كنند ، در هنگام مراجعهء مردم به شما نيز با همين ملايمت و با سرعت كارهايشان را انجام بده . اگر از اين‌كه افرادى به ناموس شما ، مادرتان ، خواهرتان ، همسرتان يا دختران نگاه آلوده كنند ناراحت مىشوى ، بايد خودت نيز به شدّت از ارتكاب اين عمل زشت و حرام بپرهيزى و پيرامون آن نگردى و\r\n\r\n\r\n","description":"","footnote":"\r\n( 1 ) . « يحبّ لغيره ما يحبّ لنفسه و يكره لغيره ما يكره لنفسه » . ( كلينى ، محمّد بن يعقوب ، الكافى ، ج 2 ، ص 169 ) .\r\n","page_name":" 23 ","page_number":23},
  {"content":"\r\n\r\nخلاصه چنانچه از فريب و گول زدن و بدى توسّط ديگران به هر نحوى و در هر زمينه‌اى آشفته و آزرده‌خاطر مىگردى ، تو نيز بايد از حقّه‌بازى ، تقلّب و غشّ در هر رابطه‌اى بر حذر باشى و از آن دورى نمايى و در همهء كارها خودت را جاى ديگرى بگذارى يعنى درد ديگران را درد خود و لذّت آنها را لذّت خويش بدانى . به قول سعدى رحمه اللّه كه چنين سروده است :\r\n بنى آدم اعضاى يك‌ديگرند * كه در آفرينش ز يك گوهرند\r\nچو عضوى به درد آورد روزگار * دگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى \r\n\r\n4 - 2 . مسئوليّت عبوديّت و بندگى\r\nآخرين مسئوليّت ، مسئوليّت عبوديّت و بندگى خداى متعال است .\r\nاين مسئوليّت كه از مسئوليّت‌هاى ديگر مهم‌تر و مفيدتر است ، رابطهء انسان با خدايش را دربر مىگيرد و اين‌كه چگونه يك انسان بايد در پيش‌گاه معبودش بندگى كند و اظهار عبوديّت نمايد ، مسأله‌اى كه هيچ كس به طور شايسته و كامل نمىتواند آن‌را ايفاء كند و گريه‌ها و ناله‌هاى رسول مكرم اسلام صلّى اللّه عليه و إله و سلّم و امير المؤمنين عليه السّلام و فاطمه زهرا عليها السّلام و ساير ائمّهء معصومين عليهم السّلام ، ناظر بر اين حقيقت است كه آنها نگران بودند از اين كه نمىتوانند اين رسم عبوديّت را آن‌گونه كه شايسته و شأن آن است به جاى آورند و مىفرمودند : « ما آن‌گونه كه شايسته‌ى شناختن بودى ، تو را نشناختيم و بدان‌گونه كه شايسته‌ى بندگى بودى ، تو را بندگى نكرديم » . « 1 »\r\n\r\n\r\n","description":"","footnote":"\r\n( 1 ) . رسول خدا صلّى اللّه عليه و إله فرمودند : « ما عرفناك حقّ معرفتك و ما عبدناك حقّ عبادتك » . ( مجلسى ، محمّد باقر ، بحار الانوار ، ج 71 ، ص 23 ذيل ح 1 ) .\r\n","page_name":" 24 ","page_number":24},
  {"content":"\r\n\r\n\r\n3 . اهميّت و ضرورت امر به معروف و نهى از منكر\r\n\r\n1 - 3 . اهمّيّت امر به معروف و نهى از منكر\r\nدربارهء اين اصل مهم ، آيات و روايات بسيارى نقل شده است كه نشان‌دهنده‌ى اهمّيّت و توجّه بسيار دين مبين اسلام به امر به معروف و نهى از منكر است .\r\n1 - 1 - 3 . بيان قرآن در اهمّيّت امر به معروف و نهى از منكر قرآن كريم امّتى را كه در سايهء ايمان به خدا به وظيفهء خطير امر به معروف و نهى از منكر عمل مىكنند و در بين آنها اين فريضهء مهمّ الهى جارى است ، به عنوان بهترين امّت‌ها مىداند و الگويى براى ساير امم معرفى مىكند و مىفرمايد : « كنتم خير امّة اخرجت للنّاس تأمرون بالمعروف و تنهون عن المنكر . . . » « 1 » « شما بهترين امّتى بوديد كه به سود انسان‌ها آفريده شده‌ايد ( چه اين‌كه ) امر به معروف و نهى ازم نكر مىكنيد . . . » .\r\nدر تفسير سورهء « عصر » كه از سوره‌هاى كوچك ولى بسيار پرمحتواى قرآنى است ، يكى از دو بال پرواز به سوى سعادت و رشد ، همين امر به معروف و نهى از منكر ذكر شده است كه نمونهء كامل سفارش و توصيهء به حقّ و صبر است . در اين سورهء مبارك چنين آمده است :\r\n« و العصر * إنّ الإنسان لفى خسر * إلّا الّذين آمنوا و عملوا الصالحات و تواصلوا بالحقّ و تواصوا بالصبر » « 2 » « سوگند به زمان كه آدمى در خسران است ،\r\n\r\n\r\n","description":"","footnote":"\r\n( 1 ) . آل عمران / 110 .\r\n( 2 ) . عصر / 1 - 3 .\r\n","page_name":" 25 ","page_number":25},
  {"content":"\r\n\r\nمگر آن‌هايى كه ايمان آوردند ، كارهاى شايسته انجام دادند ، يكديگر را به حق سفارش كردند و يكديگر را به صبر توصيه نمودند » .\r\nدر تفسير آيات اين سوره مبارك مىتوان چنين گفت : « قسم به عصر و عصاره عالم خلقت ؛ يعنى حضرت ولى عصر ( عج ) ، همانا انسان‌ها همگى زيان‌كارند ، مگر آنان‌كه دو بال براى پرواز به سوى سعادت داشته باشند .\r\nنخست : ايمان به خدا و انجام دادن عمل صالح . دوّم : امر به معروف و نهى از منكر است . كسانى كه در عين ايمان به خدا و انجام دادن اعمال صالح ، به حقّ سفارش و در مقابل گناه صبر مىكنند » .\r\nيكى از كارهاى خوبى كه مسلمانان صدر اسلام انجام مىدادند ، اين بود كه هرگاه به يكديگر مىرسيدند ، به جاى تعارفات بىمحتوا و بعضا دروغ پس از سلام ، يكى نصف اوّل اين سوره و ديگرى نيمهء ديگر آن‌را مىخواند و بدين‌وسيله در هر برخوردى در شبانه‌روز ، هر يك ، ديگرى را امر به معروف و نهى از منكر مىكرد . بعضىها گمان مىكنند كه اگر خودشان خوب باشند و گناه نكنند كفايت مىكند و ديگر اين وظيفه بر دوش آنها نيست ، در صورتى كه اين تصوّر غلط تنها با روحيهء افراد بىتفاوت و بىتوجّه سازگار است و قرآن با آن مبارزه مىكند . از ديدگاه قرآن كريم ، كسانى از خسران و تباهى در امانند كه اوّلا ايمان داشته باشند و عمل صالح انجام بدهند ، و ثانيا ديگران را نيز به آن توصيه ، سفارش و امر كنند ؛ يعنى ، پرداختن به خود و به اصطلاح كلاه خود را نگه داشتن كافى نيست ، بلكه بايد به اندازهء قدرت و توان ، افراد ديگر را هم به خير و خوبى دعوت كرد و نيز از گناه بازداشت .\r\nملّتى كه يك بال داشته باشد ؛ يعنى صرفا ايمان داشته باشد و به دستورهاى دينى هم عمل كند ( ايمان فردى ) ، در آسمان كمال نمىتواند\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nپرواز كند . چنين مردمى در صورتى مىتواند پرواز كنند كه علاوه بر آن‌كه خود نماز مىخوانند ، خمس مىدهند و در راه خداجهاد مىكنند ، ديگران را نيز به اين كارها دعوت كنند . اگر كسى ايمان نداشته باشند امّا امر به معروف و نهى از منكر كند ، مانند بىعمل است ؛ يعنى عالمى كه مردم را به كارهاى نيك دعوت مىكند ، امّا خود بدان عمل نمىكند . در روايت آمده است كه در قيامت عالم بىعمل را به جهنّم مىبرند و در آنجاى از بوى بد او اهل دوزخ به خدا شكايت مىكنند . بنابراين ، كسىكه بگويد ولى عمل نكند ، يك بال دارد و نيز كسىكه عمل كند اما نگويد ، باز هم يك بال دارد و نمىتواند به سعادت برسد .\r\n2 - 1 - 3 . ائمهء اطهار عليهم السّلام و اهمّيّت امر به معروف و نهى از منكر پيامبر اكرم صلّى اللّه عليه و إله در اهمّيّت امر به معروف و نهى از منكر مىفرمايند :\r\n« خير الناس أقرؤهم و أفقههم فى دين الله و أتقاهم لله و آمرهم بالمعروف و أنها هم عن المنكر و أوصلحهم للرحم » . « بهترين مردم كسانى هستند كه قرآن را بهتر بخوانند ، در كار دينداناتر باشند ، از خداوند بيشتر بترسند ، به نيكى بيشتر امر كنند ، از بدى بيشتر جلوگيرى كنند و با خويشاوندان خود ارتباط بيشترى برقرار كنند » . پيامبر اكرم صلّى اللّه عليه و إله در حديث ديگرى مىفرمايند : « لى منّا من لم يوقّر الكبير و يرحم الصغير و لم يأمر بالمعروف و لم ينه عن المنكر » « 1 » « از ما نيست كسىكه به بزرگ‌تر احترام نگذارد ، به كوچك‌تر مهربانى نورزد و به وظيفه‌ى امر به معروف و نهى از منكر عمل نكند » . حضرت على عليه السّلام درباره اهمّيّت امر به معروف و نهى از منكر چنين مىفرمايند : « . . . و ما أعمال البرّ كلّها و الجهاد فى سبيل الله\r\n\r\n\r\n","description":"","footnote":"\r\n( 1 ) . النورى الطبرسى ، حسين بن محمّد تقى ، مستدرك الوسائل و مستنبط المسائل ، ج 12 ، ص 185 .\r\n","page_name":" 27 ","page_number":27},
  {"content":"\r\n\r\nعند الأمر بالمعروف و النّهى عن المنكر إلّا كنفثه فى بحر لجّى » . « 1 » « تمام اعمال نيكو ( نماز ، روزه ، خمس ، زكات ، حجّ و امثال آن ) و حتّى جهاد در راه خدا در برابر امر به معروف و نهى از منكر مانند قطره‌اى در مقابل درياست » . حضرت على عليه السّلام در اين حديث نمىفرمايند : « كقطره من البحر » . بلكه مىفرمايند : « كنفثه فى بحر لجّى » ؛ يعنى ، نمى در برابر يم .\r\n« نفثه » به معناى ترى اندك است . خيّاطها هنگامى كه مىخواهند سوزن را نخ كنند ، كمى آن‌را تر مىكنند ، عرب‌ها به اين مقدار ترى « نفثه » مىگويند . اين حديث شريف به تنهايى عظمت و بزرگى امر به معروف و نهى از منكر را در مقايسه با ساير عبادت‌ها و اعمال نيك نشان مىدهد .\r\n\r\n2 - 3 . ضرورت امر به معروف و نهى از منكر\r\n1 - 2 - 3 . وجوب و عبادت الهى در نظام حقوقى اسلام امر به معروف و نهى از منكر تكليفى واجب است و چنان‌چه مسلمانان به معروف و كار نيك امر نكنند يا در برابر اعمال ناپسند و منكر سكوت نمايند و از آن نهى نكنند ، گناه بزرگى مرتكب شده‌اند . امر به نيكىها و نهى از بدىها ، علاوه بر آن‌كه واجب شرعى است ، نوعى عبادت نيز به شمار مىرود و بر همين اساس ، كسانىكه به اين امر مهمّ مبادرت مىورزند ، بايد مانند عبادت‌هاى ديگر ، نيّت خود را خالص كنند و در صدد اجراى حكم الهى باشند .\r\n\r\n\r\n","description":"","footnote":"\r\n( 1 ) . الحرّ العاملى ، الشيخ محمّد بن الحسن ، وسائل الشيعه إلى تحصيل مسائل الشريعه ، ج 16 ، ص 134 .\r\n","page_name":" 28 ","page_number":28},
  {"content":"\r\n\r\n2 - 2 - 3 . لازمهء قوام جامعه اين اصل ، از اركان تعليمات اسلامى است و به نصّ صريح متون اسلامى و بيانات پيامبر اكرم ، صلّى اللّه عليه و إله اگر اين اصل در جامعه اسلامى فراموش شود ، تمام تعاليم اسلامى از اعتبار ساقط مىشود . چنان‌چه اين امر مهم در جامعه‌ى اسلامى پياده نشود ، بىدينى و فساد در آن رواج پيدا مىكند و موجب عذاب الهى مىشود .\r\nامام رضا عليه السّلام مىفرمايند : « إذا تواكلت الناس الأمر بالمعروف و النّهى عن المنكر فليأذنوا بوقاع من الله » « 1 » « هرگاه مردم امر به معروف و نهى از منكر را بر عهده‌ى يكديگر بگذراند ، پس بايد براى عذاب الهى آماده باشند » .\r\nعلاوه بر اين كه قرآن كريم تربيت اجتماعى و نقش انسان‌سازى آن‌را در جايگاهى بسيار رفيع قرار مىدهد ، كثرت روايات و احاديث وارده نيز بر اهمّيّت امر به معروف و نهى از منكر و پرهيز از بىتفاوتى و سكوت در مقابل كارهاى زشت ديگران ، دلالت دارد . امام محمّد باقر عليه السّلام مىفرمايند : « امر به معروف و نهى از منكر دو خلق از اخلاق خداى متعال است ، پس كسىكه امر به معروف و نهى از منكر را اقامه كند ، خداوند او را بزرگ و عزيز مىدارد و كسىكه به اين دو بىاهتمام باشد ، ذليل و خوارش مىسازد » . « 2 »\r\nآنان‌كه امر به معروف و نهى از منكر را اقامه نكنند ، زمينهء تسلّط\r\n\r\n\r\n","description":"","footnote":"\r\n( 1 ) . الطوسى ، أبو جعفر محمّد بن الحسن ، التهذيب ، ج 6 ، ص 177 ؛ الطبرسى ( ف اوايل سدهء هفتم ) ، رضى الدين ابو الفضل على بن أبى نصر ، مشكاة الأنوار فى غرر الأخبار ، ص 49 .\r\n( 2 ) كلينى ، محمّد بن يعقوب ، الكافى ، ج 5 ، ص 59 .\r\n","page_name":" 29 ","page_number":29},
  {"content":"\r\n\r\nبيگانگان را بر مملكت خويش مهيّا مىسازند . دشمن بشريّت از روز اوّل تا به امروز به ويژه امروزه سعى دارد كه نسل سالم را از جامعه بگيرد . حتّى به اندازه‌اى بىحيايى كرده كه تصميم گرفته است مكتب ارائه دهد براى اين كه بتواند تشكيل خانواده را از انسان‌ها بگيرد .\r\nقرآن شريف دراين‌باره مىفرمايد : « مفسد فى الأرض » كارش همين است كه « يهلك الحرث و النسل » و نيز مىفرمايد : « و من النّاس من يعجبك قوله فى الحيوه الدّنياة و يشهد الله على ما فى قلبه و هو ألدّ الخصام » « 1 » بعضىها زبانشان خيلى چرب و نرم است استدلالشان براى عوامّ بسيارگيرنده است . حتّى مكتب ارائه مىدهند ، نظير ماركس ، دوركهيم ، نيچه و فرويد . كتاب هم مىنويسند و مكتب ارائه مىدهند . روى آن مكتب هم استثمارگر شرق و غرب بسيار پافشارى مىكند ، بسيار تبليغ مىكند ، امّا خدا مىداند كه در دل اينها چيست .\r\nبعد قرآن مىفرمايد : « اينها كسانى هستند كه دشمن سرسخت بشريّت هستند » . نمىگويد دشمن سرسخت مسلمانان هستند ؛ مىفرمايد : « و هو ألدّ الخصام » ، دشمن سرسخت بشريّت‌اند . بعد يك صفتى براى اينها ذكر مىكند كه كار اينها اين است كه اگر قدرتى پيدا نكنند ، در خانه خودشان ، با رفيق خودشان انحراف درست مىكنند و امّا اگر قدرت پيدا كنند : « و إذا تولّى سعى فى الأرض ليفسد فيها و يهلك الحرث و النّسل و الله لا يحبّ الفساد » « 2 » اينها اگر قدرتى پيدا كردند كارشان اين است كه مردم را گمراه مىكنند و حرث و نسل را هلاك مىكنند .\r\n\r\n\r\n","description":"","footnote":"\r\n( 1 ) . « بعضى مردم از گفتار دلفريب خود تو را به شگفت آرند ( كه از چرب‌زبانى و دروغ به متاع دنيا رسند ) و خدا را بر راستى خود گواه گيرند ؛ و اين كس ، بدترين دشمن است » . ( بقره / 204 )\r\n( 2 ) . « و چون قدرتى يابد مىكوشد كه زراعت و نسل را نابود كند ( به جان و مال مردم تعرض كند و آنها را به نابودى بكشاند ) و خداوند فساد را دوست ندارد » . ( بقره / 204 )\r\n","page_name":" 30 ","page_number":30},
  {"content":"\r\n\r\nاين دو معنى يا به عبارت ديگر دو مصداق دارد : يك مصداق آن همين بود كه در انقلاب ما واقع شد . يعنى آن سگ زنجيرى آمريكا رها شد و آمد در ايران و كارش اين بود كه در دهى وارد مىشد و اين ده را قتل‌عام مىكرد ؛ مردم را مىكشت ؛ زن را مىكشت ؛ بچّه را مىكشت . بعد هم هرچه آبادى بود خراب مىكرد . نه فقط خانه را خراب مىكرد ، نه فقط مسجد را خراب مىكرد ، درخت مىبريد ، زراعت‌ها را نابود مىكرد . اين يك معناى « يهلك الحرث و النسل » است كه قرآن مىفرمايد اگر مثل صدّام يا ارباب صدّام ، اگر شرق ، اگر غرب ، اگر ابرقدرتها غلبه پيدا كنند به يك ملّتى و آن ملّت در مقابل آنها بايستد اينها كارشان اين است كه اگر قدرت پيدا كنند مردم را گمراه كنند ؛ و اين مردم را قتل‌عام مىكنند و هرجا آبادانى هست از بين مىبرند .\r\nمعناى ديگر آيه اين است كه ابرقدرتها آن كسانى كه دشمن بشريّت هستند نظير صهيونيسم ، كار اينها اين است كه آن نسل موجود را به انحراف مىكشند . با حجاب را بدحجاب مىكنند ، زن را با يك وضع اسفناكى به نام تمدّن در جامعه مىآورند و مردها را هم فاسد مىكنند .\r\nمشغول خودشان ، مشغول شهوت‌رانى خود مىكنند و نسل آينده را هم نابود مىكنند . معلوم است وقتى نسل حاضر نابود شد ، فاسد شد نسل آينده هم فاسد مىشود . لذا اينها روى دبستان ، روى دبيرستان ، روى دانشگاه ، روى بچّه‌ها بيشتر كار مىكنند . اينها را بيشتر از منبر و محراب منصرف مىكنند براى اين‌كه نسل آينده را به فساد بكشانند . يعنى مكتب دوركهيم مىگويد : تشكيل خانواده يعنى چه ؟ به اينجا مىرساند بىحيايى را راسل انگليسى كه يك فيلسوفى است كه دنيا روى او حساب مىكند ولو اين‌كه از نظر ما چيزى هم نمىداند ، امّا بالاخره دنيا روى او حساب مىكند\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو او را يك فيلسوف مىداند ، اين آدم نادان آخر عمرش ، دم مردنش تشكيل خانواده را غلط مىدانست . فرعون هم اين‌گونه بود : « إنّ فرعون علا فى الأرض و جعل أهلها شيعا يستضعف طائفه منهم يذبّح أبناءهم و يستحيى نساءهم إنّه كان من المفسدين » « 1 »\r\nفرعون آدم مفسدى بود يك بلاى بزرگى براى بنى اسرائيل جلو آورد وقتى كه توانست مسلّط بر آنها شود . و قرآن مىفرمايد : مسلّط هم شد زيرا اوّل اختلاف انداخت و از ناحيه آن توانست استفاده كند . اين جمله « يذبّح أبناءهم » را معمولا مفسّرين معنى كردند پسر بچّه‌ها را سر مىبريد براى اين‌كه موسى بهدنيا نيايد ؛ امّادخترها نگاه مىداشت ؛ ولى بعضى محقّقين و افراد اهل دل و ذوق مىگويند معنى اين است كه روح انسانيّت و مردانگى را از مردها و از پسرها مىبرد و دخترها را بىحيا مىكرد ، دختر بىحيا تحويل جامعه مىداد .\r\nيكى از كارهاى فرعون اين بود كه نسل آينده را خراب مىكرد ، زنها را بىحيا بار مىآورد . واى به آن وقتى كه زن بىحيا باشد . در روايات مىخوانيم كه حيا را ده قسمت كردند ، نه قسمت براى زنها و يك قسمت براى مردها . امّا واى به وقتىكه اين نه قسمت حياء از زن برود . يعنى راستى زن كارش برسد به آن‌جا كه جرأت كند معطّر از منزل بيرون رود . به اندازه‌اى بىحيا شده كه روى باز ، زينت كرده يا بىجواب يا با جوراب بدن‌نما ، بىحجاب يا بدحجاب وارد كوچه و بازار مىشود و با مردم مىگويد و مىخندد . واى به آن جامعه و واى به اين زن ! فرعون اين كار را مىكرد تا\r\n\r\n\r\n","description":"","footnote":"\r\n( 1 ) . « همانا فرعون در زمين ( مصر ) تكبر و گردنكشى آغاز كرد و ميان اهل آن سرزمين تفرقه و اختلاف افكند و طائفه‌اى را ضعيف مىشمرد ؛ پسرانشان را مىكشت و زنانشان را زنده مىگذاشت و همانا فرعون مردى بسيار مفسده بود » . ( قصص / 4 )\r\n","page_name":" 32 ","page_number":32},
  {"content":"\r\n\r\nرياستش را محكم كند ؛ بتواند بر مردم مسلّط شود ؛ آينده‌ى اين نسل را حساب مىكرد . استثمارگرها الان همين‌طورند يعنى معمولا استثمارگران دنبال اين هستند كه نسل آينده را بتوانند استثمار كنند .\r\n\r\n4 . آثار ترك امر به معروف و نهى از منكر در جامعه\r\nدر قرآن كريم دربارهء عقوبت ترك امر به معروف و نهى از منكر حكايت‌هايى دربارهء امّت‌هاى گذشته نقل شده است .\r\n\r\n1 - 4 . عذاب الهى\r\nداستانى كه در قرآن كريم درباره ترك امر به معروف و نهى از منكر آمده است ، دربارهء قوم شعيب عليه السّلام است . به حضرت شعيب عليه السّلام‌خطاب شد :\r\n« اى شعيب ! صد هزار نفر از قوم تو بايد هلاك شوند . چهل هزار نفر از گناهكاران و شصت هزار نفر از نيكوكاران . حضرت شعيب عليه السّلام‌عرض كرد :\r\n« پروردگارا ! انسان‌هاى بدكار به سبب گناهشان بايد هلاك شوند و مستوجب عذاب هم هستند ، امّا نيكوكاران به چه سبب بايد نابود شوند ؟ » خطاب شد : « اى شعيب ! به اين سبب كه آنان شاهد ارتكاب گناه بودند و سكوت كردند » ؛ يعنى به وظيفه‌ى امر به معروف و نهى از منكر عمل نكردند » . « 1 »\r\nامروزه بايد گفت از مقابل بدحجابىها بىتفاوت رد شدن ، مجالس غيبت و تهمت و گناه را سبك شمردن ، در برابر موسيقىها و نوارها و برنامه‌هاى شهوت‌انگيز سكوت كردن و بالاخره هيچ عكس العملى به صورت مثبت يا منفى با دين كار بد و منكر از خود نشان ندادن ، عاقبتى\r\n\r\n\r\n","description":"","footnote":"\r\n( 1 ) . كلينى ، محمّد بن يعقوب ، الكافى ، ج 5 ، ص 56 .\r\n","page_name":" 33 ","page_number":33},
  {"content":"\r\n\r\nجز هلاكت و بدبختى ندارد .\r\nداستان اصحاب « سبت » در سوره‌هايى از قرآن مجيد نظير سوره بقره ، مائده ، اعراف و سوره‌هاى ديگر بيان شده است . تكرار اين داستان در سوره‌هاى مختلف دليل بر اهمّيّت آن است . در زمان‌هاى قديم در روستايى نزديك ساحل دريا مردمانى زندگانى مىكردند كه شغل آنان ماهىگيرى بود . پيامبر آن مردم ، به فرمان خداوند به آنان دستور داد كه روز شنبه ماهى نگيرند و اين نوعى امتحان الهى بود . از قضا روز شنبه بيشتر از روزهاى ديگر ماهى روى آب مىآمد . به خصوص حركت آزادانه‌ى ماهىهاى بزرگ بر روى آب مردم را وسوسه مىكرد كه آن‌ها را بگيرند و چشم‌پوشى از آن ماهىها براى مردم آن سرزمين مشكل بود . آنان به گمان خود مىخواستند ، خداوند را فريب دهند و با پروردگار حيله كنند . به اين دليل حوضچه‌هايى ساختند كه با دريچه‌هايى به دريا ارتباط داشت .\r\nوقتى آب دريا به اين حوضچه‌ها مىريخت ، ماهىها هم در آن حوضچه مىافتادند و با بسته شدن دريچه‌ها ديگر نمىتوانستند خارج شوند . مردم هم روز يكشنبه اين ماهىها را مىگرفتند و به خيال خود ، حيله‌ى شرعى به كار مىبردند . قرآن كريم مىفرمايد : پروردگار عالم ، اهل قريه را به سبب نافرمانى از دستور الهى به صورت خوك و ميمون درآورد و حسب برخى روايات آنان بعد از سه روز به هلاكت رسيدند . در قرآن مجيد آمده است كه اين مردم سه دسته بودند :\r\nدسته اوّل : كسانى بودند كه با سرپيچى فرمان الهى به گرفتن ماهى مبادرت مىكردند و از گناهكاران بودند .\r\nدسته دوّم : افرادى بودند كه امر به معروف و نهى از منكر مىكردند و كار گناهكاران را نيرنگ و خدعه با خداوند مىدانستند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدسته سوّم : كسانى بودند كه ماهى نمىگرفتند اما امر به معروف و نهى از منكر نيز نمىكردند و به مسائل موجود در جامعه خود بىاعتنا بودند .\r\nهنگامى كه عذاب الهى نازل شد ، از ميان اين گروه‌ها ، فقط كسانى نجات يافتند كه امر به معروف و نهى از منكر مىكردند و گناهكاران و بىاعتنايان به هلاكت رسيدند ، زيرا كسانىكه گناهى را شاهد باشند و امر به معروف و نهى از منكر نكنند ، در آن گناه با گناهكاران شريك‌اند .\r\n\r\n2 - 4 . تسلّط بدان بر خوبان\r\nپيامبر اكرم صلّى اللّه عليه و إله درباره امر به معروف و نهى از منكر مىفرمايند :\r\n« لتأمرن بالمعروف و لتنهن عن المنكر او ليسلطنّ الله شراركم على خياركم فيدعوا خياركم فلا يستجاب لهم » . « 1 » همانا بايد كه ديگران را به معروف امر كنيد و از منكر باز داريد ، در غير اين صورت خداوند بدترين شما را به بهترين‌تان مسلط مىكند ، آن‌گاه نيكان شما خدا را مىخوانند ، ولى دعايشان مستجاب نمىشود .\r\nامير مؤمنان حضرت على عليه السّلام نيز در بيانى مشابه مىفرمايند : « لا تتركوا الأمر بالمعروف و النهى عن المنكر ، فيولّى عليكم أشراركم ثمّ يدعون لا تستجاب لكم » . « امر به معروف و نهى از منكر را ترك نكنيد ، كه در صورت ترك اين فريضهء مهمّ خداوند بدترين شما را بر جامعه‌تان مسلّط خواهد كرد ، آنگاه هرچه دعا كنيد ، مستجاب نمىگردد » . « 2 »\r\nهنگامىكه در ميان ملّتى اداى فريضه‌ى مهمّ امر به معروف و نهى از منكر فراموش شود ، انسان‌هاى ستمگر بر آنان مسلّط مىشوند و نيكان\r\n\r\n\r\n","description":"","footnote":"\r\n( 1 ) . مجلسى ، محمّد باقر ، بحار الانوار ، ج 100 ، ص 90 .\r\n( 2 ) . همان منبع .\r\n","page_name":" 35 ","page_number":35},
  {"content":"\r\n\r\nامّت در نمازها ، دعاها و مجالس عمومى به درگاه خداوند دعا مىكنند كه گرفتارىهاى آنان رفع شود ، امّا دعاى آنان مستجاب نمىشود و خداوند رحمت خود را از آنها مىگيرد .\r\nپيامبر اكرم صلّى اللّه عليه و إله بارها تأسّف خود را از عمل نشدن به وظيفهء امر به معروف و نهى از منكر ميان مسلمانان ابراز مىداشتند و مىفرمودند :\r\n« روزى فرا مىرسد كه مردم امر به معروف و نهى از منكر را ترك مىكنند ، زمانى نيز مىرسد كه مردم به جاى اين‌كه امر به معروف و نهى ا زمنكر كنند ، نهى از معروف و امر به منكر مىكنند ، در چنين روزگارى بلا و مصيبت همچون باران بر سر اين ملّت مىبارد » .\r\n\r\n3 - 4 . گمراهى\r\nمصداق ديگرى از نهى از معروف و امر به منكر اين است كه عدّه‌اى نه تنها خود در نماز جماعت شركت نمىكنند ، بلكه ديگران را هم از حضور در مسجد و شركت در نماز جماعت منع مىكنند . برخى خودشان خمس نمىدهند و مانع از آن مىشوند كه ديگران هم خمس بدهند . گروهى غيبت مىكنند ، در جامعه شايعه‌پراكنى مىكنند و آبروى ديگران را به خطر مىاندازند و ديگران را هم به انجام دادن اين اعمال ترغيب مىكنند .\r\nگاهى اوقات عدّه‌اى از مردم ، از اداى وظيفه امر به معروف و نهى از منكر توسّط ديگران هم جلوگيرى مىكنند . چنان‌چه بر اثر ترك امر به معروف و نهى از منكر يا انجام دادن آن به روش نادرست موجبات گمراهى و انحراف فردى از انسان‌ها فراهم شود ، گناه آن معادل گمراهى تمام افراد جامعه است .\r\nقرآن كريم مىفرمايد : « . . . من قتل نفسا به غير نفس او فساد فكانما قتل\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n الناس جميعا و من احياها فكانما احيى الناس جميعا »  « 1 » « هركس انسان ديگرى را ، نه به قصاص قتل كسى يا ارتكاب فسادى بر روى زمين ، بكشد ، چنان است كه همه مردم را كشته باشد و هركس كه به او حيات بخشد ، چون كسى است كه همه مردم را حيات بخشيده باشد » .\r\nاين آيهء شريفه يك معناى ظاهرى و يك معناى تأويلى دارد . معناى ظاهرى آن چنين است كه اسلام نمىخواهد كه شخصيّت انسانى پايمال شود و جان و مال و ناموس او مورد تعرّض قرار گيرد . انسان نزد خداوند به اندازهء يك دنيا ارزش دارد . بنابراين ؛ اگر كسى انسانى را بكشد ، مانند آن است كه همه مردم دنيا را كشته باشد و اگر كسى بتواند انسانى را از مرگ نجات دهد ، به مثابهء آن است كه به همهء مردم زندگى بخشيده است .\r\nامام صادق عليه السّلام در تفسير اين آيهء شريفه به يك معناى تأويلى اشاره مىكنند و آن معنا اين است كه اگر كسى موجب انحراف شخص ديگرى شود ، مانند اين است كه مردم جهان را به گمراهى كشانيده و از ميان برده است . با اين تفسير ، اگر معلّمى با سخنان خود موجب گمراهى دانش‌آموزى شود ، به منزلهء آن است كه تمام مردم جامعه را گمراه كرده است . همين طور اگر مادر و پدرى در منزل با رفتار ناشايست خود باعث شوند كه فرزند آنان به انحراف كشيده شود ، گناهى در حدّ گمراهى كلّ جامعه بر گردن آنهاست .\r\nعكس اين موضوع نيز صادق است ، اگر معلّمى با سخنان خود موجب هدايت دانش‌آموزى شود يا پدر و مادرى با انجام دادن اعمال شايسته و اهمّيّت دادن به واجبات دين ، سبب شوند كه فرزند آنان فضيلت‌ها را كسب كند و به انجام دادن احكام دينى پاىبند شود ، از اجر و پاداش بزرگى\r\n\r\n\r\n","description":"","footnote":"\r\n( 1 ) . مائده / 32 .\r\n","page_name":" 37 ","page_number":37},
  {"content":"\r\n\r\nبهره‌مند مىشوند و ثواب آن به حدّى است كه گويا تمام مردم جهان را زندگى بخشيده‌اند .\r\nاگر ما براى امر به معروف و نهى از منكر جز اين آيهء شريفه دستورى نداشتيم ، همين آيه كفايت مىكرد .\r\n\r\n5 . امر به معروف و نهى از منكر ؛ سلامت جامعه و نظارت ملّى\r\nمقدّمه دين اسلام ، رسالت هدايت همهء انسان‌ها را در تمام دوره‌ها و نسل‌ها بر عهده دارد ، بنابراين اصول و فروع آن بايد با دقّت هرچه بيشتر نگهدارى شود . كسانىكه به اين دين الهى ايمان دارند ، مسئوليّت سنگينى را در برابر حفظ و گسترش صحيح آن عهده‌دار مىباشند . اين وظيفه‌ى سنگين در پرتو قانون امر به معروف و نهى از منكر انجام‌شدنى است .\r\nكسىكه با انجام دادن كار ناپسند به خود و جامعه‌اش زيان مىرساند ، باى از كار او جلوگيرى به عمل آيد و چه‌بسا سكوت افراد صالح موجب ادامه يافتن منكر يا گسترش فساد در جامعه شود . همان‌گونه كه با شيوع بيمارى در جامعه ، ابتلاى به آن گسترش پيدا مىكند و ازاين‌رو جلوگيرى كردن از سرايت بيمارىها وظيفه همهء افراد جامعه است ، در مورد بيمارىهاى اخلاقى نيز چنين است و در صورت اهمّيّت ندادن به آنها ممكن است فساد در جامعه شيوع پيدا كند . بنابراين ، امر به معروف و نهى از منكر وظيفه‌اى عمومى است و بر يك‌يك مسلمانان واجب است . اين وظيفه در جامعه‌ى اسلامى براى نهادهاى عمومى و سازمان‌هاى دولتى بيشتر احساس مىشود .\r\nمعناى نظارت ملّى اين است كه همهء افراد جامعه بر كارهاى يكديگر\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nناظر باشند و مراقب اعمال و رفتار هم باشند . زن و شوهر بر اعمال يكديگر نظارت كنند تا واجبات دين عمل شود . پدر و مادر مراقب رفتار فرزندان خود باشند تا به انحراف كشيده نشوند . دوستان بر اعمال همديگر نظارت كنند . روحانى بر غيرروحانى و نيز غيرروحانى بر روحانى ناظر باشند ، همه مواظب باشند كه در جلسه‌ها غيبت نشود ، شخصيّت افراد پايمال نشود و دروغ گفته نشود . در بازار اسلامى گران‌فروشى و رباخوارى نشود . در جامعهء اسلامى همهء مردم بايد بر امور يكديگر نظارت كنند تا همه امور بر مدار قانون و شرع بگردد . قرآن شريف مىفرمايد :\r\n « المؤمنون و المؤمنات بعضهم أولياء بعض يأمرون بالمعروف و ينهون عن المنكر »  « 1 »\r\n« مردان مؤمن و زنان مؤمن ، برخى از آنان دوستان برخى ديگرند ، امر به معروف مىكنند و از زشتىها باز مىدارند » . بنابر آيهء شريفه ، مسلمانان دوست يكديگرند ، نشانهء دوستى آنها اين است كه بر امور يكديگر نظارت دارند . نظارت ملّى به دو روش انجام مىشود : مبارزه مثبت و مبارزه منفى .\r\n\r\n1 - 5 . مبارزه مثبت در راستاى تحقّق نظارت ملّى\r\nمبارزهء مثبت اين است كه انسان وقتى شاهد گناهى بود ، با زبان خوش و با مهربانى ، گناه‌كننده را از كار خود باز دارد ، با او صحبت كند و از عواقب كار زشتش او را آگاه سازد . يعنى اين‌كه انسان با قاطعيّت و جدّيّت امّا با نرمى و مهربانى ، برخورد كند و در مقابل گناه بايستد كه در اين ميان ، زبان خوش ، تسلّط بر اعصاب ، سعهء صدر ، صبر و استقامت در اوّلين مرحله ، كه وظيفهء عمومى و همگانى است ، نقش اساسى دارد . البتّه در مرحلهء بعد\r\n\r\n\r\n","description":"","footnote":"\r\n( 1 ) . توبه / 71 .\r\n","page_name":" 39 ","page_number":39},
  {"content":"\r\n\r\nچنانچه روى خوش و كلام نرم اثرى نداشت و سبب تجرّى گناهكارى شد ، در آن صورت بايد با قيافه‌ى گرفته و روى ترش و نگاه حاكى از ناراحتى و نگرانى برخورد شود . امير مؤمنان حضرت على عليه السّلام مىفرمايند :\r\n« پايين‌ترين درجهء نهى از منكر آن است كه با گنهكاران با چهرهء گرفته و خشم‌آلود ، برخورد كنيد » . « 1 »\r\nيعنى اگر مغازه‌دارى با خريدار بدحجابى مواجه شد با ترش‌رويى و گاه امتناع از فروش ، به او بفهماند كه مرتكب منكر شده و بايد از آن دست بردازد . يا مثلا اگر پدرى با فرزند خطاكارش روبرو شد و حرف ملايمش او را بيدار نكرد و يا مادرى با لباط نامناسب و جوراب بدن‌نماى دخترش مواجه گرديد ، با تندى و قاطعانه با آنها رفتار كنند و بدين وسيله ناراحتى خود را از كارهاى زشت آنها ابراز نمايند .\r\nخداوند به حضرت موسى عليه السّلام و برادرش خطاب مىكند :  « إذهبا إلى فرعون إنه طغى ، فقولا له قولا ليّنا ، لعلّه يتذكّر أو يخشى »  « 2 » « به سوى فرعون برويد كه او طغيان كرده است . با او به نرمى سخن بگوييد ، شايد پند گيرد يا بترسد » .\r\nتا اين مرحله ، امر به معروف و نهى از منكر بر عهدهء همهء مردم است و يك نظارت ملّى است ، امّا از اين بالاتر در حيطهء حكومت اسلامى است كه در آن صورت‌البتّه اگر گفتن اثرى نكردبه تعزير و زندان و اعدام خواهد انجاميد .\r\n\r\n\r\n","description":"","footnote":"\r\n( 1 ) حرّ عاملى ، محمّد بن حسن ، وسايل الشيعه الى تحصيل مسائل الشريعه ، ج 11 ، ص 413 .\r\n( 2 ) . طه / 43 .\r\n","page_name":" 40 ","page_number":40},
  {"content":"\r\n\r\n\r\n2 - 5 . مبارزه منفى در راستاى تحقّق نظارت ملّى\r\nمبارزه منفى اين است كه انسان معاشرت با گناهكار را ترك كند و با او دادوستد نكند . در اين صورت ، شكل مبارزه تغيير مىيابد ، يعنى اگر انسانى ديد كه ديگر تذكّر ملايم و ابراز ناراحتى مؤثّر نيست ، وظيفه‌اش ايجاب مىكند كه از شخص خلاف‌كار دورى كند ، با او نشست‌وبرخاست نداشته باشد و از دوستى و رفاقت با او بپرهيزد . چنانچه زمينه‌اى پيش آمد ، صريحا و با قاطعيّت به او اعلام كند كه چون تو به نماز بىاهمّيّت هستى ، با نوارهاى خلاف شرع سروكار دارى ، حجابت را مطابق فرمان الهى رعايت نمىكنى ، با جوراب نازك در جامعه ظاهر مىشوى ، دروغ مىگويى ، رشوه مىگيرى ، به قوانين اجتماعى كه خير و صلاح جامعه در آن است بىاعتنايى ، اسراف مىكنى و خلاصه هرگونه كار زشت و منكر ديگر را انجام مىدهى ، از اين به بعد من با تو دوست نيستم و با تو رفت‌و آمد ندارم ، چرا كه اين رفاقت و همنشينى جز انحراف و سقوط براى من ، چيزى ديگرى به همراه ندارم و بالاخره با يك مبارزهء منفى منطقى و بدون جنجال او را متوجّه اشتباهى كه در پيش گرفته بنمايد . اين نوع مبارزه كه خرجى هم ندارد باب عذر و اهمال را بر همه مىبندد و ديگر نمىتوان در مورد آن هيچ توجّهى كرد كه ؛ من نمىتوانم ، اعصاب ندارم ، برايم دردسر درست مىشود ، فايده ندارد ، اثر نمىگذارد و از اين سرى عذرهايى كه ممكن است بعضى افراد در مبارزهء مثبت پيش بشكند .\r\nدر روايات فراوانى داريم كه از شراب‌خوار دختر نگيريد ، به ترك‌كننده‌ى نماز دختر ندهيد ، از رباخوار چيزى نخوريد و به او چيزى نفروشيد و با ظالم و كسانى كه منزلشان محلّ گناه است ، معاشرت نداشته\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nباشيد .\r\nيك نمونه از مبارزه‌ى منفى در صدر اسلام را مىتوان در جنگ تبوك مشاهده كرد . قرآن كريم به اين موضوع اشاره كرده است و مىفرمايد :  « و على الثلاثة الّذين خلّفوا حتّى إذا ضاقت عليهم الأرض بما رحبت و ضاقت عليهم أنفسهم و ظنّوا أن لا ملجأ من الله إلّا إليه »  « 1 » « و خدا پذيرفت توبهء آن سه تن را كه از جنگ تخلّف كرده بودند ، آن‌گاه كه زمين با همهء وسعتش بر آنها تنگ شد و جان در تنشان نمىگنجيد و خود دانستند كه جز خداوند هيچ پناهگاهى كه بدان روى آورند ، نيست » .\r\nدر جنگ تبوك ، هنگامى كه پيامبر اكرم صلّى اللّه عليه و إله ، فرمان جهاد صادر كردند ، همهء مردم آماده جهاد شدند ، مگر كسانى كه عذرى داشتند ، مثلا به بيمارى يا نقص عضو مبتلا بودند . در ميان مردم مدينه سه نفر بدون هيچ عذرى در جنگ شركت نكردند . وقتى كه پيامبر اكرم صلّى اللّه عليه و إله و سپاهيان از جنگ بازگشتند ، آن سه نفر به استقبال آن حضرت شتافتند . پيامبر اكرم صلّى اللّه عليه و إله با ديدن آنان از دور ، دستور دادند كه هيچ مسلمانى با آنان صحبت نكند . هنگامى كه آن سه نفر به حضور پيامبر اكرم صلّى اللّه عليه و إله رسيدند ، سلام كردند امّا آن حضرت به آنان پاسخى نداد . آن به هر كدام از سپاهيان كه سلام مىكردند ، پاسخى نمىشنيدند . همهء مسلمانان با آنان قهر كردند .\r\nكار به جايى رسيد كه همسران و فرزندان آنان نيز در خانه به آنها توجّهى نمىكردند . قرآن كريم در اين مورد مىفرمايد كه براى آن سه نفر زندگى به قدرى سخت شد كه نتوانستند در شهر بمانند ، مدينه و حتّى خانهء آنها برايشان مانند زندان بود . بر اثر مبارزهء منفى مسلمانان ، آن سه نفر از كار خود پشيمان شدند و براى توبه به درگاه به بيان رفتند . پس از مدّتى\r\n\r\n\r\n","description":"","footnote":"\r\n( 1 ) . توبه / 118 .\r\n","page_name":" 42 ","page_number":42},
  {"content":"\r\n\r\nپيامبر اكرم صلّى اللّه عليه و إله به دنبال آنان فرستادند و فرمودند : « خداوند توبه شما را پذيرفت » و آنان نيز به شهر بازگشتند .\r\nحكايت بالا اين نكته را به ما مىآموزد كه بايد با گناهكار مبارزهء منفى كمنيم و با او رابطه نداشته باشيم تا از گناه خود دست بردارد . در جامعهء اسلامى همه بايد با گناهكاران مبارزهء منفى كنند و چند نفر به خصوص ، نمىتوانند كارى از پيش ببرند . اگر همهء مردم اين كار را انجام دهند ، گناه از جامعه رخت بر مىبندد . اگر با كسىكه فسق‌وفجور انجام مىدهد ، مبارزه منفى شود ، آن شخص ديگر گناه نمىكند ، چنان‌چه كسى با رباخوار معامله نكند ، او از رباخوارى دست مىكشد . پيامبر اكرم صلّى اللّه عليه و إله مىفرمايند :\r\n« كلّكم راع و كلّكم مسئول عن رعيّته » . « 1 » « تمام شما به منزلهء نگهبان و شبان يكديگر هستيد و تمام شما نسبت به ديگران مسئوليّت داريد » .\r\nاين بيان پيامبر گرامى اسلام صلّى اللّه عليه و إله نوعى تعهّد و مسئوليّت مشترك ميان مسلمانان براى حفظ و نگهدارى جامعهء اسلامى بر مبناى تعاليم اسلام به وجود مىآورد . امر به معروف و نهى از منكر شيوهء همهء پيامبر عليهم السّلام است و بدين وسيله واجبات الهى به پا داشته و جامعه اسلامى آباد مىشود .\r\nامر به معروف و نهى از منكر به توصيه‌ها و اندرزهاى كوچك در زندگى فردى و اجتماعى خلاصه نمىشود ، بلكه اين اصل بزرگ اسلامى در همهء ابعاد زندگى اجتماعى و سياسى مسلمانان مصداق پيدا مىكند .\r\n1 . يك نمونه از عمل به اين اصل مهم اسلامى ، نهضت مقدّس امام حسين عليه السّلام است . آن حضرت با صراحت كامل در وصيت خود به برادرش ، محمّد بن حنفيّه ، هدف از قيام خود عليه حكومت ستمگر را اجراى اصل\r\n\r\n\r\n","description":"","footnote":"\r\n( 1 ) . الشعيرى ، محمّد بن محمّد ، جامع الأخبار ، ص 119 .\r\n","page_name":" 43 ","page_number":43},
  {"content":"\r\n\r\nامر به معروف و نهى از منكر بيان مىكنند و مىفرمايند : « إنّى ما خرجت أشرا و لا بطرا و لا مفسدا و لا ظالما إنّما خرجت لطلب الإصلاح في أمّه جدّى فأريد أن آمر بالمعروف و أنهى عن المنكر و أسيره بسيره جدّى و أبى على بن على بن أبى طالب عليه السّلام » . « 1 » « به راستى كه من نه از سر جاه‌طلبى و سرمستى و نه به قصد اخلال‌گرى و فساد و ستم ، بلكه براى اصلا مّت جدّم خروج كردم . مىخواهم امر به معروف و نهى از منكر كنم و سيره جدّ بزرگوار و پدر گراميم على ابن أبى طالب عليه السّلام رفتار كنم » .\r\n2 . يكى ديگر از نمونه‌هاى امر به معروف و نهى از منكر مبارزه ملّت ايران با رژيم ستمشاهى بود كه با هدايت‌ها و ارشادات علماى اسلام به ويژه حضرت امام خمينى رحمه اللّه با بزرگترين منكر زمان ؛ يعنى رژيم ستمگر پهلوى مبارزه كردند و موجبات إحياى مكتب نجات‌بخش اسلام را در قرن حاضر فراهم ساختند . امر به معروف و نهى از منكر يگانه اصلى است كه ضامن بقاى اسلام و برقرارى جامعه اسلامى است . از طريق اجراى اين اصل در جامعه مىتوان حقيقت و عدالت را در مناسبات اجتماعى حاكم كرد .\r\n\r\n6 . عوامل مهمّ اجراى امر به معروف و نهى از منكر\r\nامر به معروف و نهى از منكر ، زنده‌كنندهء احكام و شعاير اسلامى است ، كه اجراى آن در جامعه منوط به عوامل ذيل است :\r\n\r\n1 - 6 . تشكيل هيأت‌هاى امركنندهء به معروف و نهىكنندهء از منكر\r\nقرآن شريف مىفرمايد : « و لتكن منكم أمّه يدعون إلى الخير يأمرون\r\n\r\n\r\n","description":"","footnote":"\r\n( 1 ) . الطوسى ( ف 460 ه . ق ) ، أبو جعفر محمّد بن الحسن ، التهذيب ، ص 371 .\r\n","page_name":" 44 ","page_number":44},
  {"content":"\r\n\r\nبالمعروف و ينهون عن المنكر و أولئك هم المفلحون » « 1 » « بايد از ميان شما گروهى باشند كه به خير دعوت كنند و امر به معروف و نهى از منكر كنند .\r\nاينان رستگارانند » .\r\nبنابراين آيهء شريفه ، در ميان امّت اسلامى همان‌گونه كه عدّه‌اى بازرگان ، گروهى كشاورز ، برخى طلبه و . . . هستند ، عدّه‌اى هم بايد خود را براى اداى وظيفهء امر به معروف و نهى از منكر آماده كنند .\r\nچه نيكوست ! همان‌گونه كه صاحبان پيشه‌هاى مختلف براى انجام دادن كار خود ، آموزش‌هاى لازم را در زمينه كار خود مىبينند و با مراحل كار ، ابزارهاى مناسب و آفت‌هاى آن آشنا مىشوند ، امركنندگان به معروف و نهى كنندگان از منكر نيز در اين زمينه آموزش‌هاى لازم را ببينند و با مراتب و درجات امر به معروف و نهى از منكر ، روش‌هاى مناسب امر و نهى ، ابزارهاى متناسب با اين كار و آفت‌ها و مشكلاتى كه ممكن است در اجراى آن بروز كند ، آشنا شوند .\r\n\r\n2 - 6 . تشكيل حوزه‌هاى علميّه\r\nبر امّت اسلامى واجب است كه حوزه‌هاى علميّه را تشكيل دهند و به طور واجب كفايى اين حوزه‌ها را اداره كنند . قرآن كريم در وجوب اين امر مىفرمايند :\r\n « . . . فلو لا نفر من كلّ فرقه منهم طائفه ليتفقّهوا فى الدّين و لينذروا قومهم إذا رجعوا إليهم لعلّهم يحذرون »  « 2 »\r\n« . . . چرا از هر گروهى دسته‌اى به سفر نمىروند تا دانش دين را بياموزند\r\n\r\n\r\n","description":"","footnote":"\r\n( 1 ) . آل عمران / 104 .\r\n( 2 ) . توبه / 122 .\r\n","page_name":" 45 ","page_number":45},
  {"content":"\r\n\r\nو چون بازگشتند مردم خود را هشدا دهند ، باشد كه از زشت‌كارى حذر كنند » .\r\nاز نظر قرآن كريم ، تشكيل حوزه‌هاى علميّه يك مصداق امر به معروف و نهى از منكر و واجب مؤكّد است و بر جوان‌ها هم واجب كفايى است كه در تشكيل حوزه‌ها و گرمى بخشيدن به آنها مشاركت كنند .\r\n\r\n7 . شرايط امر به معروف و نهى از منكر\r\nكسانىكه اداى وظيفهء بزرگ امر به معروف و نهى از منكر را بر عهده مىگيرند ، بايد داراى شرايطى باشند كه در صورت وجود اين شرايط در آنان ، امر به معروف و نهى از منكر بر آنها واجب ( واجب كفايى ) مىشود .\r\n\r\n1 - 7 . علم و آگاهى\r\nكسىكه مىخواهد امرونهى كند ، بايد معروف را از منكر تشخيص بدهد و بر كسىكه معروف و منكر را نمىداند واجب نيست . ولى هر مسلمانى بايد معروف و منكر در اسلام را بداند .\r\nآرى ؛ اوّلين شرط ، در امرونهى و شناختن معروف و منكر علم و آگاهى است . امركننده‌ى به نيكى و نهىكننده‌ى از بدى بايد بتواند معروف را از منكر باز شناسد . براى اين‌كه اعمال زشت به نام امر به معروف و نهى از منكر در جامعه به وجود نيايد ، آگاهى و بينش لازم است .\r\nائمّهء طاهرى عليهم السّلام در اين زمينه فرموده‌اند كه بهتر است شخص نادان امر به معروف و نهى از منكر نكند ، زيرا « لأنّه ما يفسده أكثر ممّا يصلحه » « 1 » ؛ يعنى ، همانا آنچه را آنان ضايع مىكنند ، بيش از چيزى است كه اصلاح\r\n\r\n\r\n","description":"","footnote":"\r\n( 1 ) . الطبرسى ، أبو منصور احمد بن على بن أبى طالب ، الإحتجاج على أهل اللّجاح ، ج 2 ، ص 320 .\r\n","page_name":" 46 ","page_number":46},
  {"content":"\r\n\r\nمىكنند . ممكن است جاهل براى بهتر كردن اوضاع جامعه امر به معروف و نهى از منكر كند ، امّا نتيجه عكس بدهد و اوضاع بدتر شود . اين نكته نمىتواند دستاويزى براى افراد شود و بگويند كه ما نسبت به معروف و منكر جاهل هستيم و از اين وظيفهء مهمّ دينى شانه خالى كنند . وظيفهء اين افراد ابتدا كسب آگاهى در اين زمينه و سپس انجام آن است .\r\n\r\n2 - 7 . اثرگذارى\r\nدوّمين شرط وجوب امر به معروف و نهى از منكر ، تأثير آن است ؛ يعنى شخص احتمال بدهد كه امر و نهى او بر فرد خطاكار تأثير مىگذارد . اگر كسى بداند كه امر و نهى او اثر ندارد ، واجب نيس ، امّا اگر كسى كوچك‌ترين احتمال در تأثير امر به معروف و نهى از منكر بدهد ، اداى اين وظيفه مهمّ بر او واجب مىشود .\r\n\r\n3 - 7 . استمرار در عمل\r\nسوّمين شرط وجوب امر به معروف و نهى از منكر ، استمرار در عمل است ؛ يعنى اين‌كه فرد خطاكار بر عمل خلاف خود استمرار ورزد و بر ادامه‌ى كار اشتباه خود پافشارى كند . پس اگر امرونهىكننده بداند يا گمان كند يا احتمال عقلايى بدهد كه گناه‌كننده عمل خود را تكرار نمىكند ، امر به معروف و نهى از منكر واجب نيست .\r\n\r\n4 - 7 . نبودن ضرر و مفسده\r\nشرط چهارم وجوب امر به معروف و نهى از منكر ، نبودن ضرر و مفسده است ؛ يعنى اين‌كه در امر به معروف و نهى از منكر ضرروزيانى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبراى آمر به معروف و ناهى از منكر پديد نيايد . بنابراين اگر شخصى بداند يا گمان كند كه در صورت امر يا نهى ضرر جانى ، آبرويى يا مالى زيادى به او مىرسد ، امر به معروف و نهى از منكر بر او واجب نيست . البتّه ، اين موضوع كلّى نيست و علماى اسلام در ابعاد مختلف آن بحث كرده‌اند . به عنوان مثال ، امام راحل بزرگوار رحمه اللّه مىفرمودند : « اگر معروف يا منكر از امورى باشد كه شارع مقدّس به آن اهمّيّت زياد مىدهد ، مثل اصول دين يا مذهب ، حفظ قرآن مجيد ، حفظ عقايد مسلمانان يا احكام ضروريه ، بايد ملاحظهء اهمّيّت شود و مجرّد ضرر ، موجب واجب نبودن نمىشود ، پس اگر توقّف داشته باشد حفظ عقايد مسلمانان يا حفظ احكام ضروريه اسلام بر بذل جان و مال ، واجب است بذل آن » .\r\n\r\n8 . مراتب و درجات امر به معروف و نهى از منكر\r\nامر به معروف و نهى از منكر به تناسب موقعيت و شرايط گناه و گناهكار و تعداد دفعات ارتكاب گناه مراتبى دارد ، كه به شرح ذيل است :\r\n\r\n1 - 8 . اهتمام به واجبات و ترك محرّمات\r\nدرجهء نخست امر به معروف و نهى از منكر اهمّيّت دادن به واجبات و اجتناب از منكرات است به طورى كه ديگران از رفتار او متنبه شوند و واجبات را به‌جا آورند و گناهان را ترك كنند ، و اين مرتبه از بهترين مراتب است و تأثير آن هم زياد است مخصوصا پدر و مادر در خانه و معلّم در مدرسه و بزرگان در اجتماع .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n2 - 8 . إعراض\r\nمرتبهء دوّم امر به معروف و نهى از منكر اين است كه از شخص معصيت‌كار رو برگردانند ، با چهرهء ناراحت با او ملاقات كنند ، از او إعراض نمايند يا معاشرت با او ترك كنند ، در صورتى كه معلوم شود كه اين كارها براى ترك معصيت گناهكار است . در اين مرتبه با شخص معصيت‌كار بايد طورى عمل شود كه بفهمد براى ارتكاب او به معصيت ، با او اين نحو عمل شده است . اين روش در صورتى صحيح است كه كار شخص اثرگذار باشد و اثر آن تنبيه شخص گناهكار باشد ، در غير اين صورت ، اگر انجام دادن اين كارها ، جنبهء تشويقى داشته باشد و گناهكار را در عمل خود گستاخ‌تر كند ، در چنين مواردى اين كار صحيح نيست .\r\n\r\n3 - 8 . تذكّر لسانى\r\nمرتبهء سوّم از امر به معروف و نهى از منكر ، امرونهى با زبان و پند و ارشاد است . امرونهى به زبان است كه واجب است اهل معصيت را نهى كنند و تارك واجب را به آوردن واجب امر كنند .\r\nممكن است شخص كار منكر انجام دهد و اين ناشى از جهل و نادانى او باشد يا بر اثر تبليغات تحت تأثير عوامل محيطى قرار گرفته باشد ، چنين شخصى نياز به راهنما و معلّم دارد . كسىكه با مهربانى با او صحبت كند و او را از معايب و مفاسد عمل زشتش آگاه كند ، احتمال دارد با گفتار نرم و با منطقى روشنگر آن عمل منكر را ترك كند . اگر شخصى به گفتار نرم توجه نكرده و اين‌گونه در او تأثير نكرد ، مىتوان با تشديد در گفتار و تهديد ، او را از كار زشت باز داشت .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\n4 - 8 . تنبيه عملى و إعمال زور\r\nمرتبهء چهارم از امر به معروف و نهى از منكر ، مرحلهء عمل و توسّل به زور است . پس اگر اطمينان داشته باشد كه ترك منكر نمىكند يا واجب را بجا نمىآورد مگر با إعمال زور و جبر ، واجب است لكن بايد تجاوز از قدر لازم نكند . گاهى اوقات إعراض و ترك معاشرت بر شخص گناهكار اثر ندارد ، يا با منطق ، بيان و پند و اندرز نمىتوان او را از انجام دادن منكر بازداشت ، در اين صورت بايد وارد عمل شد . معناى وارد عمل شدن ، فقط اعمار زور ، كتك زدن و مجروح كردن نيست ، البتّه در مواردى تنبيه عملى لازم است ، زيرا در دين اسلام هم حدّ و تعزير داريم و مواقعى وجود دادر كه هيچ‌چيز تنبيه عملى گناهكار را از كار زشت باز نمىدارد ، امّا افراد نبايد در همهء موارد سخت‌گيرى كنند و نسبت به خطاكننده خشونت روا دارند .\r\nامام خمينى رحمه اللّه مىفرمايند : در مراتب امر به معروف و نهى از منكر جايز نيست با احتمال حاصل شدن مقصود از مرتبهء پايين به مراتب ديگر عمل شود ؛ يعنى اگر انسان بداند يا احتمال دهد كه با تكر مراوده با گناهكار ، او اصلاح مىشود ، لازم نيست مراتب بالاتر را انجام دهد ، حتّى در همان مرتبهء نخست نيز اگر درجاتى باشد ، لازم است كه با احتمال تأثير درجهء پايين‌تر به همان اكتفا شود . مثلا اگر شخصى احتمال مىدهد كه با صحبت كردن با گناهكار ، مقصود حاصل مىشود ، بايد به همان نحو اكتفا كند و به درجه بالاتر عمل نكند .\r\nدر اين مرتبه اگر توقف داشته باشد جلوگيرى از معصيت بر جرح و كتك‌زدن و سخت گرفتن بر شخص معصيت‌كار و در مضيقه قرار دادن او ، جايز است ، لكن لازم است مراعات شود كه زياده‌روى نشود و لازم است در اين امر و نظير آن اجازه از مجتهد جامع‌الشرايط گرفته شود .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n9 . شيوه و آداب امر به معروف و نهى از منكر\r\nامر به معروف و نهى از منكر به شيوه‌هاى گوناگونى مىتواند انجام شود .\r\nاز بارزترين شيوه‌هاى رايج آن مىتوان به دو روش ذيل اشاره كرد .\r\n\r\n1 - 9 . شيوه لفظى\r\nامر به معروف و نهى از منكر لفظى آن است كه انسان با ايراد سخن ، خوبى كارهاى شايسته و زشتى كارهاى ناشايست را براى مردم بيان كند .\r\n\r\n2 - 9 . شيوهء عملى\r\nامر به معروف و نهى از منكر عملى آن است كه شخصى ، تنها به گفتار اكتفا نكند ، بلكه خود با انجام دادن اعمال نيك و دورى گزيدن از كارهاى زشت ، ديگران را تشويق كند . البتّه ، گفتن شرطى اساسى و لازم است ، امّا كافى نيست و هنگامى كه گفتن با عمل كردن همراه باشد ، مىتواند بر ديگران تأثير زيادى بگذارد .\r\nامر به معروف و نهى از منكر لفظى و عملى هر يك مىتواند به دو شكل مستقيم و غير مستقيم انجام شود .\r\n\r\n3 - 9 . روش مستقيم\r\nشكل مستقيم آن است كه انسان در اداى وظيفه امر به معروف و نهى از منكر به طور مستقمى عمل مىكند و گناه شخص خطاكننده را به او گوش‌زد يا او را به انجام دادن كار نيك تشويق مىكند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n4 - 9 . روش غيرمستقيم\r\nاين شكل كه مفيدتر و مؤثّرتر است ، بدين‌گونه است كه در حضور شخص خطاكار از كسىكه كار نيكى را انجام داده است ، ستايش مىشود و بدين ترتيب ، خطاكار به زشتى عمل خود آگاه مىشود .\r\nامام حسن عليه السّلام و امام حسين عليه السّلام زمانى كه كودك بودند ، پيرمردى را ديدند كه به شكل نادرستى وضو مىگرفت . آن دو بزرگوار احساس كردند كه بايد پيرمرد را از نحوهء صحيح وضو گرفتن آگاه كنند ، ديدند اگر به طور مستقيم به او بگويند ، ناراحت مىشود و به سخنان دو كودك توجّهى نمىكند . بنابراين ، آنها به طرف پيرمرد رفتند و گفتند : « ما هر دو در حضور شما وضو مىگيريم ، شما بگوييد كه وضوى كدام‌يك از ما صحيح است . آن گاه آن دو كودك به ترتيب و به صورت صحيح وضو گرفتند . پيرمرد با مشاهده آنان به اشتباه خود پى برد و به آنان گفت : « وضوى هر دو شما صحيح است و وضوى من اشكال دارد . آفرين بر شما كه با كارتان مرا آگاه ساختيد » .\r\nبهلول كه در زمان هارون الرشيد زندگى مىكرد ، آدم عجيبى بود . به او گفتند بيا قاضى القضات بشو . براى اين‌كه قبول نكند ، خودش را به ديوانگى زد . امّا با كارهاى خود مردم را امر به معروف و نهى از منكر مىكرد .\r\nاين آقاى بهلول دربارهء « ريا » داستانى دارد : « روزى ديد آقايى دارد مسجد مىسازد ، بهلول بالاى سر در مسجد نوشت : « مسجد بهلول » صاحب مسجد به بهلول گفت : چرا اين كار را كرديد ؟ بهلول گفت : تو مسجد را براى خدا ساختى ، حالا به اسم تو باشد يا اسم ديگرى ، چه فرقى مىكند ؟ گفت من زحمت كشيدم ، من اين مسجد را ساختم ، حالا به نام ديگرى تمام\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nشود ؟ رفت نام بهلول را پاك كرد و نام خودش را نوشت . بهلول گفت : معلوم مىشود كه براى خدا مسجد نساختى .\r\nاگر كسى بخواهد به طور غير مستقيم امر به معروف و نهى از منكر كند ، لازمهء آن اين است كه خود صالح و متّقى باشد و مردم از او به نيكويى ياد كنند . در اين صورت ، امر و نهى او در ديگران تأثير مىگذراد . اثر سخنان شخصى كه كارهاى نيك و پسنديده انجام مىدهد و از كارهاى ناپسند دورى مىكند ، در ديگران چندين برابر مىشود . انبيا و اولياى الهى به آنچه مىگفتند : ابتدا خود عمل مىكردند .\r\nپيامبر اكرم صلّى اللّه عليه و إله هنگامى كه مردم را به كارهاى نيك دعوت مىكند ، خود قبل از همه به آن اقدام مىكرد . وقتى آن حضرت به مسلمانان دربارهء خواندن نماز شب سفارش مىكرد ، خود بيش از آنان و پيش از آنان نماز شب مىخواند . هنگامى كه آن حضرت مردم را به انفاق و جهاد در راه خدا دعوت مىكرد ، خود پيش از آنان در راه خدا گذشت و ايثار مىكرد و در جنگ‌ها ، ابتدا خود و عزيزان آن حضرت جلو مىرفتند و مردم هم از آنان پيروى مىكردند .\r\nحضرت على عليه السّلام نيز چنين بوده‌اند . ايشان مىفرمايند :\r\n« أيّها الناّس إنّى و الله ما أحثّكم على طاعه إلّا و أسبقكم إليها و لا أنهاكم عن معصيه إلّا و أتناهى قبلكم عنها » . « 1 »\r\n« اى مردم ! به خدا سوگند كه من شما را به طاعتى ترغيب نمىكنم ، مگر آن‌كه بر آن از شما پيشى مىگيرم و نيز شما را از معصيتى باز نمىدارم ، مگر آن‌كه خود قبل از شما از آن باز مىايستم » .\r\nدر اجراى اصل امر به معروف و نهى از منكر مسلمان بايد بداند كه\r\n\r\n\r\n","description":"","footnote":"\r\n( 1 ) . ابن طاووس ، رضى الدين ابو القاسم على بن موسى ، الطرائف ، ج 2 ، ص 509 .\r\n","page_name":" 53 ","page_number":53},
  {"content":"\r\n\r\nچگونه سخن خود را آغاز كند ، عواملى را كه باعث بروز منكر در جامعه مىشود ، مدّ نظر قرار دهد و در حدّ امكان با علل اصلى منكرات مبارزه كند ، با گناهكار متناسب با ميزان آگاهى و موقعيت اجتماعى او سخن گويد و از عواملى بهره گيرد كه موجب افزايش تأثير سخن او شود .\r\n\r\n10 . احكام شرعى امر به معروف و نهى از منكر\r\nبرخى از احكام شرعى امر به معروف و نهى از منكر به شرح ذيل مىباشند :\r\n1 . امر به معروف و نهى از منكر با شرايطى كه ذكر خواهد شد ، واجب ، و در مستحبّات و مكروهات مستحبّ است .\r\n2 . امر به معروف و نهى از منكر واجب كفايى مىباشد و در صورتى كه بعضى ازمكلّفين به آن قيام كنند از ديگران ساقط مىشود و اگر اقامه‌ى معروف و جلوگيرى از منكر موقوف بر اجتماع جمعى از مكلّفين باشد واجب است ، اجتماع كنند .\r\n3 . اگر بعضى امر و نهى كنند و مؤثّر نشود و بعضى ديگر احتمال بدهند كه امر يا نهى آنها مؤثّر است ، واجب است امر و نهى كنند .\r\n4 . در امر به معروف و نهى از منكر بيان مسألهء شرعيّه كفايت مىكند و لازم نيست به صورت امرونهى باشد .\r\n5 . در امر به معروف و نهى از منكر قصد قربت معتبر نيست ، بلكه مقصود اقامهء واجب و جلوگيرى از حرام است .\r\n7 . اگر معروف يا منكر از امورى باشد كه شارع مقدّس به آن اهمّيّت زياد مىدهد بايد ملاحظه اهمّيّت شود و مجرّد ضرر قابل توجّه موجب سقوط آن نمىشود .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n8 . اگر بدعتى در اسلام واقع شود اظهار حقّ و انكار باطل واجب است ، گرچه بدانند تأثير نمىكند .\r\n9 . اگر احتمال عقلايى داده شود كه سكوت موجب آن مىشود كه منكرى معروف شود يا معروفى منكر شود يا موجب تقويت ظالم يا موجب جرأت او و مانند آن شود واجب است خصوصا بر علماى أعلام اظهار حقّ و إعلام آن ، گرچه بدانند تأثير ندارد .\r\n10 . اگر ورود كسى در دستگاه دولتى موجب شود كه از مفسده‌ها و منكراتى جلوگيرى شود واجب است تصدّى آن امر ، مگر آن‌كه مفسده‌اى در آن باشد .\r\n12 . اگر احتمال بدهد كه با موعظه و نصيحت ، معصيت كار ترك معصيت مىكند ، لازم است اكتفا به آن ، و نبايد از آن تجاوز كند .\r\n13 . اگر مىداند كه نصيحت تأثير ندارد ، واجب است امر و نهى الزامى كند ، و اگر تأثير نمىكند مگر با تشديد در گفتار و تهديد بر مخالفت ، تشديد و تهديد لازم است .\r\n14 . در امر به معروف و نهى از منكر ارتكاب معصيت مثل فحش ، دروغ و اهانت جايز نيست مگر آن‌كه آن معروف و يا منكر اهمّ از آن معصيت باشد نظير ترك نماز و تجاوز به عرض يا ناموس كسى .\r\n15 . اگر جلوگيرى از معصيت توقّف داشته باشد بر اين‌كه دست معصيت‌كار را بگيرد يا او را از محلّ معصيت بيرون كند يا در وسيله‌اى كه با آن معصيت مىكند تصرّف كند ، جايز بلكه واجب است .\r\n16 . جايز نيست اموال معصيت‌كار را تلف كند مگر آن‌كه لازمه جلوگيرى از معصيت باشد نظير شكستن شيشهء شراب و از بين بردن نوار مبتذل و مانند اينها ، و در اين صورت ضامن نيست .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n17 . اگر جلوگيرى از معصيت توقف داشته باشد بر حبس نمودن معصيت‌كار در محلّى ، يا منع نمودن از آن‌كه به محلّى وارد شود و مانند اينها جايز بلكه واجب است .\r\n\r\n11 . مبانى امر به معروف و نهى از منكر\r\n\r\n1 - 11 . تعليم و تربيت\r\nدر اينجا ، آنچه مورد توجّه است ، نقش والاى معلّم و استاد متديّن و متعهّد در ميزان پرورش كسانى است كه تربيت آنها را به عهده گرفته‌اند و اگر با دقّت به آن بنگريم ، خواهيم ديد كه به مراتب از تربيت خاوادگى بالاتر است و كار به جايى مىرسد كه يك معلّم خوب و يك استاد متعهّد مىتواند بسيارى از قوانين طبيعى را خنثى كرده و خود آنچه مىخواهد از نو بسازد .\r\n1 - 1 - 11 . نقش استاد و معلم در تعليم و تربيت در بحث قبل ، اشاره‌اى داشتيم كه يكى از قوانين حاكم بر انسان‌ها ، قانون وراثت است كه طبق آن ، صفات و روحيّات خوب و بد پدر و مادر ، از طريق ژن به فرزند منتقل مىشود ، ولى با اين وجود ، يك مربّى و يك معلّم ، با تربيت صحيح و اصولى خود مىتواند بر اين قانون مسلّم طبيعى فائق آيد و آن‌را تغيير دهد . همين قاعده در ساير قوانين ديگرى كه بر بشر حكم‌فرماست ، صادق است ، از جمله قانون محيط ، قانون تغذيه و قانون‌هاى مشابه ديگر . مثلا اگر جوان يا نوجوانى از نظر روان‌شناسى و مسائل اخلاقى مشكل داشته و به اصطلاح ، يك فرزند دشوارى باشد ، يعنى از نظر وراثتى ، حامل صفات نامطلوب والدين باشد ، از نظر اثرپذيرى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاز محيط ، با دوستان و رفقاى بد ، رفت‌وآمد كرده و محيط آلوده بر روى او كاملا اثر گذاشته و از نظر تغذيه ، غذاى حرام و آلوده به شبهه پدر و لاابالىگرى مادر ، گوشت و پوست و استخوان او را رويانده و در مجموع از ديد علماى اخلاق و روان‌شناسان ، يك فرزند كاملا منحرف و فاسد بار آمده باشد ، باز اگر تحت آموزش يك مربّى كارآزموده ، يك معلّم ، يك دبير و يا يك استاد دلسوز قرار بگيرد و به درستى تربيت شود ، طولى نخواهد كشيد كه نفس حيات‌بخش معلّم ، قوانين جارى را يكى پس از ديگرى خنثى كرده و روح انسانيّت را دو مرتبه در او شكوفا مىكند و از او يك جوان مفيد ، سالم و متدّين مىسازد . عكس اين مطلب هم صادق است .\r\nفرزندى كه از همه لحاظ كامل است و تمام شرايط را داراست ، اگر تحت تربيت يك معلّم ناسالم و بىقيد ، يك خانم معلّمه و خانم دبير بدحجاب و لاابالى و يك استاد بىتعهّد قرار بگيرد ، به زودى به يك فرزند ناسالم و فاقد ارزش‌هاى انسانى و خالى از روح مبارزه در ناملايمات و تهى از نيروى باز دارنده از انحرافات تبديل خواهد شد .\r\nدر اسلام عزيز ، به نقش بسيار حسّاس و فوق العادهء معلّم و مربّى ، آن چنان اهمّيّت داده شده است ، كه به نظر مىرسد ، بعد از پدر و مادر ، بيش‌ترين حقوق را دارا باشد . پيامبر اكرم صلّى اللّه عليه و إله عالمان و معلّمان را در روى زمين به ستارگان آسمان تشبيه فرموده‌اند . « 1 »\r\nامير المؤمنين على عليه السّلام در بزرگداشت مقام معلّم مىفرمايند : « كسى كه كلمه‌اى به من بياموزد ، مرا بندهء خويش ساخته است » . « 2 » و اين جمله از\r\n\r\n\r\n","description":"","footnote":"\r\n( 1 ) . فيض كاشانى ، ملّا محسن ، المحجة البيضاء ، ج 1 ، ص 21 .\r\n( 2 ) . « قال على عليه السّلام : من علمنى حرفا فقد صيرنى عبدا » . ( ر . ك : طيب ، سيّد عبد الحسين ، اطيب البيان فى تفسير القرآن ، ج 1 ، ص 112 ) .\r\n","page_name":" 57 ","page_number":57},
  {"content":"\r\n\r\nكسى چون على عليه السّلام حاكى از عظمت و بزرگى مسئلهء تعليم و تربيت به دست تواناى معلّم است .\r\nدر روايات آمده كه شخصى قاتل پدرش را به محضر امام سجاد عليه السّلام آورد و از آن حضرت دربارهء او كسب تكليف نمود ، امام عليه السّلام كه ندامت و پشيمانى را در چهرهء قاتل ملاحظه فرمودند ، از فرزند مقتول ، خواستار بخشش و عفو او شدند و سؤال كردند كه : آيا اين مرد بر تو حقّى هم دارد ؟\r\nجوان به سادگى و بىتوجّه عرض كرد كه خير ، فقط يك مدّتى سمت معلّمى مرا به عهده داشته است . با شنيدن اين كلام ، حضرت برافروخته شده و فرمودند : به نظر تو اين حقّ كمى است كه آن‌را اين‌گونه سبك مىشمارى ؟ حقّ اين مرد بر تو به عنوان معلّم ، از دنيا و آنچه در آن است بالاتر است . سپس اضافه كردند كه يا او را ببخش و يا به من واگذار تا ديهء او را بپردازم و حقّ و ثواب آن براى من باشد ، كه آن جوان به احترام فرمايش امام عليه السّلام از حقّ خويش چشم‌پوشى كرد .\r\nرسول خدا صلّى اللّه عليه و إله به اكرام و بزرگداشت عالمان امر نموده و مىفرمايند :\r\n« عالمان را اكرام كنيد كه آنان وارثان انبياء هستند و هركسى آنها را گرامى بدارد ، گويى خدا و رسولش را گرامى داشته است » .\r\nاز همهء اينها كه بگذريم ، معلّمين بايد افتخار كنند كه نقش آنها در جامعه ، نقش خدا و پيامبر صلّى اللّه عليه و إله و ائمّهء طاهرى عليهم السّلام و روحانيّت و مصلحين بزرگ ؛ يعنى ، امر به معروف و نهى از منكر است . امّا با كمال تأسّف بايد گفت كه در بسيارى از موارد توجّه به جنبهء مادّى ، بيشتر از جنبهء معنوى آن است . قرآن كريم پيامبر اكرم صلّى اللّه عليه و إله را به عنوان معلّم معرفى نموده و مىفرمايد : « هو الّذى بعث فى الأمّيين رسولا منهم يتلوا\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n عليهم اياته و يزكيهم و يعلّمهم الكتاب و الحكمه . . . »  « 1 » « او ( خدا ) كسى است كه در ميان جمعيّت درس نخوانده ، رسولى از خودشان برانگيخت كه آياتش را بر آن‌ها مىخواند و آنها را تزكيه مىكند و به آنان كتاب ( قرآن ) و حكمت مىآموزد . . . » .\r\nدر تاريخ نيز سرگذشت معلّمين نمونه و اثرات اعجاب‌انگيزى را كه به واسطهء تربيت‌شان بر روى افراد داشته‌اند به عنوان برگه‌هاى افتخار مىبينيم . از جملهء آن افراد تحت تربيت ، عمر بن عبد العزيز است كه به سبب نفس گرم يك معلّم دلسوز ، سرنوشتى كاملا متفاوت و مخالف پيدا كرد . او كه از نظر قانون وراثت ، قانون محيط ، قانون تغذيه ، بسيار بد بود ، به جايى رسيد كه به واقع مايهء افتخار عالم اسلام شد . زيرا جريان بسيار ننگين و زشت دشنام به مقام بزرگ امير المؤمنين على عليه السّلام را كه در خاندان پدريش به شدّت رواج داشت ، به آن اندازه كه از مأذنه‌هاى مساجد و به عنوان جزئى از اذان اعلام مىشد ، به واسطهء يك جرقّهء نورانى از يك معلّم انسان‌ساز ، از ميان برد و ساير مسائل و مشكلات مردم را دگرگون كرد .\r\nاز اين جهت من مؤكّدا به معلّمين دلسوز ، دبيران فداكار و اساتيد متعهّد ، يادآورى مىكنم كه به سبب اين نقش ارزنده ، وظيفه‌اى بس سنگين بر دوش شماست . شماييد كه مىتوانيد بچّه‌ها و جوانان را مقيّد به ظواهر شرع و واجبات دينى و در رأس آنها نماز اوّل وقت كنيد و يا خداى ناكرده انسانى بىبندوبار ، لاابالى و پشت‌پا زده به دستورات الهى تربيت نماييد . شماييد كه مىتوانيد دخترانى باحجاب ، بامتانت و انقلابى تحويل جامعه بدهيد و يا از آن طرف باعث اشاعهء بىحجابى ، رفتار جلف و سبك و\r\n\r\n\r\n","description":"","footnote":"\r\n( 1 ) . جمعه / 2 .\r\n","page_name":" 59 ","page_number":59},
  {"content":"\r\n\r\nبىتفاوتى در ميان مردم شويد و اين به واسطهء تأثير بسيار زيادى است كه خداوند در كلام شما نهاده است ، به نحوى كه گاه حتّى از حرف‌هاى والدين و يا يك روحانى مؤثّر است ، لذا بايد قدر آن‌را بدانيد و از آن به شكل صحيح ، در جهت خير و صلاح جامعه بهره‌بردارى نماييد ، و با اين تأثير كلام خدا داده ، تخصّص و تعهّد را به يك ميزان در قلوب پاك و نهاده مستعدّ فرزندان جامعه وارد كنيد و بدانيد كه هركدام منهاى ديگرى سازنده نيست .\r\nاگرچه ضرروزيان تخصّص بدون تعهّد ، به مراتب بيشتر و عميق‌تر است و دنياى غرب و جهان به اصطلاح متخصّص امروز ، بايد بهاى سنگينى را به جهت از دست دادن تعهّد و اخلاق بپردازد كه هم‌اكنون نيز نتايج و آثار شوم آن در گوشه‌وكنار مشاهده مىشود .\r\nبه عبارت ديگر بايد آموزش و پرورش با هم توأم باشد تا در زمره و مجموعهء نيروى كنترل‌كنندهء جوانان از خطاها و كجروىها قارر گيرد .\r\nامير مؤمنان حضرت على عليه السّلام لغزش دانشمندان را به شكستن كشتى تشبيه فرموده‌اند كه هم خود و هم مسافران را به هلاكت مىافكند « 1 » و در جاى ديگر لغزش عالم را جنايت بزرگ مىدانند . « 2 »\r\n2 - 1 - 11 . نقش منبر و مسجد در تعليم و تربيت اگر نگاهى به تاريخ شيعه بيندازيم ، خواهيم ديد كه آنچه توانسته ما را به وجود موانع بسيار و نشيب و فرازهاى كمرشكن ، با قوّت و قدرت تا به اينجا برساند ، ارتباط با روحانيّت و رابطه با مسجد و محراب است . در\r\n\r\n\r\n","description":"","footnote":"\r\n( 1 ) . مجلسى ، محمّد باقر ، بحار الانوار ، ج 2 ، ص 58 .\r\n( 2 ) . الآمدى ، عبد الواحد بن محمّد التميمى ، غرر الحكم و درر الكلم ، ص 472 .\r\n","page_name":" 60 ","page_number":60},
  {"content":"\r\n\r\nهمين مساجد ، مردم مسائل اسلام را آموختند ، با سيرهء ائمّهء معصومين عليهم السّلام ، آشنا شدند و آنها را در زندگى خود به كار بستند و در همين مساجد علل قيام سرور شهيدان حضرت ابا عبد الله عليه السّلام توسط روحانيّت بر سر منبرها فرياد شد و شيعه را به اين عظمت و بزرگى رساند .\r\nلذا اگر بگوييم كه مسجد و محراب ، مبدأ ادامهء راه حضرت امام حسين عليه السّلام و منشأ عظمت و اعتلاى شيعه است ، اشتباه نكرده‌ايم .\r\nشما به مطالعه‌اى سطحى در احوال مسلمانان ساير بلاد اسلامى و مشاهدهء تفاوت اساسى با مسلمانان ايران ، به نقش مهمّ روحانيّت و مساجد پى خواهيد برد ، همان روحانيّتى كه ملّت اسلام را چه در زمان غيبت صغرى و چه در زمان غيبت كبرى تا به امروزه اداره كرده و انقلاباتى را از جمله انقلاب معجزه‌آساى اين دوران ، يعنى انقلاب اسلامى ايران با مدد و همكارى مردم و جوانانى كه مرتبط با مسجد و محراب بوده‌اند بر پا داشته و به پيروزى رسانده است .\r\nبه جرأت مىتوان گفت كه جوانانى داراى نيروى بازدارندهء قوىترى هستند كه در رابطه‌ى بيشتر با روحانيّت و مسجد محراب مىباشند و شاهد آن حضور فعّال و پرشكوه جوانان حزب الّهى در جبهه‌هاى نبرد و پشت جبهه و راهپيمايى زنان و دختران با حجاب در پشتيبانى از رزمندگان و مناسبت‌هاى گوناگون است . بدين لحاظ بر پدران و مادران واجب است كه فرزندان خود را با مساجد و مجالس مذهبى و در رأس آنها با روحانيّت متعهّد و آگاه مرتبط سازند تا خداى ناكرده ، شياطين و استثمارگران نتوانند ارتباط آنها را با سرچشمه‌ى زلال و جوشان دين و حقايق سازنده ، حيات‌بخش و جاودانى مكتب اسلام قطع كنند و به مقاصد شوم و اهداف شيطانى خود دست يابند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\n2 - 11 . ميانه‌روى\r\nدر اين‌جا به بيان چند واقعهء تاريخى دراين‌باره مىپردازيم :\r\nالف ) در تاريخ مىخوانيم امير المؤمنين عليه السّلام با آن زهدى كه همهء ما از او شنيديم ، همان روز اوّلى كه وارد كوفه شدند وارد مسجد شدند و ديدند يك دسته‌اى بىوقت مشغول عبادت‌اند . حضرت پرسيدند : اينها كيانند كه دنبال كار نرفتند و بىوقت مشغول عبادتند ؟ گفتند : يا امير المؤمنين ، اينها رجال الحقّند . امير مؤمنان عليه السّلام پرسيدند : رجال الحقّ كيانند ؟ گفتند :\r\nيا على ، اينها افرادى هستند كه تارك دنيا شدند . اگر چيزى نصيبشان شد مىخورند و گرنه صبر مىكنند و در مسجد مشغول عبادتند . حضرت عصبانى شدند . بنابر آنچه « اسد الغابه » نوشته است ، تازيانه را بر سر اينها كشيدند و فرمودند كه فكر انحرافى براى اسلام درست نكنيد ؛ اين كارها از اسلام نيست . فرمودند : سگ هم مثل شما مىماند ، اگر چيزى به او دادند مىخورد و گرنه صبر مىكند . بالاخره اينها را از مسجد بيرون كردند .\r\n* * * ب ) امير مؤمنان حضرت على عليه السّلام در زمان خلافت ، وارد بصره شدند و به منزل يكى از اشراف بصره وارد شد و به تجمّل‌گرايى او اعتراض كرد . او هم براى فراز از جواب گفت : اى امير مؤمنان ، من يك برادرى دارم گوشه‌نشين شده است ، زهدمنشى را انتخاب كرده ، با مردم تماس ندارد ، دنيا را رها كرده و در گوشه‌اى عبادت مىكند . امير مؤمنان عليه السّلام ، برادر متجمّلش را رها كرد زيرا آن فكر انحرافى براى ايشان عليه السّلام گران‌تر آمد . او را خواست و فرمود اين چه وضعى است ؟ چرا تارك دنيا شدى ؟ گفت يا على ، به تو نگاه مىكنم . حضرت فرمودند : نه نمىشود به من نگاه كنى ؛ زيرا\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمن خليفهء مسلمانانم كه بايد از نظر زندگى از همه پايين‌تر باشد ولى تو بايد حدّ وسط را مراعات كنى ، بايد تارك دنيا نباشى ، بايد دنبال كار به روى ، بايد يك زندگى رفاهى براى خود تشكيل دهى و بالاخره خودت ، زن و بچّه‌ات در رفاه و آسايش باشند .\r\n* * * ج ) در جلد دوازدهم وسائل الشيعه در باب فعّاليّت يك مسلمان ، روايات فراوانى از ائمّهء طاهرين عليهم السّلام در مذمّت تنبلى و مدح فعاليّت نقل شده است . شخصى خدمت امام صادق عليه السّلام آمد . ايشان ، حال او را پرسيدند . گفت : يابن رسول الله پير شدم ، دست از كار برداشته‌ام به گوشه‌ى مسجد رفته و به فكر آخرتم . او گمان مىكرد كه امام صادق عليه السّلام ، اين‌را مىپسندد . گمان مىكرد از او تعريف مىكند . امام صادق عليه السّلام سه مرتبه فرمودند : « هذا من عمل الشيطان » فرمودند : اين كار انسانى نيست .\r\nاين كار يك مسلمان نيست . اين كار يك شيطان است . شيطان مهارت كرده است و تو دست از دنيا كشيدى و مشغول عبادت شدى . گفت : يابن رسول الله پس چه كنم ؟ فرمودند : « تا مىتوانى بايد دنبال كار باشى و از منافع كارت بهره‌مند شوى و زن و فرزندت در آسايش باشند . و اگر خودت احتياج ندارى ، به خويشانت ، به همسايه‌ها و به ديگران رسيدگى كن . بعد فرمودند : بله بايد مواظب باشى آخرت خود را فداى دنيا نكنى . در موقع نماز كار را رها كن و نماز بخوان ، در وقت عبادت ، عبادت كن ، در وقت كار ، كار ؛ و در وقت عبادت عبادت !\r\n* * * د ) يك جمله دربارهء امير مؤمنان عليه السّلام بگويم كه اين جمله را همه و همه ، مخصوصا جوانهاى عزيز از دختر و پسر سرمشق زندگى كنند . در\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nحالات آن حضرت عليه السّلام مىنويسند او شير روز و رهبان شب بود در روز چون شير كار مىكرد و در شب چون عابدى عبادت مىكرد . در وقت عبادت ، عبادت مىكرد و در وقت كار آن بود كه در مدّت بيست و پنج سال توانست بيست و شش باب نخلستان و مزرعه تحويل جامعه دهد ؛ براى فقرا ، براى ضعفا ، براى بيچاره‌ها .\r\nبالاخره همه و همه مخصوصا جوانها بايد بدانند كه نفس‌كشى ، تماس نداشتن با مردم ، كشتن غرايز و تمايلات و مبارزه با آنها يك روش اسلامى نيست .\r\nروش اسلام إرضاء تمايلات است و علم ، خوب به ما مىفهماند كه اسلام چه قانون عالى دارد . همهء روان‌شناسان گفته‌اند و به تجربه هم اثبات شده است كه افرادى كه گوشه‌نشينى مىكنند ، افرادى كه تارك دنيا مىشوند ، آن جوانى كه مىتواند زن بگيرد و نمىگيرد ، آن دخترى كه مىتواند شوهر كند و نمىكند كم‌كم اين تمايلات از ضمير خودآگاه به ضمير ناخودآگاه مىرود و به عقدهء روانى تبديل مىشود و اگر كسى عقده پيدا كند و به قدرت برسد از هر سگ درنده‌اى درنده‌تر مىشود و اگر هم قدرتى ، مكنتى به دستش نيايد يك آدم دل‌مرده ، بىنشاط و ورشكسته از نظر روحى مىشود ؛ يعنى اين آقا ديگر نمىتواند بچّه‌دارى كند ، ديگر نمىتواند زن‌دارى كند . اگر زن بگيرد ، هم براى خود ناراحتى درست مىكند هم براى او و اگر دختر باشد ، يك آدم بىنشاط و دل‌مرده‌اى مىشود كه نمىتواند به طور صحيح تربيت اولاد كند ، نمىتواند شوهردارى كند .\r\nقرآن كريم نمىگويد عقده ، امّا خودش را مىآورد . اسمش را نمىآورد .\r\nكسانىكه غريزه مذهبى آنها كشته شده باشد ، كسانىكه گناه روى گناه ،\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآنها را قسىّ القلب كرده باشد ، اينها مصداق اين آيه‌اند : « إنّ شرّ الدوّاب عند الله الصّمّ البكم الّذين لا يعقلون » « 1 » يعنى پست‌تر از هر سگ درنده ، پست‌تر از هر ميكروب خوره و سرطانىاند .\r\nكسىكه فكر دارد اما تفكّر ندارد ، عقل دارد امّا تعقّل ندارد . يعنى پست‌تر از هر سگ درنده‌اى براى جامعه است . كسىكه فطرت او مرده باشد ، مرگ فطرت يعنى گاهى انسان غريزهء جنسى خود را مىكشد ، گاهى غريزهء مذهب را مىكشد و تفاوتى ندارد . زيرا غريزهء جنسى را بكشد براى او عقدهء حقارت پيدا مىشود و فطرت مذهبى را بكشد باز هم عقدهء حقارت براى او پيدا مىشود و قرآن دربارهء كسىكه براى او عقدهء حقارت پيدا شده باشد و كسىكه غريزهء مذهبى را كشته باشد مىفرمايد : « اين چشم دارد ولى نمىبيند ، گوش دارد ولى نمىشود ، دل دارد ولى نمىفمهمد » . و اين حيوان است و از حيوان هم پست‌تر مىباشد . او راه جهنم را دنبال مىكند :\r\n« و لقد ذرأنا لجهنّم كثيرا من الجنّ و الإنس لهم قلوب لا يفقهون بها و لهم أعين لا يبصرون بها و لهم آذان لا يسمعون بها أولئك كالأنعام بل هم أضلّ اولئك هم الغافلون » « 2 »\r\nيك دسته‌اى راه جهنّم را دنبال مىكنند ، عاقبت اينها جهنّم است .\r\nاينها كسانى هستند كه فطرت مذهبى آنها كشته شده است فطرت خددادىشان از بين رفته است . كشتن فطرت مذهبى گناه بزرگى است .\r\n\r\n\r\n","description":"","footnote":"\r\n( 1 ) . « به درستى كه بدترين جنبندگان در نزد خدا افرادى كه تعقل نكرده ( و از شنيدن و گفتن حق ) كر و لالند » ( انفال / 24 ) .\r\n( 2 ) . « و محققا از جن و انس ، بسيارى را براى جهنم واگذاريم ( كه آنها به سوء اختيار ، جهنم پليدى و اعمال زشت و عقايد فاسد را برگزيدند چه آنان كه ) آنان را دلهايى است بىادراك و معرفت و چشمهايى است بىنور بصيرت و گوشهايى است ناشنواى حقيقت . آنها مانند چهارپايانند بلكه بسى گمراه‌ترند ( زيرا قوهء ادراك مصلحت و مفسده داشتند ولى عمل نكردند ) و آنان ( به راستى ) غافل و بىخبرند » . ( اعراف / 178 ) .\r\n","page_name":" 65 ","page_number":65},
  {"content":"\r\n\r\n\r\n3 - 11 . پرهيز از خرافه\r\nآنان‌كه مىتوانند براى خودشان ، براى زن و بچّه‌هايشان زندگى رفاهى تهيّه كنند ، بايد بكنند و آن كسانىكه مىتوانند زندگى رفاهى براى خويشانشان ، براى همسايه‌هايشان ، براى مسلمانها تهيّه كنند ، بايد بكنند و بالاخره زندگى رفاهى را هم اسلام اجازه داده است .\r\nاقتصاد اسلام ، اقتصاد خودبى است اما حيف « آب در كوزه و ما تشنه‌لبان مىگرديم » ؛ حيف كه پايهء آن‌كه قانون مواسات است را ما فراموش كرديم و اتفاقا پيغمبر اكرم صلّى اللّه عليه و إله ، روى منبر بارها تأسّف مىخورد و مىفرمود كه امّت من به قانون مواسات عمل نخواهد كرد . همه بايد زندگى رفاهى داشته باشند . آن كسىكه خود را از زندگى رفاهى محروم كند ، قرآن مىفرمايد حرام است و كار بدى است . قرآن مىفرمايد خودسرى است و نبايد خودسر باشى . تو بايد تابع قرآن باشى . تو نبايد تابع عقيدهء خود باشى . تو بايد تابع پيغمبر صلّى اللّه عليه و إله و ائمّهء طاهرين عليهم السّلام باشى : « قل من حرّم زينت الله الّتى أخرج لعباده و الطيّبات من الرزق » .\r\nخانم شوهرش شهيد شده است ، لباس تيره‌اش را نمىكند ، لباس سياه پوشيده است . قرآن مىگويد : اين فكر خود درآوردى است ، غلط است .\r\nشوهرش شهيد شده ، ديگر شوهر نمىكند . اگر اسم شوهر نزدش آورده شود ، عصبانى مىشود . اين عصبانى شدن تو غلط است اين خودسرى است ، اين خلاف قرآن است ، اين خلاف روش پيغمبر صلّى اللّه عليه و إله و ائمّهء طاهرين عليهم السّلام است . جوان مىتواند زن بگيرد ، امّا نمىگيرد ، دختر مىتواند شوهر كند ، خواستگار يكى پس از ديگرى مىآيد ، شوهر نمىكند و مىگويد حالا زود است . از غريزهء جنسى خودت بپرس حالا زود است نه از\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nزبانت ! از آن غددى كه در خونت ترشح كرده است ، بپرس زود است يا دير ؟ ! از پيغمبر صلّى اللّه عليه و إله بپرس زود است يا دير : « النّكاح سنّتى فمن رغب عن سنّتى فليس منّى » « 1 » . دخترى كه بتواند شوهر كند و نكند ، آن زن شهيدى كه بتواند شوهر كند و نكند ، آن زن بىوصالى كه بتواند شوهر كند و نكند ، آن مردى كه بتواند زن بگيرد و نگيرد ، اسلام مىگويد اين مسلمان نيست . در اينجا جمله‌اى به همه مخصوصا به دخترها و پسرها بگويم و آن اين‌كه تقاضا دارم خودسرانه در اسلام كارى نكنيد ؛ عقيده در مقابل اسلام نداشته باشيد . شما ببينيد قرآن چه مىگويد : پيغمبر اكرم صلّى اللّه عليه و إله و ائمه طاهرين عليهم السّلام چه مىگويند ، مراجع معظم تقليد چه مىگويند ، معارف اسلامى و افرادى كه متخصّص در معارف اسلامند چه مىگويند ، براى خود گناه درست نكنيد ، گناهش بزرگ است . گناه به اندازه‌اى بزرگ است كه مىفرمايد : « اگر كسى بدعتى در دين بگذارد ، بر همه ، خصوصا بر عالم لازم است فرياد كنند » : « إذا ظهرت البدع فى أمّتى فليظهر العالم علمه فمن لم يفعل فعليه لعنة الله » . « 2 » يعنى اگر يك فكر انحرافى پيدا شد عالم بايد داد بزند و الّا لعنت خدا بر اين عالم باد .\r\n\r\n4 - 11 . ساده‌زيستى\r\nزندگى تجمّلى آن است كه اسلام نمىخواهد ، آن است كمه اسلام كوبيده است و عالى كوبيده است . زندگى تجمّلى يعنى آن زندگى كه انسان را از همه‌چيز باز بدارد ، يعنى آن زندگى كه انسان را پاىبند كند ، نظير\r\n\r\n\r\n","description":"","footnote":"\r\n( 1 ) . « ازدواج سنت من است و هركه از سنتم رو گرداند از من نيست » . ( مجلسى ، محمّد باقر ، بحار الانوار ، ج 103 ، ص 220 ) .\r\n( 2 ) . كملينى ، محمّد بن يعقوب ، الكافى ، ج 1 ، باب « بدعتها و رأى و قياسها » .\r\n","page_name":" 67 ","page_number":67},
  {"content":"\r\n\r\nازدواج‌هايى كه الان همه دخترها و پسرها و پدران و مادران را پاىبند كرده است . ازدواج تجمّلى ، خانهء تجمّلى ، خوراك تجمّلى و پوشاك تجمّلى مىخواهد و اين از نظر اسلام غلط است . همين‌طور كه اسلام مىگويد : « آقا ! زن بگير ، خانم ! شوهر كن ، همين اسلام مىگويد : تو اگر زن دارى و احتياج ندارى دنبال زن ديگر نرو ، زن هوسى نگير به اندازه‌اى كه در رفاه و آسايش باشى خرج كن . اما تجمّل‌گرايى غلط است و بعد هم قرآن مىگويد : همه‌ى دردسرها از همين تجمّل پيدا شده است . بدا به حال آن قومى كه به قول قرآن شريف ، زندگى تجمّلى داشته باشندو بدا به حال آن فردى كه زندگى تجمّلى داشته باشد : « و إذا أردنا أن نهلك قريه أمرنا مترفيها ففسقوا فيها فحقّ عليها القول فدمّرناها تدميرا » « 1 »\r\nاگر در يك ملّتى زندگى تجمّلى زياد شد اين ملّت حتما نابودشدنى است و اين زندگى تجمّلى آنها را به عيّاشى ، فسق ، فجور و گناه مىكشاند .\r\nدربارهء فرد هم در سورهء واقعه مىفرمايد : « و أصحاب الشّمال ما أصحاب الشّمال * فى سموم و حميم * و ظلّ من يحموم * لا بارد و لا كريم * إنّهم كانوا قبل ذلك مترفين » « 2 » « اصحاب شمال چقدر شوم‌اند ، آنها كيانند ؟ آنها كه در عذاب دردناك جهنّم‌اند آنها كه گناه روى گناه مىكنند » . بعد مىفرمايد : مىدانى گناه روى گناه از كجا پيدا مىشود ؟ از اسراف ، از عيّاشى ، از زندگى تجمّلى . زندگى تجمّلى است كه گناه مىآورد .\r\n\r\n\r\n","description":"","footnote":"\r\n( 1 ) . « و ما چون اهل ديارى را بخواهيم ( به كيفر گناه ) هلاك سازيم متنعمّان و راحت‌طلبان شهر را امر كنيم ( به طاعت ) ليكن آنها راه فسق ليكن و تبهكارى پيش گيرند . در اين صورت بر آنان تنبيه و عقاب لزوم خواهد يافت آن‌گاه همه را ( به جرم بدكارى ) هلاك سازيم » ( إسراء / 16 )\r\n( 2 ) . « و اصحاب شقاوت ( كه نامهء عملشان به دست چپ است ) آنها در عذاب سموم آب‌جوش و سايه‌اى از دود باشند كه نه سر شوند و نه خوش نسيم گردد . اين عذاب آنها بدين سبب است كه از اين پيش ( در دنيا ) در ناز و نعمت بودند » . ( واقعه / 41 - 45 )\r\n","page_name":" 68 ","page_number":68},
  {"content":"\r\n\r\nاگر ما دست از تجمّل برداريم همهء كارها آسان مىشود . با اين جهيزيه‌ها كه به يك دختر\r\nمىدهيم اگر به ده دختر بدهيم مىشود ده دختر را شوهر بدهيم يا نه ؟ شما خانمها ، شما آقايان مىگوييد : نه ، امّا اسلام مىگويد : آرى ؛ اسلام حقيقى ، سخنان درربار امير مؤمنان حضرت على عليه السّلام است ؛ او كه الگوى جامعهء بشريّت است . در ديوانى كه منسوب به اوست جمله‌اى دارد كه مىفرمايد :\r\n « و قد دقّت و رقّت و استرقّت * فضول العيش أعناق الرجال » \r\n« همانا زوايد و تجمّلات زندگى گردن‌هاى مردان را به بندگى و شكست كشانده است » .\r\nآن چيزى كه ضعف اعصاب مىآورد و انسان را از نظر روحى از بين مىبرد ، آن چيزى كه انسان را وامىدارد در مقابل هركس و ناكس متواضع بشود ، آن چيزى كه فقر فردى و اجتماعى مىآورد ، آن چيزى كه انسان را بندهء ديگران مىكند و كارش مىرسد به آنجا كه بندهء فردى و بندهء اجتماعى مىشود ، زندگى تجمّلى است . اين جهيزيه‌هايى است كه روى گردن پدر و مادر آمده و گردن‌شكن ، كمرشكن بلكه همه‌چيزشكن است .\r\nپدر و مادر كه دختر شوهر مىدهد ، نظير كسانى هستند كه در هاون كوبيده شده باشند . جامعه ؛ همگى مبتلا ، من مبتلا ، تو مبتلا ، دهاتى مبتلا ، شهرى مبتلا ، متديّن مبتلا ، غير متديّن مبتلا ، روحانى مبتلا ، غيرروحانى مبتلا ، متجدّد مبتلا ، غير متجدّد مبتلا ، همه و همه مبتلاييم .\r\nاگر اين جهيزه‌هاى كمرشكن كم مىشد ، ده دختر را مىتوانستيم شوهر دهيم . مىگوييد نمىشود ؟ ! مىشود !\r\nجمله‌اى از مرحوم آيت الله حائرى نقل مىكنند . چه الگوى عجيبى ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nالگو براى همه . مىگويند مرحوم حاج شيخ نشسته بودند و طلبه‌ها هم در محضر او بودند . يك تاجرى عباى تابستانى براى مرحوم حاج شيخ آورد .\r\nايشان ديدند اين عبا خيلى عالى است . اين عباهاى نازك بدن‌نما هميشه گران بوده و هست . مرحوم حاج شيخ ديند اين عبا را يك مرجع بپوشد يك قدرى زننده است ، امّا نمىخواستند هديهء كسى را ردّ كنند ؛ زيرا نمىشود هديه را ردّ كرد ؛ جنبهء خوبى ندارد . لذا مرحوم حاج شيخ به اين تاجر فرمودند : آقا اين عبا چقدر قيمت دارد ؟ او نمىخواست بگويد . آقا فرمودند : اين چند عباى معمولى مىشود ؟ گفت : شانزده عباى معمولى مىشود . مرحوم شيخ فرمودند : ممكن است اين عبا را كه من قبول كردم به شانزده عبا تبديل كنى ؟ گفت : بله . فرمودند : تبديل كن . اين آقاى تاجر رفت بازار و شانزده عبار گفت ؛ آن عبا را داد ، شانزده عبا آورد و نزد شيخ گذاشت . آقايان طلبه‌ها ، فضلا در جلسه نشسته بودند . مرحوم حاج شيخ يك عبا داد به اين يكى و به اين يكى و به آن ديگرى ، تا شانزده عبا تمام شد . يكى را هم همان‌جا به دوش گرفتند و بعد رو كردند به اين تاجر گفتند : حالا بهتر است يا آن وقت ؟ اگر آن‌وقت من عبا را پوشيده بودم يك نفر پوشيده مىشد ، امّا حالا ، شانزده نفر را پوشاندم كدام بهتر است ؟\r\nنگوييد نمىشود ، به خدا مىشود . نگوييد مسئول نيستم ، همه مسئوليم : « كلّكم راع و كلّكم مسئول عن رعيّته » . جوانان عزيز ! ما اگر انقلاب بخواهيم يعنى اين ؛ در قضيه‌ى بازسازى بايد اوّل بازسازى اخلاقى كنيم .\r\nبايد برويم سراغ اخلاق در خانه ؛ جهزيه‌هايى كه همهء ما از پير و جوان ، مقدّس و غير مقدّس ، روحانى و غيرروحانى مىدهيم به دختر ؛ بفهمانيم اين جهيزيه ، شانزده جهيزيه مىشود ، بيست جهيزيه مىشود ، صد جهيزيه مىشود و بيا صد دختر را شوهر بده و خودت هم شوهر برو .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\n5 - 11 . تفكّر مسئولانه يا پايه‌ريزى كار نيك\r\nقرآن كريم مىفرمايد :  « . . . من قتل نفسا به غير نفس أو فساد فكأنّما قتل النّاس جميعا و من أحياها فكأنّما أحى النّاس جميعا »  « 1 » « هركس انسان ديگرى را ، نه به قصاص قتل كسى يا ارتكاب فسادى بر روى زمين ، بكشد ، چنان است كه همه مردم را كشته باشد و هركس كه به او حيات بخشد ، چون كسى است كه همه مردم را حيات بخشيده باشد » .\r\nامام صادق عليه السّلام در ذيل اين آيه‌ى شريفه يك معناى بطنى و دقيق بيان فرموده است كه اگر كسى ديگرى را منحرف كند ، او را از راه مستقيم بيرون ببرد ، گناهش به اندازه‌اى بزرگ است مثل اين‌كه مردم جهان را كشته باشد و اگر كسى بتواند يك كسى را در راه بياورد بتواند او را از انحراف نجات دهد او را صالح و شايسته كند مثل اين است كه جهان را زنده كرده باشد .\r\nامام صادق عليه السّلام در حقيقت مىفرمايند : « مواظب باشيد در گفتارتان كسى را منحرف نكنيد » . مواظب باشيد در خانه ، بچّه‌هايتان را بدبين به روحانيّت ، بدبين به منبر و محراب نكنيد كه اگر چنين كرديد مثل اين است كه جهان را كشته باشيد و مواظب باشيد با زبانتان ، قلمتان ، روش و عملتان مردم را بسازيد كه اگر بتوانيد كسى را در راه بياوريد مثل اين است كه جهان را زنده كرده باشيد .\r\nبنابر تفسير امام صادق عليه السّلام اين آيه براى ما يك معناى خاصّى پيدا مىكند و آن اين است كه اگر يك خانمى ، يك آقايى يك زن و شوهرى بتوانند يك اولاد صالحى تحويل بدهند ، ثوابش ثواب مسجد ساختن ،\r\n\r\n\r\n","description":"","footnote":"\r\n( 1 ) . مائده / 32 .\r\n","page_name":" 71 ","page_number":71},
  {"content":"\r\n\r\nمدرسه ساختن نيست ، ثوابش يك آدم زنده كردن ، دو آدم زنده كردن نيست ؛ ثوابش مثل اين است كه جهان را زنده كرده باشند . نسل سالم تحويل جامعه دادن از هر ثوابى در اسلام بالاتر است .\r\nدر روايات فراوانى مىخوانيم كه پيغمبر اكرم صلّى اللّه عليه و إله و ائمّهء طاهرين عليهم السّلام فرمودند : « آن كسىكه بميرد عملش قطع مىشود . معلوم است كه ديگر عملى ندارد كه براى او فايده داشته باشد ، مگر آن كسىكه يك باقيات صالحاتى از خود گذاشته باشد . يكى از مصاديق باقيات صالحات اولاد صالح است » .\r\nآن كسىكه اولاد صالحى گذاشته باشد و مرده باشد اين دختر ، اين پسر اگر نماز بخواند ثوابش مال پدر و مادر هم هست . يعنى به همان اندازه كه ثواب به اين دختر ، به اين پسر مىدهند به همان اندازه هم به پدر و مادرش مىدهند . اگر روزه بگيرد چنين است . اگر خدمت به اجتماع كند ، چنين است و بالاخره هر كار خيرى كه اين پسر و اين دختر انجام بدهند به همان اندازه كه به اين دختر و به اين پسر ثواب مىدهند به همان اندازه هم به پدر و مادرش مىدهند . لذا امام صادق عليه السّلام مىفرمايد كه عمل چنين كسى قطع نمىشود .\r\nيك روايت مشهورى است در ميان شيعه و سنى كه مرحوم صدوق رحه اللّه در ثواب الأعمال از امام باقر عليه السّلام نقل مىكند . روايت اين است : « أيّما عبد من عباد الله سنّ سنه هدى كان له أجر مثل أجر من عمل بذلك من غير أن ينقص من أجورهم شى » . « 1 » اگر كسى يك باقيات صالحاتى قرار بدهد ،\r\n\r\n\r\n","description":"","footnote":"\r\n( 1 ) . « هر يك از بندگان خدا سنت هدايتى را پايه‌گذارى كرد پاداشى به او مىدهند مثل پاداشى است كه به عمل‌كنندگان به آن مىدهند بدون آن‌كه از اجر و مزد آنان چيزى كم شود » . ( مجلسى ، محمّد باقر ، بحار الانوار ، ج 71 ، ص 258 ) .\r\n","page_name":" 72 ","page_number":72},
  {"content":"\r\n\r\nمسجدى بسازد ، مدرسه‌اى ، بسازد ، پلى بسازد ، يك كار عمرانى بكند ، بهتر از همهء اينها اين است كه يك اولاد صالحى تحويل جامعه بدهد اين يك پاداشى دارد از اين‌كه بچّه مسلمان تحويل جامعه داده است يك پاداش ديگر هم دارد كه هر كار خيرى كه اين پسر و اين دختر بكنند براى پدر و مادرش هم هست . دو ركعت نماز پسر به‌جا مىآورد يك ثواب براى خودش دارد يك ثواب براى مادرش ، يك ثواب براى پدرش و نظير اين روايات ، فراوان است كه انسان بتواند تشكيل خانواده بدهد و بتواند نسل سالمى تحويل جامعه بدهند . اين از نظر فطرت . از نظر اسلام كه روز اول فهميديم كه صددرصد مطابق فطرت است .\r\n\r\n12 . بارزترين عرصه‌هاى امر به معروف و نهى از منكر در جامعه\r\n\r\n1 - 12 . حجاب و عفاف\r\nرعايت سنّت‌ها و آداب و رسوم ، اگرچه مايهء حفاظت و كنترل همهء اقشار مردم و از جمله مردان و پسران مىباشد ، لكن به خاطر ويژگى و خصوصيّاتى كه در زنان و دختران وجود دارد و خداوند به جهت مصالحى آن‌را در ميان اين قشر قرار داده است ، كاربرد خاصّ و فوق العاده اى دارد .\r\nقرآن شريف در اين زمينه ، يك قاعدهء كلّى براى خانم‌ها به دست مىدهد و مىفرمايد : « و لا تبرّجن تبرّج الحاهليه الأولى . . . » « 1 » « . . . و مانند دوره‌ى جاهليت نخستين ، آرايش و خودآرايى نكنيد . . . » .\r\nتبرّج از « برج » ، كلمه‌اى عربى است كه ما هم آن‌را در همان معنا استعمال مىكنيم . در زمان‌هاى قديم ، وقتى قلعه‌اى مىساختند ، براى ديده‌بانى و محافظت بهتر از قلعه ، در اطراف آن ، برج‌هايى قرار مىدادند كه\r\n\r\n\r\n","description":"","footnote":"\r\n( 1 ) . احراب / 33 .\r\n","page_name":" 73 ","page_number":73},
  {"content":"\r\n\r\nاز سطح ديوار قلعه بلندتر بود و چنين گمان مىشد كه از دل ديوار بيرون آمده است . وقتى كسى به ديوار قلعه نگاه مىكرد ، قبل از هر چيز اين برج‌ها جلب توجّه او را مىنمود ، زيرا كاملا مشخص بود . عرب به چنين جذب كردن و جلب‌توجّه ، برج مىگويد و ريشهء كلمهء « تبرّج » هم كه در قرآن آمده ، همين « برج » است . قرآن كريم اين برج بودن و انگشت‌نما شدن را براى زنان و مخصوصا دختران جوان ، با صراحت نهى مىفرمايد و آن‌را براى يك زن و دختر مسلمان حرام مىداند ، آن هم فعل حرامى در سطح بسيار بالا ، زيرا با چنين خودنمايى و تبرّجى ، خود را به زن‌هاى دوران جاهليّت نخست شبيه نموده و براى خويش ، جاهليّت دوّم و ديگرى درست كرده است ، حالا مىخواهد اين تبرّج در لباس باشد و يك زن يا دختر با پوشيدن لباس و پوشش‌هاى سبك و نامناسب ، توجّه ديگران را به خود جلب كند و مايهء انحطاط و سقوط اخلاقى خود و ديگران شود و خواه اين خودنمايى ، در طرز حرف زدن ، حركات ، راه رفتن ، آرايش صورت و يا كفش و جوراب غير متعارف و جلف و يا هر مورد ديگرى كه مصداق تبرّج و جذب ديگران باشد . لذا خانم‌ها مىبايست در اين امور بسيار دقّت و توجّه داشته باشند و طورى در جامعه ظاهر نشوند كه جلب‌نظر ديگران كنند . براى رسيدن به اين منظور ، چادر پوشش بسيار خوبى است ، خصوصا كه از اين لباس مقّدس به نحو شايسته و احسن استفاده شود .\r\nمرحوم ثقة الاسلام كلينى رضوان الله عليه در كافى روايتى نقل مىكند كه اين روايت كمرشكن است . امام صادق عليه السّلام مىفرمايد : « اگر يك زنى با يك مرد نامحرمى يك شوخى شهوت‌انگيز كند براى آن شوخى بايد صد سال در جهنمّ باشد » .\r\nگاه خانمى در عروسى يك بار بدحجاب است امّا خود متوجه است كه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاين بدحجابى كار بدى است وقتى هم عروسى تمام شود توبه مىكند ، گريه مىكند ، تلاطم درونى پيدا مىكند . امّا يك وقت اين بدحجابى كم‌كم برايش عادت مىشود و كمارش مىرسد به اين‌جا كه با فرضى كه عفّت دارد ، بىعفّت نيست ؛ با فرضى كه از لفظ زنا ناراحت مىشود ، بدش مىآيد ، اگر بشنود كسى چنين كرده او را سرزنش مىكند ، ناراحت مىشود كه اين كار زشت را كرده است ، امّا همين خانم كار بالاتر از زنا مىكند ؛ يعنى روباز ، زينت كرده ، با پيراهن آستين كوتاه و جوراب بدن‌نما مىآيد در مغازه و با صاحب مغازه مىگويد مىخندد . اين از آن زنا بدتر است . بدتربودنش هم از نظر قرآن براى اين است كه اشاعهء فحشاء كرده و اين از فحشاء گناهش بزرگ‌تر است : « إنّ الّذين يحبّون أن تشيع الفاحشة فى الّذين آمنوا لهم عذاب أليم فى الدّنيا و الآخره » « 1 »\r\nآن كسانىكه اشاعهء فحشاء مىكنند ، دوست دارند اشاعهء فحشاء بشود ، مثل اين‌كه جوانى دوست بدارد به زن نامحرم نگاه بكند ، كاسب با زن نامحرم شوخى كند و او هم شوخى كند ، يا در روى يكديگر بخندند ، قرآن مىگويد ، اين دوستى اشاعهء فحشاء ، دو تا عذاب دارد يكى در دنيا دست‌وپاگيرش مىشود ، به مكافاتش مىرسد ، يكى هم در آخرت كه بايد به جهنمّ برود . اشاعهء فحشاء از خود گناه خيلى بالاتر است . با آن‌كه زنا دادن ، زنا كردن گناهش خيلى بزرگ است به اندازه‌اى بزرگ است كه قرآن مىفرمايد : « و من يفعل ذلك يلق اثاما » « 2 » « آن كسانىكه زنا مىدهند يا زنا مىكنند اينها بايد به جهنمّ بروند ؛ هميشه توى جهنمّ باشند و در جهنمّ\r\n\r\n\r\n","description":"","footnote":"\r\n( 1 ) . « آنان‌كه دوست مىدارند كه در ميان اهل ايمان كار منكر اشاعه و شهرت يابد ، آنها را در دنيا و آخرت عذاب دردناك خواهد بود » . ( نور / 19 ) .\r\n( 2 ) . « هركه اين عمل ( زنا ) كند ، كيفرش را خواهد يافت » . ( فرقان / 68 ) .\r\n","page_name":" 75 ","page_number":75},
  {"content":"\r\n\r\nهم سرافكنده و خوارند » . در روايات آماده زنادهنده يا زناكننده عورتين او در جهنّم به اندازه‌اى بوى گند مىدهد كه جهنّمىها را آزرده مىكند . امّا بالاتر از زنا دادن ، بالاتر از زنا كردن ، اشاعهء فحشاء است . يعنى خانم روباز ، زينت كرده ، با جوراب بدن‌نما ، جلف ، با پيراهن آستين‌كوتاه مىآيد در بين نامحرم ، مىآيد در خيابان و اين كار زشت را به ديگران ياد مىدهد . مىآيد در مغازه ، صاحب مغازه لاابالى به جاى اين‌كه اخم كند ، به جاى اين‌كه او را طردش كند ، با او مىگويد و مىخندد . قرآن مىگويد ، اين اشاعهء فحشاء از آن گناه بالاتر است . لذا بعضى اوقات مىبينيم خانم مقدّس است عفيف است ، امّا ابهت گناه از دلش رفته يعنى رو نگرفتن برايش يك امر عادى شده است . در مقام نامحرم آمدن برايش يك امر عادى شده است . پيش برادر شوهر نشستن و گفتن و خنديدن و روباز بودن و زينت به او نشان دادن حتّى بازويش ، ساق پايش را به او نشان دادن ، برايش يكا مر عادى شده است و خطر اينجاست . لذا كسىكه گناه مىكند بايد توبه كند ؛ بايد جبران كند . امّا واى به وقتىكه ابهت گناه از دل بيرون برود و الان از خانم‌ها تقاضا دارم ، از شوهرانشان تقاضا دارم ، از زن و مرد تقاضا دارم با توجّ به [ شرايط فصل 
  ] تابستان خانم‌ها مواظب بيرون آمدنشان باشند ؛ اين جورابهاى بدن‌نما را نپوشند .\r\nامير مؤمنان عليه السّلام به اصبغ بن نباته مىفرمايد : « يك وقتى بر امّت پيغمبر اكرم عليه السّلام بيايد كه زنها با جوراب بدن‌نما مىآيند توى كوچه ؛ با لباس بدن‌نما مىآيند توى كوچه : « كاسيات عاريات » بعد مىفرمايد : « آن زمان ، زمان فتنه است و اين زنها اهل جهنمّ هستند و مخلّد در آنند » .\r\nيعنى ؛ چندين هزار سال بايد در جهنمّ باشند . مواظب باشيد دو جفت جورابه كنيد كه خداى ناكرده پاها پيدا نباشد . مواظب باشيد اگر پيراهن\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nآستين كوتاه داريد وقتى مىخواهيد بياييد بيرون يا عوضش كنيد يا اگر عوض نمىكنيد ، ساق دست بپوشيد . مواظب باشيد در وقتى كه مىخواهيد چيزى از كاسب بگيريد يا پول به او بدهيد بسيار عفيفانه باشد و تقاضاى بالاتر اين‌كه خانم‌ها وقتى با آقايان برخورد كردند با يكديگر قاطعانه برخورد كنند . يكى از صفات بارز خانم با شخصيّت آن است كه در مقابل نامحرم متكبّر باشد . يكى از علائم زن مؤمنه آن است كه در مقابل نامحرم قاطعانه برخورد كند . تبسّم كردن و شوخى كردن غلط است .\r\nكاسب‌ها مواظب باشند چه مىگويند ! مواظب باشند پولى كه از اين راهها تحصيل شود ، اگر خداىناكرده در خانه مصرف شود اين خانه بىبركت است اين پول بىبركت است .\r\nتوصيهء من به همهء خانواده‌ها مسلمان اين است كه علاوه‌بر اين‌كه به حجاب كامل و صحيح خود در پوشش زيبا و مقدّس چادر اهمّيّت زياد مىدهند ، نسبت به حجاب دخترهايشان هم مواظبت بيشترى داشته باشند . مبادا كه بهب هانه و به نام حجاب اسلامى ، چادر را از سر دخترانشان بردارند و آنها را بدون چادر و حجاب كامل به مدرسه بفرستند كه اين بىتوجّهى بسيار نگران‌كننده است و دلسوزان جامعه ، مخصوصا مديران و معلّمان دبستان‌ها و دبيرستان‌ها و حتّى مسئولين دانشگاه‌ها بايد جلوى اين كار را بگيرند و آنها را از عواقب تلخ آن برحذر دارند . بديهى است ، دختر دبستانى را كه امروز بدون چادر ، اين پوشش مقدّس‌كه بهترين حافظ عفّت و عصمت دختران و زنان ماست‌به مدرسه فرستادند ، فردا در دورهء دبيرستان و دانشگاه ، علاوه‌بر اين كه مايل نيست چادر بپوشد ، بعضا با آن برخورد خصمانه هم مىكند و آن‌وقت است كه كار به جاهاى باريك مىكشد و قرآن آنچه را كه جلب توجّه ديگران را بنمايدكه اصولا\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nخانم‌هاى بدون چادر و پوشش صحيح چنين هستندصراحتا نهى مىكند و از نظر همهء فقهاى اسلام هم جلب‌توجّه نامحرم ، حرام است .\r\nپسران جوان هم ، اگر خداىناكرده لباسى بپوشند كه محرّك باشد و مايهء تحريك شهوت و يا انگشت‌نما شدن در بين ديگران شود ، باز هم به نظر همهء علما حرام است . رمز اين مطلب هم روشن است ، زيرا وقتى دختر خانم ، با روز باز و ظاهرى كه چشم اين و آن‌را به دنبال خود مىكشد در جامعه ظاهر شد ، وقتى پسر جوان با لباس و سرووضع نامناسب و جلف بيرون آمد ، كم‌كم حياى او و شرمى كه حافظ او از سقوط است كمرنگ شده و با از دست رفتن اين شرم‌وحياكه به قول علماى علم اخلاق ، بهترين نيروى كنترل‌كننده است‌اجتماع ، ديگر روى سعادت نخواهد ديد .\r\nدشمنان اسلام و جمهورى اسلامى ، پس از شكست در تهاجم نظامى ، بر روى اين‌گونه امور خلاف كه به عبارت رسا ، تهاجم فرهنگى ناميده مىشود ، بسيار سرمايه‌گذارى كرده‌اند تا با ترويج فرهنگ مبتذل و پوچ و سراپا فساد خود و تهى كردن مردم از فرهنگ و رسوم سازنده ، ضربهء نهايى را به جامعهء اسلامى وارد كنند . به بيان دقيق‌تر ، هرچه تعصّبات صحيح مذهبى و ملّى ما بيشتر خدشه‌دار شده و يا از بين رود ، بدنهء فرهنگى ما ضربه‌پذيرتر خواهد شد . دشمنان مىخواهند اين تعصّبات صحيح را از ما بستانند تا تيرهاى زهرآلودشان در ساختار فرهنگ اسلامى و ايرانى ما ، آسان‌تر ، سريع‌تر و بيش‌تر اثر كند .\r\nدر مقابل اين كارها و فعاليّت‌هاى فرهنگى شايسته ، كارهاى فرهنگى و تلاش‌هاى داريم كه در زمرهء بدترين افعال قرار دارد و در اسلام به شدّت از آن نهى و مذمّت گرديده است . نمونهء مشخّص آنهمين فرهنگ مبتذلى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاست كه اين روزها مايهء نگرانى و بيمارى جامعهء ما شده است . كار فرهنگى بد به جهت رسيدگى و توسعه نيز دايرهء وسيعى از فعاليّت‌ها را دربر مىگيرد ، از بىتوجّهى و تربيت نادرست دختر و پسرخصوصا كه در سنين جوانى و نوجوانى باشندتوسّط والدين غافل و ناآگاه ، و تحويل فرزندانى لاابالى در ديندارى ، اخلاق و حجاب به جامعه و منحرف كردن نوآموزان و متعلّمين به دست استادان و معلّمين ، با افكارى آلوده و زهرآگين و خارج كردن محبّت و ابهت اسلام ، روحانيّت ، فقه و فقاهت و مقدّسات دين از دل آنان با انواع حيله‌ها و ترفندها از جمله : سخنرانى ، مقاله ، مجله و فيلم گرفته تا ميدان وسيع هنر با فيلم‌هاى سينمايى خلاف اخلاق ، موسيقىهاى مبتذل و نوارهاى ويدئويى شهوت‌انگيز ، كتاب ، مجلّه و ساير محصولات فرهنگى و هنرى كه جنبهء مثبت در آنها رعايت نشده و نكات منفى ، بزرگ و برجسته گرديده است ، همه و همه از مصاديق بارز كار فرهنگى منفى و مبتذل است .\r\n\r\n2 - 12 . خانواده\r\nچيزى كه تقاضا دارم از همه ، مخصوصا آقايان كه اين تقاضاى مرا بپذيرند اين است كه در خانه نمىشود قانون حكمفرما باشد ، زيرا خانه از هم پاشيده مىشود . پس چه حكمفرما باشد ؟ رفاقت ، صداقت ، دلسوزى ، مهربانى . چه بايد در خانه حكمفرما باشد ؟ اين شعر شاعر كه مىگويد :\r\n من كيم ؟ ليلى و ليلى كيست ؟ من * هر دو يك روحيم اندر دو بدن \r\nاگر قانون جلو آمد كار خراب مىشود . مثلا حقّ مرد اين است كه مىتواند به زنش بگويد از خانه بيرون نرو . زيرا اين حقّ اوست و زن بايد اجازه بگيرد و از خانه بيرون برود ، اين حقّى است كه اسلام براى مرد قرار\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nداده است . حالا اگر مرد بخواهد صددرصد به قانون عمل كند ، زن بخواهد به خانه پدرش برود ، بگويد نه‌خير نمىشود ؛ مىخواهد به خانهء همسايه برود ، نمىشود ؛ پس كجا برود ؟ ! تو فقط بايد در خانه بمانى و بيرون نروى .\r\nخوب معلوم است اگر با يك زن اين‌گونه رفتار كنى او هم خيالى كارها مىكند . يك جمله‌اى در بين مردم مشهور است كه اگر زن عفّت نداشته باشد اگر در شيشه‌اش كنى و در شيشه را هم ببندى نم پس مىدهد . مگر مىشود با قانون جلوى زن را گرفت ؟ با رفاقت ، با اين درسهايى كه الآن داريم ، خوب مىشود جلوى زن را گرفت . لذا از اوّل ماه مبارك رمضان تا به حال بيش از پانصد تلفن يا نامه يا طومار براى من آمده كه شايد يك در صد آنها اعتراض‌آميز نيست . من پنج تلفن اعتراض‌آميز نداشتم . امّا بيش از پانصد تلفن تشكّرآميز داشتم . معلوم مىشود آنچه مىتواند زن را صدر در صد مطيع شوهر كند اين منبرها و بحثهاست ؛ رفاقت ؛ صداقت است . اين‌كه خانم را به حساب آوريم ، با مهرابنى با او صحبت كنيم . لذا [ به 
  ] راستى [ اگر 
  ] يك مرد بخواهد با قانون رفتار كند ، آن خانم هم بخواهد با قانون رفتار كند ، مىگويد : اجرت بده تا بچّه‌ات را شير دهم ؛ اجرت بده تا كار خانه را انجام دهم . من حاضر نيستم تنهايى آن‌را انجام دهم ، يك كمك‌كار بگير تا كار خانه را انجام دهد . خودت انجام بده ، من هم انجام مىدهم . حالا اگر يك خانم بخواهد اين طور باشد ، بگويد من كار نمىكنم تو فقط يك حقّ از من دارى و آن حقّ زناشويى است ، بنابراين تو كار كن ، من بخورم ، معلوم است اين خانه زندان مىشود .\r\nاگر خانم بخواهد با قانون رفتار كند ، شايد ده روز طول نكشد طلاقش بدهد . آن آقا هم اگر بخواهد اين گونه رفتار كند ده روز طول نمىكشد كه داد و فرياد خانم بلند مىشود . نمىشود قانونى زندگى كرد . قانون به قول\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nقرآن شريف خوب است امّا خشك است يك چيز ديگر مىخواهد و آن « إنّ الله يأمر بالعدل و الإحسان » « 1 » است . اين دو بايد توأم باشند . در حالى كه زن اطاعت از شوهر مىكند امّا با رفاقت . اين‌كه زن را بسازند به طورى كه صد در صد مطيع شوهر باشد ، مرد را بسازند به طورى كه صد در صد در خانه مهربان باشد ، خشك برخورد نكند ، باق انون خشك ميسّر نيست . من زياد سراغ دارم كه آقايان خشك برخورد مىكنند و به جاهاى بدى رسيده است . مثلا گوشهء چادرش عقب رفت ، آقا فريادش بلند مىشود . اين فرياد ، زننده است . دفعهء اوّل ممكن است چيزى نگويد ، دفعهء دوّم هم نگويد ، امّا يك وقت به اين‌جا مىرسد كه كم‌كم چادرش عقب مىرود و به آن‌جا مىرسد كه حتّى صورتش هم پيش نامحرم پيدا مىشود ، پيش تو رو مىگيرد ، امّا وقتى نباشى رو نمىگيرد و اصلا چادر را عقب مىزند . اگر خشك برخورد كنى اين طور مىشود . بعضى اوقات با زنش خشك برخورد مىكند كه حقّ ندارى پيش برادرم حرف بزنى يا سر سفره‌اى كه خويشان نزديك نشستند ، بنشينى . اين خشكىها به جاى باريك مىرسد . ما ديديم چه اختلاف‌هايى پيش مىآيد . همچنين بعضى اوقات خانم خشك برخورد مىكند و وقتى با شوهر خشك برخورد كرد ، شوهر سرد مىشود و معمولا مردها استبداد دارند و اگر اين استبداد گل كرد ، زن بيچاره مىشود . تقاضا دارم محيط خانهء شما محيط رفاقت باشد نه محيط إعمال قانون و تحميل .\r\nنكته‌اى را كه در اين باب ، از عوامل كنترل‌كنندهء جوان ، لازم است بدان اشاره كنيم ، رعاى ادب و ديگر آداب و رسوم اجتماعى در خانه است ، مثلا اين‌كه يك جوان بايد در محيط خانه مؤدّب باشد ، از كلمات ركيك و\r\n\r\n\r\n","description":"","footnote":"\r\n( 1 ) . « همانا خداوند مردم را به عدل و احسان فرمان مىدهد » . ( نحل / 90 ) .\r\n","page_name":" 81 ","page_number":81},
  {"content":"\r\n\r\nخلاف شأن خود بپرهيزد ، در برخورد با برادر و خواهر و مخصوصا پدر و مادر خضوع كند و حالت پرخاشگرى نداشته باشد ، خواهر در مقابل برادرش و مادر در برابر پسر جوانش و بالعكس ، لباس نامناسب و جلف نپوشد كه عدم رعايت اين نكات ظريف ، خطرآفرين و به فرمودهء قرآن شريف ، تبرّج و خودنمايى جاهليّت است .\r\n\r\n3 - 12 . بيت المال مسلمين\r\nامام على عليه السّلام به استاندار خود مىفرمايد : « أموال المسلمين لا تحتمل الإضرار » « 1 » اى استاندار من ! فرماندار من ! وقتى نامه مىنويسى ، قلمت را ريز كن ، درشت نباشد . بين سطرها فاصله نينداز . قلم‌فرسايى نكن ، جان كلام را بنويس . زيرا اگر اين‌گونه نباشد ، به بيت المال مسلمانان ضرر مىخورد و من حاضر به چنين ضررى براى مسلمانان نيستم . اى شيعهء على ! از اين سخن مولا درس بگير و از مجلس خارج شو . اگر خداى ناكرده در مال مسلمانان بىدقّت هستى ، لاابالى هستى ، از اين به بعد شيعهء على عليه السّلام باش . يك مو حساب است .\r\nهمين مولا با اين حساب دقيقش ، در دل شب گريه مىكند و به خود مىپيچد ( مبادا دقّت كافى نكرده باشد و مقصّر باشد ) و به درگاه خدا عرض مىكند : « اللّهم إنّى أعوذ بك من نقّاش الحساب » « خدايا ! پناه مىبرم به تو ، از اين‌كه در روز قيامت بسيار حسابگر هستى » . از خار دست نمىگذرى . لذا گريه مىكرد ، ناله مىزد ضجّه مىزد كه نكند خارى از مال مردم در دستش رفته باشد .\r\nدر سخنى ديگر مىفرمايند : « و اللّه لو أعطيت أقاليم السّبعه بما تحت\r\n\r\n\r\n","description":"","footnote":"\r\n( 1 ) . الصدوق ، أبو جعفر محمّد بن على بن الحسن بن بابويه القمى ، الخصال ، ج 1 ، ص 49 .\r\n","page_name":" 82 ","page_number":82},
  {"content":"\r\n\r\nأفلاكها على أن أعصى الله فى نمله أسلبها جلب شعيره ما فعلته » « 1 » « قسم مىخورد كه اگر همهء عالم را به من بدهند كه بىجهت پوست جوى را از دهان مورچه بگيرم ، من كه على هستم ، نمىگيرم » .\r\nاينها اغراق نيست ، سخن معصوم عليهم السّلام است . مىخواهد به ما بگويد :\r\nمواظب باش ، ظلم در كارت نباشد ! و مواظب باش ، به شوهرت ظلم نكنى ! ظلمى در دستگاه شما نباشد . همه و همه مواظب باشيد ! آبروى انسانها را نبريد . غيبت ظلم است ؛ تهمت ظلم است ؛ شايعه‌پراكنى ظلم است و ظلمش هم خيلى بالاست .\r\nحضرتش مىفرمايد : « اگر كسى يك درهم ربا بخورد ، مثل كسى است كه هفتاد مرتبه با محرم خودش در خانهء كعبه زنا كند » . بعد مىفرمايد :\r\nگناه بالاتر از ربا ، غيبت مسلمانها است » . مواظب باشيد ظلم به آبروى مسلمانها نكنيد ! خدا آبروى مسلمانها را دوست دارد .\r\n\r\n4 - 12 . خدمت به خلق\r\nاگر مىخواهيد حاجت شما برآورده شود ، اگر مىخواهيد عاقبت به خير شويد ، اگر مىخواهيد تأمين آتيه براى اولادتان بكنيد ، تا مىتوانيد به خلق خدا خدمت كنيد ، زيرا خشنودى خدا ، خشنودى پيامبر صلّى اللّه عليه و إله و بالأخره خشنودى امامان معصوم عليهم السّلام ، در اين كال است ؛ و نارضاتى آنها از كسى است كه به مسلمانان ظلم كند و حتّى نسبت به آنان بىتفاوت باشد . راوى مىگويد : « پاى منبر امام صادق عليه السّلام بودم . حضرت در ضمن صحبت فرمودند : « اى شيعيان ما ، اين‌قدر دل ما را آزرده نكنيد . اين‌قدر ما\r\n\r\n\r\n","description":"","footnote":"\r\n( 1 ) . سيّد رضى ، ابو الحسن حسين بن محمّد ، نهج البلاغه ، ترجمهء فيض الاسلام ، ، خ 215 .\r\n","page_name":" 83 ","page_number":83},
  {"content":"\r\n\r\nرا اذيّت نكنيد . يكى از وسط مجلس بلند شد و گفت : يابن رسول الله ! ما كى شما را اذيت كرديم ؟ فرمودند : دو روز قبل ؛ و ادامه دادند : مگر تو وقتى به منى مىآمدى ، در وسط راه به خسته‌اى برخورد نكردى كه در كنار راه تو بود و به تو گفت : مرا هم سوار كن و تو مىتوانستى سوارش كنى ، ولى نكردى . تو پيغمبر صلّى اللّه عليه و إله را آزردى ، امير المؤمنين عليه السّلام را آزردى » . اين كسى است كه بىتفاوت باشد .\r\nامير المؤمنين عليه السّلام جنگ جمل را به خاطر مقابله با رذالت متحمّل شد . براى خاطر اين‌كه ظلم نباشد ، حقّ مسلمانان به آنها برسد . مصيبت بزرگ‌تر يعنى جنگ صفّين و بعد هم نهروان و جنگ با خوارج هم براى مقابله با رذالت‌ها ، پستىها وظ لم بود .\r\n\r\n5 - 12 . توجيه گناه\r\nيكى از تقسيمات گناه اين است كه انسان يك دفعه گناه مىكند و اقرار دارد گناه كرده است . امّا يك دفعه گناه مىكند و براى گناهش توجيه مىكند . بالاترين خطر اين‌جاست . مثل اين‌كه تمدّن را ، روشنفكرى را به اين بداند كه قرص صورتش باز باشد . روشنفكرى را به اين بداند كه جوراب بدن‌نما بپوشد . روشنفكرى را به اين بداند كه تماس با زن و بالاخره شوخى و گفت و شنود با زن داشته باشد . غيبت كند ، غيبت انقلابى ، غيبت حزب اللّهى ، يعنى توجيه كند غيبت خود را ؛ تهمت بزند امّا اين تهمت را انقلابى حساب كند . نه گناه ، بلكه بگويد ثواب هم دارد . شايعه‌پراكنى كند به عنوان سياست ؛ اين‌كه من بايد سياسى باشم ، من بايد وارد اوضاع شوم بعد شايعه‌پراكنى كند و توجيه كند كه اين سياست است . غيبت كند ، تهمت بزند ، شايعه‌پراكنى كند به عنوان سياست ، به عنوان انقلاب . خطر\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاست و اين خطرش از همه چيز بالاتر است بيشتر است . لذا تقاضا دارم گناه در زندگى شما نباشد ، اصلا و ابدا چه گناه كوچك ، چه گناه بزرگ . زيرا گناه موجب سقوط مىشود . تقاضاى بالاتر اين‌كه مواظب باشيد اگر گناه مىكنيد ابهت گناه از دل شما نرود ؛ در سرازيرى گناه واقع نشويد . زيرا خطرناك است . تقاضاى بالاتر اين‌كه اگر گناه مىكنيد . اگر ابهت گناه از دل رفت ، ديگر توجيه در گناه نكنيد . زيرا توجيه گناه خيلى خطر دارد و نمىگذارد انسان توبه كند و يا مورد شفاعت اهل بيت عليهم السّلام واقع شود .\r\n\r\n6 - 12 . لهوولعب\r\nشخصى خدمت امام صادق عليه السّلام آمدو عرض كرد : « يابن رسول الله ! من در خانه‌امن غنا ندارم ، موسيقى ندارم ، ترانه ندارم ، رقّاصه ندارم امّا همسايهء من رقّاصه دارد ، غنا دارد و من وقتى مستراح مىروم آن‌جا يك مقدار طول مىدهم و به ترانه‌هاى او گوش مىدهم ؛ به ساز و آوازهاى او گوش مىدهم . چه طور است ؟ امام صادق عليه السّلام فرمودند : واى بر تو ! بلند شو ! بلند شو برو غسل ( غسل توبه ) كن ! و نماز بخوان و بعد از نماز توبه كن كه اگر با اين حال از دنيا رفته بودى واى بر تو » . بعد فرمودند : « هر چيزى اهلى دارد و شيعيان ما اهل سازوآواز نيستند » . شيعيان ما اهل ترانه ، اهل ويدئوى آن‌چنانى و مناظر شهوت‌انگيز نيستند . لذا اگر ترانه يا مناظر شهوت‌انگيز در آن خانه باشد ، واى به آن بچه‌هايى كه در اين خانه بزرگ مىشوند . از نظر روان‌شناسى واى به اين بچّه‌ها و از نظر اسلام هم واى به اين خانه . زيرا طبق سخن پيغمبر اكرم صلّى اللّه عليه و إله شياطين در اين خانه زيادند و بركت خدا ، رحمت خدا و ملائكه خدا در اين خانه نيست .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n7 - 12 . زبان\r\nچيزى كه متأسفانه بايد بگويم در همه خانه‌ها هست ، بازارى ، كارمند ، مقدس ، غيرمقدس ، انقلابى ، غير انقلابى ، يك گناه بسيار بزرگى است كه ابهتش هم از دل رفته است و بعضى اوقات توجيه هم روى آن آمده است و اگر همه ما براى اين مصيبت خون گريه كنيم ، جا دارد و آن غيبت ، تهمت و شايعه است !\r\nخانه‌هايى هم داريم كه در اين خانه‌ها موسيقى ، ترانه ، مناظر شهوت‌انگيز ، ويدئوهاى كذايى هست ، امّا اين ربطى به جلسه ما ندارد .\r\nهمين مقدار بگويم : واى به آن خانه‌اى كه در آن ترانه باشد . واى به آن خانه‌اى كه در آن ويدئوهاى كذايى و مناظر شهوت‌انگيز باشد . واى به آن خانه‌هايى كه در آن خانه‌ها ، غنا باشد . اين‌كه من مىگويم « واى » اين لفظ امام صادق عليه السّلام است . آن‌كه متأسّفانه بايد بگويم اين است كه كم است فردى يا خانه‌اى كه مبتلا به غيبت ، تهمت ، شايعه و دروغ نباشد و اينها گناهان بزرگى است . عيب‌جويى در رو يا پشت سر به اندازه‌اى گناهش بزرگ است كه قرآن مىفرمايد : « ويل لكلّ همزة لمزه » « واى به آن كسىكه در رو عيب‌جويى مىكند » .\r\nمثلا خانم يك غذايى پخته ، باب طبع آقا نيامده ، مسخره مىكند . يا اين‌كه مثلا آقا يك چيزى از بازار خريده مىبرد خانه ، باب طبع خانم نيست ، مسخره مىكند . قرآن مىگويد : واى به تو ؛ بعد همد ر همين سوره مىگويد : خانم و آقاى كه مسخره مىكنى ! بدان تو را در جهنّم مىبرند و در سلّول جهنمّ مىگذارند آن‌جا بايد بسوزى و بسازى . آن آتشى كه نه فقط پوست را مىسوزاند ، استخوان را هم مىسوزاند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nقرآن مىگويد : غيبت يعنى گوشت برادر مؤمن را خوردن . غيبت نكنيد ، غيبت كردن ، لاشه‌خوارى است و معلوم است خانه‌اى كه محلّ خوردن لاشه باشد ، خانه‌اى كه در آن سگ‌ها زندگى كنند ، بركت ندارد . اين خانه ديگر لطف خدا ، نظر خدا روى آن نيست . اين خانه ديگر تقدّس ندارد . جايى كه تهمت باشد ، ملائكه مىبينند كه اين خانه مملوّ از چرك و خون است ، ولو تو نبينى . خيلى چيزها هست كه آنهايى كه چشم دارند مىبينند . خيلى چشمها هست ، خيلى گوشها هست كه خيلى چيزها را مىبينند و مىشوند . مواظب باشيد ملائكه نگاه نكنند به خانه‌تان و ببينند به جاى تقدّس ، خانهء شما مملوّ از چرك و خون است . اين خانهء مملوّ از چرك و خون كى بارز مىشود ؟ اگر توبه نكنى و نابودش نكنى ، در روز قيامت .\r\nروز قيامت اگر تلّ چرك و خون دارى ، در اين دنيا تهيّه شده است .\r\nيعنى در اين دنيا ، تهمت زدى آن تهمت تلّ چرك و خون شده است و در آن ايستادى . در روز قيامت كه همهء چشمها تيزبين مىشود ، خودت مىبينى ، ديگران مىبينند كه در يك تلّ چرك و خون ايستاده‌اى .\r\nشايعه‌پراكنى نكنيد ! شايعه‌پراكنى يعنى بدون دليل ، چيزى را پذيرفتن ، و بدون دليل چيزى را به ديگرى گفتن . الآن كيست كه در اين جلسه بگويد من شايعه نمىشنوم و نمىگويم ؟ مقدّس‌هاى دوآتشه و سه‌آتشه هم نمىتوانند الآن بگويند ما كسى هستيم كه زبان روزه شايعه نداريم . به خدا قسم بايد براى اين مصيبت‌ها خون گريه كرد . قرآن مىفرمايد : اى كسى كه شايعه را پخش مىكنى و توجّه به گناهش ندارى گناهش بزرگ است . قرآن مىفرمايد : « إذ تلقونه بألسنتكم و تقولون\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبأفواهكم ما ليس لكم به علم و تحسبونه هيّنا و هو عند الله عظيم » « 1 » مىفرمايد : « يك چيزهايى مىگوييد عادت هم شده به آن اهمّيّت نمىدهيد او را سبك مىشماريد اما پيش خدا خيلى بزرگ است » .\r\nقرآن مىفرمايد : « و لا تقف ما ليس لك به علم إنّ السّمع و البصر و الفؤاد كلّ اولئك كان عنه مسئولا » « 2 » يعنى ؛ پيروى از شكّ نكن ؛ پيروى از مظنّه نكن ؛ اگر چيزى را مىخواهى بشنوى و قبول كنى با استدلال باشد ؛ اگر چيزى را مىخواهى بشنوى و قبول كنى با استدلال باشد ؛ اگر چيزى را مىخواهى بگويى با استدلال باشد . و گرنه بدان در روز قيامت از چشمت ، از گوشت ، از دلت سؤال مىكنند و دل تو ، گوش تو ، چشم تو ، زبان تو در قيامت عليه تو شهادت مىدهند : « اليوم نختم على فواههم و تكلّمنا أيديهم و تشهد أرجلهم بما كانوا يكسبون » « 3 » « در روز قيامت ، زبان‌ها مهر مىشود . دست انسان ، پاى انسان ، زبان انسان ، گوش انسان ، دل انسان ، عليه او شهادت مىدهند » .\r\n\r\n13 . مقتضيات امر به معروف و نهى از منكر\r\n\r\n1 - 13 . انتقادپذيرى\r\nعامل مهمّ ديگرى كه مىتواند موجب پذيرش امر به معروف و نهى از منكر گردد و سعادت‌طلبى و حقيقت‌جويى مؤمنان را تضمين نمايد ، انعطاف‌پذيرى و به عبارت عاميانه ، لجوج نبودن و دست برداشتن از\r\n\r\n\r\n","description":"","footnote":"\r\n( 1 ) . « آن‌گاه كه شما آن سخنان منافقان را از زبان يكديگر تلقّى كرده و حرفى بر زبان مىگوييد كه علم به آن نداريد و اين كار را سهل و كوچك مىپنداريد در صورتى كه نزد خدا بسيار بزرگ است » . ( نور / 14 ) .\r\n( 2 ) . « و هرگز دنبال آنچه علم و اطمينان ندارى نرو كه ( در پيشگاه حكم خدا ) چشم و گوش و دل همه مسئولند » . ( إسراء / 36 ) .\r\n( 3 ) . « امروز است كه بر دهان آن كافران مهر خموشى نهيم و دستهايشان با ما سخن گويد و پاهايشان به آنچه كرده‌اند گواهى دهد » . ( يس / 65 ) .\r\n","page_name":" 88 ","page_number":88},
  {"content":"\r\n\r\nسرسختى و لجبازى است .\r\nيكى از شاخه‌هاى منيّت عدم پذيرش انتقاد است و تقاضا دارم از خانمها به اين جمله توجّه بيشترى داشته باشند كه اسلام غيبت ندارد ، امّا انتقاد دارد . عيب‌گويى پشت سر و جلوى رو به طور مسخره خير ، ولى انتقاد سازنده بله . مثل آيينه عيب را نشان دهيد . امام صادق عليه السّلام كه بىعيب و نقص است ، مىفرمايد : « أحبّ إخوانى إلىّ من أهدى إلىّ عيوبى » . « 1 » م انتقاد لازم است ، امّا لازم‌تر انتقادپذيرى است كه در اين رابطه مشكل داريم ؛ يعنى ، بعضى اوقات آقا نواقص خانمش را مىگويد ، امّا لازم‌تر انتقادپذيرى است . خانم بگويد : چشم ؛ امّا نه چشم زبانى بلكه چشم عملى ؛ يعنى ، فردا تغيير بدهد . اگر آقا در خانه بداخلاق است ، با بچّه‌ها نمىسازد ، فحش مىدهد وظيفهء خانم اين است كه با تسلّط بر اعصاب با احترام بگويد ، اين برخوردها بچّه‌ها را عقده‌اى مىكند و بيچاره مىشوند ، اين انتقاد زن . ولى لازم‌تر اين است كه آقا بايد بگويد ؛ چشم ، يعنى چشم عملى . ما به جاى انتقاد در خانه دادوفرياد مىكنيم ، انتقادپذيرى هم توى خانهء ما نيست مخصوصا از طرف زن‌ها و اين بسيار خطرناك است .\r\nخطرش همين است كه محبّت زن را از دل شوهر مىبرد . وقتى كه ده مرتبه مرد گفت و زن نپذيرفت ، ديگر نمىگويد . جوش مىخورد ، حرص مىخورد ، محبّتش كم‌كم آب مىشود . وقتى ده مرتبه خانم گفت و شوهر نپذيرفت ديگر نمىگويد ، امّا حرصش را مىخورد ، آن حرص مثل آبى كه نمك را آب مىكند محبّت را از بين مىبرد .\r\n\r\n\r\n","description":"","footnote":"\r\n( 1 ) . « محبوب‌ترين برادرانم در نزد من آن است كه عيب‌هايم را به من هديه دهد » . ( مجلسى ، محمّد باقر ، بحار الانوار ، ج 74 ، ص 282 ) .\r\n","page_name":" 89 ","page_number":89},
  {"content":"\r\n\r\nدر مقابل ، اگر كسى صفت خوب و عامل كنترل‌كنندهء انعطاف‌پذيرى را در خود زنده كرد و آن‌را تقويت نمود ، در صورت مواجهه با قول منطقى و حقّ ، نه تنها آن‌را با جان‌ودل مىپذيرد ، بلكه با يافتن و گرفتن آن ، گريهء شوق سر مىدهد .\r\nكلام زيباى قرآن را ببينيد :  « و اذا سمعوا ما انزل الى الرّسول ترى اعينهم تفيض من الدّمع ممّا عرفوا من الحقّ . . . »  « 1 » « و هر زمان آياتى را كه بر پيامبر نازل شده بشنوند ، چشم‌هاى آنها را مىبينى كه ( از شوق ) اشك مىريزد ، به خاطر حقيقتى كه دريافته‌اند . . . » . بعضى گفته‌اند كه اين آيه ، دربارهء نجاشى ، پادشاه حبشه است . او يك نفر مسيحى است امّا حق‌جو ، حق‌ياب و داراى صفت خوب انعطاف‌پذيرى است ، با اين‌كه اكثرا داستان شيرين آن را شنيده يا خوانده‌ايد ، لكن ذكر آن در اينجا هم خالى از لطف نيست :\r\nوقتى شكنجه‌ها و آزار و اذيّت شدّت گرفت . به دستور پيامبر گرامى اسلام صلّى اللّه عليه و إله ، مسلمانان به حبشه هجرت كردند ، به اميد آن‌كه بتوانند در آنجا با آرامش و امنيّت ، تجديد قوا كنند ، ولى دشمنان در آنجا هم دست از سر مسلمانان برنداشتند و از حاكم حبشه خواستار استرداد آنها شدند ، امّا نجاشى اجابت خواستهء آنان را به بعد از صحبت و شنيدن حرف‌هاى مهاجرين موكول كرد . به همين خاطر جلسه‌اى ترتيب داده شد و جعفر بن ابى طالب با صداى خوب و جذّابش ، علّت هجرت و مسافرت خود و همراهان را به حبشه كه به دستور پيامبر صلّى اللّه عليه و إله ، انجام گرفته بود ، برشمرد . نجاشى پرسيد : پيامبر شما معجزه هم دارد ؟ حضرت جعفر بن ابى طالب ، ضمن تصديق ، چند آيه از آيات قرآن مجيد را براى او تلاوت\r\n\r\n\r\n","description":"","footnote":"\r\n( 1 ) . مائده / 83 .\r\n","page_name":" 90 ","page_number":90},
  {"content":"\r\n\r\nكرد . اين آيات ، چنان در دل نجاشى اثر گذاشت كه بىاختيار اشك از چشمانش جارى شد ، و از كارهايش به خوبى معلوم مىشود كه همان دم مسلمان شده است . « 1 »\r\nنكته مهمّ در اينجاست كه او ، مسلمانان را به سرزمين خود مىپذيرد و با شنيدن كلمات حقّ قرآن مجيد ، اشك شوق مىريزد و قبول مىكند ، امّا كسانىكه قرآن در وطن آنها نازل شده ، آن‌را پاره مىكنند و با آزار و شكنجه باعث هجرت مسلمانان از حجاز مىشوند . به راستى كه انعطاف‌ناپذيرى و عناد و لجاجت چه سرانجام خطرناكى دارد .\r\n\r\n2 - 13 . گفتن با زبان خوش\r\nپيغمبر اكرم صلّى اللّه عليه و إله در روايتى مىفرمايد : « با فرزند بزرگ‌ترت مشورت كن و آنها را حساب بياور » . امام صادق عليه السّلام مىفرمايند : « الولد سيّد سبع سنين ، عبد سبع سنين و وزير سبع سنين » . « 2 » تا هفت سال حرف فرزند را بشنويم ، تا آنجا كه مىشود ، نازش كنيم . در هفت سال دوّم يادش دهيم و از او كار بكشيم . يك آدم فعّالى از او بسازيم . يك دخترى تنبل ، يك پسر تنبل ، بار نيايد . امّا وقتى چهاره سال بالا رفت ، جوان شد از اين جوان بايد استفادهء فكرى كنيم . يعنى در جريان كارها قرارش دهيم . اين روايت از نظر روان‌شناسان ، روايت عجيبى است . يعنى يك دنيا معنى دارد . اگر بخواهيم فرزندانمان در جامعه شخصيّت داشته باشند ، بايد به آنها شخصيّت بدهيم . پدر است كه به فرزند شخصيّت مىدهد . مادر است كه به دختر\r\n\r\n\r\n","description":"","footnote":"\r\n( 1 ) . مجلسى ، محمّد باقر ، بحار الانوار ، ج 18 ، ص 415 ، ذيل ح 1 .\r\n( 2 ) . « فرزند تا هفت سال آقاست و تا هفت سال بنده است و تا هفت سال كمك‌كار است » . ( حرّ عاملى ، محمّد بن الحسن ، وسائل الشيعه ، ج 15 ، ص 195 ، روايت 7 ) .\r\n","page_name":" 91 ","page_number":91},
  {"content":"\r\n\r\nخانمش شخصيّت مىدهد . قلدرى با دختر چهارده يا پانزده ساله اشتباه محض است . تحميل بر او غلط است . قرآن مىفرمايد : « و إذ قال لقمان لأبيه و هو يعظه يا بنىّ لا تشرك بالله إنّ الشّرك لظلم عظيم » « 1 »\r\nاين كلمهء « يا بنىّ » ، كلمه « وهو يعظه » به ما يك دنيا چيز مىفهماند . به ما فهماند كه آقا ! با پسرت اوّلا : با مهربانى صحبت كن . بگو عزيزم ، جانم .\r\nوقتى هم با او حرف مىزنى ، قلدرى را كنار بگذار با منطق با او حرف بزن ، بگو : « لا تشرك بالله إنّ الشرك لظلم عظيم » . با استدلال به او بگو ، در جريانش بگذار ، وقتى در جريانش گذاشتى به او شخصيّت داده‌اى و آن مهربانى هم غريزهء محبّتش را سيراب مىكند . آن استدلالى هم كه برايش مىكنى و بر او تحميل نمىكنى ، آن هم ، آرامش مىكند و يك آدم با شخصيّتى مىشود . لذا روايات به ما مىگويد : با همسرت ، با فرزندانت رفيق باش ، آنها را به حساب بياور . بعضى از مردها ، خودشان ، عقلشان چيزى نيست امّا يك قلدر به تمام معنى هستند . اصلا اين آقا چه مىكند ؟\r\nكارش چيست ؟ مىخواهد چه كند ؟ نه فقط فرزندانش نمىدانند ، خانمش هم نمىداند . اگر از خانمش بپرسند اين آقا چه كاره است ؟ نمىداند ؛ اين آقا از كجا مىآورد ، نمىداند ؛ اين آقا مخارجش چيست ، نمىداند . همين مقدار مىداند كه صبح مىرود شب هم كه مىآيد با قلدرى با زن و فرزندان برخورد مىكند . زن را بايد به حساب آورد ، زن ، وزير خانه است . معاون رئيس است . معنى ندارد يك رئيس معاونش را به حساب نياورد و زن هم بايد مطيع شوهر باشد . بايد گوش شنوا داشته باشد و به قول عوامّ ، پشت چشمش پينه داشته باشد يعنى هرچه شوهر مىگويددست بگذارد روى\r\n\r\n\r\n","description":"","footnote":"\r\n( 1 ) . « وقتىكه لقمان در مقام پند و موعظه به فرزندش گفت : پسر عزيزم هرگز به خدا شرك نياور كه شرك ، ستم بسيار بزرگى است » . ( لقمان / 13 ) .\r\n","page_name":" 92 ","page_number":92},
  {"content":"\r\n\r\nچشم و قبول كند . اما نه فقط گفتن ، عمل هم بكند تا بر دل شوهر حكومت پيدا كند . همين كه زند ر مقابل شوهر بگويد چشم ، محبّتشوهر را تحريك مىكند و وقتى هم كه به آنچه شوهر گفته عمل كندبه قرآن عمل كرده است ، براى اين‌كه قرآن مىفرمايد : « فالصالحات قانتات » ، زن شايسته آن است كه در مقابل شوهر متواضع باشدوشوهر هم نبايد به خلاف شرع دستور دهد كه زن مجبور شود نپذيرد . البتّه مرد هم وظيفه‌اى دارد و انجام آن حقّ طبيعى زن است . بايد خانمش را در جريان بگذارد ، بچّه‌هايش را در جريان بگذارد .\r\nآن روانش‌شناس چه عالى گفته است كه انسان اگر بخواهد محيط خانه‌اش آرام باشد ، نزاعى در خانه نباشد ، وقتى مرد حقوقش را مىگيرد خانمش را ، بچّه‌هايش را بخواند با هم بنشينند دخل‌وخرجشان را حساب كنند تا آنها هم در جريان باشند ، تا توقّع بى جا نداشته باشند ، حرف عالى است . وقتى خانم نداند درآمد شما چه اندازه است ، اگر كم خرج كنى گمان مىكند بخيل هستى و از همين‌جا نامهربانى شروع مىشود . وقتى كه شما يك آدم مستبدّى باشى و اصلا خانم را به حساب نياورى نامهربانى از همين‌جا شروع مىشود . براى اين‌كه خانم شخصيّت دارد ، ضربه به شخصيّتش مىخورد . ضربه كه خورد اوّل بداخلاق مىشود ، نامهربان مىشود و بالاتر و خطرناك‌تر اين‌كه اگر خانم بىشخصيّت شد ، به جاهاى باريك مىرسد .\r\nلذا از خانم‌ها مخصوصا و از آقايان تقاضا دارم دخترهايتان را با شخصيّت بار آوريد . توهين به دخترها نكنيد . توهين به پسرها نكنيد .\r\nتوهين يعنى كوبيدن و اگر شخصيّت دختر كوبيده شود ، با يك حرف محبّت‌آميز ممكن است برود . اگر شخصّت يك جوان كوبيده شود ، حاضر\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاست دست به هر جنايتى بزند . بنابراين همان‌گونه اطاعت زن از مرد حق طبيعى مرد است حرف‌شنوى مرد از زن و در جريان گذاردن او حق طبيعى زن است .\r\n\r\n3 - 13 . خوش‌بينى در جامعه\r\nتقاضا دارم باعينك خوش‌بينى وارد جامعه بشويد . انسان با عينك سياه ، همه‌جا را سياه مىبيند . با عينك سياه به مردم نگاه نكنيد . در روايات آمده است كه رفيق خود آن كسى است كه خوبىهايى را كه به ديگرى مىكند نمىبيند ، امّا خوبىهاى ديگران را فراموش نمىكند .\r\nاميدوارم اين دو نكتهء مهمّ اخلاقى را به كار گيريد و اين صفت رذيلهء تخيّل اجتماعى را ، اگر داشته باشيد ، به مرور زمان رفع كنيد و با دل پاك وارد صفّ محشر بشويد : « يوم لا ينفع مال و لا بنون * الّا من اتى الله بقلب سليم » « 1 » « در روز قيامت هيچ‌چيز به درد نمىخورد مگر دل پاك » .\r\n\r\n4 - 13 . تربيت اجتماعى\r\nتربيت اجتماعى ، به بيان واضح‌تر ، همان قانون و فريضهء بسيار مهمّ امر به معروف و نهى از منكر است كه كنترل‌كننده‌اى بسيار قوى در زمينهء تربيت جوان در جامعه به شمار مىرود . اين عامل كه از زمرهء فروع دين اسلام است ، در رديف نماز و روزه قرار داده شده است ، امّا آنچه از آيات و روايات بر مىآيد ، در جايگاهى بسيار مهم‌ّتر قرار دارد ، زيرا اقامه و عمل به فروعات در آينهء اجر او برپا داشتن اين فريضهء متعالى الهى است و منظور از\r\n\r\n\r\n","description":"","footnote":"\r\n( 1 ) . « روزى كه نه مال ( براى انسان ) فايده دارد و نه فرزند . مگر آن‌كس كه قلب سليم را به درگاه خدا عرضه بدارد » . ( شعراء 88 - 89 ) .\r\n","page_name":" 94 ","page_number":94},
  {"content":"\r\n\r\nآن در اين گفتار ، نظارت همگانى بر يكديگر و مخصوصا بر جوان‌ها و دختران و پسران جوان در عرصه‌هاى مختلف زندگى اجتماعى است .\r\nمراعات آداب و رسومى كه در يك جامعهء سالم وجود دارد ، مخصوصا كه اين آداب و رسوم ، خالى از خرافات ، موهومات و گناه هم باشد ، يك امر طبيعى و بلكه يك عامل مهمّ بازدارنده از انحراف و سقوط خواهد بود . اين آداب و رسوم بايد در تمام شئون زندگى نسل جوان ، از رفتار و گفتار گرفته تا نشست‌وبرخاست ، رفت‌وآمد و خلاصه آنچه كه در يك اجتماع بر آن توجّه مىشود و مورد نظر و دقّت است ، رعايت شود ، تا شخص در ميان مردم ، انسانى متعارف باشد و كارهايش جلب‌نظر ديگران را نكند و او را انگشت‌نماى غير نسازد . اصولا مخالفت با مردم و حضور در جامعه كه مستلزم حفظ آداب و رسوم اجتماعى است مورد تأكيد روايات است .\r\nحضرت على عليه السّلام مىفرمايند : « با مردم چنان درآميزيد كه اگر از دنيا رفتيد بر شما بگريند و در خوشىها به شما تهنيت گويند » . « 1 »\r\nمطلب ديگر اين‌كه ، بين مراعات آداب و رسوم اجتماعى و به دست آوردن شخصيّت اجتماعى رابطهء بسيار زنديكى است و اگر افرادى پيدا مىشوند كه توانسته‌اند گره‌اى از كار جامعه باز كنند ، براى اين است كه شخصيّت اجتماعى داشته‌اند .\r\nاگر حضرت امام خمينى رحمه اللّه توانست كار بزرگى چون بنيانگذارى جمهورى اسلامى را به انجام برساند ، بيشتر به خاطر اين بود كه ابتدا بر دل‌ها حاكم شد و يك شخصيّت بزرگ اجتماعى پيدا كرد . بنابراين اگر كسى بخواهد در ميان مردم ، عزّت و عظمت پيدا كند ، بايد داراى\r\n\r\n\r\n","description":"","footnote":"\r\n( 1 ) . « خالفوا النّاس مخالفطه إن متّم معها بكوا عليكم و إن عشتم حنّوا إليكم » . ( مجلسى ، محمّد باقر ، بحار الانوار ، 74 ، ص 167 ) .\r\n","page_name":" 95 ","page_number":95},
  {"content":"\r\n\r\nشخصيّت اجتماعى باشد و معلوم است كه يك جوان جلف يا بىادب و انگشت‌نماى ديگران ، هرگز نمىتواند به اين مقام دست يابد . اگرچه ممكن است مثلا يك زن يا دختر جوان و سبك ، با رفتار و حركات زنندهء خويش ، چند روزى نظر عدّه‌اى را به خود جلب كند و حتّى افراد شهوت‌ران ، اظهار محبّتى هم به او بكنند ، امّا در واقع و بدون شكّ ، حكومتى بر دل آن افراد ندارد ، يعنى همان افراد لاابالى ، اگر بخواهند ازدواج كنند ، هرگز به دنبال چنين دخترى نمىروند ، بلكه دخترى عفيف ، باحيا و مؤدّب را جستجو مىكنند .\r\nدر پسران هم همين قاعده حكم‌فرماست و يك دختر خوب و باشخصيّت ، هرگز به ازدواج با يك جوان جلف و سبك ، تن در نمىدهد . لذا اگر شما مىخواهيد ازدواج كنيد و تشكيل خانواده بدهيد و يك همسر خوب داشته باشيد ، بايد شخصيّت اجتماعى كسب كنيد و كسىكه شخصيّت اجتماعى مىخواهد ، بايد آداب و رسوم اجتماعى را مراعات كند .\r\n\r\n5 - 13 . احترام به قانون\r\nاحترام به قانون هم از جمله عوامل كنترل‌كنندهء جامعه است كه داراى اهمّيّت بسيارى است . احترام و رعايت قوانين در هر جامعه‌اى لازم و ضرورى است و اصولا هر حزبى ، هر تشكّلى ، هر كشورى و حتّى هر دينى كه بخواهد موفّق و پيشرو باشد ، بايد اجراى قانون در افراد آنها در حدّ اعلا باشد .\r\nقرآن كريم نيز به نقش حياتى قانون و تأثير آن در سعادت مردم اشاره كرده و مىفرمايد كه ، پيامبران خود را همراه با قانون ( كتاب ) و ميزان\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nفرستاديم تا به سبب اين دو ، عدل و قسط در ميان مردم اقامه شود :  « لقد أرسلنا رسلنا بالبيّنات و أنزلنا معهم الكتاب و الميزان ليقوم النّاس بالقسط . . . »  « 1 » « ما رسولان خود را با دلايل روشن فرستاديم و با آنها كتاب ( آسمانى ) و ميزان ( شناسايى حقّ از باطل و قوانين عادلانه ) نازل كرديم تا مردم قيام به عدالت كنند . . . »\r\nاجراى قانون اگرچه براى بعضى از افراد ، همچون كسانى كه طالب هرج ومرج هستند سخت است ، لكن بر جامعه و سلامت افراد آن ، مفيد است و منافع فراوانى دارد .\r\nشما فكر كنيد كه اگر مثلا در شهرى ، يك روز قانون راهنمايى اجرا نشود ، چه هرج‌ومرج به وجود مىآيد ، به طورى كه يا رفت‌وآمد ممكن نيست و يا اين‌كه خيلى مشكل است . اگر اين مثال را در همهء قوانين و مقرّراتى كه در زندگى يك انسان نقش دارد پياده كنيم ، آن وقت به عظمت فاجعه از يك طرف و به لزوم احترام و اجراى دقيق قوانين از طرف ديگر پى مىبريم ، يك جوان هم نه تنها از اجراى اين قوانين مستثنى نيست ، بلكه به واسطهء شرايط سنّى و به خاطر دوران حسّاس جوانى ، از هر فرد ديگرى به جهت سلامت جسمى و روانى خود و جامعه‌اى كه در آن زندگى مىكند ، به اجراى اين قوانين نيازمندتر است و بايد به بهترين وجه و دقيق‌ترين صورت ، به ظواهر شرع و قوانين جارى در خانه و اجتماع ، به ديدهء احترام بنگرد و در اجراى آنها كوشا باشد ، در اين صورت است كه مىتواند به داشتن نيرويى كنترل‌كننده اميدوار باشد تا او را از سقوط حفظ نمايد\r\n\r\n\r\n","description":"","footnote":"\r\n( 1 ) . حديد / 25 .\r\n","page_name":" 97 ","page_number":97},
  {"content":"\r\n\r\n\r\n14 . موانع امر به معروف و نهى از منكر\r\n\r\n1 - 14 . سوءظنّ\r\nسوءظنّ به ديگران ، مرتبه‌اى از حقّ النّاس است . يعنى انسان به مردم بدبين باشد . حالا اين بدبينى خانم به شوهرش باشد يا شوهر به خانمش ؛ رفيق به رفيقش يا اين‌كه يك بيگانه به يك بيگانه ؛ اين سوءظنّ ، راجع به ناموس باشد ، راجع به مال باشد ، راجع به چيزى عرفى باشد ، يا هر چيز ديگر .\r\nبدبينى يا بدگمانى گناه بزرگى است ؛ به اندازه‌اى بزرگ است كه قرآن شريف مىفرمايد :  « إذ تلقونه بألسنتكم و تقولون بأفواهكم ما ليس لكم به علم و تحسبونه هيّنا و هو عند الله عظيم »  « 1 » مىگويد سوءظنّ به ديگران پيدا مىكنى . اين‌قدر هم بىحيا هستى كه به زبان مىآورى . خيال مىكنى كار كوچكى كردى . در حالى كه اين گناه پيش خد گناه پيش خدا گناه بزرگى است . يعنى گناه كبيره است .\r\nدر جاى ديگر مىفرمايد : « و لا تقف ما ليس لك به علم إنّ السّمع و البصر و الفؤاد كلّ أولئك كان عنه مسئولا » « 2 » بدگمان مباش . از تخيّل‌ها پيروى مكن . از توهّم‌ها پيروى نكن . براى اين‌كه در روز قيامت از چشم تو ، از گوش و از دل تو ، سؤال مىشود و گوش و دل تو عليه تو جواب مىدهند .\r\nيعنى آدم بدگمان ، در روز قيامت ، دلش عليه او شهادت مىدهد . چنانچه اگر چيزى گفته باشد ، زبان او عليه او شهادت مىدهد . اگر هم كارى كرده\r\n\r\n\r\n","description":"","footnote":"\r\n( 1 ) . نور / 15 .\r\n( 2 ) . « آنچه را از آن آگاهى ندارى ، پيروى مكن ، همانا گوش و ديده و دل همگى مسئولند » . ( إسراء / 36 )\r\n","page_name":" 98 ","page_number":98},
  {"content":"\r\n\r\nباشد دست‌وپايش عليه او شهادت مىدهند .\r\nامير مؤمنان عليه السّلام نصيت مىكند و مىفرمايد : « ضع أمر أخيك على أحسنه » « 1 » هرچه از ديگران ديدى ، براى آن محمل خوب درست بكن .\r\nمواظب باش به ديگران گمان بد نبرى . امير مؤمنان عليه السّلام و امام صادق عليه السّلام مىفرمايند : « انسان بايد تا مىتواند گفتار و كردار ديگران را حمل بر خوبى كند تا هفتاد محمل » و اگر بعد از هفتاد محمل ديگر نتوانست ، نگويد بد است ، بگويد من چقدر بدم كه نتوانستم محمل درست كنم . امير بيان حضرت على عليه السّلام مىفرمايد : « . . . هر سخنى كه از دهان كسى خارج شد تا احتمال درستى و نيكى در آن مىيابى حمل بر فساد مكن » . « 2 » تا مىشود محمل درست كن و اگر نتوانستى خود را ملامت كن ، بدان خود سلامت نفس ندارى ، و الّا اگر سلامت نفس داشتى ، بعضى اوقات اگر مهذّب بودى ، اگر يك انسان بودى ، سوءظنّ به ديگران نداشتى . بعضى اوقات اين سوءظنّ مفسده‌ها بار مىآورد ، مثلا شما مىبينيد كسى دارد كسى را نگاه مىكند ، سوءظنّ مىبرى كه نگاه به نامحرم مىكند . به اين هم اكتفا نمىكنى . سوءظنّ مىبرى كه نگاه به نامحرم مىكند . بها ين هم اكتفا نمىكنى . تفسيق مىكنى ؛ شيطان هم كه به كم قانع نيست . اين سوءظنّ تو كم‌كم گناه روى گناه ؛ بعد هم مىگويى : اصلا مسلمان نيست ! اگر يك بررسى بكنيد مىبينيد افرادى نظير گروه فرقان ، نظير منافين و امثال اينها ، كه امثال مطهّرى را كشتند ، از همين‌جا شروع كردند . يعنى سوءظنّ به مطهّرى بردند و آن مرد كم‌نظير ، و آن عالم عالم ، و آن‌كه نماز شبش ترك نشد تا شهيد شدند ، و آن كسىكه دلش براى اسلام مىتپيد ، او را با همين سوء ظنّ تفسيق كرد و بعد تكفير و با همان تكفير مطهّرى را كشتند . قضيهء\r\n\r\n\r\n","description":"","footnote":"\r\n( 1 ) . كلينى ، ابو جعفر محمد بن يعقوب ، الكافى ، ج 4 ، ص 58 .\r\n( 2 ) . سيّد رضى ، ابو الحسن حسين بن محمّد ، نهج البلاغه ، كلمات قصار شمارهء 360 .\r\n","page_name":" 99 ","page_number":99},
  {"content":"\r\n\r\nمرحوم بهشتى مگر چنين نشد ؟ آن مردى كه لياقت همه‌چيز را داشت .\r\nآن مردى كه در سياست ، در علم ، در درايت ، بسيار بالا بود . آن مردى كه راستى يك فرد فوق العاده بود . مردى كه امام رحمه اللّه براى شهادتش گريه نمىكردند ، براى مظلوميتش گريه مىكردند . يعنى اين‌قدر مظلوم واقع شده بود كه حضرت امام رحمه اللّه مىفرمودند : « من دلم براى مظلوميّت دكتر بهشتى مىسوزد » . شهادت هفتاد و دو تن در حزب جمهورى اسلامى ؛ اينها از باب نمونه است . اين قضيهء سوءظنّ در ميان مردم فراوان است .\r\nمخصوصا در ميان مردهاى خشك‌مقدّس نادان ؛ مثلا با خانمش دارد مىرود و خانمش نگاه به مغازه مىكند ؛ يك دفعه به ذهنش مىآيد كه خانمش به نامحرم نگاه كرده . همين ، يك خارى در ذهن و روحش مىشود . همين‌جا مىگويد معلوم مىشود خانم من آن عفّت را ندارد .\r\nبراى اين‌كه چشم‌چرانى مىكند . اين خار مرتّب صدمه مىزند و شيطان هم مرتّب دامن به آتش مىزند . يك دفعه مىرسد به آنجايى كه همين سوءظنّ كم‌كم به يقين تبديل مىشود و يقين پيدا مىكند كه خانمش بىعفّت است ؛ و بعد هم منجر به طلاق مىشود .\r\nيا اين‌كه شوهر خانمى يكى دو ساعت دير مىآيد . اين دير آمدن باعث مىشود كه حسادتش گل مىكند . اينجا ديگر غيرت يا خشك‌مقدّسى هم نيست ؛ و همين خارى مىشود در روح اين خانم وقتى شوهر مىآيد ، اگر خانم پرخاشگر باشد ، پرخاشگرى شروع مىشود ؛ كه گناهش به اندازه‌اى است كه زن پرخاشگر اگر بدون توبه از دنيا برود ، با زبان در جهنّم آويزان مىشود . يا اين‌كه اگر زن تودارى باشد آن خار ، روحش را اذيّت مىكند .\r\nكم‌كم يقين پيدا مىكند كه شوهرش دنبال ازدواج است . اينجا است كه كم‌كم منجر به مفاسد بزرگ مىشود . بعضى اوقات خانم ، براى همين\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبدگمانى خود ، براى اين‌كه از شوهرش انتقام بگيرد ، بىعفت مىشود .\r\nشوهرش پاك است امّا سوءظنّ خانم كار را به جاى باريك مىكشاند . من تقاضا دارم به يكديگر سوءظنّ نداشته باشيد . مخصوصا زن راجع به شوهر و شوهر راجع به زن . اين سوءظنّ حرام است و گناهش بزرگ است . گاهى منجر به طلاق مىشود . گاهى منجر به جنايت بچّه‌ها مىشود . بچّه‌ها را عقداى مىكند .\r\n\r\n2 - 14 . منفىبافى\r\nمنفىبافى ، يعنى ، انسان بعضى اوقات اين طور است كه خوبىها را نمىبيند . آنچه كه مىبيند بدىها است . حالت مگس براى او پيدا مىشود .\r\nمثلا مرد وارد خانه مىشود . خانمش از صبح تا شب هم بچّه‌دارى كرده و هم خانه‌دارى ، غذا پخته و خودش را براى آمدن شوهرش مهيّا كرده است .\r\nشوهر وارد مىشود و آن همه زحمت‌هاى خانمش را نمىبيند . مىگردد اين طرف و آن طرف يك چيزى را پيدا كند ، و بالأخره پيدا مىكند .\r\nمىبيند چادر خانمش آن گوشه افتاده ؛ دادش بلند مىشود كه چرا اين قدر نامرتبى . با اين حرف زحمت‌هاى فراوان از صبح تا شب خانم از بين مىرود . شوهر هم با اين جمله‌اش حتما جهنّمى مىشود ؛ و اگر توبه نكند با اين زبان در جهنّم آويزان مىشود . اين زبان در روز قيامت به اندازه‌اى بلند مىشود كه اهل محشر آن را پايمال مىكنند . گناه به اندازه‌اى بزرگ است كه اگر بدون توبه از دنيا برود ، فشار قبر دارد . زير منگنهء الهى ، شب اوّل قبر له مىشود . و نتيجهء دنيايىاش ، سردى خانم در خانه‌دارى ، شوهردارى و بچّه‌دارى است .\r\nگاه زن منفىباف است . مثلا شوهرش از صبح تا عصر زحمت كشيده تا\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nخرج خانه را اداره كند . وقتى به خانه مىآيد ، حواسش پرت است ، دست‌هايش را نمىشويد و يا كارى ديگر مثل اين . امّا اين زن همهء خوبىها را فراموش مىكند و همين كار بد را مىگيرد . دادش بلند مىشود .\r\nاين منفىبافى است . اين خانم پرخاشگر جهنّمى است .\r\nراجع به اجتماع هم همين‌طور است . رفيقش كارهاى خوب فراوانى دارد ؛ امّا هيچ‌كدام را نمىبيند . ولى اگر از او يك نافرمانى ببيند ، همين را علم مىكند ؛ هم رودررويش هم پشت سرش ؛ اين طرف و آن طرف مىگويد . يا وقتى چند نفر در مجلسى نشسته‌اند ، غيبت شروع مىشود .\r\nغيبت پشت سر يكى از رفقايشان . مثلا رفيقى در ميانشان هست ، وقتى بلند مىشود و مىرود ، فورا شروع مىكنند به غيبت كردن و تا مجلس هست گوشت مرده مىخورند . تا مجلس هست گناه بدتر از زنا مىكنند .\r\nوقتى كه حساب كنيم مىفهميم كه همهء اينها منفىبافند . آن آقايى كه غيبتش را مىكردند ، خوبىهاى زيادى داشته ؛ امّا به جاى تعريف كردن از او ، غيبت مىكنند . لذا افرادى كه غيبت مىكنند . بدانند منفىبافند ؛ بدانند از نظر دل ، خرابند ؛ بدانند صفت رذيله‌اى به نام تخيّل و توهّهم و صفت رذيله‌اى به نام منفىبافى در دلشان حكم فرماست و اين صفت اگر در دل رسوخ كرد ، بايد آتش جهنّم آن را پاك كند . افرادى كه غيبت مىكنند چرا خوبى ديگران را نمىگويند ؟\r\nيك وقت حضرت عيسى عليه السّلام با حواريّون رد مىشدند . به يك بز مرده‌اى رسيدند . يكى دم بينىاش را گرفتو تند ردّ شد و گفت بوى گندى مىدهد . دوّمى يك عيب ديگر آن‌را گفت . هركسى يك چيزى گفت .\r\nامّا حضرت عيسى عليه السّلام نگاهى به اين بز مرده كردند و فرمودند : ؛ به‌به ! چه دندان‌هاى سفيدى دارد ! » يعنى حضرت عيسى عليه السّلام عملا به ما مىگويد :\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nآقا مثبت‌نگر باش ، نه منفىباف . بالاخره افراد ، خوبىهاى زيادى دارند . چرا خوبىها را رها مىكنى و بدىها را مىگيرى ؟ چرا حالت بلبل را ندارى ؟\r\nبلبل وقتى وارد باغ مىشود ، اگر در تمام اين باغ فقط يك گل باشد ، روى آن گل مىنشيند . هيچ وقت نزديك جاهاى كثيب و بدبو نمىرود . چرا مثل زنبور عسل نيستيم كه وقتى وارد باغ مىشود دنبال گل خوب مىگردد .\r\nحتّى اگر روى گل مناسب ننشست ، زنبورهاى نگهبان او را دم كند و دونصفش مىكنند . چرا بلبل نباشيم تا اهل بهشت باشيم ؟ چرا مگس باشيم تا جايمان جهنّم باشد ؟ همين طورى كه جاى مگس در كثافهاست ، آدم منفىباف هم جايش در جهنّم است . بگرديد خوبىهاى مردم را پيدا كنيد ، به خصوص زن راجع به شوهر و شوهر راجع به زن چنين باشند . آقا ! از شما تقاضا دارم وقتى كه وارد خانه شدى ، از خانمت تشكّر كن . خانم ! تو هم سعى كن از شوهرت تشكّر كنى . نديده بگيريد بدىهاى يكديگر را . نكات مثبت يكديگر را در نظر بگيريد . بىوفا نباشيد . انسان‌هايى كه خود را نساخته‌اند ، بىوفا هستند . قرآن مىفرمايد :\r\n « قتل الإنسان ما أكفره »  « 1 » مگر بر اين انسان كه اين‌قدر بىوفاست . يك خانمى چند سال به شوهرش خوبى مىكند ، حالا يك روز بدى كند ، يك روز بدون اجازه از خانه بيرون برود ، تمام خوبىها فراموش مىشود .\r\nنمىشود گفت كه اين مرد است ، بلكه اين نامرد است ؛ و همچنين بعضى از زن‌ها .\r\n\r\n3 - 14 . لجاجت\r\nاگر با تأمّل و نگاه دقيق اختلافات و مشكلات را بررسى كنيم ، خواهيم\r\n\r\n\r\n","description":"","footnote":"\r\n( 1 ) . عبس / 17 .\r\n","page_name":" 103 ","page_number":103},
  {"content":"\r\n\r\nديد كه چشمه و ريشهء اصلى بسيارى از اين امور ، وجود لجاجت و عناد در طرفين اين گونه مسائل است ، به طورى كه اگر اندكى اغماض و انعطاف‌پذيرى در هر يك از دو طرف دعوا وجود داشته باشد ، قريب به اتّفاق اختلاف‌ها و انحرافاتى كه به وجود مىآيد ، از بين خواهد رفت و حلّ خواهد شد .\r\nاگر مردم ، به ويژه نسل جوان ، بخواهند سعادتمند باشند ، مىبايست از سرسختىها كه اصولا حق‌كشى و گمراهى و سرانجامش عذاب و دوزخ است ، دست بردارند و در اين راه خطرناك قدم نگذارند ، در غير اين صورت ، حرف هر چند عالى و گوينده هرچه جاذبه‌دار و وعظ خطابه ، هرقدر خوب و خيرخواهانه باشد ، باز نمىتواند تأثير چندانى داشته باشد .\r\nحتّى آيات شريفهء قرآن و جاذبهء پيامبر گرامى اسلام صلّى اللّه عليه و إله هم نتوانست در دل افراد لجباز اثر كند . قرآن كريم به همين موضوع اشاره كرده و مىفرمايد :  « و ننزّل من القرآن ما هو شفاء و رحمة للمؤمنين . . . »  « 1 » « و از قرآن آنچه شفاء و رحمت و يك نسخهء كامل براى سعادت است ، براى افرادى كه سرسختى نشان مىدهند و عناد و لجاجت دارند ، تأثير معكوس دارد : « . . . و لا يزيد الظّالمين إلّا خسارا » « 2 » « . . . و ستمگران را جز خسران ( و زيان ) نمىرساند » .\r\nالبتّه بايد عواملى را كه موجب تشديد و تقويت اين صفت زشت مىشود ، بشناسيم و از بين ببريم . يك عامل مهمّ به وجودآورنده لجاج و عناد و انعطاف‌ناپذيرى ، كبر و خودخواهى است . احاديث و روايات زيادى\r\n\r\n\r\n","description":"","footnote":"\r\n( 1 ) . اسراء . 82 . .\r\n( 2 ) . ادامهء آقهء قبل .\r\n","page_name":" 104 ","page_number":104},
  {"content":"\r\n\r\nدر مذمّت اين صفت زشت داريم . امام صادق عليه السّلام مىفرمايد : « كسى كه ذرّه‌اى كبر در قلبش باشد ، وارد بهشت نمىشود » . « 1 » حضرت على عليه السّلام فرمودند : « براى آدم متكبر ، دوستى نيست » . « 2 » پيامبر اكرم صلّى اللّه عليه و إله مىفرمايند : « اكثريت دوزخيان از متكبرين هستند » . « 3 »\r\nيكى از عواملى كه در پيشبرد امر به معروف و نهى از منكر ، نقش اساسى دارد ، اين است كه مأمور ( كسىكه به او امر شده ) و منهى ( كسى كه از كارى باز داشته شده ) انعطاف‌پذيرى داشته باشد و در مقابل معروف و منكر و اين فريضهء مهمّ الهى كه به حقّ سايهء قوام ، استوارى و اجراى همهء احكام خداوند است ، عناد و لجاجت به خرج ندهد . زيرا اگر يك جوان معروفى را ديد و در قبول و پياده كردن آن سرسختى نشان داد و يا يك دختر جوان در برابر يك منكر ( مثل بيرون گذاشتن موهاى سر كه قطعا حرام است ) لجاجت كرد و باز در كار اشتباه خود پافشارى نمود ، نه تنها امر آمر و نهى ناهى ، هرچند در حدّ بالا باشد ، مؤثّر نيست ، بلكه ممكن است خداى ناكرده ، شخص لجوج و عنود و كسىكه در قبول حقّ سرسختى نشان مىدهد ، به توجيه‌كه از بالاترين خطرات و بدترين كارهاست - بيفتد و از همان حرف جذّاب عالى برداشت سوء كند .\r\nقرآن شريف دراين‌باره بسيار صحبت دارد و اغلب داستان‌ها و قصصى كه در قرآن آمده به اين مطلب تذكر و تنبّه مىدهد كه اگر انسان ، قابل انعطاف و نرمش نباشد ، پيامبرها با آن كتب آسمانىشان هم بر روى او اثر ندارند . مثلا قرآن ، داراى چنان جذّابيتى است كه حتّى دشمنان اسلام ،\r\n\r\n\r\n","description":"","footnote":"\r\n( 1 ) . كلينى ، ابو جعفر محمد بن يعقوب ، الكافى ، ج 2 ، ص 310 .\r\n( 2 ) . الآمدى ، عبد الواحد بن محمد التميمى ، غرر الحكم و درر الكلم ، ص 593 .\r\n( 3 ) . الصدوق ، أبو جعفر محمّد بن على بن الحسين بن بابويه القمى ، عقاب الاعمال ، ص 265 .\r\n","page_name":" 105 ","page_number":105},
  {"content":"\r\n\r\nآنهايى كه پيامبر اكرم صلّى اللّه عليه و إله را كتك مىزدند و مسلمان‌ها را شكنجه مىكردند ، نيمه‌هاى شب ، از خوابشان دست برمىداشتند و مخفيانه به اطراف خانهء ايشان مىآمدند ، تا به قرآنى كه آن حضرت در دل شب با يك جاذبهء خاصّى قرائت و تلاوت مىفرمودند ، گوش بدهند . افرادى مثل ابو سفيان ، ابو جهل و مغيره بن شعبه و امثال اين‌ها كه با مردم عادى بسيار تفاوت داشتند و هركدام در علم و دانش بسيار بالاتر از سطح عامّه بودند .\r\nامّا وقتى پاى عناد و لجاجت پيش مىآمد ، چنان سرسختى و استبدادى به خرج مىدهند كه گويى نه تنها از علم و ادب و منطق بهره‌اى ندارند ، بلكه از صفات اوليه انسانيّت نيز به دور هستند .\r\nيكى از اين افراد ، وليد بن مغيره است كه در فصاحت و بلاغت ، در حدّ عالى و به اصطلاح ، گل سرسبد عرب در اين فنون است به نحوى كه او را « ريحانة العرب » ناميده‌اند . او يك روز به مسجد الحرام آمد و به قرآنى كه پيامبر صلّى اللّه عليه و إله تلاوت مىكردند ، گوش سپرد . جاذبهء قرآنى به اندازه‌اى او را مجذوب خود كرد كه به ميان جمع رفقايش رفت و يك جمله دربارهء قرآن گفت . اين جمله كه از نظر فصاحت و بلاغت ، سطح بسيار بالايى هم دارد ، اين است : « إنّ له لحلاوه و إنّ له لطراوه و إنّ أعلاه لمثمر و انّ اسفله لمغدق و انّه ليعلوا و لا يعلى عليه » . « 1 » « اين قرآن شيرينى خاصّى دارد ، گيرايى و طراوت ويژه‌اى دارد . اين قرآن درخت تنومندى را ماند كه شاخه‌هايش بسيار بارور است ، ميوه‌هايى شيرين دارد ، ريشه‌اش در زمين استوار گشته و اين كلامى است كه بالاتر از آن نمىتوان آورد » .\r\nآن‌گاه تصميم گرفت كه مسلمان شود . ابو جهل كه اين انعطاف‌پذيرى\r\n\r\n\r\n","description":"","footnote":"\r\n( 1 ) . الطبرسى ، أمين الإسلام أبو على الفضل بن الحسن ، مجمع البيان فى تفسير القرآن ، ج 10 ، ص 387 .\r\n","page_name":" 106 ","page_number":106},
  {"content":"\r\n\r\nرا در او ديد ، به قدرى ملامتش كرد و از ارزش‌هاى جاهليّت بر او خواند تا خوديّت ، منيّت ، و تكبّرش تحريك و دوباره لجاجت و عنادش برانگيخته شد .\r\nتا اينجاى كار يك بدبختى و سقوط ، امّا كسى كه لجوج و در پذيرش حقّ سرسخت است ، به اين هم اكتفا و بسنده نمىكند و دست به كار وحشتناك توجيه مىزند و انحراف و پستى را به حدّ كمال مىرساند . وليد بن مغيره دو مرتبه جلسه‌اى ترتيب داد و اين موضوع را با رفقايش پيش كشيد كه پس چه كنيم تا پيامبر و اين قرآنى را كه به حقّ معجزه است و نمىشود آن‌را منكر شد ، از صحنه بيرون كنيم . به دوستانش گفت : آيا مىشود كه او را دروغگو بناميم ؟ همه گفتند : نه ، چنين چيزى ممكن نيست ، زيرا او چهل سال است كه با صداقت و امانت در ميان ما زندگى كرده است ، چگونه مىتوانيم او را دروغگو معرفى كنيم ؟ گفت : پس مىگوييم او ديوانه است ! باز همه گفتند : نه ، اين هم ميسّر نيست ، در حالى كه او مشهور به عقل است و ما در كارها با او مشورت مىكنيم ، نسبت جنون دادن هم به او مورد قبول مردم واقع نمىشود . تا اين‌كه سرانجام پس از فكر زياد و تجديد نظر كردن ناگهان فرياد زد : پيشنهاد جالبى به نظرم رسيد كه مىدانم همگى با آن موافقيد و با اين تهمت و سعايت ، مىتوان پيامبر را از صحنه بيرون كرد و آن اين است كه مىگوييم او ساحر است ، زيرا با سحر و جادو مىتوان بين مردم و بستگانشان را بر هم زد و او با آن كتاب و اسلامى كه آورده ، بين زن و شوهر و بين برادران اختلاف انداخته است . همگى جواب دادند كه اين راه خوبى است . لذا تصميم گرفتند با اين تهمت كه پيامبر صلّى اللّه عليه و إله ساحر است و قرآن او يك كتاب سحر\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو جادو است ، آن حضرت را منزوى سازند . « 1 »\r\nدر اينجا آن انحراف و سقوطى كه از عدم انعطاف‌پذيرى و نرمش در مقابل حقّ آغاز شده بود ، به اين حدّ و درجه از عناد و پستى رسيد كه خداوند متعال بر اين طرز تفكر و عناد و سرسختى وليد نفرين كرده و مىفرمايد :                  « انّه فكّر و قدّر * فقتل كيف قدّر * ثمّ قتل كيف قدّر . . . »                  « 2 » « او ( براى مبارزه با قرآن ) انديشه كرد و مطلب را آماده ساخت . مرگ بر او باد ! چگونه ( براى مبارزه با حقّ ) مطلب را آماده كرد . باز هم مرگ بر او ، چگونه مطلب ( و نقشهء شيطانى خود را ) آماده نمود ! » .\r\nببينيد ، پروردگار با چه صراحتى دو مرتبه مىفرمايد : « مرگ بر اين فكر و بر اين توجيه ! اين قضيه مىخواهد به همه هشدار بدهد كه : اى زن و مرد طالب حقيقت ! و اى دختر و پسر جوان جوياى رستگارىكه طالب و جوياى حكم انسانيّت هستىدر برابر حرف حقّ بايد قابل انعطاف باشى و سرسختى نشان ندهى كه عدم نرمش و پذيرش حقّ ، و داشتن روحيهء لجاجت و استبداد ، جز ضرروزيان و سقوط در پرتگاه نيستى و نابودى ، سرانجامى به همراه نخواهد داشت .\r\n\r\n\r\n","description":"","footnote":"\r\n( 1 ) . همان منبع ، ص 384 .\r\n( 2 ) . مدّثّر / 18 - 20 .\r\n","page_name":" 108 ","page_number":108},
  {"content":"\r\n\r\n\r\nكتاب‌شناخت\r\n- قرآن كريم .\r\n1 . ابن طاووس ( ف 664 ه . ق ) ، رضى الدين ابو القاسم على بن موسى ، الطرائف ، قم : چاپخانه خيام ، 1400 ه . ق .\r\n2 . الآمدى ( ف 550 ه . ق ) ، عبد الواحد بن محمد التميمى ، غرر الحكم و درر الكلم ، قم : انتشارات دفتر تبليغات اسلامى ، الطبعه الأولى ، 1366 ه . ش .\r\n3 . البرقى ( ف 280 ه . ق ) ، أبو جعفر احمد بن محمّد بن خالد ، المحاسن ، قم : دار الكتب الإسلامية ، الطبعة الثانية ، 1371 ه . ق .\r\n4 . الحرّ العاملى ( ف 1104 ه . ق ) ، الشيخ محمّد بن الحسن ، وسائس الشيعه إلى تصحيل مسائل الشريعه ، الطبعه الأولى ، قم : مؤسّسه آل البيت لإحياء التّراث العربى ، 1409 ه . ق .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n5 . الحرّانى ( ار عالمان قرن چهارم ) ، أبو محمّد الحسن بن على بن الحسين بن شعبه ، تحف العقول عن آل الرسول ، الطبعه الثانيه ، قم : انتشارات جامعهء مدرّسين حوزهء علميهء قم ، 1404 ه . ق .\r\n6 . الديلمى ( ف سدهء هشتم ه . ق ) ، أبو محمّد الحسن بن محمّد ، إرشاد القلوب الى الصواب ، قم : انتشارات شريف رضى ، 1412 ه . ق .\r\n7 . سعدى شيرازى ( ف در فاصله 695 - 691 ه . ق ) . مشرّف الدين مصلح بن عبد الله ، كليات شيخ سعدى ، تصحيح محمّد على فروغى ، تهران :\r\nمؤسّسه مطبوعاتى علمى .\r\n8 . سيّد رضى ، ابو الحسن حسين بن محمّد ، نهج البلاغه ، ترجمه و شرح علينقى فيض الإسلام ، تهران : چاپخانهء حيدرى ، 1330 ه . ش .\r\n9 . الشعيرى ( از عالمان قرن هفتم ) ، محمّد بن محمّد ، جامع الأخبار ، تهران : مركز نشر كتاب ، 1382 ه . ق .\r\n10 . الصدوق ( ف 381 ه . ق ) ، أبو جعفر محمّد بن على بن الحسين بن بابويه القمى ، من لا يحضره الفقيه ، قم : انتشارات جامعهء مدرّسين حوزهء علميه قم ، الطبعه الثالثه ، 1413 ه . ق .\r\n11 . همو ، الخصال ، الطبعه الأولى ، قم : انتشارات جامعهء مدرّسين حوزهء علميهء قم ، 1403 ه . ق .\r\n12 . همو ، ثواب الأعمال و عقاب الأعمال ، قم : منشورات شريف الرضى ، الطبعه الثانيه ، 1364 ه . ش .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n13 . الطبرسى ( ف 548 ه . ق ) ، أمين الإسلام أبو على الفضل بن الحسن ، مجمع البيان فى تفسير القرآن ، قم ، مكتبه المرعشى النجفى ، 1403 ه . ق .\r\n14 . الطبرسى ( ف اوايل سدهء هفتم ) ، رضى الدين ابو الفضل على بن أبى نصر ، مشكاة الأنوار فى غرر الأخبار ، نجف : مكتبه الحيدريه ، 1385 ه . ش .\r\n15 . الطبرسى ( از عالمان قرن ششم ) ، أبو منصور احمد بن على بن أبى طالب ، الإحتجاج على أهل اللّجاج ، قم : شريف رضى ، 1425 ه . ق .\r\n16 . الطوسى ( ف 460 ه . ق ) ، أبو جعفر محمّد بن الحسن ، التهذيب ، تهران :\r\nدار الكتب الإسلاميه ، 1365 ه . ش .\r\n17 . همو ، الأمالى ، قم : انتشارات دار الثقافه ، چاپ اوّل ، 1414 ه . ق .\r\n18 . طيب ، سيّد عبد الحسين ، اطيب البيان فى تفسير القرآن ، چاپ دوّم ، تهران : انتشارات اسلام ، 1387 ه . ش .\r\n19 . فيض كاشانى ( ف 1091 ه . ق ) ، محمّد بن مرتضى ملقّب به ملّا محسن ، المحجة البيضاء فى تهذيب الأحياء ، صحّحه و علّق عليه على اكبر الغفارى ، الطبعه الثانيه ، تهران ، دفتر انتشارات اسلامى .\r\n20 . الكلينى ( ف 329 ه . ق ) ، ابو جعفر محمد بن يعقوب ، الكافى ، صحّحه و علّق عليه على اكبر الغفارى ، الطبعه الأولى ، تهران : دار الكتب الإسلاميه ، 1388 ه . ق .\r\n21 . هموه ، الكافى ، ترجمه و شرح سيّد جواد مصطفوى ، تهران : دفتر نشر فرهنگ اهل بيت عليهم السّلام ، بىتا .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n22 . اللّيثى الواسطى ( ف ؟ ه . ق ) ، على بن محمّد ، عيون الحكم و المواعظ ، قم : مؤسّسة فرهنگى دار الحديث ، 1418 ه . ق .\r\n23 . مجلسى ( ف 1111 ه . ق ) ، محمّد باقر ، بحار الانوار الجامعه لدرر أخبار الأئمّة عليهم السّلام ، بيروت : مؤسّسة الوفاء ، 1403 ه . ق .\r\n24 . المفيد ( 413 ه . ق ) ، أبو عبد الله محمّد بن محمّد بن النعمان ، الإرشاد فى معرفه حجج الله على العباد ، قم : دار المفيد ، تحقيق مؤسّسه آل البيت لإحياء التراث ، 1414 ه . ق .\r\n25 . همو ، الأمالى ، بيروت : دارا لمفيد ، 1414 ه . ق .\r\n26 . مظاهرى ، حسين ، اخلاق در خانه ، چاپ يازدهم ، قم : نشر اخلاق ، 1384 ه . ش .\r\n27 . همو ، اخلاق و جوان ، چاپ سوّم ، قم : انتشارات شفق ، 1379 ه . ش .\r\n28 . همو ، رسالهء توضيح المسائل ، اصفهان : انتشارات الزهراء ، 1388 ه . ش .\r\n29 . النورى الطبرسى ( ف 1320 ه . ش ) ، حسين بن محمّد تقى ، مستدرك الوسائل و مستنبط المسائل ، قم : آل البيت لإحياء التراث ، 1409 .\r\n\r\n\r\n","description":"","footnote":"","page_name":" 112 ","page_number":112}
  ]