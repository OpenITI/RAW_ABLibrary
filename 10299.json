[
  {"content":"\r\n\r\nغدير در قرآن\r\nگزيده اى از مباحث\r\nدرسهايى از قرآن\r\nحجت الاسلام والمسلمين\r\nمحسن قرائتى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nغدير در قرآن\r\nمحسن قرائتى\r\nناشر : مركز فرهنگى درسهايى از قرآن\r\nچاپ : سازمان چاپ وانتشارات وزارت فرهنگ و ارشاد اسلامى\r\nنوبت چاپ : دوم - زمستان 87\r\nشمارگان : 000 / 10 نسخه\r\nقيمت : 2500 ريال\r\nشابك : 2 - 81 - 5652 - 964 - 978\r\nحق چاپ براى ناشر محفوظ است\r\nمركز پخش : تهران - تلفن ونمابر 66946363\r\nwww . Qaraati . ir\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nپيشگفتار\r\nبسم الله الرّحمن الرّحيم\r\nيكى از سؤالاتى كه جوانان مطرح مىكنند ، اين است كه چرا نام حضرت على عليه السلام در قرآن نيامده است ؟\r\nمتاسفانه اين سؤال ناشى از عدم آشنايى نسل نو با قرآن و معارف آن است ، كه نمىدانند دهها آيه از قرآن كريم درباره حضرت على نازل شده است و مىتوانند با مطالعه تفاسير معتبر آن را دريابند .\r\nاصولا يكى از شيوه‌هاى قرآن آن است كه به جاى بيان نام افراد ، ويژگىهاى آنان را ذكر مىكند تا براى ديگران الگو باشند ، چنان كه نام حضرت خضر و مؤمن آل فرعون در قرآن نيامده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاز مجموع آياتى كه راجع به حضرت على عليه السلام مىباشد ، دو آيه مربوط به ماجراى نصب حضرت به امامت ، در غدير خمّ است كه عبارتند از : آيات 3 و 67 سوره مائده .\r\nسوره مائده ، به اعتقاد عموم مفسّران ، در اواخر عمر پيامبر صلّى الله عليه و آله نازل شده و لذا اين دو آيه كه مربوط به جانشينى آن حضرت مىباشد ، در اين سوره آمده است .\r\nعلاوه بر اين دو آيه ، روايات بسيارى از ياران پيامبر درباره واقعه غدير رسيده است كه مرحوم علامه امينى نام 110 نفر از آنان و نام دانشمندان و مورخان و شاعران بسيارى از شيعه و سنّى ، كه در طول 14\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nقرن گذشته به اين موضوع پرداخته‌اند ، در مجموعه يازده جلدى الغدير آورده است .\r\nابتدا گزارش آخرين سفر حجّ پيامبر ( حجّهء الوداع ) را مرور كنيم و سپس آياتى را كه در اين واقعه نازل شده است ، توضيح دهيم .\r\n\r\nگزارش آخرين حجّ پيامبر\r\nپيامبر در چهل سالگى به پيامبرى رسيد . سه سال مخفيانه و ده سال علنى تبليغ كرد . بخاطر فشار و تهديد كفار ، از مكه به مدينه هجرت كرد . شش سال در مدينه ماند ، خواست برود مكه اعمال عمره را انجام بدهد ، اما كفار مكه نگذاشتند پيامبر وارد شود و نزديك بود درگيرى پيش بيايد كه صلح حديبيه\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبرقرار شد . دو سال بعد پيامبر و مسلمانان مكه را فتح كردند و خانه خدا را زيارت كرده و به مدينه بازگشتند . دو سال ديگر در مدينه ماندند و در سنّ شصت و سه سالگى پيامبر اعلام كرد براى انجام مناسك حج به مكه مىروم ، هر كس مىخواهد بيايد . جمعيت انبوهى از مدينه و اطراف آن و ديگر مناطق اسلامى به مكه آمدند .\r\nهنگام بازگشت ، جبرئيل نازل شد و اين آيه را آورد : « يَا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . » و پيامبر را مامور نمود تا ولايت على ابن ابىطالب را اعلام كند . لذا پيامبر در منطقه‌اى به نام غدير خمّ ، دستور توقف داد تا همه رسيدند . اينجا نقطه‌اى بود\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nكه راهها از هم جدا مىشد ، يكى به سمت مدينه ، يكى به سمت يمن و يكى به سمت عراق مىرفت .\r\nپيامبر فرمود : آنها كه رفته‌اند ، بازگردند و صبر كنيد تا آنها كه بازمانده‌اند ، برسند . هنگام ظهر نماز خواندند و پس از نماز ، پيامبر خطبه‌اى مفصل خواند و آنگاه فرمود :\r\nمن به زودى دعوت خدا را اجابت كرده ، از ميان شما مىروم . اى مردم ! درباره من چگونه شهادت مىدهيد ؟ همگى با صداى بلند گفتند : گواهى مىدهيم كه تو رسالت الهى را ابلاغ كردى و آخرين تلاش و كوشش را در راه هدايت ما نمودى ، خداوند ترا جزاى خير دهد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nسپس فرمود : من مىروم ولى دو چيز گرانقدر در ميان شما به يادگار مىگذارم : يكى كتاب خدا كه واسطه ميان پروردگار و شماست ، و ديگرى خاندان من كه خداوند به من خبر داده اين دو از هم جدا نشوند ، تا در بهشت به من بپيوندند ، از اين دو پيشى نگيريد كه هلاك شويد و دست از دامن آن دو برنداريد كه گمراه شويد .\r\nآنگاه پيامبر دست علىّ را گرفت و بلند كرد ، آن چنان كه سفيدى زير بغل هر دو نمايان شد و همه او را ديدند و شناختند . در اينجا پيامبر فرمود : « ايّها النّاس مَن اولَى النّاس بالمؤمنين مِن انفُسهم » : چه كسى به مؤمنان از خود آنها سزاوارتر است ؟\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nگفتند : خدا و پيامبرش داناترند ، پس فرمود : خدا ، مولاى من است ، و من مولى و سرپرست مؤمنانم و نسبت به آنها از خودشان سزاوارترم . سپس فرمود :\r\n« من كنت مولاه فهذا علىّ مولاه » : هر كه من مولاى اويم ، اين على مولاى اوست . سپس دست به سوى آسمان برداشت و چنين دعا كرد :\r\nخداوندا ! دوستان او را دوست بدار و دشمنانش را دشمن بدار ، يارانش را يارى كن ، و آنها كه او را ترك كنند ، از يارى خويش محروم ساز ، حق را همراه او بدار و او را از حق جدا مكن . سپس فرمود : حاضران ، اين خبر را به غايبان برسانند .\r\nخطبه كه بپايان رسيد ، جمعيت متفرق نشده بود كه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nجبرئيل نازل شد و اين آيه را بر پيامبر خواند :\r\n« الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِى . . . »\r\nپيامبر فرمود : خدا را سپاس كه دين خود را كامل و نعمت خود را بر ما تمام كرد ، و از رسالت من و ولايت پس از من خشنود گشت .\r\nدر اين هنگام شور و غوغايى در ميان مردم افتاد و همه ، از جمله ابوبكر و عمر ، اين موقعيت بزرگ را به على ابن ابىطالب تبريك گفتند :\r\n« بَخّ بَخّ لك يا علىّ اصبحت مولاى و مولا كلّ مؤمن و مؤمنهء » : \" مبارك باد بر تو ، مبارك باد بر تو ، اى فرزند ابوطالب ! تو مولاى من و مولاى تمام مردان و زنان با ايمان گشتى .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاين بود اجمالى از ماجراى غدير ، و اكنون به تفسير دو آيه نازل شده در اين باره مىپردازيم .\r\n\r\n1 . آيه تبليغ\r\n« يَا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِى الْقَوْمَ الْكافِرين » مائدهء / 67\r\nاى پيامبر ! آنچه را از طرف پرودگارت به تو نازل شده ، به مردم ابلاغ كن ، و اگر انجام ندهى ، رسالت او را به انجام نرسانده‌اى و خدا تو را از مردم حفظ مىكند . خداوند مردمان كافر را هدايت نمىكند .\r\nاين آيه نكاتى دارد :\r\n1 . عبارت ( يَا أَيُّهَا الرَّسُولُ ) كه در قرآن دو بار بيشتر\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنيامده ، بيانگر آن است كه آنچه پيامبر وظيفه دارد آن را به گوش مردم برساند امر مهمى است كه مربوط به رسالت اوست و او چون رسول است بايد آن را اعلام كند .\r\n2 . كلمه ( بَلِّغ ) يعنى با جديّت و اهتمام تمام آن را ابلاغ كن و به گوش مردم برسان تا كسى بعداً نگويد اين مطلب به ما نرسيد .\r\n3 . ( مَا أُنْزِلَ إِلَيْكَ مِنْ رَبِّكَ ) يعنى مردم بدانند آنچه پيامبر مىگويد از جانب خودش نيست ، از طرف خداست ، خدايى كه صاحب اختيار همه است .\r\n4 . ( وَ إِنْ لَمْ تَفْعَلْ ) يعنى ابلاغ اين موضوع به شكل عملى و در قالب يك مراسم باشد . زيرا قرآن به جاى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآن كه بفرمايد : ( بَلِّغْ . . . وَ إِنْ لَمْ تُبَلِّغ / بگو . . . و اگر نگويى ) ، مىفرمايد : ( بَلِّغْ . . . وَ إِنْ لَمْ تَفْعَلْ / بگو . . . و اگر انجام ندهى ) ، يعنى ابلاغِ زبانى كافى نيست ، بلكه ابلاغِ فعلى لازم است ، بايد يك مراسمى باشد و در اين مراسم ، آنچه را خدا گفته ، به مردم اعلام كنى .\r\n5 . عبارت ( فَما بَلَّغْتَ رِسالَتَهُ ) يعنى آنجه بايد به مردم ابلاغ كنى ، هم‌وزن رسالت توست ، به گونه‌اى كه اگر آن را به مردم نرسانى ، گويا اصل رسالت پروردگار را به انجام نرسانده‌اى و زحمات بيست و سه ساله‌ات به هدر مىرود .\r\n6 . جمله ( وَ اللَّهُ يَعْصِمُكَ مِنَ النَّاسِ ) نيز بيان مىدارد كه پيامبر از ابلاغ اين امر مهم ترس و هراس داشته\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاست و لذا خداوند وعده مىدهد او را از شرّ مردم حفظ كند . البته روشن است پيامبر اسلام از اينكه جان خود را در راه خدا فدا كند ، هراسى نداشته است و لذا در تمام جنگ‌ها در صف مقدّم جبهه حضور داشت ، بلكه اين امر به گونه‌اى بود كه پيامبر احتمال مىداد برخى از مردم آن را نپذيرند و موجب فتنه و درگيرى ميان مسلمانان گردد كه بيش از آنكه به جان پيامبر ضرر رساند ، به مكتب او ضربه وارد سازد . و لذا ادامه آيه مىفرمايد : ( إِنَّ اللَّهَ لايَهْدِى الْقَوْمَ الْكافِرين ) يعنى خداوند اجازه نمىدهد كسانى اين امر مهم را انكار مىكنند ، به هدفشان برسند و تهديدى براى تو و برنامه‌هاى تو باشند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nدر اينجا سه سؤال مطرح است :\r\n1 . اين امر مهم چه چيزى بود كه پيامبر تا سال آخر عمرش بيان نكرده بود ؟\r\n2 . چه امرى بود كه اگر پيامبر آن را نمىگفت ، زحمات 23 ساله‌اش به هدر مىرفت ؟\r\n3 . چه امرى بود كه پيامبر از گفتنش هراس داشت ؟\r\nاين مطلب هر چه باشد ، جزء دين است ، اما از اصول دين يا فروع دين ؟ تك تك آنها را بررسى مى كنيم تا به نتيجه برسيم .\r\nاصول دين ، توحيد است و نبوت و معاد . آيا مىشود گفت كه در اين 23 سال ، پيامبر ( ص ) « لا إِلهَ إِلَّا اللَّهُ » را به مردم ياد نداده بود ؟ ! اولين كلمه اى كه به\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمردم آموخت ، اين بود : « قُولُوا لَا إِلَهَ إِلَّا اللَّهُ تُفْلِحُوا » . پس اين امر مهم توحيد نيست .\r\nقطعا نبوت هم نيست ، زيرا معنا ندارد كسى كه حدود دو ماه ديگر رحلت مىكند ، بگويد : مردم ! من پيامبرم ! آيا تا آن زمان به مردم نگفته بود : من پيامبرم !\r\nراجع به معاد هم ، پيامبر از همان روزهاى اول بعثت مردم را از دوزخ هشدار مىداد و تمام سوره هاى مكى خبر از معاد مى دهند . پس آنچه پيامبر بايد در آخر عمرش اعلام كند ، وقوع قيامت نيست .\r\nاما فروع دين : آيا پيامبر ( ص ) تا دو ماه مانده به رحلتش از نماز نگفته بود ؟ ! و يا آن حاجيان كه از\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمكه برمىگشتند تارك الصلاهء بودند ؟ ! قطعا آن مطلب نماز نبود . روزه ، جهاد ، خمس و زكات هم ، هشت سال قبل ، يعن - ى سال دوم هجرى قانون آنها ص - ادر شده بود . حج هم مراد نيست ، زيرا آنها از مكه برمىگشتند . امر به معروف و نهى از منكر نيز بارها در ديگر آيات قرآنى مطرح و بر لزوم آن تاكيد شده بود . علاوه بر آن كه پيامبر از بيان اين امور هراسى نداشت و آن روزى كه تنها بود و با بت‌ها و بت‌پرستان مبارزه مىكرد نترسيد ، حالا كه بين اين همه يار و مريد است ، بترسد ؟\r\nسؤال : با اين اوصاف ، آن چيست كه پيامبر صلّى الله عليه و آله تا اواخر عمرش نگفته بود ، توحيد و معاد و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنماز و روزه هم نيست ، اگر آن چيز باشد ، توحيد هست ، نبوت هست ، نماز هست ، جهاد هست ، امر به معروف و نهى از منكر هست ، و اگر نباشد ، باقى چيزها هم نيست ؟\r\nپاسخ : بايد بگوئيم آن امر ، امامت است . چون اگر امامِ معصوم بود ، توحيد زنده است و گرنه به جاى خدا طاغوت حاكم مىشود . اگر رهبرِ معصوم بود ، اهداف نبوت دنبال مىشود و اگر رهبر معصوم بود ، معارف معاد بيان مىشود .\r\n\r\nنكته‌اى لطيف\r\nدر آيات قبل و بعد از اين آيه نيز عبارت « مَا أُنزِلَ » آمده است : در آيه 66 مىفرمايد : « مَا أُنْزِلَ إِلَيْهِمْ مِنْ\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nرَبِّهِم » ، در آيه 67 فرمود : « مَا أُنزِلَ إِلَيْكَ مِن رَّبِّكَ » ، و در آيه 68 مىفرمايد : « مَا أُنزِلَ إِلَيْكُم مِّن رَّبِّكُمْ » . اين يك امر تصادفى نيست كه در سه آيه پشت سر هم ، سه تا « مَا أُنزِلَ » آمده باشد . مورد اول و سوم مربوط به كتاب آسمانى است ، كه مردم بايد آن را به پا دارند تا از بركات آن در دنيا و آخرت بهره‌مند شوند . و مورد دوم مربوط به رهبرى جامعه است كه بايد از سوى خدا تعيين گردد و پس از پيامبر ، در قالب امام سرپرستى جامعه را بر عهده گيرد .\r\nمهندسى قرآن را ببينيد ، خدا امامتِ على بن ابيطالب را گذاشته است بين دو كتاب آسمانى ! در يك آيه مىگويد : كتاب خدا را به‌پا داريد ، وضع اقتصاديتان\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nخوب مىشود . و در آيه ديگر مىفرمايد : اگر كتاب آسمانى را به‌پا نداريد ، هويت نداريد و هيچيد . و در ميان اين دو آيه مىگويد : اى پيامبر ! على را معرفى كن . يعنى كتاب آسمانى و امام معصوم در كنار هم . چنان كه پيامبر در حديث ثقلين فرمود : « انّى تارك فيكم الثقلين كتاب الله و عترتى اهل بيتى »\r\n\r\n2 . آيه اكمال دين\r\n« . . . الْيَوْمَ يَئِسَ الَّذينَ كَفَرُوا مِنْ دينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دينَكُمْ وَ أَتْمَمْتُ عَلَيْكُمْ نِعْمَتى وَ رَضيتُ لَكُمُ الْإِسْلامَ ديناً . . . » مائده / 3\r\nامروز كافران از دين شما مأيوس شدند ، پس از آنان نهراسيد و از من پروا داشته باشيد . امروز دين شما را\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكامل كردم و نعمتم را بر شما تمام ساختم و اسلام را به عنوان دين براى شما پسنديدم .\r\nاين جملات در ميان آيه‌اى قرار گرفته كه آغاز و پايان آن مربوط به خوردنىهاى حرام همچون گوشت مردار و خوك است . اما روشن است بيان اين مطالب كه قبلا نيز در قرآن آمده بود : ( در سوره هاى انعام ، بقره و نحل ) ، حرف تازه‌اى نيست و موجب اكمال و اتمام دين نمىشود ، بلكه برخى چيزها بايد تكرار شوند تا مؤثر واقع شوند .\r\nاما اين چه روزى است كه داراى چنين ويژگىهاى مهمى مىباشد ؟\r\nروزهاى عمر شريف پيامبر اكرم را بررسى مىكنيم .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nايشان در 40 سالگى به پيغمبرى مبعوث شد و در 63 سالگى رحلت نمود . در اين 23 سال رسالت پيامبر ، كدام روز است كه اين آيه با آن مطابقت داشته باشد .\r\n1 . روز بعثت : اولين روزى است كه حضرت به پيامبرى مبعوث شد . هنوز اتفاقى نيفتاده است كه بگوييم امروز دين كامل شد ! مثل اين است كه روز اولى كه دانش آموز به مدرسه مىرود ، معلم به او بگويد : تو امروز فارغ التحصيل شدى !\r\n2 . روز هجرت : هنگام هجرت پيامبر از مكه به مدينه هم ، نه دين كامل شده بود و نه كافران مايوس گشته بودند ، زيرا از هر قبيله‌اى يك نفر آمده بود تا پيامبر را بكشند . و پيامبر على ابن ابىطالب را در\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nجاى خود نهاده بود . پس از آن نيز جنگ‌هاى بسيارى به راه انداختند .\r\n3 . روز پيروزى : مسلمانان در برخى جنگ‌ها پيروز مىشدند و در برخى شكست مىخوردند . آنجا كه شكست مىخوردند كفار اميدوارتر مىشدند و آنجا كه پيروز مىشدند دشمن مأيوس نمىگشت و در صدد حمله‌اى ديگر برمىآمد .\r\n4 . روز فتح مكه : گرچه با فتح مكه ، كافران از غلبه بر پيامبر اسلام مايوس شدند ، اما اميد داشتند با مرگ پيامبر ، مسلمانان دچار ضعف گشته و آنان غالب گردند ، زيرا پيامبر پسرى نداشت كه ادامه دهنده راه او باشد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n5 . روز نصب امام : روشن است هيچ موضوعى نيست كه مايه نااميدى كامل دشمنان گردد ، جز تعيين جانشين ، آن هم جانشينى همچون على ابن ابىطالب كه شجاعت و زكاوت او مورد پذيرش همه ، از دوست و دشمن بود . و اين امر در روز هجدهم ذىالحجه در سرزمين غدير خمّ اتفاق افتاد و حضرت على عليه السلام به امامت مسلمين منصوب گرديد . كسى كه امام خمينى درباره‌اش فرمود : اگر پيامبر صلّى الله عليه و آله هيچ كارى نمىكرد و فقط يك على عليه السلام تربيت مىكرد ، كافى بود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nنكات لطيف\r\n1 . قرآن در سه مورد مىگويد : در آينده نعمت را بر شما تمام خواهم كرد . يك جا پس از تغيير قبله است كه مىفرمايد : « وَ لِأُتِمَّ نِعْمَتى عَلَيْكُمْ » ( بقره / 150 ) در فتح مكه نيز مىگويد : « وَ يُتِمَّ نِعْمَتَهُ عَلَيْكَ » ( فتح / 2 ) در پايان آيه كسب طهارت براى نماز نيز مىگويد : « وَ لِيُتِمَّ نِعْمَتَهُ عَلَيْكُم » ( مائده / 6 ) اما در آيه غدير خم مىفرمايد : « أَتْمَمْتُ عَلَيْكُمْ نِعْمَتى » نعمتم را بر شما تمام كردم . يعنى با نصب امام ، نعمت الهى بر مردم كامل شد .\r\n2 . سه مرتبه در قرآن آمده است : « لِيُظْهِرَهُ عَلَى الدِّينِ كُلِّهِ » ( توبه / 33 ، فتح / 28 ، صف / 9 ) يعنى اسلام بر همه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاديان غالب شده و كره زمين را خواهد گرفت . اما كدام اسلام ؟ اين آيه مىفرمايد : اسلامى كه كره زمين را فرامىگيرد ، اسلامِ غديرخم است ، زيرا در آيه غدير خم فرمود : « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِى وَ رَضِيتُ لَكُمْ الْإِسْلَامَ دِينًا » يعنى اسلامى را كه در غدير خمّ كامل كردم ، به عنوان دين براى شما پسنديدم . آن وقت راجع به آينده جهان مىگويد : « وَعَدَ اللَّهُ الَّذينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِى الْأَرْضْ . . . وَ لَيُمَكِّنَنَّ لَهُمْ دينَهُمُ الَّذِى ارْتَضى لَهُم » ( نور / 55 ) خدا به كسانى از شما كه ايمان آورده و كارهاى شايسته كرده‌اند ، وعده داده است كه\r\nحتماً آنان را در زمين جانشين [ خود 
  ] قرار دهد ، . . .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو آن دينى را كه برايشان پسنديده است براى آنان مستقر كند .\r\nدر غدير خم مىگويد : « رَضِيتُ » ، و در مورد حكومت بر زمين مىگويد : « ارْتَضى » ، ريشه هر دو يكى است . پيداست مكتبى كه مىتواند همه دنيا را زير پرچم خودش جمع كند ، مكتب اهل بيت عليهم السلام است .\r\n3 . نكته لطيفى از يك طلبه جوان يمنى ياد گرفتم . اين يمنى مىگفت سنّى و شيعه همه قبول دارند كه در آخر الزمان فردى از نسل پيامبر قيام مىكند كه نامش مهدى است و جهان را از ظلم و جور پاك ساخته و حكومت عدل اسلامى را برپا مىسازد .\r\nمىگوييم : شما كه قيام مهدى را قبول داريد ، و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمىگوييد امام با نظر مردم انتخاب مىشود ، خوب رأى بدهيد و مهدى را مشخص كنيد . مىگويند : نه ، مهدى را بايد خدا تعيين كند . مىگوييم : چطور شد اولين امام را شما تعيين كرديد ، آخرين آنها را خدا تعيين كند ؟ اگر امامِ جامعه را بايد خدا تعيين كند ، هم اولش با خداست ، هم آخرش . شما به امام اول كه مىرسيد ، مىگوييد : مردم جمع شدند و بزرگان اجماع كردند و خليفه انتخاب شد ، مىگوييم : اگر اولى را رأى داديد ، رأى بدهيد و يك مهدى انتخاب كنيد ! چطور تعيين آخرين حاكم جهان به عهده خداست و اولين آنها به عهده مردم ؟\r\nاصلا تعيين امام ، كار خداست نه مردم . قرآن مىگويد :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n« وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَهء » ( قصص / 68 ) پروردگار تو هر چه را بخواهد مىآفريند و برمىگزيند ، و آنان [ در اين امور 
  ] اختيارى ندارند .\r\nالبته قرآن در جاى ديگر مىگويد : « وَأَمْرُهُمْ شُورَى بَيْنَهُمْ » ( شورى / 38 ) « أَمْرُهُمْ » يعنى كارهايى كه مربوط به مردم است ، بايد به صورت شورا انجام شود ، اما امامت ، « أَمْرُهُمْ » نيست ، بلكه « أَمْرُ الله » است ، كار خداست . خداوند وقتى حضرت ابراهيم را امام كرد ، فرمود : « إِنِّى جَاعِلُكَ لِلنَّاسِ إِمَامًا » ( بقره / 124 ) من كه خدا هستم ، تو را امام مردم قرار دادم ، ابراهيم گفت : از ذريه و نسل من نيز امام قرار ده ، خدا فرمود :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n« لَا يَنَالُ عَهْدِى الظّالِميِن » عهد من به ظالم نمىرسد . يعنى هر كدام از فرزندان تو كه ظالم باشند ، به مقام امامت نمىرسند . پس امامت عهد خداست و عهد خدا مشورتى نيست ، امر مردم مشورتى است . در جاى ديگر هم مىفرمايد : « أَوْفُوا بِعَهْدى أُوفِ بِعَهْدِكُم » ( بقره / 40 ) شما به عهد من وفا كنيد ، من هم به عهد شما وفا مىكنم . اگر شما آن امامى را كه من گفتم پيروى كرديد ، من هم به پيمانى كه با شما دارم وفا كرده و شما را در دنيا سعادتمند كرده و در آخرت به بهشت جاودان خواهم برد .\r\nقرآن در جاى ديگر مىفرمايد : « ما كانَ لِمُؤْمِنٍ وَ لا مُؤْمِنَهءٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَهءُ\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبيناً » ( احزاب / 36 ) هيچ مرد و زن مؤمنى را نرسد كه چون خدا و رسولش به كارى فرمان دهند ، براى آنان در كارشان اختيارى باشد و هر كه خدا و فرستاده‌اش را نافرمانى كند ، قطعاً دچار گمراهىِ آشكارى گرديده است .\r\nوقتى خداوند مىگويد : پس از پيامبر ، علىّ امام جامعه است ، ديگر كسى نمىتواند بگويد انتخاب خليفه با ماست . و امروز نمىتوان گفت اين يك امر تاريخى بود كه گذشته است و ما بايد خودمان فكرى كنيم و چاره‌اى بينديشيم . ما در زمان غيبت امام معصوم بسر مىبريم و وظيفه داريم از كسانى كه آن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nحضرت مشخص فرموده تبعيِت كنيم . عالمان پرهيزكار ، خيرانديش و به دور از هوى و هوس كه امام زمان عليه السلام ولايت جامعه را به آنها سپرده است .\r\n\r\n\r\n","description":"","footnote":"","page_name":" 32 ","page_number":32}
  ]