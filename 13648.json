[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعلامه شيخ عبدالحسين امينى\r\nالغدير\r\nجلد يك\r\nترجمهء\r\nمحمد تقى واحدى\r\nويرايش جديد\r\nزير نظر\r\nدكتر على رضا ميرزا محمد\r\nانتشارات بنياد بعثت\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : امينى ، عبدالحسين ، 1281 ، 1349\r\nعنوان قرار دادى : ( الغدير كتاب والسنه والادب . فارسى )\r\nعنوان و پديدآور : الغدير / عبدالحسين امينى ؛ ترجمه محمدتقى واحدى زير نظر عليرضا ميرزامحمد .\r\nوضعيت ويراست : ( ويراست 2 )\r\nمشخصات نشر : تهران ، بنياد بعثت ، مركز چاپ و نشر 1386\r\nمشخصات ظاهرى : 11 ج\r\nشابك : ( دوره ) : 2 - 366 - 309 - 964\r\n( ج 1 ) : 4 - 737 - 309 - 964\r\nيادداشت : هر جلد مترجم جلد خود را دارد كه مترجم جلد اول محمد تقى واحدى مى باشد .\r\nعنوان روى جلد : ترجمه الغدير .\r\nموضوع : على بن ابى طالب ( ع ) امام اول ، 23 قبل از هجرت - - 40 ق - - اثبات خلافت\r\nموضوع : غديرخم\r\nشناسه افزوده : واحدى ، محمدتقى ، مترجم\r\nشناسه افزوده : ميرزامحمد ، عليرضا ، 1325 - ويراستار\r\nشناسه افزوده : بنياد بعثت ، مركز چاپ و نشر\r\nرده بندى كنگره : 4041 غ 8 الف / 54 / 223 BP\r\nرده بندى ديويى : 452 / 297\r\nشماره كتابخانه ملى : 19672 - 84 م\r\nمركز چاپ و نشر بنياد بعثت\r\nنام كتاب : الغدير جلد اول\r\nمؤلف : علامه فقيد آيت الله شيخ عبدالحسين امينى\r\nمترجم : محمد تقى واحدى\r\nويرايش جديد : دكتر عليرضا ميرزامحمد\r\nچاپ اول 1386 ، چاپ دوم : 1387\r\nشمارگان : 3000 نسخه\r\nچاپ : مركز چاپ و انتشارات دانشگاه علامه طباطبايى\r\nمركز پخش : تهران ، خيابان سميه ، پلاك 109 بنيادبعثت\r\nتلفن 88822374 ص . پ 1361 - 15815\r\nwww . bonyadbesat . ir\r\nحق چاپ براى ناشر محفوظ است\r\nشابك جلد اول 4 - 737 - 309 - 964\r\nISBN : 964 - 309 - 737 - 4\r\nشابك دورهء يازده جلدى 2 - 366 - 309 - 964\r\nISBN : 964 - 309 - 366 - 2 ( 11 vol . set )\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nپيشگفتار ويراستار 11\r\nارمغان غدير 11\r\nميراث جاودان 17\r\nطغراى ولايت 20\r\nآشنايى با شيوهء كار 22\r\nذكر چند نكته 26\r\nسپاسگزارى و قدردانى 28\r\nدر ستايش الغدير 31\r\nتقديرنامه‌هاى انديشمندان 31\r\nتقديرنامه‌هاى سخنوران 42\r\nكتابشناسى ويرايش 47\r\nمقدّمه مؤلف 56\r\nتاريخ صحيح 59\r\nاهميّت غدير خم در تاريخ 65\r\nواقعهء غدير خم 73\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nعنايت به حديث غدير 79\r\nراويان حديث غدير از صحابه 85\r\nراويان حديث غدير از تابعين 157\r\nطبقات راويان حديث غدير از علما 175\r\n- قرن دوم 175\r\n- قرن سوم 188\r\n- قرن چهارم 215\r\n- قرن پنجم 227\r\n- قرن ششم 236\r\n- قرن هفتم 244\r\n- قرن هشتم 252\r\n- قرن نهم 259\r\n- قرن دهم 266\r\n- قرن يازدهم 272\r\n- قرن دوازدهم 277\r\n- قرن سيزدهم 283\r\n- قرن چهاردهم 287\r\nنويسندگان آثار مكتوب در حديث غدير 295\r\nتكمله 302\r\nمناشده و احتجاج به حديث غدير 305\r\n1 - مناشدهء امير المؤمنين عليه السّلام در روز شورى 306\r\n2 - مناشدهء امير المؤمنين عليه السّلام در عهد عثمان بن عفّان 312\r\n3 - مناشدهء امير المؤمنين عليه السّلام در روز رحبه 316\r\nگواهان مشهور مناشدهء امير مؤمنان به حديث غدير در روز رحبه 340\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nنكتهء قابل توجه 342\r\n4 - مناشدهء امير المؤمنين عليه السّلام با طلحه در روز جمل 343\r\n5 - حديث ركبان در كوفه 345\r\nگواهان بنام حديث غدير در روز ركبان طبق روايات پيشين 350\r\nنفرين شدگانى كه حديث غدير را پنهان داشتند 350\r\nبررسى پيرامون حديث گرفتار آمدن به نفرين 351\r\n6 - مناشدهء امير المؤمنين عليه السّلام در روز صفّين 355\r\n7 - احتجاج حضرت فاطمهء صدّيقه ، دخت رسول خدا صلّى اللّه عليه و آله 358\r\n8 - احتجاج امام حسن مجتبى عليه السّلام 359\r\n9 - مناشدهء امام حسين عليه السّلام به حديث غدير 360\r\n10 - احتجاج عبد اللّه بن جعفر بر معاويه بعد از شهادت امير المؤمنين عليه السّلام 361\r\n11 - احتجاج برد بر عمرو عاص به حديث غدير 364\r\n12 - احتجاج عمرو عاص بر معاويه به حديث غدير 364\r\n13 - احتجاج عمار بن ياسر بر عمرو عاص در روز صفّين 365\r\n14 - احتجاج اصبغ بن نباته به حديث غدير در مجلس معاويه 366\r\n15 - مناشدهء جوانى با ابو هريره به حديث غدير در مسجد كوفه 367\r\n16 - مناشدهء مردى با زيد بن ارقم به حديث غدير 368\r\n17 - مناشدهء مردى عراقى با جابر انصارى به حديث غدير 369\r\n18 - احتجاج قيس بن سعد بر معاويه به حديث غدير 372\r\n19 - احتجاج دارميهء حجونى بر معاويه 373\r\n20 - احتجاج عمرو اودى بر دشمنان امير المؤمنين عليه السّلام 374\r\n21 - احتجاج عمر بن عبد العزيز ، خليفهء اموى 375\r\n22 - احتجاج مأمون ، خليفهء عباسى بر فقيهان به حديث غدير 376\r\nسخن مسعودى 379\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nغدير در قرآن كريم 381\r\nسخن پايانى 402\r\nكمال دين به ولايت 405\r\nعذاب واقع 417\r\nتأمّلى در حديث غدير 427\r\nوجه اول از اشكالات ابن تيميه 428\r\nجواب اشكال 429\r\nوجه دوم از اشكالات ابن تيميه 440\r\nجواب اشكال 440\r\nوجه سوم از اشكالات ابن تيميه 444\r\nجواب اشكال 444\r\nوجه چهارم از اشكالات ابن تيميه 445\r\nجواب اشكال 445\r\nوجه پنجم از اشكالات ابن تيميه 451\r\nجواب اشكال 452\r\nوجه ششم از اشكالات ابن تيميه 453\r\nجواب اشكال 454\r\nوجه هفتم از اشكالات ابن تيميه 455\r\nجواب اشكال 455\r\nعيد غدير در اسلام 459\r\nداستان تهنيت 464\r\nبازتاب شگفتىهاى روزگار در زندگانى 487\r\nتاجگذارى در روز غدير 491\r\nگفتارى پيرامون سند حديث غدير 497\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nداورى دربارهء سند حديث غدير 525\r\nرأى همگانى دربارهء ابن حزم اندلسى 539\r\nنمونه‌هايى از آراء ابن حزم 547\r\nمفاد حديث غدير 565\r\nمفعل به معناى افعل 573\r\nسخن رازى در مفاد حديث غدير 580\r\nشبههء رازى و نظر دانشمندان 586\r\nسخن ديگر رازى 590\r\nدر پاسخ به سخن رازى 594\r\nمفعل به معناى فعيل 597\r\nنظرى در معانى مولى 598\r\nمعانى مورد نظر از حديث غدير 605\r\nقراين معيّن متصل و منفصل 611\r\nاحاديثى در تفسير معانى مولى و ولايت 635\r\nسخنانى پيرامون مفاد حديث غدير 643\r\nتوضيح بيشتر در مفاد حديث غدير 657\r\nعبادات روز غدير 659\r\nحديث روزهء روز غدير 660\r\nرجال سند حديث 661\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار ويراستار\r\n\r\nارمغان غدير\r\nلحظه‌ها با شتابى حيرت‌انگيز ، اما سرشار از فروغ حقيقت و صفاى عصمت و جوهر تكليف درگذرند و زندگى تجلّيگاه اين راز و رمزهاى نهفته در دل لحظه‌هاست كه چونان باران بهارى نهال وجود آدمى را طراوت مىبخشد و افقى روشن از حيات معقول را فراروى خرد و فطرت پديدار مىسازد .\r\nانسان چون در وجود مىآيد ، حركت خود را خواه ناخواه در بستر تاريخ آغاز مىكند و به پيش مىراند ، امّا مهم اين است كه راه‌دان باشد و بداند كه اين حركت بر چه اصلى استوار است و چگونه شكل مىپذيرد و چه هدفى را دنبال مىكند و به كجا مىانجامد .\r\nاگر اين حركت مبتنى بر شناخت و تكليف و آميخته با عشق و اميد و استقامت باشد ، حماسه‌آفرين خواهد بود و حماسه در دفاع از حق است كه تشخّص مىيابد . پس كرامت انسان و ماندگارى تاريخ و شكوه حماسه را بايد در پناه حق جستجو كرد و تبلور معنويّت را انتظار داشت ، و گرنه با پايمال شدن حق ، طبيعت تاريخ رو به كدورت مىگذارد و انسان در تيه حيرت سرگردان مىماند و حماسه رنگ مىبازد و معنويّت حيات از دست مىرود .\r\nحضور اين حق در اوج خود تداعىكنندهء ولايت رهگشا و بيدارگر و رهايىبخش\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nامير مؤمنان على عليه السّلام است كه با صبغه‌اى الهى و پشتوانه‌اى غيبى در مرزبانى از اسلام محمّدى شكل مىگيرد و پايدارى توحيد را نويد مىدهد و بزرگ نعمت هدايت را براى بشريّت به ارمغان مىآورد و پويايى و بيدارى و فداكارى و جهاد پيگير اهل قبله را در احياى حق و اماتهء باطل رقم مىزند و راه رستگارى را فراروى حق‌باوران دين‌ياور هموار مىكند و مكتب تاريخساز و عدالت‌گستر تشيّع را جاودانگى مىبخشد .\r\nاين ولايت باشكوه نشاطانگيز كه جز محور اساسى فلسفهء سياسى اسلام نامى بر آن نمىتوان نهاد ، ثمرهء شگرف حماسهء مقدس غدير است كه آفتاب لقا از افق دين دميد و حجاب‌هاى ظلمانى را پاك دريد و تاريخ را آبرو داد و زندگى را معنا بخشيد و فروغش تا زواياى انديشه‌ها و اعماق جانها راه يافت . براى همين است كه وقتى به غدير مىانديشى ، احساس مىكنى بر ساحل اقيانوسى از كرامت و ايثار ايستاده‌اى .\r\nآن روز كه غدير در تاريخ گل كرد و پيامبر اكرم با آيهء تبليغ مأموريت يافت كه سبزترين پيام عرشى را به جهانيان ابلاغ فرمايد ، ولايت پا گرفت . آنگاه نسيم رحمت وزيد ، ايمان از نو شكوفا شد ، باغسار رسالت به بار نشست ، دين به كمال مطلوب رسيد و جمال حقيقى اسلام جلوه‌گر آمد .\r\nبا گل‌كردن غدير ، ولايت به نام على رقم خورد ، حق وصايت بر همگان آشكار گشت ، حيات معقول دوام و قوام يافت ، خطّ مشى تكامل انسان و جامعه سامان پذيرفت و اين افتخار بزرگ و جاودان به امر خدا و به دست نبى نصيب آن غديرى مرد نامتناهى شد كه نگين كعبه ، اسوهء تقوا ، شاهد صادق ، سفينهء نجات ، فروغ هستى ، گوهر مراد ، صدّيق اكبر ، فاروق امّت ، قطب ارشاد ، قرآن ناطق ، ساقى كوثر و امام مبين بود و علم آدم ، مناجات موسى ، زهد يحيى ، عبادت عيسى و ورع يونس را يك جا در او مىتوانستى ديد .\r\nغدير با على گل كرد و منشور امامت شرف صدور يافت و به حديث ولايت زيور گرفت و براستى مگر كسى جز على شايستهء احراز چنين مقامى شامخ تواند بود ؟ آن ستودهء يزدان كه مرد ميدان عقيده و جهاد بود و دروازهء عشق و ايثار را فراروى نسلها گشود ، آن كعبهء مقصود كه آزادگى را در بندگى خدا مىديد و جز به حق و عدالت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nنمىانديشيد و آن چشم و چراغ آفرينش كه فكر و انديشهء بشر هنوز هم از درك ارزشهاى وجودى شگفت‌انگيز وى ناتوان است . افسوس كه اين ميراث گرانبهاى هستى ، با يك جهان فضيلت در عين ظهور بسان شب قدر همچنان ناشناخته مانده است .\r\nحديث ولايت از مشهورترين ، مستندترين و موثق‌ترين احاديث در اثبات منصب والاى وصايت امام على بن ابيطالب است كه علماى فريقين بر آن اتّفاق نظر دارند . اين حديث شريف در متون روايى به اشكال گوناگون روايت شده است . گهى كوتاه است و گه بلند ، گاه از فرط شهرت ، زبانزد خاص و عام است و گاه غريب و نامأنوس ، اما با حكمتى تمام و نيز برخى را راويان بسيارند و برخى را اندك . هرچه هست ، صورتهايى از يك معناست و جلوه‌هايى از يك حقيقت كه از حسّاس‌ترين فراز تاريخ اسلام پرده برمىدارد و بر مقام والاى ولايت صحّه مىگذارد .\r\nاين ولايت ، جاودانه‌ترين نداى آسمانى وحى بود و رهگشاترين پيام نورانى قرآن كه راه بروز و ظهور عدالت را هموار كرد ، حقيقت ايمان را شاداب‌تر از هميشه آشكار ساخت ، ارزنده‌ترين نعمت ماندگار الهى را براى جهانيان به ارمغان آورد ، فلسفهء عقيدت و جهاد را تحقّق عينى بخشيد ، بازار عشق و معرفت را رواج دارد ، حكمت عبوديت را تبيين كرد ، تبلور معنويّت را در متن زندگى رقم زد ، چراغ كرامت و ايثار را برافروخت و در مجموع ، معيارى براى سنجش ارزشها آمد .\r\nبه هرحال ، اين حديث شريف به طرق گوناگون روايت شده و در جوامع روايى و مصادر تاريخى و متون تفسيرى عامّه و خاصّه مذكور افتاده است . « 1 » تعدّد و تنوّع روايات در اين خصوص به حدّى است كه نه‌تنها حقّانيت ولايت مطلقهء امير مؤمنان را تأييد و تثبيت مىكند ، بلكه راه هرگونه ترديد و ابهام و انكار را بر خرده‌گيران كژانديش و غرض‌ورز فرو مىبندد .\r\nاين روايات جلوه‌هايى زيبا و روح‌انگيز و پرمعنا از حديث ولايت است كه چون\r\n\r\n\r\n","description":"","footnote":"\r\n( 1 ) . براى آگاهى از اين منابع رجوع شود به : مقالهء « حديث الولاية بسبعين رواية » ، از نگارنده ، آفاق الحضارة الاسلامية ، سال نهم ، شمارهء 18 ( مهر 1385 ) ، ص 212 - 219 .\r\n","page_name":" 13 ","page_number":13},
  {"content":"\r\n\r\nنسيم‌آسا بر ساحل غدير وزيدن گرفته و كمال دين را رقم زده است ، به حديث غدير نيز شهرت دارد . رسول خدا در اين روايات از امير مؤمنان على عليه السّلام با القابى چون « مولى » ، « ولى » و « امام » ياد فرموده و حقّ ولايتش را بر همگان مسلّم و واجب دانسته است . همو ولايت على را ولايت خود مىداند و ولايت خود را ولايت خدا مىخواند « 1 » كه پيداست :\r\n بود جمع در وى شروط امامت * به نصّ صريح كلام الهى « 2 » \r\nبر اين اساس است كه پيامبر اكرم دوست و دشمن على را دوست و دشمن خود مىشمرد و از دوست و دشمن خود نيز به عنوان دوست و دشمن خداى تعالى نام مىبرد . « 3 » دوستان على را به رحمت ايزدى اميدوار مىگرداند و دشمنانش را از خشم الهى مىترساند . « 4 » به پيروان راستين على صادقانه مهر مىورزد و از دشمنانش سخت بيزارى مىجويد . « 5 » على را بزرگ رهبر فرزانهء امّت مىنامد كه در پرتو رهنمودهاى حكيمانه‌اش راه درآمدن به فردوس برين هموار مىگردد ، آنگاه از امّت مىخواهد كه به دو عشق ورزند ، از او پيروى كنند ، او را گرامى دارند ، دعوتش را پاسخ گويند و گوش به فرمان او باشند . « 6 »\r\nمعانى بكر ، نكات دقيق و مفاهيم بلندى كه در اين روايات نهفته است ، حكايت از آن دارد كه امر ولايت در حوزهء تفكّر دينى از مهم‌ترين مسائل كارساز و ژرف‌ترين مباحث رهگشاست ، چه نه‌تنها كمال دين را در پى دارد و سبب مىشود كه توحيد و رسالت بدان قوّت گيرد ، بلكه ساختار دين و انتظام امور مسلمانان بدون آن انسجام و قوام و دوام نپذيرد . حديث ارزنده و پرمحتواى « إنّ الامامة زمام الدين و نظام المسلمين و صلاح الدنيا و عزّ المؤمنين » « 7 » از امام رضا عليه السّلام در واقع روشنگر حقيقت جوهرى غدير است كه از آن به « ولايت » و « امامت » تعبير مىشود . پس مىتوان گفت كه امامت اساس اسلام\r\n\r\n\r\n","description":"","footnote":"\r\n( 1 ) . كنز العمّال فى سنن الاقوال و الافعال : 11 / 611 .\r\n( 2 ) . اين بيت از فياض لاهيجى است . در ساحل غدير 34 .\r\n( 3 ) . ينابيع المودّة : 2 / 107 .\r\n( 4 ) . فضايل الخمسة من الصحاح الستة : 1 / 414 .\r\n( 5 ) . همان : 2 / 246 .\r\n( 6 ) . ر ك : فرايد السمطين : 1 / 78 .\r\n( 7 ) . الكافى : 1 / 200 .\r\n","page_name":" 14 ","page_number":14},
  {"content":"\r\n\r\nاست و نعمت هدايت بدان تمام ؛ نور مطلق است و صراط مستقيم حق ؛ جزو اصول دين است و مؤمنان را عزّت‌آفرين ؛ عدالت‌گستر است و تعهّدآور و در نهايت ، اصل هرخير و نيكى است كه بىتوجّهى بدان ، توحيد و خداشناسى را تهديد مىكند .\r\nبا تجلّى نور ولايت ، فلسفهء سياسى اسلام شكل گرفت و روح غدير در گذر زمان ، انسان و حيات معقول انسانى را تحت تأثيرى شگرف قرار داد و معنويتى پويا و دلنشين را براى امّت مسلمان به ارمغان آورد كه با حكومت امام على آغاز شد ، امّا ديرى نپاييد كه عدالت وى را برنتافتند و دنيا را بر آخرت برگزيدند و معنويّات را ناديده انگاشتند و كار بدانجا كشيد كه سرانجام ، در پنجهء اسارت حاكمان ستمگر گرفتار آمدند . آخر ، اين همه تأكيد بر ولايت به خاطر آن بود كه خوى و منش فرعونى و كسروى و قيصرى جايگزين هدايت قرآنى و تعاليم اسلامى و اخلاق نبوى نشود و سلطنت موروثى اموى و عبّاسى به جاى حكومت عدل علوى بر سر مسلمانان سايه نيفكند .\r\nاگر مسئلهء ولايت مهم و حياتى نبود ، هرگز خداى تعالى در آيهء تبليغ آن را پشتوانهء رسالت پيمبر نمىخواند و در آيهء اكمال از آن با تعبير كمال دين و نعمت هدايت‌آفرين ياد نمىكرد . هرچند صورت ظاهرى ماجراى غدير يك امر تاريخى است كه در مكان و زمان و شرايط خاص به وقوع پيوسته است ، امّا محتواى جهانشمول آن كه اصل ولايت و رهبرى باشد ، حقيقتى است جاودانه و پايدار و سنّتى است الهى و تغييرناپذير كه بسى فراتر از ظرف زمان و مكان است ، چه در پرتو فروغ ولايت ، هدايت معنا پيدا مىكند ، راه رستگارى فراروى انسان هموار مىشود ، حيات بشرى جلوه‌اى ملكوتى مىيابد ، جامعهء برين شكل مىگيرد ، ارزشها بارور مىگردد و وحدتى فراگير بر حيات سياسى - اجتماعى اهل قبله حاكم مىآيد .\r\nبه هرتقدير ، اگر آفتاب ولايت نمىتابيد ، نه تاريخ را قدر و منزلتى بود ، نه حماسه را مفهوم و معنايى ، نه انديشه را رنگ و بويى ، نه سياست را جاه و جلالى و نه آدمى را آبروى و وجاهتى . بىنور ولايت انسان در ظلمت ضلالت زمينگير و بيچاره مىشد ، فلسفهء سياسى از تكيه‌گاهى استوار بىبهره مىماند ، خردورزى و فضيلت‌پرورى رواج\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنمىيافت ، حماسه خاصيت مرزبانى از حق و راستى را پاك از دست مىداد و تاريخ ديگر نمىتوانست بستر مناسبى براى جنبش‌هاى حق‌طلبانه بر ضدّ هرگونه تبعيض و ستم بوده باشد . اصولا تا نظام حكومتى اسلام بر مبناى ولايت شكل نگيرد و در پرتو امام‌شناسى از پويايى و تحرّك سازنده برخوردار نيايد ، آرزوى هدايت و عدالت و سعادت‌كردن خيال خام در سر پروردن است . در يك كلام مىتوان گفت ولايت زيربناى فلسفهء سياسى اسلام است كه تبليغ دين ، نشر توحيد ، اجراى احكام ، اقامهء حدود ، اصلاح امور و تأمين حقوق بشر در پرتو رهنمودهاى حكيمانهء امام مبينى چون على بن ابى طالب عليه السّلام امكان‌پذير تواند بود ، منتها به حكم « أنا الهادى و أنا المهتدى » « 1 » نخست خود به نور هدايت الهى از حقايق امور و اسرار و رموز جهان هستى آگاهى مىيابد و سپس در پرتو اين نور ، به هدايت خلق برمىخيزد . پس امام يا ولى با برخوردارى از مقام عصمت ، واسطهء فيض ميان خالق و مخلوق است و با افاضات وى مىتوان به مدينهء فاضله‌اى كه فارابى طرح آن را درافكند ، اميد بست .\r\nبه هرحال ، كمال مسلمانى و قوام دين مبين تنها در گرو گردن نهادن به ولايت امام عدلى چون على و فرزندان برومند و ارجمند اوست و نماز و زكات و روزه و جهاد و ديگر احكام عملى اسلام همه در پرتو چنين ولايتى معنا مىيابد ، چه ولايت برخاسته از غدير به خونى مىماند كه در شريان اسلام جارى است و اسلام بىغدير جز قلب از حركت بازايستاده‌اى بيش نيست و اهميّت جوهرى غدير در همين اصل پوياى سعادت آفرين نهفته است كه در طول تاريخ اسلام هماره مورد توجّه عالمان پاكدين و متفكّران ولايت‌مدار بوده است ، چنان كه ابو نصر فارابى ( م 339 ) مدينهء فاضلهء خود را بر پايهء امامت بنا مىنهد و شيخ طوسى ( م 460 ) امامت را مكمّل توحيد مىداند و خواجه نصير طوسى ( م 673 ) بر لزوم امام معصوم و حاكم عادل تأكيد مىورزد و علّامهء حلّى رهبرى و\r\n\r\n\r\n","description":"","footnote":"\r\n( 1 ) . اين سخن از امام على دربارهء خويش است . بحار الانوار : 39 / 339 . مشابه همين كلام نيز از رسول اكرم با اين عبارت روايت شده است : إن تولّوا عليّا تجدوه هاديا مهديا يسلك بكم الطريق المستقيم .\r\nحلية الاولياء : 1 / 64 .\r\n","page_name":" 16 ","page_number":16},
  {"content":"\r\n\r\nفلسفهء سياسى را در رأس امور دينى قلمداد مىكند . « 1 » همين طرز تفكّر تداوم يافت تا نوبت به محقّقان زبردست و مجاهدان نستوه و مصلحان بزرگى چون مير حامد حسين هندى ( م 1306 ) ، شيخ محمد حسين آل كاشف الغطاء ( م 1373 ) ، علّامه شرف الدين عاملى ( م 1377 ) و علّامه شيخ عبد الحسين امينى ( م 1390 ) رسيد و آنان نيز با بحثها و بررسيهاى ژرف و دقيق اين آرمان و الا را دنبال كردند و آثارى ماندگار پديد آوردند كه به نتايج ارزنده و سودمندى چون وحدت اسلامى و تقريب مذاهب و اخوّت ايمانى انجاميد .\r\n\r\nميراث جاودان\r\nاز ميان اين آثار ماندگار ، كتاب شريف الغدير را در عرصهء تاريخ و فرهنگ و تمدّن اسلامى جايگاهى بلند و والاست و در حوزهء فلسفهء سياسى اسلام قدر و منزلتى شايسته و در خور ستايش و ثناست و گزافه‌گويى نيست اگر ادّعا شود كه اين دفاعنامهء جانشينان راستين رسول خدا در نوع خود بىنظير و بىهمتاست ، چه اين كتاب عظيم در واقع موسوعه‌اى است متين و جامع در اثبات ولايت كبراى امام على عليه السّلام كه براساس ژرفنگرى علمى همه‌جانبه در قرآن و حديث و ادب و تاريخ شكل گرفته و با طرحى بىسابقه و شيوه‌اى محقّقانه به رشتهء تحرير درآمده است . افزون بر اين ، الغدير را ويژگيهاى برجسته و نتايج ارزنده‌اى است كه آن را از ديگر آثار مشابه ممتاز مىگرداند و از همين روست كه بسيارى از متفكّران و صاحب‌نظران مسلمان و حتّى مسيحى بدان به ديدهء احترام نگريسته و در تجليل و تبجيل از مقام شامخ علمى علّامهء امينى و محصول فكر و انديشهء پوياى وى داد سخن داده و تقاريظى نوشته‌اند كه هرخواننده‌اى را به حيرت وا مىدارد . همچنين بسيارى از شاعران عرب‌زبان و پارسىگوى در وصف الغدير اشعارى آبدار سروده‌اند و انديشهء بلند و قلم توانا و پشتكار علمى پديدآورنده‌اش را نيكو ستوده‌اند .\r\n\r\n\r\n","description":"","footnote":"\r\n( 1 ) . براى تفصيل بيشتر رجوع شود به : حماسهء غدير 53 - 62 .\r\n","page_name":" 17 ","page_number":17},
  {"content":"\r\n\r\nبه هرحال ، اين ميراث گرانقدر اسلامى با برخوردارى از پشتوانهء علمى قوى ، ابتكار در خور تحسين ، خلوص نيّت ، قدرت ابداع و تلاش بىوقفه به بار نشست و روشنگر راه حقيقت آمد و چونان چشمه‌سارى زلال تشنگان ولايت را سيراب كرد و شيعه را حياتى نوين بخشيد و وحدت را براى امّت به ارمغان آورد .\r\nعلامهء امينى ، اين مصلح بزرگ و مجاهد نستوه در تدوين الغدير تمام توان خود را به كار گرفت و تا وصول به هدف لحظه‌اى از پاى ننشست . رنج سفرهاى پژوهشى را بر خود هموار ساخت و به كندوكاوى ملال‌آور در صدها كتاب پرداخت و با اندوختهء علمى سرشار به مباحث دامنه‌دارى در تبيين اهميّت واقعهء حياتى و سرنوشت‌ساز غدير و دفاع جانانه از حريم ولايت همّت گماشت كه در پيدايش وحدت اصولى و فراگير و برقرارى همزيستى مسالمت‌آميز ميان پيروان مذاهب اسلامى و بويژه بازشناسى حقايق ناب تشيّع سخت مؤثر افتاد . اين توفيق بزرگ بىترديد مرهون روش علمى خاص وى در پرداختن به فقه تاريخ و نقد سخن و شناخت عناصر زمان بود كه توانست با موشكافى و باريك‌بينى و دقت نظرى بىسابقه به بازشناسى تاريخ پرفراز و نشيب اسلام دست يابد و با لحنى ملايم و خردپسند و رعايت دقّت و امانت در نقل ، به ابهام زدايى و رفع اتهام از مذهب پوياى تشيّع همت گمارد و در مقام ردّ شبهات و تحريفات جدال احسن را در پيش گيرد و با برهانى قاطع به نقد و بررسى افكار و آثار ناهنجار پردازد و حق را از باطل جدا سازد و در اين طريق توانفرسا و مخاطره‌آميز ، با استناد به منابع معتبر بر ضدّ و نقيض گويىهاى بىاساس خطّ بطلان كشد و از كج‌فهمىهاى نويسندگان ناآگاه و غرض‌ورزيهاى عالم نمايان بىتعهّد و حتى ژاژخايىهاى خاورشناسان بىانصاف پرده بردارد و در نتيجه ، حقايق ارزشمند بسيارى را در حديث و تفسير و تاريخ و ادب و فقه و رجال و كلام و ديگر معارف هدايتگر بنماياند و افقى روشن را در شناخت حقيقت فلسفهء سياسى اسلام فراروى امّت مسلمان بگسترد .\r\nآرى ، وى در اثبات حق و نفى باطل از هيچ كوششى فروگذار نكرد و در آفرينش اين اثر گرانقدر بىنظير دمى از تلاش و حركت باز نايستاد و تا بدانجا پيش رفت كه نه‌تنها\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nتاريخ ادبيّات غدير را به طرزى بديع به رشتهء تحرير درآورد ، بلكه با نقد و بررسى دقيق مهم‌ترين آثار مكتوب برجاى مانده از نويسندگان مسلمان در رشته‌هاى گوناگون ، براساس مدارك و منابع فراوان اهل سنّت و جماعت ، به نوعى بازسازى علمى دست يافت كه مىتوان از آن به عنوان معيارى وزين در سنجش كتابهاى بسيار و ارزيابى مطالب بيشمار ياد كرد .\r\nاين فقيه بزرگ تاريخ با به كار گرفتن چنين روشى تحليلى و ابتكارى در طريق كشف حقايق گام برداشت ، به تفكيك سره از ناسره در تاريخ اسلام همّت گماشت ، در تنقيح و تهذيب احاديث نبوى از حيث متن و سند موفّق آمد ، روايات صحيح را از ضعيف و موثّق را از موضوع بازشناساند ، حديث شريف غدير را با استناد به صحاح و مسانيد اهل سنّت از نو احيا كرد ، پاره‌اى از فضايل و مناقب امام على را از زبان علماى عامّه بازگو نمود و در شرح واقعهء تاريخى غدير و تبيين اصل اعتقادى ولايت از كلام وحى مدد جست ، چنان كه وقتى به بحث در آيات تبليغ و اكمال مىپردازد و در طرح مباحث ولايى به فرازهايى از كتاب خدا استناد مىكند ، با ظرافتى تمام برهان و عرفان را در خدمت قرآن به كار مىگيرد و تفسيرى دلپذير و پرجاذبه و الهام‌بخش از غدير و ولايت و مولى به دست مىدهد .\r\nشيوهء نگارشى الغدير خود مزيتى ديگر است كه نمىتوان به سادگى از كنار آن گذشت ، چه اين دايرة المعارف سرشار از مسائل علمى اسلامى از نثرى روان و شيوا ، بافتى متين و استوار ، ذوقى شاعرانه و لطيف ، بيانى حماسى و جذّاب ، منطقى رهگشا و روشنگر و ظرافتى دل‌انگيز و زيبا برخوردار است كه از تبحر و تضلّع نويسندهء تواناى نادره‌پرداز آن در زبان و ادب عربى حكايت دارد .\r\nدر مجموع ، اين امتيازات كه اندكى است از بسيار ، حاصل سالها پژوهش بىوقفهء فقيهى تاريخنگار و سخندانى حديث‌شناس است كه با ذهنى وقّاد ، انديشه‌اى ژرف ، طبعى لطيف ، منطقى حكيمانه ، قلبى سليم و طرحى ابتكارى دست به كار تأليف شد و كتاب بىبديل و ماندگار الغدير را پديد آورد و به جامعهء بشرى عرضه داشت تا مشعلى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nفروزان فرا راه انسانهاى آزادهء حق‌پژوه و فضيلت‌خواه در طول تاريخ باشد و امّت مسلمان نيز از ثمرات مفيد و ارزندهء آن به نحو مطلوب بهره‌مند گردد .\r\nاز علامهء امينى ، جز اثر مكتوب خواندنى و ماندى الغدير ، نوزده كتاب و رسالهء وزين مطبوع و مخطوط ديگر به يادگار مانده است كه برخى به موضوعاتى چون زيارت و ولايت و توحيد و نيّت اختصاص دارد و برخى نيز در تفسير و فقه و تاريخ و درايه و كتابشناسى است . « 1 »\r\n\r\nطغراى ولايت\r\nدر اينجا نگارنده سخن را با چكامه‌اى كه در وصف الغدير سروده است ، به پايان مىبرد و آن را از باب قدرشناسى به ساحت مقدس علامهء امينى كه خداى تعالى بهترين پاداش را به دو عطا فرمايد ، تقديم مىدارد .\r\n درياى ولايت الغدير است * خضراى ولايت الغدير است\r\nتابشگه نور كردگارى * سيناى ولايت الغدير است\r\nجان‌پرور و دلپسند و زيبا * مرآى ولايت الغدير است\r\nپرسوز و گداز و عالم افروز * آواى ولايت الغدير است\r\nبازار كرامت و صفا را * كالاى ولايت الغدير است\r\nبيهوده به هردرى مكوبيد * مأواى ولايت الغدير است\r\nحسّاس‌ترين پيام تاريخ * فتواى ولايت الغدير است\r\nدر اوج سپهر رستگارى * مهساى ولايت الغدير است\r\nبا جذبهء عشق مرتضايى * نجواى ولايت الغدير است\r\nدر بزم فروغمند توحيد * سرناى ولايت الغدير است\r\nبر قلّهء قاف حق‌پرستى * عنقاى ولايت الغدير است\r\nهم‌صحبت بيدلان حق‌جو * همپاى ولايت الغدير است \r\n\r\n\r\n","description":"","footnote":"\r\n( 1 ) . براى تفصيل بيشتر رجوع شود به : حماسهء غدير 320 - 324 .\r\n","page_name":" 20 ","page_number":20},
  {"content":"\r\n\r\n رهتوشهء پربهاى وحدت * بشراى ولايت الغدير است\r\nدر باغ بهشت نيكبختى * حوراى ولايت الغدير است\r\nدشمن شكن خداى محور * غوغاى ولايت الغدير است\r\nگلگشت معطّر امامت * مجلاى ولايت الغدير است\r\nگوياى رموز حق مدارى * جوياى ولايت الغدير است\r\nدر مكتب دلگشاى حكمت * صدراى ولايت الغدير است\r\nاز بىخبرى خبر نباشد * تا ناى ولايت الغدير است\r\nرؤيايى و دلكش و فريبا * سيماى ولايت الغدير است\r\nدر جام جهان نماى عرفان * صهباى ولايت الغدير است\r\nبر قامت كعبهء هدايت * ديباى ولايت الغدير است\r\nسرسبزى باغ معرفت از * گرماى ولايت الغدير است\r\nآيينهء مهر و داد و ايثار * ميناى ولايت الغدير است\r\nاسرار نماى آفرينش * دنياى ولايت الغدير است\r\nيادآور خاطرات عترت * انشاى ولايت الغدير است\r\nدر مدرسهء بزرگوارى * داناى ولايت الغدير است\r\nفردوس برين سرورى را * طوباى ولايت الغدير است\r\nبر تارك آسمان ايمان * شعراى ولايت الغدير است\r\nدر پاى خداى نامهء نور * امضاى ولايت الغدير است\r\nمنشور رسالت نبى را * طغراى ولايت الغدير است\r\nدر تيه عطش فزاى حيرت * سقّاى ولايت الغدير است\r\nبر دوش تعهّد و امانت * شولاى ولايت الغدير است\r\nسكناى عطوفت و محبّت * جا پاى ولايت الغدير است\r\nرويين دژ فيض ايزدى را * مبناى ولايت الغدير است\r\nبشكوه‌ترين بهار جانها * فحواى ولايت الغدير است \r\n\r\n","description":"","footnote":"","page_name":" 21 ","page_number":21},
  {"content":"\r\n\r\n احياگر مذهب تشيّع * عيساى ولايت الغدير است\r\nناقص خردان و كجروان را * كرناى ولايت الغدير است\r\nسرچشمهء خير و باب رحمت * گلجاى ولايت الغدير است\r\nخورشيد نشان و گوهر افشان * اجزاى ولايت الغدير است\r\nدر منطق صائب امينى * معناى ولايت الغدير است\r\nاز حامد بىقرار بشنو * شيداى ولايت الغدير است \r\n\r\nآشنايى با شيوهء كار\r\nچند سال پيش قرار شد كه ترجمهء كتاب شريف و وزين الغدير پس از چاپهاى متعدّد به طور جامع و همه‌جانبه ويرايش شود . ابتدا راقم اين سطور به مطالعه و بررسى اجمالى متن ترجمه پرداخت و پس از مراجعات مكرّر به متن اصلى ، در مقام مقايسه و تطبيق برآمد و دريافت كه ترجمه نه‌تنها نياز جدّى به ويرايش اساسى و پردامنه دارد و بايد با متن اصلى مقابله و سنجيده شود ، بلكه لازم است كاستىها و نادرستىهاى نحوى و زبانى آن اصلاح گردد و افزون بر اين ، رعايت قواعد خط نگارى ، نشان‌گذارى ، سندآورى و صفحه‌آرايى در دستور كار قرار گيرد . بر اين اساس ، سه ويرايش محتوايى ، زبانى و فنّى در پيش رو بود كه با توجّه به ترجمهء بيست و دو جلدى كتاب در بيش از هفت هزار صفحه و به قلم نه تن از مترجمان ، كارى سترگ و وقت‌گير و توانفرسا به نظر مىآمد ، بويژه كه درك علمى و شيوهء نگارش مترجمان در ترجمه با يكديگر متفاوت بوده است ، چنان كه برخى از آنان ترجمه‌اى متين و شيوا و روان ارائه داده‌اند و برخى ديگر ترجمه‌اى نه چندان مناسب و مطلوب . به همين جهت ، در برخى مجلّدات پاره‌اى از عبارات و فقرات آنچنان آشفته و در هم و بر هم ترجمه شده است كه ويرايش آنها جز با ترجمهء مجدّد يا تغيير در ساختار امكان‌پذير نبود .\r\nدر تفاوت شيوهء مترجمان همين بس كه ترجمه‌اى به خاطر حفظ امانت بيش از حد تحت اللفظى شده است و ترجمه‌اى در اثر گرايش به فارسىنويسى موجب نامفهوم\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nآمدن بعضى جمله‌ها گرديده است و كاربرد تعبيرات عاميانهء ناخوشايند نيز در ترجمه‌اى ديگر به اعتبار آن خدشه وارد كرده است و برعكس ، تبحّر همراه با دقّت نظر برخى از مترجمان حاصل كارشان را ارزشمند جلوه داده است . البتّه ، مخفى نماند كه عموما متن ترجمه‌ها در تمامى مجلّدات از جهت صورى هماهنگ و يكدست نبوده و در آرايش صفحات ذوق و سليقه به كار نرفته است .\r\nدر هرحال ، نگارنده به لحاظ حجم زياد غيرمتعارف كتاب و كثرت مترجمان و نيز به منظور تسريع در كار تصميم گرفت كه از همكارى ويراستارانى در ويرايش فنّى بهره گيرد تا لااقل به حكّ و اصلاح رسم الخط فارسى و رعايت ضوابط نقطه‌گذارى و تنظيم ارجاعات و مواردى از اين قبيل اهتمام ورزند . در اين‌باره با چهار تن از دوستان فاضل مذاكره به عمل آمد و همگى اظهار تمايل به همكارى كردند . بيدرنگ دستور العملى تهيه و تكثير شد و در اختيار همكاران قرار گرفت و مرحلهء مقدماتى كار آغاز گرديد و پس از مدّتى ويرايش صورى بيست مجلد انجام پذيرفت و دو مجلد نيز به جهت مشكل نگارشى دست نخورده باقى ماند .\r\nپس از اين مرحله ، ويرايش اساسى پردامنهء محتوايى و زبانى با تمام دشوارىها و پيچيدگىهايش در پيش بود كه از وظايف راقم اين سطور به شمار مىرفت . بدين منظور ، وى كار خود را از مقابلهء متن ترجمه با اصل عربى آن آغاز كرد و همزمان به ويرايش زبانى پرداخت و در اثناى كار با ناهماهنگى در عملكرد همكاران و اعمال سليقه‌هاى گوناگون مواجه شد و خود را ملزم ديد كه به موازات ويرايش محتوايى و زبانى در رفع نقايص و تكميل نواقص نوظهور همّت گمارد و با عزمى جزم كار را به گونه‌اى سامان دهد كه حتى المقدور نثر ترجمه از نظر فنى يكدست و يكنواخت گردد .\r\nالبتّه ، هرچند كه اين كار علمى گستردهء توانفرسا سالها به طول انجاميد و پس از طىّ مراحل حروف‌نگارى و صفحه‌آرايى و نمونه‌خوانى به زيور چاپ آراسته شد ، امّا نگارنده در ويرايش با كاستىها و افزودگىها و كاربرد روشهايى نامطلوب و تعابيرى نامأنوس و اشكالات و ابهاماتى روبرو بود كه بسيارى از آنها به هنگام مقابلهء ترجمه با\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمتن اصلى آشكار مىشد و بسيارى ديگر در متن ترجمه به چشم مىخورد . بىترديد اين نقصها و ضعفها از شتابزدگى و سهل‌انگارى بعضى از مترجمان حكايت داشت كه با توجّه به نثر شيوا و بافت استوار متن عربى ، امرى دور از انتظار بود . به هرحال ، پاره‌اى از اين گونه موارد جهت اطلاع بدين شرح است :\r\n1 - از قلم افتادن ترجمهء پاره‌اى از ابيات و عبارات كه ترجمهء آنها افزوده شد . البتّه ، لازم به يادآورى است كه برخى از مترجمان اشعار و فقرات خارج از موضوع را ترجمه نكرده‌اند .\r\n2 - ثبت اشعار عربى در متن ترجمهء برخى مجلّدات كه جز در موارد استثنايى اجتناب‌ناپذير مابقى همه حذف شد .\r\n3 - ضبط اشتباه بسيارى از اعداد و ارقام مربوط به مآخذ و وفيات و آيات كه تمامى آنها اصلاح شد .\r\n4 - ترجمهء نام بعضى از رجال و كتب ، مانند اين نمونه‌ها :\r\n- « فرزند آقاى مردم » به جاى « ابن سيّد الناس » .\r\n- « ابو الفرج سپاهانى » به جاى « ابو الفرج اصفهانى » .\r\n- « مستدرك بر صحيح مسلم و بخارى » به جاى « المستدرك على الصحيحين » .\r\n- « كتابهاى مطبوعه » به جاى « معجم المطبوعات » .\r\n- « كسانى كه حديث غدير خم را روايت نموده‌اند » به جاى « من روى حديث غدير خم » .\r\n- « طبقات ادبا از نحويين » به جاى « طبقات الادباء النحاة » .\r\nاصل اين اعلام جايگزين ترجمهء آنها شد .\r\n5 - كاربرد واژه‌هاى بيگانه در ترجمه ، مانند « باند » ، « فرمول » ، « ماسك » ، « پليس » و « كانديد » كه به فارسى برگردانده شد .\r\n6 - نوآورى ابهام‌آميز ، مانند گزينش الفاظ فارسى به جاى مصطلحات اسلامى كه به معنى خلل وارد مىسازد ، مانند موارد ذيل كه ترجمه از اصل با خط مورّب جدا شده\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاست :\r\n« فراز / آيه » ، « گزارش / روايت » ، « روشنگرى / تفسير » ، « پاسداران گزارش / حافظان روايت » ، « نامهء خدا / قرآن » ، « آيين‌نامه / سنّت » ، « هنر گزارش / فنّ حديث » ، « آيين‌دانان / فقيهان » ، « آموزشهاى نهانى / وحى » ، « روشنگرى آيين / فتوا » ، « پرستشگاه / مسجد » و نظاير آنها .\r\nاز اين واژه‌هاى نامأنوس صرفنظر شد و اصل مصطلح آنها جايگزين گرديد .\r\n7 - استعمال تعبيرات عاميانه در ترجمه كه دور از شأن اثر گرانقدر الغدير است ، گرچه در فرهنگهاى لغت آمده باشد ، مانند « پرت و پلا » ، « دوز و كلك » ، « گردن كلفت » ، « كارچاق‌كن » ، « كثافتكارى » ، « ماست‌مالى » ، « زيرسبيلى دركردن » ، « لجن‌مال كردن » ، « سگ‌توله » ، « سياست بىپدر و مادر » ، « سرهم‌بندى » ، « بىسر و ته » ، « پادوهاى روحانىنما » ، « زور زدن » ، « يواش‌تر » ، « ولش كن » ، « چرنديات » و نيز كلمات ركيك و ناخوشايندى كه همهء آنها به طرز مطلوبى معادل‌يابى و اصلاح شد .\r\n8 - انتساب كتاب به غير مؤلّف آن ، مانند نسبت دادن الوافى بالوفيات صفدى به ابن شاكر و شرح المقاصد تفتازانى به شريف جرجانى و الضوء اللامع سخاوى به محبّى كه تمامى آنها اصلاح پذيرفت .\r\n9 - افزودن توضيحاتى در برخى از صفحات و پانوشتهاى ترجمه كه جز در موارد معدود ، بيشتر آنها غيرضرورى به نظر آمد و محذوف افتاد .\r\n10 - آوردن جملات بىربط و نامناسب و غيرمتداول در ترجمه كه نمونه‌هاى زير اندكى از آنهاست :\r\n1 ) جاى ناخن زدن ندارد .\r\n2 ) كاسهء جنايتش پر شد .\r\n3 ) آنجا كه عالم بلغزد طبل آن نواخته مىشود .\r\n4 ) عقل از جانم گريخت .\r\n5 ) جلو من در دست او بود .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n6 ) چكيده مانند چسبيده نيست .\r\n7 ) دندان ندامت بر پشت دست خواهد گزيد .\r\n8 ) جام مرگ بر سر كشيدند .\r\n9 ) زبانش از دشنام و ناسزا عريان بود .\r\nنظير اين جملات بسيار است كه تمامى آنها پس از مقابله با متن اصلى اصلاح گرديد .\r\n11 - ذكر نام و مشخّصات بسيارى از منابع تحقيق در متن ترجمه كه جز در موارد اجتناب‌ناپذير ، به طرزى روشمند به پانوشتها انتقال يافت .\r\n12 - حذف مأخذ پاره‌اى از مطالب و نقل مأخذ مطلبى براى مطلب ديگر در ترجمه كه افزوده و اصلاح شد .\r\n13 - ترجمهء اشتباه بسيارى از كلمات و عبارات و ابيات عربى كه تصحيح گرديد .\r\n14 - ضبط غيرمنطقى عين جملات عربى و آيات قرآنى در متن ترجمه كه به فارسى برگردانده شد ، مانند « كأن لم يكن » ، « عليهذا » ، « سبحان الخالق القادر » ، « ان شاء اللّه » ، « معاذ اللّه » و « بسم اللّه الرحمن الرحيم » .\r\n15 - وجود اغلاط املايى بيشمار و كاستىها و نقايص بسيار در ثبت الفاظ و اعلام رجال و كتب و قبايل و جماعات و بلاد كه اگر مجموعهء آنها فراهم آيد ، فهرستى بلند و طولانى شكل خواهد گرفت . البتّه ، بايد اذعان كرد كه پاره‌اى از اين اغلاط و نقايص از متن عربى به ترجمه راه يافته است . به هرحال ، در اصلاح تمامى واژه‌هاى مغلوط و رفع نقايص كوشش لازم به عمل آمد .\r\n\r\nذكر چند نكته\r\nنگارنده در يادكرد كاستىها و نادرستىهاى ترجمه كه بسى افزون‌تر از موارد پانزدهگانهء مذكور است ، به همين مقدار بسنده مىكند و از نكاتى در اين راستا سخن مىگويد كه شايد آگاهىبخش باشد و سودمند افتد .\r\nالف ) نشانى آيات . ترجمه يا اصل قرآنى بسيارى از آيات بيّنات در متن فارسى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nالغدير بدون ذكر نشانى آمده است كه نشانى تمامى آنها از المعجم المفهرس لالفاظ القرآن الكريم يافته و در پانوشتها آورده شد . گفتنى است كه اين آيات در متن عربى نيز بدون نشانى است .\r\nب ) ترجمهء آيات و روايات . اصل عربى آيات و احاديث فراوانى بنا به ضرورت در جاى جاى متن فارسى بدون ترجمه آمده است كه ترجمهء دقيق آنها در پانوشتها افزوده شد .\r\nج ) ارجاعات . علامهء امينى به جهت پرهيز از تكرار ، در بسيارى موارد مطالب را به صفحات الغدير ارجاع داده است كه چون انجام چنين كارى در ترجمهء فارسى متعذّر و غيرعملى بود ، ارجاعات با اعمال اصلاحاتى به متن عربى صورت پذيرفت ، چه ارجاعات متن اصلى خالى از اشكال نبوده است .\r\nد ) نشانه‌هاى اختصارى . در ويرايش ترجمهء فارسى از نشانه‌هاى اختصارى معدودى بدين شرح استفاده شده است :\r\nچ : چاپ . / ر ك : رجوع كنيد به . / م : متوفّى . / ( م ) : مترجم . / ( و ) : ويراستار . / ه :\r\nهجرى قمرى .\r\nه ) اصلاح و تصحيح . چنان كه قبلا از نظر گذشت ، متن ترجمهء فارسى الغدير را اغلاط بيشمارى بوده است كه تمامى آنها اصلاح گرديد ، منتها تصحيح بسيارى از اعلام نيازمند اعمال پژوهش علمى دقيق بوده است .\r\nو ) در ستايش الغدير . اين فصل كه به طور جداگانه خواهد آمد ، در واقع حاوى گزينه‌هايى از چند تقريظ منثور و منظوم بر الغدير است كه تا حدّى عظمت كار شگرف و توانفرساى علامهء امينى را نشان مىدهد .\r\nز ) منابع پژوهش . از آنجا كه رفع بسيارى از اشكالات و ابهامات متن ترجمه جز از طريق مطالعه و تحقيق و مراجعه به منابع تخصصى امكان‌پذير نبود ، ناگزير با روى آوردن به امر پژوهش همراه با مراجعات مكرّر بىوقفه به منابع علمى معتبر راه حلّ و فصل مستند دشواريها هموار شد و كار به سامان آمد و سرانجام فهرستى از منابع متنوّع كارساز و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nرهگشا ترتيب يافت كه در جاى خود از نظر خواهد گذشت .\r\nناگفته نماند كه در معادل‌يابى لغات و تعبيرات ناخوشايند و واژه‌هاى مركّب و مواردى از اين قبيل كه در متن ترجمه به وفور يافت مىشد ، پيوسته از فرهنگ فارسى معين استفاده شده است .\r\nدر اينجا بايد بدين نكته توجّه داشت كه منظور از بيان كاستىها و نادرستىهاى موجود در ترجمهء فارسى الغدير ، تنها خرده‌گيرى به كار مترجمان محترم نيست ، بلكه غرض اصلى باز نمودن كار سنگين و طاقت‌فرساى ويرايش ترجمهء اثر علمى جامع و وزينى است كه بىترديد خالى از ايراد و اشكال نمىتوانست بوده باشد ، هرچند كه پيدايش بخش قابل توجهى از اشكالات به جهت اهمال در حروفچينى و نمونه‌خوانى و نظارت بر امر چاپ و عدم اهتمام به ويرايش متن اصلى و ترجمهء فارسى بوده است .\r\n\r\nسپاسگزارى و قدردانى\r\nانتشار ترجمه كتاب شريف الغدير با ويرايش جديد ، در وهلهء نخست مرهون توجه مدير فاضل و ارجمند بنياد بعثت ، جناب حجّة الاسلام آقاى على اسلامى است كه با همتى بلند و پشتكارى تحسين‌آميز به چاپ و نشر اين اثر همّت گمارده و دشوارىهايى را در اين راه تا حصول نتيجه بر خود هموار كرده است .\r\nويراستياران گرامى : خانم ربابهء صادقى اسكويى ، خانم معصومهء سالك ، آقاى ابو القاسم رادفر و آقاى مهدى مداينى در ويرايش فنى بخش عمدهء كتاب همكارى صميمانه داشته‌اند .\r\nحروف‌نگارى و صفحه‌آرايى كتاب به كوشش دوست ورزيده و كارآزموده ، آقاى مجيد نوروزى انجام پذيرفته است .\r\nتصحيح نمونه‌هاى چاپى را فرزندم آقاى امير جعفر ميرزا محمد بر عهده داشته و در كار خويش هيچگاه از مشورت غفلت نورزيده است .\r\nدر اينجا لازم مىداند كه مراتب امتنان بىشائبه خود را نسبت به همهء دوستان و\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nهمكاران بزرگوارى كه نامشان مذكور افتاد ، ابراز دارد و توفيق روزافزونشان را در خدمت به فرهنگ حيات‌بخش اسلام و تشيع آرزو نمايد .\r\nاكنون كه نگارنده به فضل الهى و در كمال دقّت و تعهد و امانت ، مقابله و تصحيح و تنقيح ترجمهء الغدير را به پايان برده و در تحقّق آرمان قلبى خويش توفيق يافته است ، خداى را سپاس مىگويد و اميدوار است كه صاحب نظران نكته‌سنج بر اين اثر به چشم عنايت بنگرند و در رفع نقايص از راهنمايى دريغ نورزند .\r\n و عين الرضا عن كلّ عيب كليلة * و لكنّ عين السخط تبدى المساويا \r\nدر پايان ، فروتنانه از خداى تعالى درخواست مىكند كه نعمت قدرشناسى از علّامهء امينى ، آن مصلح بزرگ و نامدار و دانشى مرد ولايت‌مدار را - با مطالعهء آثار علمى بهاور و گرانقدرش - به همهء حقيقت‌جويان تاريخ ارزانى فرمايد و درى از رحمت فرا روى اين كمترين خدمتگزار دوستدار مولا على بگشايد ، بمنّه و كرمه .\r\nعلى رضا ميرزا محمّد\r\nمهرشهر كرج - دوشنبه 14 اسفند ماه 1385 هجرى شمسى برابر با 15 صفر 1428 هجرى قمرى\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nدر ستايش الغدير\r\nبر كتاب شريف و گرانقدر الغدير كه آوازه‌اش از ديرباز در اقطار و بلاد گوناگون پيچيده است ، تقاريظ منثور و منظوم ارزنده‌اى به قلم جمع كثيرى از بزرگان علم و معرفت ، رجال شعر و ادب و صاحب‌نظران در تاريخ و فرهنگ اسلام به رشتهء تحرير درآمده و در كتابها و مجلّات و جرايد كشورهاى اسلامى به چاپ رسيده است كه مجموعهء آنها را مىتوان در قالب كتابى ارائه كرد . البتّه ، بخش عمده‌اى از اين تقريظها در مجلّدات الغدير ثبت شده است كه چون در اين نوشتار ، جاى تفصيل بسيار نيست ، به نقل گزينه‌هايى از تقاريض چند تن از انديشمندان و سخنوران نامى بسنده مىكنيم و سپس به ذكر نام نويسندگان و شاعرانى كه دربارهء كتاب و مؤلف و ارزش كار وى قلم‌فرسايى كرده‌اند ، مىپردازيم .\r\n\r\nتقديرنامه‌هاى انديشمندان\r\n1 - استاد محمد عبد الغنى حسن ، محقق و ناقد و اديب مصرى در مقاله‌اى با عنوان « فى ظلال الغدير » به وصف الغدير پرداخته و گفته است :\r\nعلامهء امينى از زلال محبّت امام على و پيروانش آنچنان سيراب گشته است كه براى نزديكى به پيشگاه خاندان بزرگ علوى از هيچ كوششى فروگذار نكرد و با جدّيت تمام به\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنداى كيش و مذهب خود به وجهى نيكو پاسخ داد . آرى ، آيين مهر و وفا و دوستى چنين است . از خدا مىخواهم كه الغدير ، اين آبگير صاف و زلال را وسيلهء صفا و يكدلى و برادرى اسلامى ميان سنّى و شيعه قرار دهد تا در سايه‌سار آن به وحدت كلمه رسند و در قالب بنيانى استوار شكل گيرند و از حياتى آزاد و شرافتمندانه برخوردار شوند كه اسلام بدان نيرو گيرد و به جايگاه رفيع خود در جهان برآيد . « 1 »\r\nاو را نيز چكامه‌اى « 2 » در وصف علامهء امينى و دفاع جانانه‌اش از عترت رسول خداست كه با شجاعتى كم‌نظير پاى به ميدان نهاد و دست به قلم برد و با حجّت و برهان و منطق و استدلال به كشف حقيقت پرداخت و دلها را به نور ولايت روشن ساخت .\r\n2 - شيخ محمد سعيد دحدوح ، روحانى اديب و نويسندهء توانا و امام جمعه و جماعت حلب در توصيف الغدير چنين گويد :\r\nكتاب الغدير امورى را پابرجا و استوار ساخت و به رفع اوهامى پرداخت و حقايقى را ثابت كرد كه ما از آنها آگاه نبوديم . همچنين بر نكوهشها و سخنان ناروايى كه قرنها دامنگير غدير شده بود ، آنچنان خط بطلان كشيد كه دريافتيم بايد با تفكّر و تحقيق از چگونگى پيدايش اين واقعهء تاريخى پرده برداشت و از اصل ماجرا نيك واقف شد .\r\nآرى ، درك و فهم اين مطلب براى هرطالب حقيقت ضرورى است ، اما نه براى دامن زدن به اختلافات يا برملا ساختن كينه‌هاى ديرينه ، بلكه براى اينكه همگان حق را دريابند و شيعيان على مرتضى را بشناسند و بدانند كه اين دوستى و مهرورزى به خاندان پيامبر را سبب چيست و سرچشمهء اين عواطف و احساسات كجاست ؟ همچنين پى به عواملى برند كه موجب افتراها و تهمتهاى ناروا به شيعه گرديده است . به هرحال ، انسان حقيقت‌جو بايد نيك بينديشد و احساسات را كنار بگذارد و از خطاهاى گذشته عبرت گيرد . « 3 »\r\n\r\n\r\n","description":"","footnote":"\r\n( 1 ) . الغدير : 1 / ح ، ك . [ تاريخ نگارش : 1372 ه / 1952 م 
  ]\r\n( 2 ) . ر ك : الغدير : 8 / ح - ط .\r\n( 3 ) . الغدير : 2 / ج - د . [ تاريخ نگارش : 1372 ه / 1952 م 
  ]\r\n","page_name":" 32 ","page_number":32},
  {"content":"\r\n\r\nهمو را نامهء ديگرى است كه در آن حقايقى را بدين شرح بازگو مىكند :\r\nهنگامى كه الغدير را مطالعه كردم و طعم خوش آن را چشيدم ، احساس كردم كه اين همان نخستين آبگير زلال شفّاف‌تر از باران و خوشبوتر از مشك و خوشگوارتر از شراب بهشتى است . اكنون كه برخى از فصول و ابواب و اجزاى اين كتاب را از نظر گذرانده‌ام ، خود را در برابر درياى بيكران سرشار از گهرهاى نفيس و خيره‌كننده مىبينم . آرى ، در اين مجموعهء گرانبها آنقدر دلايل كافى و رسا ، برهان آشكار ، دانش بسيار و ديگر مزايا وجود دارد كه از حدّ و حصر بيرون است و در مثل به چشمهء خورشيد ماند كه به گِلِ خدعه و نيرنگ آن را نتوان نهفت . « 1 »\r\n3 - استاد عادل غضبان ، نويسندهء سرشناس مصرى در مجلّهء الكتاب چنين مىگويد :\r\nمؤلّف دانشمند كتاب الغدير ، به بحث در واقعهء غدير خم از منظر قرآن و سنّت و ادب عربى پرداخته و به شرح احوال و آثار غديريّه‌سرايان در سده‌هاى مختلف اهتمام ورزيده و كتاب خود را از بحثهاى دامنه‌دارى دربارهء بسيارى از مسايل مربوط به شريعت و تاريخ آكنده است كه ديدگاه شيعه را روشن و آشكار مىسازد ، ديدگاهى كه شناخت صحيح آن بر اهل سنّت و جماعت لازم است . براى حصول اين مقصود بايد به منابع اصيل و معتبر مراجعه كرد ، چه در پرتو شناخت صحيح ديدگاههاى گوناگون مىتوان شكاف ميان مسلمانان را از ميان برداشت و راه توانمندى ملل اسلامى را هموار ساخت و وحدت صفوفشان را به ارمغان آورد . « 2 »\r\n4 - علّامه بزرگوار ، شيخ ميرزا محمّد اردوبادى در مقاله‌اى حسّاس و جامع با عنوان « بين الحقايق و الاوهام » به وصف الغدير پرداخته و ضمن آن گفته است :\r\nهركس كه نخستين بار نام كتاب الغدير را بشنود ، گمان خواهد كرد كه اين اثر تنها به موضوع غدير خم اختصاص دارد ، ليكن با خوض و غور در مطالب جامع و متنوّع آن درخواهد يافت كه در آن پيرامون بسيارى از دلايل و براهين امامت بحث و بررسى به\r\n\r\n\r\n","description":"","footnote":"\r\n( 1 ) . الغدير : 8 / ى ، يا . [ تاريخ نگارش : 1370 ه / 1950 م 
  ]\r\n( 2 ) . الغدير : 3 / و . [ تاريخ نگارش : 1371 ه / 1952 م 
  ]\r\n","page_name":" 33 ","page_number":33},
  {"content":"\r\n\r\nعمل آمده و با بيانى منطقى و مستدل به رفع اشكالات و ابهاماتى پرداخته شده است كه چونان خار و خاشاك فرا راه رهروان طريق حق قرار داشت . علامهء امينى با قلم تواناى خود بر سخنان ناروا و نيّات پليد و غرض‌ورزيهاى تفرقه‌افكنان خط بطلان كشيد و با روش علمى مستند به طرد و ردّ آراء ننگين دشمنان شيعه پرداخت و آنچنان آنان را از تهمتها و افتراهاى بىاساس مبرّا كرد كه ديگر مجالى براى منفعت‌طلبان ماجراجو و ژاژخايان خرافه‌پرست در دامن زدن به آتش اختلاف و ايجاد شكاف ميان ملل اسلامى باقى نماند . افزون بر اين ، با طرح مباحث عميق فقهى ، كلامى ، تفسيرى ، حديثى و تاريخى در الغدير بسيارى از مسايل شبهه‌ناك حلّ و فصل شده و حقايق رهگشاى سعادت‌آفرينى تبيين گرديده است . « 1 »\r\n5 - دكتر محمّد غلّاب ، فيلسوف نامور مصرى و استاد فلسفه در دانشكدهء اصول دين دانشگاه الازهر در نامه‌اى به عنوان « بريد البيان » كتاب الغدير را ارج نهاده و گفته است :\r\nما يقين داريم كه جوانان امروز جهان اسلام از ثمرات خوشگوار كتاب نفيس الغدير بهره خواهند برد ، بويژه كه بيشتر آثار مكتوب اين روزگار ، اندك مايه و سبك‌وزن و بىبهاست و هرگونه جنبش علمى و ادبى جنبهء تجارى و مادّى به خود گرفته است . كتاب حضرت شما در وقت مناسبى به دستم رسيد ، زيرا من هم‌اكنون سرگرم بحث و تحقيق و تأليف در پاره‌اى از موضوعات و مسايل هستم . از اين رو ، بسيار مايلم كه مدارك علمى مستند و مبانى اعتقادى صحيح شيعهء اثناعشرى را در اختيار داشته باشم تا در بررسى عقايد اين فرقهء بزرگ همانند برخى از محقّقان سرشناس و ديگر نويسندگان تازه‌كار تندرو دچار خطا و لغزش نشوم . « 2 »\r\n6 - دكتر عبد الرحمن كيالى حلبى ، شخصيّت ممتاز و قهرمان سياست از خاندان معروف رفاعى در حلب ، مقاله‌اى متين در تبيين ارزشهاى الغدير و مقام والاى ولايت ، امام على عليه السّلام به رشتهء تحرير درآورده كه فرازهاى ذيل از آن جمله است :\r\nخوشبختانه مىبينم كتاب شما الغدير كه به عالم اسلام هديه كرده‌ايد ، مىتواند فايدهء\r\n\r\n\r\n","description":"","footnote":"\r\n( 1 ) . الغدير : 3 / ح - ط .\r\n( 2 ) . الغدير : 4 / أ - ب .\r\n","page_name":" 34 ","page_number":34},
  {"content":"\r\n\r\nبحث و بررسى و تحقيق را به روش علمى كه والاترين وظيفهء مردان دين و دانش و مصلحان اجتماعى است ، به ما نشان دهد و پرده از روى يك حقيقت تاريخى در خصوص خلافت اسلامى بردارد كه مورّخان راه انصاف را دربارهء آن پش نگرفته‌اند تا به اجماع و اتّفاق آن را روايت كنند ، بلكه بعضى آن را اثبات و برخى نفى كرده‌اند و از كسانى هم كه آن را روايت نموده‌اند ، برخى روايت را كامل و بعضى ناقص آورده‌اند . در اين ميان ، گروهى به تحريف آن پرداخته و گروه ديگر از اهتمام بدان سرباز زده‌اند و در مجموع ، غافلانه يا جاهلانه و يا مغرضانه از كنار آن گذشته‌اند .\r\nآرى ، در اثر اين سهل‌انگارى و غرض‌ورزى ، جهان اسلام از درك حقيقت دور ماند ، همان حقيقت تاريخى كه اگر صحابه در صدر اول بدان عمل مىكردند و سفارش رسول امين و بزرگ بنيانگذار اسلام را در كمال امانت و صداقت به كرسى مىنشاندند ، اين نابسامانى اتّفاق نمىافتاد و مسلمانان به اين بلاى خانمانسوز پراكندگى و از هم‌گسيختگى دچار نمىشدند ، بلكه وحدت اسلامى و اتّحاد مسلمانان براى هميشه برقرار مىگشت و از تعصّبات قومى و تمايلات شخصى بر كنار مىماند و در نتيجه ، خلافت پيروزمندانه پا مىگرفت و در مسير قدرت و وحدت پيش مىرفت و پرچم رشد و هدايت برفراز آن به اهتزاز درمىآمد ، چنان كه پيامبر اكرم خطّ مشى آن را ترسيم فرمود .\r\nبه هرحال ، كتاب الغدير كه بر مباحثى علمى در باب سنّت و ادب و تاريخ و اخلاق اشتمال دارد و با تتبع و بررسى اقوال مختلف به كشف حقايق مىپردازد ، در خور آن است كه هرمسلمانى بدقّت آن را مطالعه كند و از دانش سرشار آن كامياب شود و بداند كه تاريخنگاران صدر اسلام تا چه اندازه سستى و كوتاهى ورزيده‌اند و حقيقت كدام است ؟ « 1 »\r\n7 - استاد توفيق فكيكى بغدادى ، محقق بزرگ و نويسندهء توانا و وكيل دعاوى در ستايش الغدير و تجليل از مقام شامخ مؤلف آن گويد :\r\n\r\n\r\n","description":"","footnote":"\r\n( 1 ) . الغدير : 4 / د - ه ، و . [ تاريخ نگارش : 1373 ه / 1953 م 
  ]\r\n","page_name":" 35 ","page_number":35},
  {"content":"\r\n\r\nسخن بر گزاف نرانده‌ام اگر بگويم كه كتاب الغدير از حيث علم و هنر و تاريخ و تراجم و فرهنگ بىنظير و ناياب است . اين اثر بديع نه‌تنها به بوستانى روح‌افزا و طرب‌انگيز مىماند كه نوادر ادبى و تحفه‌هاى گلفام آن دلرباست ، بلكه بايد گفت : دايرة المعارف بزرگ و جامعى است كه محكم‌ترين آراء دينى و علمى را ارائه مىدهد و مىتواند راهنماى گمشدگان وادى جهالت و آرام‌بخش سرگشتگان باديهء حيرت باشد . در حقيقت ، اين اثر نفيس جاودان در آن حد از اعتبار است كه انجمن‌هاى علمى عصر حاضر هم از ارائهء آن عاجز و ناتوانند . بنابراين ، ابراز چنين قدرت و توان علمى ، برترين افتخار جاودانى است كه در عرصهء علم و دانش ، نصيب علّامهء محقّق ، شيخ عبد الحسين احمد امينى نجفى گشته است ، كسى كه بزرگ‌ترين خدمت را به فرهنگ اسلامى تقديم داشت و اعجاب و تحسين و تقدير همگان را نسبت به خود برانگيخت . « 1 »\r\n8 - آيت اللّه سيّد ميرزا عبد الهادى حسينى شيرازى در وصف الغدير چنين گويد :\r\nكتاب ارزشمند الغدير نوشتهء رهبر دينى بىنظير و مصلح كبير و معلّم بزرگوار اخلاق ، حجّت الاسلام امينى نجفى ، دايرة المعارفى است پربار و سرشار از علم و ادب و حقايق ناب كه از احاطهء علمى و ژرف‌انديشى و تلاش بىوقفهء آن جناب حكايت دارد . چنين كتابى جامع و متنوّع نيازمند انجمنى از استادان علوم دينى است كه با همكارى يكديگر به تأليف آن اهتمام ورزند . بىگمان هركس بدين دايرة المعارف گرانقدر دست يابد ، خود را در ساحل دريايى بيكران و خروشان از علوم و فنون خواهد يافت و از معارف الهى و تعاليم قدسى مرواريدگون آن بهره‌مند خواهد شد . اين كتاب حاوى دروسى عالى ، مباحثى در نقد و بررسى قضاياى تاريخى و تفكيك سره از ناسره در فقه و تفسير و حديث و رجال است كه راه ورود به مدينهء علم و عمل را هموار مىسازد . « 2 »\r\n9 - علّامه سيّد عبد الحسين شرف الدين عاملى ، آن مصلح بزرگ در ستايش الغدير خطاب به علامهء امينى چنين گويد :\r\nمىدانم ترا بر من حقّى است كه از مرز بزرگداشت الغدير مىگذرد و چنانچه بخواهم\r\n\r\n\r\n","description":"","footnote":"\r\n( 1 ) . الغدير : 4 / ح - ط .\r\n( 2 ) . الغدير : 5 / د ، ه .\r\n","page_name":" 36 ","page_number":36},
  {"content":"\r\n\r\nبه وصف اين دايرة المعارف كمياب بىمانندت بپردازم و آن را حاصل كوشش فرهنگى بىنظيرى در شمار آرم ، جز اندكى از آن حق را ادا نكرده‌ام .\r\nسخن در اين‌باره كمترين واكنشى است كه مىتوان در برابر تلاشهاى خستگىناپذير تو از خود نشان داد و ناچيزترين افزارى است كه به يارى آن مىشود كاوشها و بررسىهاى دقيق و موشكافانهء ترا سنجيد ، ولى در نگارش اين دايرة المعارف سرشار از دانش ، آنچه ترا به حق خويش مىرساند ، تقدير و بزرگداشتى است كه امّت اسلامى را آگاه سازد كه تو از معدود قهرمانان كم‌نظير آن هستى .\r\nكتاب الغدير تو در ترازوى نقد و حكم ادب بىچون و چرا كارى سترگ و پردامنه است كه اگر گروهى از دانشمندان نيز در پديد آوردن آن با يكديگر همداستان مىشدند و در استوار ساختن آن به يارى هم مىشتافتند و بازده كارشان به همين خوبى درمىآمد ، براستى باز هم آنان كارى بزرگ را به پايان برده بودند .\r\nبراى تمدّن شرق ، بلكه براى تمدّن انسانى هيچ چيز هراس‌انگيزتر از آن نيست كه چنين آثارى از تداوم بازماند و چنين فعاليّت‌هاى پوياى علمى با وقفه روبرو شود .\r\nدر اينجا بايد بگويم كه والاترين چشم‌انداز در كار پرتلاش و ارزنده‌ات تنها شيفتگى تو بدان است ، همان شيفتگى كه با همهء گرفتارىها و دشوارىها ترا به پيشروى واداشت و اين خوى و روش در چنين كارى سترگ ، شيوهء قهرمانان ما از خدمتگزاران خاندان پيامبر را به ياد مىآورد كه به پا خاستند تا علوم و آثار بر جاى مانده از ايشان را در همه جا بپراكنند .\r\nاز ديدگاه هنرى نيز تو مانند هنرمندى به كار برخاسته‌اى و در آفرينش اين اثر بديع و متين و شيوا با چيره‌دستى تمام قلم‌فرسايى كرده‌اى و در به ثمر رسانيدن آن از ژرف‌انديشى ، بلندنظرى ، احاطهء علمى ، ذوق سليم ، نقد سخن و قوّت نطق برخوردار بوده‌اى . « 1 »\r\n10 - آيت اللّه سيّد محسن طباطبائى حكيم در وصف الغدير و گراميداشت نويسندهء\r\n\r\n\r\n","description":"","footnote":"\r\n( 1 ) . الغدير : 7 / ه ، و . [ تاريخ نگارش : 1368 ه 
  ]\r\n","page_name":" 37 ","page_number":37},
  {"content":"\r\n\r\nآن گويد :\r\nبراستى از برجسته‌ترين مجاهدان نستوه كه به بيان حقايق دين مبين پرداختند ، محقّق يگانه ، دانشمند بىبديل و مؤلف كتاب الغدير ، امينى است كه نامش هماره بلند باد . من بخشهاى گوناگون اين كتاب را بدقّت مطالعه كردم و آن را در خور شأن و مقام علمى نگارندهء بزرگوار آن يافتم و ديدم كه نه‌تنها از هركاستى و ناراستى به دور و مبرّاست ، بلكه از برهانى قوى ، اسلوبى زيبا ، نقدى متين و بيانى لطيف برخوردار است . افزون بر اين ، وى متانت رأى را با شيوايى كلام درآميخته و معانى بكر و بديع را براساس انديشه‌اى ژرف رقم زده است و در موضوعات گوناگون نيز با تبحّرى خاص به بحث پرداخته است و هرمبحث را با استوارى آغاز كرده و با پايدارى به پايان برده است .\r\nپس هرمسلمان فرهنگ دوست كه در جستجوى حقيقت است ، بايد اين كتاب را بخواند و از فروغش پرتو بگيرد . « 1 »\r\n11 - شيخ حيدرقلى ، مشهور به سردار كابلى كه از بزرگان علم و معرفت است ، با بيانى لطيف و دلپذير دربارهء الغدير گويد :\r\nكتاب الغدير هديه‌اى است غاليه‌بار كه دل را زنده مىكند و روح را شفا مىبخشد .\r\nدريايى است خروشان و آكنده از دُر و مرواريد غلطان . گنجينه‌اى است پر از جواهر حقايق ناب و لئالى اسرار ناياب . تابنده خورشيدى است كه از افق پهناور نجف اشرف برآمده و دنيا را به نور فرح‌بخش خود روشن ساخته و پرده‌هاى ظلمت را پاك دريده است . باغى است از باغهاى بهشت كه چشم‌نواز و دلپذير است و نغمه‌هاى طرب‌انگيز پرندگان خوش الحان بر شاخه‌هايش ، دلهاى پاك و روانهاى تعالىجو را به مقامات صفا و منازل انس مىكشاند . آرى ، اين باغ خرّم و شاداب معارف يزدانى و علوم ربّانى را دست تواناى ولايت و خلافت الهى بر نشانده است . « 2 »\r\n12 - استاد علاء الدين خرّوفه ، دانشمند سرشناس مصرى در اهميّت الغدير و مدح و ثناى مصنّف عالىقدر آن چنين گويد :\r\n\r\n\r\n","description":"","footnote":"\r\n( 1 ) . الغدير : 7 / ز .\r\n( 2 ) . الغدير : 9 / و ، ز .\r\n","page_name":" 38 ","page_number":38},
  {"content":"\r\n\r\nمن گمان نمىكردم كه در اين عصر كه ماديگرى رواج دارد و شتابزدگى در تأليف و سطحىنگرى در بحث و تحقيق از ويژگيهاى بارز آن به شمار مىرود ، مردى كه خود به تنهايى يك امّت است ، به پا خيزد و كتاب بزرگ و نفيس الغدير را فراهم آورد كه حتّى از حيطهء قدرت گروهى از شخصيّت‌هاى علمى بيرون باشد .\r\nبراستى در قبال مساعى بسيارى كه در تدوين اين كتاب بىنظير مبذول داشته‌ايد و در هرموضوع به بحث و تحقيق علمى دقيق پرداخته‌ايد ، سخت در شگفت مانده‌ام . من با علاقه‌اى شديد و شوقى وصف‌ناپذير در پى آن بودم كه از فقه و اصول مذهب شيعه آگاهى يابم ، تا اينكه كتاب الغدير را مطالعه كردم . مطالعهء اين كتاب مرا در شناخت حقايق مددكار آمد و توانستم با چنين دست‌مايه‌اى به نگارش مقالاتى در هوادارى از شيعه بپردازم و به مجلّهء الازهر بتازم . همين مقالات را در مجلّهء السعد كه در قاهره انتشار مىيابد و نيز در بزرگ‌ترين جريدهء مصرى به نام الاهرام منتشر ساختم و با پيامدهاى ناگوارى روبرو گشتم كه گريبانگير آن‌كس شود كه بر طريق انصاف رود و به دفاع از حق برخيزد و در راه وحدت مسلمانان تلاش كند . « 1 »\r\nآنچه از نظر گذشت ، گزينه‌هايى است از تقاريظ دوازده تن از علماى برجستهء فريقين كه در بيان ارزش و اعتبار كتاب شريف الغدير قلم‌فرسايى كرده‌اند . اينك در ادامهء بحث ، تنها به ذكر نام و مشخصات ديگر دانشمندان تقريظنويس بر الغدير بسنده مىكنيم تا روشن شود كه اين كتاب تا چه حد مورد توجّه بوده است .\r\n13 - استاد صفاء خلوصى ، لندن ( سه نامه ) . - الغدير : 5 / و .\r\n14 - استاد محمد على نقى حيدرى ، از علماى بغداد ، كاظميّه ، 1367 ه . - الغدير :\r\n5 / ز - ح .\r\n15 - شيخ محمّد سعيد عرفى ، عضو فرهنگستان سوريه و مفتى استان دير الزور ، 1373 ه . - الغدير : 6 / ج - د .\r\n16 - استاد عبد الفتّاح عبد المقصود مصرى ، نويسندهء كتاب ارزشمند الامام على ،\r\n\r\n\r\n","description":"","footnote":"\r\n( 1 ) . الغدير : 11 / و ، ز . [ تاريخ نگارش : 1357 ه 
  ]\r\n","page_name":" 39 ","page_number":39},
  {"content":"\r\n\r\nاسكندريه ، 1367 ه ( دونامه ) . - الغدير : 6 / ه - ح .\r\n17 - استاد بولس سلامه ، سخندان و اديب زبردست مسيحى ، بيروت ، 1948 م ( و ) 1368 ه ( دونامه ) . - الغدير : 6 / ط - ى ( و ) 7 / ح .\r\n18 - آيت اللّه شيخ محمد رضا آل ياسين ، رهبر بزرگ دينى كه پس از نگارش تقريظى بر الغدير دار فانى را وداع گفت . - الغدير : 8 / ب - ج .\r\n19 - استاد محمد صدر ، بزرگمرد دين و سياست ، عراق ، 1369 ه / 1950 م . - الغدير : 8 / د - ه .\r\n20 - استاد عبد المهدى منتفكى ، از بزرگان علم و ادب و سياست ، عراق ، 1369 ه / 1950 م . - الغدير : 8 / و .\r\n21 - آيت اللّه سيّد حسين موسوى حمّامى ، 1370 ه . - الغدير : 9 / ب - ج .\r\n22 - علّامه سيّد حسين موسوى هندى ، نويسندهء كتاب الاسلام مبدأ و عقيدة ، خرنابات ، 1371 ه . - الغدير : 9 / د - ه .\r\n23 - استاد محمّد نجيب زهر الدين عاملى ، خطيب زبردست و مدرّس علوم دينى در دانشكدهء عامليّه ، بيروت ، 1370 ه ( دو نامه ) . - الغدير : 9 / ح - ط .\r\n24 - استاد سلمان عبّاس دوّاح زبيدى ، نويسندهء توانا ، ناحيهء كميت ، 1370 ه / 1951 م . - الغدير : 9 / ى .\r\n25 - آيت اللّه علّامه سيّد صدر الدين صدر ، از مفاخر بزرگ اسلام ، قم ، 1372 ه . - الغدير : 10 / ب - ج .\r\n26 - علّامه شيخ مرتضى آل ياسين ، برادر بزرگوار دو عالم نامدار ، شيخ محمد رضا آل ياسين و شيخ راضى آل ياسين ، 1371 ه . - الغدير : 10 / د - ه .\r\n27 - علّامه سيّد محمّد بن مهدى حسينى شيرازى ، از بزرگان دين و دانش ، كربلا ، 1373 ه . - الغدير : 10 / و - ز .\r\n28 - علّامه سيّد على فانى اصفهانى ، از استادان برجستهء نجف اشرف ، 1375 ه . - الغدير : 11 / ب - ج .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n29 - علّامه سيّد محمّد على قاضى طباطبائى ، يگانه مرد ميدان علم و ادب و فضل و كمال ، 1375 ه . - - الغدير : 11 / د - ه .\r\n30 - شيخ محمّد تيسير مخزومى ، خطيب دانشمند و امام جماعت مسجد سيّدتنا رقيّة ، دمشق ، 1375 ه . - - الغدير : 11 / ح - ط .\r\n31 - استاد يوسف اسعد داغر ، محقّق و نويسندهء سرشناس مسيحى ، بيروت . - - الغدير : 11 / ى - يا .\r\nعلاوه بر اين ، دانشمندانى ديگر نيز نامه‌هايى تقديرآميز نوشته‌اند و در آنها از الغدير و علّامهء امينى به نيكى و بزرگى ياد كرده‌اند كه به جهت كثرت تقريظها از درج متن آنها صرفنظر گشته و تنها به ذكر نام نويسندگان در آغاز مجلّد هفتم و دهم بسنده شده است و ما به پيروى از روش مؤلّف بزرگوار به ياد كرد اسامى آنان در اينجا مىپردازيم .\r\n32 - آيت اللّه سيّد محمّد كوه كمرى ، قم .\r\n33 - علّامه سيّد جعفر آل بحر العلوم ، نجف اشرف .\r\n34 - علّامه سيّد حسن لواسانى ، سوريه - غازيه .\r\n35 - استاد على فكرى ، محقّق بزرگ و نويسندهء آثار ارزنده ، مصر - قاهره .\r\n36 - علّامه سيّد محمد سعيد حكيم ، بصره .\r\n37 - استاد سيّد سبط الحسن ، پژوهندهء توانا و صاحب تأليفات سودمند ، هند - محمودآباد .\r\n38 - علّامه سيّد على اكبر برقعى ، مؤلّف كتابهاى نفيس ، قم .\r\n39 - خطيب سيّد صالح سيّد عبّاس موسوى ، بغداد - صبابيغ الآل .\r\n40 - خطيب سيّد عبّود حسنى ، بصره .\r\n41 - دكتر مصطفى جواد بغدادى ، بغداد .\r\n42 - علّامه شيخ حسن ناصرى ، نجف اشرف .\r\n43 - خطيب شيخ كاظم آل نوح ، نويسندهء كتاب محمد و القرآن ، كاظميّه .\r\n44 - خطيب شيخ محمّد تقى فلسفى ، تهران .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n45 - شيخ سليمان ظاهر ، محقّق بزرگ و عضو فرهنگستان ، عامله - نبطيّه .\r\n46 - استاد سيّد شمس الدين خطيب بغدادى ، بغداد .\r\n47 - استاد سيّد عبد الزهراء سيّد حسين خضرى ، عراق - خضر .\r\n48 - علّامه ميرزا محمد على چرندابى تبريزى ، قم .\r\n49 - استاد عبد الحمزه نصر اللّه فتحى ، عراق - ديوانيّه . « 1 »\r\n50 - آيت اللّه شيخ آقا بزرگ تهرانى ، صاحب كتاب ارزشمند الذريعة الى تصانيف الشيعة ، نجف اشرف .\r\n51 - استاد سيّد نور الدين موسوى جزايرى ، عالم بافضيلت و تقوا ، كربلا .\r\n52 - استاد سيّد جلال الدين موسوى طاهرى ، دانشمند سخندان ، قم .\r\n53 - شيخ موسى بن هادى مرندى غروى ، فرزانهء پرهيزگار و اديب نامدار ، نجف اشرف . « 2 »\r\n\r\nتقديرنامه‌هاى سخنوران\r\nجز بزرگانى كه بر الغدير تقريظ نوشته‌اند ، شاعرانى خوش قريحه نيز چكامه‌هايى دل‌انگيز و آبدار در وصف الغدير سروده‌اند و احساسات پاك خود را در تجليل از مقام شامخ علّامهء امينى ابراز داشته‌اند كه از باب نمونه به ترجمهء ابياتى از چند شاعر اهتمام مىورزيم و براى آشنايى با ميزان استقبال اهل ذوق از اين اثر ماندگار ، به ياد كرد اسامى ديگر شاعران در اينجا بسنده مىكنيم .\r\n54 - شيخ محمد على يعقوبى نجفى ، خطيب شهير و صاحب كتاب البابليّات را قطعهء شيوايى است بدين مضمون :\r\n- آنچه احمد مختار به روز غدير در حقّ على فرمود ، گفتار كردگار در قرآن كريم بود .\r\n- متن آن را جبريل امين آورد و امينى با قلمى توانا شرح و تفسيرش كرد . « 3 »\r\n\r\n\r\n","description":"","footnote":"\r\n( 1 ) . الغدير : 7 / ج - د .\r\n( 2 ) . الغدير : 10 / ح .\r\n( 3 ) . الغدير : 5 / 457 .\r\n","page_name":" 42 ","page_number":42},
  {"content":"\r\n\r\n55 - حاج محمد شيخ بندر ، شاعر برجستهء عفك را قطعه‌اى است كه در آن گويد :\r\n- اى امينى ، با نامور كتاب الغديرت به آرزوى خويش رسيدى .\r\n- كتابى كه چون آفتاب نيمروز پرتوافكن آمد و چه كسى آفتاب زرتار را انكار تواند كرد ؟\r\n- منكر نصّ غدير را عذرى نباشد ، چرا كه تاريخنگاران همگى بر آن صحّه نهاده‌اند . « 1 »\r\nاو را نيز منظومهء « 2 » ديگرى است در سيزده بيت كه در آن از عزم راسخ علّامهء امينى در تدوين الغدير ، تتبّع عالمانهء وى در بازشناساندن سره از ناسره ، تلاش پيگيرش در احياى حق و ابطال باطل و زبان و قلم نافذ هدايتگرش سخن رفته است .\r\n56 - استاد عبد الصاحب دجيلى ، صاحب كتاب شعراء العراق « 3 » را قطعهء مختصر و مفيدى است در ثناى علّامهء امينى و الغدير ماندگارش ، آنجا كه گويد :\r\n- اى دانشى مرد نامى كه ژرف‌انديش و بىنظيرى ، ترا تحيّت باد .\r\n- چرا كه در درياى معانى شناور آمدى و گهرهاى گرانبها فراچنگ آوردى .\r\n- چون در كمال صدق و امانت سخن گفتى ، علّامهء امينى نام گرفتى .\r\n- كتاب الغدير تو اقيانوسى سرشار از علوم و فنون است .\r\n- واقعهء درخشان غدير خم چونان آفتابى روشنگر دين و دنياست .\r\n- بر آن بس روز و ماه و سال بگذرد و در طىّ قرنها پيوسته جاودان و برقرار بماند . « 4 »\r\n57 - علامه سيّد محمد هاشمى را غديريّه‌اى هفتاد و نه بيتى است كه در مجلّهء البيان ، سال چهارم ، شمارهء 80 ، نجف ( محرّم 1370 ) درج گرديده است و سراينده در چهار بيت پايانى آن به ستايش الغدير و علّامهء امينى پرداخته و چنين گفته است :\r\n- الغدير كتابى است ماندگار و از قداست برخوردار .\r\n- كتابى نغز و پرمغز كه با ظرافت تمام به قلم تواناى ناقدى بصير و چيره‌دست نگارش يافت .\r\n- ناقدى كه حقايق نهفته را آشكار ساخت و به رفع نقايص و عيوب پرداخت و اثرش در\r\n\r\n\r\n","description":"","footnote":"\r\n( 1 ) . الغدير : 5 / 458 .\r\n( 2 ) . ر ك : الغدير : 8 / 389 - 390 .\r\n( 3 ) . الغدير : 7 / 410 .\r\n( 4 ) . الغدير : 7 / 412 .\r\n","page_name":" 43 ","page_number":43},
  {"content":"\r\n\r\nگير و دار نيرنگ‌بازىها و فتنه‌انگيزىها خردپسند آمد و مقبول طبع اهل نظر افتاد .\r\n- بنابراين ، كسى را شايسته‌تر از امينى نتوان يافت كه به نشان جاودانگى مفتخر آيد . « 1 »\r\n58 - استاد يحيى صالح حلّى ، شاعر زبردست مبتكر را چكامه‌اى است در وصف الغدير كه در آغاز آن خطاب به علّامهء امينى گويد :\r\n- تو با اين اثر بزرگ و ارزنده ، چراغ هدايت را فرا راه سرگشتگان برافروختى .\r\n- و دروغهاى منكران را برملا ساختى . در نتيجه ، راز پنهانى براى ما آشكار گشت . « 2 »\r\nدر اينجا براى اجتناب از اطالهء كلام به همين چند نمونه شعر تقديرآميز در وصف الغدير و نويسندهء بزرگوار آن اكتفا مىكنيم و بحث را با يادكرد اجمالى ديگر كسانى كه به سرودن تقريظهاى منظوم اهتمام ورزيده‌اند ، پى مىگيريم .\r\n59 - علّامه شيخ محمد سماوى ، شاعر خوش قريحه و صاحب تأليفات سودمند ، 1365 ه . وى علاوه بر شعر ، مقاله‌اى نيز پيرامون كتاب الغدير به رشتهء تحرير درآورده است .\r\n60 - شيخ حسن سبتى نجفى ، نويسندهء كتاب الكلم الطيّب . « 3 »\r\n61 - شيخ محمد رضا خالصى كاظمى ، شاعر برجستهء اهل بيت كه دو قصيده و سه قطعه در ستايش از الغدير سروده است . وى به سال 1370 ه درگذشته و در گورستان وادى السّلام نجف اشرف به خاك سپرده شده است . « 4 »\r\n62 - علّامه شيخ قاسم محيى الدين .\r\n63 - ميرزا محمد خليلى ، فرزانهء اديب و مؤلّف كتاب معجم ادباء الاطباء .\r\n64 - خطيب هاشمى سيد على ، نويسندهء كتاب محمّد بن الحنفيّة .\r\n65 - شيخ على سماوى ، فاضل فرهيخته .\r\n66 - خطيب شيخ محسن ابى الحبّ حائرى .\r\n\r\n\r\n","description":"","footnote":"\r\n( 1 ) . الغدير : 8 / 387 .\r\n( 2 ) . الغدير : 9 / 398 .\r\n( 3 ) . الغدير : 5 / 457 .\r\n( 4 ) . الغدير : 5 / 458 - 459 و 7 / 411 - 412 و 8 / 388 - 389 .\r\n","page_name":" 44 ","page_number":44},
  {"content":"\r\n\r\n67 - استاد شيخ اسد حيدر نجفى . « 1 »\r\n68 - سيّد رؤف آل جمال الدين ، شاعر خوش ذوق علوى نسب را چكامه‌اى است با عنوان « بنت الحقيقة فى كتاب الغدير » . « 2 »\r\n69 - استاد محمد عبد الغنى حسن ، پژوهنده و شاعر مصرى و نويسندهء آثار سودمند . « 3 »\r\n70 - شيخ كاظم آل على ، خطيب عفك .\r\n71 - استاد سيّد شمس الدين خطيب موسوى بغدادى .\r\n72 - حاج شيخ محمد باقر هجرى ، نجف اشرف .\r\n73 - شيخ محمد آل حيدر نجفى ، اديب مبتكر را چكامه‌اى است كه بخشى از آن بالغ بر شصت و هفت بيت در مجموعه‌اى مشتمل بر هشتاد و چهار صفحه به نام الغدير فى جامعة النجف از سوى انجمنى از ادبا و شعرا ، موسوم به « فرع الشعراء الحسينيّين » چاپ و منتشر شده است . « 4 »\r\n74 - سيّد نعمت سيّد حسّون بعّاج ، شاعر بزرگوار را سه قطعهء تقديرآميز در وصف الغدير است و در آنها با تعابيرى چون درياى گوهر ، مهر فروزان ، چشمه سار گوارا ، كتاب هدايت و داروى شفابخش از اين اثر گرانقدر ماندگار ياد مىكند .\r\n75 - سيّد يحيى سيّد داود شرع ، شاعر فاضل علوى نسب را منظومه‌اى تقديرآميز در ستايش از الغدير است كه با ارجوزه‌اى بالغ بر چهل بيت پايان مىپذيرد .\r\n76 - شيخ كاظم آل حسن جنابى ، شاعر و خطيب عفك پس از نگارش تقديرنامه‌اى كوتاه ، شعرى در وصف الغدير سروده و آن را با فروتنى به ساحت مقدّس علّامهء امينى هديه كرده است . « 5 »\r\nعلاوه بر اين بزرگان نيز تنى چند از دانشمندان سرشناس و شاعران شهير معاصر ايران در تجليل و تبجيل از الغدير و مقام شامخ مؤلّف ارجمند آن قلم فرسايى و\r\n\r\n\r\n","description":"","footnote":"\r\n( 1 ) . الغدير : 7 / 410 .\r\n( 2 ) . الغدير : 7 / 410 - 411 .\r\n( 3 ) . الغدير : 8 / ح - ط .\r\n( 4 ) . الغدير : 8 / 387 - 392 .\r\n( 5 ) . الغدير : 9 / 397 - 399 .\r\n","page_name":" 45 ","page_number":45},
  {"content":"\r\n\r\nطبع‌آزمايى كرده‌اند كه به عنوان نمونه مىتوان از استادان بزرگوار دكتر على اكبر فيّاض ، علّامه مرتضى مطهّرى ، محمد رضا حكيمى ، كريم اميرى فيروزكوهى ، محمد حسين شهريار و مهدى اخوان ثالث ياد كرد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nكتابشناسى ويرايش\r\n1 - آقا بزرگ تهرانى : الذريعة الى تصانيف الشيعة ، بيروت ، دار الاضواء ، چاپ دوم ، 1403 ه / 1983 م .\r\n2 - ابن ابى الحديد ، عبد الحميد : شرح نهج البلاغة ، بتحقيق محمد ابو الفضل ابراهيم ، القاهرة ، دار احياء الكتب العربية ، 1378 ه / 1959 م .\r\n3 - ابن الاثير ، عزّ الدين على : اسد الغابة فى معرفة الصحابة ، بيروت ، دار الفكر ، 1409 ه / 1989\r\n4 - ابن الاثير ، عزّ الدين على : الكامل فى التاريخ ، بيروت ، دار صادر ، 1399 - 1402 ه / 1979 - 1982 م .\r\n5 - ابن الاثير ، مجد الدين : النهاية فى غريب الحديث و الاثر ، تحقيق طاهر احمد الزاوى ( و ) محمود محمّد الطناحى ، قم ، مؤسسة اسماعيليان ، چاپ چهارم ، 1364 ش .\r\n6 - ابن حجر العسقلانى ، احمد : فتح البارى شرح صحيح البخارى ، تحقيق عبد العزيز بن عبد اللّه بن باز ( و ) ديگران ، بيروت ، دار المعرفة ، 1379 ه ( تاريخ مقدّمه ) .\r\n7 - ابن حجر العسقلانى ، احمد : لسان الميزان ، بيروت ، مؤسسة الاعلمى للمطبوعات ، چاپ سوم ، 1406 ه / 1986 م .\r\n8 - ابن حنبل ، ابو عبد اللّه الشيبانى : مسند الامام احمد بن محمد بن حنبل ، بيروت ،\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمؤسسة التاريخ العربى ( و ) دار احياء التراث العربى ، چاپ دوم ، 1414 ه / 1993 م .\r\n9 - ابن خلف تبريزى ، محمد حسين : برهان قاطع ، به اهتمام محمّد معين ، با مقدّمه‌هايى به قلم دهخدا ، پور داود ، حكمت و نفيسى ، با تجديد نظر كامل ، تهران ، مؤسسهء انتشارات امير كبير ، چاپ چهارم ، 1361 ش .\r\n10 - ابن خلكان ، ابو العباس احمد : وفيات الاعيان و انباء ابناء الزمان ، حقّقه احسان عباس ، بيروت ، دار صادر ، 1397 ه / 1977 م .\r\n11 - ابن شهر آشوب ، ابو جعفر محمد : مناقب آل ابى طالب ، عنى بتصحيحه و التعليق عليه السيد هاشم الرسولى المحلاتى ، قم ، انتشارات علّامه ، بىتا .\r\n12 - ابن عبد ربّه الاندلسى ، احمد : العقد الفريد ، حقّقه و علّق حواشيه على شيرى ، بيروت ، دار احياء التراث العربى ، 1409 ه / 1989 م .\r\n13 - ابن عقدة الكوفى ، ابو العباس احمد : كتاب الولاية ، جمعه و رتّبه و قدّم له عبد الرزاق محمّد حسين حرز الدين ، قم ، انتشارات دليل ، 1421 ه .\r\n14 - ابن العماد الحنبلى ، شهاب الدين عبد الحىّ : شذرات الذهب فى اخبار من ذهب ، اشرف على تحقيقه و خرج احاديثه عبد القادر الارناؤوط ( و ) حقّقه و علّق عليه محمود الارناؤوط ، دمشق - بيروت ، دار ابن كثير ، 1406 - 1414 ه / 1986 - 1993 م .\r\n15 - ابن فارس ، ابو الحسين احمد : معجم مقاييس اللغة ، تحقيق و ضبط عبد السّلام محمّد هارون ، قم ، مكتب الاعلام الاسلامى ، 1404 ه .\r\n16 - ابن قتيبة الدينورى ، ابو محمّد عبد اللّه : الامامة و السياسة ، تحقيق طه محمّد الزينى ، بيروت ، دار المعرفة ، بىتا .\r\n17 - ابن كثير الدمشقى ، ابو الفداء اسماعيل : البداية و النهاية ، بيروت ، دار احياء التراث العربى ( و ) مؤسسة التاريخ العربى ، 1413 ه / 1993 م .\r\n18 - ابن كثير الدمشقى ، ابو الفداء اسماعيل : تفسير القرآن العظيم ، بيروت ، دار المعرفة ، 1402 ه / 1982 م .\r\n19 - ابن ماجة ، ابو عبد اللّه محمد : سنن ابن ماجة ، حقّق نصوصه و علّق عليه محمّد فؤاد\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nعبد الباقى ، بيروت ، دار الفكر ، بىتا .\r\n20 - ابن منظور : لسان العرب ، بيروت ، دار احياء التراث العربى ( و ) مؤسسة التاريخ العربى ، چاپ سوم ، 1413 ه / 1993 م .\r\n21 - ابن هشام المعافرى ، عبد الملك : السيرة النبوية ، قدّم لها و علّق عليها و ضبطها طه عبد الرؤف سعد ، مصر ، مكتبة الكلّيات الازهرية ، 1391 ه / 1971 م .\r\n22 - ابو الفداء : تقويم البلدان ، ترجمهء عبد المحمّد آيتى ، تهران ، بنياد فرهنگ ايران ، 1349 .\r\n23 - ابو نعيم الاصفهانى ، احمد بن عبد اللّه : حلية الاولياء و طبقات الاصفياء ، بيروت ، دار الفكر ، 1421 ه / 1992 م .\r\n24 - احمدى بيرجندى ، احمد : در ساحل غدير ( غديريه‌هاى فارسى ) ، مشهد ، بنياد پژوهشهاى اسلامى آستان قدس رضوى ، 1377 ش .\r\n25 - الاربلى ، على بن عيسى : كشف الغمّة فى معرفة الأئمّة ، بيروت ، دار الكتاب الاسلامى ، 1401 ه / 1981 م .\r\n26 - الاردبيلى الغروى ، محمّد بن على : جامع الرواة و ازاحة الاشتباهات عن الطرق و الاسناد ، بيروت ، دار الاضواء ، 1403 ه / 1983 م .\r\n27 - الياس ، الياس انطون : فرهنگ نوين ، ترجمهء سيّد مصطفى طباطبائى ، تهران ، كتابفروشى اسلاميه ، چاپ دهم ، بىتا .\r\n28 - الامين ، السيّد محسن : اعيان الشيعة ، حقّقه و اخرجه حسن الامين ، بيروت ، دار التعارف للمطبوعات ، چاپ پنجم ، 1403 ه / 1983 م .\r\n29 - الامينى النجفى ، عبد الحسين احمد : الغدير فى الكتاب و السنّة و الادب ، بيروت ، دار الكتاب العربى ، چاپ پنجم ، 1403 ه / 1983 م .\r\n30 - انوشه ، حسن ( و ) ديگران : فرهنگ زندگىنامه‌ها ، ويراستيار : سيروس مهدوى ، تهران ، مركز نشر فرهنگى رجاء ، 1369 ش .\r\n31 - بخارى ، ابو عبد اللّه محمد : صحيح البخارى ، حقّق اصولها و اجازها الشيخ عبد العزيز بن عبد اللّه بن باز ، بيروت ، دار الفكر ، 1411 ه / 1991 م .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n32 - بدوى ، عبد الرحمن : دائرة المعارف مستشرقان ، ترجمهء صالح طباطبائى ، تهران ، انتشارات روزنه ، 1377 ش .\r\n33 - بدوى ، عبد الرحمن : فرهنگ كامل خاورشناسان ، ترجمهء شكر اللّه خاكرند ، قم ، مركز انتشارات دفتر تبليغات اسلامى ، 1375 ش .\r\n34 - البعلبكى ، منير : معجم اعلام المورد ، بيروت ، دار العلم للملايين ، 1992 م .\r\n35 - التسترى ، محمد تقى : قاموس الرجال ، قم ، مؤسسة النشر الاسلامى ، چاپ دوم ، 1410 ه\r\n36 - الجوينى الخراسانى ، ابراهيم : فرائد السمطين فى فضائل المرتضى و البتول و السبطين و الأئمّة من ذرّيتهم عليهم السّلام ، حقّقه و علّق عليه و تصدّى لنشره محمد باقر المحمودى ، بيروت ، مؤسسة المحمودى للطباعة و النشر ، 1398 ه / 1978 م .\r\n37 - حاجى خليفة ، مصطفى : كشف الظنون عن اسامى الكتب و الفنون ، تقديم السيّد شهاب الدين الحسينى المرعشى النجفى ، بيروت ، دار الفكر ، 1410 ه / 1990 م .\r\n38 - حرفوش ، بطرس ( و ) ديگران : المنجد فى الاعلام ، بيروت ، دار المشرق ، چاپ دهم ، 1980 م ( تاريخ مقدمه ) .\r\n39 - حكيمى ، محمّد رضا : حماسهء غدير ، تهران ، دفتر نشر فرهنگ اسلامى ، 1396 ه ( تاريخ مقدمه ) .\r\n40 - الخازن ، علاء الدين محمّد : تفسير الخازن [ لباب التأويل فى معانى التنزيل 
  ] ، بيروت دار المعرفة ، بىتا .\r\n41 - الخطيب البغدادى ، احمد بن على : تاريخ بغداد ، تصحيح محمد سعيد العرفى ، بيروت ، دار الكتاب العربى ، بىتا .\r\n42 - الخوارزمى ، ابو المؤيد الموفق بن احمد : المناقب ، قدّم له محمد رضا الموسوى الخرسان ، طهران ، مكتبة نينوى الحديثة ، 1965 م .\r\n43 - خواندمير ، غياث الدين بن همام الدين الحسينى : تاريخ حبيب السير فى اخبار افراد البشر ، با مقدمهء جلال الدين همايى ، تهران ، كتابخانهء خيّام ، 1333 ش ( تاريخ مقدمه ) .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n44 - الخورى الشرتونى ، سعيد : اقرب الموارد فى فصح العربية و الشوارد ، بيروت ، مطبعة مرسلى اليسوعية ، 1889 م .\r\n45 - دهخدا ، على اكبر : لغت‌نامه ، زير نظر محمّد معين و سيّد جعفر شهيدى ، تهران ، انتشارات دانشگاه تهران ، بىتا .\r\n46 - الرفاعى ، عبد الجبار : معجم ما كتب عن الرسول و اهل البيت ، تهران ، سازمان چاپ و انتشارات وزارت فرهنگ و ارشاد اسلامى ، 1371 ش .\r\n47 - الزركلى ، خير الدين : الاعلام ( قاموس تراجم لأشهر الرجال و النساء من العرب و المستعربين و المستشرقين ) ، بيروت ، دار العلم للملايين ، چاپ دهم ، 1992 م .\r\n48 - الزمخشرى ، جار اللّه ابو القاسم محمود : الكشاف عن حقائق التنزيل و عيون الاقاويل فى وجوه التأويل ، طهران ، انتشارات آفتاب ، بىتا .\r\n49 - الزوزنى : شرح المعلّقات السبع ، بيروت ، دار صادر ( و ) دار بيروت ، 1382 ه / 1963 م .\r\n50 - زيدان ، جرجى : تاريخ آداب اللغة العربية ، راجعه و علّق عليه شوقى ضيف ، القاهرة ، دار الهلال ، 1957 م .\r\n51 - سبط ابن الجوزى : تذكرة الخواص ، قدّم له السيّد محمّد صادق بحر العلوم ، طهران ، مكتبة نينوى الحديثة ، بىتا .\r\n52 - سجّادى ، سيّد جعفر : فرهنگ معارف اسلامى ، تهران ، انتشارات كومش ، چاپ چهارم ، 1379 ش .\r\n53 - سحاب ، ابو القاسم : فرهنگ خاورشناسان ، تهران ، كتاب سحاب ، چاپ دوم ، 1356 .\r\n54 - سركيس ، يوسف اليان : معجم المطبوعات العربيّة و المعرّبة ، القاهرة ، مكتبة الثقافة الدينية ، بىتا .\r\n55 - السماوى ، محمد : الطليعة من شعراء الشيعة ، تحقيق كامل سلمان الجبورى ، بيروت ، دار المورّخ العربى ، 1422 ه / 2001 م .\r\n56 - السمعانى ، ابو سعد عبد الكريم : الانساب ، تقديم و تعليق عبد اللّه عمر البارودى ، بيروت ، دار الفكر ( و ) دار الجنان ، 1408 ه / 1988 م .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n57 - السيوطى ، عبد الرحمن : الفيّة السيوطى فى علم الحديث ، بتصحيح و شرح احمد محمّد شاكر ، بيروت ، دار المعرفة ، 1353 ه / 1934 م ( تاريخ تصحيح ) .\r\n58 - السيوطى ، عبد الرحمن : تاريخ الخلفاء ، تقديم عبد اللّه مسعود ، حلب ، دار القلم العربى ، 1413 ه / 1993 م .\r\n59 - السيوطى ، عبد الرحمن : الجامع الصغير فى احاديث البشير النذير ، بيروت ، دار الكتب العلمية ، چاپ چهارم ، بىتا .\r\n60 - الشريف الرضى ، محمّد بن الحسين : نهج البلاغة ، ضبط نصّه و ابتكر فهارسه العلميّة صبحى الصالح ، بيروت ، بىتا ، 1387 ه / 1967 م .\r\n61 - شفيق غربال ، محمد ( و ) ديگران : الموسوعة العربيّة الميسّرة ، القاهرة ، دار الشعب ( و ) مؤسسة فرانكلين للطباعة و النشر ، 1965 م .\r\n62 - صحيفهء كاملهء سجاديّه ، با ترجمه و شرح فارسى به قلم ميرزا ابو الحسن شعرانى ، به خط حسن هريسى ، تصحيح سيّد ابراهيم ميانجى ، تهران ، كتابفروشى اسلاميه ، بىتا .\r\n63 - الصنعانى ، ضياء الدين يوسف : نسمة السحر بذكر من تشيّع و شعر ، تحقيق كامل سلمان الجبورى ، بيروت ، دار المؤرخ العربى ، 1420 ه / 1999 م .\r\n64 - الطبرى ، محمّد بن جرير : تاريخ الامم و الملوك ، بيروت ، دار الفكر ، 1407 1987 م .\r\n65 - الطبرى ، محمد بن جرير : جامع البيان عن تأويل آى القرآن ، بيروت ، دار الفكر ، 1408 ه / 1988 م .\r\n66 - الطريحى ، فخر الدين : مجمع البحرين ، تحقيق احمد الحسينى ، بيروت ، دار احياء التراث العربى ( و ) مؤسسة الوفاء ، چاپ دوم ، 1403 ه / 1983 م .\r\n67 - عبد الباقى ، محمد فؤاد : المعجم المفهرس لالفاظ القرآن الكريم ، تقديم منصور فهمى ، بيروت ، دار الفكر ، چاپ سوم ، 1412 ه / 1992 م .\r\n68 - العقيقى ، نجيب : المستشرقون ، القاهرة ، دار المعارف ، چاپ چهارم ، بىتا .\r\n69 - عميد ، حسن : فرهنگ عميد ، تهران ، سازمان انتشارات جاويدان ، چاپ هفتم ، 1354 .\r\n70 - الغدير ( الفهارس الفنيّة ) ، تحقيق مركز الغدير للدراسات الاسلامية ، قم ، مركز الغدير\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nللدراسات الاسلامية ، 1422 ه / 2002 م .\r\n71 - الغزالى ، ابو حامد محمد : احياء علوم الدين ( و بذيله كتاب المغنى عن حمل الاسفار فى تخريج ما فى الاحياء من الاخبار لزين الدين ابى الفضل عبد الرحيم بن الحسين العراقى ) ، بيروت ، دار الندوة الجديدة ، بىتا .\r\n72 - الفخر الرازى ، ابو عبد اللّه محمّد : التفسير الكبير ، طهران ، دار الكتب العلمية ، چاپ دوم ، بىتا .\r\n73 - فرهنگ خاورشناسان ، گروه مؤلّفان و مترجمان ، تهران ، پژوهشگاه علوم انسانى و مطالعات فرهنگى ، 1376 ش .\r\n74 - الفيروز آبادى ، السيّد مرتضى الحسينى : فضائل الخمسة من الصحاح الستّة ، بيروت ، مؤسسة الاعلمى للمطبوعات ، چاپ چهارم ، 1402 ه / 1982 م .\r\n75 - الفيروز آبادى ، مجد الدين محمد بن يعقوب : القاموس المحيط ، ضبط و توثيق يوسف الشيخ محمد البقاعى ، بيروت ، دار الفكر ، 1420 ه / 1999 م .\r\n76 - الفيض الكاشانى ، محمد بن المرتضى : المحجّة البيضاء فى تهذيب الاحياء ، صحّحه و علّق عليه على اكبر الغفّارى ، قم ، دفتر انتشارات اسلامى وابسته به جامعهء مدرّسين حوزهء علميّه ، چاپ دوم ، 1383 ه ( تاريخ مقدّمه ) .\r\n77 - القرآن الكريم ( بالرسم العثمانى ) ، الخطّاط : عثمان طه ، دمشق ، دار الفجر الاسلامى ( و ) مكتبة عبد الوهّاب مرزا ، چاپ دهم ، 1405 ه .\r\n78 - القندوزى ، سليمان بن ابراهيم : ينابيع المودّة ، بيروت ، مؤسسة الاعلمى للمطبوعات ، بىتا .\r\n79 - كحّالة ، عمر رضا : اعلام النساء فى عالمى العرب و الاسلام ، بيروت ، مؤسسة الرسالة ، چاپ پنجم ، 1404 ه / 1984 م .\r\n80 - كحّالة ، عمر رضا : معجم المؤلّفين تراجم مصنّفى الكتب العربية ، بيروت ، دار احياء التراث العربى ، 1376 ه / 1957 م ( تاريخ مقدّمه ) .\r\n81 - الكلينى الرازى ، ابو جعفر محمد بن يعقوب : الكافى ، صحّحه و علّق عليه على اكبر\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nالغفّارى ، با مقدّمهء حسين على محفوظ ، بيروت ، دار صعب ( و ) دار التعارف ، چاپ چهارم ، 1401 ه .\r\n82 - مامقانى ، محمّد رضا : معجم الرموز و الاشارات ، قم ، مطبعهء مهر ، 1411 ه .\r\n83 - المتّقى الهندى ، علاء الدين على : كنز العمّال فى سنن الاقوال و الافعال ، ضبطه و فسّر غريبه الشيخ بكرى حيّانى ( و ) صحّحه و وضع فهارسه و مفتاحه الشيخ صفوة الصفا ، بيروت ، مؤسسة الرسالة ، چاپ پنجم ، 1405 ه / 1985 م .\r\n84 - المجلسى ، محمّد باقر : بحار الانوار الجامعة لدرر اخبار الأئمّة الاطهار ، بيروت ، دار احياء التراث العربى ، چاپ سوم ، 1403 ه / 1983 م .\r\n85 - مدرّس ، ميرزا محمد على : ريحانة الادب فى تراجم المعروفين بالكنية و اللقب ، تبريز ، كتابفروشى خيّام ، چاپ دوم ، 1349 ش .\r\n86 - المسعودى ، على بن الحسين : مروج الذهب و معادن الجوهر ، بتحقيق محمد محيى الدين عبد الحميد ، مصر ، مطبعة السعادة ، چاپ چهارم ، 1384 ه / 1964 م .\r\n87 - مسلم بن الحجّاج : صحيح مسلم ، تحقيق محمد فؤاد عبد الباقى ، بيروت ، دار احياء التراث العربى ، 1374 ه / 1954 م ( تاريخ مقدّمه ) .\r\n88 - معلوف ، لويس : المنجد فى اللغة ، بىجا ، نشر پرتو ( و ) انتشارات پيراسته ، چاپ پنجم ، 1376 ش .\r\n89 - معين ، محمد : فرهنگ فارسى ، تهران ، مؤسسهء انتشارات امير كبير ، چاپ چهارم ، 1360 ش .\r\n90 - المناوى ، محمّد عبد الرؤف : فيض القدير شرح الجامع الصغير ، بيروت ، دار المعرفة ، چاپ دوم ، 1391 ه / 1972 م .\r\n91 - المنير فهرس كتاب الغدير ، قسم الدراسات الاسلامية لمؤسسة البعثة ، طهران ، مؤسسة البعثة ، 1409 ه .\r\n92 - الموسوى الخوئى ، السيّد ابو القاسم : معجم رجال الحديث و تفصيل طبقات الروات ، بيروت ، دار الزهراء ، چاپ سوم ، 1403 ه / 1983 م .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n93 - ميرخواند ، مير محمّد بن سيّد برهان الدين خواوند شاه : تاريخ روضة الصفا ، تهران ، انتشارات مركزى ، خيّام ، پيروز ، 1338 ش .\r\n94 - ميرزا محمد ، على رضا : حديث الولاية بسبعين رواية ، مقالة من مجلّة آفاق الحضارة الاسلامية ، السنة التاسعة ، العدد 18 ، تهران ، پژوهشگاه علوم انسانى و مطالعات فرهنگى ، مهر 1385 ش / شعبان 1427 ه / ايلول 2006 م .\r\n95 - ميرزا محمد ، على رضا : مفتاح الميزان ، تهران ، مركز نشر فرهنگى رجاء ، 1364 - 1367 ش .\r\n96 - النجاشى ، احمد بن على : رجال النجاشى ( احد الاصول الرجاليّة ) ، تحقيق محمّد جواد النائينى ، بيروت ، دار الاضواء ، 1408 ه / 1988 م .\r\n97 - نعمه ، عبد اللّه : فلاسفهء شيعه ، ترجمهء سيّد جعفر غضبان ، ويراستار : پرويز اتابكى ، تهران ، سازمان انتشارات و آموزش انقلاب اسلامى ، 1367 ش .\r\n98 - و نسنك ، ا . ى . ( و ) لفيف من المستشرقين : المعجم المفهرس لألفاظ الحديث النبوى ، ليدن ، مكتبة بريل ، 1936 - 1969 م .\r\n99 - همدانى ، رفيع الدين اسحاق : سيرت رسول اللّه ، با مقدّمه و تصحيح اصغر مهدوى ، تهران ، بنياد فرهنگ ايران ، 1359 - 1360 ش .\r\n100 - ياقوت الحموى : معجم الادباء ، بيروت ، دار الفكر ، 1400 ه / 1980 م .\r\n101 - ياقوت الحموى : معجم البلدان ، بيروت ، دار احياء التراث العربى ، 1399 ه / 1979 م .\r\n102 - يعقوب ، اميل بديع : موسوعة امثال العرب ، بيروت ، دار الجيل ، 1415 ه / 1995 م .\r\n103 - اليعقوبى ، احمد : تاريخ اليعقوبى ، بيروت ، دار صادر ، بىتا .\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nمقدّمهء مؤلّف\r\nحمد و ستايش خداى را كه مالك حقيقى اوست و درود بر پيامبر و خاندان او باد كه رهبران امّت هستند . اين كتاب ماست كه سخن به حق مىگويد . « 1 »\r\nداستان بزرگ و مهمّ غدير خم داستان دعوت خدايى است ، داستان ولايت كبر است ، داستان آراستن و كامل ساختن دين ، تمام نمودن نعمت و خشنودى پروردگار است بر طبق آياتى كه كتاب روشنگر خداوند بدان نازل گشته و اخبار متواتر رسيده از پيغمبر صلّى اللّه عليه و آله بدان تصريح نموده و رشتهء مدارك و اسناد آن مانند حلقه‌هاى به هم پيوسته از دوران صحابه و تابعين تا روزگار ما امتداد يافته است .\r\nاين كتاب متضمن مطالبى است پيرامون حديث غدير و حقايق روشن و آشكار مربوط به متن و سند آن كه از ميان انبوهى از مباحث درهم آميخته و آشفته و ناموزون استخراج شده تا حقيقت حال بر خوانندهء آن جلوه‌گر شود .\r\nما بر آن بوده‌ايم تا نام شاعران غدير خم را همراه با شرح حال و قصايد و اشعارشان از آغاز سدهء نخست هجرى تا سدهء دوازدهم به ترتيب تاريخى بياوريم و از اين طريق ، شهرت و تواتر اين موضوع را به اثبات رسانيم و بر ميزان اهتمام اديبان بدان كاملا وقوف يابيم .\r\n\r\n\r\n","description":"","footnote":"\r\n( 1 ) . جاثية 45 / 29 .\r\n","page_name":" 57 ","page_number":57},
  {"content":"\r\n\r\nاين كتاب با خصوصياتى كه بيان شد ، به منظور خدمت به دين و اعلاى كلمهء حق و تجديد بهترين و مهم‌ترين خاطرهء تاريخ اسلام و پديد آوردن يك زندگى نوين و با فروغ براى ملل مسلمان ، و همچنين از باب ابراز خلوص و ارادت به ساحت مقدس صاحب ولايت مطلق در اختيار ارباب دانش و بينش گذارده مىشود و از خداوند سبحان استمداد و استعانت مىجويم كه مرا در انجام اين وظيفهء مهم و هدف مقدس يارى فرمايد و آرزوى قلبىام را برآورده سازد . از آغاز تا انجام اين خدمت حمد و ستايش خداى راست .\r\nعبد الحسين امينى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nتاريخ صحيح\r\nتمام اقوام و ملل جهان از هرطبقه به تاريخ محتاجند و هيچ فرقه‌اى نيازش بدان كمتر از ديگر فرقه‌ها نيست ، منتها هرگروهى در پى مقصود خويش از تاريخ است و هدفى خاص را دنبال مىكند .\r\nمورخ غرضى جز احاطه بر حوادث روزگار و آگاهى يافتن از احوال امم و اقوام پيشين و ثبت و ضبط آنها ندارد .\r\nجغرافيادان با نگرشى سياسى به تاريخ ، پيروزىها و شكستهاى ملل را از جهات گوناگون مورد مطالعه قرار مىدهد تا بداند كه كدام ملّت پيروزمندانه دست به كشورگشايى زده‌اند و كدام ملّت با شكست از مرزهاى خود رانده شده‌اند .\r\nخطيب و سخنور تاريخ را بررسى مىكند تا بر موارد پند و عبرت واقف شود و سرنوشت اقوام و ملل و ملوك و وضعيّت حكومتهاى انقراض يافته و دولتهاى نوخاسته بر او روشن گردد و با ملّت‌هايى كه در كشاكش بدىها و ارتكاب ناروايىها دچار نكبت و بدبختى شدند و بالعكس ، اقوامى كه در اثر نيكى و التزام به امور پسنديده به رستگارى و نيكبختى رسيدند ، آشنا شود .\r\nدين‌پژوه مىخواهد با بررسى تاريخ ، چگونگى شكل‌گيرى دين را دريابد و مراتب ارتقا و پيشرفت آن را از نظر بگذراند و اصول حقيقت دين را از آنچه كه در گرداگرد آن\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبر مبناى هوا و هوس و از روى مطامع مادى به صورت دين جلوه‌گر شده است ، جدا و متمايز نمايد .\r\nاخلاق‌شناس از بررسى تاريخ مقصودى جز اين ندارد كه ملكات پسنديده و عكس العمل آنها را در گروهى كه خود را بدانها آراسته و در نتيجه به فوز و رستگارى رسيده‌اند ، و همچنين اخلاق رذيله و ملكات پليد و آثار شوم آنها را در گروهى ديگر كه بدان آلوده شده و دچار بدبختى و محروميت گرديده‌اند ، به دست آورد ، تا بدينوسيله راه به كار بردن تجربيات پديد آمده را به مردم زمان خود نشان دهد و در نتيجه ، افراد جامعه را از سقوط به پرتگاه فساد اخلاق حفظ كند و پيكر اجتماع را از پراكندگى و پريشانى ايمن و مصون بدارد .\r\nسياستمدار از كاوش در تاريخ مىخواهد به راز تقدم و تعالى ملل گذشته پىبرد و نيز دريابد كه چگونه تمايلات نفسانى ، هواداران و شيفتگان خود را به پستى و هلاكت مىكشاند و نامشان را از صفحهء روزگار محو مىگرداند . بنابراين ، با وقوف به سرانجام كار آنان و سختىها و تنگناها و مشكلات جبران‌ناپذيرى كه گريبانگير آنان گرديده است ، مىكوشد تا با بصيرت كامل برنامهء سودمندى را براى پيشرفت و سعادت ملت خود پيش‌بينى و تنظيم كند .\r\nاديب مىخواهد از لابلاى تاريخ احوال امم گذشته ، نكته‌هاى دقيق و باريك ادبى را كه براى آرايش الفاظ و بلندى معانى به كار مىرفته است ، تشخيص دهد و رموز محسّنات لفظى و معنوى در شعر و نثر را از اشارات و استعارات به دست آورد و در جاى خود به كار برد .\r\nبا شمولى كه تاريخ در علم رجال و طبقات آنان دارد ، ناچار بايد بگوييم كه فقهاى بزرگ نيز به تاريخ نيازمندند ، چه براى تصحيح اسناد و روايت و استوار نمودن مبانى فتوا ناگزيرند به آن بخش از تاريخ كه مربوط به علم رجال است ، مراجعه نمايند .\r\nمحدّثان نيز از اين نيازمندى بر كنار نيستند و به منظور تحصيل وثوق و اعتماد به روايات كه ارتباط مستقيم با فنّ شريف آنان دارد ، بايد به بخش مربوط بدين امر توجه و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nامعان نظر نمايند . از اين گذشته ، در فنّ حديث اصولا موضوعاتى به چشم مىخورد كه با تاريخ آميخته است ، از قبيل داستان پيغمبران و تحليل تعاليم آنان كه محدّث ناگزير است در اين زمينه غور كامل نمايد و آنچه را كه در اين قسمت به دست مىآورد ، با آنچه كه در صفحات تاريخ مورد دقت قرار گرفته است ، مورد مقايسه و بررسى قرار دهد و موارد تطبيق آنها را در احراز حقيقت به دست آورد .\r\nمفسر نيز از تاريخ بىنياز نيست ، چه در مورد آياتى كه مشعر بر وقايع گذشتگان و احوال پيشينيان است و بر پند و موعظه اشتمال دارد ، يا دربارهء آيات ديگرى كه در مواردى خاص نازل گرديده است . به هرحال ، مفسر بايد در اين زمينه‌ها به آنچه كه در تاريخ بتفصيل بيان شده است ، مراجعه نمايد .\r\nبالاخره ، اهل بحث و تحقيق در هررشته از علوم و فنون كه وارد شوند ، ارتباط و تماس آن را با تاريخ درك نموده و معترف خواهند بود كه بدون غور در تاريخ به مقصود نخواهند رسيد . بنابر آنچه ذكر شد ، تاريخ ، گمشدهء هردانشمند است ، مطلوب هر هنرمند است ، سرمايهء اهل تتبّع و تحقيق است ، مورد علاقهء هرمتديّن است ، مقصود هر سياستمدار است ، هدف هراديب است و در مجموع ، تاريخ مورد احتياج تمام جوامع بشرى است ؛ البته ، آن تاريخى كه جز ثبت حقايق و امور واقعى هدفى ديگر را دنبال نكند ، بازيچهء اغراض گوناگون قرار نگيرد و تحت تأثير تمايلات و مقاصد مغرضانه و خودخواهانهء گروه خاصى صورت تدوين نپذيرد ، بدين معنى كه به منظور جلب نظر رهبران و فرمانروايان و تأمين رضايت خاطر آنان ، يا تقويت مرام و انديشه‌اى خاص و يا بالا بردن مقام برخى از اشخاص و بزرگ نمودن آنان و پست و بىارج ساختن برخى ديگر براى رسيدن به مقاصد گوناگون و دگرگون ساختن حقايق فراهم نيايد ، مانند بسيارى از مؤلّفات به نام تاريخ كه متأسفانه اغراض خاصى در تدوين آنها دخالت يافته است و مؤلفان اين گونه تاريخهاى مشوب و آلوده پنداشته‌اند كه گردآورى يك مشت مطالب واهى و بىاساس حكايت از توسعهء دامنهء علم و دانش آنان مىنمايد و اين كار بر شهرتشان مىافزايد . اين كوته‌نظران فرومايه نفهميده‌اند كه ارزش و منزلت آدمى در فهم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو درايت است ، نه در ياوه‌سرايى و روايت . « 1 » اين گونه افراد در اثر همين غفلت و پندار نادرست لغزشهاى بىشمارى را از پيشينيان خود دريافت كرده‌اند و در تاريخ آورده‌اند و متوجه نشده‌اند كه راويان چنين اوهام و مطالب بىپايه و اساسى خود مزدوران و مدافعان گروهى ، و دشمنان و معاندان نسبت به گروه ديگر بوده‌اند و يا داستانسرايان بىدانشى بوده‌اند كه از پرگويى و ياوه‌سرايى باكى نداشته‌اند و به منظور كسب مزيد شهرت و يا تسكين ولع و حرصى كه به مقتضاى اميال پست در آنها بوده است ، دست به چنين جناياتى زده‌اند . آنان چنين كردند و ساده‌لوحانى چند در اعصار بعدى مطالب واهى ايشان را گرفته و به عنوان حقايق مسلّم در كتاب‌ها و تأليفات خود نقل نموده‌اند .\r\nآنگاه افرادى كنجكاو و باريك‌بين بر چگونگى آن آثار و منقولات واقف شدند و چون آنها را خرافى و موهوم يافتند ، مورد طرد و رد قرار دادند و بىباكانه زبان و قلم به طعن بر تاريخ گشودند و راندند . نه آن ساده‌لوحان دريافتند كه اين آثار ، بىاساس و كوركورانه و غرض‌ورزانه پديد آمده است و نه اين‌باريك‌بينان متوجه شدند كه آنچه در خور طعن و طرد است ، در واقع همان ژاژخايىها و زشتكارىهاى نويسندگان است ، نه اصل فن تاريخ . حال اگر بخواهيم شواهدى در اين‌باره بيان كنيم ، سخن به طول مىانجامد و با وضع اين كتاب سازش ندارد . آرى ، اين چنين حقايق و واقعيات در ميان زياده‌روىها و كوته‌ورزىهاى ناپسندانه پنهان مانده و فداى اميال و اغراض گرديده است .\r\n\r\n\r\n","description":"","footnote":"\r\n( 1 ) . در كتاب زيد زراد از امام صادق عليه السّلام روايت شده است كه آن حضرت از پدر بزرگوارش امام محمد باقر عليه السّلام نقل كرده كه فرمود : فرزندم ، مراتب شخصيت شيعهء على را به وسيله سنجش دقيق روايت و معرفتشان بدان بشناس ، زيرا معرفت عبارت است از درك و فهم درست از روايت ، و به سبب درك و فهم روايت است كه اهل ايمان به بلندترين درجهء ايمان نايل مىشوند . من در نامه‌اى از على عليه السّلام نظر كردم و اين فراز را در آن يافتم : وزن و شخصيت هركس در گرو معرفت اوست ؛ همانا خداوند كارهاى بندگان را به قدر خردشان محاسبه و بررسى خواهد فرمود . در كتاب غيبة نعمانى 70 از امام صادق عليه السّلام چنين مذكور است : خبرى را كه درك و فهم كنى ، بهتر است از ده خبر كه نفهميده آنها را روايت نمايى ؛ همانا هرحقى را حقيقتى است و هرصوابى را نورى . در كشف الغمة ، تأليف شعرانى :\r\n1 / 40 مذكور است كه على بن ابى طالب ، صلوات اللّه عليه ، مىفرمود : رعايتگران علم و دانش باشيد نه روايتگران آن .\r\n","page_name":" 62 ","page_number":62},
  {"content":"\r\n\r\nبنابراين ، شايسته است كه پژوهشگران به دور از هرجار و جنجال فرقه‌گرايانه و بدون هرگونه جانبدارى و غرض‌ورزى ، تنها اصول مسلم علمى را معيار كار و مقياس تشخيص در تحقيقات تاريخى قرار دهند ، و آنچه را كه با مقياس مزبور تطبيق نكرد ، بىدريغ طرد كنند و آنچه را كه مورد اعتماد قرار گرفت ، بپذيرند .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\nاهميت غدير خم در تاريخ\r\nبر هيچ خردمندى پوشيده نيست كه شرف و برترى هرچيزى بسته به فايده و نتيجهء آن است . بنابراين ، در ميان موضوعات تاريخى ، نخستين امرى كه مهم‌ترين فوايد و نتايج را داراست ، موضوعى است كه براساس آن دينى پايه‌گذارى شده ، يا كيش و آيينى استوار گشته باشد و نيز زيربناى مذهبى بوده باشد كه امت‌هايى بدان گرويده‌اند و دولت‌هايى به خاطر آن شكل گرفته‌اند و سرانجام ، نامى جاودان از آن بر جاى مانده است . به همين جهت است كه تاريخنگاران بزرگ در ثبت مبادى و تعاليم اديان سختكوش بوده و تمامى وقايع و شئون مربوط به آنها را از قبيل : كيفيت پيدايش و نحوهء دعوت و مبارزات و حكومتها و ساير تشكيلاتى كه روزگاران دراز و قرنهاى متمادى بر آنها گذشته است ، ثبت و ضبط نموده‌اند . اين سنّت خدايى است كه در ميان پيشينيان بود و در سنّت خدا تغييرى نخواهى يافت . « 1 »\r\nبديهى است كه در اين موارد چنانچه مورخ نسبت به امرى مسامحه كند و يا در ثبت و ضبط واقعه‌اى اهمال روا دارد ، در تأليفش خللى پديد شود كه جبران‌پذير نباشد و تاريخى كه آغاز و مبدأ آن در اثر چنين غفلت و اهمالى مبهم و نامعلوم گردد ، چه بسا موجب سرگردانى خواننده به هنگام مطالعهء متن اثر تا پايان آن گردد .\r\n\r\n\r\n","description":"","footnote":"\r\n( 1 ) . احزاب 33 / 62 .\r\n","page_name":" 65 ","page_number":65},
  {"content":"\r\n\r\nواقعهء تاريخى « غدير خم » از مهم‌ترين قضايا و خطيرترين موضوعات تاريخى در جهان اسلام است ، زيرا اين واقعهء مهم با بسيارى از براهين قاطع مرتبط به آن ، زيربناى مذهب ميليون‌ها انسان است كه از آثار خاندان پيغمبر اسلام صلّى اللّه عليه و آله پيروى مىنمايند . از ميان اين جمعيّت انبوه مردان بزرگ ، دانشمندان ، فيلسوفان ، نخبگان ، فرهيختگان ، شاهان ، سياستمداران ، فرماندهان ، اديبان و دانشورانى برجسته برخاسته‌اند و كتابهايى گرانبها در فنون مختلف از خود بر جاى نهاده‌اند . بنابراين ، اگر مورّخ خود از اين گروه باشد ، بر او لازم است كه اخبار و مطالب مهم مربوط به آغاز دعوت نبوى را ثبت و ضبط كند و در دسترس امت اسلامى قرار دهد ، امّا اگر مورّخ از اين گروه نباشد ، باز هم ضمن تحقيق در تاريخ جمعيت بزرگى چون اين گروه ، ناگزير است كه از چنين واقعهء مهمى هرچند به اجمال و اختصار ياد كند ، يا چنانچه تحت تأثير عواطف قومى و هيجانات قبيله‌اى قرار دارد ، ذكر اين قضيه تاريخى را با امورى كه از لحاظ انتقاد در دلالت مورد نظر اوست ، توأم نمايد ، زيرا براى تاريخنگاران هرگز مقدور نيست كه بر سند و مدارك اين قضيه ايرادى وارد كنند و آن را ضعيف بشمارند . بنابراين ، با آن جهد و مشقتى كه پيغمبر صلّى اللّه عليه و آله در كيفيت زمانى و مكانى ابلاغ اين امر در روز غدير خم بر خود هموار فرمود ، وقوع اين واقعه طورى است كه حتى دو نفر هم در آن اختلاف نتوانند داشت ، هرچند بنا به اغراض و شائبه‌هايى كه بر افراد آگاه و بينا پوشيده نيست ، در مدلول و مفاد آن اختلاف كردند .\r\nاينك به ذكر خصوصيات جمعى از مورخان كه واقعهء غدير خم را در آثار و كتب تاريخى خود ثبت نموده‌اند ، مبادرت مىشود :\r\n1 - بلاذرى ( م 279 ) در انساب الاشراف .\r\n2 - ابن قتيبه ( م 276 ) در المعارف و الامامة و السياسة .\r\n3 - طبرى ( م 310 ) در كتابى مختص به اين موضوع .\r\n4 - ابن زولاق ليثى مصرى ( م 287 ) در تأليف خود .\r\n5 - خطيب بغدادى ( م 463 ) در تاريخ بغداد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n6 - ابن عبد البرّ ( م 463 ) در الاستيعاب .\r\n7 - شهرستانى ( م 548 ) در الملل و النحل .\r\n8 - ابن عساكر ( م 571 ) در تاريخ الشام .\r\n9 - ياقوت حموى ( م 626 ) در معجم الادباء : 18 / 84 .\r\n10 - ابن اثير ( م 630 ) در أسد الغابة .\r\n11 - ابن ابى الحديد ( م 656 ) در شرح نهج البلاغة .\r\n12 - ابن خلكان ( م 681 ) در وفيات الأعيان .\r\n13 - يافعى ( م 768 ) در مرآة الجنان .\r\n14 - ابن الشيخ بلوى ( م 604 ) در الف باء .\r\n15 - ابن كثير شامى ( م 774 ) در البداية و النهاية .\r\n16 - ابن خلدون ( م 808 ) در مقدمة ابن خلدون .\r\n17 - شمس الدين ذهبى ( م 748 ) در تذكرة الحفّاظ .\r\n18 - نويرى ( م حدود 733 ) در نهاية الارب فى فنون الادب .\r\n19 - ابن حجر عسقلانى ( م 852 ) در الاصابة و تهذيب التهذيب .\r\n20 - ابن صباغ مالكى ( م 855 ) در الفصول المهمّة .\r\n21 - مقريزى ( م 845 ) در الخطط .\r\n22 - جلال الدين سيوطى ( م 911 ) در تعدادى از كتابهايش .\r\n23 - قرمانى دمشقى ( م 1019 ) در اخبار الدول .\r\n24 - نور الدين حلبى ( م 1044 ) در السيرة الحلبيّة .\r\nدر فن حديث نيز اين موضوع را به همان روش كه در علم تاريخ بيان شد ، مىتوان از نظر گذراند ، زيرا محدّث در گسترهء پهناور علم حديث به هربخش كه نظر افكند ، روايات صحيح و مسندى خواهد يافت كه اين مزيّت را براى مولا على عليه السّلام مسلّم مىدارد ؛ با اين مراتب كه هرطبقه از راويان از طبقهء قبل از خود اين حديث را دريافت مىكند تا سرانجام به طبقهء صحابه مىرسد ؛ آنان كه خود در غدير حضور داشته و اين خبر را از منبع\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nوحى صلّى اللّه عليه و آله شنيده‌اند .\r\nبا اينكه راويان را طبقات بسيار است و ميان اين طبقات فاصله برقرار ، امّا اين واقعه همچنان از نورانيّتى خيره‌كننده برخوردار است . حال اگر محدّث از ذكر چنين حديثى كه واجد اهميّت و عظمتى خاص است ، اهمال يا غفلت نمايد ، از ايفاى حق امّت اسلامى سر باز زده و مسلمانان را از بخش عمدهء حقايق نابى كه پيغمبر اسلام صلّى اللّه عليه و آله از گنجينهء وسيع احسان خود بديشان عنايت فرموده است ، محروم و بىنصيب نموده و از راه يافتن به شاهراه روشن هدايت مصطفوى به كلى بازشان داشته است .\r\nاكنون به نام تنى چند از محدّثان بزرگ كه واقعهء غدير خم را ياد كرده‌اند ، اشارت مىرود :\r\n1 - پيشواى مذهب شافعى ، ابو عبد اللّه محمّد بن ادريس شافعى ( م 204 ) در النهايهء ابن اثير .\r\n2 - پيشواى مذهب حنبلى ، احمد بن حنبل ( م 241 ) در مسند و مناقب خود .\r\n3 - ابن ماجه ( م 273 ) در سنن خود .\r\n4 - ترمذى ( م 279 ) در صحيح خود .\r\n5 - نسائى ( م 303 ) در الخصايص .\r\n6 - ابو يعلى موصلى ( م 307 ) در مسند خود .\r\n7 - بغوى ( م 317 ) در السنن .\r\n8 - دولابى ( م 320 ) در الكنى و الاسماء .\r\n9 - طحاوى ( م 321 ) در مشكل الآثار .\r\n10 - حاكم ( م 405 ) در المستدرك .\r\n11 - ابن مغازلى شافعى ( م 483 ) در المناقب .\r\n12 - ابن مندهء اصفهانى ( م 512 ) در تأليف خود به طرق متعدد .\r\n13 - خطيب خوارزمى ( م 568 ) در المناقب و مقتل الامام الحسين عليه السّلام .\r\n14 - كنجى ( م 658 ) در كفاية الطالب .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n15 - محبّ الدين طبرى ( م 694 ) در الرياض النضرة و ذخاير العقبى .\r\n16 - حموينى ( م 722 ) در فرايد السمطين .\r\n17 - ذهبى ( م 748 ) در التلخيص .\r\n18 - هيثمى ( م 807 ) در مجمع الزوايد .\r\n19 - جزرى ( م 830 ) در اسنى المطالب .\r\n20 - ابو العباس قسطلانى ( م 923 ) در المواهب اللدنيّة .\r\n21 - متّقى هندى ( م 975 ) در كنز العمّال .\r\n22 - هروى قارى ( م 1014 ) در المرقاة فى شرح المشكاة .\r\n23 - تاج الدين مناوى ( م 1031 ) در كنوز الحقايق فى حديث خير الخلايق و فيض القدير .\r\n24 - شيخانى قادرى در الصراط السوى فى مناقب آل النبى صلّى اللّه عليه و آله .\r\n25 - با كثير مكى ( م 1047 ) در وسيلة المآل فى مناقب الآل .\r\n26 - ابو عبد اللّه زرقانى مالكى ( م 1122 ) در شرح المواهب .\r\n27 - ابن حمزهء دمشقى حنفى در البيان و التعريف .\r\nبر اين منوال است حال و شأن علماى تفسير ، زيرا آياتى از قرآن كريم كه بدين قضيه اشاره دارد ، در برابر ديدگان مفسّر نمايان مىشود « 1 » ، و مفسّر خود را ملزم مىبيند كه آنچه از مصدر وحى دربارهء نزول اين گونه آيات و تفسير آنها رسيده است ، بيان كند و هرگز روا نمىداند كه كارش نارسا و جهدش ناقص باشد .\r\nاينك نام شمارى از مفسّران سرشناس را كه در تفسير خود به ذكر اين واقعه پرداخته‌اند ، از نظر مىگذرانيم :\r\n1 - طبرى ( م 310 ) در جامع البيان عن تأويل آى القرآن .\r\n2 - ثعلبى ( م 427 ) در الكشف و البيان فى تفسير القرآن .\r\n3 - واحدى ( م 468 ) در اسباب النزول .\r\n4 - ابو محمد بغوى ( م 516 ) در تفسير خود .\r\n\r\n\r\n","description":"","footnote":"\r\n( 1 ) . رجوع شود به : سوره‌هاى آل عمران 3 / 3 ، 67 و معارج 70 / 1 .\r\n","page_name":" 69 ","page_number":69},
  {"content":"\r\n\r\n5 - قرطبى ( م 567 ) در تفسير خود .\r\n6 - فخر رازى ( م 606 ) در مفاتيح الغيب .\r\n7 - قاضى بيضاوى ( م 685 ) در انوار التنزيل و اسرار التأويل .\r\n8 - ابن كثير شامى ( م 774 ) در تفسير خود .\r\n9 - نيشابورى ( م بعد از 728 ) در تفسير خود .\r\n10 - جلال الدين سيوطى ( م 911 ) در تفسير خود .\r\n11 - ابو السعود العمادى ( م 982 ) در ارشاد العقل السليم الى مزايا القرآن الكريم .\r\n12 - خطيب شربينى ( م 977 ) در تفسير خود .\r\n13 - قاضى شوكانى ( م 1250 ) .\r\n14 - آلوسى بغدادى ( م 1270 ) در روح المعانى فى تفسير القرآن و السبع المثانى . « 1 »\r\nامّا علماى علم كلام آنگاه كه در مسائل كلامى مربوط به امامت حجت و برهان مىآورند ، براى چيرگى بر مدّعى و يا به منظور نقل دليل طرف مخالف ناگزيرند كه متعرض واقعهء غدير خم شوند ، هرچند كه به زعم خود در چگونگى دلالت حديث مزبور به مناقشه پردازند .\r\nاكنون تعدادى از متكلمان مشهور را كه در كتاب‌هاى خود به واقعهء غدير خم اشاره كرده‌اند ، نام مىبريم :\r\n1 - قاضى ابو بكر باقلانى بصرى ( م 403 ) در التمهيد .\r\n2 - قاضى عبد الرحمن ايجى شافعى ( م 756 ) در المواقف .\r\n3 - سيد شريف جرجانى ( م 816 ) در شرح المواقف .\r\n4 - بيضاوى ( م 685 ) در طوالع الانوار .\r\n5 - شمس الدين اصفهانى در مطالع الانظار .\r\n6 - تفتازانى ( م 792 ) در شرح المقاصد .\r\n7 - قوشچى مولا علاء الدين ( م 879 ) در شرح تجريد .\r\n\r\n\r\n","description":"","footnote":"\r\n( 1 ) . چند تن از اين مفسران را مترجم محترم در ترجمه استدراك و اضافه كرده است كه در اصل نيست . ( و )\r\n","page_name":" 70 ","page_number":70},
  {"content":"\r\n\r\nعبارت متنى كه نامبردگان در آثار خود آورده‌اند ، اين چنين است :\r\nبه تحقيق پيوسته كه پيغمبر اسلام صلّى اللّه عليه و آله در روز غدير خم هنگام بازگشت از حجة الوداع مردم را در محلى بين مكه و مدينه به نام جحفه گرد آورد . آن روز بسيار گرم و سوزان بود به حدّى كه مردم از شدت گرما قسمتى از رداى خود را زير پا مىگذاردند .\r\nپس از گرد آمدن خلق ، آن حضرت در جايگاه بلندى به ايراد خطبه پرداخت و فرمود : اى گروه مسلمانان ، آيا من بر شما و امور شما سزاوارتر از خود شما نيستم ؟ گفتند : به خدا سوگند ، آرى . آنگاه فرمود : هركس كه من مولاى اويم ، پس از من على مولاى اوست .\r\nخداوندا دوست بدار آنكس را كه او دوست بدارد ، و دشمن بدار آنكس را كه او را دشمن بدارد ، و يارى كن ياران او را ، و خوار كن خواركنندگان او را . « 1 »\r\nبرخى از متكلمانى كه اين واقعه را ذكر كرده‌اند ، عبارتند از : قاضى نجم محمد شافعى ( م 876 ) در بديع المعانى ، جلال الدين سيوطى در اربعين خود ، مفتى شام ، حامد بن على عمادى در الصّلاة الفاخرة بالاحاديث المتواترة و آلوسى بغدادى ( م 1324 ) در نثر اللئالى .\r\nعلماى علم لغت نيز هرگاه كه به لغاتى از قبيل مولى ، خم ، غدير و ولى برخورد كنند ، ناچار به حديث غدير خم اشاره مىنمايند ، مانند : ابن دريد ، محمّد بن حسن ( م 321 ) در الجمهرة « 2 » ، ابن اثير در النهاية ، حموى در معجم البلدان در بيان « خم » ، زبيدى حنفى در تاج العروس و نبهانى در المجموعة النبهانيّة .\r\n\r\n\r\n","description":"","footnote":"\r\n( 1 ) . عين لفظ آنها ذكر شد ، براى آنكه اين واقعه را بىسند به طور « ارسال مسلّم » ذكر نموده‌اند .\r\n( 2 ) . نامبرده گويد : غدير خم معروف است و اين همان مكانى است كه رسول خدا در آنجا به پا خاست و خطبه‌اى مبنى بر فضيلت امير المؤمنين على بن ابى طالب ايراد فرمود . در جلد چاپى جمهرة چنين مذكور است و ابن شهر آشوب و جز او از روى نسخه‌هاى خطى آن كه از زمانهاى قديم در دست بوده ، چنين حكايت نموده‌اند : اين همان جايگاهى است كه پيغمبر در آنجا به ولايت على تصريح نموده است . به هرحال ، در نسخه‌هاى چاپى رعايت امانت نشده و مطلب مورد تحريف قرار گرفته است . ر ك :\r\nالجمهرة فى اللغة : 1 / 71 .\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nواقعهء غدير خم\r\nرسول خدا صلّى اللّه عليه و آله در دهمين سال هجرت ، آهنگ زيارت خانه خدا كرد و مردم را به حج فرا خواند و در نتيجه ، گروه عظيمى به مدينه آمدند تا در انجام اين تكليف الهى آن حضرت را همراهى كنند . اين تنها حجّى بود كه پيغمبر صلّى اللّه عليه و آله بعد از مهاجرت به مدينه انجام داد و هرگز نه پيش از آن و نه پس از آن ، چنين عملى از آن حضرت ديگر به وقوع نپيوست . اين حج را به اسامى متعدد در تاريخ ثبت نموده‌اند ، از قبيل : حجة الوداع ، حجة الاسلام ، حجة البلاغ ، حجة الكمال و حجة التمام . « 1 » در اين موقع رسول خدا صلّى اللّه عليه و آله عسل و تدهين فرمود و فقط با دو جامهء سادهء احرام كه يكى را به كمر بست و يكى را به دوش افكند ، روز شنبه بيست و چهارم يا بيست و پنجم ذيقعدة الحرام به قصد حج ، پياده از مدينه خارج شد و تمامى زنان و اهل حرم خود را نيز در هودج‌ها قرار داد و با همهء خاندان خود و به اتفاق تمام مهاجران و انصار و قبايل عرب و انبوهى از مردم حركت فرمود . « 2 »\r\n\r\n\r\n","description":"","footnote":"\r\n( 1 ) . آنچه به گمان ما و گمان اهل هوش و فراست مىرسد و همانند يقين است ، اين است كه وجه ناميدن حجة الوداع به بلاغ به مناسبت نزول آيهء تبليغ مىباشد و همچنين ناميدن آن به كمال و تمام نيز به مناسبت نزول آيهء اكمال مىباشد .\r\n( 2 ) . طبقات ابن سعد : 3 / 225 ؛ الامتاع ، مقريزى 510 ؛ ارشاد السارى : 6 / 429 .\r\n","page_name":" 73 ","page_number":73},
  {"content":"\r\n\r\nاتفاقا در اين هنگام بيمارى آبله يا حصبه در ميان مردم شيوع يافته بود و همين عارضه موجب گرديد كه بسيارى از مردم از عزيمت و شركت در اين سفر باز مانند . مع الوصف ، گروه بىشمارى با آن حضرت حركت نمودند كه تعداد آنها يكصد و چهارده هزار و يكصد و بيست تا يكصد و بيست و چهار هزار و بيشتر ثبت شده است . البته ، از اهالى مكّه و آنها كه به اتفاق امير المؤمنين على عليه السّلام و ابو موسى از يمن آمدند ، بر اين تعداد اضافه مىشوند . « 1 »\r\nبامداد يكشنبه موكب نبوى در يلملم بود و شبانگاه به شرف السيّاله رسيدند و در آنجا نماز مغرب و عشاء را خواندند و صبح روز بعد در عرق الظبيه اداى فريضه كردند ، سپس در روحاء فرود آمدند و پس از كوچ از آنجا ، نماز عصر را در منصرف به جا آوردند و نماز مغرب و عشا را در متعشى خواندند و در همانجا غذا صرف كردند و نماز صبح روز بعد را در اثابه خواندند و بامداد سه‌شنبه به عرج درآمدند و پس از آنكه حضرتش در محلى به نام لحى جمل كه از گردنه‌هاى جحفه است ، حجامت كرد ، روز چهارشنبه به سقياء رسيدند . آنگاه به ابواء درآمدند و نماز صبح را در آنجا خواندند و بعد از حركت از آنجا روز جمعه به جحفه رسيدند و از آنجا به قديد رفتند و شنبه را در آنجا گذراندند و روز يكشنبه در عسفان ماندند و پس از طى مسافت از آنجا و رسيدن به غميم ، پيادگان در مقابل پيغمبر صف بستند و از خستگى راه به دو شكوه نمودند . پيغمبر صلّى اللّه عليه و آله آنان را به تند راه رفتن فرا خواند و چون چنين كردند ، اندكى احساس آرامش نمودند . روز دوشنبه در مرّ الظهران به سر بردند و هنگام غروب آفتاب به سرف رسيدند و نماز مغرب را نگزارده به مكّه درآمدند و چون به ثنيّتين گام نهادند ، شب را در آنجا سپرى ساختند و روز سه‌شنبه داخل مكه شدند . « 2 »\r\nپس از آنكه رسول خدا صلّى اللّه عليه و آله مناسك حج را انجام داد و با جمعيّتى كه به همراه آن\r\n\r\n\r\n","description":"","footnote":"\r\n( 1 ) . السيرة الحلبية : 3 / 283 ؛ سيرة احمد زينى دحلان : 3 / 3 ؛ تاريخ الخلفاء ، ابن جوزى جلد چهارم ؛ تذكرة خواص الامة 18 ؛ دائرة المعارف ، فريد وجدى : 3 / 542 .\r\n( 2 ) . الامتاع ، مقريزى 513 - 517 .\r\n","page_name":" 74 ","page_number":74},
  {"content":"\r\n\r\nحضرت بودند ، آهنگ بازگشت به مدينه فرمود ، چون به غدير خم كه در نزديكى جحفه است ، رسيدند ، جبرئيل امين فرود آمد و از جانب خداى تعالى اين آيه را آورد : « اى پيامبر ، آنچه را كه از سوى پروردگارت بر تو نازل شده است ، به مردم برسان » . « 1 »\r\nبايد دانست كه جحفه منزلگاهى است كه راه اهل مدينه و مصر و عراق همه از آن‌جا منشعب و جدا مىشود و ورود پيغمبر صلّى اللّه عليه و آله و همراهان به آن نقطه در روز پنجشنبه « 2 » هجدهم ذيحجه انجام گرفت .\r\nامين وحى الهى ، آيهء فوق الذكر را آورد و از طرف خداوند به آن حضرت امر كرد كه على عليه السّلام را به ولايت و امامت معرفى و منصوب فرمايد و لزوم پيروى از او را به همگان ابلاغ نمايد . در اين هنگام پيشروان به امر پيامبر بازگشتند و واپس ماندگان نيز به محض ورود بدان مكان متوقف شدند . در آن جا پنج درخت كهن و گشن و سايه‌گستر به هم پيوسته وجود داشت كه پيامبر اكرم جاى گزيدن در زير آنها را منع فرمود تا آنجا از خار و خاشاك به كلى پاك شود . وقت ظهر كه حرارت هوا شدّت يافت ، مردم قسمتى از رداى خود را بر سر و قسمتى را زير پا انداختند و براى آسايش پيغمبر صلّى اللّه عليه و آله چادرى تهيه و روى درخت افكندند تا سايبانى فراهم گشت . اذان ظهر كه گفته شد ، آن حضرت در زير درختان نماز ظهر را با همهء همراهان ادا فرمود . پس از فراغت از نماز در ميان گروه حاضران « 3 » بر محل مرتفعى كه از جهاز شتران ترتيب داده بودند ، قرار گرفت « 4 » و خطبه آغاز كرد و با صداى بلند خطاب به همگان چنين فرمود :\r\nحمد و ستايش خداى راست . از او يارى مىخواهيم و به او ايمان داريم و توكّل ما به اوست و از بدىهاى خود و اعمال ناروا به او پناه مىبريم . گمراهان را جز او راهنمايى نيست و آن‌كس را كه او راهنمايى فرمايد ، گمراه كننده‌اى نباشد . گواهى مىدهم كه\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . در لفظ روايت براء بن عازب و بعضى ديگر از راويان حديث غدير خم بدين روز تصريح شده است و به زودى در اين‌باره سخن خواهيم گفت .\r\n( 3 ) . مجمع الزوائد ، هيثمى : 9 / 156 .\r\n( 4 ) . ثمار القلوب 511 .\r\n","page_name":" 75 ","page_number":75},
  {"content":"\r\n\r\nمعبودى در خور پرستش جز او نيست ، و محمّد بنده و فرستادهء اوست . پس از ستايش خداوند و گواهى به يگانگى او ، اى مردم ، همانا خداوند مهربان و دانا به من خبر داده كه دوران عمرم سپرى گشته است و دعوت خداوند را اجابت خواهم كرد و به سراى باقى خواهم شتافت . من و شما هركدام بر حسب آنچه بر عهده داريم ، مسئوليم . اينك نظر و گفتار شما چيست ؟ مردم گفتند : ما گواهى مىدهيم كه تو در پيام‌رسانى و خيرخواهى و كوشش در راه وظيفه دريغ نفرمودى . خدا به تو پاداش نيكو عطا فرمايد : فرمود : آيا شما گواهى مىدهيد خداى تعالى يكتاى بىهمتاست و محمّد بنده و فرستادهء اوست و اينكه بهشت و دوزخ و مرگ و قيامت ترديدناپذير است و سرانجام ، خدا مردگان را برمىانگيزد ؟ همگان گفتند : آرى ، به اين حقايق گواهى مىدهيم . پيغمبر گفت : خداوندا گواه باش . ديگر بار فرمود : آيا سخنانم را نيك شنيديد ؟ همه پاسخ دادند : بلى . آنگاه حضرتش فرمود : همانا من در انتقال به سراى ديگر و رسيدن به كنار حوض بر شما سبقت خواهم گرفت و شما در كنار حوض بر من وارد خواهيد شد . پهناى حوض من همانند مسافت ميان صنعاء و بصرى است . « 1 » و در آن به شمارهء ستارگان ، قدح‌ها و جام‌هاى سيمين وجود دارد . ببينم پس از درگذشت من با دو چيز گرانبها و ارجمند كه در ميان شما مىگذارم ، چگونه رفتار مىكنيد ؟ « 2 » در اين موقع يكى از ميان مردم بانك برآورد كه يا رسول اللّه ، آن دو چيز گرانبها و ارجمند چيست ؟ فرمود : آن كه بزرگتر است ، قرآن است كه وسيلهء ارتباط انسان با خداوند است . بنابراين ، آن را محكم بگيريد تا گمراه نشويد . امّا آن ديگر كه كوچك‌تر است ، عترت و خاندان من است . همانا خداى مهربان و دانا مرا آگاه فرمود كه اين دو هرگز از يكديگر جدا نخواهند شد تا در كنار حوض بر من وارد شوند و من هماره عدم جدايى كتاب و عترت را از پروردگار خود درخواست نموده‌ام . بنابراين ، بر آن دو پيشى نگيريد و از پيروى آن دو باز نايستيد و كوتاهى نورزيد\r\n\r\n\r\n","description":"","footnote":"\r\n( 1 ) . صنعاء اكنون پايتخت يمن است و بُصرى قصبهء شهر حوران از توابع دمشق .\r\n( 2 ) . دوچيز گرانبها و ارجمند ، مفاد كلمهء « ثقلين » است كه مفرد آن « ثقل » است ، يعنى هرچيز بزرگ و گرانبها .\r\n","page_name":" 76 ","page_number":76},
  {"content":"\r\n\r\nكه هلاك خواهيد شد . سپس دست على عليه السّلام را گرفت و بلند كرد تا آنجا كه سفيدى زير بغل هردو نمايان شد و مردم همه متوجه آن شدند . آنگاه فرمود : اى مردم ، كيست كه بر اهل ايمان از خود آنها سزاوارتر باشد ؟ گفتند : خدا و رسولش داناترند . فرمود : همانا خدا مولاى من است و من مولاى مؤمنان هستم و بر ايشان از خودشان سزاوارتر . پس هركس كه من مولاى اويم ، على مولاى او خواهد بود و اين سخن را سه بار و بنا به گفتهء احمد بن حنبل ، پيشواى حنبلىها چهار بار تكرار فرمود . سپس دست به دعا گشود و گفت :\r\nبار خدايا ، دوست بدار آنكس را كه او را دوست دارد و دشمن بدار آنكس را كه او را دشمن دارد و يارى فرما ياران او را و خوار گردان خواركنندگان او را و همو را معيار و ميزان و محور حق و راستى قرار ده . آنگاه فرمود : بايد حاضران اين امر را به غايبان برسانند و ابلاغ نمايند . هنوز جمعيت پراكنده نشده بودند كه امين وحى الهى رسيد و اين آيه را آورد : امروز دين شما را كامل كردم و نعمتم را بر شما تمام نمودم و اسلام را دين شما برگزيدم . « 1 » در اين موقع پيغمبر صلّى اللّه عليه و آله فرمود : اللّه اكبر . بر اكمال دين و اتمام نعمت و خشنودى خدا به رسالت من و ولايت على پس از من . سپس مردم لب به تهنيت امير المؤمنين عليه السّلام گشودند و پيشاپيش همه ابو بكر و عمر بودند كه گفتند : آفرين بر تو اى پسر ابى طالب كه امروز بر تو گذشت در حالى كه مولاى ما و مولاى هرمرد و زن مؤمن آمدى . ابن عباس هم گفت : به خدا سوگند كه ولايت على بر همه واجب گشت . آنگاه حسان بن ثابت گفت : يا رسول اللّه ، اجازه فرما تا دربارهء على اشعارى بسرايم . پيغمبر صلّى اللّه عليه و آله فرمود : به لطف خدا بگو . در اين هنگام حسان برخاست و چنين گفت : اى بزرگان قريش ، در محضر پيغمبر اسلام دربارهء ولايت كه مسلّم گشت ، گفتار و اشعار خود را بيان مىكنم ؛ بعد گفت :\r\n يناديهم ، يوم الغدير نبيّهم * بخمّ فاسمع بالرّسول مناديا « 2 » \r\n\r\n\r\n","description":"","footnote":"\r\n( 1 ) . مائدة 3 / 3 .\r\n( 2 ) . ترجمهء اين بيت و دنبالهء آن در بخش حال حسّان بن ثابت ، يكى از شعراى سدهء نخستين هجرى در جاى خود از نظر خواهد گذشت .\r\n","page_name":" 77 ","page_number":77},
  {"content":"\r\n\r\nاين اجمالى از واقعهء غدير خم بود و تفصيل آن نيز بيان خواهد شد . البتّه ، امّت اسلامى همگى بر وقوع اين امر اتفاق نموده‌اند و جز آنچه كه ياد شد ، واقعه‌اى ديگر با اين نام و نشان در تمام جهان و سرتاسر كرهء زمين رخ نداده است و هرگاه نيز نامى از اين روز برده شود ، جز با واقعهء منحصر بفرد غدير قابل انطباق نيست و چنانچه نامى از محل آن برده شود ، منظور همان جايى است كه در نزديكى جحفه است و هيچ سخندان و اهل تحقيقى نيست كه جز اين اظهار نظر نمايد . بلى ، از ميان نويسندگان و مورخان فقط يك تن به نام دكتر ملحم ابراهيم اسود در حاشيه‌اى كه بر ديوان ابو تمام نگاشته است ، از اين اصل مسلّم منحرف گشته و پس از ذكر تعبير « غدير خم » نوشته است : اين واقعه جنگ معروفى است . ما در اين‌باره بحث كافى نموده‌ايم كه به فضل الهى در شرح احوال ابو تمام به نظر خواهد رسيد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nعنايت به حديث غدير\r\nخداى متعال نسبت به نشر و اشتهار كامل اين واقعهء مهم عنايت بسيار فرموده است .\r\nتا حديث غدير پيوسته زبانزد همگان باشد و راويان در هرعصر و زمان اين داستان را دهان به دهان بگويند و بيان كنند و اين موضوع برهان استوارى باشد براى طرفداران و حاميان پيشواى عالى مقام ، امام على عليه السّلام . بدين جهت ، پيامبر اكرم را كه از حج اكبر بازگشته بود ، مأمور ساخت كه امر ولايت على عليه السّلام را در اجتماع مردم ابلاغ كند . آن حضرت بىدرنگ فرمان الهى را در ميان اقوام و طوايف گوناگون اجرا كرد ، بدينگونه كه پيشروندگان را بازگرداند و واپس ماندگان را به محض رسيدن به محل غدير خم ، فرمان ايست داد و بعد با ايراد خطبه‌اى رسا پيام خويش را به گوش همگان رساند « 1 » و مقرر داشت كه حاضران اين پيام را به غايبان برسانند تا تمام جمعيت كه بيش از يكصد هزار\r\n\r\n\r\n","description":"","footnote":"\r\n( 1 ) . نسائى در الخصايص 21 ، يكى از طرق حديث غدير را از زيد بن ارقم روايت نموده كه مفاد آن چنين است : ابو طفيل گفت : اين امر را از رسول خدا شنيدم ، سپس افزود : در ميان آن درختان عظيم از آن جمع كثير احدى نبود مگر آنكه حضرتش به چشم خود ديد و اين حديث را به گوش خود شنيد . ذهبى نيز صحت اين مطلب را تأييد نمود ، چنان كه در تاريخ ابن كثير شامى : 5 / 208 و مناقب خوارزمى 94 ضمن يكى از احاديث غدير مذكور است كه رسول خدا با رساترين صداى خود اين امر را ابلاغ فرمود . آنگاه ابن جوزى مىافزايد كه از صحابه و اعراب اطراف مكه و مدينه يكصد و بيست هزار تن با پيغمبر اكرم بودند كه چون آن حضرت حجة الوداع را انجام داد ، اين سخنان را از آن جناب شنيدند .\r\n","page_name":" 79 ","page_number":79},
  {"content":"\r\n\r\nتن بودند ، از راويان اين حديث شريف به شمار آيند .\r\nخداى منّان به اين مقدار هم اكتفا نفرمود ، بلكه آياتى در اين خصوص فرو فرستاد تا در هرصبح و شام تلاوت شود و مسلمانان عالم با تلاوت مداوم آن آيات در همه وقت و همه جا متذكّر و متوجه اين امر باشند و تنها از طريق رشد و سعادت خود را بشناسند و مرجع واقعى و پيشواى حقيقى خود را براى دريافت معالم دين و احكام آئين مبين اسلام بدون ترديد تشخيص دهند .\r\nرسول خدا هم از آنجا كه مىدانست در اين سفر خبر بزرگ و مهمى در پيش است ، اعلام عمومى داد تا همهء افراد و طبقات مسلمان براى انجام مناسك حج از منازل و اوطان خويش بيرون شوند و دسته دسته و گروه گروه به آن جناب ملحق گردند و سرانجام ، با تحقق اين امر خطير پايه‌هاى دين حنيف و بنيان آيين مقدّس اسلام استوار گردد و مظاهر درخشان آن جلوه‌گر آيد و امّت اسلامى باصلاح‌انديشى و هدايت‌طلبى بر ساير ملل جهان سرورى و برترى يابد و جنبش پيروزمندانه اين دين شرق و غرب جهان را فرا گيرد . « 1 »\r\n\r\n\r\n","description":"","footnote":"\r\n( 1 ) . احمد بن حنبل در مسند : 1 / 109 با ذكر سند از زيد بن يثيع ، از على ، از پيغمبر صلّى اللّه عليه و آله روايت كرده است كه فرمود : اگر على عليه السّلام را به اميرى و فرمانروايى خود بگزينيد ، و حال آنكه نمىبينم چنين كنيد ، او را دانا و بينا خواهيد يافت كه شما را به راه راست مىكشاند . خطيب بغدادى در تاريخ بغداد : 1 / 47 به اسنادش از حذيفه در حديثى ( با تحريف آغاز آن و افزوده‌هايى از خود ) از رسول اكرم صلّى اللّه عليه و آله چنين روايت كرده است : اگر خلافت را به على واگذاريد ، او را راهنمايى دانا و بينا خواهيد يافت كه شما را به راه راست خواهد برد . در روايت ابو داود نيز چنين مذكور است : اگر على را به جاى پيغمبر بنشانيد ، و حال آنكه هرگز چنين نخواهيد كرد ، شما را راهنما خواهد بود . ابو نعيم هم در حلية الاولياء : 1 / 64 در حديثى از حذيفه آورده است كه به رسول خدا گفتند : آيا على را به خلافت نصب نمىفرمايى ؟ فرمود : اگر على را به سرپرستى خود بگماريد ، او را راهنمايى دانا خواهيد يافت كه شما را به راه راست مىبرد . اين حديث را با عبارتى ديگر چنين ياد كرده‌اند : اگر على را امارت دهيد ، و حال آنكه نمىبينم چنين كنيد ، او را راهنمايى دانا و بصير خواهيد يافت كه شما را به راه راست مىبرد . در كنز العمال : 6 / 160 به نقل از فضايل الصحابة و نيز حلية الاولياء ابو نعيم : 1 / 64 چنين آمده است : اگر على عليه السّلام را خليفه قرار دهيد ، و حال آنكه نمىبينم چنين كنيد ، او را راهنمايى دانا خواهيد يافت كه شما را در شاهراه نمايان و تابان -\r\n","page_name":" 80 ","page_number":80},
  {"content":"\r\n\r\nبراى تأمين همين منظور ، پيشوايان دين كه درود خدا بر آنان باد ، پيوسته واقعهء غدير خم را در هرزمان و مكان بازگو و بدان استدلال و احتجاج مىفرمودند و با آن بر امامت و وصايت پدران خود اقامهء دليل مىكردند ، همانطور كه شخص امير المؤمنين عليه السّلام نيز در طول دوران زندگى گرامى و شريف خود پيوسته به اين امر احتجاج مىفرمود و شنوندگان اين حديث از صحابه را كه در حجة الوداع حضور داشتند ، در مجامع عمومى سوگند مىداد و از آنها بر اين امر گواهى مىطلبيد . اين اهتمامها همه براى اين بوده كه تاريخ روشن و خاطرهء مقدّس غدير پيوسته تازه و شاداب بماند و با گذشت زمان هيچگاه از ياد نرود . در همين راستا ، بزرگان دين پيروان و علاقمندان خود را پيوسته ترغيب مىفرمودند كه روز غدير خم را عيد بگيرند و مجامع تهنيت و تبريك تشكيل دهند و با ادامهء اين روش و اعادهء مستمرّ ساليانهء آن ، اين واقعهء بزرگ را هميشه زنده نگاه دارند .\r\nعلاوه بر مجامع و محافل باشكوهى كه به مناسبت عيد غدير خم در ميان مسلمانان برگزار مىشود ، در آستان مقدّس و مرقد مبارك علوى نيز همه ساله به همين مناسبت\r\n\r\n\r\n","description":"","footnote":"\r\n- هدايت رهبرى خواهد كرد . حافظ كنجى شافعى اين حديث را در الكفاية 67 با اين لفظ و به لفظى كه قبلا از ابو نعيم ذكر شد ، آورده است . در كنز العمال : 6 / 160 به نقل از طبرانى و در مستدرك حاكم چنين آمده است : اگر على را صاحب خلافت بشناسيد ، او را راهنمايى است دانا كه شما را در راه راست استوار مىدارد خطيب خوارزمى هم در مناقب 68 با ذكر سند از عبد اللّه بن مسعود روايت كرده است كه گفت : با رسول خدا در صحرا بودم كه آن حضرت آهى عميق كشيد . علت را جويا شدم ، فرمود : احساس مىكنم كه زندگىام پايان يافته است . عرض كردم : اى رسول خدا ، جانشين خود را تعيين فرما . فرمود :\r\nچه كسى را تعيين كنم ؟ عرضه داشتم : ابو بكر را . آن حضرت سكوت اختيار فرمود و نفسى كشيد . آنگاه اين سؤال و جواب بين من و آن حضرت تكرار شد و فرمود : چه كسى را به جانشينى تعيين نمايم ؟\r\nعرض كردم : عمر را . باز آن حضرت ساكت گرديد و آهى از دل برآورد . ديگر بار همان سؤال و جواب بين من و او تكرار شد و فرمود : چه كسى را به رضايت برگزينم ؟ عرض كردم : على بن ابى طالب را . در اين موقع با ابزار تأثر شديد فرمود : اگر چنين كنم ، وظيفه خود را انجام خواهيد داد ؟ به خدا سوگند ، اگر تكليف خود را در پيروى از او انجام دهيد ، خدايتان به بهشت خواهد برد . اين مطلب را ابن كثير در البداية و النهاية : 7 / 360 از حاكم ابو عبد اللّه نيشابورى ، از ابو عبد اللّه محمد بن على الادمى ، از اسحاق صنعانى ، از عبد الرزاق ، از پدرش ، از ابن ميناء ، از عبد اللّه بن مسعود روايت كرده است .\r\n","page_name":" 81 ","page_number":81},
  {"content":"\r\n\r\nاجتماعات با عظمتى ترتيب مىيابد كه مردمان و بزرگان از دور و نزديك بدان آستان روى مىآورند و در مراسم بزرگداشت اين عيد شركت مىجويند و به خواندن زيارتنامه‌هايى اهتمام مىورزند كه در اين خصوص از پيشوايان روايت شده و در متن آنها به نشانه‌هاى امامت و دلايل خلافت الهى از كتاب و سنّت و ويژگىهاى غدير خم اشارت رفته است . جمعيت شركت كننده در جشن و سرور عيد غدير آنچنان با صداى رسا زيارتنامه مىخوانند و كلمات نورانى آن را بر زبان مىرانند كه آثار وجد و سرور ناشى از ولايت و هدايت الهى از چهره‌هايشان پيداست . آنان در حقيقت با خواندن زيارت ، خود را از راويان حديث با فضيلت غدير قلمداد مىكنند و ولايت امير المؤمنين را مبناى واقعى دين خدايى دانسته به مفاد آن عمل مىكنند . افراد علاقمندى هم كه توفيق حضور در مرقد مقدّس علوى را نيافته‌اند ، از مناطق دوردست مرقد منوّر على را به خاطر مىآوردند و با اشاره به آن آستان لب به زيارت مىگشايند و از جايگاه خود به ساحت قدس ولايت اظهار ارادت مىنمايند . از اين گذشته ، روز تاريخى غدير را وظايف و عباداتى از روزه و نماز و دعاست كه شيعيان در شهرها و روستاها و مناطق خود بدانها اهتمام مىورزند و از اين طريق ميليون‌ها تن كه يك سوم يا نيمى از مسلمانان جهان را تشكيل مىدهند ، خاطرهء غدير خم را همه ساله تجديد مىكنند و فروتنانه در گراميداشت سالروز ولايت مىكوشند .\r\nحال اگر كتابها و آثار اماميّه در حديث و تفسير و تاريخ و كلام مورد توجه و بررسى قرار گيرد ، روشن خواهد شد كه تمامى آنها مشحون است از اثبات قضيهء غدير و استدلال و احتجاج به مدلول و محصّل آن از روايات مسند كه نام سلسلهء روات متعاقب يكديگر ثبت گشته تا منتهى مىشود به مركز انوار نبوّت و روايات مرسل كه از باب ارسال مسلّم با حذف سلسله سند ضبط گرديده و حاكى از اين است كه اين موضوع مورد اتّفاق عموم فرقه‌هاى اسلامى است .\r\nالبته ، گمان نمىكنم كه دانشمندان اهل سنّت نيز در ثبت و ضبط و روايت اين حديث از اماميّه دست كمى داشته باشند ، چه آنان نيز اين واقعه را محقّق دانسته و به صحت آن\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمعترفند و به تواتر آن اذعان دارند ، مگر فرد يا افرادى نادر كه از راه و رسم درايت منحرف گشته و از روى عصبيّت كوركورانه نسبت به اين واقعه سخنى به ياوه گفته‌اند . اين اقليّت ناچيز جز خود كسى را نديده و به علت خودخواهى بدين مهم توجه ننموده‌اند ، و گرنه بيشتر دانشمندان و حديث‌شناسان و تاريخنگاران آگاه اين حديث را مسلّم و ترديدناپذير دانسته‌اند . در مجموع ، موضوع غدير خم از نظر علماى اهل سنّت ثابت و محقّق است و از متواترات و مسلّميات است « 1 » ، و ما اينك نام راويان حديث غديرخم را از صحابه و تابعين و ديگر كسانى كه راههاى روايتشان بديشان منتهى مىشود ، به ترتيب حروف الفبا ياد مىكنيم .\r\n\r\n\r\n","description":"","footnote":"\r\n( 1 ) . احمد بن حنبل اين حديث را از چهل طريق روايت كرده است و ابن جرير طبرى از هفتاد و چند طريق ، جزرى مقرى از هشتاد طريق ، ابن عقده از يكصد و پنج طريق ، ابو سعيد سجستانى از يكصد و بيست طريق و ابو بكر جعابى از يكصد و بيست و پنج طريق . همچنين در تعليق هداية العقول 30 نيز از امير محمد يمنى ، يكى از شعراى غدير در قرن دوازدهم هجرى ، به يكصد و پنجاه طريق اشارت رفته است .\r\n","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nراويان حديث غدير از صحابه\r\n\r\n( حرف الف )\r\n1 - ابو هريرهء دوسى ( م 57 - 59 ) كه هفتاد و هشت سال زيسته است .\r\nروايت او را اين دانشمندان به طور مسند « 1 » در آثار خود آورده‌اند : خطيب بغدادى به دو طريق از مطرورّاق ، از شهر بن حوشب « 2 » ؛ ابو الحجّاج مزّى در تهذيب الكمال فى أسماء الرجال ؛ ابن حجر عسقلانى « 3 » ؛ خوارزمى در مناقب « 4 » و كتاب مقتل الامام الحسين ؛ جزرى « 5 » ؛ سيوطى از ابن مردويه و خطيب و ابن عساكر « 6 » ، و نيز به نقل از ابو يعلى موصلى « 7 » ؛ حموينى در فرايد السمطين به اسنادش از شهر بن حوشب ؛ متّقى هندى به طريق ابن ابى شيبه « 8 » ، و نيز از عميرة بن سعد « 9 » ؛ ابن عبد البرّ « 10 » ؛ ابن كثير دمشقى به نقل از حافظ ابو يعلى و حافظ ابن جرير به اسناد آن دو از ادريس و داود ، از پدرشان يزيد ، و نيز از شهر بن\r\n\r\n\r\n","description":"","footnote":"\r\n( 1 ) . مسند در اصطلاح علماى حديث ، روايتى است كه نقل‌كنندگان آن ذكر شده باشند . ( م )\r\n( 2 ) . تاريخ بغداد : 8 / 290 .\r\n( 3 ) . ر ك : تهذيب التهذيب : 7 / 327 .\r\n( 4 ) . ر ك : المناقب 13 .\r\n( 5 ) . ر ك : أسنى المطالب 3 .\r\n( 6 ) . الدرّ المنثور : 2 / 259 .\r\n( 7 ) . تاريخ الخلفاء 114 .\r\n( 8 ) . ابن ابى شيبه حديث غدير را از ابو هريره و ده صحابى ديگر روايت كرده است . كنز العمّال : 6 / 154 .\r\n( 9 ) . كنز العمال : 6 / 403 .\r\n( 10 ) . ر ك : الاستيعاب : 2 / 473 .\r\n","page_name":" 85 ","page_number":85},
  {"content":"\r\n\r\nحوشب و عميرة بن سعد « 1 » ؛ ابن عقدة در كتاب حديث الولاية « 2 » ؛ ابو بكر جعابى در نخب المناقب « 3 » و بدخشى از طرق ابويعلى موصلى و ابن ابى شيبه . « 4 » آنچه از سلسله‌هاى متعدّد نقل گرديده است ، همه به ابو هريره منتهى مىشود .\r\n2 - ابو ليلى انصارى كه گفته‌اند : در سال 37 ه در صفّين كشته شده است .\r\nخوارزمى روايت او را به طور مسند از ثوير بن ابى فاخته ، از عبد الرّحمن بن ابى ليلى ، از پدرش با اين عبارت آورده است : پدرم گفت : پيغمبر اكرم در روز خيبر پرچم را به على بن ابى طالب داد و خداى تعالى خيبر را به دست على گشود ، و در روز غدير خم او را به پا داشت و به مردم اعلام فرمود كه او مولاى هرمرد و زن مؤمن خواهد بود . حديث غدير را ابن عقده به اسناد خود در حديث الولاية و سيوطى در تاريخش « 5 » و سمهودى در جواهر العقدين از ابو ليلى مذكور نقل نموده‌اند .\r\n3 - ابو زينب بن عوف انصارى .\r\nروايت او را ابن اثير « 6 » و ابن حجر عسقلانى از اصبغ بن نباته « 7 » و ابن عقده از طريق على بن حسن عبدى ، از سعد اسكاف ، از اصبغ « 8 » نقل كرده‌اند . وى حديث مناشده يا سوگند دادن امير المؤمنين عليه السّلام را به حديث غدير خم در روز رحبه نيز ذكر نموده و خود از جمله كسانى بوده است كه ضمن مناشده به آن گواهى داده‌اند و به زودى لفظ حديث را ملاحظه خواهيد فرمود .\r\n4 - ابو فضالهء انصارى كه از اهل بدر است و در جنگ صفين با امير المؤمنين على عليه السّلام بوده\r\n\r\n\r\n","description":"","footnote":"\r\n( 1 ) . البداية و النهاية : 5 / 214 .\r\n( 2 ) . طرق ابن عقده را كه در كتابش حديث الولاية آمده است ، از اسد الغابة و الاصابة و الطرايف سيّد بزرگوار ، ابن طاوس و جز آنها به دست آورديم .\r\n( 3 ) . طرق جعابى را علّامهء سروى در المناقب : 1 / 529 از صاحب بن عبّاد ، از جعابى و علّامه ابو الحسن شريف در ضياء العالمين از كتاب خود جعابى به نام نخب المناقب نقل كرده‌اند و ما نيز از آن دو نقل نموده‌ايم .\r\n( 4 ) . نزل الأبرار 20 .\r\n( 5 ) . ر ك : تاريخ الخلفاء 114 .\r\n( 6 ) . ر ك : اسد الغابة : 3 / 307 و 5 / 205 .\r\n( 7 ) . الاصابة : 3 / 408 .\r\n( 8 ) . حديث الولاية : 4 / 80 .\r\n","page_name":" 86 ","page_number":86},
  {"content":"\r\n\r\nو كشته شده است .\r\nاين شخص در روايت اصبغ بن نباته « 1 » ، از جمله كسانى است كه در روز رحبه براى على عليه السّلام به حديث غدير شهادت داده است و قاضى بهلول بهجت شافعى نيز او را در شمار راويان حديث غدير ذكر كرده است . « 2 »\r\n5 - ابو قدامهء انصارى « 3 » يكى از كسانى كه روز رحبه طرف منا شده و سوگند امير المؤمنين على عليه السّلام بوده است .\r\nابن اثير « 4 » به نقل از ابن عقده و او به اسنادش از محمّد بن كثير ، از فطر و ابن جارود ، از ابى الطفيل آورده كه گفت : ابو قدامه در روز رحبه براى على عليه السّلام شهادت داد ، و در حديث الولاية ابن عقده و جواهر العقدين سمهودى و اصابهء ابن حجر عسقلانى « 5 » به نقل از حديث الولاية ابن عقده آمده كه وى از طريق محمّد بن كثير ، از فطر ، از ابو الطفيل روايت نموده كه گفت : نزد على عليه السّلام بوديم كه آن جناب فرمود : قسم به خدا مىدهم كسانى را كه روز غدير خم حضور داشته و شاهد بر اين امر بوده‌اند . در كتاب نامبرده مذكور است كه ابو قدامهء انصارى از كسانى است كه به داستان غدير خم در آن روز شهادت داد .\r\n6 - ابو عمرة بن عمرو بن محصن انصارى .\r\nابن اثير حديث مناشدهء امير المؤمنين على عليه السّلام را در كوفه و شهادت ابو عمرهء نامبرده را به حديث غدير ذكر نموده « 6 » و ابن عقده در كتاب خود حديث الولاية ، حديث مزبور را از او روايت كرده است .\r\n7 - ابو الهيثم بن التيهان ( م 37 ) كه در صفين شهادت يافته است .\r\n\r\n\r\n","description":"","footnote":"\r\n( 1 ) . اين روايت به نقل از كتاب حديث الولاية در اسد الغابة : 3 / 307 و 5 / 205 ثبت شده است .\r\n( 2 ) . تاريخ آل محمّد 67 .\r\n( 3 ) . ابن حجر در الاصابة : 4 / 159 گفته است كه : نامبرده شايد همان ابو قدامة بن سهيل بن حارث بن جعدبة بن سالم بن مالك بن واقف باشد ، در حالى كه نام ابو قدامهء مذكور سالم است .\r\n( 4 ) . اسد الغابة : 5 / 276 .\r\n( 5 ) . الاصابة : 4 / 159 .\r\n( 6 ) . اسد الغابة : 3 / 307 .\r\n","page_name":" 87 ","page_number":87},
  {"content":"\r\n\r\nحديث او در كتاب حديث الولاية ، تأليف ابن عقده و در نخب المناقب جعابى موجود است و وى در مقتل خوارزمى « 1 » در شمار راويان حديث غدير از صحابه ذكر شده است و در جواهر العقدين سمهودى از فطر و ابو الجارود ، از ابو طفيل روايت شده كه ابو الهيثم در روز مناشده به حديث غدير خم گواهى داد و قاضى بهلول بهجت شافعى نيز نامبرده را در شمار راويان حديث غدير ذكر كرده است . « 2 »\r\n8 - ابو رافع قبطى « 3 » ، آزاد شدهء رسول خدا صلّى اللّه عليه و آله .\r\nحديث او را ابن عقده در حديث الولاية و ابو بكر جعابى در نخب روايت نموده‌اند و خوارزمى در مقتل خود او را در شمار راويان حديث غدير از صحابه ذكر نموده است .\r\n9 - ابو ذؤيب خويلد ( خالد ) پسر خالد بن محرث الهذلى از شعراى زمان جاهليت و عصر اسلام بوده و در خلافت عثمان درگذشته است .\r\nابن عقده در حديث الولاية و خطيب خوارزمى در فصل چهارم از مقتل الامام الحسين حديث غدير را از او روايت كرده‌اند .\r\n10 - ابو بكر بن ابى قحافهء تيمى ( م 13 ) .\r\nابن عقده به اسناد خود در حديث الولاية و ابو بكر جعابى در نخب و منصور رازى در كتاب خود كه در موضوع غدير نوشته است ، حديث غدير را از او روايت نموده‌اند و شمس الدين جزرى نيز او را در شمار راويان حديث غدير از صحابه ذكر كرده است . « 4 »\r\n11 - اسامة بن زيد بن حارثهء كلبى ( م 54 ) كه در سن هفتاد و پنجسالگى درگذشته است .\r\nحديث او در موضوع غدير خم در حديث الولاية و در نخب المناقب مذكور است .\r\n12 - ابىّ بن كعب انصارى خزرجى ( م 30 يا 32 ) كه از قاريان و حافظان بزرگ قرآن بوده است .\r\n\r\n\r\n","description":"","footnote":"\r\n( 1 ) . نسخه‌اى از آن نزد ما موجود است .\r\n( 2 ) . تاريخ آل محمّد 67 .\r\n( 3 ) . در نام اين شخص اختلاف است و از وى به اسامى ابراهيم ، اسلم ، هرمز ، ثابت ، سنان ، يسار ، قرمان ، عبد الرحمن و يزيد ياد شده است .\r\n( 4 ) . أسنى المطالب 3 .\r\n","page_name":" 88 ","page_number":88},
  {"content":"\r\n\r\nابو بكر جعابى در نخب المناقب به اسناد خود حديث غدير خم را از او روايت كرده است .\r\n13 - اسعد بن زرارهء انصارى .\r\nابن عقده در حديث الولاية از محمّد بن فضل بن ابراهيم اشعرى ، از پدرش ، از مثنّى بن قاسم حضرمى ، از هلال بن ايّوب صيرفى ، از ابو كثير انصارى ، از عبد اللّه بن اسعد بن زراره ، از پدرش اسعد بن زراره حديث غدير را از رسول خدا روايت نموده « 1 » و ابو بكر جعابى در نخب و ابو سعيد منصور سجستانى در كتاب الولاية « 2 » از ابو الحسن احمد بن محمّد بزاز صينى به املاء او در ماه صفر سال 394 ضبط نموده كه گفت : ابو العباس احمد بن سعيد كوفى حافظ در سال 330 حديث نمود و ابو الحسن محمّد بن محمّد بن على شروطى به ما خبر داد و گفت كه ابو الحسين محمّد بن عمر بن بهته و ابو عبد اللّه حسين بن هارون بن محمّد قاضى صينى و ابو محمّد عبد اللّه بن محمّد اكفانى قاضى گفتند : احمد بن محمّد بن سعيد به ما خبر داده گفت : محمّد بن فضل بن ابراهيم اشعرى براى ما حديث نمود تا آخر سند مذكور كه ابن عقده آورده است . شمس الدين جزرى نيز نامبرده را در شمار راويان حديث غدير از صحابه ذكر نموده است . « 3 »\r\n14 - اسماء بنت عميس خثعميّه .\r\nابن عقده در حديث الولاية به اسناد خود از او روايت نموده است .\r\n15 - ام سلمه ، همسر پيغمبر صلّى اللّه عليه و آله .\r\nابن عقده از طريق عمرو بن سعيد بن عمرو بن جعدة بن هبيره از جدّش از ام سلمه روايت كرده كه گفت : رسول خدا صلّى اللّه عليه و آله در غدير خم دست على عليه السّلام را گرفت و او را بلند نمود تا به حدى كه سفيدى زير بغل او را ديدم . آنگاه فرمود : هركس من مولاى اويم ، على مولاى اوست . سپس فرمود : اى مردم ، من دو چيز گران و نفيس در ميان شما به جا\r\n\r\n\r\n","description":"","footnote":"\r\n( 1 ) . ر ك : كتاب اليقين ، باب سى و هفتم .\r\n( 2 ) . اين حديث را ابن طاوس در اليقين و ابن حاتم در الدرّ النظيم فى الائمة اللهاميم از او حكايت كرده‌اند .\r\n( 3 ) . أسنى المطالب 4 .\r\n","page_name":" 89 ","page_number":89},
  {"content":"\r\n\r\nمىگذارم : كتاب خدا و عترتم . و اين دو هرگز از يكديگر جدا نمىشوند تا در كنار حوض بر من وارد شوند . اين روايت را سمهودى شافعى در جواهر العقدين بنا بر ضبط قندوزى « 1 » آورده و شيخ احمد بن فضل بن محمّد با كثير مكّى شافعى در وسيلة المآل از طريق ابن عقده ، از ام سلمه به همين الفاظ روايت نموده است .\r\n16 - ام هانى دخت ابو طالب ، سلام اللّه عليهما .\r\nنامبرده گفت : رسول خدا چون از حج بازگشت ، در غدير خم فرود آمد ، سپس در آن هواى گرم ايستاد و خطبه خواند و پس از بيان خطبه به ذكر حديث ثقلين پرداخت .\r\nاين روايت را بزّار با ذكر سند در مسند خود از ام هانى ثبت كرده و سمهودى شافعى بنابر آنچه قندوزى حنفى ذكر نموده « 2 » ، آن را از نامبرده روايت كرده و ابن عقده نيز به اسناد خود در حديث الولاية ، اين حديث را از امّ هانى آورده است .\r\n17 - ابو حمزه انس بن مالك انصارى خزرجى ( م 93 ) خدمتكار رسول خدا صلّى اللّه عليه و آله .\r\nخطيب بغدادى « 3 » ؛ ابن قتيبهء دينورى « 4 » ؛ ابن عقده در حديث الولاية به اسناد خود از مسلم ملائى ، از انس ؛ ابو بكر جعابى در نخب ؛ خطيب خوارزمى در مقتل ؛ سيوطى به طريق طبرانى « 5 » ؛ متقى هندى از عميرة بن سعيد ، از انس « 6 » و بدخشى از طريق طبرانى و خطيب « 7 » ، اين حديث را از نامبرده روايت نموده‌اند و جزرى نامبرده را در شمار راويان حديث غدير ذكر كرده است . « 8 »\r\n\r\n( حرف ب )\r\n18 - براء بن عازب انصارى اوسى ( م 72 ) كه در كوفه اقامت داشت .\r\nاحمد بن حنبل حديث غدير را به اسناد خود از عفان ، از حمّاد بن سلمه ، از على\r\n\r\n\r\n","description":"","footnote":"\r\n( 1 ) . ر ك : ينابيع المودّة 40 .\r\n( 2 ) . همان مأخذ .\r\n( 3 ) . ر ك : تاريخ بغداد : 7 / 377 .\r\n( 4 ) . ر ك : المعارف 291 .\r\n( 5 ) . تاريخ الخلفاء 114 .\r\n( 6 ) . كنز العمّال : 6 / 154 ، 403 .\r\n( 7 ) . نزل الابرار 20 .\r\n( 8 ) . أسنى المطالب 4 .\r\n","page_name":" 90 ","page_number":90},
  {"content":"\r\n\r\nبن زيد ، از عدى بن ثابت ، از براء ، و به طريق ديگر از عدى ، از براء روايت كرده است « 1 » به شرح و بيانى كه در حديث تهنيت خواهد آمد و ابن ماجه هم از ابن جدعان ، از عدى ، از او روايت كرده كه گفت : پس از مراسم حج در خدمت رسول خدا به راه افتاديم ، ناگاه حضرتش در ميان راه فرود آمد و امر فرمود كه همگى براى نماز گرد آيند ، سپس دست على عليه السّلام را گرفت و فرمود : آيا من به اهل ايمان از خودشان سزاوارتر نيستم ؟ همگى گفتند : آرى هستى . فرمود : آيا من به هرفرد مؤمن سزاوارتر از خودش نيستم ؟ گفتند :\r\nآرى هستى . فرمود : بنابراين ، اين شخص ، يعنى على ولىّ و عهده‌دار امور كسى است كه من مولاى اويم . بار خدايا دوست بدار آنكس را كه او را دوست دارد و دشمن دار آنكس را كه او را دشمن دارد . « 2 »\r\nروايت او را اين بزرگان در آثار خود آورده‌اند : نسائى از ابو اسحاق « 3 » ؛ خطيب بغدادى « 4 » ؛ طبرى ؛ ابو الحجّاج مزّى در تهذيب الكمال فى اسماء الرجال « 5 » ؛ ثعلبى در الكشف و البيان كه لفظ و سند او خواهد آمد ؛ ابن عبد البرّ « 6 » ؛ محب الدين طبرى از طريق حافظ ابن سمان « 7 » ؛ خطيب خوارزمى به اسناد از عدى « 8 » ؛ ابن صباغ مالكى به نقل از حافظ ابو بكر بن احمد بن حسين بيهقى و امام احمد بن حنبل « 9 » ؛ حافظ كنجى شافعى از عدى بن ثابت « 10 » ؛ فخر رازى « 11 » ؛ نيشابورى « 12 » ؛ جمال الدين زرندى در نظم درر السمطين ؛ سيوطى از طريق احمد و ابن ماجه « 13 » ؛ تبريزى از طريق احمد ، از براء و زيد بن ارقم « 14 » ؛ ميبدى در شرح ديوان امير المؤمنين عليه السّلام به طريق احمد ؛ حموينى در فرايد السمطين به پنج طريق از عدى بن ثابت ؛\r\n\r\n\r\n","description":"","footnote":"\r\n( 1 ) . مسند احمد : 4 / 281 .\r\n( 2 ) . سنن ابن ماجة : 1 / 28 - 29 .\r\n( 3 ) . الخصايص 16 .\r\n( 4 ) . ر ك : تاريخ بغداد : 14 / 236 .\r\n( 5 ) . ر ك : تفسير طبرى : 3 / 428 .\r\n( 6 ) . الاستيعاب : 2 / 473 .\r\n( 7 ) . الرياض النضرة : 2 / 169 . نيز ر ك : ذخاير العقبى 67 .\r\n( 8 ) . المناقب 94 .\r\n( 9 ) . الفصول المهمّة 25 .\r\n( 10 ) . كفاية الطالب 14 .\r\n( 11 ) . ر ك : مفاتيح الغيب : 3 / 636 .\r\n( 12 ) . ر ك : تفسير نيشابورى : 6 / 194 .\r\n( 13 ) . الجامع الصغير : 2 / 555 .\r\n( 14 ) . مشكاة المصابيح 557 .\r\n","page_name":" 91 ","page_number":91},
  {"content":"\r\n\r\nمتّقى هندى از طريق احمد « 1 » و نيز به نقل از سنن حافظ ابن ابى شيبه « 2 » و ابن كثير از عدى به نقل از ابن ماجه و حافظ عبد الرزاق و حافظ ابو يعلى موصلى و حافظ حسن بن سفيان و حافظ ابن جرير طبرى « 3 » و نيز از طريق حافظ عبد الرزّاق ، از معمّر ، از ابن جدعان ، از عدى . « 4 » اين راويان همگى از براء بن عازب روايت نموده‌اند كه گفت : با رسول خدا ، از مكّه بيرون شديم و در غدير خم فرود آمديم . منادى از طرف آن حضرت اجتماع عمومى را اعلام كرد و پس از آنكه همگى گرد آمديم ، فرمود : آيا من سزاوارتر به شما از خود شما نيستم ؟ گفتيم : آرى هستى يا رسول اللّه . فرمود : آيا من سزاوارتر به شما از مادرانتان نيستم ؟ گفتيم : آرى هستى يا رسول اللّه . فرمود : آيا من سزاوارتر به شما از پدرانتان نيستم ؟ گفتيم : بلى يا رسول اللّه هستى . حضرتش از اين قبيل پرسش‌ها را داير بر اولويّت خود چند بار تكرار فرمود و ما نيز همه را تصديق نموديم . آنگاه فرمود : هركس كه من مولاى او هستم ، على مولاى او خواهد بود « 5 » ، بار خدايا دوست بدار كسى را كه او را دوست دارد و دشمن دار كسى را كه او را دشمن دارد . پس عمر بن خطّاب گفت : گوارا باد ترا اى پسر ابو طالب كه امروز را درك نمودى ، در حالى كه ولىّ و سرپرست هرمؤمن هستى . همچنين اين حديث را ابن ماجه از حديث حماد بن سلمه ، از على بن زيد و ابو هارون عبدى ، از عدى بن ثابت ، از براء آورده و موسى بن عثمان حضرمى نيز از ابن اسحاق به همين عنوان از براء روايت كرده است .\r\nحديث مزبور را حافظ ابو محمّد عاصمى در زين الفتى از ابو بكر جلاب ، از احمد همدانى ، از ابو جعفر محمّد بن ابراهيم قهستانى ، از ابو قريش محمّد بن جمعه ، از ابو يحيى مقرى ، از پدرش ، از حماد بن سلمه ، از على بن زيد بن جدعان ، از عدى بن ثابت ، از براء بن عازب به شرح و لفظى كه در حديث تهنيت خواهد آمد ، روايت نموده است و افزون بر\r\n\r\n\r\n","description":"","footnote":"\r\n( 1 ) . كنز العمّال : 6 / 152 .\r\n( 2 ) . همان : 6 / 397 .\r\n( 3 ) . البداية و النهاية : 5 / 209 .\r\n( 4 ) . همان : 7 / 349 .\r\n( 5 ) . در نسخهء چاپى البداية و النهاية به لفظ من كنت مولاه فعلى مولاه ذكر شده و در نسخهء خطى آن به طورى كه در عبقات از آن نقل شده ، چنين مذكور است : من كنت مولاه فانّ عليا بعدى مولاه .\r\n","page_name":" 92 ","page_number":92},
  {"content":"\r\n\r\nاين ، بدخشى از طريق احمد « 1 » و از طريق ابو نعيم در فضايل الصحابة « 2 » ، مقريزى به طريق احمد « 3 » ، حافظ ابو الفتوح در مناقب الثلاثة از طريق احمد و حافظ ابو بكر بيهقى ، آلوسى « 4 » و عبده از طريق احمد و ابن ماجه « 5 » اين روايت را نيز از براء بن عازب نقل كرده‌اند و جزرى هم براء بن عازب را در شمار راويان حديث غدير ذكر كرده است . « 6 »\r\n19 - بريدة بن خصيب ابو سهل اسلمى ( م 63 ) .\r\nروايت او را حاكم از محمّد بن صالح بن هانى از احمد بن نصر و به طريق ديگر از محمّد بن على شيبانى ، از احمد بن حازم غفارى ، از محمّد بن عبد اللّه عمرى ، از محمّد بن اسحاق ، از محمّد بن يحيى و احمد بن يوسف نقل كرده كه گفتند : ابو نعيم از ابن ابى غنيه « 7 » ، از حكم ، از سعيد بن جبير ، از ابن عبّاس ، از بريده حديث غدير را روايت كرده است . « 8 » همچنين حديث غدير را اين بزرگان در آثار خود آورده‌اند : ابو نعيم به اسنادش از طريق ابن عيينه ، ابن عبد البرّ در شرح حال امير المؤمنين عليه السّلام « 9 » ، خوارزمى در مقتل الامام الحسين ، جزرى شافعى « 10 » ، سيوطى از طريق بزّار « 11 » و نيز از طريق احمد « 12 » ، متقى هندى به نقل از حافظ ابن ابى شيبه و ابن جرير و ابو نعيم به اسنادشان از بريده « 13 » ، بدخشى از طريق بزّار « 14 » و عبده از طريق احمد . « 15 »\r\n\r\n\r\n","description":"","footnote":"\r\n( 1 ) . نزل الابرار 19 .\r\n( 2 ) . همان 21 .\r\n( 3 ) . الخطط المقريزية : 2 / 222 .\r\n( 4 ) . روح المعانى : 2 / 350 .\r\n( 5 ) . تفسير المنار : 6 / 464 .\r\n( 6 ) . أسنى المطالب 3 .\r\n( 7 ) . در مستدرك چنين نوشته شده و در حلية الاولياء ابو نعيم ، ابن عيينه و در برخى از نسخه‌ها ابن ابى عتبه و در بعضى ديگر ابن عينه ضبط شده است و گفته مىشود كه صحيح همان ابن ابى غنيه است .\r\n( 8 ) . مستدرك حاكم : 3 / 110 .\r\n( 9 ) . الاستيعاب : 2 / 473 .\r\n( 10 ) . ر ك : اسنى المطالب 3 .\r\n( 11 ) . تاريخ الخلفاء 114 .\r\n( 12 ) . الجامع الصغير : 2 / 555 .\r\n( 13 ) . كنز العمال : 6 / 397 .\r\n( 14 ) . مفتاح النجاة ؛ نزل الابرار 20 .\r\n( 15 ) . تفسير المنار : 4 / 464 .\r\n","page_name":" 93 ","page_number":93},
  {"content":"\r\n\r\n\r\n( حرف ث )\r\n20 - ابو سعيد ثابت بن وديعهء انصارى خزرجى مدنى .\r\nوى به طورى كه بعدا خواهد آمد ، در حديث مناشده به روايت ابن عقده در حديث الولاية و ابن اثير ، از جمله كسانى است كه دربارهء على عليه السّلام نسبت به واقعهء غدير شهادت داده است « 1 » ، و قاضى بهلول بهجت شافعى نيز نامبرده را در شمار راويان حديث غدير ذكر كرده است . « 2 »\r\n\r\n( حرف ج )\r\n21 - جابر بن سمرة بن جناده ، ابو سليمان سوائى ، ساكن كوفه ( م بعد از 70 ) . « 3 »\r\nابن عقده در حديث الولاية واقعهء غدير را از قول جابر بن سمره روايت نموده و خوارزمى در فصل چهارم مقتل الامام الحسين او را در شمار صحابه‌اى كه حديث غدير را روايت كرده‌اند ، ذكر كرده و متقى هندى به نقل از حافظ ابن ابى شيبه به اسنادش از نامبرده روايت نموده كه گفت : ما در غدير خم واقع در ناحيهء جحفه بوديم كه ناگاه رسول خدا بر ما درآمد و دست على را گرفت و فرمود : هركس كه من مولاى اويم ، على مولاى اوست . « 4 »\r\n22 - جابر بن عبد اللّه انصارى ( م 73 - 78 ) .\r\nنامبرده در سن نود و چهار سالگى در مدينه وفات يافته است . حافظ بزرگ ابن عقده در حديث الولاية به اسنادش از او روايت نموده كه گفت : ما در سفر حجة الوداع با رسول خدا صلّى اللّه عليه و آله بوديم . پس از بازگشت در جحفه فرود آمد و براى مردم خطبه خواند و فرمود :\r\nاى مردم ، من مسئول هستم و شما هم مسئول هستيد . اكنون رأى و نظر خود را بازگوييد ، گفتند : گواهى مىدهيم كه تو اوامر خدا را به ما رسانيدى و ما را پند دادى و آنچه را كه\r\n\r\n\r\n","description":"","footnote":"\r\n( 1 ) . اسد الغابة : 3 / 307 و 5 / 205 .\r\n( 2 ) . تاريخ آل محمد 67 .\r\n( 3 ) . ابن حجر در الاصابة سال وفات او را 74 ذكر كرده است .\r\n( 4 ) . كنز العمّال : 6 / 398 .\r\n","page_name":" 94 ","page_number":94},
  {"content":"\r\n\r\nمتضمن صلاح و سعادت ما بود ، بيان نمودى . فرمود : همانا من بر شما در انتقال به سراى ديگر پيشى مىگيرم و شما در كنار حوض بر من وارد مىشويد و من در ميان شما دو چيز گرانبها و نفيس بر جاى مىگذارم كه اگر پيوستگى خود را به آن دو حفظ كنيد ، هرگز گمراه نخواهيد شد : كتاب خدا و عترت و اهل بيت من . اين دو هرگز از يكديگر جدا نمىشوند تا در كنار حوض بر من وارد شوند . سپس فرمود : آيا نمىدانيد كه من به شما از خودتان سزاوارترم ؟ گفتند : آرى ، چنين است . در اين هنگام در حالى كه دست على را در دست داشت ، فرمود : هركس من مولاى اويم ، على مولاى او خواهد بود . سپس فرمود :\r\nبار خدايا دوستان او را دوست بدار ، و دشمنان او را دشمن دار .\r\nهمين حديث را ابو بكر جعابى در نخب و ابن عبد البرّ از او روايت كرده‌اند « 1 » و حديث مزبور در اسماء الرجال ابو الحجاج و آثارى ديگر « 2 » به طريق عالى از مشايخ او كه همه حافظان حديث بوده‌اند ، يعنى شريف ابو تمام على بن ابى الفخار هاشمى ، و ابو طالب عبد اللطيف بن محمّد قبيطى ، و ابراهيم بن عثمان كاشغرى به نقل از عبد اللّه بن محمد بن عقيل روايت شده كه گفت : به اتفاق على بن الحسين عليه السّلام و محمّد بن الحنفيه و ابو جعفر عليه السّلام در خانهء جابر بن عبد اللّه بوديم كه مردى از اهل عراق داخل شد و به جابر گفت : ترا به خدا قسم مىدهم كه آنچه از رسول خدا ديدى و شنيدى ، براى من بيان كن . . .\r\nتا آخر اين داستان كه در حديث مناشدهء مرد عراقى با جابر بن عبد اللّه خواهد آمد .\r\nحافظ حموينى در فرايد السمطين ، سمط اول از باب نهم از طريق حافظ ابن البطّى ، و ابن كثير « 3 » به اسناد از عبد اللّه بن محمّد بن عقيل از جابر اين حديث را روايت كرده‌اند .\r\nوى پس از نقل حديث گفته است : استاد ما ذهبى گفت : اين حديث از نقطهء نظر راويانى كه در سلسله روايت دارد ، حديث نيكويى است . ابن لهيعه هم آن را از بكر بن سواده و جز او ، از ابو سلمة بن عبد الرحمن ، از جابر به همين نحو روايت كرده است .\r\nهمچنين متقى هندى به نقل از بزّار به اسنادش از او « 4 » ، و سمهودى در جواهر العقدين به\r\n\r\n\r\n","description":"","footnote":"\r\n( 1 ) . ر ك : الاستيعاب : 2 / 473 .\r\n( 2 ) . ر ك : تهذيب التهذيب : 7 / 337 ؛ كفاية الطالب 16 .\r\n( 3 ) . البداية و النهاية : 5 / 209 .\r\n( 4 ) . كنز العمّال : 6 / 398 .\r\n","page_name":" 95 ","page_number":95},
  {"content":"\r\n\r\nهمان لفظ و بيان از ابن عقده ، و قندوزى حنفى به نقل از سمهودى « 1 » ، و وصّابى شافعى در الاكتفاء به نقل از سنن حافظ ابن ابى شيبه به اسنادش از او اين حديث را روايت نموده‌اند .\r\nحافظ ابن المغازلى به طورى كه ابن بطريق ذكر كرده است « 2 » ، با ذكر سند و به اسناد خود از بكر بن سواده ، از قبيصة بن ذويت و ابو سلمة بن عبد الرّحمن ، از جابر بن عبد اللّه روايت كرده كه گفت : رسول خدا صلّى اللّه عليه و آله در خم فرود آمد و مردم از آن جناب دور و متفرّق گشتند . پس آن جناب على عليه السّلام را امر فرمود كه مردم را جمع نمايد و پس از اجتماع آنها رسول خدا صلّى اللّه عليه و آله در حالى كه تكيه به دست على عليه السّلام داشت ، در ميان آنان ايستاد و پس از اداى حمد و ثناى خداوند ، خطاب به آنها فرمود : دورى و تفرقهء شما به حدى بر من ناگوار آمد كه پنداشتم حتى درختى كه من تكيه بر آن دارم ، بيش از هردرخت ديگرى مورد بىعلاقگى و خشم شماست ! « 3 » سپس فرمود : ليكن على پيوسته به من نزديك است ، به طورى كه هيچ امرى را بر نزديكى و دوستى من اختيار نمىكند ، و به همين سبب است كه خداوند او را براى من به منزلهء من براى خويش قرار داده است و همانطور كه من از او خشنود و راضى هستم ، خداوند نيز از او راضى و خشنود است ، سپس دست على را بلند كرد و فرمود : هركس كه من مولاى اويم ، على مولاى او خواهد بود .\r\nبار خدايا دوست بدار آن را كه او را دوست دارد و دشمن دار آن را كه او را دشمن دارد .\r\nجابر گويد : در اين هنگام مردم با شتاب و نگرانى از ابراز تأثر پيغمبر صلّى اللّه عليه و آله به سوى آن جناب شتافتند و با تضرع و گريه از تفرقه و دورى خود معذرت خواستند و عرضه داشتند : يا رسول اللّه ، دور شدن ما از حضرتت براى اين بود كه مبادا اجتماع ما بر آن جناب گران و ناگوار باشد ، اكنون كه اين كار موجب ناراحتى و خشم شما گشته است ، به خدا پناه مىبريم از خشم پيمبرش . در اين موقع رسول خدا صلّى اللّه عليه و آله ابراز رضايت فرمود و معذرت آنها را پذيرفت .\r\nاين داستان را ثعلبى در تفسير خود آنسان كه در ضياء العالمين مذكور است ، روايت\r\n\r\n\r\n","description":"","footnote":"\r\n( 1 ) . ينابيع المودّة 41 .\r\n( 2 ) . ر ك : العمدة 53 .\r\n( 3 ) . كنايه از نهايت تأثر از تفرقه و دورى مسلمانان از پيامبر اكرم است . ( م )\r\n","page_name":" 96 ","page_number":96},
  {"content":"\r\n\r\nكرده است و خوارزمى در مقتل خود و جزرى « 1 » و قاضى بهلول بهجت شافعى « 2 » جابر بن عبد اللّه را در شمار راويان حديث غدير ذكر كرده‌اند .\r\n23 - جبلة بن عمرو انصارى .\r\nابن عقده حديث غدير را از او به اسناد خود در حديث الولاية روايت كرده است .\r\n24 - جبير بن مطعم بن عدى قرشى نوفلى ( م 57 - 59 ) .\r\nقاضى بهلول بهجت شافعى نامبرده را از جمله راويان حديث غدير به شمار آورده « 3 » و همدانى در مودة القربى قسمتى از حديث غدير را از او روايت كرده و قندوزى حنفى هم آن را از او نقل نموده است . « 4 »\r\n25 - جرير بن عبد اللّه بن جابر بجلى ( م 51 - 54 ) .\r\nحافظ هيثمى روايت نامبرده را داير به حديث غدير به نقل از معجم طبرانى به اسنادش از او آورده كه گفت : ما در حجة الوداع حضور يافتيم . پس از درك موسم در بازگشت به جايى رسيديم كه غدير خم ناميده مىشود . در آنجا اعلام اجتماع عمومى شد و پس از گرد آمدن مهاجران و انصار ، رسول خدا در ميان ما به پا خواست و خطاب به خلق فرمود : به چه شهادت مىدهيد ؟ گفتند : به يكتائى خداوند . فرمود : ديگر به چه ؟\r\nگفتند : به اينكه محمد بنده و رسول اوست . فرمود : ولىّ شما ، آن كه در خور سرپرستى و تصرف در جميع شئون است ، كيست ؟ گفتند : خدا و فرستادهء او مولاى ماست . در اين هنگام دست خود را بر بازوى على نواخت و او را به پا داشت ، سپس بازوى او را رها كرد و مچ دست او را گرفت و فرمود : هركس كه خدا و رسول مولاى اوست ، پس على مولاى او خواهد بود . بار خدايا دوست بدار آن را كه او را دوست دارد و دشمن دار آن را كه او دشمن دارد . بار خدايا هركس از مردم كه او را دوست مىدارد ، تو نيز دوست او باش . و هركس كه او را دشمن مىدارد ، تو نيز دشمن او باش . بار خدايا من پس از آن دو بندهء\r\n\r\n\r\n","description":"","footnote":"\r\n( 1 ) . ر ك : اسنى المطالب 3 .\r\n( 2 ) . تاريخ آل محمّد 67 .\r\n( 3 ) . همان 68 .\r\n( 4 ) . ينابيع المودّة 31 ، 336 .\r\n","page_name":" 97 ","page_number":97},
  {"content":"\r\n\r\nصالح « 1 » كسى را نمىيابم كه پس از خود در زمين به وديعت بگذارم . پس تو به نيكى براى او حكم و تقدير فرما . در اين هنگام بشر كه از حاضران بود ، از جرير پرسيد : اين دو بندهء صالح كيانند ؟ گفت : نمىدانم . « 2 »\r\nاين روايت را سيوطى به طريق طبرانى « 3 » ، و ابن كثير در تاريخ خود « 4 » ، و متقى هندى به طريق طبرانى « 5 » ، و وصّابى در كتاب الاكتفاء و بدخشى در مفتاح النجاة از او روايت نموده‌اند و خوارزمى در مقتل خود او را از جملهء راويان حديث غدير از صحابه به شمار آورده است .\r\n26 - ابو ذر جندب بن جنادهء غفارى ( م 31 ) .\r\nروايت او داير به حديث غدير در حديث الولايهء ابن عقده و نخب المناقب جعابى ، فرايد السمطين باب پنجاه و هشتم ثبت گرديده است و خطيب خوارزمى در مقتل الامام الحسين و همچنين شمس الدين جزرى شافعى « 6 » نامبرده را در شمار راويان حديث غدير از صحابه ذكر كرده‌اند .\r\n27 - ابو جنيده جندع بن عمرو بن مازن انصارى .\r\n\r\n\r\n","description":"","footnote":"\r\n( 1 ) . در حاشيهء كتاب هداية العقول 31 چنين آمده : شايد پيامبر اكرم از دو عبد صالح ، ابو بكر و عمر را اراده فرموده باشد ، و گفته شده كه مراد خضر و الياس است ، و نيز گفته‌اند كه حمزه و جعفر بوده‌اند ، زيرا على هنگامى كه جنگ شدت مىگرفت ، حمزه و جعفر را صدا مىزد و از آنها استمداد مىنمود و از فقدان آن دو اظهار تأسف و تألم مىكرد . در اينجا بايد گفت : اين احتمال گزافه و دل به مبهم و امر نامعلوم بستن است ، زيرا براى تفسير از دو عبد صالح به كسانى كه ذكر نموده‌اند ، مجال و مجوزى نيست ، مگر آنكه به نصى دست يافته باشند و بر حسب ظاهر چنين نصى هم وجود ندارد ، بلكه ظاهر امر عدم آن را نشان مىدهد ، براى اينكه سيد دانشمند بدر الدين محمد بن ابراهيم بن مفضل ، خدايش رحمت كناد ، هنگامى كه كسانى از او راجع به تفسير اين جمله سؤال نمودند ، فرمود : در كتب حديث به چيزى در اين‌باره دست نيافتم ، وانگهى بر طبق روايت مجمع الزوايد ، خود شخص راوى نيز مراد از دو عبد صالح را ندانسته است . بنابراين ، در چنين موردى كه نقل و بيان و تصريحى براى آن نرسيده ، راهى و مجوزى براى تفسير به پندار و خيال نيست .\r\n( 2 ) . مجمع الزوايد : 9 / 106 .\r\n( 3 ) . تاريخ الخلفاء 114 .\r\n( 4 ) . البداية و النهاية : 7 / 349 .\r\n( 5 ) . كنز العمّال : 6 / 154 ، 399 .\r\n( 6 ) . اسنى المطالب 4 .\r\n","page_name":" 98 ","page_number":98},
  {"content":"\r\n\r\nابن اثير به اسناد از عبد اللّه بن علا ، از زهرى ، از سعيد بن جناب ، از ابو عنفوانهء مازنى ، از جندع روايت نموده كه گفت : از رسول خدا شنيدم كه مىفرمود . هركس از روى عمد دروغ بر من بندد ، جايگاه او در آتش خواهد بود ، سپس نامبرده گفت : سخنى از رسول خدا شنيدم كه اگر نادرست باشد ، هردو گوش من كر باد . هنگامى كه آن حضرت از حجة الوداع باز مىگشت ، چون در غدير خم فرود آمد ، به‌پا خاست و خطبه خواند و دست على را گرفت و گفت : هركس كه من مولاى او هستم ، اين على مولاى اوست .\r\nبار خدايا دوست دار كسى را كه او را دوست دارد و دشمن دار كسى را كه او را دشمن دارد .\r\nعبد اللّه بن علاء گفت : به زهرى گفتم : در شام گوش‌هاى تو از دشنام به على پر است ، اين حديث را بازگو منما ، در جواب من گفت : به خدا قسم از فضايل على به قدرى در خاطرم هست كه اگر آنها را بازگو نمايم ، كشته خواهم شد .\r\nسه تن از حافظان اين روايت را با ذكر سند ثبت نموده‌اند . « 1 »\r\nشيخ محمّد صدر العالم در معارج العلى از طريق حافظ ابو نعيم به اسنادش از جندع اين خبر را روايت نموده و به گفتهء قاضى بهلول بهجت شافعى نامبرده در شمار راويان حديث غدير ثبت شده است . « 2 »\r\n\r\n( حرف ح )\r\n28 - حبّة بن جوين ، ابو قدامهء عرنى بجلى ( م 76 - 79 ) .\r\nحافظ هيثمى او را مورد وثوق و اعتماد معرفى نموده است « 3 » و خطيب بغدادى موثّق بودن او را از صالح بن احمد ، از پدرش حكايت نموده و متذكّر شده است كه نامبرده از تابعين است . « 4 » ابن عقده در حديث الولاية به اسناد خود از او روايت نموده و دولابى از\r\n\r\n\r\n","description":"","footnote":"\r\n( 1 ) . مراد از اين سه تن ، حافظ ابن منده و حافظ ابو نعيم و حافظ ابو موسى اصفهانى است . ( م )\r\n( 2 ) . تاريخ آل محمّد 67 .\r\n( 3 ) . مجمع الزوايد : 9 / 103 .\r\n( 4 ) . تاريخ بغداد : 8 / 276 .\r\n","page_name":" 99 ","page_number":99},
  {"content":"\r\n\r\nحسن بن على بن عفان ، از حسن بن عطيّه از يحيى بن كهيل ، از حبّة العرنى ، از ابو قلابه « 1 » روايت كرده كه گفت : على مردم را در رحبهء كوفه داير به موضوع غدير خم سوگند داد و هفده تن از آنان به‌پا خاستند و در ميانشان مردى بود كه جبّه‌اى به تن داشت و ازارى حضرمى بر آن پوشيده بود . پس آنان گواهى دادند كه رسول خدا فرمود : هركس كه من مولاى او هستم ، على مولاى اوست . حافظ ابن المغازلى در المناقب حديثى در مناشدهء امير المؤمنين عليه السّلام از حبّهء عرنى روايت نموده كه به خواست خدا در جاى خود خواهد آمد و خطيب خوارزمى در مقتل خود نامبرده را از جمله راويان حديث غدير از صحابه به شمار آورده است و ابن اثير هم در شرح حال حبّه چنين گويد : ابو العباس ، ابن عقده او را در شمار صحابه ذكر كرده و به نقل از يعقوب بن يوسف بن زياد و احمد بن حسين بن عبد الملك گفته است : نصر بن مزاحم از عبد الملك بن مسلم ملائى ، از پدرش ، از حبة بن جوين عرنى بجلى خبر داده كه گفت : چون روز غدير خم در رسيد ، به امر پيامبر ، مردم در نيمروز گرد هم آمدند و آن حضرت حمد و ثناى خداوند را به جا آورد و پس از آن ، خطاب به مردم فرمود : آيا مىدانيد كه من به شما از خودتان سزاوارترم ؟ گفتند : بلى .\r\nفرمود : پس هركس كه من مولاى اويم ، على مولاى اوست . بار خدايا دوستان او را دوست دار و دشمنان او را دشمن دار ، آنگاه دست على را گرفت و آنقدر بالا برد كه زير بغل هردو را ديدم ، در حالى كه من در آن روز مشرك بودم . ابو موسى اين روايت را با ذكر سند آورده و ابن حجر آن را از كتاب الموالات « 2 » ابن عقده روايت كرده « 3 » و قندوزى حنفى هم به نقل و ثبت آن پرداخته است . « 4 »\r\n29 - حبشى بن جنادهء سلولى .\r\nوى ساكن كوفه بود و از جمله كسانى است كه در روز مناشده براى على عليه السّلام نسبت به داستان غدير خم شهادت داده است ، چنان كه حديث اصبغ بن نباته كه پس از اين خواهد\r\n\r\n\r\n","description":"","footnote":"\r\n( 1 ) . در نسخه‌هايى كه به نظر رسيده چنين آمده ، ولى صحيح آن از حبّة العرنى ، ابو قدامه است .\r\n( 2 ) . نام ديگر اين كتاب ، كتاب الولاية است . ر ك : كتاب الولاية 66 . ( و )\r\n( 3 ) . الاصابة : 1 / 372 .\r\n( 4 ) . ينابيع المودّة 34 .\r\n","page_name":" 100 ","page_number":100},
  {"content":"\r\n\r\nآمد ، مشعر بر آن مىباشد .\r\nابن عقده در حديث الولاية « 1 » و ابن اثير و محب الدين طبرى به نقل از ذهبى آن را روايت نموده‌اند « 2 » و سيوطى در جمع الجوامع از طريق طبرانى در المعجم الكبير ، و متّقى هندى ، و ابن كثير شامى از ابو اسحاق ، از نامبرده روايت كرده‌اند كه او در روز غدير خم از رسول خدا صلّى اللّه عليه و آله شنيد كه فرمود : هركس من مولاى اويم ، على مولاى اوست . خداوندا دوستان او را دوست دار و دشمنان او را دشمن دار . « 3 »\r\nحافظ هيثمى روايت كرده كه حبشى گفت : شنيدم رسول خدا در روز غدير خم مىفرمود : بار خدايا هركس كه من مولاى اويم ، پس على مولاى اوست . خداوندا دوست دار آن را كه او را دوست دارد و دشمن دار آن را كه او را دشمن دارد ، و يارى كن كسى را كه او را يارى كند و دستگيرى و پشتيبانى فرما كسى را كه او را پشتيبانى نمايد . « 4 » طبرانى اين حديث را روايت كرده و رجال سند آن را موثّق دانسته است ، و سيوطى نيز به همين طريق اين حديث را به نقل از طبرانى ذكر كرده ، منتها در صدر حديث كلمهء « خداوندا » نيست « 5 » و بدخشى « 6 » ، و شيخ ابراهيم وصابى شافعى در الاكتفاء فى فضل الأربعة الخلفاء از طريق طبرانى به بيان سيوطى از او روايت نموده‌اند و جزرى نيز نامبرده را از راويان حديث غدير به شمار آورده است . « 7 »\r\n30 - حبيب بن بديل بن ورقاء خزاعى .\r\nابن عقده در حديث الولاية به اسنادش حديث غدير را از او روايت كرده است و ابن اثير از كتاب الموالات ابن عقده به اسنادش از زرّ بن حبيش حديث ركبان را كه با خطاب السّلام عليك يا مولانا ، به امير المؤمنين على عليه السّلام سلام كرده‌اند ، روايت نموده است و در\r\n\r\n\r\n","description":"","footnote":"\r\n( 1 ) . مراد كتاب الولاية تأليف ابن عقدهء كوفى است . ( و )\r\n( 2 ) . ر ك : اسد الغابة : 3 / 307 و 5 / 205 ؛ الرياض النضرة : 2 / 169 .\r\n( 3 ) . كنز العمال : 6 / 154 ؛ البداية و النهاية : 5 / 211 و 7 / 349 .\r\n( 4 ) . مجمع الزوايد : 9 / 106 .\r\n( 5 ) . تاريخ الخلفاء 114 .\r\n( 6 ) . ر ك : مفتاح النجاة ؛ نزل الأبرار 20 .\r\n( 7 ) . اسنى المطالب 4 .\r\n","page_name":" 101 ","page_number":101},
  {"content":"\r\n\r\nآن شهادت حبيب داير به حديث غدير خم ذكر شده « 1 » كه به زودى در حديث ركبان خواهد آمد و ابن حجر اين روايت را به طور خلاصه ذكر نموده است . « 2 »\r\n31 - حذيفة بن اسيد ابو سريحهء غفارى ( م 40 - 42 ) .\r\nوى از اصحاب شجره است و ابن عقده در كتاب حديث الولاية واقعهء غدير را از او روايت كرده ، چنان كه قندوزى حنفى آن را از سمهودى ، از ابن عقده نقل نموده است . « 3 »\r\nسمهودى گويد : ابن عقده در الموالات از عامر بن ضمره و حذيفة بن اسيد با ذكر سند روايت كرده كه آن دو گفتند : رسول خدا خطاب به مردم فرمود : همانا خداى مولاى من است و من به شما سزاوارتر از خود شما هستم . آگاه باشيد ! كسى كه من مولاى اويم ، پس على مولاى اوست ، آنگاه دست على را گرفت و بالا برد تا همه او را شناختند . سپس فرمود : بار خدايا دوست دار آن را كه او را دوست دارد و دشمن دار آن را كه او را دشمن دارد . پس از آن فرمود : همانا در آن هنگام كه در كنار حوض بر من وارد مىشويد ، دربارهء دو چيز گرانبها و نفيس از شما مؤاخذه و سؤال خواهم نمود . پس بينديشيد تا چگونه بعد از من دربارهء آن دو رفتار خواهيد كرد ؟ گفتند : آن دو چيز گرانبها و نفيس چيست ؟ فرمود :\r\nآن كه بزرگ‌تر است كتاب خداست كه رشتهء ارتباطى ميان خدا و شماست ، و آن كه كوچك‌تر است ، عترت من است . سمهودى اين روايت را به طريق ديگر نيز با ذكر سند آورده سپس گويد : اين روايت را طبرانى در المعجم الكبير ، و ضياء در المختارة آورده‌اند .\r\nترمذى در صحيح خود از سلمة بن كهيل ، از ابو طفيل ، از ابو سريحه ، حذيفه روايت كرده و گفته است : اين حديث درست و نيكوست « 4 » ، و ابن اثير در اسد الغابة به اسناد از سلمة بن كهيل ، از حذيفه - از طريق حافظ ابو عمرو و حافظ ابو نعيم و حافظ ابو موسى ، و حموينى در فرايد السمطين ، و ابن صباغ مالكى « 5 » به نقل از ابو الفتوح ، اسعد بن ابى الفضايل عجلى در الموجز فى فضايل الخلفاء الاربعة به سند خود تا برسد به حذيفة بن اسيد و\r\n\r\n\r\n","description":"","footnote":"\r\n( 1 ) . اسد الغابة : 1 / 368 .\r\n( 2 ) . الاصابة : 1 / 304 .\r\n( 3 ) . ينابيع المودّة 38 .\r\n( 4 ) . الجامع الصحيح ، ترمذى : 2 / 298 .\r\n( 5 ) . الفصول المهمّة 25 .\r\n","page_name":" 102 ","page_number":102},
  {"content":"\r\n\r\nعامر بن ليلى بن ضمره روايت كرده‌اند كه آن دو گفتند : چون رسول خدا از حجة الوداع بازگشت ، و پس از آن ديگر حج نفرمود ، به محض رسيدن به جحفه امر فرمود كه كسى در زير درختان بزرگ و انبوه آنجا فرود نيايد و پس از آنكه همراهان در جايگاه‌هاى خود قرار گرفتند ، دستور فرمود تا خار و خاشاك زير درختان مزبور را كندند و منطقه را هموار ساختند . پس از اعلام عمومى ، نماز ظهر آغاز شد و آن جناب زير درختان تشريف آورد و نماز را با آن جمعيّت در آنجا به اتمام رسانيد و اين جريان در روز غدير خم اتفاق افتاد .\r\nپس از فراغ از نماز خطاب به مردم فرمود : همانا خداى مهربان و دانا مرا آگاه فرمود كه هيچ پيغمبرى جز به اندازهء نيمى از عمر پيغمبر پيش از خود زيست نمىكند « 1 » ، و من گمان دارم كه به زودى به سراى ديگر فرا خوانده مىشوم و اجابت مىنمايم ، در حالى كه من با سمت پيغمبرى و شما برحسب اطاعت و تبعيّت كه مكلّف به آن هستيد ، همگى مسئول خواهيم بود . بنابراين ، گفتار شما در اين مورد چيست ؟ آيا من اوامر خدا را به شما رسانيدم و تبليغ نمودم ؟ گفتند : بتحقيق و درستى تبليغ فرمودى و با كوشش بسيار آنچه لازمهء نصيحت و راهنمايى بود ، به جا آوردى ، خداى پاداش نيكو به تو عطا فرمايد .\r\nفرمود : آيا شما نبوديد كه به يكتايى خدا و اين كه محمّد بنده و فرستادهء اوست و بهشت و دوزخ و برانگيخته شدن بعد از مرگ حق است ، گواهى داديد ؟ گفتند : آرى ، بار خدايا گواه باش . سپس بار ديگر خطاب به آن مردم ضمن تأكيد بر توجه‌كردن به سخنانش ، فرمود : آگاه باشيد ! همانا خدا مولاى من است و من به شما از خودتان سزاوارتر هستم .\r\nآگاه باشيد ! هركس كه من مولاى اويم ، پس على مولاى اوست . بعد دست على عليه السّلام را گرفت و بالا برد تا همگان او را ديدند . سپس گفت : بار خدايا دوست دار آن كس را كه او را دوست دارد و دشمن دار آن كس را كه او را دشمن دارد .\r\nصاحب كتاب المناقب الثلاثة اين روايت را از كتاب الموجز ، تأليف حافظ ابو الفتوح\r\n\r\n\r\n","description":"","footnote":"\r\n( 1 ) . اين جمله در حديث غدير مكرر ذكر شده و در كتب شيعه ضمن حديث ديده نمىشود و معناى صحيحى براى آن متصوّر نمىباشد و به ملاحظه تاريخ وفيات و بعثت انبياء به هيچ وجه درست نمىآيد . ( م )\r\n","page_name":" 103 ","page_number":103},
  {"content":"\r\n\r\nنقل نموده « 1 » و ابن عساكر نيز آن را در تاريخ خود از ابو طفيل ، از حذيفه روايت كرده و ابن كثير اشعار نموده است به اينكه اين روايت را معروف بن خربوذ از ابو طفيل ، از حذيفة بن اسيد به اين شرح روايت كرده است . چون رسول خدا از حجة الوداع بازگشت امر فرمود كه ياران و همراهان در اطراف درختان انبوه در آن صحرا فرود نيايند . سپس آنها را احضار فرمود و در زير درختان مزبور نماز خواند و ديرى نپاييد كه به پا خواست و خطاب به مردم فرمود :\r\nخداوند مهربان و دانا مرا آگاه فرمود كه هيچ پيغمبرى جز به اندازهء نيمى از عمر پيغمبر پيش از خود زيست نمىكند ، و من گمان دارم كه به همين زودى به سراى ديگر فرا خوانده مىشوم و اجابت مىنمايم در حالى كه من و شما همگى مسئول خواهيم بود .\r\nآيا در قبال مسئوليت خود چه خواهيد گفت ؟ گفتند : ما شهادت مىدهيم به اينكه تو تبليغ فرمودى و آنچه لازمهء نصيحت و كوشش در راه هدايت ما بود ، به عمل آوردى ، خداى به تو پاداش نيكو عطا فرمايد . فرمود : آيا شما نبوديد كه شهادت داديد به يكتايى خدا و اين كه محمّد بنده و فرستادهء اوست و بهشت و دوزخ مرگ حق است و قيامت بىترديد خواهد آمد و خداوند همهء مردگان را از گورها برمىانگيزد ؟ گفتند : آرى ، ما به اين حقايق گواهى داده‌ايم . فرمود خدايا گواه باش . سپس خطاب به آن مردم فرمود : همانا خداوند مولاى من است و من مولاى اهل ايمانم و من به اهل ايمان از خودشان سزاوارترم .\r\nهركس كه من مولاى اويم ، پس على مولاى اوست . بار خدايا دوست دار آن كس را كه او را دوست دارد و دشمن دار آن كس را كه او را دشمن دارد . سپس فرمود : اى مردم ، من در انتقال به سراى جاودانى بر شما پيشى خواهم گرفت و شما در كنار حوض بر من وارد خواهيد شد ، حوضى كه وسعت آن از مسافت بين بصرى و صنعاء بيش‌تر است و در آن به تعداد ستارگان ، ظروف و قدحهاى سيمين وجود دارد . هنگامى كه شما بر من وارد شويد ، از شما درباره دو چيز گرانبها و نفيس پرسش خواهم نمود . پس بينديشيد تا بعد از من نسبت به آن دو چيز چگونه رفتار خواهيد كرد . آن كه بزرگ‌تر است ، كتاب خداست\r\n\r\n\r\n","description":"","footnote":"\r\n( 1 ) . ر ك : المناقب الثلاثة ( چاپ مصر ) 19 .\r\n","page_name":" 104 ","page_number":104},
  {"content":"\r\n\r\nكه رشتهء ارتباطى ميان خداوند و شماست . پس آن را محكم بگيريد و تحريف نكنيد تا گمراه نشويد ، و آن ديگر كه كوچك‌تر است ، عترت من است . همانا خداوند مهربان و دانا مرا آگاه فرمود كه آن دو از يكديگر هرگز جدا نشوند تا در كنار حوض بر من وارد شوند . « 1 » ابن عساكر تمام اين را از طريق معروفى روايت نموده است .\r\nابن حجر اين حديث را به همين لفظ و بيان از طبرانى و جز او ، از حذيفه به سندى كه نزد او صحيح شناخته شده ، روايت نموده است . « 2 » همچنين حلبى به نقل از طبرانى آن را ذكر كرده « 3 » و حكيم ترمذى نيز به همين لفظ در كتاب خود نوادر الاصول و طبرانى در المعجم الكبير به سند صحيح آن را روايت نموده‌اند ، چنان كه بدخشى نويسندهء مفتاح النجافى مناقب آل العبا از آن دو نقل كرده است . به همين تفصيل حافظ هيثمى از دو طريق طبرانى آن را روايت كرده و گفته است : رجال يكى از آن دو اسناد همه مورد اعتماد و وثوق هستند . « 4 » و بدخشى از طريق ترمذى در نوادر الاصول ، و طبرانى در المعجم الكبير به اسناد آن دو از ابو طفيل از حذيفه « 5 » ، و قرمانى حذيفه ، از پيغمبر به طريق ترمذى « 6 » ، و سيوطى به نقل از ترمذى « 7 » روايت مزبور را آورده‌اند و خطيب خوارزمى در مقتل الامام الحسين و قاضى بهلول بهجت شافعى او را از راويان حديث غدير به شمار آورده‌اند . « 8 »\r\n32 - حذيفة بن اليمان يمانى ( م 36 ) . « 9 »\r\nابن عقده در حديث الولاية و ابو بكر جعابى در نخب المناقب و حاكم حسكانى در كتابش دعاة الهدات الى اداء حق الموالات حديث مزبور را به لفظ خودش از او روايت نموده‌اند . حاكم بعد از ذكر حديث او گفته : حديث او را بر ابو بكر محمّد بن محمّد\r\n\r\n\r\n","description":"","footnote":"\r\n( 1 ) . البداية و النهاية : 5 / 209 و 7 / 348 .\r\n( 2 ) . الصواعق 25 .\r\n( 3 ) . السيرة الحلبية : 3 / 301 .\r\n( 4 ) . مجمع الزوايد : 9 / 165 .\r\n( 5 ) . نزل الابرار 18 .\r\n( 6 ) . اخبار الدول 103 .\r\n( 7 ) . تاريخ الخلفاء 114 .\r\n( 8 ) . تاريخ آل محمّد 68 .\r\n( 9 ) . ابن حجر در التقريب 82 گويد : حذيفة بن اليمان صحابى بزرگوار و پيشتاز است و در صحيح مسلم از او با احراز صحت رسيده كه رسول خدا صلّى اللّه عليه و آله او را به آن چه واقع شده و به آن چه تا قيام قيامت واقع مىشود ، آگاه فرموده است و اين حديث را بسيارى از حفاظ با ذكر سند از صحيح مسلم روايت نموده‌اند .\r\n","page_name":" 105 ","page_number":105},
  {"content":"\r\n\r\nصيدلانى قرائت كردم و وى به صحّت آن اقرار نمود و جزرى هم او را جزو راويان حديث غدير از صحابه به شمار آورده است . « 1 »\r\n33 - حسان بن ثابت .\r\nنامبرده يكى از شعراى غدير در قرن اول است كه در جاى خود به شعر و شرح حال او خواهيم پرداخت .\r\n34 - امام حسن مجتبى عليه السّلام .\r\nابن عقده به اسناد خود در حديث الولاية و جعابى در نخب المناقب حديث غدير را از آن جناب روايت نموده‌اند و خوارزمى آن حضرت را در شمار راويان حديث غدير ذكر كرده است .\r\n35 - امام حسين سيّد الشهداء عليه السّلام .\r\nابن عقده به اسناد خود در حديث الولاية و جعابى در نخب المناقب حديث غدير را از آن جناب روايت نموده‌اند و خطيب خوارزمى در مقتل خود آن حضرت را در شمار راويان حديث غدير ذكر كرده است . و حافظ عاصمى در زين الفتى از شيخ خود ابو بكر جلاب ، از أبو سعيد رازى ، از أبو الحسن على بن مهرويه قزوينى ، از داود بن سليمان ، از على بن موسى الرضا عليه السّلام ، از پدرش موسى بن جعفر عليه السّلام ، از پدرش جعفر بن محمّد عليه السّلام ، از پدرش على بن الحسين عليه السّلام ، از امام حسين عليه السّلام از امير المؤمنين عليه السّلام روايت نموده كه گفت :\r\nرسول خدا صلّى اللّه عليه و آله فرمود : هركس من مولاى اويم ، پس على مولاى اوست . بار خدايا دوست دار آن كس را كه او را دوست دارد و دشمن دار آن كس را كه او را دشمن دارد ، و خوار گردان آن را كه او را خوار گرداند و يارى كن آن را كه او را يارى كند . همو اين حديث را از شيخ خود محمّد بن أبى زكريّا ، از ابو الحسن محمّد بن على همدانى ، از احمد بن على بن صدقهء رقى ، از پدرش ، از على بن موسى الرضا عليه السّلام ، از پدرش موسى بن جعفر عليه السّلام تا آخر سند و با همان عبارتى كه در بالا ذكر شد ، روايت كرده است . حافظ ابن المغازلى در المناقب از ابو الفضل محمّد بن حسين برحى اصفهانى روايت مزبور و سلسلهء راويان را\r\n\r\n\r\n","description":"","footnote":"\r\n( 1 ) . أسنى المطالب 4 .\r\n","page_name":" 106 ","page_number":106},
  {"content":"\r\n\r\nذكر كرده تا منتهى مىشود به حضرت امام حسين عليه السّلام ، و حافظ ابو نعيم نيز اين حديث را به لفظ و سندى كه بعدا ذكر خواهد شد ، روايت كرده است « 1 » و به خواست خدا احتجاج آن جناب به حديث غدير در جاى خود خواهد آمد .\r\n\r\n( حرف خ )\r\n36 - ابو ايّوب خالد بن زيد انصارى ( م 50 - 52 ) كه در جنگ روم به شهادت رسيده است .\r\nحديث او را در موضوع غدير ، ابن عقده در حديث الولاية ، و جعابى در نخب المناقب ، و محب الدين طبرى « 2 » ، و ابن اثير به اسناد از يعلى بن مرّه « 3 » و اصبغ بن نباته « 4 » ، از او روايت كرده‌اند ، و ابن كثير از احمد بن حنبل ، از ابن آدم ، از اشجعى ، از رياح بن حارث ، از او « 5 » ، و سيوطى در جمع الجوامع و در تاريخ الخلفاء از طريق احمد ، از او « 6 » ، و متقى هندى به طريق احمد و طبرانى در المعجم الكبير و ضياء مقدسى از او و از جمعى از صحابه « 7 » ، و ابن حجر عسقلانى « 8 » و سمهودى در جواهر العقدين از ابو طفيل ، از او ، و بدخشى از دو طريق احمد و طبرانى « 9 » واقعهء غدير را از او روايت نموده‌اند . بخش مربوط به حديث رحبه و حديث ركبان در همين كتاب خواهد آمد . و جزرى هم نامبرده را از جملهء راويان حديث غدير به شمار آورده است . « 10 »\r\n37 - ابو سليمان ، خالد بن وليد بن مغيرهء مخزومى ( م 21 يا 22 ) .\r\nجعابى حديث او را داير به قضيه غدير خم به اسناد خود در نخب المناقب ثبت نموده است .\r\n38 - خزيمة بن ثابت انصارى ذو الشهادتين ( م 37 ) كه در صفين شهادت يافته است .\r\nحديث او را ابن عقده در حديث الولاية و جعابى در نخب المناقب و سمهودى در\r\n\r\n\r\n","description":"","footnote":"\r\n( 1 ) . حلية الاولياء : 9 / 64 .\r\n( 2 ) . ر ك : الرياض النضرة : 2 / 169 .\r\n( 3 ) . اسد الغابة : 5 / 6 .\r\n( 4 ) . همان : 3 / 307 و 5 / 205 .\r\n( 5 ) . البداية و النهاية : 5 / 209 .\r\n( 6 ) . تاريخ الخلفاء 114 .\r\n( 7 ) . كنز العمّال : 2 / 154 .\r\n( 8 ) . ر ك : الاصابة : 2 / 408 و 6 / 223 و 7 / 780 .\r\n( 9 ) . نزل الابرار 20 .\r\n( 10 ) . أسنى المطالب 4 .\r\n","page_name":" 107 ","page_number":107},
  {"content":"\r\n\r\nجواهر العقدين به اسناد از ابو طفيل ، از او روايت كرده‌اند و ابن اثير به طريق ابو موسى ، از على بن حسن عبدى ، از اصبغ بن نباته حديث مناشدهء روز رحبه را آورده « 1 » و در آن به شهادت دادن خزيمه براى على عليه السّلام در باب غدير خم تصريح شده است و جزرى و قاضى بهلول بهجت شافعى نيز نامبرده را از راويان حديث غدير به شمار آورده‌اند . « 2 »\r\n39 - ابو شريح خويلد ؛ ابن عمرو خزاعى ( م 68 ) كه در مدينه سكونت داشت .\r\nبه طورى كه در موضوع مناشدهء امير المؤمنين عليه السّلام خواهد آمد ، نامبرده يكى از شهودى است كه براى امير المؤمنين عليه السّلام داير به قضيهء غدير خم شهادت داده است .\r\n\r\n( حرف ر ، ز )\r\n40 - رفاعة بن عبد المنذر انصارى .\r\nروايت او در حديث الولاية به اسناد ابن عقده و در كتاب نخب المناقب جعابى و در كتاب الغدير منصور رازى موجود است .\r\n41 - زبير بن عوام قرشى ( م 36 ) .\r\nابن عقده در كتاب الولاية و جعابى در نخب المناقب و منصور رازى در كتاب الغدير حديث غدير را از او روايت نموده‌اند و نامبرده يكى از عشرهء مبشرّه است كه حافظ ابن المغازلى آنان را در شمار راويان غدير ذكر كرده و جزرى شافعى در شمار راويان حديث غدير ثبت نموده است . « 3 »\r\n42 - زيد بن ارقم انصارى خزرجى .\r\nاحمد بن حنبل از ابن نمير ، از عبد الملك بن سليمان ، از عطيهء عوفى با ذكر سند آورده كه او گفت : از زيد بن ارقم سؤال كردم و گفتم : من دامادى دارم و او حديثى از تو دربارهء على در روز غدير خم ذكر كرده است و من دوست دارم كه آن حديث را از خودت بشنوم . زيد گفت : اى عراقيان ، شما چنان هستيد كه خود دانيد . من به او گفتم : از من باكى\r\n\r\n\r\n","description":"","footnote":"\r\n( 1 ) . اسد الغابة : 3 / 307 .\r\n( 2 ) . أسنى المطالب 4 ؛ تاريخ آل محمّد 67 .\r\n( 3 ) . ر ك : أسنى المطالب 3 .\r\n","page_name":" 108 ","page_number":108},
  {"content":"\r\n\r\nنداشته باش و بيمى به دل راه مده . گفت : بلى ، ما در جحفه بوديم كه رسول خدا ظهر هنگام بر ما درآمد ، در حالى كه بازوى على را گرفته بود و خطاب به ما فرمود : آيا نمىدانيد كه من به مؤمنين از خودشان سزاوارترم ؟ همگى گفتند : آرى ، چنين است . پس فرمود : هركس كه من مولاى اويم ، على مولاى او خواهد بود . به او گفتم آيا آن حضرت اين جمله را هم فرمود : بار خدايا دوستان او را دوست بدار و دشمنان او را دشمن بدار ؟\r\nگفت : من آنچه را كه شنيدم ، به تو خبر دادم « 1 » . « 2 »\r\nهمو از سفيان ، از ابو عوانه ، از مغيره ، از ابو عبيد ، از ابو عبد اللّه ميمون ذكر كرده كه گفت : من خود از زيد بن ارقم شنيدم كه مىگفت : با رسول خدا در وادى خم فرود آمديم .\r\nآن حضرت به اقامهء نماز امر فرمود و در گرماى نيمروز نماز را به جا آورد ، سپس براى ما خطبه ايراد فرمود ، در حالى كه با افكندن پارچه‌اى بزرگ بر روى درختى براى آن جناب سايبانى درست شده بود . آنگاه فرمود : آيا نمىدانيد ؟ آيا شهادت نمىدهيد به اينكه من به هرمؤمنى از خود او سزاوارترم ؟ گفتند : آرى ، چنين است . فرمود : پس هركه من مولاى اويم ، همانا على مولاى اوست . بار خدايا دشمن دار آن را كه او را دشمن دارد و دوست دار آن را كه او را دوست دارد . « 3 » احمد نيز اين حديث را از محمّد بن جعفر ، از شعبه ، از ميمون روايت نموده « 4 » و نسائى به اسناد خود آن را از زيد روايت كرده است . « 5 »\r\nنسائى نيز به نقل از احمد بن مثنّى ، از يحيى بن حمّاد ، از ابو عوانه ، از سليمان ، از حبيب بن ابى ثابت ، از ابو طفيل ، از زيد بن ارقم آورده كه گفت : چون پيغمبر از حجّة الوداع بازگشت و در غدير خم فرود آمد ، دستور داد خار و خاشاك آنجا را بر طرف ساختند ، آنگاه فرمود : چنين مىنمايد كه مرا به سراى ديگر فرا خوانده‌اند و به زودى اجابت خواهم نمود . همانا من در ميان شما دو چيز گرانبها و نفيس را بر جاى مىگذارم كه يكى از آن دو\r\n\r\n\r\n","description":"","footnote":"\r\n( 1 ) . كتمان نمودن زيد به دنبالهء مطلب را از عطيه مبنى بر تقيه بوده ، چنان كه مفاد خود حديث اين معنى را تأييد مىكند و همانطور كه مشاهده مىكنيد ، همان جمله را كه از عطيه مستور داشته ، ديگران از او نقل كرده‌اند .\r\n( 2 ) . مسند احمد بن حنبل : 4 / 68 .\r\n( 3 ) . همان : 4 / 372 .\r\n( 4 ) . همان مأخذ .\r\n( 5 ) . الخصائص 16 .\r\n","page_name":" 109 ","page_number":109},
  {"content":"\r\n\r\nبزرگ‌تر از ديگرى است : كتاب خدا و عترت خاندان من . پس بينديشيد كه بعد از من چگونه با آن دو رفتار خواهيد نمود ؟ همانا اين دو از يكديگر جدا نشوند تا در كنار حوض بر من درآيند . سپس فرمود : همانا خداى مولاى من است و من ولىّ هرمؤمن هستم . پس از اين سخن ، دست على را گرفت و گفت : هركس كه من ولىّ او و متصرّف و مختار در امور او هستم ، پس از من اين على ولىّ او خواهد بود . بار خدايا دوستان او را دوست بدار و دشمنان او را دشمن دار . راوى گويد : به زيد گفتم : اين سخن را تو خود از رسول خدا شنيدى ؟ گفت كسى در آنجا و در ميان آن درختان نبود جز اينكه من او را به چشم خود ديدم و اين سخنان را به گوش خود شنيدم . « 1 »\r\nهمچنين وى از قتيبة بن سعيد ، از ابن ابى عدى ، از عوف ، از ابو عبد اللّه ميمون ، از زيد بن ارقم روايت كرده كه گفت : رسول خدا به پا خاست و حمد و ثناى خداى را به جا آورد و فرمود : آيا نمىدانيد كه من به هرمؤمن از خود او سزاوارترم ؟ گفتند : آرى ، به اين امر معترف و گواهيم كه تو به هرمؤمن از خودش سزاوارترى . پس فرمود : هركس كه من مولاى اويم ، اين على مولاى اوست ، و بعد دست على را گرفت . « 2 » به همين بيان و لفظ ، دولابى از احمد بن شعيب ، از قتيبة بن سعيد ، از ابن ابى عدى ، از عوف ، از ميمون ، از زيد آورده كه گفت : با رسول خدا بين مكّه و مدينه بوديم تا در منزلى كه آنجا را غدير خم مىنامند ، فرود آمديم . در اين هنگام اجتماع عمومى اعلام شد و رسول خدا به پا خاست و حمد و ثناى خدا را به جا آورد . . . تا پايان حديث . « 3 »\r\nمسلم به اسنادش از ابو حيّان ، از يزيد بن حيّان ، از زيد ، و به طريق ديگر قسمتى از حديث غدير را از زيد روايت كرده كه گفت : پيغمبر در كنار آبگيرى كه خم نام دارد ، خطبه خواند « 4 » ، ولى آنچه را كه راجع به ولايت است - با اينكه مشايخ و استادان او آن را روايت نموده‌اند - از زيد روايت نكرد و اين خوددارى به منظور و هدفى است كه خودش به آن داناتر و آگاه‌تر است . البته ، حافظ بغوى حديث ولايت را از زيد روايت\r\n\r\n\r\n","description":"","footnote":"\r\n( 1 ) . الخصائص 15 .\r\n( 2 ) . همان 16 .\r\n( 3 ) . الكنى و الأسماء : 2 / 61 .\r\n( 4 ) . صحيح مسلم : 2 / 325 ( چاپ 1327 ) .\r\n","page_name":" 110 ","page_number":110},
  {"content":"\r\n\r\nكرده و آن را از احاديث نيكو به شمار آورده است . « 1 » و حافظ ترمذى حديث مزبور را از ابو عبد اللّه ميمون ، از زيد روايت نموده و گفته است كه اين حديث نيكو و درست « 2 » است . « 3 »\r\nحاكم حديث غدير را از ابو الحسين محمّد بن احمد تميم حنظلى در بغداد ، از ابو قلابه عبد الملك بن محمّد رقاشى ، از يحيى بن حمّاد - و باز از قول ابو بكر محمّد بن بالويه و محمّد بن جعفر بزّار و آن دو از قول عبد اللّه بن احمد بن حنبل ، از پدرش ، از يحيى بن حمّاد - و نيز از قول ابو نصر احمد بن سهل فقيه بخارى ، از صالح بن محمّد حافظ بغدادى ، از خلف بن سالم مخرمى ، از يحيى بن حمّاد ، از ابو عوانه ، از سليمان اعمش ، از حبيب بن ابى ثابت ، از ابو طفيل ، از زيد روايت كرده و صحت و درستى اين طريق و اسناد را اشعار داشته است « 4 » ، و به همين سند حديث مزبور را احمد بن حنبل از شريك ، از اعمش روايت نموده است . « 5 »\r\nحاكم نيز به نقل از ابو بكر بن اسحاق و دعلج بن احمد سنجرى ، از محمّد بن ايوب ، از ازرق بن على ، از حسان بن ابراهيم كرمانى ، از محمّد بن سلمة بن كهيل ، از پدرش ، از ابو طفيل ، از زيد روايت كرده كه گفت : رسول خدا بين مكّه و مدينه در محلى كه پنج اصله درختان تناور و خاردار داشت ، فرود آمد . مردم زير درختان را جاروب كردند و به جمع‌آورى خار و خاشاك از آنجا پرداختند و آن حضرت شب را در آنجا گذرانيد و پس از به جا آوردن نماز براى خطبه به پا خاست و خدا را حمد و ثنا گفت و لب به موعظه گشود و خطاب به مردم فرمود : همانا من دو چيز مهم را در ميان شما به جاى مىگذارم كه اگر آن دو را پيروى و تبعيّت نماييد ، هرگز گمراه نشويد ، آن دو كتاب خداست و عترت من . سپس آن جناب سه بار فرمود : آيا مىدانيد كه من به اهل ايمان از خود آنها\r\n\r\n\r\n","description":"","footnote":"\r\n( 1 ) . مصابيح السنّة : 2 / 199 .\r\n( 2 ) . اين دو كلمه ترجمهء « حسن » و « صحيح » است كه در اصطلاح علم درايت و رجال در مورد حديثى گفته مىشود كه راويان آن تعديل شده باشند . ( م )\r\n( 3 ) . الجامع الصحيح ، ترمذى : 2 / 298 .\r\n( 4 ) . المستدرك : 3 / 109 .\r\n( 5 ) . مسند احمد بن حنبل : 1 / 118 .\r\n","page_name":" 111 ","page_number":111},
  {"content":"\r\n\r\nسزاوارترم ؟ همگى گفتند : بلى . پس از آن فرمود : هركس كه من مولاى اويم على مولاى اوست . « 1 »\r\nباز حاكم از محمّد بن على شيبانى در كوفه ، از احمد بن حازم غفارى ، از ابو نعيم ، از كامل ابو العلاء ، از حبيب بن ابى ثابت ، از يحيى بن جعده ، از زيد روايت كرده كه گفت : با رسول خدا از مكّه بيرون شديم تا به غدير خم رسيديم در روزى كه تاكنون گرم‌تر از آن روز بر ما نگذشته بود . بنا به امر آن حضرت خار و خاشاك آنجا روفته شد و آن جناب حمد و ثناى خداوند را به جا آورد و خطاب به مردم فرمود : هر پيغمبرى كه مبعوث شده ، جز به اندازهء نيمى از عمر پيغمبر پيش از خود زيست نكرده است « 2 » و من نزديك است كه به سراى ديگر خوانده شوم و اجابت نمايم . همانا من در ميان شما چيزى را كه هرگز بعد از آن گمراه نشويد ، بر جاى مىگذارم و آن چيزى نيست جز كتاب خداى عزّ و جلّ . سپس برخاست و دست على ، رضى اللّه عنه ، را گرفت و خطاب به مردم فرمود :\r\nكيست كه به شما از خود شما سزاوارتر است ؟ گفتند : خدا و رسول او داناترند . فرمود :\r\nهركس كه من مولاى اويم ، پس على مولاى اوست . آنگاه حاكم گفته كه اين حديث اسنادش درست است ، امّا در مقام ذكر سند آن برنيامده است . « 3 »\r\nحافظ عاصمى در زين الفتى روايت كرده و گفته است : خبر داد مرا شيخ احمد بن محمّد بن اسحاق بن جمع از على بن حسين بن على درسكى ، از محمّد بن حسين بن قاسم ، از امام ابو عبد اللّه محمّد بن كرام ، رضى اللّه عنه ، از على بن اسحاق ، از حسيب بن حسيب برادر حمزهء زيّات ، از ابو اسحاق همدانى ، از عمرو ، از زيد بن ارقم به اينكه :\r\nپيغمبر خدا به غدير خم آمد و پس از حمد و ثناى الهى ، براى مردم خطبه ايراد فرمود .\r\nهنگامى كه از خطبه فارغ شد ، دست و بازوى على را گرفت به طورى كه سفيدى زير بغلش پيدا شد و خطاب به مردم فرمود : هركس كه من مولاى اويم ، پس على مولاى\r\n\r\n\r\n","description":"","footnote":"\r\n( 1 ) . المستدرك : 3 / 109 .\r\n( 2 ) . پيش از اين اشارت رفت كه اين جمله در كتب اماميه نيست و معناى صحيحى براى آن به نظر نمىرسد . ( م )\r\n( 3 ) . المستدرك : 3 / 533 .\r\n","page_name":" 112 ","page_number":112},
  {"content":"\r\n\r\nاوست . بار خدايا دوستان او را دوست دار و دشمنان او را دشمن دار ، و يارى و دستگيرى فرما آن‌كس را كه او را يارى و دستگيرى نمايد ، و دوستدار او را دوست بدار . سپس به على فرمود : يا على ، آيا به تو نياموزم كلماتى را كه به آنها خدا را بخوانى ؟ هرگاه گناهان تو به عدد ذرّه‌ها باشد ، آمرزيده شود با اينكه تو آمرزيده هستى و از گناه منزّه و مبرّايى .\r\nبگو : خداوندا جز تو خدايى نيست ؛ اى پروردگار عرش بزرگ ، تو منزّه و در خور تعظيم هستى .\r\nحموينى به اسناد خود « 1 » ، و محب الدين طبرى « 2 » ، و ميبدى در شرح ديوان امير المؤمنين از طريق احمد ، و ذهبى در تلخيص خود « 3 » اين حديث را از زيد بن ارقم روايت كرده‌اند .\r\nاين حديث به طرق ديگر نيز از زيد روايت شده است ، چنان كه ذهبى آن را از غندر ، از شعبه ، از ميمون ابو عبد اللّه ، از زيد روايت كرده « 4 » و ابن صباغ مالكى به نقل آن از ترمذى و زهرى ، از زيد پرداخته و چنين گفته است : ترمذى از زيد بن ارقم روايت نموده كه او گفت : رسول خدا فرمود : هركس من مولاى اويم ، على مولاى اوست . ترمذى تنها همين لفظ و جمله را روايت كرده و بر آن چيزى نيفزوده است ، ولى زهرى روز و زمان و مكان را نيز تصريح نموده گويد : چون رسول خدا حجة الوداع را انجام داد و به قصد مدينه بازگشت ، در غدير خم ، جايى بين مكّه و مدينه به‌پا خاست ، و اين امر در روز هجدهم ذيحجّة در گرماى شديد نيمروز انجام يافت . پس خطاب به مردم فرمود : من مسئولم و شما نيز مسئول هستيد . آيا من تبليغ كردم ؟ گفتند : شهادت مىدهيم كه تو تبليغ كردى و پند دادى . رسول خدا فرمود : من هم خود شهادت مىدهم كه تبليغ كردم و پند دادم .\r\nسپس فرمود : اى مردم ، آيا نه اين است كه شما به يكتايى خداوند و رسالت من گواهى مىدهيد ؟ گفتند : ما به يكتايى خدا و رسالت تو گواهى مىدهيم . فرمود : من خود نيز مانند شما شهادت مىدهم . سپس خطاب به مردم فرمود : من در ميان شما چيزى را\r\n\r\n\r\n","description":"","footnote":"\r\n( 1 ) . فرايد السمطين ؛ باب پنجاه و هشتم .\r\n( 2 ) . ر ك : الرياض النضرة : 2 / 169 .\r\n( 3 ) . ر ك : تلخيص المستدرك : 3 / 533 . ذهبى صحّت حديث غدير را تأييد كرده است .\r\n( 4 ) . ميزان الاعتدال : 3 / 224 .\r\n","page_name":" 113 ","page_number":113},
  {"content":"\r\n\r\nبرجاى نهاده‌ام ، كه اگر به آن تمسك جوييد ، بعد از من هرگز گمراه نشويد : كتاب خدا و اهل بيتم . آگاه باشيد كه خداى مهربان و دانا به من خبر داد كه اين دو از يكديگر جدا نشوند تا در كنار حوض بر من وارد شوند . حوض من از حيث وسعت و پهنا همانند فاصلهء بصرى و صنعاء است و ظرفهاى آن به تعداد ستارگان آسمان . به درستى كه خدا از شما پرسش خواهد فرمود كه بعد از من با كتاب او و اهل بيت من چگونه رفتار كرده‌ايد ؟ سپس خطاب به مردم فرمود : كيست كه سزاوارترين مردم به اهل ايمان است ؟ گفتند : خدا و رسول او داناترند . فرمود : سزاوارترين مردم به اهل ايمان اهل بيت من مىباشند . و اين سخن را سه بار تكرار فرمود و در مرتبهء چهارم دست على را گرفت و فرمود : بار خدايا هركس من مولاى اويم ، پس على مولاى اوست . خداوندا دوست دار كسى را كه او را دوست دارد و دشمن دار كسى را كه او را دشمن دارد . اين سخن را نيز سه بار تكرار فرمود : آگاه باشيد ! آنان كه اكنون حاضر هستند ، اين واقعه را به غايبان ابلاغ نمايند . « 1 »\r\nاين حديث را ابن طلحهء شافعى به نقل از ترمذى ، از زيد « 2 » و حافظ ابو بكر هيثمى از طريق احمد و طبرانى و بزّاز به اسنادشان از زيد روايت كرده‌اند « 3 » و هيثمى حديث مزبور را به روايتى ديگر آورده كه لفظ آن به اين شرح است : رسول خدا در جحفه فرود آمد ، سپس رو به مردم آورد و پس از حمد و ثناى الهى فرمود : من نمىيابم هيچ پيغمبرى را كه بيش از نصف عمر پيغمبر پيش از خود زيسته باشد . به زودى من به سراى ديگر فراخوانده شوم و اجابت نمايم . اينك بگوييد دربارهء وظايفى كه به انجام رسانيده‌ام ، چه نظرى داريد ؟ گفتند : به وظيفه نصيحت و ارشاد ما عمل فرمودى . فرمود : آيا نه اين است كه به يكتايى خداوند و اينكه محمّد بنده و فرستاده اوست و بهشت و دوزخ حق است ، شهادت مىدهيد ؟ گفتند : شهادت مىدهيم . آن حضرت در آن هنگام دست خود را بلند كرد و بر سينه نهاد و فرمود : من نيز با شما شهادت مىدهم . پس از آن توجه بيشتر مردم را به شنيدن جلب كرد و فرمود : من در شتافتن به سراى ديگر بر شما پيشى مىگيرم و\r\n\r\n\r\n","description":"","footnote":"\r\n( 1 ) . الفصول المهمّة 24 .\r\n( 2 ) . مطالب السئول 16 .\r\n( 3 ) . مجمع الزوايد : 9 / 104 .\r\n","page_name":" 114 ","page_number":114},
  {"content":"\r\n\r\nشما در كنار حوض بر من وارد مىشويد و همانا پهناى آن حوض همانند مسافت بين صنعاء و بصرى است و در آن به تعداد ستارگان آسمان قدحهاى سيمين است . پس بينديشيد كه پس از من با دو چيز گرانبها و نفيس كه در ميان شما بر جاى مىگذارم ، چگونه رفتار خواهيد نمود ؟ از ميان جمع يك تن بانگ برآورد و گفت : يا رسول اللّه ، آن دو چيز كدامند ؟ فرمود : كتاب خدا كه رشتهء ارتباطى ميان خداوند و شماست ، آن را محكم نگاه داريد تا گمراه نشويد ، و ديگر عشيرهء من . « 1 » همانا خداى مهربان و دانا مرا آگاه فرمود كه اين دو از يكديگر جدا نمىشوند تا در كنار حوض بر من وارد شوند و من اين عدم جدايى را براى آن دو از خداوند مسئلت نمودم . پس بر آن دو پيشى نگيريد كه هلاك مىشويد و از پيروى آن دو تخلّف و كوتاهى نكنيد كه هلاك مىشويد و آن دو را چيزى نياموزيد ، چه آنان از شما داناترند . سپس دست على ، رضى اللّه عنه ، را گرفت و فرمود : هركس كه من سزاوارتر به او از خودش هستم ، پس على ولىّ اوست ، بار خدايا دوست دار آن‌كس را كه او را دوست دارد و دشمن دار آن‌كس را كه او را دشمن دارد . « 2 »\r\nدر روايتى كه مختصرتر از اين است ، چنين مسطور است : در آن حوض به تعداد ستارگان آسمان قدحهاى طلا و نقره است ، و در روايت ديگر اين جمله نيز هست :\r\nبزرگ‌تر كتاب خدا و كوچك‌تر عترت من ، و در روايت ديگر نيز چنين آمده است : چون رسول خدا از حجة الوداع مراجعت فرمود و در غدير خم فرود آمد ، به امر آن جناب خار و خاشاك آنجا زدوده و بر طرف شد ، سپس به پا خاست و فرمود : چنين مىنمايد كه من به سراى ديگر فرا خوانده خواهم شد و اجابت خواهم نمود ، و در پايان آن چنين مذكور است : به زيد گفتم : آيا تو خود اين سخنان را از رسول خدا شنيدى ؟ گفت در ميان آن درختان انبوه كسى نبود جز آنكه او را به چشم خود ديدم و اين سخنان را به گوش خود شنيدم .\r\nحافظ هيثمى نيز به نقل از ترمذى و طبرانى و بزّار به اسنادشان از زيد روايت\r\n\r\n\r\n","description":"","footnote":"\r\n( 1 ) . در نسخه‌ها چنين نگاشته شده است ، ولى صحيح آن « عترت من » مىباشد .\r\n( 2 ) . مجمع الزوايد : 9 / 163 .\r\n","page_name":" 115 ","page_number":115},
  {"content":"\r\n\r\nكرده است كه گفت : رسول خدا امر فرمود تا خار و خاشاك آن زمين را كندند و آنجا را آب‌پاشى كردند . سپس خطبه خواند و به خدا سوگند خورد كه هيچ چيزى تا قيام قيامت واقع نمىشود مگر اينكه ما از آن باخبر مىشويم ، آنگاه خطاب به مردم فرمود : كيست كه به شما از خود شما سزاوارتر است ؟ گفتيم : خدا و رسولش به ما از خود ما سزاوارترند . فرمود : هركه من مولاى اويم ، پس از من على مولاى اوست ، آنگاه دست او را گرفت و گشود و چنين گفت : بار خدايا دوست دار آن‌كس را كه او را دوست دارد و دشمن دار آن‌كس را كه او را دشمن دارد .\r\nحافظ هيثمى رجال اين سند را مورد وثوق و اطمينان دانسته و آنچه را كه ترمذى و نسائى به طريق خودشان روايت كرده‌اند ؛ با ذكر سند از زيد بن ارقم ثبت نموده است . « 1 »\r\nحافظ زرقانى مالكى اين حديث را از زيد بن ارقم روايت كرده و ضياء مقدسى صحت طريق آن را اعلام داشته است و از طريق طبرانى در بخشى از حديث ، اين جمله از فرمايش رسول خدا صلّى اللّه عليه و آله را ذكر نموده كه فرمود : اى مردم ، همانا خدا مولاى من است و من مولاى اهل ايمان هستم ، و من به اهل ايمان از خود آنها سزاوارترم . پس هركس كه من مولاى اويم ، على مولاى اوست . بار خدايا دوست دار آن را كه او را دوست دارد و دشمن دار آن را كه او را دشمن دارد ، و دوستدارش را دوست بدار و با دشمنش دشمنى ورز ، و يارى كن كسى را كه او را يارى كند و خوار گردان كسى را كه او را خوار گرداند ، و او را مدار و محور حق قرار ده . « 2 »\r\nاين حديث را خطيب خوارزمى به اسنادش از حافظ ابو بكر احمد بن حسين بيهقى ، از ابو عبد اللّه حافظ محمّد بن يعقوب ، از فقيه ابو نصر احمد بن سهيل ، از حافظ صالح بن محمّد بغدادى ، از خلف بن سالم ، از يحيى بن حمّاد ، از ابو عوانه ، از سليمان اعمش ، از حبيب بن ابى ثابت ، از ابو طفيل ، از زيد بن ارقم « 3 » به لفظ حافظ نسائى روايت كرده است « 4 »\r\n\r\n\r\n","description":"","footnote":"\r\n( 1 ) . مجمع الزوايد : 9 / 105 .\r\n( 2 ) . شرح المواهب : 7 / 13 .\r\n( 3 ) . اين همان سند حاكم است كه پيش از اين مذكور افتاده و وى صحت آن را بيان داشته است . ر ك : الغدير ( متن عربى / چ 5 ) : 1 / 31 .\r\n( 4 ) . المناقب 93 .\r\n","page_name":" 116 ","page_number":116},
  {"content":"\r\n\r\nكه پيش از اين بدان اشارت رفت . « 1 »\r\nو ابن عبد البرّ و ابو الحجاج در تهذيب الكمال فى اسماء الرجال و ابن كثير شامى از حبيب بن ابى ثابت ، از ابو طفيل ، از زيد به طريق نسائى اين حديث را روايت نموده‌اند « 2 » و ابن كثير به نقل از ذهبى گفته كه اين حديث صحيح است . همو از ابو طفيل و يحيى بن جعده و ابو عبد اللّه ميمون ، از زيد روايت كرده و گفته است كه اين اسناد نيكو و رجال آن مورد وثوق و اعتمادند . « 3 » وى نيز از طريق غندر ، از شعبه ، از سلمة بن كهيل ، از ابو طفيل ، از ابو مريم يا زيد بن ارقم و از طريق احمد به سند و لفظ مذكور در همين كتاب « 4 » آن را ذكر نموده و گفته است : جماعتى از جمله ابو اسحاق سبيعى ، حبيب اسّاف ، عطيّهء كوفى ، ابو عبد اللّه شامى و ابو طفيل ، عامر بن واثله اين حديث را از زيد بن ارقم روايت كرده‌اند . « 5 »\r\nحافظ كنجى شافعى اين حديث را به طريق سه‌گانه احمد بن حنبل روايت كرده « 6 » و پس از ذكر الفاظ او به طرقش گفته است : احمد بن حنبل اين چنين روايت مذكور را در مسند خود با ذكر سند ثبت نموده است كه اگر راوى آن را به يك سند هم ذكر مىكرد ، كافى بود تا چه رسد به اينكه چنين پيشوايى طرق متعدد خود را در بيان اين روايت جمع نموده است و سپس از مشايخ خود [ حفاظ اربعه : شيخ الاسلام ابو محمّد ، عبد اللّه بن ابى الوفاء محمّد الباذرائى و قاضى ابو الفضايل عبد الكريم بن عبد الصمد انصارى و ابو الغيث ، فرج بن عبد اللّه قرطبى و ابو الفتح نصر اللّه بن ابى بكر بن ابى الياس كه به جامع ترمذى استناد جسته‌اند 
  ] به اسنادش از سلمة بن كهيل ، از ابو طفيل آن را از زيد روايت كرده است . « 7 »\r\nحديث زيد بن ارقم را سيوطى به نقل از ترمذى و نسائى و ضياء مقدسى « 8 » و\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 30 .\r\n( 2 ) . الاستيعاب : 2 / 473 ؛ البداية و النهاية : 5 / 208 .\r\n( 3 ) . البداية و النهاية : 5 / 209 .\r\n( 4 ) . ر ك : الغدير ( متن عربى / چ 5 ) : 1 / 29 .\r\n( 5 ) . البداية و النهاية : 7 / 348 .\r\n( 6 ) . كفاية الطالب 14 .\r\n( 7 ) . همان 15 .\r\n( 8 ) . ر ك : جمع الجوامع ؛ تاريخ الخلفاء 114 ؛ الجامع الصغير : 2 / 555 .\r\n","page_name":" 117 ","page_number":117},
  {"content":"\r\n\r\nابن حجر « 1 » و نووى « 2 » و ابن حمزهء حرّانى از طبرانى و حاكم به اسنادشان از ابو طفيل ، از زيد « 3 » و نيز از ترمذى و نسائى و ضياء مقدسى به اسنادشان از او روايت كرده‌اند . « 4 » ابن حمزهء حرّانى از قول سيوطى گويد : اين حديث متواتر است و محدّثان بسيارى آن را روايت كرده‌اند ، مانند : متّقى هندى از ترمذى و ضياء مقدسى « 5 » و احمد و نيز به نقل از المعجم الكبير طبرانى « 6 » و همچنين از ابو طفيل ، عامر بن واثله و ابو عبد اللّه ميمون و عطيهء عوفى و ابو الضحى همگى از زيد - به نقل از محمّد بن جرير طبرى در حديث الولاية « 7 » و يزيد بن ابى حيّان ، از زيد « 8 » ؛ طبرانى در المعجم الكبير ؛ ضياء مقدسى از زيد و سى تن از صحابه و خطيب ولى الدينى زكريّا تبريزى از طريق احمد ، از براء بن عازب و زيد . « 9 » سبط ابن جوزى گويد : احمد در الفضايل از قول ابن نمير ، از عبد الملك ، از عطيهء عوفى نقل كرده كه گفت : نزد زيد بن ارقم آمدم و به او گفتم : من دامادى دارم كه او از تو حديثى را در شأن على در روز غدير نقل كرده است و دوست دارم آن حديث را از تو بشنوم . گفت :\r\nشما اى اهل عراق ، شما چنان هستيد كه خود دانيد . من به او گفتم : از من باكى نداشته باش و بيمى به دل راه مده . گفت : بلى ، ما در جحفه بوديم كه رسول خدا ظهر هنگام بر ما درآمد ، در حالى كه بازوى على بن ابى طالب را گرفته بود و خطاب به مردم فرمود آيا نمىدانيد كه من به مؤمنين از خودشان سزاوارترم ؟ همگى گفتند : بلى ، چنين است . پس فرمود : هركس كه من مولاى اويم ، على مولاى اوست ، و اين سخن را چهار مرتبه تكرار فرمود . « 10 »\r\nمحمّد بن اسماعيل يمنى در روضة النديّة فى شرح التحفة العلوية بعد از ذكر حديث غدير به طرق گوناگون گويد : فقيه علّامه ، حميد محلّى در محاسن الازهار تمام خطبهء پيامبر اكرم را كه در روز غدير با آن طول و تفصيل ايراد فرمود ، بسند خود ذكر كرده تا\r\n\r\n\r\n","description":"","footnote":"\r\n( 1 ) . ر ك : تهذيب التهذيب : 7 / 337 .\r\n( 2 ) . ر ك : رياض الصالحين 152 .\r\n( 3 ) . البيان و التعريف : 2 / 136 .\r\n( 4 ) . همان : 2 / 230 .\r\n( 5 ) . كنز العمّال : 6 / 152 .\r\n( 6 ) . همان : 6 / 154 .\r\n( 7 ) . همان : 6 / 390 .\r\n( 8 ) . همان : 6 / 102 .\r\n( 9 ) . مشكاة المصابيح 557 .\r\n( 10 ) . تذكرة الخواص 18 .\r\n","page_name":" 118 ","page_number":118},
  {"content":"\r\n\r\nمنتهى مىشود به زيد بن ارقم كه گفت : رسول خدا در بازگشت از حجة الوداع آمد تا در جحفه بين مكّه و مدينه فرود آمد و امر فرمود تا زير درختان عظيم و انبوه آنجا را از خار و خاشاك پاك كردند ، سپس مردم را به نماز فراخواندند . آن روز بسيار گرم و سوزان بود و همگى به سوى آن حضرت روانه شديم ، در حالى كه بعضى از ما قسمتى از رداى خود را بر سر كشيده و قسمتى را از شدت حرارت زمين زير پا نهاده بودند . رسول خدا نماز ظهر را با ما به جا آورد و سپس رو به طرف ما بگردانيد و فرمود : حمد و ستايش مخصوص خداوند است . او را مىستاييم و از او يارى مىجوييم و به او ايمان داريم و بر او توكل مىكنيم . از بدكردارىها و كژانديشىها به خدا پناه مىبريم ، آن خداوندى كه هركس را در اثر سلب عنايت گمراه كرد ، براى او راهنمايى نيست و كسى را كه راهنمايى فرمود ، هرگز گمراه كننده‌اى نخواهد بود ، و گواهى مىدهيم كه معبود لايق پرستش جز ذات مقدس و منزه او نيست و محمّد بنده و فرستادهء اوست . اما بعد ، اى مردم ، بدانيد كه هيچ پيامبرى را جز نيمى از عمر پيامبر پيش از او نيست ، چنان كه عيسى بن مريم چهل سال در ميان قوم خود زيست و من نيز در مدّت بيست سال شريعت خود را اجرا نمودم . آگاه باشيد كه زمان جدايى من از شما نزديك است و من و شما همگى مسئول هستيم . اكنون بگوييد آيا من رسالتم را تبليغ نمودم ؟ در اين هنگام از هرسويى ندايى برخاست و همگى گفتند : شهادت مىدهيم كه تو بندهء خدا و فرستادهء او هستى و هرآينه رسالت خداوندى را تبليغ فرمودى و در راه خدا كوشش كردى و به امر خدا مبادرت ورزيدى و تا آخرين دم بندگى او نمودى . خداى بهترين پاداش را كه به پيغمبرى عطا مىكند ، به تو عطا فرمايد . در اين هنگام فرمود : آيا نه اين است كه به يكتايى خدا گواهى مىدهيد و به اينكه محمّد بنده و فرستادهء اوست و بهشت و دوزخ حق است ، و به تمامى كتاب خدا ايمان داريد ؟ گفتند : آرى . فرمود : من نيز شهادت مىدهم كه به راستى شما را خواندم و شما نيز دعوت مرا تصديق كرديد . آگاه باشيد كه من به ديگر سراى بر شما پيشى مىگيرم و شما پس از من به زودى در كنار حوض بر من وارد مىشويد و هنگامى كه مرا ملاقات مىكنيد ، من از شما بازخواست خواهم كرد كه بعد از من با دو چيز گرانبها و نفيس كه در\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nميان شما بر جاى مىگذارم ، چگونه رفتار كرده‌ايد .\r\nدر اين موقع امر بر ما مشكل شد و ندانستيم آن دو چيز گرانبها و نفيس چيستند ؟ تا اينكه مردى از مهاجران برخاست و گفت : اى رسول خدا ، پدر و مادرم فداى تو باد ، آن دو چيست ؟ فرمود : آن كه بزرگ‌تر است ، كتاب خداست كه رشتهء ارتباطى ميان خداوند و شماست ، آن را محكم نگاه داريد و از آن روى برمگردانيد تا گمراه نشويد ، و آن ديگر كه كوچك‌تر است ، عترت من است . كسانى را كه رو به قبلهء من نمودند و دعوت مرا اجابت كردند ، نكشيد و بر آنان غلبه ننماييد و از آنان واپس نمانيد . همانا من چيزهايى از خداى مهربان و دانا براى ايشان درخواست نمودم و خدا آنها را به من عطا فرمود . يارى كنندهء كتاب خدا و عترت من يارى كنندهء من است و خواركننده آن دو خواركنندهء من . پيرو و دوست آن دو پيرو و دوست من است و دشمن آن دو دشمن من . آگاه باشيد و بدانيد كه هيچ‌يك از اقوام و امّت‌هاى پيش از شما هلاك نشدند مگر به اثر اينكه به خواهشهاى نفسانى تن در دادند و با نبوت به مخالفت و دشمنى برخاستند و دادگستران را كشتند .\r\nسپس دست على بن ابى طالب را گرفت و بالا برد و فرمود : هركه من ولىّ اويم ، اين على ولىّ اوست . بار خدايا دوست بدار آن را كه او را دوست دارد و دشمن دار آن را كه او را دشمن دارد . رسول خدا اين سخن را سه بار تكرار فرمود .\r\nحافظ ابو الحسن على بن مغازلى واسطى شافعى در المناقب اين حديث را عينا با همين الفاظ و حروف و به همين تفصيل روايت كرده گويد : حديث كرد ما را ابو يعلى على بن ابى عبد اللّه علّاف بزّار از عبد السّلام بن عبد الملك بن حبيب بزّاز از عبد اللّه « 1 » محمّد بن عثمان ، از محمّد بن بكر بن عبد الرزاق ، از ابو حاتم ، مغيرة بن محمّد مهلبى ، از مسلم بن ابراهيم ، از نوح بن قيس حدانى ، از وليد بن صالح ، از پسر زن زيد بن ارقم . . . تا پايان حديث مزبور . « 2 »\r\n\r\n\r\n","description":"","footnote":"\r\n( 1 ) . در نسخه‌هايى كه به نظر رسيده چنين است ، امّا ترديدى در اين نيست كه عبارت سند افتادگى دارد .\r\n( 2 ) . ابن بطريق ( م 600 ) كه شرح حالش در لسان الميزان ابن حجر ثبت شده ، حديث مزبور را به نقل از مناقب ابن المغازلى در العمدة 51 آورده است .\r\n","page_name":" 120 ","page_number":120},
  {"content":"\r\n\r\nبدخشانى حديث غدير را به لفظ زيد بن ارقم از طريق احمد و طبرانى « 1 » نيز از ابو نعيم و طبرانى ، از ابو طفيل ، از زيد روايت كرده « 2 » و آلوسى هم در تفسير خود به روايت آن پرداخته است . « 3 » همچنين در بخش مربوط به تابعين به لفظ ابو ليلى كندى حديثى از زيد خواهد آمد .\r\n43 - ابو سعيد زيد بن ثابت ( م 45 - 48 ) . « 4 »\r\nابن عقده در حديث الولاية و ابو بكر جعابى در نخب المناقب حديث غدير را از او روايت كرده‌اند و جزرى شافعى نيز نامبرده را در شمار راويان حديث غدير ذكر نموده است . « 5 »\r\n44 - زيد ( يزيد ) بن شراحيل انصارى .\r\nنامبرده يكى از گواهانى است كه در روز مناشده براى أمير المؤمنين عليه السّلام در باب حديث غدير شهادت داد و حديث او بعدا خواهد آمد . حافظ ابن عقده در حديث الولاية داستان شهادت او را روايت كرده است و ابن اثير و ابن حجر نيز آن را از ابن عقده نقل نموده‌اند « 6 » و خوارزمى در مقتل الامام الحسين و قاضى بهلول بهجت شافعى « 7 » او را در شمار راويان حديث غدير از صحابه ياد كرده‌اند .\r\n45 - زيد بن عبد اللّه انصارى .\r\nابن عقده در حديث الولاية حديث او را با ذكر سند روايت نموده است .\r\n\r\n( حرف س )\r\n46 - ابو اسحاق ، سعد بن ابى وقّاص ( م 54 - 56 يا 58 ) .\r\nحافظ نسائى به اسنادش از مهاجرين مسمار بن سلمه ، از عايشه دخت سعد روايت\r\n\r\n\r\n","description":"","footnote":"\r\n( 1 ) . نزل الابرار 19 .\r\n( 2 ) . همان 21 .\r\n( 3 ) . روح المعانى : 2 / 350 .\r\n( 4 ) . برخى نوشته‌اند كه وى بعد از سال پنجاهم هجرى درگذشته است .\r\n( 5 ) . أسنى المطالب 4 .\r\n( 6 ) . ر ك : اسد الغابة : 2 / 233 ؛ الاصابة : 1 / 567 .\r\n( 7 ) . ر ك : تاريخ آل محمد 67 .\r\n","page_name":" 121 ","page_number":121},
  {"content":"\r\n\r\nكرده كه گفت : از پدرم شنيدم كه مىگفت : شنيدم رسول خدا در روز جحفه دست على را گرفت و خطبه‌اى ايراد كرد و پس از حمد و ثناى خداوند فرمود : اى مردم ، آيا من ولىّ شما هستم ؟ همگى گفتند : آرى ، سپس دست على را بالا برد و فرمود : اين دوستدار من و كسى است كه قرضهاى مرا ادا مىكند . من دوست با كسى هستم كه او را دوست باشد و دشمن كسى هستم كه او را دشمن باشد . « 1 »\r\nنسائى نيز به اسنادش از عبد الرحمن بن سابط ، از سعد آورده كه گفت : در ميان جمعى نشسته بودم كه على را نكوهش كردند . به آنها گفتم : هر آينه از رسول خدا سه خصلت و امتياز براى على بن ابى طالب شنيدم كه اگر يكى از آن خصلت‌ها در من مىبود ، مرا محبوب‌تر از شتران سرخ موى بود . از آن حضرت شنيدم كه فرمود : همانا على براى من به منزلهء هارون است براى موسى جز اينكه پس از من پيغمبرى نخواهد بود و نيز شنيدم كه فرمود : البته ، فردا رايت لشكر اسلام را به كسى مىدهم كه خدا و رسولش را دوست دارد و خدا و رسول هم او را دوست دارند و باز شنيدم كه فرمود :\r\nهركس كه من مولاى اويم ، على مولاى اوست . « 2 »\r\nباز نسائى به اسنادش از مهاجر بن مسمار آورده كه گفت : عايشه دخت سعد از سعد نقل كرده كه گفت : با رسول خدا در راه مكّه بوديم ، در حالى كه وى متوجه آنجا بود . « 3 » چون به غدير خم رسيد ، در آنجا توقف كرد تا آنان كه عقب مانده بودند ، رسيدند و آنان كه پيش‌تر رفته بودند ، بازگشتند . همين كه مردم گرد آمدند پيامبر خطاب به آنان فرمود :\r\nاى مردم ، ولىّ شما و ولى عهده‌دار امورتان كيست ؟ گفتند : خدا و رسولش . اين سؤال و جواب سه بار تكرار شد ، سپس دست على را گرفت و او را به پا داشت و فرمود : هركس كه خدا و رسولش ولىّ اوست ، پس على ولىّ اوست . بار خدايا دوست دار آن را كه او را دوست دارد و دشمن دار آن را كه او را دشمن دارد . « 4 »\r\n\r\n\r\n","description":"","footnote":"\r\n( 1 ) . الخصايص 3 .\r\n( 2 ) . همان 4 .\r\n( 3 ) . در نسخه‌هاى كتاب چنين آمده ، ولى صحيح آن چنين است : در حالى كه متوجه مدينه بود .\r\n( 4 ) . الخصايص 18 .\r\n","page_name":" 122 ","page_number":122},
  {"content":"\r\n\r\nنسائى اين حديث را نيز از عامر بن سعد ، از سعد و به طريق ديگر از ابن عيينه ، از عايشه دخت سعد از سعد روايت كرده است . « 1 »\r\nاين حديث را عبد اللّه بن احمد بن حنبل به اسناد از عبد اللّه بن صقر در سال 299 روايت كرده گويد : حديث كرد ما را يعقوب بن حمدان بن كاسب ، از سفيان ، از ابن ابى نجيح ، از پدرش ، و نيز ربيعهء جرشى از سعد . « 2 »\r\nحافظ بزرگ محمّد بن ماجه به اسنادش از عبد الرحمن بن سابط ، از سعد روايت كرده كه گفت : هنگامى كه معاويه از يكى از سفرهاى حج خود آمده بود ، سعد بر او وارد شد و ديد در آن مجلس نسبت به على زبان به طعن و بدى گشوده‌اند و معاويه نيز كلماتى بر زبان آورد . سعد به خشم آمد و گفت : اين سخنان ناروا را دربارهء مردى مىگويى كه من خود از رسول خدا دربارهء او شنيدم كه فرمود : هركس كه من مولاى اويم ، على مولاى اوست ، و نيز شنيدم كه به او فرمود : تو براى من به منزلهء هارون هستى براى موسى جز اينكه بعد از من پيغمبرى نخواهد بود ، و باز شنيدم كه فرمود : امروز رايت جنگ را به مردى مىسپارم كه خدا و رسول او را دوست دارند . « 3 »\r\nحافظ حاكم از ابو زكريا ، يحيى بن محمّد عنبرى ، از ابراهيم بن ابى طالب ، از على بن منذر ، از ابو فضيل ، از مسلم ملائى ، از خيثمة بن عبد الرحمن ، از سعد روايت نموده كه مردى به او گفت : على بن ابى طالب ترا نكوهش كرد براى اينكه همراهىاش نكردى .\r\nسعد گفت : به خدا قسم ، اين همراهى نكردن رأى من بود كه به خطا پيش گرفتم . همانا به على بن ابى طالب سه امتياز داده شده است كه اگر يكى از آنها به من عطا شده بود ، براى من از دنيا و آنچه كه در دنياست محبوب‌تر بود . هرآينه رسول خدا در روز غدير خم پس از حمد و ثناى خداوند فرمود : آيا مىدانيد كه من به اهل ايمان از خودشان سزاوارترم ؟\r\nگفتيم : آرى . فرمود : بار خدايا هركس كه من مولاى اويم ، على مولاى اوست ، دوست بدار آن را كه او را دوست دارد و دشمن دار آن را كه او را دشمن دارد . على را در روز خيبر نزد\r\n\r\n\r\n","description":"","footnote":"\r\n( 1 ) . الخصايص 18 .\r\n( 2 ) . العمدة ، ابن بطريق 48 .\r\n( 3 ) . سنن ابن ماجة : 1 / 30 .\r\n","page_name":" 123 ","page_number":123},
  {"content":"\r\n\r\nپيامبر آوردند ، در حالىكه چشمان او به علت بيمارى نمىديد . وى درد چشم خود را با رسول خدا در ميان نهاد و رسول خدا بىدرنگ آب دهان خود را به چشم‌هاى او ماليد و دربارهء او دعا فرمود . از بركت دعاى آن حضرت تا هنگام شهادتش ديگر به عارضهء چشم مبتلا نگشت و خيبر به نيروى او گشوده و فتح گرديد و رسول خدا عموى خود عبّاس و جز او را از مسجد بيرون كرد . عباس به او گفت ما را از مسجد بيرون مىكنى ، در صورتى كه وابسته و قبيلهء تو هستيم و على را در مسجد باقى مىگذارى ؟ فرمود : بيرون‌كردن شما از مسجد و باقى گذاردن او در مسجد به ميل و ارادهء شخص من نبوده ، بلكه اين كار به امر خدا انجام يافت . « 1 »\r\nحافظ ابو نعيم به اسنادش از شعبه از حَكَم ، از ابن ابى ليلى ، از سعد بن ابى وقّاص روايت كرده كه گفت : رسول خدا دربارهء على بن ابى طالب سه موهبت و امتياز را ياد كرد كه عبارتند از : حديث رايت « 2 » ، داستان مرغ بريان و حديث غدير خم . « 3 »\r\nحافظ ابن عقده در حديث الولاية به اسنادش از سعيد بن مسيب ، از سعد « 4 » و حافظ ابو محمّد عاصمى در زين الفتى از طريق ابن عقده حديث غدير را روايت كرده‌اند كه عين لفظ آن در حديث تهنيت خواهد آمد .\r\nحافظ طحاوى حنفى به اسنادش از مصعب بن سعد ، از سعد ، از طريق شعبة بن حجاج اين حديث را روايت كرده و دربارهء شعبة بن حجاج گفته است : اين شخص در نقل و ضبط روايت از هرحيث مورد وثوق و اطمينان است . و گفتارش نيز حجّت است . « 5 » حموينى در فرايد السمطين به اسنادش از عايشه دختر سعد ، از پدرش حديث غدير را روايت كرده است و خطيب خوارزمى در مقتل خود و جزرى « 6 » نامبرده را در شمار راويان حديث غدير از صحابه ذكر نموده‌اند .\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 116 .\r\n( 2 ) . با اين عبارت : فردا درفش سپاه را به مردى مىسپارم كه خدا و رسول را دوست دارد .\r\n( 3 ) . حلية الاولياء : 4 / 356 .\r\n( 4 ) . حافظ عاصمى و علامهء حلّى در اجازهء بزرگش آن را از او نقل كرده‌اند .\r\n( 5 ) . مشكل الآثار : 2 / 309 .\r\n( 6 ) . أسنى المطالب 3 .\r\n","page_name":" 124 ","page_number":124},
  {"content":"\r\n\r\nحافظ كنجى شافعى به طريق حافظ يوسف بن خليل دمشقى و حافظ ابو الغنايم ، محمّد بن على نرسى به اسنادشان از ابن جدعان ، از سعيد بن مسيب روايت كرده‌اند كه گفت : به سعد گفتم . . . تا آخرين عبارت كه در حديث تهنيت خواهد آمد . « 1 » كنجى نيز گويد : شيخ الشيوخ عبد اللّه بن عمر حمويه در دمشق به ما خبر داد از قول حافظ ابو القاسم على بن حسن بن هبة اللّه شافعى ، از ابو الفضل فضيلى ، از ابو القاسم خزاعى ، از هيثم بن كليب شاشى ، از احمد بن شدّاد ترمذى ، از على بن قادم ، از اسرائيل ، از عبد اللّه بن شريك از حرث بن مالك كه گفت : به مكّه آمدم و سعد بن ابى وقاص را ملاقات كردم و به او گفتم : آيا منقبتى از على عليه السّلام شنيده‌اى ؟ گفت : چهار منقبت دربارهء على مشاهده نموده‌ام كه اگر يكى از آنها براى من مىبود ، در نزد من محبوب‌تر از اين بود كه مانند نوح مدّتى دراز در دنيا زندگى كنم . همانا رسول خدا ابو بكر را براى ابلاغ سورهء برائت به مشركين قريش فرستاد و او هنوز بيش از يك شبانه روز از مسافت را طى نكرده بود كه رسول خدا به على فرمود : در پى ابو بكر برو و سورهء برائت را از او بگير و تو آن را ابلاغ نما . پس على مأموريت را انجام داد و ابو بكر در حالى كه مىگريست ، برگشت و عرض كرد : يا رسول اللّه ، آيا دربارهء من آيه‌اى نازل شده است ؟ آن حضرت فرمود : جز خير چيزى نيست . هرآينه كسى امرى را جز من و آن‌كس كه از من يا از خاندان من باشد ، تبليغ نمىكند . همچنين ما با رسول خدا در مسجد بوديم كه شب هنگام اين ندا به گوش رسيد : هركه در مسجد است بيرون رود ، مگر آل رسول و آل على . ما خارج شديم ، در حالى كه شتابان پاپوش‌هاى خود را روى زمين مىكشيديم . همين كه صبح شد ، عباس بن عبد المطلّب نزد پيغمبر آمد و گفت : يا رسول اللّه ، عموهاى خود را بيرون كردى و على را نزد خود نگاه داشتى ؟ رسول خدا فرمود : من از پيش خود به اخراج شما و اسكان اين پسر امر نكردم ، خداوند به آن امر فرمود .\r\nراوى گويد : سومين منقبت على اين است كه پيغمبر خدا عمر و سعد را به سوى خيبر فرستاد ، سعد مجروح شد و عمر برگشت . در اين حال ، رسول خدا فرمود : رايت لشكر را\r\n\r\n\r\n","description":"","footnote":"\r\n( 1 ) . كفاية الطالب 16 .\r\n","page_name":" 125 ","page_number":125},
  {"content":"\r\n\r\nبه مردى خواهم داد كه خدا و رسولش را دوست دارد و خدا و رسول نيز او را دوست دارند . آنگاه پيامبر اكرم على را فرا خواند ، عرض كردند : به درد چشم مبتلاست . ناگزير چون على را نزد آن حضرت آوردند ، فرمود : چشم خود را بگشا ، عرض كرد : نمىتوانم .\r\nدر اين هنگام ، رسول خدا با انگشت ابهام آب دهان خود را به چشم‌هاى على ماليد و رايت را به دو سپرد . منقبت چهارم به روز غدير خم اختصاص دارد كه رسول خدا پس از ايراد سخنانى رسا و شيوا فرمود : اى مردم ، آيا من به اهل ايمان از خودشان سزاوارتر نيستم ؟ و اين سخن را سه بار تكرار فرمود . همه گفتند : آرى ، هستى . فرمود : يا على ، نزديك بيا . چون على نزديك شد ، رسول خدا دست او را گرفت و بالا برد ، چندان كه سفيدى زير بغلش نمودار شد ، آنگاه گفت : هركس كه من مولاى اويم ، على مولاى اوست ، و اين سخن را نيز سه بار تكرار فرمود . حافظ كنجى پس از ذكر اين حديث مىافزايد : اين حديث ، نيكو و از حيث اسناد درست است ، تا آنجا كه گويد : چهارم حديث غدير خم است كه ابن ماجه و ترمذى آن را از محمّد بن بشّار ، از محمّد بن جعفر روايت كرده‌اند . « 1 »\r\nحافظ هيثمى از طريق بزّار ، از سعد روايت كرده كه گفت : رسول خدا دست على را گرفت و فرمود : آيا من به مؤمنان از خودشان سزاوارتر نيستم ؟ هركس كه من ولىّ اويم ، على ولى اوست . سپس هيثمى گويد : اين حديث را بزّار روايت كرده و رجال آن همگى مورد اعتماد و وثوق هستند . « 2 »\r\nابن كثير شامى به نقل از كتاب الغدير ابن جرير طبرى ، از ابو الجوزاء احمد بن عثمان ، از محمّد بن خالد ، از عثمه ، از موسى بن يعقوب زمعى كه مردى متصف به صداقت و راستى ، از مهاجر بن مسمار ، از عايشه دختر سعد ، از سعد روايت كرده كه گفت : شنيدم رسول خدا در روز جحفه ، در حالى كه دست على را گرفته بود ، پس از اداى خطبه خطاب به مردم فرمود : آيا من ولىّ شما هستم ؟ گفتند : آرى ، سپس دست على را بالا برد و فرمود : اين دوستدار من و كسى است كه قرضهاى مرا ادا مىكند و خداى تعالى دوست\r\n\r\n\r\n","description":"","footnote":"\r\n( 1 ) . كفاية الطالب 151 .\r\n( 2 ) . مجمع الزوايد : 9 / 107 .\r\n","page_name":" 126 ","page_number":126},
  {"content":"\r\n\r\nكسى است كه او را دوست بدارد . استاد ما ذهبى گويد : اين حديث نيكو و داراى غرابت است ، سپس ابن جرير از يعقوب بن جعفر بن ابى كثير ، از مهاجر بن مسمار آن را روايت نموده و پس از ذكر حديث آورده است كه آن جناب ايستاد تا آنان كه بازمانده بودند ، ملحق شدند و آنان كه پيش‌تر رفته بودند ، به امر او بازگشتند ، آنگاه به ايراد خطبه پرداخت . « 1 »\r\nابن كثير گويد : حسن بن عرفهء عبدى ، از محمّد بن خازم ابو معاويهء ضرير ، از موسى بن مسلم شيبانى ، از عبد الرحمن بن سابط ، از سعد بن ابى وقاص روايت كرده كه گفت :\r\nمعاويه از يكى از سفرهاى حج خود بازگشت و سعد بن ابى وقاص نزد او آمد . در آن هنگام نام على را بردند و سعد گفت : سه خصلت و مزيت براى اوست كه اگر يكى از آنها براى من مىبود ، نزد من از دنيا و آنچه در دنياست ، محبوب‌تر بود . شنيدم رسول خدا فرمود : هركس كه من مولاى اويم ، على مولاى اوست . اين حديث به لفظ ابن ماجه پيش از اين مذكور افتاد . « 2 » ابن كثير گفت : گرچه سند آن را ذكر نكرده‌اند ، امّا اسناد آن نيكوست . « 3 »\r\nاين حديث را به طريق سعد ، جمال الدين سيوطى از طبرانى روايت كرده است . « 4 » و متّقى هندى از ابو نعيم در فضايل الصحابة « 5 » و از ابن جرير طبرى « 6 » و همچنين وصّابى در الاكتفاء فى فضايل الاربعة الخلفاء به نقل از ابن ابى عاصم و سعيد بن منصور در سنن آن دو به اسنادشان و بدخشانى از طبرانى « 7 » و ابو نعيم در فضايل الصحابة آن را از سعد روايت نموده‌اند ، و سعد بن ابى وقاص يكى از عشرهء مبشّره است « 8 » كه حافظ ابن المغازلى در مناقب خود و خطيب خوارزمى در مقتل الامام الحسين آنها را از جملهء راويان حديث\r\n\r\n\r\n","description":"","footnote":"\r\n( 1 ) . البداية و النهاية : 5 / 212 .\r\n( 2 ) . ر ك : الغدير ( متن عربى / چ 5 ) : 1 / 39 .\r\n( 3 ) . البداية و النهاية : 7 / 340 .\r\n( 4 ) . جمع الجوامع ؛ تاريخ الخلفاء 114 .\r\n( 5 ) . كنز العمّال : 6 / 154 .\r\n( 6 ) . همان : 6 / 405 .\r\n( 7 ) . نزل الابرار 20 .\r\n( 8 ) . علماى اهل سنت در احاديث خود ده نفر از صحابه را نام برده و از پيامبر اكرم روايت كرده‌اند كه آن حضرت اين ده نفر را به بهشت بشارت داده است . ( م )\r\n","page_name":" 127 ","page_number":127},
  {"content":"\r\n\r\nغدير به شمار آورده‌اند .\r\n47 - سعد بن جنادهء عوفى ، پدر عطيهء عوفى .\r\nابن عقده در حديث الولاية و قاضى ابو بكر جعابى در نخب المناقب حديث غدير را از او روايت كرده‌اند و خوارزمى در مقتل خود او را در شمار راويان حديث غدير از صحابه ثبت نموده است .\r\n48 - سعد بن عبادهء انصارى خزرجى ( م 14 يا 15 ) .\r\nنامبرده يكى از نقباى دوازده‌گانه است كه ابو بكر جعابى در نخب المناقب حديث او را دربارهء غدير خم روايت كرده است .\r\n49 - ابو سعيد ، سعد بن مالك انصارى خدرى ( م 63 - 65 يا 74 ) كه در بقيع مدفون است .\r\nحافظ ابن عقده در حديث الولاية به اسناد از سهم بن حصين اسدى روايت كرده كه گفت : من و عبد اللّه بن علقمه با هم به مكّه آمديم و عبد اللّه مدتها بود كه بسيار به على ناسزا مىگفت . به او گفتم : آيا مايل هستى با اين شخص ، يعنى ابو سعيد خدرى تجديد عهدى كنى ؟ گفت : آرى . پس نزد ابو سعيد آمديم و عبد اللّه به او گفت : آيا دربارهء على منقبت و فضيلتى شنيده‌اى ؟ گفت : آرى ، پس از آنكه براى تو بيان كردم ، از مهاجر و انصار و قريش نيز آن را سؤال كن تا صدق و حقيقت آن بر تو روشن شود . رسول خدا روز غدير خم با سخنانى رسا و شيوا فرمود : آيا من به مؤمنان از خودشان سزاوارتر نيستم ؟ گفتند :\r\nبلى ، و اين پرسش را سه بار تكرار كرد . سپس فرمود : يا على نزديك بيا . پس رسول خدا دستهاى على را بالا برد چندان كه سفيدى زير بغلش نمودار شد ، آنگاه گفت : هركس كه من مولاى اويم ، على مولاى اوست . سهم بن حصين اسدى گويد : عبد اللّه بن علقمه به ابو سعيد گفت : تو اين سخنان را از رسول خدا شنيدى ؟ ابو سعيد گفت : بلى ، و اشاره به دو گوش و سينه خود نمود . كنايه از اينكه با دو گوش شنيدم و در سينه آن را حفظ نمودم .\r\nعبد اللّه بن شريك گفت : پس از اين جريان ، عبد اللّه بن علقمه و ابن حصين نزد ما آمدند و پس از آنكه فريضهء ظهر را در هواى گرم به جا آورديم ، عبد اللّه بن علقمه گفت : من به\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nسوى خدا باز مىگردم و از ناسزاهايى كه به على گفته‌ام ، طلب آمرزش مىنمايم . وى سه بار اين كلمات را بر زبان آورد .\r\nحافظ ابو بكر بن مردويه به اسنادش از ابو سعيد روايت كرده كه گفت : روزى كه در غدير خم رسول خدا مردم را نزد خود فرا خواند ، امر كرد تا خار و خاشاك زير درختان را زدودند . آن روز پنجشنبه بود « 1 » و رسول خدا مردم را به سوى على دعوت فرمود . تمام حديث ضمن شرح آيهء اكمال ذكر خواهد شد .\r\nحافظ ابو نعيم در كتاب ما نزل من القرآن فى على به اسنادش از ابو سعيد روايت كرده كه گفت : پيغمبر مردم را در غدير خم به سوى على دعوت كرد و امر فرمود تا خار و خاشاك زير درختان را كندند و جمع‌آورى كردند . تمام عبارت حديث به خواست خدا با ذكر سند بعدا خواهد آمد . حافظ ابو سعيد مسعود بن ناصر سجستانى در كتاب الولاية در آنچه كه با ذكر سند از ابو سعيد انصارى نقل كرده ، همين روايت را كه از حيث متن و سند موافق با روايت ابو نعيم است ، بيان نموده كه در آينده ذكر خواهد شد . آنچه را هم كه حافظ ابو القاسم عبيد اللّه حسكانى با ذكر سند بيان نموده نيز از حديث متن و سند با نامبردگان موافق و مطابق است و آن نيز به خواست خدا خواهد آمد .\r\nحافظ ابو الفتح محمّد بن على نطنزى در الخصايص العلوية از حسن بن احمد مهرى ، از احمد بن عبد اللّه بن احمد از محمّد بن احمد بن على ، از محمّد بن عثمان بن ابى شيبه ، از يحيى حمّانى ، از قيس بن ربيع ابو هارون عبدى ، از ابو سعيد خدرى روايت كرده كه گفت : رسول خدا مردم را در غدير خم به سوى على دعوت كرد و امر فرمود تا خار و خاشاك زير درختان را روفتند ، و آن روز پنجشنبه بود . پس على را طلبيد و بازوى او را گرفت و بالا برد چندان كه مردم زير بغل رسول خدا را ديدند و هنوز پراكنده نشده بودند\r\n\r\n\r\n","description":"","footnote":"\r\n( 1 ) . در بيان جمعى از راويان حديث غدير چنين وارد شده به طورى كه بر آن واقف خواهيد شد . اين امر موافقت ندارد با اجماع عموم مورخان بر اينكه روز عرفه ، يعنى نهم ذيحجه در سال حجة الوداع جمعه بوده است كه بنابراين ، روز غدير كه هجدهم ذيحجه است ، روز يكشنبه بوده و باز اين مطلب با نص و تصريح مورخان به اينكه اول ذيحجه روز پنجشنبه بوده است ، جمع نمىشود .\r\n","page_name":" 129 ","page_number":129},
  {"content":"\r\n\r\nكه اين آيه نازل شد : امروز دين شما را به كمال رسانيدم و نعمت خود بر شما تمام كردم و اسلام را دين شما برگزيدم . « 1 » پس رسول خدا كه از فرط سرور و شادى بر اكمال دين و اتمام نعمت و خشنودى پروردگار به رسالت خود و ولايت على پس از خود ، تكبير گفت فرمود : هركس كه من مولاى اويم ، على مولاى او خواهد بود . بار خدايا دوست دار آنكس را كه او را دوست دارد و دشمن دار آنكس كه او را دشمن دارد ، و يارى فرما آن را كه او را يارى نمايد و خوار گردان آن را كه او را خوار گرداند . در اين هنگام حسّان بن ثابت عرض كرد : يا رسول اللّه ، به من اجازت فرما تا دربارهء على ابياتى بگويم و شما آنها را بشنويد . رسول خدا فرمود : بگو به ميمنت و مباركى كه از طرف خداوند شامل حال شده است . پس حسان به پا خاست و گفت : اى گروه قريش ، گفتار مرا با حضور رسول خدا در مورد ولايت ثابت و قطعى بشنويد :\r\n يناديهم يوم الغدير نبيّهم * بخمّ و أسمع بالرّسول مناديا « 2 » \r\nحديث غدير به روايت ابو سعيد خدرى را اين بزرگان روايت كرده‌اند : نيشابورى « 3 » ؛ حموينى در فرايد السمطين به دو طريق از عبدى ؛ خوارزمى از ابو هارون عبدى « 4 » ؛ ابن صباغ مالكى « 5 » ؛ حافظ هيثمى از طريق طبرانى در المعجم الاوسط « 6 » ؛ ابن كثير به نقل از ابن مردويه ، از طريق ابو هارون عبدى « 7 » و نيز از ابن مردويه و ابن عساكر « 8 » ؛ سيوطى در جمع الجوامع و تاريخ « 9 » و تفسيرش از طريق ابن مردويه و ابن عساكر « 10 » ؛ و نيز از ابن ابى حاتم سجستانى و ابن مردويه و ابن عساكر « 11 » ؛ متقى هندى از عطيهء عوفى ، از ابو سعيد ، از طريق ابن جرير طبرى به لفظ زيد بن ارقم كه در حديث زيد از طريق نسائى مذكور شد ، و\r\n\r\n\r\n","description":"","footnote":"\r\n( 1 ) . مائدة 5 / 3 .\r\n( 2 ) . ترجمهء اين بيت و دنبالهء آن در بخش غديريه‌سرايان سدهء نخست خواهد آمد .\r\n( 3 ) . ر ك : تفسير نيشابورى : 6 / 194 .\r\n( 4 ) . المناقب 80 .\r\n( 5 ) . ر ك : الفصول المهمّة 27 .\r\n( 6 ) . مجمع الزوايد : 9 / 108 .\r\n( 7 ) . تفسير ابن كثير : 2 / 14 .\r\n( 8 ) . البداية و النهاية : 7 / 349 ، 350 .\r\n( 9 ) . ر ك : تاريخ الخلفاء 114 .\r\n( 10 ) . الدرّر المنثور : 2 / 259 .\r\n( 11 ) . همان : 2 / 298 .\r\n","page_name":" 130 ","page_number":130},
  {"content":"\r\n\r\nنيز از عميرة بن سعد ، راجع به گواهى دادن ابو سعيد در روز مناشدهء رحبه دربارهء امير المؤمنين عليه السّلام به حديث غدير « 1 » ؛ بدخشانى از طريق طبرانى « 2 » ؛ آلوسى از سيوطى ، از ابن ابى حاتم و ابن مردويه و ابن عساكر « 3 » ؛ عبده از ابن ابى حاتم و ابن مردويه و ابن عساكر « 4 » و بدر الدين محمود ، معروف به ابن العينى حنفى در عمدة القارى از طريق حافظ واحدى ، از عطيهء عوفى ، از ابو سعيد . البته ، الفاظ روايات اين گروه به خواست خدا در جاهاى خود ذكر خواهد شد . افزون بر اين ، جزرى هم ابو سعيد خدرى را در شمار راويان حديث غدير از صحابه ثبت كرده است .\r\n50 - سعيد بن زيد قرشى عدوى .\r\nنامبرده يكى از عشرهء مبشّره است كه حافظ ابن المغازلى در مناقب خود آنان را جزو يكصد تن از راويان حديث غدير به طرق خود به شمار آورده است .\r\n51 - سعيد بن سعد بن عبادهء انصارى .\r\nحافظ ابن عقده در كتاب حديث الولاية واقعهء غدير را از او روايت كرده است .\r\n52 - ابو عبد اللّه ، سلمان فارسى ( م 36 يا 37 ) كه در حدود سيصد سال زيست .\r\nحافظ ابن عقده در حديث الولاية و جعابى در نخب المناقب و حموينى شافعى « 5 » واقعهء غدير را به طرق خود با ذكر سند از او روايت كرده‌اند و شمس الدين جزرى شافعى نيز نامبرده را در شمار راويان حديث غدير از صحابه ذكر نموده است . « 6 »\r\n53 - ابو مسلم سلمة بن عمرو بن اكوع اسلمى ( م 74 ) .\r\nابن عقده در حديث الولاية حديث غدير را از او روايت كرده است .\r\n54 - ابو سليمان سمرة بن جندب فزارى ( م 58 - 60 ) كه هم پيمان انصار بوده و در بصره درگذشته است .\r\nبه طورى كه در حديث الولاية ابن عقده و نخب المناقب جعابى مذكور است ، نامبرده\r\n\r\n\r\n","description":"","footnote":"\r\n( 1 ) . كنز العمّال : 6 / 390 .\r\n( 2 ) . نزل الابرار 20 .\r\n( 3 ) . روح المعانى : 2 / 349 .\r\n( 4 ) . تفسير المنار : 6 / 463 .\r\n( 5 ) . فرايد السمطين ، باب پنجاه و هشتم .\r\n( 6 ) . أسنى المطالب 4 .\r\n","page_name":" 131 ","page_number":131},
  {"content":"\r\n\r\nيكى از راويان حديث غدير است و شمس الدين جزرى شافعى نيز نامبرده را در شمار راويان حديث غدير از صحابه ياد كرده است . « 1 »\r\n55 - سهل بن حنيف انصارى اوسى ( م 38 ) .\r\nحافظ ابن عقده به طريق خود و با ذكر سند و نيز جعابى حديث غدير را از او روايت كرده‌اند و ابن اثير نامبرده را در شمار كسانى كه روز رحبه دربارهء على شهادت داده‌اند و نامشان در حديث اصبغ بن نباته خواهد آمد ، آورده و گفته كه ابو موسى آن را با ذكر سند روايت نموده است . « 2 » جزرى شافعى هم او را از جملهء راويان حديث غدير از صحابه به شمار آورده است . « 3 »\r\n56 - ابو العباس ، سهل بن سعد انصارى خزرجى ساعدى ( م 91 ) كه در سن صد سالگى وفات يافته است .\r\nنامبرده از كسانى است كه در حديث مناشده دربارهء على ، به حديث غدير شهادت داده‌اند و حديث مزبور به طريق ابو طفيل خواهد آمد . سمهودى حديث غدير را در جواهر العقدين از طريق ابن عقده آورده است . و قندوزى حنفى آن را از سمهودى روايت نموده است . « 4 » و قاضى بهلول بهجت شافعى او را در شمار راويان حديث غدير ياد كرده است . « 5 »\r\n\r\n( حرف ص ، ض )\r\n57 - ابو امامهء صدرى ، ابن عجلان باهلى ( م 86 ) كه در شام زيست و در همان جا درگذشت .\r\nوى در شمار كسانى است كه ابن عقده در حديث الولاية حديث غدير را با ذكر سند از ايشان روايت نموده است .\r\n\r\n\r\n","description":"","footnote":"\r\n( 1 ) . اسنى المطالب 4 .\r\n( 2 ) . اسد الغابة : 3 / 307 .\r\n( 3 ) . أسنى المطالب 4 .\r\n( 4 ) . ينابيع المودّة 38 .\r\n( 5 ) . تاريخ آل محمّد 67 .\r\n","page_name":" 132 ","page_number":132},
  {"content":"\r\n\r\n58 - ضميرهء اسدى .\r\nروايت او در حديث الولاية و همچنين در كتاب الغدير ، تأليف منصور رازى آمده و نام او در كتاب الغدير ، ضمرة بن الحديد ذكر شده است و گمان مىكنم كه وى ضميرة بن جندب يا ضميرة بن حبيب باشد .\r\n\r\n( حرف ط )\r\n59 - طلحة بن عبيد اللّه تميمى ( م 36 ) كه به روز جمل در سن شصت و سه سالگى كشته شد .\r\nنامبرده در روز جمل براى امير المؤمنين به حديث غدير شهادت داده است و مسعودى « 1 » و حاكم « 2 » و خوارزمى « 3 » و حافظ هيثمى « 4 » و سيوطى در جمع الجوامع و ابن حجر به نقل از حافظ نسائى « 5 » و متقى هندى به نقل از حافظ ابن عساكر « 6 » ، و نيز به نقل از مستدرك حاكم « 7 » ، غير از حديث مناشدهء روز جمل ، آن را از او روايت نموده‌اند . در مورد حديث مزبور طرق بسيار ديگرى نيز در دست است كه عين الفاظ آنها در حديث مناشدهء روز جمل خواهد آمد .\r\nحافظ عاصمى در زين الفتى فى شرح سورة هل اتى از محمّد بن ابى زكريا ، از ابو الحسن محمّد بن ابى اسماعيل علوى ، از محمّد بن عمر بزّاز ، از عبد اللّه بن زياد مقبرى ، از پدرش ، از حفص بن عمر عمرى ، از غياث بن ابراهيم ، از طلحة بن يحيى ، از عمويش عيسى ، از طلحة بن عبيد اللّه روايت كرده كه گفت : پيغمبر فرمود : هركس كه من مولاى او هستم ، على مولاى اوست .\r\nابن كثير حديث غدير را با ذكر سند به لفظ براء بن عازب روايت نموده و گفته است :\r\n\r\n\r\n","description":"","footnote":"\r\n( 1 ) . ر ك : مروج الذهب : 2 / 11 .\r\n( 2 ) . ر ك : المستدرك : 3 / 171 .\r\n( 3 ) . ر ك : المناقب 112 .\r\n( 4 ) . ر ك : مجمع الزوايد : 9 / 107 .\r\n( 5 ) . تهذيب التهذيب : 1 / 391 .\r\n( 6 ) . كنز العمال : 6 / 83 .\r\n( 7 ) . همان : 6 / 154 .\r\n","page_name":" 133 ","page_number":133},
  {"content":"\r\n\r\nاين حديث از سعد و طلحة بن عبيد اللّه و جابر بن عبد اللّه به چند طريق ، و از ابو سعيد خدرى و حبشى بن جناده و جرير بن عبد اللّه و عمر بن خطاب و ابو هريره نيز روايت شده است . « 1 » حافظ ابن المغازلى در مناقب خود عشرهء مبشره را جزو يكصد تن از راويان حديث غدير شمرده كه طلحهء نامبرده از آنهاست و جزرى شافعى او را در شمار راويان حديث غدير از صحابه ذكر كرده است . « 2 »\r\n\r\n( حرف ع )\r\n60 - عامر بن عمير نميرى .\r\nابن عقده در حديث الولاية حديث غدير را با ذكر سند از او روايت كرده و ابن حجر نيز به روايت آن از موسى بن اكتل بن عمير نميرى ، از عمويش عامر پرداخته است . « 3 »\r\n61 - عامر بن ليلى بن ضمره .\r\nحافظ ابن عقده در حديث الولاية با ذكر سند حديث مزبور را به اسنادش از او روايت كرده و ابن اثير به طريق ابو موسى از ابو طفيل ، از او روايت نموده كه گفت : چون رسول خدا از حجة الوداع برگشت ، آمد تا در روز غدير خم به جحفه رسيد كه مسجدى معروف در آنجاست . پس خطاب به مردم فرمود : . . . تا پايان حديث . « 4 »\r\nابن صباغ مالكى به نقل از كتاب الموجز ، تأليف حافظ اسعد بن ابى الفضايل به سند خود تا منتهى شود به عامر ، و ابن حجر به نقل از كتاب الموالات ، تأليف ابن عقده از طريق عبد اللّه بن سنان ، از ابو طفيل ، از حذيفة بن اسيد و عامر بن ليلى روايت كرده كه گفتند :\r\nچون رسول خدا از حجة الوداع بازگشت ، آمد تا به جحفه رسيد . . . تا پايان حديث . « 5 » اين حديث را ابو موسى با ذكر سند روايت كرده است و سمهودى به نقل از حافظ ابن عقده و ابو موسى و ابو الفتوح عجلى به طرقشان از عامر و حذيفة بن اسيد روايت نموده كه گفتند :\r\n\r\n\r\n","description":"","footnote":"\r\n( 1 ) . البداية و النهاية : 7 / 349 .\r\n( 2 ) . أسنى المطالب 3 .\r\n( 3 ) . الاصابة : 2 / 255 .\r\n( 4 ) . اسد الغابة : 3 / 92 .\r\n( 5 ) . الاصابة : 2 / 257 .\r\n","page_name":" 134 ","page_number":134},
  {"content":"\r\n\r\nچون رسول خدا از حجة الوداع بازگشت ، آمد تا به جحفه رسيد و دستور داد كه در زير درختان انبوه آن صحرا فرود نيايند . پس از آنكه مردم در جايگاههاى خود فرود آمدند و مستقر شدند ، رسول خدا گروهى را فرستاد تا زير درختان را از خار خاشاك پاك كردند و شاخه‌هاى آويزان بر سر مردم را كوتاه نمودند . هنگامى كه بانگ نماز بلند شد ، رسول خدا در زير درختان مزبور نماز خواند . اين واقعه در روز غدير خم صورت گرفت و خم در جحفه است كه مسجد معروفى دارد . آنگاه پيامبر رو به سوى مردم گردانيد و خطاب به آنان فرمود : هر آينه خداوند مهربان و دانا مرا آگاه فرمود كه هيچ پيغمبرى بيش از نيمى از عمر پيغمبر پيش از خود زيست نمىكند و من گمان دارم كه به زودى به سراى ديگر دعوت شوم و اجابت نمايم و همانا من در امر تبليغ مسئول هستم و شما در پيروى و تبعيت مسئول هستيد . آيا من تبليغ نمودم ؟ نظر شما چيست ؟ گفتند : ما مىگوييم كه بدرستى تبليغ فرموده و كوشش و نصيحت نموده‌اى . خدا جزاى نيك به شما عطا فرمايد . فرمود : آيا نه چنين است كه شما شهادت به يكتايى خدا مىدهيد و اينكه محمّد بنده و فرستاده اوست ، و بهشت و دوزخ و محشور شدن بعد از مرگ حق است ؟ گفتند :\r\nبلى . فرمود : بار خدايا گواه باش . سپس با سخنانى رسا و شيوا به جلب توجه آنان پرداخت و فرمود : آگاه باشيد ! همانا خداوند مولاى من است و من به شما از خودتان سزاوارترم . آگاه باشيد ! هركس كه من مولاى او هستم ، اين على مولاى اوست . بعد دست على را گرفت و بالا برد چندان كه همگان او را شناختند . سپس گفت : بار خدايا دوست بدار آن‌كس را كه او را دوست دارد و دشمن دار آن‌كس را كه او را دشمن دارد . در اين هنگام فرمود : اى مردم ، من در انتقال به سراى ديگر بر شما پيشى مىگيرم و شما بر من در كنار حوضى وارد مىشويد كه پهناى آن از مسافت بين بصرى و صنعاء بيش‌تر است .\r\nدر آن حوض به شمارهء ستارگان آسمان قدحهاى سيمين وجود دارد . آگاه باشيد و بدانيد هنگامى كه بر من وارد مىشويد ، شما را دربارهء دو چيز گرانبها و نفيس بازخواست خواهم كرد . پس بينديشيد تا چگونه بعد از من با آن دو رفتار خواهيد نمود . گفتند : يا رسول اللّه ، آن دو چيز گرانبها و نفيس چيست ؟ فرمود : آن كه بزرگ‌تر است ، كتاب\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nخداست كه رشتهء ارتباطى ميان خدا و شماست . آن را محكم بگيريد و دگرگون نسازيد تا بعد از من گمراه نشويد ، و آن ديگر عترت من است . همانا خداوند دانا به من خبر داد كه آن دو از يكديگر جدا نشوند تا مرا ملاقات نمايند .\r\nبه همين لفظ و بيان ، شيخ احمد ابو الفضل بن محمّد با كثير مكى شافعى در وسيلة المآل فى مناقب الآل حديث مزبور را از حذيفه و عامر روايت كرده و خطيب خوارزمى در مقتل الامام الحسين نامبرده را در شمار راويان حديث غدير از صحابه ذكر نموده است و ابن اثير از عمر بن عبد اللّه بن يعلى ، از پدرش ، از جدش شهادت او را براى على به حديث غدير در روز رحبه روايت كرده است « 1 » كه حديث آن خواهد آمد .\r\n62 - عامر بن ليلى غفارى .\r\nابن حجر او را بعد از عامر بن ليلى بن ضمره جداگانه نام برده و گفته است كه ابن منده نيز او را ذكر كرده و از طريق عمر بن عبد اللّه بن يعلى بن مرّه ، از پدرش ، از جدش آورده كه گفت : شنيدم پيغمبر مىگفت : هركس كه من مولاى اويم ، على مولاى اوست . و پس از آنكه على به كوفه آمد ، مردم را دربارهء حديث غدير سوگند داد و هفده تن ، از جمله عامر بن ليلى غفارى گواهى دادند ، و ابو موسى عنوان كرد كه ممكن است اين عامر همان عامر بن ليلى بن ضمره باشد و ابن اثير نيز به پيروى از او گفته است : او همان عامر بن ليلى بن ضمره است و كلمهء « من » به غلط « ابن » نگاشته شده ، يعنى عامر بن ليلى از قبيلهء ضمره بوده ، نه پسر ضمره ، در اين صورت ، شكى نيست كه هركس غفارى باشد ، از قبيلهء ضمره است ، زيرا غفار پسر مليل و او پسر ضمره بوده است .\r\nالبته ، اگر اختلاف طريق و سند بر ترجيح تعدّد آنها دلالت كند ، مىتوان عامر بن ليلى غفارى و عامر بن ليلى بن ضمره را دو تن به شمار آورد . « 2 »\r\n63 - ابو طفيل عامر بن واثلهء ليثى ( م 100 - 110 ) .\r\nروايت او را اين بزرگان در آثار خود آورده‌اند :\r\nپيشواى حنبليان احمد بن حنبل حديث غدير را با ذكر سند از على بن حكيم ، از\r\n\r\n\r\n","description":"","footnote":"\r\n( 1 ) . اسد الغابة : 3 / 93 .\r\n( 2 ) . اين نظر علامهء امينى ، مؤلف الغدير است . ( و )\r\n","page_name":" 136 ","page_number":136},
  {"content":"\r\n\r\nشريك ، از اعمش ، از حبيب بن ابى ثابت ، از ابو طفيل ، از زيد بن ارقم به لفظ مذكور در حديث زيد « 1 » ، و نيز حديث مناشده در رحبه را ابو طفيل روايت كرده كه به لفظ و سند او خواهد آمد « 2 » ؛ نسائى آن را به اسنادش از او ، از زيد « 3 » ، و نيز از ابن مقدام و محمّد بن سليمان ، از فطر ، از او با ذكر سند « 4 » ؛ ترمذى از سلمة بن كهيل ، از ابو طفيل ، از حذيفة بن اسيد « 5 » ؛ حاكم به طرقى صحيح از ابو طفيل ، از زيد « 6 » ؛ ابو محمّد عاصمى در زين الفتى به اسنادش از فطر حديث مناشده را روايت كرده كه بعدا خواهد آمد ؛ ابن اثير « 7 » ؛ و خوارزمى به اسنادش از او حديث زيد بن ارقم را روايت كرده « 8 » ، و نيز حديث شورا را كه خواهد آمد و متضمن احتجاج و استدلال به حديث غدير است « 9 » ؛ كنجى شافعى كه حديث زيد را روايت كرده است « 10 » ؛ محبّ طبرى « 11 » ؛ ابن حمزهء حنفى دمشقى در البيان و التعريف به نقل از طبرانى و حاكم ؛ ابن كثير از طريق احمد و نسائى و ترمذى « 12 » ؛ و نيز از احمد و نسائى « 13 » ، و همچنين از طريق غندر ، از شعبه ، از سلمة بن كهيل ، از ابو طفيل ، از زيد « 14 » ؛ ابن حجر از حذيفه و عامر به لفظى كه خواهد آمد « 15 » ؛ متقى هندى به نقل از ابن جرير « 16 » ؛ سمهودى در جواهر العقدين و قندوزى حنفى در ينابيع المودّة به نقل از سمهودى .\r\n64 - عايشه دختر ابى بكر بن ابى قحافه همسر پيامبر صلّى اللّه عليه و آله .\r\nابن عقده در حديث الولاية واقعه غدير را با ذكر سند از او روايت كرده است .\r\n65 - عباس بن عبد المطلب بن هاشم ، عموى پيامبر صلّى اللّه عليه و آله ( م 322 ) .\r\n\r\n\r\n","description":"","footnote":"\r\n( 1 ) . مسند احمد بن حنبل : 1 / 118 . نيز ر ك : الغدير ( متن عربى / چ 5 ) : 1 / 30 .\r\n( 2 ) . مسند احمد : 4 / 370 .\r\n( 3 ) . الخصايص 15 .\r\n( 4 ) . همان 17 .\r\n( 5 ) . الجامع الصحيح : 2 / 298 . نيز ر ك : الغدير ( متن عربى / چ 5 ) : 1 / 26 .\r\n( 6 ) . المستدرك : 3 / 109 ، 110 ، 533 . نيز ر ك : الغدير ( متن عربى / چ 5 ) : 1 / 31 .\r\n( 7 ) . ر ك : اسد الغابة : 3 / 92 و 5 / 376 .\r\n( 8 ) . المناقب 93 .\r\n( 9 ) . همان 217 .\r\n( 10 ) . كفاية الطالب 15 .\r\n( 11 ) . ر ك : الرياض النضرة : 2 / 179 .\r\n( 12 ) . البداية و النهاية : 5 / 211 .\r\n( 13 ) . همان : 7 / 246 .\r\n( 14 ) . همان : 7 / 348 .\r\n( 15 ) . الاصابة : 2 / 252 و 4 / 159 .\r\n( 16 ) . كنز العمّال : 6 / 390 .\r\n","page_name":" 137 ","page_number":137},
  {"content":"\r\n\r\nابن عقده به طريق خود با ذكر سند حديث غدير را از او روايت نموده و جزرى نيز او را از جملهء راويان حديث غدير ذكر كرده است . « 1 »\r\n66 - عبد الرحمن بن عبد ربّ انصارى .\r\nنامبرده يكى از شاهدان على عليه السّلام به حديث غدير در روز رحبه است ، چنان كه در حديث اصبغ بن نباته خواهد آمد كه حافظ ابن عقده آن را از او روايت كرده است و ابن اثير و ابن حجر نيز به نقل حديث از ابن عقده پرداخته‌اند . « 2 » قاضى بهلول بهجت شافعى او را از جمله راويان حديث غدير ثبت نموده است . « 3 »\r\n67 - ابو محمّد عبد الرحمن بن عوف قرشى زهرى ( م 31 يا 32 ) .\r\nحديث غدير را ابن عقده به اسنادش در حديث الولاية و منصور رازى در كتاب الغدير از او روايت كرده‌اند . او از عشرهء مبشره است كه حافظ ابن المغازلى آنها را جزو يكصد تن از راويان حديث غدير به طرق خود به حساب آورده و جزرى او را از جملهء راويان حديث غدير ذكر نموده است . « 4 »\r\n68 - عبد الرحمن بن يعمر ديلى « 5 » كه در كوفه مسكن گزيده بود .\r\nابن عقده حديث غدير را در حديث الولاية از او روايت كرده است . نامبرده در مقتل خوارزمى از راويان حديث مزبور به شمار آمده است .\r\n69 - عبد اللّه بن ابى عبد الاسد مخزومى .\r\nابن عقده حديث غدير را از او روايت كرده است .\r\n70 - عبد اللّه بن بديل بن ورقاء كه رئيس قبيلهء خزاعه بوده و در صفين كشته شده است .\r\nنامبرده يكى از شهود امير المؤمنين عليه السّلام است كه در روز ركبان به حديث غدير گواهى داده است ، چنان كه حديث او خواهد آمد .\r\n\r\n\r\n","description":"","footnote":"\r\n( 1 ) . أسنى المطالب 3 .\r\n( 2 ) . اسد الغابة : 3 / 307 و 5 / 205 ؛ الاصابة : 2 / 408 .\r\n( 3 ) . تاريخ آل محمّد 67 .\r\n( 4 ) . أسنى المطالب 3 .\r\n( 5 ) . در نسخه‌ها ديلمى است ، ولى تصحيف و غلط است . و صحيح آن همان ديلى به كسر دال و سكون ياء است .\r\n","page_name":" 138 ","page_number":138},
  {"content":"\r\n\r\n71 - عبد اللّه بن بسر « 1 » مازنى .\r\nابن عقده او را از راويان حديث غدير به شمار آورده است .\r\n72 - عبد اللّه بن ثابت انصارى .\r\nنامبرده به گفتهء اصبغ بن نباته كه بعدا ذكر خواهد شد ، در روز رحبه براى على عليه السّلام به حديث غدير شهادت داده است . قاضى بهلول بهجت شافعى او را از جمله راويان حديث غدير به شمار آورده است . « 2 »\r\n73 - عبد اللّه بن جعفر بن ابى طالب هاشمى ( م 80 ) .\r\nابن عقده حديث غدير را با ذكر سند از او روايت كرده و داستان احتجاج او بر معاويه به حديث غدير خواهد آمد .\r\n74 - عبد اللّه بن حنطب قرشى مخزومى .\r\nسيوطى در احياء الميت از حافظ طبرانى حكايت نموده كه او به اسنادش از مطلب بن عبد اللّه بن حنطب ، از پدرش خطبهء پيامبر اكرم را در جحفه با ذكر سند روايت كرده است .\r\n75 - عبد اللّه بن ربيعه .\r\nخوارزمى در مقتل الامام الحسين او را از راويان حديث غدير به شمار آورده است .\r\n76 - عبد اللّه بن عباس ( م 68 ) .\r\nحافظ نسائى حديث غدير را با ذكر سند از ميمون بن مثنى ، از ابو الوضاح « 3 » كه همان ابو عوانه ، از ابو بلج بن ابى سليم « 4 » ، از عمرو بن ميمون در حديثى طولانى آورده كه گفت :\r\nمن نزد ابن عباس نشسته بودم ، در اين هنگام نه گروه نزد او آمدند و به او گفتند : اى پسر عباس ، يا با ما برخيز و يا مجلس را براى ما از اغيار خالى كن . ابن عباس گفت : با شما\r\n\r\n\r\n","description":"","footnote":"\r\n( 1 ) . در نسخه‌ها عبد اللّه بن بشير آمده كه خطا و اشتباه است .\r\n( 2 ) . تاريخ آل محمّد 67 .\r\n( 3 و 4 ) . كلمهء « ابو » در ابو الوضاح و ابو سليم زايد و صحيح آن وضاح و سليم است .\r\n","page_name":" 139 ","page_number":139},
  {"content":"\r\n\r\nبرمىخيزم . عمرو بن ميمون گويد : ابن عباس در آن هنگام هنوز نابينا نشده بود و سالم بود . پس در كنارى نشستند و با يكديگر سخن گفتند و ما ندانستيم كه چه گفتند . راوى گويد : پس از آن جلسه ابن عباس آمد ، در حالى كه لباس خود را تكان ميداد و اظهار تأسف و انزجار مىكرد و مىگفت : اينان سخنانى ناروا و نكوهش دربارهء مردى گفتند كه بيش از ده فضيلت براى اوست ، بطورى كه براى غير او اين فضايل وجود ندارد . اينان بدگويى از مردى كردند كه پيامبر اكرم دربارهء او فرمود : مردى را براى نبرد با دشمن اعزام مىكنم كه او را خداوند هيچگاه خوار نمىكند و او خدا و رسول او را دوست دارد و خدا و رسول هم او را دوست دارند . در اين موقع شخصى به رايت جنگ نزديك شد و رسول خدا فرمود : على كجاست ؟ گفتند : در آسيا مشغول تهيه آرد است . فرمود كسى ديگر نبود كه آرد تهيه نمايد ؟ ابن عباس گويد : در اين موقع على آمد ، در حالى كه چشم‌هاى او درد مىكرد ، به طورى كه قادر به ديدن نبود . پس رسول خدا در چشمان او دميد و رايت را سه بار حركت داد و آن را به دو سپرد . على پس از نبرد با يهودان و احراز پيروزى ، آمد ، در حالى كه صفيه دختر حىّ را با خود آورد . ابن عباس در ادامه مىگويد : رسول خدا فلان كس را با سورهء توبه فرستاد و على را در پى او روانه ساخت تا سوره را از او گرفت و رسول خدا فرمود : اين سوره را براى مشركان نمىبرد مگر مردى كه از من است و من از او هستم . ابن عباس گويد : پيغمبر به پسرعموهاى خود فرمود : كداميك از شما حاضر است كه با من در دنيا و آخرت دوستى نمايد ؟ همگى سكوت اختيار كردند . ابن عباس گويد : على نيز در ميان آنها نشسته بود و گفت : من براى اين افتخار حاضرم . رسول خدا او را واگذاشت و رو به فرد فرد آنان كرد و اين سؤال را تكرار نمود . باز آنان امتناع ورزيدند و على سخن خود را تكرار كرد . در اين موقع رسول خدا به على فرمود : تو ولىّ من در دنيا و آخرت هستى . در اينجا بود كه ابن عباس گفت : على اول كسى است كه پس از خديجه ايمان آورد . آنگاه افزود : رسول خدا پوشش خود را گرفت و بر على و فاطمه و حسن و حسين نهاد و گفت : هر آينه خداوند اراده فرموده است كه پليدى را از شما اهل بيت ببرد و پاكيزه به نيكوترين وجه‌تان گرداند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nابن عباس گويد : على عليه السّلام جان خود را نثار كرد و لباس پيامبر را پوشيد و در جايگاه او خوابيد . مشركان به طرف رسول خدا تيراندازى مىكردند . پس ابو بكر آمد ، در حالى كه على خوابيده بود و او گمان كرد كه رسول خداست و او را به خطاب يا نبى اللّه صدا زد .\r\nعلى فرمود : همانا پيامبر خدا به طرف چاه ميمون حركت كرد ، او را درياب . ابن عباس گويد : ابو بكر رفت و با رسول خدا داخل غار شد .\r\nدر اين موقع على همانند رسول خدا از طرف مشركان سنگ‌باران مىشد و آن حضرت به خود مىپيچيد و سر خود را در لباس فرو برده و پنهان ساخته بود و تا بامداد سر خود را بيرون نياورد . همين كه صبح شد ، سر خود را بيرون كرد و مشركان در مقام نكوهش او برآمدند و گفتند : چرا تو چنين مىكنى ، در حالى كه وقتى ما دوست تو ، محمد را سنگ مىزديم ، هرگز بر خود نمىپيچيد ؟ ابن عباس به سخنان خود ادامه داد و گفت : رسول خدا در غزوهء تبوك خارج شد و مردم با آن حضرت خارج شدند . على عرض كرد : آيا من مىتوانم به همراه شما خارج شوم ؟ پيغمبر فرمود : نه . در اين موقع على گريان شد و پيامبر فرمود : آيا راضى نيستى كه نسبت به من به منزلهء هارون براى موسى باشى ، جز آنكه پس از من پيغمبرى نخواهد بود ؟ همانا روا نيست كه من بروم مگر آنكه تو به جاى من باشى . ابن عباس گفت : رسول خدا به على فرمود : تو بعد از من ولىّ هرمرد و زن مؤمن خواهى بود .\r\nابن عباس گفت : رسول خدا درهاى حجره‌هاى ما را كه به مسجد باز مىشد ، همه را بست و در حجرهء على را به حال خود گذاشت اين امتياز تنها براى على بود كه هرگاه از حجره‌اش بيرون مىآمد ، در هرشرايطى داخل مسجد مىشد زيرا راه ديگرى نداشت .\r\nهمچنين ابن عباس گفت : رسول خدا فرمود : هركس من مولاى او هستم ، على مولاى اوست . « 1 »\r\nاين حديث را با طول و تفصيلش گروه زيادى از حفّاظ با ذكر سند در تأليفات خود آورده‌اند از جملهء آنهاست : پيشواى حنبليان ، احمد از يحيى بن حمّاد ، از ابو عوانه ، از\r\n\r\n\r\n","description":"","footnote":"\r\n( 1 ) . الخصايص 7 .\r\n","page_name":" 141 ","page_number":141},
  {"content":"\r\n\r\nابو بلج ، از عمرو بن ميمون ، از ابن عباس « 1 » ؛ حافظ حاكم كه با تأكيد بر صحّت اسناد اين حديث ، در مقام ذكر سند آن برنيامده است « 2 » ؛ خطيب خوارزمى به طريق حافظ بيهقى « 3 » ؛ محبّ الدين طبرى « 4 » ؛ حافظ حموينى در فرايد السمطين به اسنادش از ضحاك ، از او به طريق طبرانى ابو القاسم بن احمد ؛ ابن كثير شامى از طريق احمد به سند او ، و نيز از ابو يعلى ، از يحيى بن عبد الحميد ، از ابو عوانه تا آخر سند « 5 » ؛ حافظ هيثمى از احمد و طبرانى « 6 » ، و نيز از ابن عبّاس « 7 » ؛ حافظ كنجى به نقل از احمد « 8 » ؛ ابن عساكر در كتاب الاربعين الطوال و ابن حجر . « 9 »\r\nحافظ محاملى در امالى خود بنا به گفتهء شيخ ابراهيم وصّابى شافعى در كتاب الاكتفاء ، با ذكر سند از ابن عباس روايت كرده كه گفت : چون پيامبر خدا مأمور شد كه على بن ابى طالب را در مقام خود برقرار فرمايد ، پيمبر روانهء مكّه شد و فرمود : ديدم كه مردم به عهد جاهليّت و كفر نزديكند ، چنانچه اين امر را در اين موقعيت انجام دهم ، خواهند گفت كه چون على پسر عم او بود ، از روى علاقهء شخصى اين مقام را به او داد . پس آن حضرت به مكّه رفت و حجة الوداع را به جا آورد و مراجعت فرمود تا به غدير خم رسيد و خداى متعال آيهء تبليغ « 10 » را فرو فرستاد . در اين هنگام منادى از طرف آن حضرت اجتماع عمومى اعلام كرد ، سپس آن جناب به پا خاست و دست على را گرفت و فرمود :\r\nهركس من مولاى اويم ، على مولاى اوست . بار خدايا دوست بدار آن‌كس را كه او را دوست دارد و دشمن دار آن‌كس را كه او را دشمن دارد . اين حديث را بزرگانى بدين\r\n\r\n\r\n","description":"","footnote":"\r\n( 1 ) . مسند احمد بن حنبل : 1 / 331 .\r\n( 2 ) . المستدرك : 3 / 132 .\r\n( 3 ) . المناقب 75 .\r\n( 4 ) . ر ك : الرياض النضرة : 2 / 203 ؛ ذخاير العقبى 87 .\r\n( 5 ) . البداية و النهاية : 7 / 337 .\r\n( 6 ) . مجمع الزوايد : 9 / 108 . هيثمى گويد : رجال طريق احمد همه صحيح است جز ابو بلج فزارى كه در عين ثقه بودن ، نوعى نرمى و مسامحه در نقل روايات از او ديده مىشود .\r\n( 7 ) . مجمع الزوايد : 9 / 108 . هيثمى حديث غدير را از ابن عبّاس روايت كرده گويد : بزّار آن را در اثناى حديثى روايت كرده است و رجال آن همگى مورد وثوق و اعتمادند .\r\n( 8 ) . كفاية الطالب 115 .\r\n( 9 ) . الاصابة : 2 / 509 .\r\n( 10 ) . ر ك : مائدة 5 / 67 .\r\n","page_name":" 142 ","page_number":142},
  {"content":"\r\n\r\nشرح روايت كرده‌اند : متقى هندى به نقل از امالى محاملى « 1 » ؛ جمال الدين عطاء اللّه بن فضل اللّه در اربعين خود به طريق ابن عباس و با همين الفاظ بدون هيچگونه اختلافى ؛ جلال الدين سيوطى به طريق بزّار از ابن عباس « 2 » ؛ قرشى به نقل از امالى مرشد بالله « 3 » و بدخشانى به طريق بزّار و ابن مردويه « 4 » و نيز از طريق احمد و ابن حبّان و حاكم و سمويه . « 5 »\r\nحافظ سجستانى در كتاب الولاية كه آن را تنها به حديث غدير اختصاص داده است ، به اسنادش از ابن عباس با ذكر سند روايت نموده كه گفت : چون پيامبر براى حجة الوداع خارج شد و در جحفه فرود آمد ، جبرئيل نزد او آمد و از طرف خداوند به دو امر كرد كه على را به پا دارد . آن جناب خطاب به مردم فرمود : آيا نه اين است كه معتقديد من به مؤمنان از خودشان سزاوارترم ؟ گفتند بلى يا رسول اللّه . فرمود : هركس كه من مولاى اويم ، على مولاى اوست . بار خدايا دوست بدار آن را كه او را دوست دارد و دشمن دار آن را كه او را دشمن دارد ، دوستدارش را دوست باش و دشمنش را دشمن باش ، يارى كن كسى را كه او را يارى كند و عزيز دار كسى را كه او را عزيز دارد و دستگيرى كن كسى را كه او را دستگيرى نمايد . ابن عباس گفت : به خدا سوگند ، ولايت على بر اين گروه واجب آمد .\r\nابن كثير حديث غدير را از سعيد بن جبير ، از ابن عباس روايت كرده است « 6 » كه در بخش راويان غدير از تابعين ذيل نام ضحاك ، حديثى از او خواهد آمد . اين حديث شريف را حافظ ابن مردويه با ذكر سند ، ابو بكر شيرازى در فى ما نزل من القرآن ، ابو اسحاق ثعلبى در الكشف و البيان ، حاكم حسكانى ، فخر الدين رازى « 7 » ، عز الدين موصلى حنبلى ، نظام الدين نيشابورى « 8 » ، آلوسى « 9 » ، بدخشانى در مفتاح النجاة و غير آنها به طرقشان\r\n\r\n\r\n","description":"","footnote":"\r\n( 1 ) . كنز العمال : 6 / 153 .\r\n( 2 ) . تاريخ الخلفاء 114 .\r\n( 3 ) . شمس الاخبار 38 .\r\n( 4 ) . نزل الابرار 20 .\r\n( 5 ) . همان 21 .\r\n( 6 ) . البداية و النهاية : 7 / 348 .\r\n( 7 ) . مفاتيح الغيب : 3 / 636 .\r\n( 8 ) . غرائب القرآن : 9 / 194 .\r\n( 9 ) . روح المعانى : 2 / 348 .\r\n","page_name":" 143 ","page_number":143},
  {"content":"\r\n\r\nاز ابن عباس روايت كرده‌اند . كه لفظ آنها در بحث از دو آيهء تبليغ و اكمال دين به خواست خدا خواهد آمد .\r\n77 - عبد اللّه بن ابى اوفى علقمهء اسلمى ( م 86 يا 87 ) .\r\nحافظ ابن عقده در حديث الولاية حديث غدير را از او با ذكر سند روايت كرده است .\r\n78 - ابو عبد الرحمن ، عبد اللّه بن عمر بن خطاب عدوى ( م 72 يا 73 ) .\r\nحافظ هيثمى از طريق طبرانى با ذكر سند از عبد اللّه بن عمر روايت كرده كه گفت :\r\nرسول خدا فرمود : هركس من مولاى او هستم ، على مولاى اوست . بار خدايا دوست دار آن‌كس را كه او را دوست دارد و دشمن دار آن‌كس را كه او را دشمن دارد . « 1 »\r\nحديث غدير را حافظ ابن ابى شيبه در سنن خود با ذكر سند ، وصّابى شافعى به نقل از او در الاكتفاء ، سيوطى در جمع الجوامع و تاريخ الخلفاء به نقل از طبرانى « 2 » ، متقى هندى به طريق طبرانى در المعجم الكبير « 3 » ، بدخشانى نيز به همين طريق در نزل الابرار « 4 » و مفتاح النجاة و خطيب خوارزمى در مقتل خود « 5 » روايت كرده‌اند و جزرى نيز نامبرده را جزو راويان حديث غدير از صحابه به شمار آورده است . « 6 »\r\n79 - ابو عبد الرحمن ، عبد اللّه بن مسعود هذلى ( م 32 يا 33 ) كه در بقيع مدفون است .\r\nحافظ ابن مردويه نزول آيهء تبليغ را دربارهء على عليه السّلام در روز غدير با ذكر سند از او روايت كرده است و سيوطى « 7 » و قاضى شوكانى « 8 » و آلوسى بغدادى از سيوطى ، از ابن مردويه از او « 9 » نيز آن را روايت نموده‌اند و خوارزمى و شمس الدين جزرى « 10 » هم او را از جملهء راويان حديث غدير از صحابه به شمار آورده‌اند .\r\n80 - عبد اللّه بن ياميل . « 11 »\r\n\r\n\r\n","description":"","footnote":"\r\n( 1 ) . مجمع الزوايد : 9 / 106 .\r\n( 2 ) . تاريخ الخلفاء 114 .\r\n( 3 ) . كنز العمّال : 6 / 154 .\r\n( 4 ) . نزل الابرار 20 .\r\n( 5 ) . مقتل الامام الحسين ، فصل چهارم .\r\n( 6 ) . أسنى المطالب 4 .\r\n( 7 ) . ر ك : الدرّ المنثور : 2 / 298 .\r\n( 8 ) . ر ك : فتح القدير : 2 / 57 .\r\n( 9 ) . روح المعانى : 2 / 348 .\r\n( 10 ) . أسنى المطالب 4 .\r\n( 11 ) . در نسخه‌ها چنين است و در بعضى از مصادر ( يامين ) ضبط شده است .\r\n","page_name":" 144 ","page_number":144},
  {"content":"\r\n\r\nحافظ ابن عقده در كتاب المفرد فى الحديث به سندى كه به ابراهيم بن محمّد منتهى مىشود ، از جعفر بن محمّد ، از پدرش و ايمن بن نابل بن عبد اللّه بن ياميل از او روايت كرده كه گفت : شنيدم رسول خدا مىفرمود : هركس كه من مولاى اويم ، على مولاى اوست . ابن اثير به طريق حافظ ابو موسى مدينى « 1 » و ابن حجر از طريق حافظ ابن عقده و حافظ ابو موسى « 2 » و قندوزى حنفى اين حديث را از او روايت كرده‌اند . « 3 »\r\n81 - عثمان بن عفان ( م 35 ) .\r\nحافظ ابن عقده در حديث الولاية به اسناد خود و منصور رازى در كتاب الغدير با ذكر سند از او روايت كرده‌اند . او يكى از عشرهء مبشره است كه ابن المغازلى به طرق خود آنها را جزو يكصد تن از راويان حديث غدير به شمار آورده است .\r\n82 - عبيد بن عازب انصارى ، برادر براء بن عازب .\r\nنامبرده از كسانى است كه در روز مناشده در رحبه براى على عليه السّلام به حديث غدير گواهى دادند و داستان رحبه در جاى خود خواهد آمد .\r\n83 - ابو طريف عدى بن حاتم ( م 68 ) كه در سن يكصد سالگى وفات يافت .\r\nحافظ ابن عقده در كتاب حديث الولاية از طريق محمّد بن كثير ، از فطر و ابن جارود ، از ابو طفيل با ذكر سند آورده كه نامبرده از كسانى است كه در روز مناشده در رحبه براى على عليه السّلام به حديث غدير شهادت دادند و سيد نور الدين سمهودى در جواهر العقدين و قندوزى به نقل از سمهودى « 4 » و شيخ احمد مكى شافعى در وسيلة المآل فى مناقب الآل آن را از او روايت كرده‌اند . قاضى بهلول بهجت شافعى او را در شمار راويان حديث غدير ثبت نموده است . « 5 »\r\n84 - عطية بن بسر . « 6 »\r\n\r\n\r\n","description":"","footnote":"\r\n( 1 ) . أسد الغابة : 3 / 274 .\r\n( 2 ) . الاصابة : 2 / 382 .\r\n( 3 ) . ر ك : ينابيع المودة 34 .\r\n( 4 ) . همان 38 .\r\n( 5 ) . تاريخ آل محمّد 67 .\r\n( 6 ) . در نسخه‌ها عطية بن بشير ذكر شده كه خطا و اشتباه است .\r\n","page_name":" 145 ","page_number":145},
  {"content":"\r\n\r\nابن عقده در حديث الولاية واقعهء غدير را با ذكر سند از او روايت كرده است .\r\n85 - عقبة بن عامر جهنى ( م حدود 60 ) كه از طرف معاويه به ولايت مصر منصوب شد و سه سال در اين سمت باقى بود .\r\nحافظ ابن عقده ضمن حديثى كه در مورد شهادت دادن عدى بن حاتم به او نسبت داديم ، شهادت دادن نامبرده را براى على عليه السّلام به حديث غدير در روز رحبه روايت نموده و قاضى بهلول بهجت شافعى نيز او را در شمار راويان حديث غدير ثبت كرده است . « 1 »\r\n86 - امير المؤمنين على بن ابى طالب عليه السّلام .\r\nشعر آن حضرت در غدير مشهور است و راويان مورد وثوق و اعتماد آن را ذكر كرده‌اند كه در بخش غديريه سرايان سدهء نخست با ذكر راويان آن خواهد آمد . همچنين داستان احتجاج آن جناب در روزهاى شورى و جمل به حديث غدير و نيز سوگند دادنش به حديث غدير در روز رحبه از نظر خواهد گذشت .\r\nپيشواى حنبليان ، احمد بن حنبل از حجّاج شاعر ، از شبابه ، از نعيم بن حكيم روايت كرده كه گفت : از ابو مريم و مردى از نديمان على شنيدم كه به نقل از آن حضرت گفتند :\r\nرسول خدا روز غدير خم فرمود : هركس كه من مولاى اويم ، على مولاى اوست . « 2 » اين حديث را ابن كثير « 3 » ، هيثمى از طريق احمد « 4 » ، سيوطى به طريق احمد « 5 » ، ابن حجر « 6 » و بدخشانى از طريق احمد و حاكم « 7 » از آن حضرت روايت كرده‌اند .\r\nحافظ طحاوى از يزيد بن كثير « 8 » ، از محمّد بن عمر بن على ، از پدرش ، از على عليه السّلام با ذكر سند روايت كرده كه پيامبر اكرم در خم زير درخت حضور يافت و چون از قرارگاه خود بيرون آمد دست على را گرفت و خطاب به مردم فرمود : آيا شما شهادت مىدهيد به\r\n\r\n\r\n","description":"","footnote":"\r\n( 1 ) . تاريخ آل محمّد 67 .\r\n( 2 ) . مسند احمد بن حنبل : 1 / 152 .\r\n( 3 ) . البداية و النهاية : 2 / 348 . ابن كثير گويد : اين حديث از طرق متعدّد از على روايت شده است .\r\n( 4 ) . مجمع الزوايد : 9 / 107 . هيثمى گويد : رجال اين حديث همگى مورد وثوق و اعتمادند .\r\n( 5 ) . جمع الجوامع ؛ تاريخ الخلفاء 114 .\r\n( 6 ) . ر ك : تهذيب التهذيب : 7 / 337 .\r\n( 7 ) . مفتاح النجاة ؛ نزل الابرار 20 .\r\n( 8 ) . در مشكل الآثار چنين مذكور است ، ولى در غير آن كثير بن زيد قيد شده است كه درست است .\r\n","page_name":" 146 ","page_number":146},
  {"content":"\r\n\r\nاينكه خداوند پروردگار شماست ؟ گفتند : بلى . فرمود : آيا شما شهادت مىدهيد به اينكه خدا و رسولش به شما از خودتان سزاوارترند و مولاى شما هستند ؟ گفتند : بلى . فرمود :\r\nهركس كه من مولاى او هستم ، على مولاى اوست . همانا من در ميان شما چيزى را بر جاى مىنهم كه اگر آن را بپذيريد و از دست ندهيد ، هرگز پس از من گمراه نشويد :\r\nكتاب خدا كه در دست شماست و اهل بيت من . « 1 »\r\nابن كثير اين حديث را به طريق ابن جرير و ابن ابى عاصم ، به اسناد آن دو از كثير بن زيد ، از محمّد بن عمر بن على ، از پدرش ، از على آورده « 2 » و متقى هندى به نقل از مستدرك حاكم و احمد و المعجم الكبير طبرانى و ضياء مقدسى « 3 » ، و نيز از ابن ابى عاصم « 4 » ، و از ابن راهويه و ابن جرير « 5 » ، و از ابن جرير و ابن ابى عاصم و امالى محاملى « 6 » روايت و صحت آن را احراز كرده است و در لفظ آنها اين جمله مذكور است : هركس خدا و رسولش مولاى او هستند ، على مولاى اوست . اين روايت را وصّابى در الاكتفاء به نقل از سنن ابن ابى عاصم و سنن سعيد بن منصور ، ابن شعبهء نسائى ثبت نموده است .\r\nذهبى از مخول بن ابراهيم ، از جابر بن حرّ ، از ابو اسحاق عمرو ذى مرّ ، از امير المؤمنين على با ذكر سند روايت كرده و گفته است : اين روايت به اسنادى بهتر از اين نيز رسيده « 7 » و حموينى در فرايد السمطين از عمرو ذى مرّ از امير المؤمنين على و همچنين از ابو راشد حرّانى « 8 » ، از آن جناب روايت مزبور را آورده است .\r\nابو نعيم اصفهانى از عبد اللّه بن جعفر ، از احمد بن يونس ضبّى ، از عمار بن نصر ، از ابراهيم بن يسع مكّى ، از جعفر بن محمّد ، از پدرش ، از جدّش ، از امير المؤمنين على آورده\r\n\r\n\r\n","description":"","footnote":"\r\n( 1 ) . مشكل الآثار : 2 / 307 .\r\n( 2 ) . البداية و النهاية : 5 / 211 .\r\n( 3 ) . كنز العمّال : 6 / 154 .\r\n( 4 ) . همان : 6 / 397 .\r\n( 5 ) . همان : 6 / 406 .\r\n( 6 ) . همان : 6 / 399 .\r\n( 7 ) . ميزان الاعتدال : 2 / 303 .\r\n( 8 ) . در نسخه‌هايى كه در دسترس است ، چنين است و همچنين در غير اين نسخه‌ها ، و بنا بر آنچه كه در الخلاصة و التقريب مذكور است ، ضبط اين كلمه حبرانى بضمّ حاء و سكون باء است .\r\n","page_name":" 147 ","page_number":147},
  {"content":"\r\n\r\nاست كه رسول خدا در جحفه خطبه خواند . . . تا آخر حديث . « 1 » به زودى حديث ديگرى خواهد آمد كه آن را حافظ عاصمى در مفاد حديث غدير از آن حضرت با ذكر سند روايت كرده است .\r\n87 - ابو يقظان عمّار بن ياسر عنسى ( م 37 ) كه در صفين شهادت يافته است .\r\nاحتجاج نامبرده بر عمرو بن عاص به حديث غدير به نقل از كتاب نصر بن مزاحم خواهد آمد . « 2 » و در شرح ابن ابى الحديد نيز آمده « 3 » و حموينى به اسنادش حديث غدير را به طريق خود از او روايت نموده است . « 4 » خوارزمى و شمس الدين جزرى « 5 » او را در شمار راويان حديث غدير از صحابه ذكر كرده‌اند و عمّار از ركبان است كه در حديثى كه بعدا خواهد آمد ، براى على عليه السّلام به حديث غدير شهادت داده‌اند .\r\n88 - عمارهء خزرجى انصارى كه در روز واقعهء يمامه كشته شده است .\r\nحافظ هيثمى از طريق بزّار ، از حميد بن عماره روايت نموده كه گفت : از پدرم شنيدم كه مىگفت : از رسول خدا در حالى كه دست على را گرفته بود شنيدم كه فرمود : هركس من مولاى اويم على مولاى اوست . بار خدايا دوست بدار آن‌كس را كه على را دوست دارد و دشمن بدار آن‌كس را كه على را دشمن دارد . وى گويد : اين حديث را بزّار روايت كرده است و با اينكه حميد را نشناختم ، امّا بقيه رجال اين روايت مورد اعتماد و وثوق شناخته شده‌اند . « 6 » حديث مزبور را سيوطى در تاريخش « 7 » و بدخشانى در مفتاح النجاة و نزل الابرار به طريق بزّار از او روايت كرده‌اند .\r\n89 - عمر بن ابى سلمة بن عبد الاسد مخزومى ( م 83 ) ربيب « 8 » پيامبر صلّى اللّه عليه و آله كه مادرش\r\n\r\n\r\n","description":"","footnote":"\r\n( 1 ) . در نسخه موجود افتادگى و تحريف حديث مزبور بر خواننده پوشيده نخواهد بود .\r\n( 2 ) . ر ك : كتاب صفّين 186 .\r\n( 3 ) . ر ك : شرح نهج البلاغة : 2 / 273 .\r\n( 4 ) . فرايد السمطين ، باب چهلم و باب پنجاه و هشتم .\r\n( 5 ) . أسنى المطالب 4 .\r\n( 6 ) . مجمع الزوايد : 9 / 107 .\r\n( 7 ) . تاريخ الخلفاء 65 .\r\n( 8 ) . پسرى كه زوجه از همسر پيشين دارد ، نسبت به شوهر فعلى در اصطلاح عرب ربيب ناميده مىشود . ( م )\r\n","page_name":" 148 ","page_number":148},
  {"content":"\r\n\r\nام سلمه همسر آن حضرت بوده است .\r\nحافظ ابن عقده به اسناد خود حديث غدير را از او روايت نموده است .\r\n90 - عمر بن خطاب كه در سال 23 كشته شده است .\r\nحافظ ابن المغازلى در المناقب به دو طريق از عمران بن مسلم ، از سويد بن ابى صالح ، از پدرش ، از ابو هريره ، از عمر بن خطّاب با ذكر سند روايت نموده كه گفت : رسول خدا فرمود : هركه من مولاى اويم ، على مولاى اوست . اين روايت را سمعانى در فضايل الصحابة به اسناد خود از ابو هريره از او ، و محب الدين طبرى به نقل از مناقب احمد و ابن سمّان به طريق آن دو از او « 1 » ، و نيز به نقل از مناقب احمد و شعبه به اسناد آن دو از او « 2 » ، و حافظ محمّد خواجه پارسا در كتاب فضل الخطاب آورده‌اند . خطيب خوارزمى در مقتل الامام الحسين و ابن كثير شامى « 3 » و شمس الدين جزرى « 4 » نام او را جزو راويان حديث غدير از صحابه ثبت كرده‌اند .\r\nدر مودّة القربى ، تأليف شهاب الدين همدانى ، از عمر بن خطاب مذكور است كه گفت :\r\nرسول خدا على را به طور آشكار منصوب داشت و فرمود : هركس كه من مولاى اويم ، على مولاى اوست . بار خدايا دوست بدار آن را كه او را دوست دارد و دشمن دار آن‌كس را كه او را دشمن دارد ، و خوار گردان آن‌كس را كه او را خوار گرداند و يارى فرما آن‌كس را كه او را يارى نمايد . بار خدايا تو گواه من بر ايشان هستى . عمر بن خطاب به رسول خدا عرض كرد : يا رسول اللّه ، در حالى كه شما اين سخن را بيان مىفرمودى ، جوانى زيبا و خوشبو در كنار من بود و به من گفت : هر آينه رسول خدا پيوندى را برقرار كرد و استوار ساخت كه جز منافق آن را نمىگشايد . پس رسول خدا دست مرا گرفت و فرمود : اى عمر ، اين جوان كه او را در كنار خود يافتى و اين سخن را از او شنيدى ، از جنس آدميان نبود ، بلكه او جبرئيل بود كه خواست گفتار مرا دربارهء على بر شما استوار و مؤكّد نمايد .\r\n\r\n\r\n","description":"","footnote":"\r\n( 1 ) . الرياض النضرة : 2 / 161 ، 244 .\r\n( 2 ) . ذخاير العقبى 67 .\r\n( 3 ) . البداية و النهاية : 7 / 349 .\r\n( 4 ) . أسنى المطالب 3 .\r\n","page_name":" 149 ","page_number":149},
  {"content":"\r\n\r\nاين داستان را قندوزى حنفى نيز از عمر روايت نموده است . « 1 »\r\nابن كثير به نقل از جزء اول كتاب الغدير ، تأليف ابن جرير آورده كه محمود « 2 » بن عوف طائى از عبد اللّه بن موسى ، از اسماعيل بن كشيط « 3 » ، از جميل بن عماره « 4 » ، از سالم بن عبد اللّه بن عمر « 5 » روايت كرده كه گفت : شنيدم رسول خدا در حالى كه دست على را گرفته بود ، فرمود : هركس من مولاى اويم ، پس اين على عليه السّلام مولاى اوست . بار خدايا دوست دار آن را كه او را دوست دارد و دشمن دار آن را كه او را دشمن دارد .\r\n91 - ابو نجيد عمران بن حصين خزاعى ( م 52 ) كه در بصره درگذشته است .\r\nابن عقده در حديث الولاية حديث غدير را با ذكر سند از او روايت كرده و مولوى محمّد سالم بخارى به نقل آن از حافظ ترمذى پرداخته است . خطيب خوارزمى و شمس الدين جزرى « 6 » او را از جملهء راويان حديث غدير از صحابه به شمار آورده‌اند .\r\n92 - عمرو بن حمق خزاعى كوفى ( م 50 ) .\r\nابن عقده حديث غدير را از او روايت كرده و خوارزمى در مقتل الامام الحسين او را از جملهء راويان حديث غدير از صحابه به شمار آورده است .\r\n93 - عمرو بن شراحيل .\r\nخوارزمى در مقتل الامام الحسين نامبرده را از جملهء راويان حديث غدير از صحابه به شمار آورده است .\r\n94 - عمرو بن عاصى .\r\n\r\n\r\n","description":"","footnote":"\r\n( 1 ) . ينابيع المودّة 249 .\r\n( 2 ) . در نسخه‌هاى كتاب چنين مذكور است و صحيح آن محمّد است .\r\n( 3 ) . در نسخه‌ها چنين مذكور است و درست آن نشيط است .\r\n( 4 ) . در نسخه‌ها چنين مذكور است و در تاريخ بخارى به لفظ عامر آمده است . ر ك : الغدير ( متن عربى / چ 5 ) : 1 / 65 .\r\n( 5 ) . ابن جرير گويد : به نظر مىرسد كه بايد « عن » جايگزين « ابن » شود . بنابراين ، سالم بن عبد اللّه بن عمر در كتاب من نيست و صحيح آن سالم بن عبد اللّه از عمر است .\r\n( 6 ) . أسنى المطالب 4 .\r\n","page_name":" 150 ","page_number":150},
  {"content":"\r\n\r\nوى يكى از شعراى غدير است و شعر او ضمن بخش غديريه سرايان سدهء نخست ذكر شده است و به زودى خواهيد يافت استدلال و احتجاج برد را بر او به حديث غدير و اعتراف او را به آن . اين داستان را ابن قتيبه با ذكر سند ثبت كرده است . « 1 » همچنين نامه‌اى كه او در مورد حديث غدير به معاويه نوشت و خوارزمى آن را به اسناد خود ثبت نموده است « 2 » ، خواهد آمد .\r\n95 - عمرو بن مرّة الجهنى ، ابو طلحه يا ابو مريم .\r\nاحمد بن حنبل و طبرانى در المعجم الكبير به اسنادشان از نامبرده روايت نموده‌اند به اينكه : رسول خدا در غدير خم فرمود : هركس من مولاى اويم ، پس على مولاى اوست .\r\nبار خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، و يارى و دستگيرى كن آن‌كس را كه او را يارى و دستگيرى نمايد . اين حديث را متقى هندى به نقل از طبرانى « 3 » ، و شيخ ابراهيم وصّابى شافعى در الاكتفاء و محمّد صدر العالم در معارج العلى و نيز بدخشانى در مفتاح النجاة و نزل الابرار به نقل از احمد و المعجم الكبير طبرانى روايت كرده‌اند .\r\n\r\n( حرف ف )\r\n96 - فاطمهء صديقه عليها السّلام دختر پيامبر اكرم صلّى اللّه عليه و آله .\r\nابن عقده در حديث الولاية و منصور رازى در كتاب الغدير واقعهء خم را از آن بانوى بزرگوار روايت نموده‌اند و احتجاج دخت رسول خدا را به حديث غدير خم به طريق جزرى شافعى از استادش حافظ مقدسى خواهد آمد . شهاب الدين همدانى در مودة القربى از آن بزرگ بانو روايت كرده كه رسول خدا فرمود : هركس من مولاى اويم ، على مولاى اوست و هركس من پيشواى او هستم ، على پيشواى اوست .\r\n97 - فاطمه دخت حمزة بن عبد المطلب .\r\n\r\n\r\n","description":"","footnote":"\r\n( 1 ) . الامامة و السياسة 93 .\r\n( 2 ) . المناقب 126 .\r\n( 3 ) . كنز العمّال : 6 / 154 .\r\n","page_name":" 151 ","page_number":151},
  {"content":"\r\n\r\nابن عقده و منصور رازى در كتاب الغدير حديث غدير را از او روايت كرده‌اند .\r\n\r\n( حرف ق ، ك )\r\n98 - قيس بن ثابت بن شماس انصارى .\r\nنامبرده يكى از ركبان است كه براى امير المؤمنين عليه السّلام به حديث غدير گواهى دادند و داستان آنان بعدا خواهد آمد . حافظ ابن عقده در حديث الولاية به اسنادش از ابو مريم ، زرّ بن حبيش حديث غدير را با ذكر سند از او روايت نموده است و ابن اثير « 1 » و ابن حجر « 2 » و شيخ محمّد صدر العالم در معارج العلى آن را از ابن عقده و ابو موسى نقل كرده‌اند .\r\n99 - قيس بن سعد بن عبادهء انصارى خزرجى .\r\nنامبرده از غديريه سرايان سدهء نخست است و يكى از شهود على عليه السّلام به حديث غدير در داستان ركبان كه بعدا از آن سخن خواهد رفت ، و احتجاج او بر معاوية بن ابى سفيان به حديث غدير نيز در جاى خود خواهد آمد .\r\n100 - ابو محمّد كعب بن عجرهء انصارى مدنى ( م 51 ) .\r\nابن عقده حديث غدير را از او روايت نموده است .\r\n\r\n( حرف م )\r\n101 - ابو سليمان مالك بن حويرث ليثى ( م 74 ) .\r\nپيشواى حنبليان ، احمد بن حنبل در المناقب و حافظ ابن عقده در حديث الولاية به اسنادشان از مالك بن حسين بن مالك بن حويرث ، از پدرش ، از جدش با ذكر سند روايت نموده‌اند كه رسول خدا در روز غدير خم فرمود : هركس من مولاى اويم ، على مولاى اوست .\r\nاين حديث را حافظ هيثمى از طريق طبرانى به اسنادش از مالك روايت نموده و گفته\r\n\r\n\r\n","description":"","footnote":"\r\n( 1 ) . ر ك : اسد الغابة : 1 / 368 .\r\n( 2 ) . ر ك : الاصابة : 1 / 305 .\r\n","page_name":" 152 ","page_number":152},
  {"content":"\r\n\r\nاست : رجال اين روايت مورد اعتماد و وثوق هستند و در آنها خلافى است . « 1 » همچنين جلال الدين سيوطى به نقل از طبرانى « 2 » ، و بدخشانى به طريق طبرانى « 3 » ، و شيخ محمّد صدر العالم در معارج العلى از طبرانى ، و وصّابى شافعى در الاكتفاء به نقل از ابو نعيم در فضايل الصحابة آن را روايت كرده‌اند و خوارزمى در مقتل الامام الحسين نامبرده را از جملهء راويان حديث غدير به شمار آورده است .\r\n102 - مقداد بن عمرو كندى زهرى ( م 33 ) كه در سن هفتاد سالگى درگذشته است .\r\nابن عقده در حديث الولاية و حافظ حموينى در فرايد السمطين حديث غدير را از او با ذكر سند روايت كرده‌اند .\r\n\r\n( حرف ن )\r\n103 - ناجية بن عمرو خزاعى .\r\nنامبرده از جمله كسانى است كه در روز مناشده در كوفه براى على عليه السّلام به حديث غدير گواهى داد . حافظ ابن عقده در حديث الولاية به طريق عمرو بن عبد اللّه بن يعلى بن مرّهء از پدرش ، از جدّش داستان مزبور را با ذكر سند از او روايت كرده است و ابن اثير به نقل از ابو نعيم و ابو موسى « 4 » ، و ابن حجر از طريق ابن عقده « 5 » داستان مزبور را با ذكر سند از او روايت كرده‌اند و خطيب خوارزمى او را از جملهء راويان حديث غدير از صحابه به شمار آورده است .\r\n104 - ابو برزه ، فضلة بن عتبهء « 6 » اسلمى ( م 65 ) كه در خراسان درگذشته است .\r\nابن عقده در كتاب حديث الولاية واقعهء غدير را به طريق خود با ذكر سند از او روايت نموده است .\r\n\r\n\r\n","description":"","footnote":"\r\n( 1 ) . مجمع الزوايد : 9 / 108 .\r\n( 2 ) . تاريخ الخلفاء 114 .\r\n( 3 ) . مفتاح النجاة ؛ نزل الأبرار 20 .\r\n( 4 ) . اسد الغابة : 5 / 6 .\r\n( 5 ) . الاصابة : 3 / 542 .\r\n( 6 ) . در الاصابة عبيد ذكر گرديده و عبد اللّه نيز گفته شده است .\r\n","page_name":" 153 ","page_number":153},
  {"content":"\r\n\r\n105 - نعمان بن عجلان انصارى .\r\nگواهى نامبرده دربارهء على عليه السّلام به حديث غدير در روز مناشده به طريق اصبغ بن نباته خواهد آمد و قاضى بهلول بهجت شافعى نيز نامبرده را از جملهء راويان حديث غدير از صحابه به شمار آورده است . « 1 »\r\n\r\n( حرف ه تا ى )\r\n106 - هاشم مرقال ، ابن عتبة بن ابى وقاص زهرى مدنى ( م 37 ) كه در صفين كشته شده است .\r\nحافظ ابن عقده به اسنادش در حديث الولاية از ابو مريم زرّ بن حبيش گواهى نامبرده را درباره على عليه السّلام به حديث غدير در كوفه در روز ركبان با ذكر سند روايت نموده و ابن اثير آن را همانطور كه يافته ، از ابن عقده نقل كرده است « 2 » و ابن حجر هم به روايت آن پرداخته ، منتها قسمتى از اول آن را انداخته و نام هاشم بن عتبهء مرقال را ذكر ننموده است « 3 » و چه بسيار از اين قبيل افتادگىها كه در آثار ابن حجر مشاهده مىشود .\r\n107 - ابو وسمه ، وحشى بن حرب حبشى حمصى .\r\nابن عقده در حديث الولاية حديث غدير را به لفظ او با ذكر سند روايت كرده و خطيب خوارزمى در مقتل الامام الحسين او را از جملهء راويان حديث غدير از صحابه به شمار آورده است .\r\n108 - وهب بن حمزه . « 4 »\r\nخطيب خوارزمى نامبرده را از جملهء راويان حديث غدير از صحابه به شمار آورده\r\n\r\n\r\n","description":"","footnote":"\r\n( 1 ) . تاريخ آل محمّد 67 .\r\n( 2 ) . اسد الغابة : 1 / 368 .\r\n( 3 ) . الاصابة : 1 / 305 .\r\n( 4 ) . در الاصابة : 3 / 41 به اسناد از ركين ، از وهب بن حمزه مذكور است كه گفت : با على مسافرت كردم و از او جفائى ديدم . با خود گفتم : اگر بازگردم ، از او شكوه خواهم كرد . پس از بازگشت از آن سفر خدمت رسول خدا رسيدم و از على و جفايى كه از او ديده بودم ، شكايت كردم . رسول خدا فرمود : اين سخن را دربارهء على مگو ، زيرا او بعد از من ولىّ شما خواهد بود .\r\n","page_name":" 154 ","page_number":154},
  {"content":"\r\n\r\nاست .\r\n109 - ابو جحيفه ، وهب بن عبد اللّه سوائى ( م 74 ) كه به دو وهب الخير نيز گفته مىشود .\r\nحافظ ابن عقده در حديث الولاية به طريق خود حديث غدير را از او با ذكر سند روايت كرده است .\r\n110 - ابو مرازم ، يعلى بن مرّة بن وهب ثقفى .\r\nحافظ ابن عقده و حافظ ابو موسى و حافظ ابو نعيم به طرق خودشان حديث غدير را از نامبرده با ذكر سند از او روايت كرده‌اند و ابن اثير « 1 » و ابن حجر « 2 » آن را از ايشان نقل كرده‌اند . عين لفظ حديث و طريقى كه منتهى به او مىشود ، در داستان مناشدهء روز رحبه خواهد آمد .\r\nاينها يكصد و ده تن از بزرگ‌ترين ياران پيامبرند كه روايتشان را درباره داستان غدير خم يافته‌ايم و شايد آنچه به دست نيامده ، خيلى بيشتر از اينها باشد . البته ، نظر به خصوصياتى كه در اجتماع غدير خم وجود داشته ، طبيعت حال ايجاب مىكند كه راويان حديث مزبور چندين برابر نامبردگان باشند ، زيرا آنان كه در آن روز به اين داستان گوش فرا داده و آن را درك نموده‌اند ، بيش از يكصد هزار تن بوده‌اند و طبعا اين گروه عظيم پس از بازگشت به ديار خود ، همه از اين واقعه سخن رانده‌اند ، همان‌طور كه هرمسافرى پس از بازگشت به وطن خود آنچه از حوادث مهم و غيرعادى در طى مسافرت ديده ، براى كسان و دوستان خود بيان مىكند . آرى ، اين گروه عظيم نيز چنين بوده‌اند و اين داستان تاريخى و مهم را همگى بازگو كرده‌اند ، منتها آنان كه كينه‌هايى در دل داشته‌اند ، حقد درونىشان مانع گشته تا به نقل و اشاعهء اين داستان مهم بپردازند . بنابراين ، تعدادى كه نامشان برده شد ، از جملهء اشخاصى هستند كه اين واقعه را از آن جماعت نقل كرده‌اند ، و چه بسيار كسانى كه پس از درك اين اجتماع بزرگ و شنيدن اين امر مهم پيش از آنكه به وطن و مسكن خود برسند و يا موفق به بيان مشهودات و مسموعات خود شوند ، دست روزگار نابودشان ساخته و يا در بيابان‌ها و صحراها مرگ گريبانشان را گرفته و يا سوانح و\r\n\r\n\r\n","description":"","footnote":"\r\n( 1 ) . اسد الغابة : 2 / 233 و 3 / 93 و 5 / 6 .\r\n( 2 ) . الاصابة : 3 / 542 .\r\n","page_name":" 155 ","page_number":155},
  {"content":"\r\n\r\nحوادث گوناگون آنان را از يادآورى و بيان اين خاطرهء بزرگ بازداشته است . همچنين در روايت زيد بن ارقم سربسته به اين معنى اشاره شده كه جمعى از حاضران در آن روز و در آن مكان از جملهء صحرانشينان بوده‌اند كه سخنى از آنان در دسترس ديگران قرار نگرفته و اسناد اين خبر به ايشان منتهى نشده است . با اينهمه ، در اثبات تواتر اين حديث ، آنچه كه به آن دست يافته و ذكر كرده‌ايم ، كافى است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nراويان حديث غدير از تابعين « 1 »\r\n\r\n( حرف الف )\r\n1 - ابو راشد حبرانى كه نام او خضر يا نعمان است .\r\nعجلى كه از علماى حديث است ، او را از جملهء تابعين مورد وثوق و اعتماد دانسته و دربارهء او گفته است : در دمشق احدى فاضل‌تر از او نبوده ، و ابن حجر مؤثق بودن او را اعلام داشته است . « 2 » حديث نامبرده قبلا ذكر شد . « 3 »\r\n2 - ابو سلمه ( م 94 ) كه نام او عبد اللّه است و او را اسماعيل نيز گفته‌اند .\r\nابن عبد الرحمن بن عوف زهرى مدنى از ابن سعد نقل كرده كه نامبرده مردى فقيه و مورد وثوق و اعتماد بوده و حديث بسيارى از او نقل شده است . « 4 » وى نيز مورد تأييد ابن حجر بوده است . « 5 » طرق حديث منسوب به او به جابر انصارى منتهى مىشود و طريق مزبور صحيح است و رجال آن همه مورد اعتماد و وثوقند . « 6 »\r\n3 - ابو سليمان مؤذن كه در التقريب با نام ابو سلمان از او ياد شده است .\r\n\r\n\r\n","description":"","footnote":"\r\n( 1 ) . تابعى اصطلاحا به كسى گفته مىشود كه اصحاب پيامبر اكرم را ملاقات كرده و از آنها تعليم گرفته باشد . ( م ) .\r\n( 2 ) . التقريب 419 .\r\n( 3 ) . الغدير ( متن عربى / چ 5 ) : 1 / 55 .\r\n( 4 ) . خلاصة تهذيب الكمال ، خزرجى 380 .\r\n( 5 ) . التقريب 422 .\r\n( 6 ) . ر ك : الغدير ( متن عربى / چ 5 ) : 1 / 22 .\r\n","page_name":" 157 ","page_number":157},
  {"content":"\r\n\r\nوى از تابعين بزرگ است و حديث او در نظر علما مقبول است . روايت او در بخش مناشده در رحبه ، مشتمل بر رجال ثقه و مورد اعتماد خواهد آمد .\r\n4 - ابو صالح سمّان ، ذكوان مدنى آزاد كردهء جويريّه ، بانوى غطفانى .\r\nذهبى از احمد نقل كرده كه نامبرده مورد اعتماد و از جملهء بزرگ‌ترين و موثق‌ترين مردم بوده و در سال 101 درگذشته است . « 1 » حديث او در موضوع نزول آيهء تبليغ دربارهء على عليه السّلام خواهد آمد .\r\n5 - ابو عنفوانهء مازنى .\r\nطريق روايت او از جندع پيش از اين گذشت . « 2 »\r\n6 - ابو عبد الرحيم كندى .\r\nطريق منسوب به او در داستان مناشدهء رحبه به لفظ زاذان خواهد آمد .\r\n7 - ابو القاسم اصبغ بن نباتهء تميمى كوفى .\r\nنامبرده از زمرهء تابعين مورد وثوق و اعتماد بوده و عجلى و ابن معين به اين موضوع اشعار نموده‌اند . طريق منسوب به او در داستان مناشدهء رحبه خواهد آمد و قبلا نيز ذكر شده است . « 3 »\r\n8 - ابو ليلى كندى . « 4 »\r\nوى طبق گفتهء ابن حجر از رجال تابعين و موثّق است . « 5 » احمد بن حنبل در مناقب از على بن حسين روايت نموده كه او از ابراهيم بن اسماعيل ، از پدرش ، از سلمة بن كهيل ، از ابو ليلى كندى ، از ابو عامر ، از زيد بن ارقم چنين نقل كرده گويد : هنگامى كه در انتظار مشايعت از جنازه‌اى بوديم ، در جواب پرسشى كه يكى از حاضران در آنجا از او نمود و به او گفت : اى ابو عامر ، آيا در روز غدير خم از پيغمبر شنيدى كه فرمود : هركه من مولاى\r\n\r\n\r\n","description":"","footnote":"\r\n( 1 ) . تذكرة الحفّاظ : 1 / 78 .\r\n( 2 ) . ر ك : الغدير ( متن عربى / چ 5 ) : 1 / 23 .\r\n( 3 ) . همان : 1 / 28 .\r\n( 4 ) . گويند : نام او سلمة بن معاويه است و وى را سعيد بن بشر و معلى نيز خوانده‌اند .\r\n( 5 ) . التقريب 435 .\r\n","page_name":" 158 ","page_number":158},
  {"content":"\r\n\r\nاويم ، على مولاى اوست ؟ گفت : آرى . ابو ليلى گويد : من سؤال او را تكرار كردم و به زيد گفتم : اين سخن پيغمبر را شنيدى ؟ گفت : بلى ، آن حضرت اين سخن را چهار مرتبه بيان فرمود .\r\n9 - اياس بن نذير .\r\nابن حبّان او را از افراد مورد وثوق و اعتماد ذكر كرده است كه به زودى از روايت نامبرده در داستان احتجاج على عليه السّلام به حديث غدير در روز جمل آگاه خواهيد شد .\r\n\r\n( حرف ج ، ح ، خ )\r\n10 - جميل بن عمّاره .\r\nحديث غدير از طريق ابن جرير طبرى ، از ابن كثير ، از او پيش از اين گذشت . « 1 »\r\n11 - حارثة بن نصر .\r\nروايت نامبرده در داستان مناشدهء رحبه خواهد آمد .\r\n12 - حبيب بن ابى ثابت اسدى كوفى ( م 117 - 119 ) .\r\nذهبى گويد : نامبرده فقيه كوفه است و از تابعين مورد وثوق . همو شرح حال او را نگاشته « 2 » و ابن حجر موثق بودن او را از جمعى حكايت كرده است . « 3 » طرق منسوب به او پيش از اين گذشت . « 4 »\r\n13 - حرث بن مالك .\r\nطريق منسوب به او قبلا از نظر گذشت . « 5 »\r\n14 - حسين بن مالك بن حويرث . از طريق منسوب به او قبلا سخن رفت . « 6 »\r\n15 - حكم بن عتيبهء كوفى كندى ( م 114 يا 115 ) .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 57 .\r\n( 2 ) . ر ك : تذكرة الحفّاظ : 1 / 103 .\r\n( 3 ) . تهذيب التهذيب : 1 / 178 .\r\n( 4 ) . ر ك : الغدير ( متن عربى / چ 5 ) : 1 / 30 - 32 ، 35 ، 48 .\r\n( 5 ) . همان : 1 / 40 .\r\n( 6 ) . همان : 1 / 59 .\r\n","page_name":" 159 ","page_number":159},
  {"content":"\r\n\r\nوى مردى است موثق كه روايتش مورد اعتماد است . نامبرده فقيه است و داراى طريقه و پيروانى است . ذهبى شرح حال او را نوشته است . « 1 » طريق منسوب به او پيش از اين گذشت « 2 » و طرق بسيارى در حديث منسوب به او خواهد آمد .\r\n16 - حميد بن عمارهء خزرجى انصارى .\r\nحديث او پيش از اين گذشت . « 3 »\r\n17 - حميد طويل ابو عبيده ، ابن ابى حميد بصرى ( م 143 ) .\r\nذهبى دربارهء او گويد : حميد مردى است حافظ « 4 » ، محدّث ، مورد وثوق و از استادان صاحب اجازه . « 5 » حديث نامبرده در داستان تهنيت خواهد آمد .\r\n18 - خيثمة بن عبد الرحمن جعفى كوفى ( م 80 ) . « 6 »\r\nابن حجر به نقل از ابن معين و نسائى و عجلى ، موثق بودن نامبرده را حكايت نموده است . « 7 » اسناد او پيش از اين گذشت . « 8 »\r\n\r\n( حرف ر ، ز )\r\n19 - ربيعهء جرشى . « 9 »\r\nوى در يكى از سالهاى 60 ، 61 و 74 كشته شده و صحت اين امر مورد اختلاف است . ابن حجر گويد : نامبرده فقيهى است كه دار قطنى و غيره وثوق و اعتماد به او را اشعار نموده‌اند . « 10 » طريق منسوب به او پيش از اين گذشت . « 11 »\r\n\r\n\r\n","description":"","footnote":"\r\n( 1 ) . ر ك : تذكرة الحفّاظ : 1 / 104 .\r\n( 2 ) . ر ك : الغدير ( متن عربى / چ 5 ) : 1 / 20 ، 39 .\r\n( 3 ) . همان : 1 / 56 .\r\n( 4 ) . حافظ در اصطلاح علماى حديث به كسى گفته مىشود كه يكصد هزار حديث حفظ و ضبط نموده باشد . ( م )\r\n( 5 ) . تذكرة الحفاظ : 1 / 136 .\r\n( 6 ) . اين سال مطابق نظر ابن قانع است ، اما ابن حجر تاريخ درگذشت او را بعد از سال 80 ذكر كرده است .\r\n( 7 ) . تهذيب التهذيب : 3 / 179 .\r\n( 8 ) . ر ك : الغدير ( متن عربى / چ 5 ) : 1 / 39 .\r\n( 9 ) . در خلاصة تهذيب الكمال خزرجى جرسى ضبط و ثبت شده است .\r\n( 10 ) . التقريب 123 .\r\n( 11 ) . ر ك : الغدير ( متن عربى / چ 5 ) : 1 / 39 .\r\n","page_name":" 160 ","page_number":160},
  {"content":"\r\n\r\n20 - ابو المثنّى رياح بن حارث نخعى كوفى .\r\nابن حجر در التقريب نامبرده را مورد وثوق و از تابعين بزرگ دانسته و در التهذيب موثق بودن او را از عجلى و ابن حبّان حكايت نموده است . « 1 » طريق منسوب به او در داستان ركبان خواهد آمد .\r\n21 - ابو عمرو ، زاذان بن عمر كندى بزّار يا بزّاز كوفى ( م 82 ) .\r\nدر ميزان الاعتدال نامبرده از تابعين بزرگ قلمداد شده و ابن حجر نيز موثق بودن او را از جمعى ذكر نموده است . « 2 » به داستان مناشده مراجعه شود .\r\n22 - ابو مريم زرّ بن حبيش اسدى ( م 81 - 83 ) .\r\nوى از تابعين بزرگ است و ذهبى گويد : نامبرده پيشوا و رهبر بوده « 3 » و در التقريب آمده كه نامبرده ثقه و بزرگوار است و در زمان جاهليت و اسلام مىزيسته « 4 » ، و به طورى كه در التهذيب مذكور است ، جمعى او را موثق شمرده‌اند و ابو نعيم شرح حال مستقل و مفصلى از او به رشتهء تحرير درآورده است . « 5 » طريق منسوب به او در داستان‌هاى مناشدهء رحبه و ركبان خواهد آمد .\r\n23 - زياد بن ابى زياد .\r\nحافظ هيثمى در مجمع الزوايد و ابن حجر در التقريب او را توثيق نموده‌اند . طرق منسوب به او در داستان مناشدهء رحبه خواهد آمد .\r\n24 - زيد بن يثيع همدانى كوفى .\r\nبه گفتهء ابن حجر نامبرده مورد وثوق و اعتماد و از تابعين بزرگ بوده و در زمان جاهليت و اسلام به سر برده است . « 6 » طرق بسيارى منسوب به او در مناشدهء رحبه خواهد آمد .\r\n\r\n\r\n","description":"","footnote":"\r\n( 1 ) . تهذيب التهذيب : 3 / 299 .\r\n( 2 ) . همان : 3 / 303 .\r\n( 3 ) . تذكرة الحفّاظ : 1 / 40 .\r\n( 4 ) . تهذيب التهذيب : 3 / 322 .\r\n( 5 ) . ر ك : حلية الاولياء : 4 / 181 - 191 .\r\n( 6 ) . التقريب 136 .\r\n","page_name":" 161 ","page_number":161},
  {"content":"\r\n\r\n\r\n( حرف س ، ش )\r\n25 - سالم بن عبد اللّه بن عمر بن خطاب قرشى عدوى مدنى ( م 106 ) .\r\nذهبى شرح حال او را نوشته و اشعار داشته كه نامبرده فقيهى است اهل برهان كه علم و عمل و زهد و شرف در او جمع شده است « 1 » ، و طبق نوشتهء ابن حجر در التقريب ، وى يكى از فقهاى هفتگانه است كه روايتش مورد وثوق و خودش اهل عبادت بوده و در متانت و شخصيت نيز به پدرش شباهت داشته است و در عداد بزرگان طبقهء سوّم محسوب مىشود . طريق منسوب به او در داستان ركبان خواهد آمد و پيش از اين نيز ذكر شده است . « 2 »\r\nبخارى از طريق عبيد ، از يونس بن بكير ، از اسماعيل بن نشيط عامرى ، از جميل بن عامر روايت نموده كه سالم نامبرده براى او حديث كرد كه با يك واسطه گفتار پيغمبر صلّى اللّه عليه و آله را شنيده كه در روز غدير خم فرمود : هركه من مولاى اويم ؛ على مولاى اوست . « 3 »\r\n26 - سعيد بن جبير اسدى كوفى .\r\nذهبى شرح حال او را نگاشته و او را به طور كامل و رسا ، ستايش نموده است « 4 » ، و خزرجى به نقل از لالكائى گفته : نامبرده مورد وثوق و اعتماد است و پيشوايى است با منطق و برهان « 5 » ، و از ابن مهران نقل شده كه گفت : سعيد چشم از جهان فرو بست ، در حالى كه همهء اهل زمين به علم او محتاج بودند ، و ابن حجر نوشته است كه نامبرده محدّثى موثق و مورد اعتماد و از فقهاء طبقهء سوم است . وى در سال 95 هجرى قبل از رسيدن به سن پنجاه سالگى در برابر حجاج و به امر او به قتل رسيده است « 6 » ، و ابن حجر نيز از طبرى نقل كرده كه گفت : سعيد مرد موثقى بوده است و حجّت بر مسلمانان . « 7 » طريق منسوب به او پيش از اين گذشت . « 8 »\r\n\r\n\r\n","description":"","footnote":"\r\n( 1 ) . تذكرة الحفاظ : 1 / 77 .\r\n( 2 ) . ر ك : الغدير ( متن عربى / چ 5 ) : 1 / 57 .\r\n( 3 ) . تاريخ البخارى : 1 / قسم 1 / 375 .\r\n( 4 ) . تذكرة الحفّاظ : 1 / 65 .\r\n( 5 ) . خلاصة تهذيب الكمال 116 .\r\n( 6 ) . التقريب 133 .\r\n( 7 ) . تهذيب التهذيب : 4 / 13 .\r\n( 8 ) . ر ك : الغدير ( متن عربى / چ 5 ) : 1 / 20 ، 52 .\r\n","page_name":" 162 ","page_number":162},
  {"content":"\r\n\r\n27 - سعيد بن ابى حدّان يا ذى حدّان كوفى .\r\nدر تهذيب التهذيب آمده كه ابن حبّان او را از اشخاص مورد وثوق شمرده است .\r\nحديث او در مناشدهء رحبه خواهد آمد .\r\n28 - سعيد بن مسيّب قرشى مخزومى ( م 94 ) ، داماد ابو هريره .\r\nذهبى مىنويسد : به قول احمد بن حنبل و ديگران روايات مرسل سعيد صحيح هستند . « 1 » ابن مدنى گفته : در تابعين كسى را دانشمندتر از او نمىدانم . به نظر من نامبرده تابعى بس بزرگوارى است . ابو نعيم او را در شمار اوليا آورده و شرح حال او را ثبت نموده است . « 2 » از طريق جمعى از حفاظ روايت او در موضوع تهنيت خواهد آمد و حديث ديگر او نيز پيش از اين گذشت . « 3 »\r\n29 - سعيد بن وهب همدانى كوفى ( م 76 ) .\r\nابن معين او را توثيق نموده است « 4 » و بسيارى از پيشوايان حديث از طريق او داستان مناشدهء رحبه را چنان كه خواهد آمد ، روايت نموده‌اند .\r\n30 - ابو يحيى سلمة بن كهيل حضرمى كوفى ( م 121 ) .\r\nاحمد و عجلى نامبرده را توثيق نموده‌اند . « 5 » طريق منسوب به او پيش از اين گذشت . « 6 »\r\n31 - ابو صادق سليم بن قيس هلالى ( م 90 ) .\r\nوى از جمله كسانى است كه به او و كتابش در نزد سنى و شيعى استدلال مىشود و چنان كه خواهد آمد ، نامبرده در مواضع متعدد از كتابش حديث غدير را روايت نموده و كتاب او هم‌اكنون موجود و در دسترس است .\r\n32 - ابو محمّد سليمان بن مهران اعمش .\r\nذهبى و ديگران او را توثيق نموده‌اند و وى از فرط راستى و درستى مصحف لقب\r\n\r\n\r\n","description":"","footnote":"\r\n( 1 ) . تذكرة الحفّاظ : 1 / 47 .\r\n( 2 ) . حلية الاولياء : 2 / 161 .\r\n( 3 ) . ر ك : الغدير ( متن عربى / چ 5 ) : 1 / 39 ، 40 .\r\n( 4 ) . ر ك : خلاصة تهذيب الكمال 122 .\r\n( 5 ) . همان 136 ؛ التقريب 154 .\r\n( 6 ) . ر ك : الغدير ( متن عربى / چ 5 ) : 1 / 24 ، 26 ، 31 ، 35 ، 48 .\r\n","page_name":" 163 ","page_number":163},
  {"content":"\r\n\r\nيافت . ذهبى نيز در تذكره شرح حال او را ثبت كرده است . « 1 » او به سال 61 ه به دنيا آمد و در سال 147 يا 148 درگذشت . طريق منسوب به او قبلا از نظر گذشت . « 2 » و در حديث مناشده و ذيل آيهء تبليغ نيز خواهد آمد .\r\n33 - سهم بن حصين اسدى .\r\nروايت او پيش از اين ذكر شد . « 3 »\r\n34 - شهر بن جوشب .\r\nشرح حال و طرق منسوب به او در ذيل آيهء اكمال دين و حديث تهنيت و حديث روزهء غدير خواهد آمد .\r\n\r\n( حرف ض )\r\n35 - ضحّاك بن مزاحم هلالى ، ابو القاسم ( م 105 ) .\r\nاحمد و ابن معين و ابو زرعه او را توثيق نموده‌اند . طريق او كه از ابن عباس روايت كرده ، قبلا از نظر گذشت « 4 » و حافظ حموينى در فرايد السمطين ، باب دهم به نقل از ابو القاسم بن احمد طبرانى ، از حسين نيّرى ، از يوسف بن محمّد بن سابق ، از ابو ملك حسن ، از جوهر ، از ضحاك ، از عبد اللّه بن عباس روايت كرده كه رسول خدا در روز غدير خم به دعا دربارهء على پرداخت و فرمود : بار خدايا او را يارى فرما و به سبب او مسلمانان را يارى كن ، و او را مورد رحم و عطوفت خود قرار ده و به سبب او بر مسلمانان رحم آور ، و نصرت خود را شامل حال او فرما و به سبب او مسلمانان را نصرت عطا كن ، بار خدايا دوست بدار آن‌كس را كه او را دوست دارد و دشمن دار آن‌كس را كه او را دشمن دارد . اين الفاظ از رسول خدا صلّى اللّه عليه و آله به اسناد ديگر از عمرو ذى مرّ ، از امير المؤمنين عليه السّلام روايت شده است .\r\n\r\n\r\n","description":"","footnote":"\r\n( 1 ) . ر ك : تذكرة الحفّاظ : 1 / 138 .\r\n( 2 ) . ر ك : الغدير ( متن عربى / چ 5 ) : 1 / 30 ، 34 ، 48 .\r\n( 3 ) . همان : 1 / 42 .\r\n( 4 ) . همان : 1 / 51 .\r\n","page_name":" 164 ","page_number":164},
  {"content":"\r\n\r\n\r\n( حرف ط )\r\n36 - طاوس بن كيسان يمانى جندى ( م 106 ) .\r\nابو نعيم او را از اوليا دانسته و به شرح حالش پرداخته است « 1 » ، سپس گويد : حديث كرد ما را احمد بن جعفر بن سلم از عباس بن على نسائى ، از محمّد بن على بن خلف ، از حسين اشقر ، از ابن عيينه « 2 » ، از عمرو بن دينار ، از طاوس ، از بريده ، از پيامبر اكرم كه فرمود : هركه من مولاى اويم ، على مولاى اوست . « 3 »\r\n37 - طلحة بن مصرف ايامى يمامى كوفى .\r\nابن حجر گويد : نامبرده مورد اعتماد و وثوق و مردى است اهل قرائت و موصوف به فضل كه در سال 112 يا بعد از آن درگذشته است . طرق منسوب به او در داستان مناشدهء رحبه خواهد آمد .\r\n\r\n( حرف ع )\r\n38 - عامر بن سعد بن ابى وقاص مدّنى ( م 104 ) .\r\nابن حجر گويد : نامبرده مورد اعتماد و وثوق بوده است و جزو طبقهء سوّم تابعين به شمار مىرود . « 4 »\r\n39 - عايشه دخت سعد ( م 117 ) .\r\nابن حجر او را توثيق نموده است . « 5 » حديث مشار اليها پيش از اين مذكور افتاد . « 6 »\r\n40 - عبد الحميد بن منذر بن جارود عبدى .\r\n\r\n\r\n","description":"","footnote":"\r\n( 1 ) . ر ك : حلية الاولياء : 4 / 20 - 23 .\r\n( 2 ) . از اين سند چنين به دست مىآيد كه ابن عيينه چون ابن البيع حديث را قبل از رسيدن به سن ده سالگى از استادان خود اخذ و دريافت كرده است ، زيرا ابن عيينه در سال 107 متولد شده و عمرو بن دينار به سال 115 يا 116 درگذشته است .\r\n( 3 ) . حلية الاولياء : 4 / 23 .\r\n( 4 ) . التقريب 185 .\r\n( 5 ) . همان 473 .\r\n( 6 ) . ر ك : الغدير ( متن عربى / چ 5 ) : 1 / 38 ، 40 ، 41 .\r\n","page_name":" 165 ","page_number":165},
  {"content":"\r\n\r\nنسائى و ابن حجر او را توثيق نموده‌اند . « 1 » روايت او از ابو طفيل در داستان مناشدهء رحبه به طريقى كه رجال سند همگى مورد وثوقند ، خواهد آمد .\r\n41 - ابو عماره ، عبد خير بن يزيد همدانى كوفى مخضرمى .\r\nابن معين و عجلى و ابن حجر او را توثيق نموده و نامبرده را از بزرگان تابعين به شمار آورده‌اند . « 2 » طريق منسوب به او به لفظ سعيد در داستان مناشدهء رحبه خواهد آمد .\r\n42 - عبد الرحمن بن ابى ليلى ( م 82 يا 83 يا 86 ) .\r\nبه گفتهء ذهبى نامبرده از تابعين بزرگ و مورد وثوق است « 3 » و در تذكره فقه او مورد ستايش قرار گرفته و در التقريب توثيق شده است . حديث مناشدهء رحبه به طرق بسيار از او خواهد آمد و حديث از او پيش از اين گذشت . « 4 »\r\n43 - عبد الرحمن بن سابط ( عبد الرحمن بن عبد اللّه بن سابط ) جمحى مكّى ( م 118 ) .\r\nابن حجر در التقريب او را توثيق نموده و نامبرده را از طبقهء متوسط تابعين به شمار آورده است . طرق منسوب به او قبلا از نظر گذشت . « 5 »\r\n44 - عبد اللّه بن اسعد بن زراره .\r\n45 - ابو مريم ، عبد اللّه بن زياد اسدى كوفى .\r\nابن حبّان او را توثيق كرده « 6 » و ابن حجر وثوق و اعتماد به او را بيان داشته است . « 7 »\r\n46 - عبد اللّه بن شريك عامرى كوفى .\r\nابن حجر گويد : وى مردى است موصوف به صداقت « 8 » ، ولى شيعه بودنش باعث شده كه جوزجانى او را تكذيب نمايد . احمد و ابن معين و ديگران نيز او را موثق دانسته‌اند . « 9 » طريق منسوب به او در پيش از اين گذشت .\r\n\r\n\r\n","description":"","footnote":"\r\n( 1 ) . التقريب 224 .\r\n( 2 ) . خلاصة تهذيب الكمال 269 ؛ التقريب ، ابن حجر 225 .\r\n( 3 ) . ميزان الاعتدال : 2 / 115 .\r\n( 4 ) . ر ك : الغدير ( متن عربى / چ 5 ) : 1 / 15 ، 39 .\r\n( 5 ) . همان : 1 / 38 ، 39 ، 41 .\r\n( 6 ) . خلاصة تهذيب الكمال 168 .\r\n( 7 ) . التقريب 130 .\r\n( 8 ) . همان 202 .\r\n( 9 ) . ميزان الاعتدال : 2 / 46 .\r\n","page_name":" 166 ","page_number":166},
  {"content":"\r\n\r\n47 - ابو محمّد ، عبد اللّه بن محمّد بن عقيل هاشمى مدنى ( م بعد از 140 ) .\r\nدر خلاصهء خزرجى و التقريب از ترمذى نقل شده كه نامبرده در حديث ، موصوف به راستى و صداقت بوده است و احمد و اسحاق و حميدى به حديث منسوب به او استدلال مىنمودند . ابن جرير طبرى گويد : مطلب بن زياد از عبد اللّه بن محمّد بن عقيل ، از جابر بن عبد اللّه روايت كرده كه گفت : در غدير خم به جحفه بوديم كه رسول خدا از چادر يا خيمه‌اى بيرون شد و دست على را گرفت و فرمود : هركه من مولاى اويم ، على مولاى اوست . استاد ما ذهبى گفت : اين حديث از نظر راويانش نيكو است « 1 » و ابن لهيعه آن را روايت كرده است ، چنان كه پيش از اين گذشت « 2 » و در داستان مناشدهء مردى عراقى با جابر انصارى خواهد آمد .\r\n48 - عبد اللّه بن يعلى بن مرّه .\r\nطرق منسوب به او در حديث مناشده خواهد آمد و بعضى از طرق نامبرده قبلا از نظر گذشت . « 3 »\r\n49 - عدىّ بن ثابت انصارى كوفى خطمى ( م 116 ) .\r\nذهبى درباره او مىنگارد : وى دانشمند ، راستگو ، محقق شيعه و امام مسجد آنهاست و اگر شيعه همانند او بودند ، هرگز آدم نابابى در ميانشان ديده نمىشد « 4 » ؛ احمد و عجلى و نسائى او را موثق دانسته‌اند . طرق روايات منسوب به او پيش از اين گذشت « 5 » و در حديث تهنيت نيز خواهد آمد .\r\n50 - ابو الحسن ، عطيّة بن جنادهء عوفى كوفى ، تابعى مشهور ( م 111 ) .\r\nسبط ابن جوزى و حافظ هيثمى به نقل از ابن معين ، و يافعى نامبرده را توثيق نموده‌اند . « 6 » حجاج بن يوسف گجسته او را چهارصد تازيانه زد كه به على عليه السّلام دشنام گويد\r\n\r\n\r\n","description":"","footnote":"\r\n( 1 ) . البداية و النهاية : 5 / 213 .\r\n( 2 ) . ر ك : الغدير ( متن عربى / چ 5 ) : 1 / 22 .\r\n( 3 ) . همان : 1 / 47 .\r\n( 4 ) . ميزان الاعتدال : 2 / 193 .\r\n( 5 ) . ر ك : الغدير ( متن عربى / چ 5 ) : 1 / 18 ، 19 .\r\n( 6 ) . ر ك : تذكرة الخواص 25 ؛ مجمع الزوايد : 9 / 109 ؛ مرآة الجنان : 1 / 242 .\r\n","page_name":" 167 ","page_number":167},
  {"content":"\r\n\r\nو او اين كار را نكرد . طرق روايات منسوب به او قبلا از نظر گذشت « 1 » و در آيهء تبليغ نيز خواهد آمد .\r\n51 - على بن زيد بن جدعان بصرى ( م 129 يا 131 ) .\r\nابن ابى شيبه او را موثق دانسته و از ترمذى نقل شده كه نامبرده موصوف به صداقت است ، و ذهبى هم او را به پيشوايى ستوده است ، چنان كه پيش از اين گذشت . « 2 » طرق بسيارى از او در داستان تهنيت خواهد آمد . خطيب بغدادى با دقت در سند روايت گويد :\r\nعبد الرحمن معدّل در اصفهان به ما خبر داد از حافظ محمّد بن عمر تميمى ، از حسن بن على بن سهل عاقولى ، از حمدان بن مختار ، از حفص بن عبيد اللّه بن عمر ، از سفيان ثورى ، از على بن زيد ، از انس كه گفت : از رسول خدا شنيدم كه مىفرمود : هركه من مولاى اويم ، على مولاى اوست . خدايا دوست دار آن‌كس را كه او را دوست دارد و دشمن دار آن‌كس را كه او را دشمن دارد . « 3 »\r\n52 - ابو هارون ، عمارة بن جوين عبدى ( م 134 ) . طرق روايات منسوب به او قبلا گذشت « 4 » و برخى از آنها در آيهء اكمال دين و در حديث تهنيت خواهد آمد .\r\n53 - عمر بن عبد العزيز ، خليفه اموى ( م 101 ) .\r\nاستدلال و احتجاج او به حديث غدير خواهد آمد .\r\n54 - عمر بن عبد الغفار .\r\nدر داستان سوگند دادن جوانى ابو هريره را ، روايتى از او خواهد آمد .\r\n55 - عمر بن على بن ابى طالب .\r\nابن حجر گويد : نامبرده مورد وثوق و اعتماد و از طبقهء سوم تابعين است و در زمان وليد و به قولى پيش از آن وفات يافته است . « 5 »\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 29 ، 35 ، 36 ، 44 .\r\n( 2 ) . همان : 1 / 18 - 20 .\r\n( 3 ) . تاريخ بغداد : 7 / 377 .\r\n( 4 ) . ر ك : الغدير ( متن عربى / چ 5 ) : 1 / 19 ، 43 .\r\n( 5 ) . التقريب 281 .\r\n","page_name":" 168 ","page_number":168},
  {"content":"\r\n\r\n56 - عمرو بن جعدة بن هبيره .\r\nحديث او پيش از اين گذشت . « 1 »\r\n57 - عمرو بن مرّه ، ابو عبد اللّه كوفى همدانى ( م 116 ) كه به او ذو مرّه « 2 » گفته مىشود .\r\nابن حجر عسقلانى از عجلى نقل كرده كه نامبرده تابعى مورد اعتماد و وثوقى است « 3 » ، و ذهبى نيز شرح حال او را ثبت كرده و او را به موثق بودن و نهايت دقت و پيشوايى ستوده است . « 4 » حديث منسوب به او پيش از اين گذشت « 5 » و در داستان مناشدهء رحبه طرق بسيارى كه به او منتهى مىشود ، خواهد آمد كه تعدادى از آنها صحيح است با رجال سند مورد وثوق و اعتماد .\r\n58 - ابو اسحاق عمرو بن عبد اللّه سبيعى همدانى ( م 127 ) . « 6 »\r\nذهبى در ميزان الاعتدال گويد : نامبرده از پيشوايان و بزرگان تابعين در كوفه است . همو شرح حال او را نگاشته و به ستايش از او پرداخته است « 7 » و ابن حجر هم در التقريب نامبرده را مردى مورد وثوق و اهل عبادت و پرفيض خوانده است . پيش از اين حديث او گذشت « 8 » و در داستان مناشده و تهنيت طرق بسيارى كه به او منتهى مىشود ، خواهد آمد .\r\n59 - ابو عبد اللّه عمرو بن ميمون « 9 » اودى ( م 74 ) . « 10 »\r\nذهبى او را پيشوايى مورد اعتماد و وثوق ذكر كرده « 11 » و ابن حجر از او به عنوان ثقه و\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 17 .\r\n( 2 ) . در بسيارى از كتب شرح حال ، بين او و عمرو بن مرة صحابى مذكور در الغدير ( متن عربى / چ 5 ) :\r\n1 / 58 ، اشتباه رخ داده است .\r\n( 3 ) . تهذيب التهذيب ، جلد هشتم .\r\n( 4 ) . تذكرة الحفّاظ : 1 / 108 .\r\n( 5 ) . ر ك : الغدير ( متن عربى / چ 5 ) : 1 / 55 .\r\n( 6 ) . برخى تاريخ وفات او را بعد از سال 127 ه دانسته‌اند .\r\n( 7 ) . تذكرة الحفّاظ : 1 / 101 .\r\n( 8 ) . ر ك : الغدير ( متن عربى / چ 5 ) : 1 / 32 ، 35 .\r\n( 9 ) . در خصايص نسائى ، عمرو بن ميمونه و در مناقب خوارزمى ، عمر بن ميمون آمده است و صحيح همان است كه ذكر شد .\r\n( 10 ) . برخى گفته‌اند كه وى پس از سال 74 ه درگذشته است .\r\n( 11 ) . تذكرة الحفاظ : 1 / 56 .\r\n","page_name":" 169 ","page_number":169},
  {"content":"\r\n\r\nعابد نام برده كه در كوفه سكونت داشته است . « 1 » طرق منسوب به او قبلا از نظر گذشت « 2 » و احتجاج او به حديث غدير نيز پس از اين خواهد آمد .\r\n60 - عميرة « 3 » بن سعد همدانى كوفى .\r\nابن حبّان او را توثيق نموده و ابن حجر وى را محدثى مقبول ياد كرده است . « 4 » طرق حفّاظ كه به او منتهى مىشود و بسيار است ، در داستان مناشدهء رحبه خواهد آمد و بعضى از آنها پيش از اين نيز گذشت . « 5 »\r\n61 - عميرة دخت سعد بن مالك مدنى .\r\nوى خواهر سهل و مادر رفاعة بن مبشّر است . طرق منسوب به او داستان مناشدهء امير المؤمنين عليه السّلام در رحبه خواهد آمد و ما در اين سند نظرى داريم كه در محل خود بدان اشاره خواهيم كرد .\r\n62 - عيسى بن طلحة بن عبيد اللّه تميمى ، ابو محمّد مدنى .\r\nوى از دانشمندانى است كه ابن معين او را توثيق نموده ، و به موجب شرح حالى كه خزرجى نگاشته ، نامبرده در خلافت عمر بن عبد العزيز وفات يافته است . « 6 » طريق منسوب به او قبلا از نظر گذشت . « 7 »\r\n\r\n( حرف ف ، ق )\r\n63 - ابو بكر فطر بن خليفهء مخزومى حنّاط ( م 150 يا 153 ) « 8 » كه آزاد شدهء بنى مخزوم است .\r\nوى مردى مورد وثوق و متّصف به راستى است و احمد و ابن معين و عجلى و\r\n\r\n\r\n","description":"","footnote":"\r\n( 1 ) . التقريب 288 .\r\n( 2 ) . ر ك : الغدير ( متن عربى / چ 5 ) : 1 / 50 ، 51 .\r\n( 3 ) . در خصايص نسائى ، عمرو و در مجمع الزوايد هيثمى ، عمير آمده است ، اما به قول ذهبى عميره صحيح است .\r\n( 4 ) . التقريب 291 .\r\n( 5 ) . ر ك : الغدير ( متن عربى / چ 5 ) : 1 / 18 ، 44 .\r\n( 6 ) . خلاصة التهذيب الكمال 257 .\r\n( 7 ) . ر ك : الغدير ( متن عربى / چ 5 ) : 1 / 46 .\r\n( 8 ) . برخى تاريخ درگذشت او را پس از سال 153 نوشته‌اند ، چنان كه در تهذيب التهذيب آمده است .\r\n","page_name":" 170 ","page_number":170},
  {"content":"\r\n\r\nابن سعد او را توثيق نموده‌اند . حديثى از او در مورد مناشده در رحبه به طرق بسيار و صحيح كه رجال سند آنها همگى مورد وثوق هستند ، خواهد آمد و طريق منسوب به او پيش از اين گذشت . « 1 »\r\n64 - قبيصة بن ذؤيب ( م 86 ) .\r\nذهبى شرح حال او را نوشته و او را ستوده « 2 » و ابن حبّان نيز او را توثيق نموده است . « 3 » طريق منسوب به او قبلا از نظر گذشت . « 4 »\r\n65 - ابو مريم ، قيس ثقفى مداينى .\r\nنسائى او را توثيق نموده است . « 5 » طريق منسوب به او پيش از اين گذشت . « 6 » و رجال سند آن همگى مورد وثوق هستند .\r\n\r\n( حرف م تا ى )\r\n66 - محمّد بن عمر بن على بن ابى طالب .\r\nنامبرده در خلافت عمر بن عبد العزيز و به قولى سال 100 هجرى وفات يافته است .\r\nابن حبّان او را توثيق نموده و ابن حجر گفته كه وى از طبقه ششم و متصف به راستگويى بوده و بعد از سال صد و سى « 7 » وفات يافته است . به طرق منسوب به او قبلا اشارت رفت . « 8 »\r\n67 - ابو الضحى ، مسلم بن صبيح همدانى كوفى عطار .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 48 ، 54 .\r\n( 2 ) . تذكرة الحفّاظ : 1 / 52 .\r\n( 3 ) . خلاصة تهذيب الكمال 268 .\r\n( 4 ) . ر ك : الغدير ( متن عربى / چ 5 ) : 1 / 21 .\r\n( 5 ) . خلاصة تهذيب الكمال 395 .\r\n( 6 ) . ر ك : الغدير ( متن عربى / چ 5 ) : 1 / 54 .\r\n( 7 ) . در متن عربى الغدير و به تبع آن در ترجمهء فارسى ، تاريخ وفات او بعد از سال سىام هجرى قيد شده كه در اصل بعد از سال صد و سىام هجرى است . ر ك : قاموس الرجال : 9 / 488 . ( و )\r\n( 8 ) . ر ك : الغدير ( متن عربى / چ 5 ) : 1 / 54 ، 55 .\r\n","page_name":" 171 ","page_number":171},
  {"content":"\r\n\r\nبنا به گفتهء خزرجى و ابن حجر ، ابن معين و ابو زرعه او را توثيق نموده‌اند . « 1 » طرق منسوب به او قبلا از نظر گذشت . « 2 »\r\n68 - مسلم ملائى . طرق منسوب به او قبلا از نظر گذشت . « 3 »\r\n69 - ابو زرارة ، مصعب بن سعد بن ابى وقاص زهرى مدنى ( م 103 ) .\r\nابن حجر گويد : نامبرده موثق و مورد اعتماد است . « 4 »\r\n70 - مطلّب بن عبد اللّه قرشى مخزومى مدنى .\r\nابو زرعه و دار قطنى او را توثيق نموده‌اند . حديث او پيش از اين گذشت . « 5 »\r\n71 - مطرورّاق .\r\nشرح حال و حديث او دربارهء روزهء غدير و آيهء اكمال دين و حديث تهنيت خواهد آمد .\r\n72 - معروف بن خربوذ . « 6 »\r\nابن حبّان او را توثيق نموده است . حديث او به خواست خدا بعدا خواهد آمد .\r\n73 - منصور بن ربعى .\r\nحديث او در خصوص آيهء سأل سائل به عذاب واقع « 7 » و همچنين شرح حال او خواهد آمد .\r\n74 - مهاجرين مسمار زهرى مدنى .\r\nابن حبّان او را توثيق نموده است . طرق منسوب به او قبلا از نظر گذشت . « 8 »\r\n75 - موسى بن اكتل بن عمير نميرى .\r\nاز طريق منسوب به او پيش از اين سخن رفت . « 9 »\r\n\r\n\r\n","description":"","footnote":"\r\n( 1 ) . خلاصة الهذيب الكمال 32 ؛ التقريب 422 .\r\n( 2 ) . ر ك : الغدير ( متن عربى / چ 5 ) : 1 / 35 .\r\n( 3 ) . همان : 1 / 24 ، 39 .\r\n( 4 ) . التقريب 334 .\r\n( 5 ) . ر ك : الغدير ( متن عربى / چ 5 ) : 1 / 49 .\r\n( 6 ) . خزرجى در خلاصة تهذيب الكمال اين نام را خربود ضبط نموده است .\r\n( 7 ) . معارج 70 / 1 .\r\n( 8 ) . ر ك : الغدير ( متن عربى / چ 5 ) : 1 / 38 ، 41 .\r\n( 9 ) . همان : 1 / 46 .\r\n","page_name":" 172 ","page_number":172},
  {"content":"\r\n\r\n76 - ابو عبد اللّه ، ميمون بصرى ، آزادكردهء عبد الرحمن بن سمره .\r\nابن حبّان او را توثيق نموده است « 1 » و ابن حجر گويد : ميمون مورد توثيق عده‌اى واقع شده و دربارهء ميزان حفظ او بعضى از علماى رجال سخن گفته‌اند و ترمذى حديثى از او را تصحيح كرده است . « 2 » طرق حفّاظ منسوب به او بسيار است و پيش از اين گذشت . « 3 » و ابن كثير نيز طرق او را تصحيح نموده است .\r\n77 - نذير الضبى كوفى . از تابعين بزرگ است .\r\nحديثى منسوب به او در داستان مناشدهء امير المؤمنين عليه السّلام در روز جمل در جاى خود ذكر خواهد شد .\r\n78 - هانى بن هانى همدانى كوفى .\r\nبه طورىكه در التقريب مذكور است ، نسائى گفته است باكى بر او نيست ، حديث او در خصوص مناشدهء رحبه خواهد آمد .\r\n79 - ابو بلج ، يحيى بن سليم فزارى واسطى .\r\nبه گفتهء خزرجى ابن معين و نسائى و دارقطنى او را توثيق نموده‌اند « 4 » و حافظ هيثمى نيز بر وثاقت او تأكيد ورزيده است . « 5 » طرق منسوب به او پيش از اين گذشت « 6 » و حديثى كه به طريق او از ابن عباس روايت شده ، صحيح است و تمام رجال سند آن ثقه و مورد اعتمادند .\r\n80 - يحيى بن جعدة بن هبيرهء مخزومى .\r\nابن حجر گويد : نامبرده مورد اعتماد و وثوق و از طبقه سوم است . « 7 »\r\n81 - يزيد بن ابى زياد كوفى ( م 136 ) .\r\nوى از پيشوايان كوفه است كه در سن نود سالگى يا نزديك به آن وفات يافته است .\r\n\r\n\r\n","description":"","footnote":"\r\n( 1 ) . مجمع الزوايد : 9 / 111 .\r\n( 2 ) . القول المسدّد 17 .\r\n( 3 ) . ر ك : الغدير ( متن عربى / چ 5 ) : 1 / 30 - 32 ، 35 .\r\n( 4 ) . خلاصة تهذيب الكمال 383 .\r\n( 5 ) . مجمع الزوايد : 9 / 109 .\r\n( 6 ) . ر ك : الغدير ( متن عربى / چ 5 ) : 1 / 50 ، 51 .\r\n( 7 ) . التقريب 389 .\r\n","page_name":" 173 ","page_number":173},
  {"content":"\r\n\r\nحديث او در مناشدهء رحبه خواهد آمد .\r\n82 - يزيد بن حبّان تيمى كوفى .\r\nعاصمى در زين الفتى و نسائى طبق گفتهء خزرجى « 1 » او را توثيق نموده‌اند و ابن حجر در تقريب خود او را موثّق دانسته و در شمار طبقهء ميانى تابعين معرفى نموده است . طرق منسوب به او پيش از اين گذشت « 2 » و حافظ عاصمى در زين الفتى به اسنادش از اسحاق بن ابراهيم مروزى ، از جرير بن عبد الحميد ضبّى ، از ابو حيّان يحيى بن سعيد تميمى ، از يزيد بن حيّان كوفى مورد وثوق در حرم « 3 » روايت نموده كه گفت : رسول خدا در غدير خم به پا خاست و پند و اندرز داد ، سپس فرمود : اى مردم ، هرآينه من بشرى همانند شما هستم و نزديك است كه فرستادهء حق مرا فرا خواند و من نيز دعوتش را اجابت كنم .\r\n83 - ابو داود ، يزيد بن عبد الرحمن بن اودى كوفى .\r\nبنا به گفتهء خزرجى ، ابن حبّان او را توثيق نموده است . « 4 » طرق منسوب به او پيش از اين گذشت « 5 » و در داستان سوگند دادن جوانى ابو هريره را ، حديث او نيز خواهد آمد .\r\n84 - ابو نجيح يسار ثقفى ( م 109 ) .\r\nخزرجى گويد : ابن معين او را توثيق نموده است . « 6 » طرق منسوب به او قبلا از نظر گذشت . « 7 »\r\n\r\n\r\n","description":"","footnote":"\r\n( 1 ) . خلاصه تهذيب الكمال 370 .\r\n( 2 ) . ر ك : الغدير ( متن عربى / چ 5 ) : 1 / 31 ، 35 .\r\n( 3 ) . در نسخه چنين است و نام راوى از پيغمبر صلّى اللّه عليه و آله كه زيد بن ارقم است ، از روايت حذف شده است .\r\nبنابراين ، لفظ ، لفظ اوست و طريق منسوب به او در آنچه كه از حديث غدير ذكر كرده ، طريقى است مسلّم كه در حديث صحيح نامبرده از زيد بيان گرديده است .\r\n( 4 ) . خلاصة تهذيب الكمال 372 .\r\n( 5 ) . ر ك : الغدير ( متن عربى / چ 5 ) : 1 / 15 .\r\n( 6 ) . خلاصة تهذيب الكمال 384 .\r\n( 7 ) . ر ك : الغدير ( متن عربى / چ 5 ) : 1 / 39 .\r\n","page_name":" 174 ","page_number":174},
  {"content":"\r\n\r\n\r\nطبقات راويان حديث غدير از علما به ترتيب تاريخ وفاتشان\r\nتوجّه و عنايت به موضوع مهم غدير خم در انحصار صحابه و تابعين نبوده ، بلكه علماى قرن‌هاى بعدى نيز در حفظ و اجراى اين سيرهء مهم و اثر زوال‌ناپذير نهايت مراقبت را داشته‌اند و با بررسى تاريخ مربوط بدان ملاحظه مىشود كه در هرقرنى گروه بسيارى از حافظان با دقت نظر اين نشانهء نمايان دين را از گروه پيشين دريافت كرده‌اند و بر طبق تحقيقاتى كه در اين امر خطير نموده‌اند ، به طبقهء بعدى كه جايگزين آنها شده‌اند ، با خضوع و تسليم به صحت آن ، سپرده‌اند .\r\nاينك تعدادى از آنان را براى اثبات اين مدّعا نام مىبريم كه در هرقرنى گواه بر تحقق اين داستان مىباشند ، و احاطه به همهء راويان اين حديث از طبقهء علما موكول به دامنهء قدرت خوانندگان بزرگوار است تا با كوششى كه در شناسايى اساتيد فن حديث به كار خواهند برد ، به منظور خود نايل گردند .\r\n\r\nقرن دوم\r\n1 - ابو محمّد عمرو بن دينار جمحى مكى ( م 115 يا 116 ) .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخزرجى گويد : مسعر ، سه بار موثق بودن نامبرده را تصديق و اعلام داشته است . « 1 »\r\n2 - ابو بكر محمّد بن مسلم بن عبيد اللّه قرشى زهرى ( م 124 ) .\r\nنامبرده يكى از پيشوايان بنام و مشهور و عالم حجاز و شام است . بسيارى از صاحبان تذكره شرح حال او را ثبت و او را ستوده‌اند . ذهبى مىنگارد : مناقب زهرى ، اين دانشمند بزرگ در خور آن است كه لااقل در چهل برگ نوشته و شرح داده شود . « 2 » حديث او پيش از اين گذشت . « 3 »\r\n3 - عبد الرحمن بن قاسم بن محمّد بن ابى بكر تيمى ، ابو محمد مدنى ( م 126 ) .\r\nاحمد و ابن سعد و ابو حاتم او را توثيق نموده‌اند و خزرجى او را به پيشوايى و موثق بودن ستوده است . « 4 » نامبرده مناشدهء جوانى را با ابو هريره به حديث غدير روايت كرده است كه پس از اين خواهد آمد .\r\n4 - بكر بن سوادة بن ثمامه ، ابو ثمامهء بصرى ( م 128 ) .\r\nخزرجى گويد : وى يكى از فقها و پيشوايان است « 5 » و ابن معين و ابن سعد و نسائى نيز او را توثيق نموده‌اند . طريق روايت او كه به جابر منتهى مىشود ، صحيح است و همهء رجال سندش ثقه و مورد اعتمادند . « 6 »\r\n5 - عبد اللّه بن ابى نجيح يسار ثقفى ، ابو يسار مكّى ( م 131 ) .\r\nبنا به گفتهء خزرجى و ابن حجر ، احمد او را توثيق نموده است . « 7 » حديث او كه طريق آن صحيح است و رجال سند آن مورد اعتماد و وثوقند ، پيش از اين گذشت . « 8 »\r\n6 - حافظ مغيرة بن مقسم ابو هشام ضبّى كوفى ( م 133 ) كه از مادر نابينا متولد شده بود .\r\nطبق گفتهء ذهبى و خزرجى ، عرزمى و عجلى او را توثيق نموده‌اند . « 9 » حديث او قبلا از\r\n\r\n\r\n","description":"","footnote":"\r\n( 1 ) . خلاصة تهذيب الكمال 244 . نيز ر ك : الغدير ( متن عربى / چ 5 ) : 1 / 66 .\r\n( 2 ) . تذكرة الحفّاظ : 1 / 96 .\r\n( 3 ) . ر ك : الغدير ( متن عربى / چ 5 ) : 1 / 23 ، 32 .\r\n( 4 ) . خلاصة تهذيب الكمال 197 .\r\n( 5 ) . ر ك : الغدير ( متن عربى / چ 5 ) : 1 / 44 .\r\n( 6 ) . همان : 1 / 22 .\r\n( 7 ) . خلاصة تهذيب الكمال 183 ؛ التقريب 145 .\r\n( 8 ) . ر ك : الغدير ( متن عربى / چ 5 ) : 1 / 39 .\r\n( 9 ) . تذكرة الحفّاظ : 1 / 128 ؛ خلاصة تهذيب الكمال 320 .\r\n","page_name":" 176 ","page_number":176},
  {"content":"\r\n\r\nنظر گذشت . « 1 »\r\n7 - ابو عبد الرحيم خالد بن زيد جمحى مصرى ( م 139 ) .\r\nنامبرده فقيهى اهل فتوا است . ابو زرعه و عجلى و يعقوب بن سفيان و نسائى او را توثيق نموده‌اند و ابن حبّان او را در شمار افراد مورد وثوق و اعتماد ياد كرده است . ابن حجر عسقلانى نيز به نگارش شرح حال او پرداخته است « 2 » ، روايت او در داستان مناشده به لفظ زاذان و به اسناد صحيح كه رجال سند آن همگى ثقه هستند ، خواهد آمد .\r\n8 - حسن بن حكم نخعى كوفى ( م بعد از 140 ) .\r\nخزرجى گويد : ابن معين او را موثق دانسته است . « 3 » حديث ركبان به طريق او كه صحيح است و رجال آن همگى ثقه مىباشند ، خواهد آمد .\r\n9 - ادريس بن يزيد ، ابو عبد اللّه أودى كوفى .\r\nنسائى او را موثق دانسته است . روايت او پيش از اين گذشت « 4 » و حديث مناشدهء جوانى با ابو هريره به طريق او نيز خواهد آمد و طريق حديث مذكور و مناشده هردو صحيح و رجال آنها همگى ثقه مىباشند .\r\n10 - يحيى بن سعيد بن حيّان تيمى كوفى مدنى ( م 145 ) .\r\nخزرجى گويد : عجلى او را ثقه و صالح دانسته است . « 5 » طريق حديث او به عمويش يزيد بن حيّان تابعى منتهى مىشود « 6 » كه سند آن از اسناد مسلّم است و در صحيح او آمده و رجال آن همگى ثقه هستند .\r\n11 - حافظ عبد الملك بن ابى سليمان عرزمى كوفى ( م 145 ) .\r\nاحمد بن حنبل و نسائى او را توثيق نموده‌اند و گفته است كه نامبرده از حفّاظ دقيق و صاحب نظر است . « 7 » حديثى از او به اسناد صحيح و با رجال موثق قبلا از نظر گذشت « 8 » و\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 30 .\r\n( 2 ) . ر ك : تهذيب التهذيب : 3 / 129 .\r\n( 3 ) . خلاصة تهذيب الكمال 67 .\r\n( 4 ) . ر ك : الغدير ( متن عربى / چ 5 ) : 1 / 15 .\r\n( 5 ) . خلاصة تهذيب الكمال 363 .\r\n( 6 ) . ر ك : الغدير ( متن عربى / چ 5 ) : 1 / 72 .\r\n( 7 ) . تذكرة الحفّاظ : 1 / 139 .\r\n( 8 ) . ر ك : الغدير ( متن عربى / چ 5 ) : 1 / 29 ، 36 .\r\n","page_name":" 177 ","page_number":177},
  {"content":"\r\n\r\nروايت او در داستان مناشدهء رحبه به لفظ زاذان نيز خواهد آمد .\r\n12 - عوف بن ابى جميلهء عبدى هجرى بصرى ( م 146 ) .\r\nنسائى و جماعتى او را توثيق نموده‌اند و خزرجى و ابن حجر از او نام برده‌اند . « 1 » رجال اسناد آن همگى ثقه هستند ، پيش از اين گذشت . « 2 »\r\n13 - عبد اللّه بن عمر بن حفص بن عاصم بن عمر بن خطّاب عدوى عمرى مدنى ( م حدود 147 ) .\r\nنامبرده يكى از فقهاى هفتگانه است . ابن معين و نسائى و ابو زرعه و ابو حاتم او را توثيق نموده‌اند ، وفات او به سال 147 و به قولى در غير اين سال واقع شده ، ابن حجر به نگارش شرح حال او پرداخته « 3 » و حافظ عاصمى روايتى را به طريق او در زين الفتى آورده است .\r\n14 - نعيم بن حكيم مداينى ( م 148 ) .\r\nحافظ ابو عوانه و حافظ قطان از او روايت كرده‌اند ، ابن معين و عجلى او را توثيق نموده‌اند و خطيب شرح حال او را در تاريخش آورده است . « 4 » طريق منتهى به او كه قبلا از نظر گذشت « 5 » ، صحيح است و رجال آن همگى ثقه مىباشند .\r\n15 - طلحة بن يحيى بن طلحة بن عبيد اللّه تيمى كوفى ( م 148 ) .\r\nعجلى و ابن معين او را توثيق نموده‌اند ، ابو زرعه و نسائى صلاحيت او را تأييد كرده‌اند و خزرجى در الخلاصة « 6 » و ابن حجر در تهذيب التهذيب شرح حال او را ثبت نموده‌اند . حديث او پيش از اين گذشت . « 7 »\r\n16 - ابو محمّد كثير بن زيد « 8 » اسلمى ( م بعد از 150 ) كه به ابن ماقبه معروف است .\r\nابو زرعه گويد : نامبرده متصف به صدق است و در روش او نرمى و ملايمت ديده\r\n\r\n\r\n","description":"","footnote":"\r\n( 1 ) . خلاصة تهذيب الكمال 253 ؛ التقريب 199 .\r\n( 2 ) . ر ك : الغدير ( متن عربى / چ 5 ) : 1 / 30 .\r\n( 3 ) . تهذيب التهذيب : 8 / 40 .\r\n( 4 ) . تاريخ بغداد : 13 / 302 .\r\n( 5 ) . ر ك : الغدير ( متن عربى / چ 5 ) : 1 / 54 .\r\n( 6 ) . خلاصة تهذيب الكمال 153 .\r\n( 7 ) . ر ك : الغدير ( متن عربى / چ 5 ) : 1 / 46 .\r\n( 8 ) . در الخلاصة و ديگر كتابها چنين آمده و در التقريب ، زبيد قيد شده است .\r\n","page_name":" 178 ","page_number":178},
  {"content":"\r\n\r\nمىشود . خزرجى شرح حال او را ذكر كرده است . « 1 » حديثى از او به طريقى كه رجال آن همگى ثقه هستند ، قبلا از نظر گذشت . « 2 »\r\n17 - حافظ محمّد بن اسحاق مدنى ، مؤلّف سيرة ( م 151 يا 152 ) .\r\nعلماى بنام و معروف او را به موثق بودن و پيشوايى و علم و حفظ و دقت نظر ستوده‌اند . ذهبى و خزرجى شرح حال او را ثبت كرده‌اند « 3 » و حاكم به طريق او روايت كرده است « 4 » ، چنان كه پيش از اين گذشت . « 5 »\r\n18 - حافظ معمر بن راشد ، ابو عروهء ازدى بصرى ( م 153 يا 154 ) .\r\nعجلى و نسائى و سمعانى او را توثيق نموده‌اند و ذهبى از او با تعبير امام و حجّت ياد كرده است . « 6 » حديث او به طريق صحيح كه رجال آن همگى ثقه هستند ، پيش از اين گذشت . « 7 »\r\n19 - حافظ مسعر بن كدام ، ابن ظهير هلالى رواسى كوفى ( م 153 يا 155 ) .\r\nقطان گفته : همانند او را نيافتم ، او باريك‌بين‌ترين علما بود و شعبه گفته : از فرط استوارى و متانت ، به دو مصحف مىگفتند . احمد و ابو زرعه و عجلى او را توثيق نموده‌اند . « 8 » روايت او در داستان مناشده به لفظ عميرهء همدانى خواهد آمد .\r\n20 - ابو عيسى حكم بن ابان عدنى ( م 154 يا 155 ) .\r\nعجلى گويد : نامبرده ثقه‌اى داراى سيره و روش است . وى در آن هنگام كه چشمها آرام مىگرفت و به خواب مىرفت ، تا زانوى خود در دريا مىايستاد و به ذكر خدا اشتغال مىورزيد . خزرجى شرح حال او را نگاشته است « 9 » و حديث او پيش از اين گذشت . « 10 »\r\n\r\n\r\n","description":"","footnote":"\r\n( 1 ) . خلاصة تهذيب الكمال 283 .\r\n( 2 ) . ر ك : الغدير ( متن عربى / چ 5 ) : 1 / 55 .\r\n( 3 ) . تذكرة الحفّاظ : 1 / 155 ؛ خلاصة تهذيب الكمال 279 .\r\n( 4 ) . المستدرك : 3 / 110 .\r\n( 5 ) . ر ك : الغدير ( متن عربى / چ 5 ) : 1 / 20 .\r\n( 6 ) . تذكرة الحفّاظ : 1 / 171 .\r\n( 7 ) . ر ك : الغدير ( متن عربى / چ 5 ) : 1 / 19 .\r\n( 8 ) . ر ك : تذكرة الحفّاظ ، ذهبى : 1 / 169 ؛ خلاصة تهذيب الكمال ، خزرجى 320 .\r\n( 9 ) . خلاصة تهذيب الكمال 75 .\r\n( 10 ) . ر ك : الغدير ( متن عربى / چ 5 ) : 1 / 20 . سفيان بن عيينه از او روايت مىكند . بنابراين ، آنچه كه در اين -\r\n","page_name":" 179 ","page_number":179},
  {"content":"\r\n\r\n21 - عبد اللّه بن شوذب بلخى ( م 157 ) كه ساكن بصره بود .\r\nبه زودى در باب روزهء غدير به شرح حال او آگاهى خواهيد يافت ، و گفتار ابن وليد دربارهء او خواهد آمد . نامبرده داراى چهره‌اى روحانى و منظرى ملكوتى بوده و حديث روزهء غدير را به طريق صحيح كه رجال آن همگى ثقه هستند روايت كرده است .\r\n22 - حافظ شعبة بن حجاج ، ابو بسطام واسطى ( م 160 ) كه در بصره اقامت داشت .\r\nنامبرده به قول ابن معين پيشواى اهل تقوى است و به قول حكم پيشواى پيشوايان است و به قول ثورى فرمانرواى اهل ايمان در علم حديث است . ذهبى و خزرجى شرح حال او را ثبت نموده‌اند . « 1 » حديث او به طريق صحيح و با رجال موثق پيش از اين گذشت « 2 » و حديثى از او در داستان مناشده به لفظ زيد بن يثيع خواهد آمد .\r\n23 - حافظ ابو العلاء كامل بن علاء تميمى كوفى ( م حدود 160 ) .\r\nابن معين او را توثيق نموده و ابن عدى و نسائى گفته‌اند كه بر او و روايتش ايرادى وارد نيست « 3 » و حاكم در مستدرك صحيح بودن حديث او را تأييد كرده است . حديث نامبرده به طريق صحيح و رجالى كه همگى موثق هستند ، پيش از اين گذشت . « 4 »\r\n24 - حافظ سفيان بن سعيد ثورى ، ابو عبد اللّه كوفى كه در سال 77 به دنيا آمده و به سال 161 در بصره درگذشته است .\r\nخطيب او را پيشوايى از پيشوايان اهل قبله و نشانه‌اى از نشانه‌هاى دين دانسته و تصريح كرده كه پيشوايى او مورد اجماع است ، به طورى كه با مراتب اتقان و ضبط و حفظ و معرفت و زهد و ورع كه در اوست ، از هرگونه تعريف و تمجيدى بىنياز است . « 5 » همو گويد : خبر داد ما را ابو الفتح محمّد بن حسين عطّار ( قطيط ) از محمّد بن احمد بن\r\n\r\n\r\n","description":"","footnote":"\r\n- صفحه از ابن ابى غنيه در متن قيد شده ، تصحيف است و صحيح همان است كه در زير صفحه از ابو نعيم نقل شده است .\r\n( 1 ) . تذكرة الحفّاظ : 1 / 174 ؛ خلاصة تهذيب الكمال 140 .\r\n( 2 ) . ر ك : الغدير ( متن عربى / چ 5 ) : 1 / 32 ، 35 ، 39 ، 48 .\r\n( 3 ) . خلاصة تهذيب الكمال 272 .\r\n( 4 ) . ر ك : الغدير ( متن عربى / چ 5 ) : 1 / 32 .\r\n( 5 ) . تاريخ بغداد : 9 / 252 .\r\n","page_name":" 180 ","page_number":180},
  {"content":"\r\n\r\nعبد الرحمن معدّل در اصفهان ، از حافظ ابو بكر محمّد بن عمر تميمى جعابى ، از حسن بن على بن سهل عاقولى ، از حمدان بن مختار ، از حفص بن عبيد اللّه « 1 » بن عمر ، از سفيان ثورى ، از على بن زيد از انس كه گفت : شنيدم از رسول خدا كه مىفرمود : هركس كه من مولاى اويم ، على مولاى اوست . خدايا دوست بدار آن را كه او را دوست دارد و دشمن بدار آن را كه او را دشمن دارد . « 2 »\r\n25 - حافظ اسرائيل بن يونس بن ابى اسحاق سبيعى ، ابو يوسف كوفى ( م 162 ) .\r\nابن معين و ديگران او را توثيق نموده‌اند و ذهبى در ستايش او مبالغه كرده است . « 3 » روايت از او پيش از اين گذشت « 4 » و در داستان مناشده حديث او به طريق صحيح و با رجال موثق خواهد آمد .\r\n26 - جعفر بن زياد كوفى احمر ( م 165 يا 167 ) .\r\nابو داود گويد : وى مورد وثوق و اعتماد و شيعى است و طبق گفتهء خزرجى ، ابو زرعه او را متصف به صدق معرفى كرده و نسائى گفته است : بر او و روايتش ايرادى وارد نيست . « 5 » حديث او در داستان مناشدهء رحبه به لفظ عبد الرحمن به طريق صحيح و با رجال موثق خواهد آمد .\r\n27 - مسلم بن سالم نهدى ، ابو فروهء كوفى كه در اواسط قرن دوم درگذشته است .\r\nابن معين او را توثيق نموده و ابو حاتم صلاحيت او را در حديث تأييد كرده و گفته است : بر او و روايتش ايرادى وارد نيست . حديث او از عبد الرحمن بن ابى ليلى در داستان مناشدهء رحبه به طريق صحيح و با رجال موثق خواهد آمد .\r\n28 - حافظ قيس بن ربيع ، ابو محمّد اسدى كوفى ( م 165 ) .\r\nعفان گويد : نامبرده مورد وثوق و اعتماد بوده است ، و يعقوب بن شيبه گويد : وى در نزد جميع اصحاب ما متصف به صدق است و هرچند در كتابت احاديث از صلاحيت\r\n\r\n\r\n","description":"","footnote":"\r\n( 1 ) . نامبرده به قرينهء حمدان و ثورى ، حفص بن عبد اللّه سلمى ابو عمرو است .\r\n( 2 ) . تاريخ بغداد : 7 / 377 .\r\n( 3 ) . تذكرة الحفّاظ : 1 / 193 .\r\n( 4 ) . ر ك : الغدير ( متن عربى / چ 5 ) : 1 / 40 .\r\n( 5 ) . خلاصة تهذيب الكمال 53 .\r\n","page_name":" 181 ","page_number":181},
  {"content":"\r\n\r\nلازم برخوردار است ، ولى نيروى حفظ او خوب نيست . ذهبى و خزرجى شرح حال او را ثبت نموده‌اند . « 1 » حديث او پيش از اين گذشت « 2 » و در نزول آيهء اكمال دين در مورد على عليه السّلام در روز غدير نيز روايتى از او ذكر خواهد شد .\r\n29 - حافظ حمّاد بن سلمه ، ابو سلمهء بصرى ( م 167 ) .\r\nابن معين او را توثيق كرده و ابن معمر او را از ابدال به شمار آورده است و قطان گويد :\r\nهركه را ديديد كه به نكوهش او مىپردازد ، در مسلمانىاش ترديد كنيد . وهب گويد :\r\nحماد داناترين ماست و برما سرورى دارد . ذهبى او را عربىدانى توانا و فقيهى سخنور مىداند كه داراى طريقه و روش است . ذهبى و خزرجى شرح حال او را در آثارشان ثبت كرده‌اند . « 3 » طريق روايت او كه به براء بن عازب منتهى مىشود ، صحيح است و رجال آن همگى موثق هستند « 4 » و حديث او در موضوع تهنيت به اسناد صحيح و با رجال موثق خواهد آمد .\r\n30 - حافظ عبد اللّه بن لهيعه ، ابو عبد الرحمن مصرى ( م 174 ) .\r\nذهبى شرح حال او را ثبت نموده و گفته است : وى پيشواى بزرگ ، قاضى ديار مصر و دانشمند و محدّث آن خطّه است . همو گويد : احمد بن حنبل دربارهء نامبرده گفته است :\r\nدر كثرت و ضبط و استوارى حديث ، كسى همانند ابن لهيعه در مصر نيست . همچنين احمد بن صالح گويد : وى در كتابت حديث شايسته و در طلب علم كوشا بوده است . « 5 » بنا به مراتب ياد شده ، طريق روايت از او كه به جابر انصارى منتهى مىشود ، صحيح است و رجال آن همگى موثق مىباشند . « 6 »\r\n31 - حافظ ابو عوانهء وضّاح بن عبد اللّه يشكرى واسطى بزّاز ( م 175 يا 176 ) .\r\nنامبرده به گفتهء ابن حجر عسقلانى و ذهبى متصف به راستى و مورد وثوق و اعتماد\r\n\r\n\r\n","description":"","footnote":"\r\n( 1 ) . تذكرة الحفّاظ : 1 / 205 ؛ خلاصة تهذيب الكمال 270 .\r\n( 2 ) . ر ك : الغدير ( متن عربى / چ 5 ) : 1 / 43 .\r\n( 3 ) . تذكرة الحفّاظ : 1 / 182 ؛ خلاصة تهذيب الكمال 78 .\r\n( 4 ) . ر ك : الغدير ( متن عربى / چ 5 ) : 1 / 18 .\r\n( 5 ) . تذكرة الحفّاظ : 1 / 215 .\r\n( 6 ) . ر ك : الغدير ( متن عربى / چ 5 ) : 1 / 22 .\r\n","page_name":" 182 ","page_number":182},
  {"content":"\r\n\r\nبوده است و همگان به حجيت او در آنچه روايت كرده ، اجماع دارند . « 1 » طرق منسوب به او به اسانيد صحيح قبلا از نظر گذشت . « 2 » و بسيارى از طرق روايت او صحيح است .\r\n32 - قاضى شريك بن عبد اللّه ، ابو عبد اللّه نخعى كوفى ( م 177 ) .\r\nذهبى نامبرده را يكى از پيشوايان مشهور اعلام كرده گويد : حديث او نيكو است و وى پيشوايى فقيه و محدّث و داراى احاديث بسيار است و در اتقان و استوارى مانند حماد بن زيد نيست . بخارى به دو استشهاد نموده و مسلم به پيروى از او به نقل روايت پرداخته است . « 3 » يحيى بن معين او را توثيق كرده و محيى الدين بن ابى الوفاء او را از حنفيّه به شمار آورده است . « 4 » حديث او به طريق صحيح و با رجال موثق پيش از اين گذشت . « 5 » و حديث او به طريق صحيح در داستان مناشدهء رحبه و داستان مناشدهء جوانى با ابو هريره خواهد آمد .\r\n33 - حافظ عبد اللّه ( عبيد اللّه ) بن عبيد الرحمن ( عبد الرحمن ) كوفى ، ابو عبد الرحمن اشجعى ( م 182 ) .\r\nابن معين و ذهبى و ابن حجر او را توثيق نموده‌اند . « 6 » حديث او به طريق صحيح و با رجال موثق پيش از اين گذشت . « 7 »\r\n34 - نوح بن قيس ، ابو روح حدّانى بصرى ( م 183 ) .\r\nمرّه و ابن معين نامبرده را توثيق نموده‌اند . « 8 » حديث او قبلا گذشت . « 9 »\r\n35 - مطلب بن زياد بن ابى زهير كوفى ( م 185 ) .\r\nگروه زيادى از حفاظ و پيشوايان حديث ، به روايت او اعتماد كرده‌اند و ابن معين او را توثيق نموده است . وى در نزد ابو داود و ابن حجر متصف به صدق است و در نزد ديگران\r\n\r\n\r\n","description":"","footnote":"\r\n( 1 ) . تهذيب التهذيب ؛ تذكرة الحفّاظ : 1 / 241 .\r\n( 2 ) . ر ك : الغدير ( متن عربى / چ 5 ) : 1 / 30 ، 31 ، 50 ، 51 .\r\n( 3 ) . تذكرة الحفّاظ : 1 / 210 .\r\n( 4 ) . الجواهر المضيّة : 1 / 256 .\r\n( 5 ) . ر ك : الغدير ( متن عربى / چ 5 ) : 1 / 31 ، 48 .\r\n( 6 ) . تذكرة الحفّاظ : 1 / 284 ؛ التقريب 170 .\r\n( 7 ) . ر ك : الغدير ( متن عربى / چ 5 ) : 1 / 28 .\r\n( 8 ) . خلاصة تهذيب الكمال 347 .\r\n( 9 ) . ر ك : الغدير ( متن عربى / چ 5 ) : 1 / 37 .\r\n","page_name":" 183 ","page_number":183},
  {"content":"\r\n\r\nمحدّثى است بزرگوار . ابن حجر و خزرجى شرح حال او را ثبت كرده‌اند . « 1 » حديث رسيده از او در داستان مناشدهء مردى عراقى با جابر انصارى به طريق صحيح و با رجال موثق خواهد آمد .\r\n36 - ابو هاشم ، قاضى حسّان بن ابراهيم عنزى ( م 186 ) .\r\nاحمد و ابو زرعه و ابن معين و ابن عدى نامبرده را توثيق نموده‌اند . « 2 » حديث او به طريقى كه تمام رجال آن ثقه هستند ، قبلا از نظر گذشت . « 3 »\r\n37 - حافظ جرير بن عبد الحميد ، ابو عبد اللّه ضبّى كوفى رازى ( م 188 ) كه در سن هفتاد و هشت سالگى درگذشته است .\r\nذهبى ضمن ياد كرد نامبرده گويد : علماى علم حديث به سبب اعتماد و وثوق به دو و مراتب حفظ و وسعت دامنهء دانش او از ياد خود به سوى او مىشتافتند . « 4 » حديثى از او به طريق حافظ عاصمى به اسناد صحيح و با رجالى كه همگى ثقه هستند ، پيش از اين گذشت « 5 » و همين طريق روايت او سندى مسلّم است كه دربارهء خطبهء روز غدير در صحيح خود روايت كرده است .\r\n38 - فضل بن موسى ، ابو عبد اللّه مروزى سينانى ( م 192 ) .\r\nابن معين و ابو حاتم او را توثيق نموده‌اند « 6 » و ابن حجر از او به عنوان ثقه و صاحب نظر ياد كرده است . « 7 » حديثى از او به لفظ سعيد و زيد به طريق صحيح و با رجال موثق در داستان مناشدهء رحبه خواهد آمد .\r\n39 - حافظ محمد بن جعفر مدنى بصرى ، ابو عبد اللّه غندر ( م 193 ) .\r\nنامبرده از حافظانى است كه رأى استوار دارد . ابن معين گويد : آثار مكتوب او صحيح‌ترين آثار است . بعضى خواستند او را به خطا نسبت دهند ، ولى نتوانستند . ذهبى\r\n\r\n\r\n","description":"","footnote":"\r\n( 1 ) . التقريب 247 ؛ خلاصة تهذيب الكمال 324 .\r\n( 2 ) . خلاصة تهذيب الكمال 64 .\r\n( 3 ) . ر ك : الغدير ( متن عربى / چ 5 ) : 1 / 31 .\r\n( 4 ) . تذكرة الحفاظ : 1 / 247 .\r\n( 5 ) . ر ك : الغدير ( متن عربى / چ 5 ) : 1 / 72 .\r\n( 6 ) . خلاصة تهذيب الكمال 263 .\r\n( 7 ) . التقريب 205 .\r\n","page_name":" 184 ","page_number":184},
  {"content":"\r\n\r\nشرح حال او را به نگارش درآورده است . « 1 » حديث او با اسناد صحيح و رجال ثقه قبلا از نظر گذشت « 2 » و روايتى از او در داستان مناشدهء رحبه به لفظ سعيد و با اسناد صحيح و رجال ثقه خواهد آمد .\r\n40 - ابو بشر ، حافظ اسماعيل بن عليه ، ابن ابراهيم اسدى ( م 193 ) .\r\nذهبى از ابو داود حكايت كرده كه گفت : هركسى به خطا افتاد ، جز ابن عليه و بشر . « 3 » ابن معين گفته : نامبرده مردى موثق و موصوف به ورع و تقوا بود . از شعبه هم نقل كرده‌اند كه گفت : او بر محدّثان سرورى دارد . حديث او در داستان تهنيت به عنوان پسر خواهر حميد طويل خواهد آمد .\r\n41 - حافظ ابو عمرو ، محمّد بن ابراهيم ، ابن ابى عدى سلمى بصرى ( م 194 ) كه در بصره وفات يافته است .\r\nنسائى و ابو حاتم و ذهبى او را توثيق نموده‌اند . « 4 » حديث غدير به طريق او با اسناد صحيح و رجال موثق پيش از اين گذشت . « 5 »\r\n42 - حافظ محمّد بن خازم ، ابو معاويهء تميمى ضرير ( م 195 ) .\r\nعجلى و نسائى و ابن خراش او را توثيق نموده‌اند « 6 » و خطيب شرح حال او را در تاريخ خود درج كرده است . « 7 » حديث غدير از او با اسناد صحيح قبلا از نظر گذشت . « 8 »\r\n43 - حافظ محمّد بن فضيل ، ابو عبد الرحمن كوفى ( م 195 ) .\r\nابن معين او را توثيق نموده و ابو زرعه او را متصف به صدق دانسته و نسائى گفته است : بر او و روايتش ايرادى وارد نيست . ابن حجر در تقريب آورده كه نامبرده راستگو و به موازين حديث آشناست ، و ذهبى در تذكره از او به وثوق و اعتماد ياد كرده است .\r\nحديث ركبان از او به طريق صحيح و با رجال موثق خواهد آمد .\r\n\r\n\r\n","description":"","footnote":"\r\n( 1 ) . تذكرة الحفّاظ : 1 / 274 .\r\n( 2 ) . ر ك : الغدير ( متن عربى / چ 5 ) : 1 / 32 ، 35 ، 48 .\r\n( 3 ) . تذكرة الحفّاظ : 1 / 295 .\r\n( 4 ) . همان : 1 / 296 ؛ خلاصة تهذيب الكمال 276 .\r\n( 5 ) . ر ك : الغدير ( متن عربى / چ 5 ) : 1 / 30 ، 31 .\r\n( 6 ) . خلاصة تهذيب الكمال 285 .\r\n( 7 ) . ر ك : تاريخ بغداد : 5 / 242 - 249 .\r\n( 8 ) . ر ك : الغدير ( متن عربى / چ 5 ) : 1 / 41 .\r\n","page_name":" 185 ","page_number":185},
  {"content":"\r\n\r\n44 - حافظ وكيع بن جراح رواسى ، ابو سفيان كوفى ( م 196 يا 197 ) .\r\nابن معين و عجلى و ابن سعد او را ثقه دانسته‌اند و احمد گفته است : همانند او در دانش و نيروى حفظ و استوارى توأم با خشوع و ورع نديدم . خطيب و ذهبى و خزرجى شرح حال او را ثبت كرده‌اند . « 1 » امام احمد بن حنبل در مناقب خود بنا بر آنچه نقل شده ، حديثى را با دقت در اسناد آن از وكيع روايت نموده كه او از اعمش ، از سعد بن عبيده ، از ابن بريده ، از پدرش حديث كرده كه رسول خدا فرمود : هركه من مولاى اويم ، على مولاى اوست . روايت منسوب به او در الجامع الصغير ذكر شده و اسناد آن صحيح است و رجال آن همگى ثقه هستند . « 2 »\r\n45 - حافظ سفيان بن عيينه ، ابو محمّد هلالى كوفى ( م 198 ) كه در مكه وفات يافته است .\r\nذهبى تصريح كرده كه نامبرده پيشوايى بوده داراى حجت و برهان و موصوف به قوهء حفظ و وسعت دامنهء دانش و بزرگى قدر و مقام « 3 » ابن خلكان در تاريخش گويد : نامبرده پيشوايى بوده است دانشمند و با دقت نظر و زاهد و پارسا كه اهل حديث بر صحت حديث و روايت او اجماع و اتفاق دارند « 4 » ، و بسيارى از صاحبان تذكره شرح حال او را توأم با ستايش ثبت كرده‌اند . حديث او در نزول آيهء سأل سائل « 5 » پيرامون داستان غدير خواهد آمد و حديث او به طريق صحيح و با رجال موثق پيش از اين گذشت . « 6 »\r\n46 - حافظ عبد اللّه بن نمير ، ابو هشام همدانى خارفى ( م 199 ) كه در سن هشتاد و چهار سالگى درگذشته است .\r\nذهبى شرح حال او را ثبت و توثيق يحيى بن معين و غيره را نسبت به او نقل كرده است . « 7 » نامبرده از بزرگان اصحاب حديث بوده و اين طريق كه در حديث اوست ، بر طبق اختيار ابن سعد و ابن معين و هيثمى از عطيّهء عوفى مورد وثوق ، طريق صحيحى است و\r\n\r\n\r\n","description":"","footnote":"\r\n( 1 ) . ر ك : تاريخ بغداد : 13 / 466 ؛ تذكرة الحفّاظ : 1 / 280 ؛ خلاصة تهذيب الكمال 356 .\r\n( 2 ) . ر ك : الغدير ( متن عربى / چ 5 ) : 1 / 19 .\r\n( 3 ) . تذكرة الحفّاظ : 1 / 239 .\r\n( 4 ) . وفيات الاعيان : 1 / 226 .\r\n( 5 ) . معارج 70 / 1 .\r\n( 6 ) . ر ك : الغدير ( متن عربى / چ 5 ) : 1 / 20 ، 66 .\r\n( 7 ) . تذكرة الحفّاظ : 1 / 299 .\r\n","page_name":" 186 ","page_number":186},
  {"content":"\r\n\r\nرجال آن همگى ثقه مىباشند . « 1 » حديث مناشده در روز رحبه به روايت او به لفظ زاذان خواهد آمد .\r\n47 - حافظ حنش بن حرث بن لقيط نخعى كوفى .\r\nابو نعيم و هيثمى او را موثّق دانسته‌اند و ابو حاتم گفته : بر او و روايتش ايرادى وارد نيست . حديث ركبان از او به طريق صحيح و با رجال ثقه خواهد آمد .\r\n48 - ابو محمّد موسى بن يعقوب زمعى مدنى .\r\nابن معين او را موثق دانسته و ابو داود او را صالح خوانده است . وفات او در پايان خلافت منصور اتفاق افتاده و حديث او به طريق صحيح و با رجال ثقه ، قبلا از نظر گذشت .\r\n49 - شيخ الاشج ابو سعيد ، علاء بن سالم عطّار كوفى كه پيشوايى موثّق بود .\r\nخطيب و ديگران داستان مناشده را به طريق او روايت كرده‌اند كه خواهد آمد .\r\n50 - ازرق بن على بن مسلم حنفى ، ابو الجهم كوفى .\r\nابن حبّان او را موثق دانسته است . « 2 » حديث او به سند صحيح و با رجال موثق قبلا گذشت . « 3 »\r\n51 - هانى بن ايوب حنفى كوفى .\r\nابن كثير او را توثيق نموده « 4 » و نسائى حديث او را در داستان مناشده به لفظ عميره و با دقت در سند روايت كرده است . بنابراين ، طريق او صحيح و رجال آن همگى ثقه هستند .\r\n52 - ابو عبد الرحمن ، فضيل بن مرزوق اغرّ رقاشى رواسى كوفى ( م حدود 160 ) .\r\nثورى و ابن عيينه و ابن معين او را توثيق نموده‌اند و هيثم بن جميل گويد : نامبرده از جهت زهد و فضل پيشواى هدايت بوده و مسلم حديث او را در صحيح خود با دقت در سند روايت كرده و ابن حجر شرح حال او را ثبت نموده است . « 5 » حديث او در موضوع\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 29 ، 36 .\r\n( 2 ) . خلاصة تهذيب الكمال 21 .\r\n( 3 ) . ر ك : الغدير ( متن عربى / چ 5 ) : 1 / 31 .\r\n( 4 ) . البداية و النهاية : 5 / 211 .\r\n( 5 ) . تهذيب التهذيب : 2 / 299 .\r\n","page_name":" 187 ","page_number":187},
  {"content":"\r\n\r\nمناشده به لفظ سعيد و عمرو با اسناد صحيح كه رجال آن همگى ثقه هستند ، خواهد آمد .\r\n53 - ابو حمزه سعد بن عبيدهء سلمى كوفى كه در زمان ولايت عمرو بن هبيره وفات يافته است .\r\nنسائى و ابن حجر نامبرده را توثيق نموده‌اند . « 1 » حديث او به اسناد صحيح و با رجال ثقه به روايت از عبد اللّه بن بريدهء ثقه ، از پدرش پيش از اين گذشت . « 2 »\r\n54 - موسى بن مسلم حزامى شيبانى ، ابو عيسى كوفى طحّان ، معروف به موسى صغير .\r\nابن معين او را توثيق نموده و ابن حبّان در شمار افراد مورد ثقه و اعتماد از او ياد كرده است . ابن حجر هم شرح حال او را ثبت نموده است . « 3 » حديث او به اسناد صحيح و رجال ثقه قبلا از نظر گذشت .\r\n55 - يعقوب بن جعفر بن ابى كثير انصارى مدنى .\r\nنامبرده از موسى بن يعقوب زمعى روايت مىكند ، و محمّد بن يحيى بن ابى عمر ( م 243 ) نيز از او روايت مىنمايد . حديث او قبلا از نظر گذشت « 4 » و بعدا نيز خواهد آمد .\r\n56 - عثمان بن سعد بن مرّهء قرشى ، ابو عبد اللّه ( ابو على ) كوفى مكفوف .\r\nابن حبّان او را در شمار افراد مورد ثقه و اعتماد ياد كرده است و حافظ ابو كريب و نظاير او از پيشوايان علم حديث ، از او روايت كرده‌اند . حديث او در موضوع مناشده به نقل از شريك خواهد آمد .\r\n\r\nقرن سوم\r\n57 - حافظ ضمرة بن ربيعهء قرشى مدنى ( 202 ) .\r\nشرح حال و حديث او كه به طرق بسيار دربارهء روزهء غدير روايت كرده ، خواهد آمد ، و در آنجا كه حديث او ذكر مىشود ، گفتار احمد بن حنبل را خواهيد يافت كه نامبرده را\r\n\r\n\r\n","description":"","footnote":"\r\n( 1 ) . خلاصة تهذيب الكمال 115 ؛ التقريب 89 .\r\n( 2 ) . ر ك : الغدير ( متن عربى / چ 5 ) : 1 / 80 .\r\n( 3 ) . تهذيب التهذيب : 10 / 372 .\r\n( 4 ) . ر ك : الغدير ( متن عربى / چ 5 ) : 1 / 41 .\r\n","page_name":" 188 ","page_number":188},
  {"content":"\r\n\r\nيكى از علماى متّصف به امانت دانسته و تصريح كرده است كه وى در شام همانند نداشته است . اگر تمام طرق حديث او صحيح نباشد ، بيشتر آن صحيح است .\r\n58 - حافظ محمّد بن عبد اللّه زبيرى « 1 » ، ابو احمد كوفى ( م 203 ) .\r\nعجلى و ديگران او را توثيق نموده‌اند و بعضى از بزرگان در ستايش او گفته‌اند كه وى مردى مورد وثوق و قوى حافظه و عابد و مجتهد است . ذهبى نيز شرح حال او را ثبت كرده است . « 2 » حديث او در داستان مناشدهء رحبه به لفظ زياد به اسنادى كه هيثمى آن را تصحيح نموده و رجال آن را ثقه دانسته است ، خواهد آمد .\r\n59 - مصعب بن مقدام خثعمى ، ابو عبد اللّه كوفى ( م 203 ) .\r\nابن معين و دارقطنى او را توثيق نموده‌اند و ابو داود گفته كه بر او و روايتش ايرادى وارد نيست . ابو حاتم او را صالح دانسته و خزرجى شرح حال او را نيز ثبت كرده است . « 3 » حديث مناشده از او به اسناد صحيح كه رجال آن همگى ثقه هستند ، خواهد آمد و حديث او نيز قبلا از نظر گذشت . « 4 »\r\n60 - حافظ يحيى بن آدم بن سليمان قرشى اموى ، ابو زكريا كوفى ( م 203 ) .\r\nابن معين و نسائى و يعقوب بن شيبه او را توثيق نموده‌اند و ذهبى نيز شرح حال او را ثبت كرده است . « 5 » به حديث او كه سندش صحيح و رجالش همگى ثقه هستند ، پيش از اين اشارت رفت « 6 » و روايت به طريق او نيز در حديث ركبان با اسناد صحيح و رجال ثقه خواهد آمد .\r\n61 - حافظ زيد بن حباب ، ابو حسين خراسانى كوفى ( م 203 ) .\r\nابن مدنى و سبتى و ابن معين و احمد بن صالح و دارقطنى و ابن ماكولا و ابن ابى شيبه او را توثيق نموده‌اند و ابن حجر شرح حال او را ثبت كرده است . « 7 » روايت او به طرق\r\n\r\n\r\n","description":"","footnote":"\r\n( 1 ) . به نامبرده عمرى نيز گفته شده است ، به سبب نسبت به جدش عمر بن درهم اسدى .\r\n( 2 ) . تذكرة الحفّاظ : 1 / 327 .\r\n( 3 ) . خلاصة تهذيب الكمال 323 .\r\n( 4 ) . ر ك : الغدير ( متن عربى / چ 5 ) : 1 / 48 .\r\n( 5 ) . تذكرة الحفّاظ : 1 / 330 .\r\n( 6 ) . ر ك : الغدير ( متن عربى / چ 5 ) : 1 / 28 .\r\n( 7 ) . تهذيب التهذيب : 1 / 404 .\r\n","page_name":" 189 ","page_number":189},
  {"content":"\r\n\r\nگوناگون در داستان مناشدهء امير المؤمنين عليه السّلام در رحبه خواهد آمد كه بعضى از آنها صحيح است .\r\n62 - امام شافعيه ، ابو عبد اللّه محمد بن ادريس شافعى ( م 204 ) .\r\nنامبرده حديث غدير را روايت نموده است . « 1 »\r\n63 - حافظ ابو عمر و شبابة بن سوار فزارى مداينى ( م 206 ) .\r\nابن معين و ديگران او را توثيق نموده‌اند . « 2 » حديث غدير به طريق او از امير المؤمنين عليه السّلام با سند صحيح و رجال ثقه ذكر شده است . « 3 »\r\n64 - محمّد بن خالد حنفى بصرى .\r\nابن حبّان او را از ثقات دانسته و ابو حاتم صلاحيت او را در حديث تأييد كرده و ابو زرعه گفته است : بر او و روايتش ايرادى وارد نيست . نامبرده از مادر خود عثمه روايت مىكند و حديث او پيش از اين گذشت . « 4 »\r\n65 - حافظ ابو عبد الرحمن ، خلف بن تميم كوفى . ( م 206 يا 213 ) كه در مصيصه اقامت داشت .\r\nيعقوب بن شيبه و ابو حاتم او را توثيق نموده‌اند « 5 » و ابن حجر در تقريب گويد : نامبرده مرد راستگو و عابدى است . نسائى به طريق او حديث مناشده را به لفظ عمرو ذى مرّه به اسناد صحيح و رجالى كه همگى آنها ثقه هستند ، روايت كرده است .\r\n66 - حافظ ابو عبد الرحمن ، اسود بن عامل ، معروف به شاذان شامى ( م 208 ) كه در بغداد ساكن بوده است .\r\nابن المدينى او را توثيق نموده و ذهبى او را يكى از بزرگان صاحب نظر دانسته و خطيب در تاريخش شرح حال او را ثبت كرده است . « 6 » حديث مناشده به طريق او به لفظ\r\n\r\n\r\n","description":"","footnote":"\r\n( 1 ) . النهاية فى غريب الحديث و الأثر ، ابن اثير : 4 / 246 .\r\n( 2 ) . خلاصة تهذيب الكمال 142 .\r\n( 3 ) . ر ك : الغدير ( متن عربى / چ 5 ) : 1 / 54 .\r\n( 4 ) . همان : 1 / 41 .\r\n( 5 ) . تذكرة الحفّاظ : 1 / 347 .\r\n( 6 ) . تاريخ بغداد : 8 / 34 .\r\n","page_name":" 190 ","page_number":190},
  {"content":"\r\n\r\nزيد بن ارقم و همچنين داستان مناشدهء جوانى با ابو هريره به اسناد صحيح و رجالى كه همگى آنها ثقه هستند ، خواهد آمد .\r\n67 - ابو عبد اللّه ، حسين بن حسن اشقر فزارى كوفى ( م 208 ) .\r\nابن حبّان او را در شمار علماى مورد وثوق ياد كرده است و ذهبى او را توثيق نموده و حكم به صحت حديث او داده است « 1 » ، چنان كه حاكم در مستدرك آن را بيان داشته است .\r\nنامبرده در نظر ساير علماى حديث نيز متصف به صدق است ؛ بنابراين ، گفتار كسى كه نامبرده را فاقد نيروى حفظ دانسته ، ارزشى نخواهد داشت . حديث او قبلا از نظر گذشت « 2 » و روايت او در نزول آيهء تبليغ دربارهء على عليه السّلام نيز خواهد آمد .\r\n68 - حافظ حفص بن عبد اللّه بن راشد ، ابو عمرو سلمى ، قاضى نيشابور ( م 209 ) .\r\nابن حبّان او را در شمار علماى مورد وثوق ياد كرده و نسائى گفته است : بر او و روايتش ايرادى وارد نيست . « 3 » بخارى نيز در صحيح خود از نامبرده روايت مىكند .\r\nحديث او با اسناد صحيح پيش از اين گذشت . « 4 »\r\n69 - حافظ عبد الرزاق بن همام ، ابو بكر صنعانى كه به سال 126 به دنيا آمده و در سال 211 درگذشته است .\r\nذهبى شرح حال او را نگاشته و دربارهء او گفته است : جمعى از ارباب درايت و رجال او را توثيق نموده‌اند و حديث او در رديف احاديث صحيح آمده است . رواياتى هم كه او به تنهايى آنها را ذكر كرده ، موجود است ، و بر او به سبب تشيع ابراز بدبينى و كينه‌ورزى نموده‌اند ، در حالى كه نامبرده دربارهء على غلو نكرده ، بلكه على را دوست مىداشته و از قاتل او چشم پوشيده است . « 5 » حديث غدير به طريق او و به اسناد صحيح و رجالى كه همگى آنها ثقه هستند ، پيش از اين گذشت « 6 » و حديث او در موضوع مناشده به لفظ سعيد و عبد خير به طريق صحيح و رجال ثقه خواهد آمد .\r\n\r\n\r\n","description":"","footnote":"\r\n( 1 ) . تلخيص المستدرك : 3 / 130 .\r\n( 2 ) . ر ك : الغدير ( متن عربى / چ 5 ) : 1 / 66 .\r\n( 3 ) . خلاصة تهذيب الكمال 74 .\r\n( 4 ) . ر ك : الغدير ( متن عربى / چ 5 ) : 1 / 68 .\r\n( 5 ) . تذكرة الحفّاظ : 1 / 334 .\r\n( 6 ) . ر ك : الغدير ( متن عربى / چ 5 ) : 1 / 19 .\r\n","page_name":" 191 ","page_number":191},
  {"content":"\r\n\r\n70 - حسن بن عطية بن نجيح قرشى كوفى ، ابو على بزّار ( م 211 ) .\r\nحفّاظ از او روايت مىكنند و ابو حاتم گفته : نامبرده متصف به راستگويى است و بخارى نيز در تاريخش از او روايت مىكند . حديث او كه بقيهء رجال سندش ثقه هستند ، قبلا از نظر گذشت . « 1 »\r\n71 - عبد اللّه بن يزيد عدوى ، ابو عبد الرحمن مقرى معروف به قصير ( م 212 يا 213 ) كه آزاد شدهء آل عمر بود و در مكه سكونت داشت و حدود يكصد سال عمر كرد .\r\nنسائى و ابن سعد و ابن قانع او را توثيق نموده‌اند و خليلى گويد : نامبرده ثقه است و حديث او در شمار احاديث مورد وثوق است و به آنها استدلال مىشود و در روايت چند حديث منفرد است و كسى جز او آنها را روايت نكرده است . ابن حبّان نامبرده را از علماى مورد وثوق شمرده و ابن حجر نيز شرح حال او را ثبت كرده است . « 2 » حديث او در موضوع تهنيت به روايت حافظ عاصمى به اسناد صحيح و رجالى كه همگى ثقه هستند ، خواهد آمد .\r\n72 - حافظ حسين بن محمّد بن بهرام ، ابو محمّد تميمى مروزى ( م 213 يا 214 ) كه در بغداد مىزيست .\r\nابن سعد و ابن قانع و ابن مسعود و عجلى و ديگران او را توثيق نموده‌اند « 3 » و خطيب شرح حال او را در تاريخش ثبت كرده است . « 4 » حديث مناشده از او به لفظ ابو طفيل به سند صحيح و رجالى كه همگى ثقه هستند ، خواهد آمد .\r\n73 - حافظ ابو محمّد ، عبيد اللّه بن موسى عبسى كوفى صاحب مسند ( م 212 ) .\r\nابو حاتم و ابن معين و عجلى و ابن عدى و ابن سعد و عثمان بن ابى شيبه او را توثيق نموده‌اند و ذهبى و ابن حجر شرح حال او را ثبت كرده‌اند . « 5 » حديث او در داستان مناشدهء رحبه به لفظ زيد بن يثيع و عميرة بن سعد به اسناد صحيح و رجالى كه همهء آنها ثقه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 24 .\r\n( 2 ) . تهذيب التهذيب : 6 / 84 .\r\n( 3 ) . همان : 2 / 367 .\r\n( 4 ) . تاريخ بغداد : 8 / 88 .\r\n( 5 ) . تذكرة الحفّاظ : 1 / 324 ؛ تهذيب التهذيب : 7 / 53 .\r\n","page_name":" 192 ","page_number":192},
  {"content":"\r\n\r\nهستند ، خواهد آمد .\r\n74 - ابو الحسن ، على بن قادم خزاعى كوفى ( م 213 ) .\r\nابن حبّان او را از ثقات ذكر كرده و ابن خلفون او را توثيق نموده است . ابن قانع گفته :\r\nنامبرده كوفى صالحى است و ابو حاتم گفته : وى متصف به صداقت است . ابن حجر شرح حال او را نگاشته است « 1 » و حديث او نيز قبلا از نظر گذشت . « 2 »\r\n75 - ابو عبد اللّه محمّد بن سليمان بن ابى داود حرّانى ، معروف به بومه ( م 213 ) .\r\nابو عوانهء اسفرائينى او را توثيق نموده و ابن حبّان او را در رديف ثقات ذكر كرده است و ديگران نيز او را توثيق نموده‌اند . ابن حجر شرح حال او را نگاشته است « 3 » و پيش از اين گذشت . « 4 »\r\n76 - عبد اللّه بن داود بن عامر همدانى ، ابو عبد الرحمن كوفى ، معروف به خريبى « 5 » ( م 213 ) .\r\nابن سعد و ابن معين و ابو زرعه و نسائى و دارقطنى و ابن قانع او را توثيق نموده‌اند . ابن حجر شرح حال او را نگاشته است « 6 » و نسائى گويد : خبر داد ما را زكريا بن يحيى از نصر بن على ، از عبد اللّه بن داود ، از عبد الواحد « 7 » بن ايمن ، از پدرش ، از سعد كه رسول خدا فرمود : هركه من مولاى اويم ، على مولاى اوست . « 8 » سند حديث مزبور صحيح و رجال آن همگى ثقه هستند .\r\n77 - حافظ ابو عبد الرحمن ، علىّ بن حسن بن دينار عبدى مروزى ( م 215 ) .\r\n\r\n\r\n","description":"","footnote":"\r\n( 1 ) . تهذيب التهذيب : 7 / 374 .\r\n( 2 ) . ر ك : الغدير ( متن عربى / چ 5 ) : 1 / 40 .\r\n( 3 ) . تهذيب التهذيب : 9 / 199 .\r\n( 4 ) . ر ك : الغدير ( متن عربى / چ 5 ) : 1 / 48 .\r\n( 5 ) . خريبى منسوب به خريبة ، محله‌اى در بصره است . معجم البلدان ، ياقوت : 2 / 363 . ( و )\r\n( 6 ) . تهذيب التهذيب : 5 / 200 .\r\n( 7 ) . عبد الواحد بن ايمن مخزومى مكى . ابن معين او را توثيق نموده و ابن حبّان او را در شمار ثقات ذكر كرده است و ديگران نيز او را ستوده‌اند . ابن حجر در تهذيب التهذيب : 6 / 434 شرح حال او را ثبت كرده و پدرش ايمن حبشى آزاد كردهء ابن عمرو مخزومى است . ابو زرعه او را توثيق نموده و بخارى حديث او را در صحيح خود روايت كرده است . شرح حال او در تهذيب التهذيب ، ابن حجر : 1 / 394 مذكور است .\r\n( 8 ) . الخصايص 22 .\r\n","page_name":" 193 ","page_number":193},
  {"content":"\r\n\r\nنامبرده يكى از بزرگان است كه بخارى و احمد و ابن معين و ابن ابى شيبه از او روايت كرده‌اند . احمد گفته : در ميان آنان كه از خراسان آمدند ، كسى را فاضل‌تر از او نديدم . ابن حبّان او را از ثقات شمرده و ابن حجر شرح حال او را نگاشته است . « 1 » حديث او در پيش از اين گذشت . « 2 » و روايت او در داستان مناشدهء رحبه به لفظ اصبغ خواهد آمد . « 3 »\r\n78 - حافظ يحيى بن حماد شيبانى بصرى ( م 215 ) كه داماد ابو عوانهء مذكور و روايت كنندهء از اوست .\r\nعجلى و ابو حاتم و ابن سعد او را توثيق نموده‌اند و ابن حبّان نامبرده را در شمار ثقات ياد كرده است . « 4 » حديث او به طريق صحيح و با رجال ثقه قبلا از نظر گذشت . « 5 »\r\n79 - حافظ حجاج بن منهال سلمى ، ابو محمّد انماطى بصرى ( م 217 ) .\r\nعجلى و ابن قانع و ابو حاتم و نسائى و ابن سعد او را توثيق نموده‌اند و فلاس گفته :\r\nهمانند او را در فضل و دين نديدم . ذهبى و خزرجى و ابن حجر شرح حال او را در آثار خود ثبت كرده‌اند . « 6 » حديث او در باب تهنيت به اسناد صحيح و با رجال ثقه خواهد آمد .\r\n80 - حافظ فضل بن دكين ، ابو نعيم كوفى ( م 218 يا 219 ) .\r\nيعقوب بن شيبه گويد : نامبرده مورد وثوق و اعتماد و داراى دقت نظر و متصف به صدق است . احمد و ابو حاتم و ابن المدنى و عجلى و ابن سعد و ابن شاهين و خطيب در تاريخش او را توثيق نموده‌اند و يعقوب بن سفيان گفته : ياران ما اجماع كرده‌اند بر اين كه ابو نعيم در نهايت اتقان بوده است . شرح حال او را ذهبى و ابن حجر ثبت كرده‌اند . « 7 » حديث به طريق او به اسناد صحيح كه رجال آن همگى مورد وثوق هستند ، پيش از اين\r\n\r\n\r\n","description":"","footnote":"\r\n( 1 ) . تهذيب التهذيب : 7 / 298 .\r\n( 2 ) . ر ك : الغدير ( متن عربى / چ 5 ) : 1 / 15 ، 29 .\r\n( 3 ) . عبدى از اصبغ با يك واسطه روايت مىكند ؛ بنابراين ، آنچه قبلا گذشت و آنچه از روايت او بلاواسطه خواهد آمد ، با آنچه كه در ساير طرق حديث است ، درست نمىآيد .\r\n( 4 ) . خلاصة تهذيب الكمال 361 ؛ تهذيب التهذيب : 11 / 199 .\r\n( 5 ) . ر ك : الغدير ( متن عربى / چ 5 ) : 1 / 31 ، 34 ، 51 .\r\n( 6 ) . تذكرة الحفّاظ : 1 / 370 ؛ خلاصة تهذيب الكمال 63 ؛ تهذيب التهذيب : 2 / 206 .\r\n( 7 ) . ر ك : تذكرة الحفّاظ : 1 / 341 ؛ تهذيب التهذيب : 8 / 270 - 276 .\r\n","page_name":" 194 ","page_number":194},
  {"content":"\r\n\r\nگذشت « 1 » و حديث او در داستان مناشدهء رحبه به طرق متعدد و نيز در باب نزول آيه سأل سائل « 2 » پيرامون نصّ غدير خواهد آمد .\r\n81 - حافظ عفّان بن مسلم ، ابو عثمان صفّار انصارى - بصرى بغدادى ( م 219 ) .\r\nذهبى از قول عجلى نقل كرده كه گفت : عفان مورد وثوق و اعتماد و داراى دقت نظر و روش نيكو است . « 3 » و ابو حاتم گفته است كه نامبرده ثقه و متصف به اتقان و متانت است .\r\nابن حجر از ابن عدى حكايت كرده كه گفت : او در صداقت و ثقه مشهورتر از آن است كه دربارهء او چيزى گفته شود . همو ثقه بودن و دقت نظر او را از ابن معين و ابن سعد و ابن خراش و ابن قانع حكايت نموده است . « 4 » حديث غدير از او و به طريق او به اسناد صحيح كه رجال آن همگى ثقه هستند پيش از اين گذشت . « 5 »\r\n82 - حافظ على بن عياش بن مسلم الهانى ، ابو الحسن حمصى ( م 219 ) .\r\nوى از كسانى است كه نسائى و دارقطنى و عجلى او را ثقه و داراى دقت نظر دانسته‌اند . « 6 » واحدى نزول آيهء تبليغ را در ولايت على عليه السّلام به طريق او روايت نموده است .\r\n83 - حافظ مالك بن اسماعيل بن درهم ، ابو غسان نهدى كوفى ( م 219 ) .\r\nابن معين گويد : در كوفه عالم و محدّثى كه در اتقان حديث بر او برترى داشته باشد ، نيست . ابن شيبه گويد : نامبرده محدّثى عابد و مورد وثوق و نيكو روايت است و نسائى و مرّه و ابو حاتم او را توثيق نموده‌اند و ابن حبان و ابن شاهين نيز او را در شمار ثقات آورده‌اند . شرح حال او را ابن حجر ثبت كرده است . « 7 » حديث از او در داستان مناشدهء رحبه به لفظ عبد الرحمن و سعيد و عمرو به اسناد صحيح و رجالى كه همگى ثقه هستند ، خواهد آمد .\r\n84 - حافظ قاسم بن سلام ، ابو عبيد هروى ( م 223 يا 224 ) كه در مكّه درگذشته است .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 20 ، 32 .\r\n( 2 ) . معارج 70 / 1 .\r\n( 3 ) . تذكرة الحفّاظ : 1 / 347 .\r\n( 4 ) . ر ك : تهذيب التهذيب : 7 / 230 - 235 .\r\n( 5 ) . ر ك : الغدير ( متن عربى / چ 5 ) : 1 / 18 .\r\n( 6 ) . تذكرة الحفّاظ : 1 / 352 ؛ تهذيب التهذيب : 7 / 368 .\r\n( 7 ) . تهذيب التهذيب : 1 / 3 .\r\n","page_name":" 195 ","page_number":195},
  {"content":"\r\n\r\nوى عالمى ربّانى است و در انواع علوم اسلامى متقن . روايت او نيكو و نقل او صحيح است و ديده نشده كه كسى در امر دينش او را نكوهش كرده باشد . ابن خلكان در تاريخش شرح حال او را نگاشته است . « 1 » در تفسير او به نام غريب القرآن حديث نزول آيهء سأل سائل « 2 » پيرامون واقعهء غدير آمده كه بعدا از نظر خواهد گذشت .\r\n85 - محمّد بن كثير ، ابو عبد اللّه عبدى بصرى ( م 223 ) كه برادر سليمان بن كثير بوده و در سنّ صد سالگى درگذشته است .\r\nابن حبّان گويد : نامبرده ثقه و فاضل است و خزرجى و ابن حجر نيز او را ثقه دانسته و كسى را نيافته‌اند كه تضعيفش نمايد . « 3 » در تهذيب از احمد نقل شده كه گفت : وى ثقه بوده و بر سنت پيامبر درگذشته است . حديث او در داستان مناشدهء رحبه به لفظ ابو طفيل خواهد آمد و حديثى از او نيز پيش از اين گذشت . « 4 » بنابراين ، طريق او صحيح و رجال او همگى ثقه مىباشند .\r\n86 - موسى بن اسماعيل منقرى بصرى ( م 223 ) .\r\nاز ابن معين نقل شده كه نامبرده مورد وثوق و اعتماد است و ابن حاتم به نقل از طيالسى آورده كه او مؤثّق و متصف به صدق است . ابن سعد نيز او را توثيق كرده و ابن حجر شرح حال او را به همين اوصاف ثبت نموده است . « 5 » حديث او در باب تهنيت به روايت ابن كثير بطريق صحيح و رجالى كه همگى ثقه هستند ، خواهد آمد .\r\n87 - قيس بن حفص بن قعقاع ، ابو محمد بصرى ( م 227 ) .\r\nابن معين و دارقطنى او را توثيق نموده‌اند . ابن حبّان او را از ثقات شمرده و بخارى دوازده حديث از او روايت كرده و ابن حجر شرح حالش را ثبت نموده است . « 6 » حديث او دربارهء آيه اكمال دين به روايت خطيب خوارزمى خواهد آمد .\r\n\r\n\r\n","description":"","footnote":"\r\n( 1 ) . وفيات الاعيان : 1 / 457 .\r\n( 2 ) . معارج 70 / 1 .\r\n( 3 ) . خلاصة تهذيب الكمال 295 ؛ التقريب 232 .\r\n( 4 ) . ر ك : الغدير ( متن عربى / چ 5 ) : 1 / 16 ، 54 .\r\n( 5 ) . تهذيب التهذيب : 1 / 334 .\r\n( 6 ) . همان : 8 / 390 .\r\n","page_name":" 196 ","page_number":196},
  {"content":"\r\n\r\n88 - حافظ سعيد بن منصور بن شعبهء نسائى ، ابو عثمان خراسانى ( م 227 ) كه مقيم مكّه بوده است .\r\nخزرجى گويد : نامبرده حافظى جستجوگر بوده و سنن خود را تصنيف نموده و در آن رواياتى را كه ديگران جمع نكرده‌اند ، گرد آورده است . « 1 » ابو حاتم او را متقن و داراى دقت نظر و اهل تصنيف دانسته و ابن حجر او را مؤلّفى مؤثق معرفى كرده « 2 » و ثقه بودنش را از ابن نمير و ابن خراش و ابو حاتم و ابن قانع و خليلى و مسلمة بن قاسم حكايت نموده است . « 3 » حديث غدير به طريق او قبلا از نظر گذشت . « 4 »\r\n89 - حافظ يحيى بن عبد الحميد حمّانى ، ابو زكريا كوفى ( م 228 ) .\r\nمرّه و ابن معين او را متصف به صدق دانسته‌اند و احمد و ابن نمير و بوشنجى توثيقش نموده‌اند . ابن معين گويد : وى مردى موثق است و جمعى در كوفه با او در حفظ حديث شركت مىكنند و بر او رشك مىبرند . از ابن كثير نقل شده كه مردم دربارهء او بسيار سخن گفته‌اند و به گمانم اين امر حاكى از سلامت نفس و متانت اوست . ابن عدّى گويد : نامبرده مسند ارزنده‌اى دارد كه من مطلب ناپسندى در آن نيافتم و اميدوارم كه اشكالى بر او وارد نباشد .\r\nاين شهادتهاى بسيار كه از چنين پيشوايانى ملاحظه مىشود ، زمينهء هربدگويى را دربارهء اين مرد از بين مىبرد .\r\nشرح حال او را ابن حجر ثبت كرده است . « 5 » حديث غدير از او به اسنادى كه رجال آن همگى ثقه هستند ، قبلا ذكر شد . « 6 » و روايتى نيز از او دربارهء نزول آيهء اكمال دين در شأن على عليه السّلام خواهد آمد .\r\n90 - حافظ ابراهيم بن حجاج بن زيد ، ابو اسحاق سامى بصرى ( م 231 يا 233 ) .\r\n\r\n\r\n","description":"","footnote":"\r\n( 1 ) . خلاصة تهذيب الكمال 121 .\r\n( 2 ) . التقريب 94 .\r\n( 3 ) . تهذيب التهذيب : 4 / 4 .\r\n( 4 ) . ر ك : الغدير ( متن عربى / چ 5 ) : 1 / 42 ، 55 .\r\n( 5 ) . ر ك : تهذيب التهذيب : 11 / 243 - 249 .\r\n( 6 ) . ر ك : الغدير ( متن عربى / چ 5 ) : 10 / 43 ، 51 .\r\n","page_name":" 197 ","page_number":197},
  {"content":"\r\n\r\nابن حبّان او را از ثقات ذكر كرده و ابن حجر به توثيقش پرداخته « 1 » و ثقه بودن او را از دارقطنى و صلاحيت او را از ابن قانع حكايت نموده است . « 2 » حديث او در باب تهنيت در روايت حموئى به اسناد صحيح و رجالى كه همگى ثقه هستند ، خواهد آمد .\r\n91 - حافظ علىّ بن حكيم بن ذبيان كوفى اودى ( م 231 ) .\r\nابن معين و نسائى و محمّد بن عبد اللّه حضرمى و ابن قانع ، به طورى كه در خلاصهء خزرجى و تهذيب ابن حجر مذكور است ، او را توثيق نموده‌اند . « 3 » حديث او به طريق صحيح و با رجال ثقه پيش از اين گذشت « 4 » و در داستان مناشده به طريق صحيح به لفظ سعيد و زيد بن يثيع خواهد آمد .\r\n92 - حافظ خلف بن سالم مهلبى مخرمى بغدادى ( م 231 ) .\r\nنسائى و ابن شيبه و حمزهء كنانى او را توثيق نموده‌اند « 5 » ، و خطيب در تاريخش موثق بودن و صدق و دقت نظر او را از جمعى حكايت كرده است . « 6 » حديث غدير از او به طريق صحيح و رجال ثقه پيش از اين گذشت . « 7 »\r\n93 - حافظ على بن محمّد ، ابو الحسن طنافسى كوفى ( م 233 يا 235 ) كه مقيم رى بوده است .\r\nابو حاتم او را ثقه و راستگو معرفى كرده است و خليلى گويد : او و برادرش حسن از پيشوايانى هستند كه در قزوين موقعيت مهمى را دارا بوده‌اند و بزرگان به ملاقات آن دو مىشتافتند . ابن حبّان او را از ثقات ذكر كرده و ابن حجر شرح حال او را نگاشته « 8 » او را ثقه و عابد ثبت نموده است « 9 » و خزرجى موثق بودن او را ذكر كرده است . « 10 » حافظ ابن ماجه هم از على بن محمّد طنافسى ، از ابو معاويه محمّد بن خازم ، از موسى بن مسلم شيبانى ،\r\n\r\n\r\n","description":"","footnote":"\r\n( 1 ) . التقريب 12 .\r\n( 2 ) . تهذيب التهذيب : 1 / 113 .\r\n( 3 ) . همان : 7 / 311 .\r\n( 4 ) . ر ك : الغدير ( متن عربى / چ 5 ) : 1 / 48 .\r\n( 5 ) . خلاصة تهذيب الكمال 90 ؛ تهذيب التهذيب : 3 / 152 .\r\n( 6 ) . تاريخ بغداد : 8 / 328 .\r\n( 7 ) . ر ك : الغدير ( متن عربى / چ 5 ) : 1 / 31 ، 34 .\r\n( 8 ) . تهذيب التهذيب : 7 / 379 .\r\n( 9 ) . التقريب 186 .\r\n( 10 ) . خلاصة تهذيب الكمال 135 .\r\n","page_name":" 198 ","page_number":198},
  {"content":"\r\n\r\nاز عبد الرحمن بن سابط ، از سعد بن ابى وقاص روايت كرده كه گفت : هنگامى كه معاويه از سفر حج بازگشت . . . تا آخر حديث كه قبلا ذكر شده است « 1 » و اسناد آن صحيح و رجال آن همگى موثق هستند .\r\nابن ماجه نيز گويد : حديث كرد ما را على بن محمّد از ابو الحسن زيد بن حباب كه او گفت : مرا خبر داد حمّاد بن سلمه از على بن زيد بن جدعان ، از عدىّ بن ثابت ، از براء بن عازب ، رضى اللّه عنه ، كه گفت : با رسول خدا آمديم . . . تا آخر حديث كه قبلا ذكر شده است « 2 » و اسناد آن صحيح و رجال آن همگى موثق هستند .\r\n94 - حافظ هدبة بن خالد ، ابو خالد قيسى بصرى ( م 235 ) .\r\nابن معين و ابن حبّان و مسلمة بن قاسم و ابويعلى او را توثيق نموده‌اند و ابن عدى گويد : نامبرده موصوف به صدق است و بر او و روايتش ايرادى وارد نيست وى نيز مورد اعتماد مردم بود . ذهبى و خزرجى و ابن حجر شرح حال او را ثبت كرده‌اند . « 3 » روايت او در حديث تهنيت به طريق صحيح و با رجال ثقه خواهد آمد .\r\n95 - حافظ عبد اللّه بن محمّد بن ابى شيبه ، ابو بكر عبسى كوفى ( م 235 ) .\r\nعجلى و ابو حاتم و ابن خراش او را توثيق نموده‌اند و ابن حبّان تديّن و حفظ و اتقان او را تأييد كرده است . ذهبى و خطيب و ابن حجر نيز شرح حال او را ثبت نموده‌اند . « 4 » روايت نامبرده در داستان مناشدهء جوانى با ابو هريره به سند صحيح و نيز در حديث ركبان به اسنادى كه رجال آن همگى ثقه هستند ، و همچنين در حديث تهنيت خواهد آمد .\r\n96 - حافظ ابو سعيد ، عبيد اللّه بن عمر جشمى قواريرى بصرى ( م 235 ) .\r\nابن معين و عجلى و نسائى و حافظ صالح جزره او را توثيق نموده‌اند . « 5 » روايت او در\r\n\r\n\r\n","description":"","footnote":"\r\n( 1 ) . سنن ابن ماجة : 1 / 30 . نيز ر ك : الغدير ( متن عربى / چ 5 ) : 1 / 39 .\r\n( 2 ) . سنن ابن ماجة : 1 / 29 . نيز ر ك : الغدير ( متن عربى / چ 5 ) : 1 / 18 .\r\n( 3 ) . تذكرة الحفّاظ : 2 / 50 ؛ خلاصة تهذيب الكمال 355 ؛ تهذيب التهذيب : 11 / 25 .\r\n( 4 ) . ر ك : تذكرة الحفّاظ : 2 / 20 ؛ تاريخ بغداد : 10 / 66 - 71 ؛ تهذيب التهذيب : 6 / 4 .\r\n( 5 ) . ر ك : تاريخ بغداد : 10 / 220 - 223 .\r\n","page_name":" 199 ","page_number":199},
  {"content":"\r\n\r\nحديث مناشدهء رحبه به لفظ عبد الرحمن بن ابى ليلى خواهد آمد .\r\n97 - حافظ احمد بن عمر بن حفص جلّاب ، ابو جعفر وكيعى كوفى ( م 235 ) كه ساكن بغداد بوده است .\r\nابن معين و عبد اللّه بن احمد و محمّد بن عبدوس او را توثيق نموده‌اند . « 1 » روايت به طريق او در حديث مناشدهء رحبه به لفظ عبد الرحمن خواهد آمد .\r\n98 - حافظ ابراهيم بن منذر بن عبد اللّه حزامى ، ابو اسحاق مدنى ( م 236 ) .\r\nدارقطنى و ابن وضّاح او را توثيق كرده‌اند و ابن حبّان او را در شمار ثقات آورده و خطيب در ردّ گفتار كسى كه روايات او را ناپسند خوانده است ، چنين گويد : اما روايات ناپسند در احاديث او بسيار كم يافت مىشود ، مگر رواياتى كه از راويان ناشناس باشد ؛ با وجود اين يحيى بن معين و ديگر حفّاظ به روايات او رضايت داده‌اند و او را توثيق نموده‌اند . ابن حجر شرح حال او را در تهذيب ثبت كرده و حافظ نسائى در خصايص گفته است : خبر داد مرا ابو عبد الرحمن زكريا بن يحيى سجستانى از محمّد بن عبد الرحيم ، از ابراهيم بن منذر ، از معن « 2 » و او از موسى بن يعقوب ، از مهاجر بن مسمار ، از عايشه و عامر دو فرزند سعد ، از سعد كه گفت : رسول خدا خطبه خواند و فرمود : اى مردم ، هرآينه من ولىّ شما هستم . همه فرمايش او را تصديق كردند ، سپس دست على را گرفت و بلند كرد و فرمود : اين ولىّ من است و پرداخت كنندهء ديون من ، دوستدار او دوست خداست و دشمن او دشمن خداست . « 3 » اسناد اين حديث صحيح و رجال آن همگى ثقه هستند .\r\n99 - ابو سعيد يحيى بن سليمان كوفى جعفى مقرى ( م 237 ) .\r\nدارقطنى و عقيلى او را توثيق نموده‌اند ، و ابن حبّان او را در شمار ثقات آورده است . « 4 »\r\n\r\n\r\n","description":"","footnote":"\r\n( 1 ) . ر ك : تاريخ بغداد : 4 / 284 .\r\n( 2 ) . نامبرده معن بن عيسى بن يحيى اشجعى ، ابو يحيى مدنى ( م 198 ) است . ابن معين او را توثيق كرده و ابن سعد گفته است : نامبرده داراى حديث بسيار و دقت نظر و مورد اعتماد است . ابن حجر شرح حال او را در تهذيب التهذيب : 10 / 252 ثبت نموده است .\r\n( 3 ) . تهذيب التهذيب : 1 / 167 ؛ الخصايص 25 .\r\n( 4 ) . تهذيب التهذيب : 11 / 227 ؛ خلاصة تهذيب الكمال 364 .\r\n","page_name":" 200 ","page_number":200},
  {"content":"\r\n\r\nروايت او در حديث ركبان به اسناد صحيح و رجالى كه همگى ثقه هستند ، خواهد آمد .\r\n100 - حافظ ابن راهويه اسحاق بن ابراهيم حنظلى مروزى ( م 237 ) .\r\nاحمد گويد : به نظر ما وى در ميان پيشوايان مسلمان نظير و همانندى ندارد و بنا به گفتهء خزرجى گروهى او را توثيق نموده‌اند « 1 » و ابن خلكان نيز مىنگارد : فنّ حديث و فقه و صفت ورع در او جمع است و نامبرده يكى از پيشوايان اسلام است كه داراى مسند مشهورى است « 2 » حديث او به اسناد صحيح قبلا از نظر گذشت . « 3 »\r\n101 - حافظ عثمان بن محمّد بن ابى شيبه ، ابو الحسن عبسى كوفى ( م 239 ) كه صاحب مسند و تفسير است .\r\nبه طورى كه در تاريخ خطيب و تذكرهء ذهبى مذكور است ، ابن معين و عجلى او را توثيق نموده‌اند . « 4 » نامبرده در سنن حديث غدير را به طريق صحيح كه رجال آن همگى ثقه هستند ، آورده است « 5 » و روايت او در حديث تهنيت به اسناد صحيح كه رجال آن همگى ثقه هستند ، خواهد آمد .\r\n102 - حافظ قتيبة بن سعيد بن جميل بغلانى « 6 » ، ابو رجاء ثقفى ( م 240 ) كه در سنّ نود و دو سالگى درگذشته است .\r\nسمعانى در انساب نگاشته كه نامبرده محدّثى مشهور در شرق و غرب بوده است و پيشوايان جهان از هرشهر و ديار به سوى او مىشتافتند ، و پيشوايان پنجگانه : بخارى ، مسلم ، ابو داود ، ابو عيسى و ابو عبد الرحمن ، و نيز گروه بىشمار ديگرى از او روايت كرده‌اند . « 7 » ابن معين و نسائى و ذهبى او را توثيق نموده‌اند . « 8 » حديث او به اسناد صحيح كه\r\n\r\n\r\n","description":"","footnote":"\r\n( 1 ) . خلاصة تهذيب الكمال 23 .\r\n( 2 ) . وفيات الاعيان : 1 / 68 .\r\n( 3 ) . ر ك : الغدير ( متن عربى / چ 5 ) : 1 / 55 ، 72 .\r\n( 4 ) . ر ك : تاريخ بغداد : 11 / 283 - 288 ؛ تذكرة الحفّاظ : 2 / 30 .\r\n( 5 ) . ر ك : الغدير ( متن عربى / چ 5 ) : 1 / 15 ، 19 ، 20 ، 22 ، 53 .\r\n( 6 ) . بغلانى منسوب به بغلان ، قريه‌اى در بلخ است . معجم البلدان : 1 / 468 . ( و )\r\n( 7 ) . الأنساب : 1 / 376 . ( و )\r\n( 8 ) . تذكرة الحفّاظ : 2 / 33 .\r\n","page_name":" 201 ","page_number":201},
  {"content":"\r\n\r\nرجال آن همگى ثقه هستند ، پيش از اين گذشت . « 1 »\r\n103 - پيشواى حنبليان ابو عبد اللّه ، احمد بن حنبل شيبانى ( م 241 ) .\r\nوى حديث غدير را در مسند و مناقب به طرق بسيار و صحيح آورده كه برخى از آنها قبلا ذكر شد و مابقى نيز به خواست خدا خواهد آمد .\r\n104 - حافظ يعقوب بن حميد « 2 » بن كاسب ، ابو يوسف مدنى ( م 241 ) .\r\nابن معين و مصعب بن زبير و مسلمة بن قاسم او را توثيق نموده‌اند و ابن حبّان نامبرده را در شمار ثقات آورده و ابن عدى گفته است : بر او و روايتش ايرادى وارد نيست .\r\nبخارى گويد : ما جز خوبى از او نديديم ، او اصلا متصف به صدق است و تضعيفش از كسى مسموع نيفتاده است . ذهبى و خزرجى و ابن حجر شرح حال او را در آثار خود آورده‌اند . « 3 » حديث او پيش از اين گذشت . « 4 »\r\n105 - حافظ بن حسن بن حمّاد بن كسيب ، ابو على سجادهء بغدادى ( م 241 ) .\r\nاحمد او را نيكو روش دانسته و ابن حبّان او را در شمار ثقات ذكر كرده « 5 » و خطيب شرح حال او را در تاريخ خود ثبت و او را توثيق نموده است . « 6 » روايت او به طريق حافظ واحدى پيرامون نزول آيهء تبليغ دربارهء ولايت على عليه السّلام خواهد آمد .\r\n106 - حافظ هارون بن عبد اللّه بن مروان ، ابو موسى بزّار ، معروف به حمّال ( م 243 ) .\r\nدارقطنى و نسائى و ذهبى و خطيب او را توثيق نموده‌اند . « 7 » روايت او در حديث مناشدهء رحبه به لفظ ابو طفيل به طريق صحيح كه رجال آن همگى ثقه هستند ، خواهد آمد .\r\n107 - ابو عمّار ، حسين بن حريث مروزى ( م 244 ) كه در قصر لصوص درگذشته است .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 31 .\r\n( 2 ) . چنان كه قبلا از نظر گذشت ، به نقل از مأخذى كه يافتيم ، نامبرده را يعقوب بن حمدان ثبت كرديم كه تصحيف است . ر ك : الغدير ( متن عربى / چ 5 ) : 1 / 39 .\r\n( 3 ) . تذكرة الحفّاظ : 2 / 51 ؛ خلاصة تهذيب الكمال 375 ؛ تهذيب التهذيب : 11 / 384 .\r\n( 4 ) . ر ك : الغدير ( متن عربى / چ 5 ) : 1 / 39 .\r\n( 5 ) . خلاصة تهذيب الكمال 66 .\r\n( 6 ) . تاريخ بغداد : 7 / 295 .\r\n( 7 ) . تذكرة الحفّاظ : 2 / 62 ؛ تاريخ بغداد : 14 / 22 .\r\n","page_name":" 202 ","page_number":202},
  {"content":"\r\n\r\nنسائى او را توثيق نموده « 1 » و ابن حجر او را ثقه ذكر كرده است . « 2 » روايت او در حديث مناشده به لفظ سعيد و اسناد صحيح كه رجال آن همگى ثقه هستند ، خواهد آمد .\r\n108 - هلال بن بشر بن محبوب ، ابو الحسن بصرى احدب ( م 246 ) .\r\nنسائى او را توثيق كرده و ابن حبّان او را در شمار ثقات آورده است . نسائى گويد : خبر داد ما را هلال بن بشر بصرى از ابن عثمه محمّد بن خالد ، از موسى بن يعقوب زمعى ، از مهاجر بن مسمار ، از عايشه دختر سعد كه گفت : از پدرم سعد شنيدم كه مىگفت : . . . تا آخر حديث مذكور در همين كتاب « 3 » كه اسناد آن صحيح و رجال آن همگى ثقه هستند .\r\n109 - ابو الجوزاء ، احمد بن عثمان بصرى ( م 246 ) .\r\nابو حاتم نامبرده را توثيق نموده و ابن ابى عاصم گفته كه وى از عابدان اهل بصره است . بزّار او را ثقه و موصوف به امانت دانسته و ابن حبّان او را در شمار ثقات ذكر كرده و ابن حجر نيز شرح حالش را ثبت نموده است . « 4 » حديث غدير از او به اسنادى كه رجال آن - جز عثمه ، مادر محمّد بن خالد - همگى ثقه هستند ، پيش از اين گذشت . « 5 » من عثمه را نشناختم و نكوهشى هم دربارهء او نديدم .\r\nنسائى اين روايت را آورده گويد : خبر داد ما را ابو الجوزاء احمد بن عثمان بصرى از پسر عيينه « 6 » دختر سعد ، از سعد كه گفت : رسول خدا دست على را گرفت و خطبه خواند و پس از حمد و ثناى خداوند ، فرمود : آيا شما نمىدانيد كه من به شما از خودتان سزاوارترم ؟ گفتند : بلى ، راست گفتى اى رسول خدا . آنگاه دست على را گرفت و بلند\r\n\r\n\r\n","description":"","footnote":"\r\n( 1 ) . تاريخ بغداد : 8 / 36 .\r\n( 2 ) . التقريب 57 .\r\n( 3 ) . الخصايص 3 . نيز ر ك : الغدير ( متن عربى / چ 5 ) : 1 / 38 .\r\n( 4 ) . تهذيب التهذيب : 1 / 61 .\r\n( 5 ) . ر ك : الغدير ( متن عربى / چ 5 ) : 1 / 41 .\r\n( 6 ) . در نسخه‌ها چنين آمده است و به اهتمام نگارندهء حاشيه بر نسخ مذكور تصحيح و چنين نگاشته شده است : جملهء « خبر داد ما را دختر سعد » يا جملهء « از دختر سعد » از قلم افتاده است . بنابراين ، اين تصحيح به جهت روايت ابن عيينه از عايشه ، دختر سعد تمام و معقول نيست ، زيرا ولادت سفيان بن عيينه در سال 107 بوده و عايشه ، دختر سعد در سال 117 درگذشته و ابن عيينه در سال 163 به مكه منتقل شده است پس در نتيجه ، نام روايت كننده از عايشه ، از سند افتاده و به طورى كه از ساير طرق حديث برمىآيد ، وى مهاجر بن مسمار بوده است .\r\n","page_name":" 203 ","page_number":203},
  {"content":"\r\n\r\nكرد و فرمود : هركس كه من ولىّ اويم ، على ولىّ اوست ، و همانا خداوند دوست مىدارد كسى را كه او را دوست بدارد و دشمن مىدارد كسى را كه او را دشمن بدارد . « 1 » اسناد صحيح است و رجال آن همگى ثقه هستند .\r\n110 - حافظ ابو كريب ، محمّد بن علاء همدانى كوفى ( م 248 ) .\r\nذهبى او را توثيق نموده است . « 2 » روايت به طريق او در داستان مناشدهء جوانى با ابو هريره به اسناد صحيح كه رجال آن همگى ثقه هستند ، خواهد آمد .\r\n111 - يوسف بن عيسى بن دينار زهرى ، ابو يعقوب مروزى ( م 249 ) .\r\nبنا به روايت صاحب تقريب ، نامبرده ثقه و موصوف به فضل است و به گفتهء خزرجى جمعى از حفّاظ او را توثيق نموده‌اند . « 3 » نسائى حديث مناشده را به طريق او و به لفظ حارثه روايت كرده كه بعدا خواهد آمد و اسناد آن صحيح و رجال آن همگى ثقه هستند .\r\n112 - نصر بن على بن نصر ، ابو عمرو جهضمى بصرى ( م 251 ) .\r\nابو حاتم و نسائى و ابن خراش او را توثيق نموده‌اند و مسلمه گويد : نامبرده مورد وثوق همهء آنان بوده و ابن حجر شرح حال او را ثبت كرده است . « 4 » حديث او به اسناد صحيح كه رجال آن همگى ثقه هستند قبلا از نظر گذشت . « 5 »\r\n113 - حافظ محمّد بن بشار ، ابو بكر عبدى بصرى معروف به بنداز ( م 252 ) .\r\nصاحبان صحاح ششگانه از او روايت كرده‌اند و عجلى و ابن سيّار و مسلمة بن قاسم و ديگران او را توثيق نموده‌اند . ذهبى گويد : اعتبارى به گفتار كسى كه او را ضعيف شمرده ، نيست . « 6 » حديثى از او به طريق ابن ماجه و ترمذى به اسناد صحيح كه رجال آن همگى ثقه هستند ، پيش از اين گذشت . « 7 »\r\n114 - حافظ محمّد بن مثنّى ، ابو موسى عنزى بصرى ( م 252 ) .\r\n\r\n\r\n","description":"","footnote":"\r\n( 1 ) . الخصايص 25 .\r\n( 2 ) . تذكرة الحفّاظ : 2 / 80 .\r\n( 3 ) . خلاصة تهذيب الكمال 378 .\r\n( 4 ) . تهذيب التهذيب : 10 / 430 .\r\n( 5 ) . ر ك : الغدير ( متن عربى / چ 5 ) : 1 / 85 .\r\n( 6 ) . تذكرة الحفّاظ : 2 / 53 .\r\n( 7 ) . ر ك : الغدير ( متن عربى / چ 5 ) : 1 / 41 .\r\n","page_name":" 204 ","page_number":204},
  {"content":"\r\n\r\nخطيب شرح حال او را ثبت كرده و گفته : نامبرده ثقه و داراى دقت نظر است و ساير پيشوايان حديث به روايت او استدلال مىنمايند . « 1 » موثق بودن و مدح‌كردن او در بسيارى از كتب تذكره و شرح حال علماى حديث موجود است . روايت او در حديث مناشده به لفظ سعيد و به اسناد صحيح كه رجال آن همگى ثقه هستند ، خواهد آمد و حديث غدير نيز به اسناد صحيح پيش از اين گذشت . « 2 »\r\n115 - حافظ يوسف بن موسى ، ابو يعقوب قطان كوفى ( م 253 ) .\r\nشرح حال او را خطيب در تاريخ خود ثبت نموده و گفته : گروهى از پيشوايان حديث نامبرده را توثيق نموده‌اند و بخارى در صحيح خود به حديث او استدلال كرده است . « 3 » روايت او در حديث مناشده به لفظ زيد بن يثيع به طريق صحيح كه رجال آن همگى ثقه هستند ، خواهد آمد .\r\n116 - حافظ محمّد بن عبد الرحيم ، ابو يحيى بغدادى بزّار ، معروف به صاعقه كه در سال 185 متولد شده و به سال 255 وفات يافته است .\r\nعبد اللّه بن احمد و نسائى و احمد بن صاعد و ابن اسحاق سرّاج و مسلمه و قراب و ديگران او را توثيق نموده‌اند و خطيب اتقان و ضبط و دانش و حفظ او را تأييد كرده است .\r\nابن حجر شرح حال او را ثبت نموده است . « 4 » حديث غدير از او به اسناد صحيح كه رجال آن همگى ثقه هستند ، ذكر شده است . « 5 »\r\n117 - محمّد بن عبد اللّه عدوى مقرى ( م 256 ) .\r\nابن ابى حاتم گويد : در سال 255 من و پدرم حديث از او شنيديم ، در حالى كه او ثقه و موصوف به صدق بود . دربارهء او از پدرم سؤال شد و پدرم گفت : نامبرده متصف به صدق است . نسائى و مسلمة بن قاسم او را توثيق نموده‌اند و خليلى گويد : موثق بودن او\r\n\r\n\r\n","description":"","footnote":"\r\n( 1 ) . ر ك : تاريخ بغداد : 3 / 283 - 286 .\r\n( 2 ) . ر ك : الغدير ( متن عربى / چ 5 ) : 1 / 30 . در اين صفحه برحسب آنچه در نسخه‌ها به نظر رسيده بود روايت را با جملهء احمد بن مثنى از يحيى بن معاذ نقل كرديم كه صحيح نيست و صحيح آن محمد بن مثنى از يحيى بن حماد مىباشد .\r\n( 3 ) . تاريخ بغداد : 14 / 304 .\r\n( 4 ) . تهذيب التهذيب : 9 / 311 .\r\n( 5 ) . ر ك : الغدير ( متن عربى / چ 5 ) : 1 / 89 .\r\n","page_name":" 205 ","page_number":205},
  {"content":"\r\n\r\nمورد اتفاق است . ابن حبّان او را در شمار ثقات آورده و ابن حجر به همين اوصاف شرح حال او را ثبت كرده است . « 1 » روايت او در داستان تهنيت به اسناد صحيح كه رجال آن همگى ثقه هستند ، خواهد آمد .\r\n118 - حافظ ابو عبد اللّه ، محمّد بن اسماعيل بخارى ( م 256 ) كه صحيح بخارى يكى از صحاح ستّه از آثار اوست .\r\nنامبرده حديث غدير را به طورى كه طريق سالم بن عبد اللّه بن عمر ذكر شد ، آورده است . « 2 »\r\n119 - حافظ حسن بن عرفة بن يزيد ، ابو على عبدى بغدادى ( م 257 ) كه يكصد و ده سال زندگى كرده و در سامراء درگذشته است .\r\nابن معين و ابو حاتم و ابن قاسم او را توثيق نموده‌اند و ابن حبّان او را در شمار ثقات ذكر كرده است . « 3 » حديث غدير به طريق نامبرده به اسناد صحيح كه رجال آن همگى ثقه هستند ، قبلا از نظر گذشت . « 4 »\r\n120 - حافظ عبد اللّه بن سعيد كندى كوفى ، ابو سعد اشجّ ( م 257 ) كه صاحب تفسير و تأليفات متعدّد است .\r\nذهبى شرح حال او را ثبت كرده و نامبرده را به پيشوايى ستوده و از قول ابو حاتم نوشته است كه نامبرده ثقه و پيشواى اهل زمان خود بوده است . « 5 » نسائى او را راستگو دانسته و ابن حجر نيز موثق بودنش را از قول خليلى و مسلمة بن قاسم ذكر كرده است .\r\nروايت از او در داستان مناشدهء رحبه به لفظ عبد الرحمن و همچنين در داستان مناشدهء مردى عراقى با جابر انصارى به طريق صحيح و با رجال ثقه خواهد آمد .\r\n121 - حافظ محمّد بن يحيى بن عبد اللّه نيشابورى ذهلى زهرى ( م 258 ) كه آزاد شدهء بنى ذهل و گردآورندهء مجموعهء احاديثى موسوم به زهريّات است .\r\n\r\n\r\n","description":"","footnote":"\r\n( 1 ) . تهذيب التهذيب : 9 / 284 .\r\n( 2 ) . تاريخ البخارى : 1 / قسم 1 / 375 .\r\n( 3 ) . تاريخ بغداد : 7 / 394 ؛ خلاصة تهذيب الكمال 67 ؛ تهذيب التهذيب : 2 / 239 .\r\n( 4 ) . ر ك : الغدير ( متن عربى / چ 5 ) : 1 / 41 .\r\n( 5 ) . تذكرة الحفّاظ : 2 / 84 .\r\n","page_name":" 206 ","page_number":206},
  {"content":"\r\n\r\nذهبى شرح حال او را ثبت كرده و او را به پيشوايى ستوده و گفته است : سلسلهء مشايخ حديث در خراسان به دو منتهى شده و مراتب ثقه و صيانت و ديندارى و پيروى از سنن را دربارهء او گواهى داده‌اند . « 1 » خطيب هم گويد : نامبرده يكى از پيشوايان عراقى و حفّاظ متقن و ثقات موصوف به امانت است . « 2 » نسائى حديث رحبه را به طريق او و به لفظ عميره به اسناد صحيح و با رجالى كه همگى ثقه هستند ، روايت كرده است و روايت از او نيز قبلا از نظر گذشت . « 3 »\r\n122 - حافظ ابو محمد ، حجاج بن يوسف ثقفى بغدادى ، مشهور به ابن الشاعر ( م 259 ) .\r\nشرح حال نامبرده را سمعانى با اشعار به موثق بودن و فهم و حفظ وى ثبت كرده « 4 » و ذهبى نيز شرح حال او را نگاشته و موثق بودن او را از ابن حاتم نقل نموده است . « 5 » خطيب هم در تاريخ خود او را ذكر كرده « 6 » و ابن حجر موثق بودنش را از قول عدّه‌اى از علماى حديث حكايت نموده است . « 7 » روايت او به طريق صحيح و با رجال ثقه پيش از اين گذشت . « 8 »\r\n123 - احمد بن عثمان بن حكيم ، ابو عبد اللّه أودى ( م 261 يا 262 ) .\r\nنسائى و ابن خراش او را توثيق نموده‌اند و خطيب شرح حال او را در تاريخش ثبت نموده است . « 9 » روايت از او در داستان مناشده به لفظ عميره به اسناد صحيح كه رجال آن همگى ثقه هستند ، خواهد آمد .\r\n124 - حافظ عمر بن شبّهء نميرى ، ابو زيد بصرى اخبارى ( م 262 ) . بنا به گفتهء ذهبى و خزرجى ، دارقطنى او را موثق دانسته « 10 » و خطيب در تاريخش او را توثيق كرده « 11 » و به\r\n\r\n\r\n","description":"","footnote":"\r\n( 1 ) . تذكرة الحفّاظ : 2 / 111 .\r\n( 2 ) . تاريخ بغداد : 3 / 415 .\r\n( 3 ) . ر ك : الغدير ( متن عربى / چ 5 ) : 1 / 23 ، 32 .\r\n( 4 ) . الانساب : 3 / 378 . ( و )\r\n( 5 ) . تذكرة الحفّاظ : 2 / 129 .\r\n( 6 ) . تاريخ بغداد : 8 / 240 .\r\n( 7 ) . تهذيب التهذيب : 2 / 210 .\r\n( 8 ) . ر ك : الغدير ( متن عربى / چ 5 ) : 1 / 54 .\r\n( 9 ) . تاريخ بغداد : 4 / 296 .\r\n( 10 ) . تذكرة الحفّاظ : 2 / 98 ؛ خلاصة تهذيب الكمال 240 .\r\n( 11 ) . تاريخ بغداد : 11 / 208 .\r\n","page_name":" 207 ","page_number":207},
  {"content":"\r\n\r\nطورى كه حكايت شده ، مرزبانى در معجم الشعراء صداقت و موثق بودن او را بيان داشته است . روايت او در داستان احتجاج عمر بن عبد العزيز به حديث غدير خواهد آمد .\r\n125 - حافظ حمدان احمد بن يوسف بن حاتم سلمى ، ابو الحسن نيشابورى ( م 264 ) كه نزديك به نود سال زندگى كرده است .\r\nمسلم و خليلى و دارقطنى او را توثيق نموده‌اند و حاكم گويد : نامبرده يكى از افراد برجسته در فن حديث است كه بسيار سفر كرده و دامنهء فهم او وسيع بوده است . شرح حال او را خزرجى و ابن حجر در آثارشان درج كرده‌اند . « 1 » روايت او با سند صحيح و رجال ثقه قبلا از نظر گذشت . « 2 »\r\n126 - حافظ عبيد اللّه بن عبد الكريم بن يزيد ، ابو زرعهء مخزومى رازى ( م 264 يا 268 ) .\r\nخطيب گويد : نامبرده پيشوايى ربّانى و داراى حديث بسيار و حافظى صدوق بوده است . « 3 » ابو حاتم گويد : ابو زرعه براى من حديث كرد و گفت : كسى در علم و فهم و خويشتن دارى و صداقت جايگزين او نگشته است و در شرق و غرب عالم كسى را در فهم و شأن چون او نمىدانم و چنانچه مشاهده كنى كه رازى به نكوهش ابو زرعه پرداخته است ، بدان كه بىپايه و اساس است . نسائى او را موثق دانسته و ديگر علماى حديث نيز او را توثيق نموده و ستوده‌اند . ابن حجر هم شرح حال او را در تهذيب درج كرده است . « 4 » روايت او در حديث تهنيت به روايت ابن كثير به اسناد صحيح كه رجال آن همگى ثقه هستند ، خواهد آمد .\r\n127 - حافظ احمد بن منصور بن سيّار ، ابو بكر بغدادى ( م 265 ) كه صاحب مسند است و در سن هشتاد و سه سالگى درگذشته است .\r\nخطيب گويد : ابو حاتم و دارقطنى او را توثيق نموده‌اند « 5 » و ابن حجر موثق بودن او را از قول خليلى و مسلمة بن قاسم حكايت كرده است . حديث مناشده را به لفظ زيد بن يثيع و\r\n\r\n\r\n","description":"","footnote":"\r\n( 1 ) . خلاصة تهذيب الكمال 12 ؛ تهذيب التهذيب : 1 / 92 .\r\n( 2 ) . ر ك : الغدير ( متن عربى / چ 5 ) : 1 / 20 .\r\n( 3 ) . ر ك : تاريخ بغداد : 10 / 326 - 337 .\r\n( 4 ) . ر ك : تهذيب التهذيب : 8 / 30 - 34 .\r\n( 5 ) . ر ك : تاريخ بغداد : 5 / 151 - 153 .\r\n","page_name":" 208 ","page_number":208},
  {"content":"\r\n\r\nعبد خير به اسنادى كه رجال آن همگى ثقه هستند ، روايت كرده كه بعدا خواهد آمد .\r\n128 - حافظ اسماعيل بن عبد اللّه بن مسعود عبدى ، ابو بشر اصفهانى ، مشهور به سمّويه ( م 267 ) .\r\nابو الشيخ گويد : نامبرده حافظى تواناست ، و ابو نعيم گويد : او از جملهء حفّاظ و فقهاست ، و ابو حاتم گويد : وى امين و راستگوست . ذهبى هم شرح حال او را به رشتهء تحرير درآورده است . « 1 »\r\n129 - حافظ حسن بن على بن عفّان عامرى ، ابو محمّد كوفى ( م 270 ) .\r\nنامبرده از استادان حافظ بزرگ ابن ماجه و نظاير اوست . دارقطنى و مسلمة بن قاسم او را توثيق نموده‌اند و ابن حبان او را در شمار ثقات ذكر كرده است . شرح حال او را خزرجى و ابن حجر ثبت كرده‌اند . « 2 » حديث غدير از او به طريق حسن پيش از اين گذشت . « 3 » و روايت از او در حديث مناشده به لفظ زيد بن يثيع به طريق صحيح كه رجال آن همگى ثقات هستند ، خواهد آمد .\r\n130 - حافظ محمّد بن عوف بن سفيان ، ابو جعفر طائى حمصى ( م 272 ) .\r\nذهبى شرح حال او را نگاشته گويد : به طور تحقيق عدّه‌اى از علماى حديث او را توثيق نموده‌اند و مراتب بزرگوارى و معرفت او را ستوده‌اند . « 4 » حديث غدير به طريق او قبلا از نظر گذشت . « 5 »\r\n131 - حافظ سليمان بن سيف بن يحيى طائى ، ابو داود الحرّانى ( م 272 ) .\r\nنسائى او را توثيق نموده است و از او بسيار روايت مىكند . ابن حبان نامبرده را در شمار ثقات آورده و ابن حجر شرح حال او را ثبت كرده است . « 6 » روايت به طريق او در\r\n\r\n\r\n","description":"","footnote":"\r\n( 1 ) . تذكرة الحفّاظ : 2 / 145 . نيز ر ك : الغدير ( متن عربى / چ 5 ) : 1 / 52 .\r\n( 2 ) . خلاصة تهذيب الكمال 68 ؛ تهذيب التهذيب : 2 / 302 .\r\n( 3 ) . ر ك : الغدير ( متن عربى / چ 5 ) : 1 / 24 . حديث مزبور به جهت وجود حسن بن نجيح در سلسلهء روات جزو احاديث صحيح نيست ، هرچند كه وى موصوف به صدق است و بخارى از او روايت مىكند .\r\n( 4 ) . تذكرة الحفّاظ : 2 / 159 .\r\n( 5 ) . ر ك : الغدير ( متن عربى / چ 5 ) : 1 / 57 .\r\n( 6 ) . تهذيب التهذيب : 4 / 199 .\r\n","page_name":" 209 ","page_number":209},
  {"content":"\r\n\r\nداستان مناشدهء رحبه به لفظ زيد بن يثيع خواهد آمد .\r\n132 - حافظ ابو عبد اللّه ، محمّد بن يزيد قزوينى ، معروف به ابن ماجه ( م 273 ) كه صاحب سنن است و بسيارى از اعلام شرح حال او را نگاشته‌اند .\r\nذهبى از قول ابو يعلى خليلى گويد : ابن ماجه مرد بزرگى است و موثق بودن او مورد اتفاق نظر است و به حديث او احتجاج و استدلال مىشود . نامبرده داراى معرفت و حافظهء قوى است . « 1 » حديث او به اسناد صحيح كه رجال آن همگى ثقه هستند ، پيش از اين گذشت . « 2 »\r\n133 - ابو محمّد عبد اللّه بن مسلم بن قتيبهء دينورى « 3 » بغدادى ( م 276 ) .\r\nخطيب شرح حال نامبرده را در تاريخش آورده و او را ثقه و متديّن و فاضل معرفى كرده است . « 4 » ابن خلكان نيز در تاريخش او را توثيق نموده و از فضيلت او سخن گفته است . حديثى از او در احتجاج بر عمرو بن عاصى و حديثى در مناشدهء جوانى با ابو هريره خواهد آمد .\r\n134 - حافظ عبد الملك بن محمّد ، ابو قلابهء رقاشى ، زاهد و محدّث بصره كه در سال 190 ولادت يافت و به سال 276 درگذشت .\r\nابو داود گويد : نامبرده موصوف به امانت است و من روايت او را شنيده و ثبت كرده‌ام .\r\nذهبى شرح حال او را ثبت نموده « 5 » و ابن حجر موثق بودن او را از ابن اعرابى و مسلمة بن قاسم حكايت كرده « 6 » و ابو حبّان نيز او را در شمار ثقات ذكر نموده است . حديث غدير از او به طريق صحيح كه رجال آن همگى ثقه هستند پيش از اين گذشت . « 7 »\r\n135 - حافظ احمد بن حازم غفارى كوفى ، مشهور به ابن عزيزه ( م 276 ) كه صاحب مسند است .\r\n\r\n\r\n","description":"","footnote":"\r\n( 1 ) . تذكرة الحفّاظ : 2 / 209 .\r\n( 2 ) . ر ك : الغدير ( متن عربى / چ 5 ) : 1 / 19 ، 20 ، 39 ، 41 .\r\n( 3 ) . دينور به طورى كه ابن خلكان مىنويسد : ناحيه‌اى است نزديك كرمانشاه .\r\n( 4 ) . تاريخ بغداد : 10 / 170 .\r\n( 5 ) . تذكرة الحفّاظ : 2 / 197 .\r\n( 6 ) . تهذيب التهذيب : 6 / 420 .\r\n( 7 ) . ر ك : الغدير ( متن عربى / چ 5 ) : 1 / 31 .\r\n","page_name":" 210 ","page_number":210},
  {"content":"\r\n\r\nابن حبّان او را در شمار ثقات ذكر كرده و بر اتقان او تأكيد ورزيده است . ذهبى هم شرح حال او را ثبت نموده است . « 1 » حديث به طريق او به اسناد صحيح و با رجال ثقه قبلا از نظر گذشت . « 2 » و روايتى به اسناد او در حديث مناشده به لفظ عمرو ذى مرّ به طريق صحيح كه رجال آن همگى ثقه هستند ، خواهد آمد .\r\n136 - حافظ محمّد بن عيسى ، ابو عيسى ترمذى ( م 279 ) . نامبرده يكى از صاحبان صحاح ستّه است كه از هرتوثيقى بىنياز مىباشد « 3 » و بسيارى از طرق او صحيح است و رجال آن همگى ثقه هستند .\r\n137 - حافظ احمد بن يحيى بلاذرى ( م 279 ) .\r\nپيشوايان اسلام از زمان او تا امروز به او و به كتاب‌ها و تأليفات او و در نقل از او اعتماد داشته و دارند . نامبرده حديث غدير را در انساب الاشراف ذكر كرده است .\r\n138 - حافظ ابو اسحاق ، ابراهيم بن حسين كسائى همدانى ، معروف به ابن ديزيل ( م 280 يا 281 ) .\r\nوى به طورى كه خواهد آمد ، از ابو سعيد يحيى جعفى ( م 237 ) روايت مىكند . ذهبى هم از قول حاكم ثقه و امين بودن او را حكايت مىكند . « 4 » نامبرده در كتاب صفّين خود حديث ركبان را به طريق صحيح كه رجال آن همگى ثقه هستند و همچنين نزول آيهء سأل سائل « 5 » را پيرامون واقعهء غدير روايت كرده است .\r\n139 - حافظ احمد بن عمرو ، ابو بكر شيبانى ، مشهور به ابن ابى عاصم ( م 287 ) .\r\nذهبى شرح حال نامبرده را ثبت كرده و او را به پيشوايى و زهد و صدق و فقه ستوده است . « 6 » حديث او پيش از اين گذشت « 7 » و روايت او به لفظ زاذان در داستان مناشدهء رحبه خواهد آمد .\r\n\r\n\r\n","description":"","footnote":"\r\n( 1 ) . تذكرة الحفّاظ : 2 / 171 .\r\n( 2 ) . ر ك : الغدير ( متن عربى / چ 5 ) : 1 / 20 ، 32 .\r\n( 3 ) . همان : 1 / 27 ، 33 - 35 ، 41 ، 48 .\r\n( 4 ) . تذكرة الحفّاظ : 2 / 183 .\r\n( 5 ) . معارج 70 / 1 .\r\n( 6 ) . تذكرة الحفّاظ : 2 / 214 .\r\n( 7 ) . ر ك : الغدير ( متن عربى / چ 5 ) : 1 / 42 ، 55 .\r\n","page_name":" 211 ","page_number":211},
  {"content":"\r\n\r\n140 - حافظ زكريا بن يحيى بن اياس ، ابو عبد الرحمن سجزى « 1 » ، معروف به خيّاط السنّه ( م 289 ) كه در دمشق سكونت داشته و در سن نود و چهار سالگى وفات يافته است .\r\nنسائى و ازدى و همچنين ذهبى او را توثيق نموده‌اند . « 2 » حديث از او به اسناد صحيح كه رجال آن همگى ثقه هستند ، قبلا از نظر گذشت . نسائى گويد : زكريا بن يحيى از يعقوب بن جعفر بن كثير بن ابى كثير ، از مهاجر بن مسمار ، از عايشه دختر سعد ، از پدرش سعد نقل كرده كه گفت : در راه مكه با رسول خدا بوديم . . . تا آخر حديث « 3 » كه پيش از اين نيز مذكور افتاد . « 4 »\r\n141 - حافظ عبد اللّه بن احمد بن حنبل ، ابو عبد الرحمن شيبانى ( م 290 ) .\r\nخطيب نامبرده را به موثق بودن و دقت نظر و فهم ستوده « 5 » و ذهبى دربارهء او مىنگارد : ما پيوسته مشاهده كرديم كه بزرگان و استادان ما نسبت به مراتب معرفت نامبرده به حال رجال و شناسايى علل حديث و نامها و مواظبت او بر طلب و كاوش شهادت مىدادند تا به حدّى كه بعضى از آنان افراط نمودند و او را بر پدرش پيشواى حنبليان در بسيارى دقت و معرفت مقدّم داشتند . « 6 » حديثى از او به اسناد صحيح و رجالى كه همگى آنها ثقه هستند پيش از اين گذشت . « 7 » رواياتى نيز از او در حديث مناشده به طرق صحيح خواهد آمد .\r\n142 - احمد بن عمرو ، ابو بكر بزّار بصرى ( م 292 ) كه صاحب مسند معلّل است .\r\nخطيب گويد : نامبرده داراى قوهء حفظ و مورد وثوق بوده است . مسند را تصنيف كرده و پيرامون احاديث سخن گفته و علل آنها را بررسى كرده است . « 8 » ذهبى شرح حال او را ثبت و موثق بودن او را از دارقطنى حكايت نموده است . « 9 » حديث او در صفحات پيشين\r\n\r\n\r\n","description":"","footnote":"\r\n( 1 ) . منسوب به سجستان .\r\n( 2 ) . تذكرة الحفّاظ : 2 / 223 .\r\n( 3 ) . الخصايص 25 .\r\n( 4 ) . ر ك : الغدير ( متن عربى / چ 5 ) : 1 / 38 .\r\n( 5 ) . تاريخ بغداد : 9 / 375 .\r\n( 6 ) . تذكرة الحفّاظ : 1 / 237 .\r\n( 7 ) . ر ك : الغدير ( متن عربى / چ 5 ) : 1 / 31 ، 38 .\r\n( 8 ) . تاريخ بغداد : 4 / 334 .\r\n( 9 ) . تذكرة الحفّاظ : 2 / 228 .\r\n","page_name":" 212 ","page_number":212},
  {"content":"\r\n\r\nاز نظر گذشت « 1 » و روايات او به طرق ديگر نيز خواهد آمد كه برخى از طرق او صحيح است و رجال آن موثّق هستند و حافظ هيثمى بر آنها صحّه گذارده است .\r\n143 - حافظ ابراهيم بن عبد اللّه بن مسلم كجى بصرى ( م 292 ) كه صاحب سنن است .\r\nذهبى شرح حال او را ثبت كرده و گفته است كه دارقطنى و ديگران او را توثيق نموده‌اند . نامبرده بزرگوار ، حديث‌شناس و ممدوح بوده است ، همو حديث تهنيت را چنان كه خواهد آمد ، به اسناد صحيح كه رجال آن همگى ثقه هستند ، روايت كرده است .\r\n144 - حافظ صالح بن محمّد بن عمرو بغدادى ، ملقّب به جزره ( م 293 يا 294 ) .\r\nخطيب شرح حال او را در تاريخش ثبت كرده و گفته : نامبرده از حافظان سرشناس و پيشوايان بزرگ حديث بوده كه در علم آثار و معرفت راويان اخبار مرجع اهل فن حديثند . وى نيز موصوف به صدق و دقت نظر و امانت بوده است . « 2 » ذهبى از او ياد كرده و به نقل از دارقطنى او را ثقه و حافظ و عارف به موازين معرفى نموده است . « 3 » حديث او به اسناد صحيح و با رجال ثقه پيش از اين گذشت . « 4 »\r\n145 - حافظ محمّد بن عثمان بن ابى شيبه ، ابو جعفر عبسى كوفى ( م 297 ) .\r\nصالح جزره او را توثيق كرده و حاكم و ذهبى آنچه را كه به طريق او در مستدرك و تلخيص روايت كرده‌اند ، صحيح دانسته‌اند و ذهبى نيز شرح حال او را ثبت نموده است . « 5 » حديث غدير به اسناد او قبلا از نظر گذشت « 6 » و حديث او نيز در مورد نزول آيهء تبليغ در روز غدير خم خواهد آمد .\r\n146 - قاضى على بن محمّد مصّيصى .\r\nنامبرده استاد حافظ نسائى و امثال او بوده و نسائى در سنن و خزرجى در خلاصه او را توثيق نموده‌اند و ابن حجر در تقريب او را موثق دانسته و در تهذيب نيز توثيق او را از زبان\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 22 ، 33 ، 41 ، 51 ، 52 ، 56 .\r\n( 2 ) . تاريخ بغداد : 9 / 322 .\r\n( 3 ) . تذكرة الحفّاظ : 2 / 215 .\r\n( 4 ) . ر ك : الغدير ( متن عربى / چ 5 ) : 1 / 31 ، 34 .\r\n( 5 ) . تذكرة الحفّاظ : 2 / 233 .\r\n( 6 ) . ر ك : الغدير ( متن عربى / چ 5 ) : 1 / 43 .\r\n","page_name":" 213 ","page_number":213},
  {"content":"\r\n\r\nنسائى و ابن حبّان و مسلمة بن قاسم حكايت كرده است . « 1 » حديث مناشده را نسائى به لفظ سعيد و زيد به اسناد صحيح كه رجال آن همگى ثقه هستند ، از نامبرده روايت نموده است .\r\n147 - ابراهيم بن يونس بن محمّد مؤدّب بغدادى ، ملقّب به حرمى كه مقيم طرطوس بوده است .\r\nابن حبّان او را در شمار ثقات ذكر كرده و نسائى او را راستگو خوانده و ابن حجر در تقريب از او پيروى كرده است . نسائى گويد : حرمى از ابو غسان مالك بن اسماعيل ، از عبد السّلام « 2 » ، از موسى صغير ، از عبد الرحمن بن سابط ، از سعد روايت كرده كه گفت :\r\nنشسته بوديم كه نسبت به على بن ابى طالب در مقام منقصت و نكوهش برآمدند . . . تا آخر حديث « 3 » كه قبلا نيز مذكور افتاد « 4 » و سند آن صحيح و رجال آن همگى ثقه هستند .\r\n148 - ابو هريره ، محمّد بن ايوب واسطى .\r\nابو حاتم و خزرجى صلاحيت او را تأييد نموده‌اند و ابن حجر شرح حال او را در تقريب با اشعار به صلاحيت او ثبت كرده و در تهذيب گويد : ابن حبان او را در شمار ثقات آورده است . « 5 » ابن ابى حاتم گويد : پدرم در سال 214 حديث او را نوشته و حاكم صحت آن را تأييد كرده است . « 6 » حديث او به اسنادى كه حاكم به صحت آن تصريح نموده ، پيش از اين گذشت . « 7 » و حديثى ديگر از او نيز دربارهء نزول آيهء سأل سائل « 8 » پيرامون قضيهء غدير خواهد آمد .\r\n\r\n\r\n","description":"","footnote":"\r\n( 1 ) . تهذيب التهذيب : 7 / 380 .\r\n( 2 ) . نامبرده حافظ عبد السّلام بن حرب نهدى ، ابو بكر كوفى ملائى ( م 187 ) است كه در سن نود و شش سالگى درگذشته است . ابو حاتم و ترمذى و دارقطنى و يعقوب بن ابى شيبه او را توثيق كرده‌اند . ابن حجر شرح حال او را در تهذيب التهذيب : 6 / 317 ثبت كرده است . شرح حال بقيهء رجال سند مزبور قبلا ذكر شده است .\r\n( 3 ) . الخصايص 4 .\r\n( 4 ) . ر ك : الغدير ( متن عربى / چ 5 ) : 1 / 38 .\r\n( 5 ) . تهذيب التهذيب : 6 / 69 .\r\n( 6 ) . المستدرك : 3 / 109 .\r\n( 7 ) . ر ك : الغدير ( متن عربى / چ 5 ) : 1 / 31 .\r\n( 8 ) . معارج 70 / 1 .\r\n","page_name":" 214 ","page_number":214},
  {"content":"\r\n\r\n\r\nقرن چهارم\r\n149 - حافظ عبد اللّه بن صقر بن نصر ، ابو العباس سكرى بغدادى ( م 302 ) .\r\nخطيب شرح حال او را ثبت كرده و او را ثقه دانسته « 1 » و دارقطنى نيز صداقت او را تأييد كرده است . حديث او به اسناد صحيح كه رجال آن همگى ثقه هستند قبلا ذكر شده است . « 2 »\r\n150 - حافظ ابو عبد الرحمن ، احمد بن شعيب نسائى ( م 303 ) كه صاحب سنن بوده و در سن هشتاد و هشت سالگى درگذشته است .\r\nذهبى از دارقطنى حكايت كرده كه گفت : نسائى داناترين استاد مصر و برترين حديث‌شناس عصر خود بوده ، و از نيشابورى هم حكايت نموده كه گفت : نسائى پيشوايى بدون معارض است . « 3 » سبكى در طبقات از قول ابو جعفر طحاوى آورده كه گفت :\r\nنسائى پيشوايى مسلمانان است « 4 » و ابن كثير در تاريخش از ابن يونس نقل كرده كه گفت :\r\nنسائى حديث‌شناسى مورد وثوق و داراى دقت نظر و حافظهء نيرومند است . « 5 » نسائى حديث غدير را در سنن و خصايص به طرق بسيار روايت كرده كه اغلب آن طرق صحيح و رجال آنها ثقه هستند و از جملهء آن طرق رواياتى است كه خواهد آمد و برخى از آنها هم قبلا ذكر شد . « 6 »\r\n151 - حافظ حسن بن سفيان بن عامر ، ابو العباس شيبانى نسوى بالوزى « 7 » ( م 303 ) كه صاحب مسند كبير است .\r\nسمعانى او را در فقه و علم و ادب مقدم داشته و در جاى ديگر او را به نام پيشوايى متقن و با ورع و حافظ ياد كرده است . « 8 » سبكى در طبقات از حاكم نقل كرده كه گفت :\r\n\r\n\r\n","description":"","footnote":"\r\n( 1 ) . تاريخ بغداد : 9 / 483 .\r\n( 2 ) . ر ك : الغدير ( متن عربى / چ 5 ) : 1 / 39 .\r\n( 3 ) . تذكرة الحفّاظ : 2 / 268 .\r\n( 4 ) . طبقات الشافعية : 2 / 84 .\r\n( 5 ) . البداية و النهاية : 11 / 123 .\r\n( 6 ) . ر ك : الغدير ( متن عربى / چ 5 ) : 18 / 30 ، 31 ، 35 ، 38 ، 45 ، 48 ، 49 ، 85 ، 89 ، 92 .\r\n( 7 ) . بالوز از قراء نسا مىباشد كه سه يا چهار فرسخ از نسا فاصله دارد . الانساب ، سمعانى : 1 / 270 . ( و )\r\n( 8 ) . الانساب : 1 / 270 .\r\n","page_name":" 215 ","page_number":215},
  {"content":"\r\n\r\nنامبرده محدّث عصر و زمان خود در خراسان بوده و در دقت نظر و كثرت احاطه و فهم و فقه و ادب بر همگان تقدّم داشته است . « 1 » حديث از او پيش از اين گذشت « 2 » و روايت او در داستان مناشدهء امير المؤمنين عليه السّلام در روز جمل و همچنين در داستان مراسم تهنيت به اسناد صحيح كه رجال آن همگى ثقه هستند ، خواهد آمد .\r\n152 - حافظ ابويعلى ، احمد بن على موصلى ( م 307 ) كه صاحب مسند كبير است .\r\nابن حبّان و حاكم و ذهبى او را توثيق نموده‌اند « 3 » و ابن كثير در تاريخش گويد : نامبرده حافظى نيك‌انديش و پسنديده تصنيف بود و در رواياتش عدالت را رعايت مىكرد و از نيروى ضبط برخوردار بود . « 4 » حديث از او پيش از اين گذشت « 5 » و روايت او در حديث مناشده و نيز در داستان مناشدهء جوانى با ابو هريره به اسناد صحيح كه رجال آن همگى ثقه هستند و همچنين در حديث تهنيت به اسناد صحيح خواهد آمد .\r\n153 - حافظ ابو جعفر محمّد بن جرير طبرى ( م 310 ) كه صاحب تفسير و تاريخ مشهور است .\r\nخطيب شرح حال او را در تاريخش نگاشته گويد : نامبرده دانشمندى است كه به لحاظ فضل و معرفتى كه دارد ، به گفتارش حكم و به رأيش رجوع مىشود ، آنگاه او را بسيار ستوده است . « 6 » ذهبى هم او را ذكر كرده و به اوصاف امامت و زهد و ترك دنيا ستايش نموده است . « 7 » نامبرده كتاب جداگانه‌اى در موضوع غدير تأليف كرده است .\r\nحديث از او در صفحات پيشين از نظر گذشت « 8 » و به طرق ديگر هم از او خواهد آمد .\r\n154 - ابو جعفر ، احمد بن محمّد ضبعى احول ( م 311 ) .\r\nحديث از او در موضوع مناشدهء رحبه به لفظ عبد الرحمن خواهد آمد .\r\n155 - حافظ ابو قريش ، محمّد بن جمعة بن خلف قهستانى ( م 313 ) كه صاحب مسند كبير\r\n\r\n\r\n","description":"","footnote":"\r\n( 1 ) . طبقات الشافعية : 2 / 210 .\r\n( 2 ) . ر ك : الغدير ( متن عربى / چ 5 ) : 1 / 19 .\r\n( 3 ) . تذكرة الحفّاظ : 2 / 274 .\r\n( 4 ) . البداية و النهاية : 11 / 130 .\r\n( 5 ) . ر ك : الغدير ( متن عربى / چ 5 ) : 1 / 15 ، 19 ، 51 .\r\n( 6 ) . ر ك : تاريخ بغداد : 1 / 162 - 169 .\r\n( 7 ) . ر ك : تذكرة الحفّاظ : 1 / 277 - 383 .\r\n( 8 ) . ر ك : الغدير ( متن عربى / چ 5 ) : 1 / 15 ، 19 ، 20 ، 41 ، 44 ، 48 ، 55 ، 57 ، 67 .\r\n","page_name":" 216 ","page_number":216},
  {"content":"\r\n\r\nاست .\r\nخطيب در تاريخش گويد : نامبرده داراى نيروى ضبط و حفظ و اتقان است و بسيار سفر كرده و به وقايع و اخبار گوش فرا داده است . « 1 » ذهبى از قول ابو على حافظ گويد : خبر داد ما را ابو قريش حافظ ثقه و امين . « 2 » اشاره به حديث او قبلا از نظر گذشت « 3 » و روايت او در موضوع تهنيت به اسناد صحيح كه رجال آن همگى ثقه هستند ، خواهد آمد .\r\n156 - حافظ ابو القاسم ، عبد اللّه بن محمّد بغوى ( م 317 ) .\r\nخطيب شرح حال او را در تاريخش آورده گويد : نامبرده ثقه و داراى دقت نظر و آثار بسيار و نيروى فهم و عرفان است ، و از موسى بن هارون نيز حكايت كرده كه گفت : هرگاه روا باشد كه به انسانى ما فوق ثقه گفته شود ، هرآينه دربارهء ابو القاسم صدق مىكند . « 4 » نامبرده در معجم خود داستان ركبان را روايت كرده كه خواهد آمد و حديثى از او نيز به اسناد حسن قبلا ذكر شد . « 5 »\r\n157 - ابو بشر ، محمّد بن احمد دولابى « 6 » كه در سال 224 ولادت يافته و به سال 320 درگذشته است .\r\nابن خلكان در تاريخش گويد : روايت وى مورد اعتماد است . « 7 » حديث او به اسناد صحيح و رجال ثقه قبلا ذكر شد . « 8 »\r\n158 - ابو جعفر ، احمد بن عبد اللّه بن احمد بزّاز ، معروف به ابن نيرى كه در سال 232 ولادت يافته و به سال 320 درگذشته است .\r\nخطيب در تاريخش شرح حال او را ثبت كرده گويد : نامبرده ثقه است . « 9 » حديث او در موضوع آيهء اكمال دين و نيز در داستان تهنيت خواهد آمد كه اسناد آن صحيح و رجال آن\r\n\r\n\r\n","description":"","footnote":"\r\n( 1 ) . تاريخ بغداد : 12 / 169 .\r\n( 2 ) . تذكرة الحفّاظ : 2 / 328 .\r\n( 3 ) . ر ك : الغدير ( متن عربى / چ 5 ) : 1 / 19 .\r\n( 4 ) . ر ك : تاريخ بغداد : 10 / 111 - 117 .\r\n( 5 ) . ر ك : الغدير ( متن عربى / چ 5 ) : 1 / 31 .\r\n( 6 ) . دولاب قريه‌اى است در رى و روستايى است در اهواز و موضعى است در شرق بغداد .\r\n( 7 ) . وفيات الاعيان : 2 / 85 .\r\n( 8 ) . ر ك : الغدير ( متن عربى / چ 5 ) : 1 / 24 ، 31 .\r\n( 9 ) . تاريخ بغداد : 4 / 226 .\r\n","page_name":" 217 ","page_number":217},
  {"content":"\r\n\r\nهمگى ثقه هستند .\r\n159 - حافظ ابو جعفر ، احمد بن محمّد ازدى طحاوى « 1 » حنفى مصرى كه در سال 229 ولادت يافته و به سال 321 درگذشته است .\r\nنامبرده استاد فقه و حديث است و رياست دينى در مصر به او منتهى مىشود . ابن كثير در تاريخش شرح حال او را نگاشته گويد : نامبرده يكى از علماى ثقه و داراى دقت نظر و نيروى حفظ و از افراد برجسته در فن حديث است . « 2 » ذهبى از ابن يونس حكايت نموده كه وى محدّثى موثق و دقيق و فقيهى خردمند است كه كسى نتوانسته جايگزين او شود . « 3 » حديث از او به اسناد صحيح كه رجال آن همگى ثقه هستند ، قبلا ذكر شد . « 4 »\r\n160 - ابو اسحاق ، ابراهيم بن عبد الصمد بن موسى هاشمى ( م 325 ) .\r\nخطيب در تاريخش شرح حال او را ثبت كرده است . « 5 » حديثى به طريق او در داستان مناشدهء مردى عراقى با جابر انصارى به حديث غدير خواهد آمد .\r\n161 - حافظ حكيم محمّد بن على ترمذى صوفى شافعى كه صاحب كتاب فروق نوادر الاصول است .\r\nبه طورى كه در شرح حال نامبرده مذكور است ، وى در كتاب نوادر الاصول از بعضى استادان خود به سال 285 روايت مىكند . حافظ ابو نعيم در حلية الاولياء او را ستوده و سبكى شرح حال او را در طبقات ثبت كرده است . « 6 » حديث از او پيش از اين گذشت . « 7 »\r\n162 - حافظ عبد الرحمن بن حافظ ابو حاتم ، محمّد بن ادريس تميمى حنظلى رازى ( م 327 ) .\r\nذهبى شرح حال نامبرده را ثبت كرده و او را به پيشوايى و نيروى حفظ و تشخيص ستوده و موثق بودنش را از ابن وليد باجى حكايت كرده است . « 8 » سبكى نيز شرح حال او\r\n\r\n\r\n","description":"","footnote":"\r\n( 1 ) . منسوب به طحا و ازد است كه طحا قريه‌اى است در صعيد مصر و ازد طايفه‌اى است از يمن .\r\n( 2 ) . البداية و النهاية : 11 / 174 .\r\n( 3 ) . تذكرة الحفّاظ : 3 / 30 .\r\n( 4 ) . ر ك : الغدير ( متن عربى / چ 5 ) : 1 / 40 ، 55 .\r\n( 5 ) . تاريخ بغداد : 6 / 137 .\r\n( 6 ) . طبقات الشافعية : 2 / 20 .\r\n( 7 ) . ر ك : الغدير ( متن عربى / چ 5 ) : 1 / 27 .\r\n( 8 ) . تذكرة الحفّاظ : 3 / 48 .\r\n","page_name":" 218 ","page_number":218},
  {"content":"\r\n\r\nرا ثبت كرده و از ابى يعلى خليلى حكايت نموده كه گفت : وى مرد زاهدى بود و از ابدال شمرده مىشد . « 1 » حديثى از او قبلا از نظر گذشت « 2 » و روايت ديگر او در مورد نزول آيهء تبليغ در شأن على عليه السّلام نيز خواهد آمد .\r\n163 - ابو عمرو ، احمد بن عبد ربّه قرطبى ( م 328 ) .\r\nابن خلكان در تاريخش شرح حال او را ثبت كرده گويد : نامبرده از علمايى است كه داراى محفوظات بسيار بوده و از اخبار مردم اطلاع كافى داشته است . كتاب سودمند العقد الفريد نيز از آثار اوست . « 3 » وى در اين كتاب چنين گويد : على در سن پانزده سالگى اسلام آورد و او اولين كسى است كه به وحدانيت خداوند و رسالت محمد شهادت داد ، و پيامبر فرمود : هركه من مولاى اويم ، على مولاى اوست . خدايا دوستدار او را دوست بدار و دشمنش را دشمن بدار . « 4 » روايت از او در داستان احتجاج مأمون بر چهل تن از فقها به احاديثى كه از جملهء آنها حديث غدير است ، خواهد آمد .\r\n164 - فقيه ابو عبد اللّه ، حسين بن اسماعيل بن سعيد محاملى ضبّى ( م 330 ) كه در سن نود و پنج سالگى درگذشته است .\r\nسمعانى نامبرده را فاضل و صادق و متدين و ثقه معرفى كرده « 5 » و ابن كثير در تاريخش او را راستگو ، ديندار ، فقيه و محدّث خوانده است . كه شصت سال قضاوت در كوفه را بر عهده داشت و قضاوت فارس و توابع آن نيز به او محول گشته بود . آنگاه از مقام مزبور به كلى استعفا كرد و در خانه ماند و به شنيدن و بيان حديث اكتفاء نمود . « 6 » روايت از او به اسنادى كه صحت آن را در امالى خود تصديق نموده ، قبلا از نظر گذشت « 7 » و روايت ديگر او در حديث مناشده به لفظ زيد بن يثيع به اسناد صحيح كه رجال آن همگى ثقه هستند ، خواهد آمد .\r\n\r\n\r\n","description":"","footnote":"\r\n( 1 ) . طبقات الشافعية : 337 .\r\n( 2 ) . ر ك : الغدير ( متن عربى / چ 5 ) : 1 / 44 .\r\n( 3 ) . وفيات الاعيان : 1 / 34 .\r\n( 4 ) . العقد الفريد : 2 / 275 .\r\n( 5 ) . الأنساب : 5 / 208 . ( و )\r\n( 6 ) . البداية و النهاية : 3 / 203 .\r\n( 7 ) . ر ك : الغدير ( متن عربى / چ 5 ) : 5 / 51 ، 55 .\r\n","page_name":" 219 ","page_number":219},
  {"content":"\r\n\r\n165 - ابو نصر ، حبشون بن موسى بن ايوب خلال كه در سال 234 متولد گشته و به سال 331 درگذشته است .\r\nنامبرده استاد حافظ دارقطنى و امثال اوست . خطيب در تاريخش شرح حال او را ثبت نموده گويد : وى ثقه است . « 1 » حديث او و شرح حالش در باب روزهء غدير خواهد آمد و به زودى بر صحت اسناد و ثقه بودن تمامى رجال آن واقف خواهيد شد .\r\n166 - حافظ ابو العباس ، احمد بن عقده ( م 333 ) .\r\nبه هريك از كتب تذكره و شرح حال دست بيابيد ، شرح حال و ستايش نسبت به او را خواهيد يافت . نامبرده كتابى در موضوع غدير تأليف كرده كه به زودى در بخش مؤلفان آثار مستقل در موضوع غدير از كتاب مزبور به خوبى آگاه خواهيد شد . وى داستان غدير خم را به طرق بسيار روايت كرده كه قسمتى از آن قبلا ذكر شد و قسمتى ديگر نيز خواهد آمد .\r\n167 - ابو عبد اللّه ، محمّد بن على بن خلف عطّار كوفى كه مقيم بغداد بود .\r\nخطيب شرح حال او را در تاريخش ثبت كرده گويد : از محمد بن منصور شنيدم كه مىگفت : محمّد بن على بن خلف ثقه و متّصف به امانت و نيكو خردى است . « 2 » حديث او به اسناد صحيح و رجال ثقه پيش از اين گذشت . « 3 »\r\n168 - حافظ هيثم بن كليب ، ابو سعيد شاشى ( م 335 ) كه صاحب مسند كبير است . ذهبى به ثبت شرح حال پرداخته و او را موثق دانسته است . « 4 » حديث او قبلا از نظر گذشت « 5 » و كنجى گفته كه حديث مزبور حسن و از حيث اسناد صحيح است .\r\n169 - حافظ محمّد بن صالح بن هانى ، ابو جعفر ورّاق نيشابورى ( م 340 ) .\r\nابن كثير در تاريخش شرح حال او را ثبت كرده و گفته است : نامبرده ثقه و زاهد بود كه فقط از دسترنج خود امرار معاش مىكرد و هرگز نماز شب را ترك نمىكرد . « 6 » سبكى نيز\r\n\r\n\r\n","description":"","footnote":"\r\n( 1 ) . تاريخ بغداد : 8 / 290 .\r\n( 2 ) . همان : 30 / 57 .\r\n( 3 ) . ر ك : الغدير ( متن عربى / چ 5 ) : 1 / 66 .\r\n( 4 ) . تذكرة الحفّاظ : 3 / 66 .\r\n( 5 ) . ر ك : الغدير ( متن عربى / چ 5 ) : 1 / 40 .\r\n( 6 ) . البداية و النهاية : 11 / 225 .\r\n","page_name":" 220 ","page_number":220},
  {"content":"\r\n\r\nشرح حال او را نگاشته و او را ستوده است . « 1 » حديث او به اسناد صحيح كه رجال آن همگى ثقه هستند پيش از اين گذشت . « 2 »\r\n170 - حافظ ابو عبد اللّه ، محمّد بن يعقوب بن يوسف شيبانى نيشابورى ، صاحب مسند كبير و معروف به ابن اخرم كه در سال 250 متولد شده و به سال 344 درگذشته است .\r\nذهبى شرح حال نامبرده را ثبت كرده و او را ستوده و گفته است : وى از پيشوايان حديث بود . « 3 » حاكم گويد : وى در علم نحو آنچنان تبحّر داشت كه هيچگاه دچار خطا و لغزش نمىشد و در باب علل و رجال حديث نيكو سخن مىگفت ، از محمد بن صالح بن هانى شنيدم كه مىگفت : ابن خزيمه پيوسته ابو عبد اللّه ، محمد بن يعقوب را بر تمام اقرانش مقدم مىداشت و در آنچه كه بر او وارد مىشد ، به گفتار نامبرده اعتماد داشت و هرزمان در چيزى شك مىكرد آن را به او عرضه مىنمود . حافظ ابو بكر بيهقى روايت او را كه قبلا ذكر شد « 4 » ، از حافظ حاكم نيشابورى روايت كرده كه اسناد آن صحيح و رجال آن همگى ثقه هستند .\r\n171 - حافظ يحيى بن محمّد بن عبد اللّه ، ابو زكريا عنبرى بغيانى ( م 344 ) كه در سن هفتاد و شش سالگى وفات يافته است .\r\nسمعانى شرح حال نامبرده را ثبت كرده و او را ستوده است . « 5 » سبكى او را به عنوان يكى از پيشوايان ذكر كرده است . « 6 » حاكم او را عادلى اديب و مفسرى يگانه بين اقرانش معرفى نموده گويد : از ابو على حافظ شنيدم كه مىگفت : مردم از حفظ ما نسبت به اين اساتيد و طرق روايات تعجب مىكنند ، در حالى كه ابو زكريا عنبرى به حدّى در حفظ علوم پيش رفته كه چنانچه حفظ قسمتى از آن به ما تكليف شود ، از آن عاجز خواهيم بود و من به ياد ندارم كه نظير او را ديده باشم . حديث او قبلا از نظر گذشت . « 7 »\r\n\r\n\r\n","description":"","footnote":"\r\n( 1 ) . طبقات الشافعية : 2 / 164 .\r\n( 2 ) . ر ك : الغدير ( متن عربى / چ 5 ) : 1 / 20 .\r\n( 3 ) . تذكرة الحفّاظ : 3 / 82 .\r\n( 4 ) . ر ك : الغدير ( متن عربى / چ 5 ) : 1 / 34 .\r\n( 5 ) . الانساب : 4 / 249 . ( و )\r\n( 6 ) . طبقات الشافعية : 2 / 321 .\r\n( 7 ) . ر ك : الغدير ( متن عربى / چ 5 ) : 1 / 39 .\r\n","page_name":" 221 ","page_number":221},
  {"content":"\r\n\r\n172 - مسعودى ، على بن حسين بغدادى مصرى ( م 346 ) كه نسب او به عبد اللّه بن مسعود منتهى مىشود .\r\nسبكى شرح حال او را نگاشته گويد : نامبرده اخبارى و مفتى بسيار دانشمندى است ، و گفته‌اند كه وى از حيث عقيده معتزلى بوده است . « 1 » حديث از او در احتجاج امير المؤمنين عليه السّلام بر طلحه به حديث غدير در روز جمل خواهد آمد .\r\n173 - ابو الحسين ، محمّد بن احمد بن تميم خيّاط قنطرى حنظلى كه در سال 259 متولد شده و به سال 340 وفات يافته است .\r\nخطيب در تاريخش شرح حال او را ثبت كرده است . « 2 » حديث او به اسنادى كه تمام رجال آن ثقه هستند ، قبلا ذكر شد . « 3 »\r\n174 - حافظ جعفر بن محمّد بن نصير ، ابو محمّد خواص ، معروف به خلدى ( م 347 ) .\r\nخطيب در تاريخش شرح حال او را ثبت كرده گويد : نامبرده ثقه و صادق و متديّن و فاضل بوده است . « 4 » حديث او در باب نزول آيهء اكمال دربارهء على عليه السّلام به اسناد صحيح كه رجال آن همگى ثقه هستند ، خواهد آمد .\r\n175 - ابو جعفر ، محمّد بن على شيبانى كوفى .\r\nنامبرده از جمله علمايى است كه دربارهء حديث غدير خم داراى تصنيف هستند .\r\nحاكم در مستدرك و ذهبى در تلخيص در موارد بسيار صحت حديث او را بيان كرده‌اند .\r\nحديث او به اسناد صحيح كه رجال آن همگى ثقه هستند ، پيش از اين گذشت . « 5 »\r\n176 - حافظ دعلج بن احمد بن دعلج بن عبد الرحمن ، ابو محمّد سجستانى معدّل ( م 341 ) .\r\nخطيب در تاريخش شرح حال او را نگاشته گويد : نامبرده ثقه و داراى دقت نظر بود و\r\n\r\n\r\n","description":"","footnote":"\r\n( 1 ) . طبقات الشافعية : 2 / 307 .\r\n( 2 ) . تاريخ بغداد : 1 / 283 .\r\n( 3 ) . ر ك : الغدير ( متن عربى / چ 5 ) : 1 / 31 .\r\n( 4 ) . ر ك : تاريخ بغداد : 1 / 226 - 331 .\r\n( 5 ) . ر ك : الغدير ( متن عربى / چ 5 ) : 1 / 20 ، 32 .\r\n","page_name":" 222 ","page_number":222},
  {"content":"\r\n\r\nحكّام شهادت او را پذيرفته و عدالت او را اثبات كرده‌اند ، و مسند از آثار اوست . « 1 » دارقطنى گويد : او ثقه و امين بود و در ميان اساتيد خود كسى چون او را داراى دقت نظر نيافتم . عمر بصرى گويد : در بغداد در ميان كسانى كه انتخاب نمودم ، كسى را كه در صحت كتابت و نيكويى سماع از دعلج بهتر باشد ، نيافتم . حديث او به اسنادى كه حاكم صحت آنها را تأييد كرده است « 2 » ، قبلا از نظر گذشت . « 3 »\r\n177 - ابو بكر محمّد بن حسن بن محمّد نقّاش مفسّر موصلى بغدادى ( م 351 ) .\r\nابن كثير در تاريخش شرح حال او را نگاشته گويد : نامبرده مردى است داراى صلاحيّت نفسانى و عابد و ملتزم به آداب كه تفسير شفاء الصدور از اوست . « 4 » حديث او در باب نزول آيهء سأل سائل « 5 » پيرامون نصّ غدير خواهد آمد .\r\n178 - حافظ محمّد بن عبد اللّه شافعى بزّاز بغدادى كه در سال 260 متولد شده و به سال 354 درگذشته است .\r\nخطيب در تاريخش شرح حال او را ثبت كرده گويد : نامبرده ثقه و داراى دقت نظر و حديث بسيار و تصنيف پسنديده و نيكوست . همو از دارقطنى حكايت كرده كه گفت :\r\nوى ثقه و امين بوده است . « 6 » ذهبى از او ياد كرده گويد : نامبرده ثقه و امين است و به روزگارش كسى موثق‌تر از او نبوده است . « 7 » ابن كثير در تاريخش آورده كه نامبرده ثقه و داراى دقت نظر و روايت بسيار است . « 8 » حديث او در داستان مناشدهء رحبه به لفظ زيد بن ارقم به اسناد صحيح خواهد آمد .\r\n179 - حافظ ابو حاتم ، محمّد بن حبّان بن احمد تميمى - بستى ( م 354 ) .\r\nذهبى شرح حال او را نگاشته گويد : نامبرده از فقهاى دين و حافظان آثار بوده است . « 9 »\r\nحاكم گويد : او در فقه و لغت و وعظ بس توانا و از مردان خردمند بود . خطيب گويد : وى\r\n\r\n\r\n","description":"","footnote":"\r\n( 1 ) . ر ك : تاريخ بغداد : 8 / 387 - 392 .\r\n( 2 ) . المستدرك : 3 / 109 .\r\n( 3 ) . ر ك : الغدير ( متن عربى / چ 5 ) : 1 / 31 .\r\n( 4 ) . البداية و النهاية : 11 / 242 .\r\n( 5 ) . معارج 70 / 1 .\r\n( 6 ) . تاريخ بغداد : 5 / 456 .\r\n( 7 ) . تذكرة الحفّاظ : 3 / 96 .\r\n( 8 ) . البداية و النهاية : 11 / 260 .\r\n( 9 ) . تذكرة الحفّاظ : 3 / 133 .\r\n","page_name":" 223 ","page_number":223},
  {"content":"\r\n\r\nثقه و بزرگوار و بسيار فهيم بوده ابن كثير در تاريخش از او ياد كرده گويد : وى يكى از حفّاظ بزرگوار و از مصنفان و مجتهدان عالى مقدار است . « 1 » حافظ محب الدين طبرى حديث مناشدهء رحبه را كه به لفظ ابو طفيل خواهد آمد ، روايت كرده گويد : اين حديث را ابو حاتم با بررسى در اسناد روايت كرده است . « 2 »\r\n180 - حافظ سليمان بن احمد بن ايوب لخمى ، ابو القاسم طبرانى كه در سال 260 متولد و به سال 360 وفات يافته است .\r\nذهبى شرح حال او را نگاشته و دربارهء او گويد : وى امام علامهء حجّت و پناهگاه مردمان بود كه از هزار استاد يا بيش‌تر حديث نقل كرده و در كمال صداقت و امانت از مردان زبده در علم حديث بوده است . « 3 » ابو العباس شيرازى نيز موثق بودن او را اعلام داشته است . نامبرده حديث غدير را به طرق بسيار روايت كرده كه اغلب آن صحيح و رجال اسنادش ثقه هستند . « 4 » و روايت او در حديث مناشده به لفظ زيد بن يثيع به اسناد صحيح كه رجال آن همگى ثقه هستند ، خواهد آمد .\r\n181 - احمد بن جعفر بن محمّد بن سلم ، ابو بكر حنبلى ( م 365 ) كه صاحب مسند كبير است .\r\nابن كثير در تاريخش گويد : نامبرده ثقه بوده و نزديك نود سال زندگى كرده است . « 5 » حديث او به اسناد صحيح و رجال ثقه قبلا از نظر گذشت . « 6 »\r\n182 - ابو بكر ، احمد بن جعفر بن حمدان بن مالك قطيعى « 7 » ( م 367 ) كه در سن نود و شش سالگى وفات يافته است .\r\nخطيب در تاريخش شرح حال او را نگاشته و از ابن مالك حكايت كرده كه گفت :\r\n\r\n\r\n","description":"","footnote":"\r\n( 1 ) . البداية و النهاية : 11 / 259 .\r\n( 2 ) . الرياض النضرة : 2 / 169 .\r\n( 3 ) . تذكرة الحفّاظ : 3 / 126 - 131 .\r\n( 4 ) . ر ك : الغدير ( متن عربى / چ 5 ) : 1 / 18 ، 23 ، 25 - 28 ، 33 - 35 ، 37 ، 41 - 43 ، 48 ، 49 ، 51 ، 53 ، 55 ، 58 ، 59 ، 66 .\r\n( 5 ) . البداية و النهاية : 11 / 283 .\r\n( 6 ) . ر ك : الغدير ( متن عربى / چ 5 ) : 1 / 66 .\r\n( 7 ) . منسوب به قطيعة الرقيق كه محله‌اى است در بالاترين قسمت غربى بغداد .\r\n","page_name":" 224 ","page_number":224},
  {"content":"\r\n\r\nنامبرده استادى با صلاحيت بود ، و از ديگرى حكايت كرده كه وى متصف به صدق بود ، و از برقانى حكايت كرده كه گفت : قسمتى از نوشته‌هاى او در آب غرق و تلف شد و او آن قسمت را از نوشته‌اى استنساخ كرد كه مىگفتند مسموعاتش در آن نبوده است و به همين مناسبت او را مورد نكوهش قرار دادند ، و گرنه وى ثقه است « 1 » ، چنان كه ابن كثير در تاريخش مىنويسد : نامبرده ثقه و داراى حديث بسيار است « 2 » و حاكم در مستدرك و ذهبى در تلخيص خود صحت حديث او را تأييد نموده‌اند . حديث مناشده در رحبه به طريق او از عبد الرحمن بن ابى ليلى و ابو طفيل به اسناد صحيح و رجالى كه همگى ثقه هستند ، خواهد آمد . حاكم گويد : خبر داد ما را ابو بكر احمد بن جعفر بن حمدان قطيعى در بغداد از اصل نوشتهء خود كه آن را از عبد اللّه بن حنبل و او از پدرش ، از يحيى بن حمّاد ، از ابو عوانه ، از ابو بلج ، از عمرو بن ميمون روايت كرده كه گفت : من نزد عبد اللّه بن عباس نشسته بودم ، در اين هنگام نه گروه بر او وارد شدند . . . تا آخر حديث « 3 » كه قبلا نيز مذكور افتاد « 4 » و اسناد آن صحيح و رجال آن همگى ثقه هستند .\r\n183 - ابويعلى زبير بن عبد اللّه « 5 » بن موسى بن يوسف بغدادى توزّى « 6 » ( م 370 ) كه مقيم نيشابور بود .\r\nخطيب در تاريخش شرح حال او را ثبت نموده « 7 » و ابن اثير نيز او را ذكر كرده است . « 8 » حديث او در باب تهنيت به اسناد صحيح خواهد آمد .\r\n184 - ابويعلى و ابو بكر ، محمد بن احمد بن بالويهء نيشابورى معدّل ( م 374 ) كه در سن نود و چهار سالگى وفات يافته است .\r\nخطيب در تاريخش شرح حال او را ثبت و موثق بودنش را از برقانى حكايت كرده\r\n\r\n\r\n","description":"","footnote":"\r\n( 1 ) . تاريخ بغداد : 4 / 74 .\r\n( 2 ) . البداية و النهاية : 11 / 293 .\r\n( 3 ) . المستدرك : 3 / 132 .\r\n( 4 ) . ر ك : الغدير ( متن عربى / چ 5 ) : 1 / 50 .\r\n( 5 ) . در الكامل « عبد الواحد بن موسى » و در مستدرك حاكم « عبيد اللّه بن موسى » ذكر شده است .\r\n( 6 ) . توزّ [ توّج 
  ] : به فتح اول و تشديد واو ، شهرى است در فارس نزديك كازرون معجم البلدان : 2 / 56 ، 58 . ( و )\r\n( 7 ) . تاريخ بغداد : 8 / 473 .\r\n( 8 ) . الكامل فى التاريخ : 9 / 4 .\r\n","page_name":" 225 ","page_number":225},
  {"content":"\r\n\r\nاست . « 1 » حاكم در مستدرك روايت بسيار از او نقل و صحت حديث او را تأييد نموده و ذهبى نيز در تلخيص خود از او ياد كرده است . حديث او دربارهء غدير خم به اسنادى كه رجال آن همگى ثقه هستند ، پيش از اين گذشت . « 2 »\r\n185 - حافظ على بن عمر بن احمد دارقطنى ( م 385 ) كه در بسيارى از كتب تذكره و تاريخ شرح حال او يافت مىشود .\r\nخطيب در تاريخش گويد : نامبرده يگانهء زمان ، نادرهء دوران و پيشواى عصر خود بوده است . علم به آثار پيشين و شناخت علل و رجال حديث و احوال راويان با برخوردارى از صداقت و امانت و فقاهت و عدالت و قبول شهادت و صحت اعتقاد و سلامت مذهب و احاطهء علمى ، تمامى به او منتهى مىشود . « 3 » حديث او در موضوع روزهء روز غدير و همچنين در باب مناشدهء رحبه به اسناد صحيح و با رجال ثقه خواهد آمد .\r\n186 - حافظ حسن بن ابراهيم بن حسين ، ابو محمّد مصرى ، مشهور به ابن زولاق ( م 378 ) كه در سن هشتاد و يك سالگى وفات يافته است .\r\nابن خلكان و ابن كثير شرح حال او را ثبت كرده‌اند . « 4 » نامبرده به طورى كه مقريزى معترض است ، حديث غدير را در تاريخ خود روايت كرده است . « 5 »\r\n187 - حافظ عبيد اللّه بن محمّد عكبرى ، ابو عبد اللّه بطى حنبلى ، مشهور به ابن بطّه ( م 387 ) .\r\nسمعانى او را ذكر نموده و به پيشوايى و فضل و علم و حديث و فقه و زهد او را ستوده است . « 6 » حديث تهنيت را كه خواهد آمد ، به لفظ براء بن عازب با ذكر سند روايت نموده است .\r\n188 - حافظ ابو طاهر ، محمّد بن عبد الرحمن بن عباس ، مشهور به مخلص الذهبى ( م 388 ) .\r\n\r\n\r\n","description":"","footnote":"\r\n( 1 ) . تاريخ بغداد : 1 / 282 .\r\n( 2 ) . ر ك : الغدير ( متن عربى / چ 5 ) : 1 / 31 .\r\n( 3 ) . تاريخ بغداد : 12 / 34 .\r\n( 4 ) . وفيات الاعيان : 1 / 146 ؛ البداية و النهاية : 11 / 321 .\r\n( 5 ) . الخطط المقريزية : 2 / 222 .\r\n( 6 ) . الانساب : 1 / 368 .\r\n","page_name":" 226 ","page_number":226},
  {"content":"\r\n\r\nابن كثير در تاريخش شرح حال او را ثبت كرده و دربارهء او گفته است : نامبرده استادى كثير الروايه ، موثق و صالح است . « 1 » محبّ الدين طبرى حديث غدير را به لفظ حبشى كه قبلا مذكور افتاد « 2 » ، روايت كرده گويد : مخلص ذهبى اين روايت را با بررسى و ذكر اسناد نقل نموده است . « 3 »\r\n189 - حافظ احمد بن سهل فقيه بخارى .\r\nوى يكى از استادان حاكم بود كه روايات بسيارى از او در مستدرك نقل كرده و بر صحت حديث او تأكيد ورزيده و ذهبى نيز در تلخيص خود از او به نيكى ياد كرده است .\r\nحديث نامبرده به دو اسناد صحيح كه تمامى رجال آن ثقه هستند ، قبلا ذكر شد . « 4 »\r\n190 - عباس بن على بن عباس نسائى .\r\nخطيب در تاريخش شرح حال او را ثبت كرده و او را ثقه دانسته است . « 5 » حديث او به اسناد صحيح كه رجال آن همگى ثقه هستند ، پيش از اين گذشت . « 6 »\r\n191 - يحيى بن محمّد اخبارى ، ابو عمر بغدادى .\r\nخطيب در تاريخش شرح حال او را ثبت كرده و حديث مناشدهء رحبه را در آنجا به طريق او و به لفظ عبد الرحمن به اسناد حسن آورده است « 7 » كه بعدا خواهد آمد .\r\n\r\nقرن پنجم\r\n192 - متكلّم ، قاضى محمّد بن طيّب بن محمّد ، ابو بكر باقلانى ( م 403 ) كه اهل بصره بود و در بغداد اقامت داشت . وى بيش از ديگران به بحث در علم كلام پرداخته و تأليفاتى از خود برجاى نهاده است .\r\nخطيب در تاريخش او را توثيق و ستايش كرده است . « 8 » نامبرده حديث موالات و\r\n\r\n\r\n","description":"","footnote":"\r\n( 1 ) . البداية و النهاية : 11 / 333 .\r\n( 2 ) . ر ك : الغدير ( متن عربى / چ 5 ) : 1 / 25 .\r\n( 3 ) . الرياض النضرة : 2 / 169 .\r\n( 4 ) . ر ك : الغدير ( متن عربى / چ 5 ) : 1 / 31 .\r\n( 5 ) . تاريخ بغداد : 12 / 154 .\r\n( 6 ) . ر ك : الغدير ( متن عربى / چ 5 ) : 1 / 66 .\r\n( 7 ) . تاريخ بغداد : 14 / 236 .\r\n( 8 ) . همان : 5 / 379 .\r\n","page_name":" 227 ","page_number":227},
  {"content":"\r\n\r\nحديث تهنيت را در كتاب خود التمهيد در ردّ بر مذاهب روايت نموده كه بعدا خواهد آمد .\r\n193 - حافظ محمّد بن عبد اللّه بن محمّد ، ابو عبد اللّه حاكم ضبّى ، معروف به ابن البيّع نيشابورى ( م 405 ) كه صاحب مستدرك الصحيحين و مشهور است و در سال 321 ولادت يافته و از دوران كودكى در تحصيل و طلب حديث بوده و در سن سى سالگى صلاحيت شنيدن و حفظ حديث را احراز كرده است . « 1 »\r\nخطيب و ذهبى و ابن كثير او را توثيق نموده‌اند . « 2 » حديث غدير را در مستدرك خود به طرق مختلف كه صحت اكثر آنها را تأييد نموده ، روايت كرده است كه در صفحات پيشين از نظر گذشت . « 3 » و روايت او در حديث مناشدهء رحبه به لفظ زيد بن يثيع به اسناد صحيح كه رجال آن همگى ثقه هستند و نيز در حديث احتجاج روز جمل خواهد آمد .\r\n194 - احمد بن محمّد بن موسى بن قاسم بن صلت ، ابو الحسن مجبّر بغدادى ( م 405 ) .\r\nخطيب در تاريخش شرح حال او را ثبت و از دقّاق حكايت كرده كه گفت : نامبرده استادى با صلاحيت و متديّن بود . « 4 » روايت او در حديث مناشدهء مردى عراقى با جابر انصارى به اسناد صحيح خواهد آمد .\r\n195 - حافظ عبد الملك بن ابى عثمان ، ابو سعد نيشابورى ، مشهور به خرگوشى « 5 » ( م 407 ) .\r\nذهبى در العبر شرح حال او را ثبت كرده و از قول حاكم گويد : كسى را جامع‌تر از او در علم و زهد و تواضع و ارشاد به سوى خداوند نديدم . حديث تهنيت از او به دو طريق خواهد آمد .\r\n\r\n\r\n","description":"","footnote":"\r\n( 1 ) . اين مطلب را ذهبى در تذكرة الحفّاظ : 3 / 242 ذكر كرده است و بدين جهت ، روايت او از محاملى ( م 330 ) صحيح تلقى مىشود .\r\n( 2 ) . تاريخ بغداد : 6 / 273 ؛ تذكرة الحفّاظ : 3 / 242 ؛ البداية و النهاية : 11 / 355 .\r\n( 3 ) . ر ك : الغدير ( متن عربى / چ 5 ) : 1 / 20 ، 31 ، 32 ، 35 ، 39 ، 45 ، 48 ، 51 ، 55 .\r\n( 4 ) . تاريخ بغداد : 5 / 95 .\r\n( 5 ) . منسوب به خرگوش كه گذرگاهى در شهر نيشابور است . معجم البلدان : 2 / 360 . ( و )\r\n","page_name":" 228 ","page_number":228},
  {"content":"\r\n\r\n196 - حافظ احمد بن عبد الرحمن بن احمد ، ابو بكر فارسى شيرازى ( م 407 يا 411 ) .\r\nذهبى شرح حال او را ثبت كرده و دربارهء او گويد : وى حافظ و پيشوايى جستجوگر در احاديث است . همو از ابو الفرج بجلى حكايت كرده كه گفت : وى موصوف به صدق و حفظ است . كه در اين رشته بسيار نيكو از عهده برآمده است . « 1 » نامبرده حديث از ابن عباس را در آياتى كه از قرآن درباره على عليه السّلام نازل شده ، با بررسى در اسناد روايت كرده است . حديث منسوب به او قبلا از نظر گذشت . « 2 » و روايت او در مورد آيهء تبليغ نيز خواهد آمد .\r\n197 - حافظ محمّد بن احمد بن محمّد بن سهل ، ابو الفتح بن ابى الفوارس كه در سال 338 متولد شده و به سال 412 وفات يافته و كنيهء جدّش سهل ، ابو الفوارس بوده است .\r\nخطيب در تاريخش شرح حال او را ثبت كرده و دربارهء او چنين مىنگارد : بسيار نوشته و گردآورده و از قوهء حفظ و معرفت و امانت و وثاقت برخوردار بوده و مشهور به صلاحيت است ، و مردم به تشخيص و انتخاب او احاديثى را كه از اساتيد به دست آورده‌اند استنساخ كرده و نوشته‌اند . « 3 » روايت او در حديث تهنيت خواهد آمد .\r\n198 - حافظ احمد بن موسى بن مردويه اصفهانى ، ابو بكر ( م 410 ) .\r\nذهبى او را ذكر كرده گويد : نامبرده حافظى است دانشمند و ژرفنگر و محدّثى است آشنا به علل و رجال حديث و پژوهنده‌اى است توانا و پسنديده آثار . « 4 » حديث منسوب به او در صفحات پيشين گذشت « 5 » ، و روايت او نيز در داستان ركبان و دربارهء آيهء اكمال دين و در حديث تهنيت خواهد آمد .\r\n199 - ابو على ، احمد بن محمّد بن يعقوب ، ملقّب به مسكويه ( م 421 ) كه صاحب كتاب التجارب است .\r\n\r\n\r\n","description":"","footnote":"\r\n( 1 ) . تذكرة الحفّاظ : 3 / 267 .\r\n( 2 ) . ر ك : الغدير ( متن عربى / چ 5 ) : 1 / 52 .\r\n( 3 ) . تاريخ بغداد : 1 / 352 .\r\n( 4 ) . تذكرة الحفّاظ : 3 / 252 .\r\n( 5 ) . ر ك : الغدير ( متن عربى / چ 5 ) : 1 / 15 ، 42 ، 43 ، 52 ، 53 .\r\n","page_name":" 229 ","page_number":229},
  {"content":"\r\n\r\nابو حيّان و ياقوت حموى و صفدى و ديگران او را ستوده‌اند . « 1 » نامبرده حديث غدير خم را در نديم الفريد روايت كرده كه لفظ آن را در احتجاج مأمون خليفهء عباسى بر فقها به حديث غدير خواهد آمد .\r\n200 - قاضى ابو الحسن ، احمد بن حسين بن احمد ، معروف به ابن سمّاك بغدادى ( م 424 ) كه در سن نود و پنج سالگى وفات يافته است .\r\nوى مرد بزرگى بود و در جامع منصور مجلس وعظى داشت كه در آن مجلس سخنرانى مىكرد . خطيب در تاريخش اين موضوع را ذكر كرده است . « 2 » نامبرده حديث نزول آيهء اكمال دين را دربارهء على عليه السّلام روايت نموده است .\r\n201 - ابو اسحاق ، احمد بن محمّد بن ابراهيم ثعلبى نيشابورى ( م 427 يا 437 ) كه مفسّرى مشهور است .\r\nابن خلكان در تاريخش شرح حال او را ثبت كرده گويد : نامبرده در علم تفسير يگانه عصر و زمان خود بود و تفسير كبير را كه برتر از ساير تفاسير است ، تصنيف كرده « 3 » فارسى در تاريخ نيشابور او را نام برده گويد : ثعلبى آنچه نقل مىكند ، صحيح و مورد وثوق و اعتماد است . او به نقل حديث از ابو طاهر بن خزيمه و امام ابو بكر بن مهران مقرى پرداخته و احاديث فراوان و استادان بسيار داشته است . در تفسير خود الكشف و البيان حديث نزول آيهء تبليغ و حديث نزول آيهء سأل سائل « 4 » را پيرامون واقعهء غدير با بررسى در اسناد آن روايت نموده است .\r\n202 - ابو محمّد ، عبد اللّه بن على بن محمّد بن بشران كه در سال 355 متولد شده و به سال 429 وفات يافته است .\r\nشيخ خطيب بغدادى در تاريخش گويد : من به نقل حديث از او پرداختم و رواياتى را كه وى با شنيدن از اساتيد و مشايخ خود نقل كرده ، همه صحيح است . « 5 » حديث او در\r\n\r\n\r\n","description":"","footnote":"\r\n( 1 ) . ر ك : الامتاع و المؤانسة : 1 / 35 ؛ معجم الادباء : 5 / 5 - 19 ؛ الوافى بالوفيات : 2 / 269 .\r\n( 2 ) . تاريخ بغداد : 4 / 110 .\r\n( 3 ) . وفيات الاعيان : 1 / 22 .\r\n( 4 ) . معارج 70 / 1 .\r\n( 5 ) . تاريخ بغداد : 10 / 14 .\r\n","page_name":" 230 ","page_number":230},
  {"content":"\r\n\r\nداستان تهنيت و روزهء غدير به اسناد صحيح كه رجال آن همگى ثقه هستند ، خواهد آمد .\r\n203 - ابو منصور ، عبد الملك بن محمّد بن اسماعيل ثعالبى نيشابورى ( م 429 ) كه صاحب يتيمة الدهر است .\r\nابن خلكان در تاريخش شرح حال او را ثبت كرده و او و تأليفات وزين و گرانبهايش را ستوده است . « 1 » ابن كثير در تاريخش او را نامبرده گويد : وى در لغت و اخبار و حوادث ايام سرآمد و دانشمندى سودمند بوده است . « 2 » نامبرده حديث غدير را در كتاب خويش روايت كرده « 3 » كه لفظ آن در باب عيد غدير خواهد آمد .\r\n204 - حافظ احمد بن عبد اللّه ، ابو نعيم اصفهانى كه در سال 336 متولد گرديده و به سال 430 وفات يافته است . شرح حال و ستايش او در بسيارى از كتب تاريخ و شرح حال رجال مذكور است .\r\nابن خلكان در تاريخش گويد : نامبرده از محدثان بنام و مشهور و از حافظان بزرگ و مورد اعتماد و وثوق است . هم او به اخذ حديث از محدثان بزرگ پرداخته است و هم بزرگان به اخذ حديث از او منتفع شده‌اند و كتاب حلية الاولياء او از بهترين كتابهاست . « 4 » ذهبى از قول ابن مردويه نقل كرده كه گفت : ابو نعيم در زمان خود كسى بود كه طالبان حديث براى درك مجلس و بهره‌گيرى از او بار سفر مىبستند و به سوى او مىشتافتند ، و در هيچ‌يك از اقطار جهان احدى در قوهء حفظ و سنديّت كلام چون او نبوده است . او يگانه حافظ روزگار خود بود كه همگان در نزد او جمع مىشدند و هريك از حاضران به نوبهء خود يك روز خدمت او مىرفت و احاديث مورد نياز خود را تا نزديك ظهر در محضرش قرائت و تصحيح مىكرد . « 5 » احاديث او در خصوص غدير خم در صفحات پيشين از نظر گذشت . « 6 » و حديث او در داستان مناشدهء رحبه و در باب احتجاج عمر بن\r\n\r\n\r\n","description":"","footnote":"\r\n( 1 ) . وفيات الاعيان : 1 / 315 .\r\n( 2 ) . البداية و النهاية : 12 / 44 .\r\n( 3 ) . ر ك : ثمار القلوب 511 .\r\n( 4 ) . وفيات الاعيان : 1 / 27 .\r\n( 5 ) . تذكرة الحفّاظ : 3 / 292 .\r\n( 6 ) . ر ك : الغدير ( متن عربى / چ 5 ) : 1 / 20 ، 24 ، 26 ، 28 ، 37 ، 39 ، 41 ، 43 ، 55 ، 60 ، 66 .\r\n","page_name":" 231 ","page_number":231},
  {"content":"\r\n\r\nعبد العزيز و در نزول آيهء تبليغ و آيهء اكمال دين درباره على عليه السّلام خواهد آمد كه بسيارى از اسناد آن صحيح و رجال آن ثقه هستند .\r\n205 - ابو على ، حسن بن على بن محمّد تميمى واعظ ، معروف به ابن مذهب ( م 444 ) كه در سن هشتاد و نه سالگى وفات يافته است .\r\nخطيب در تاريخش شرح حال او را ثبت كرده گويد : مسموعات او از قطيعى دربارهء مسند احمد صحيح و درست است ، مگر در بعضى اجزاى آن كه اسم او در آنها الحاق شده است . « 1 » ابن كثير از قول ابن جوزى گويد : اين امر موجب قدح و نكوهش سماع او نخواهد بود ، زيرا پس از تحقق موضوع و اعتماد به آنچه شنيده ، رواست كه نام خود را به آنچه شنيدن آن ، محقق شده ، ملحق نمايد . « 2 » روايت او در مورد مناشدهء رحبه به لفظ عبد الرحمن بن ابى ليلى خواهد آمد .\r\n206 - حافظ اسماعيل بن على بن حسين ، ابو سعيد رازى ، معروف به ابن سمّان ( م 445 ) .\r\nابن عساكر در تاريخش شرح حال او را ذكر كرده گويد : نامبرده از قريب چهارصد تن از مشايخ و استادان حديث استماع حديث كرده و در عصر و زمان خود پيشواى معتزله بوده و از حافظان بزرگ به شمار رفته و به زهد و ورع شهرت داشته است . « 3 » عمر كلبى گويد : نامبرده بزرگ رهبر عدلى مذهبان ، يعنى معتزله ، و عالم و فقيه و متكلّم و محدّث آنان بوده و در قرائت‌ها و حديث و شناخت رجال و انساب و فرايض و حساب و شروط و مقدورات پيشوايى بلامعارض قلمداد شده و در فقه ابو حنيفه نيز سمت پيشوايى داشته است و از اين قبيل كلمات رسا در ستايش او بسيار گفته‌اند . حديث منسوب به او قبلا از نظر گذشت . « 4 »\r\n207 - حافظ احمد بن حسين بن على ، ابو بكر بيهقى ( م 458 ) كه در سن هفتاد و چهار سالگى وفات يافته است و اكثر ارباب تذكره و تاريخ ، شرح حال او را ذكر كرده‌اند .\r\nسبكى گويد : امام بيهقى يكى از پيشوايان اهل قبله و راهنمايان اهل ايمان و\r\n\r\n\r\n","description":"","footnote":"\r\n( 1 ) . تاريخ بغداد : 7 / 390 .\r\n( 2 ) . البداية و النهاية : 12 / 94 .\r\n( 3 ) . تاريخ ابن عساكر : 3 / 35 .\r\n( 4 ) . ر ك : الغدير ( متن عربى / چ 5 ) : 1 / 19 ، 56 .\r\n","page_name":" 232 ","page_number":232},
  {"content":"\r\n\r\nدعوت‌كنندگان به سوى حبل متين خداوند بود . نامبرده فقيهى بزرگوار ، حافظى كبير ، اصوليى برجسته ، زاهدى پارسا ، بنده‌اى خالص ، حق محورى دين‌ياور و دانشمندى و الا مقام است . « 1 » ابن اثير گويد : وى در حديث و فقه پيشوايى بر مذهب شافعى است و در اين رشته‌ها مصنفات ارزشمند متعددى دارد كه السنن الكبرى در ده مجلّد يكى از آنهاست . نامبرده نيز موصوف به عفّت و زهد بود . « 2 » حديث او به اسانيدى كه شمارى از آنها صحيح است ، قبلا از نظر گذشت . « 3 » و روايت او دربارهء روزهء غدير و نزول آيهء اكمال به اسناد صحيح كه رجال آن همگى ثقه هستند ، خواهد آمد .\r\n208 - حافظ ابو عمر ، يوسف بن عبد اللّه بن محمّد بن عبد البرّ نمرى قرطبى كه در سال 368 متولد شده و به سال 463 وفات يافته است و كتاب استيعاب تأليف اوست .\r\nذهبى گويد : امام ، شيخ الاسلام ، حافظ ابو عمر در حفظ و اتقان ، بر علماى عصر خود سرورى يافت . « 4 » ابو الوليد باجى گويد : به اندلس كسى همانند ابو عمر در علم حديث نبود . نامبرده پيوسته در طلب حديث كوشيد و چنان تبحّر و تخصصى در آن يافت كه بر پيشينيان خود از رجال اندلس برترى جست و در عين چيره‌دستى در علم حديث و اثر و احراز بينش كامل به فقه و معانى ، در علم انساب و اخبار نيز دستى توانا داشت . وى پاىبند به دين ، برخوردار از شهرت ، مورد وثوق و پيشوايى سنّت مدار بود و پيروانى داشت . در آغاز امر از حيث عقيده ، ظاهرى و اخبارى بود ، سپس به روش مالكى درآمد و در عين حال ، به فقه شافعى ميل و رغبت بسيارى داشت . حديث او به طرق مختلف در صفحات پيشين از نظر گذشت . « 5 » وى روايات ياد شده را از اخبار ثابت و پايدار شمرده است .\r\n209 - حافظ احمد بن على بن ثابت ، ابو بكر خطيب بغدادى ( م 463 ) .\r\n\r\n\r\n","description":"","footnote":"\r\n( 1 ) . طبقات الشافعية : 3 / 3 .\r\n( 2 ) . الكامل فى التاريخ : 10 / 20 .\r\n( 3 ) . ر ك : الغدير ( متن عربى / چ 5 ) : 1 / 19 ، 20 ، 34 ، 51 .\r\n( 4 ) . تذكرة الحفاظ : 3 / 324 .\r\n( 5 ) . ر ك : الغدير ( متن عربى / چ 5 ) : 1 / 15 ، 20 ، 21 ، 35 .\r\n","page_name":" 233 ","page_number":233},
  {"content":"\r\n\r\nابن اثير گويد : نامبرده در زمان خود پيشواى روزگار خود بود . « 1 » سبكى شرح حال او را ذكر كرده و او را بسيار ستوده است و از قول ابن ماكولا گويد : ابو بكر خطيب آخرين شخصيتى بود از كسانى كه ما از حيث معرفت و حفظ و اتقان و ضبط حديث رسول خدا و تبحّر در تشخيص علل و اسانيد روايات و احاطهء علمى به صحيح و غريب و فرد و منكر و مطروح آنها مشاهده كرديم و در ميان بغداديها بعد از ابو الحسن دارقطنى كسى مانند او نبود . « 2 » ابن عساكر نيز شرح حال كامل و رسايى از او را در تاريخ خود آورده است . « 3 » حديث غدير او در صفحات پيشين از نظر گذشت . « 4 » و حديث او در باب روزهء غدير نيز خواهد آمد كه شمارى از اسناد آن صحيح و رجال آن ثقه هستند .\r\n210 - مفسّر كبير ابو الحسن بن احمد بن محمّد بن على بن متّويه واحدى نيشابورى ( م 468 ) .\r\nابن خلكان در تاريخش گويد : نامبرده در نحو و تفسير استاد عصر خود و در نگارش آثارش از سعادت و توفيق بهره داشت ، به طورى كه عموم مردم به نيكى از آنها ياد مىكردند و مدرسان در درسهاى خود از آنها نام مىبردند . از آثار اوست : الوسيط و البسيط و الوجيز در تفسير ، و كتاب اسباب النزول . « 5 » حديث غدير منسوب به او قبلا از نظر گذشت « 6 » و روايت او در مورد نزول آيهء تبليغ دربارهء على عليه السّلام پيرامون واقعه غدير نيز خواهد آمد .\r\n211 - حافظ مسعود بن ناصر بن عبد اللّه بن احمد ، ابو سعيد سجزى [ سجستانى 
  ] ( م 477 ) .\r\nذهبى شرح حال او را ثبت نموده و از او به عنوان حافظ و فقيه ياد كرده است كه براى به دست آوردن حديث سفرها كرد و در نتيجه ، تصنيفاتى فراهم ساخت . « 7 » و محمّد بن\r\n\r\n\r\n","description":"","footnote":"\r\n( 1 ) . الكامل فى التاريخ : 10 / 26 .\r\n( 2 ) . ر ك : طبقات الشافعية : 3 / 12 - 16 .\r\n( 3 ) . تاريخ ابن عساكر : 1 / 398 .\r\n( 4 ) . ر ك : الغدير ( متن عربى / چ 5 ) : 1 / 14 ، 15 ، 18 ، 68 ، 76 .\r\n( 5 ) . وفيات الاعيان : 1 / 361 .\r\n( 6 ) . ر ك : الغدير ( متن عربى / چ 5 ) : 1 / 44 .\r\n( 7 ) . تذكرة الحفّاظ : 4 / 16 .\r\n","page_name":" 234 ","page_number":234},
  {"content":"\r\n\r\nعبد الواحد دقّاق گويد : در ميان محدّثان كسى را از حيث اتقان و نيروى ضبط بهتر از او نيافتم . ابن كثير در تاريخش گويد : وى در جمع حديث رنج سفر را بر خود هموار كرد و حديث بسيار از اساتيد فن استماع نمود و كتب گرانبهاى بسيار گرد آورد . نامبرده خوش خط و در حفظ و ضبط و نقل درست حديث صحيح كوشا بوده « 1 » كتابى دربارهء حديث غدير تدوين كرده كه بعضى از طرق آن قبلا از نظر گذشت « 2 » و بعض ديگر نيز خواهد آمد .\r\n212 - ابو الحسن ، على بن محمّد جلابى شافعى ، معروف به ابن مغازلى ( م 483 ) .\r\nكتاب مناقب او نمودار بارزى است از مراتب احاطه و تسلّط او به حديث و فنون آن .\r\nحديث غدير او پيش از اين گذشت « 3 » و جز آنچه ذكر شد رواياتى ديگر از او نيز خواهد آمد .\r\n213 - ابو الحسن ، على بن حسن بن حسين ، قاضى خلعى كه در اصل موصلى بود ، اما در مصر اقامت داشت و در آنجا به سال 405 متولد شده و در سال 492 وفات يافته است .\r\nسبكى شرح حال او را نگاشته گويد : نامبرده در عصر خود مرجع مردم مصر در فقه و حديث بود . « 4 » ابن سكره گويد : وى فقيهى است داراى تصانيف كه متصدى مقام قضاوت شد و فقط يك روز داورى كرد و سپس از مقام خود كناره گرفت و در قرافهء مصر گوشه‌نشينى و انزوا اختيار كرد . همو بعد از حبّال مرجع دينى مصريان بود حديث مناشدهء رحبه از كتاب خلعيات او به لفظ زيد بن يثيع نقل و ذكر خواهد شد .\r\n214 - حافظ ابو القاسم ، عبيد اللّه بن عبد اللّه بن احمد بن محمّد بن احمد بن محمّد بن حسكان ، حاكم نيشابورى حنفى ، معروف به ابن حدّاد حسكانى ( م بعد از 490 ) .\r\nذهبى شرح حال او را درج كرده گويد : نامبرده از اتقان برخوردار بود و عنايت و توجه خاصّى به علم حديث داشت . مردى سالخورده و نيكو اسناد بود و به جمع و تدوين حديث پرداخت . وى نيز كتابى جداگانه دربارهء حديث غدير نوشته است . « 5 » حديث او در\r\n\r\n\r\n","description":"","footnote":"\r\n( 1 ) . البداية و النهاية : 12 / 127 .\r\n( 2 ) . ر ك : الغدير ( متن عربى / چ 5 ) : 1 / 17 ، 43 ، 52 .\r\n( 3 ) . همان : 1 / 22 ، 24 ، 28 ، 29 ، 37 ، 42 ، 44 .\r\n( 4 ) . طبقات الشافعية : 3 / 296 .\r\n( 5 ) . تذكرة الحفّاظ : 3 / 390 .\r\n","page_name":" 235 ","page_number":235},
  {"content":"\r\n\r\nصفحات پيشين از نظر گذشت « 1 » و دو حديث از او در مورد آيهء اكمال دين و آيهء سأل سائل « 2 » در واقعهء غدير خواهد آمد .\r\n215 - ابو محمّد ، احمد بن محمّد بن على عاصمى .\r\nنامبرده از پيشوايان قرن پنجم و مؤلف كتاب زين الفتى فى شرح سوره هل أتى است . اين كتاب تسلط و احاطهء او را به تفسير و حديث و ادب نشان مىدهد ، چنان كه ضمن آن مخالفت و انكار شديد او را نسبت به رفص و تشيّع آشكار مىسازد . وى در كتاب مزبور حديث غدير را به طرق گوناگون و با بررسى در اسناد آن روايت كرده كه بعضى از آنها در صفحات پيشين ذكر شده است . « 3 » و طرق ديگر او نيز خواهد آمد .\r\n\r\nقرن ششم\r\n216 - حافظ ابو حامد ، محمّد بن محمّد طوسى غزالى ، مشهور به حجّة الاسلام ( م 505 ) كه شرح حال و ستايش او در كتب تاريخ و تذكرهء رجال موجود است .\r\nسبكى شرح حال او را ثبت نموده « 4 » ، و دكتر احمد رفاعى مصرى يك كتاب جداگانه در سه مجلد به شرح احوال نامبرده اختصاص داده است و اين تأليف از مزايا و محسنات عصر حاضر به شمار مىآيد ، بنابراين ، طالبان شرح تفصيلى احوالات وى مىتوانند به اين دو كتاب مراجعه نمايند . گفتار او پيرامون سند حديث غدير خواهد آمد .\r\n217 - حافظ ابو الغنايم ، محمّد بن على كوفى نرسى كه محدّث كوفه بود و در سال 424 متولد شد و به سال 510 وفات يافت .\r\nذهبى شرح حال او را ثبت كرده و از ابن طاهر حكايت نموده كه گفت : نرسى حافظى متقن ، مورد وثوق كم‌نظير و شب‌زنده‌دار بود . « 5 » حديث منسوب به او قبلا از نظر گذشت « 6 »\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 27 ، 43 ، 52 .\r\n( 2 ) . معارج 70 / 1 .\r\n( 3 ) . ر ك : الغدير ( متن عربى / چ 5 ) : 1 / 19 ، 28 ، 39 ، 45 ، 48 ، 72 .\r\n( 4 ) . ر ك : طبقات الشافعية : 4 / 101 - 182 .\r\n( 5 ) . تذكرة الحفّاظ : 4 / 57 .\r\n( 6 ) . ر ك : الغدير ( متن عربى / چ 5 ) : 1 / 40 .\r\n","page_name":" 236 ","page_number":236},
  {"content":"\r\n\r\nو در داستان تهنيت نيز خواهد آمد .\r\n218 - حافظ يحيى بن عبد الوهّاب ، ابو زكريا اصفهانى ، مشهور به ابن منده ( م 512 ) .\r\nابن خلكان در تاريخش نامبرده را حافظى مشهور و بنام و محدّثى سرشناس خوانده و از وى به بزرگوارى و برخوردارى از فضل بسيار و روايات بىشمار و وثاقت و صداقت ياد كرده و او را صاحب تصانيف زياد دانسته است . « 1 » حديث او پيش از اين گذشت . « 2 »\r\n219 - حافظ حسين بن مسعود ، ابو محمّد فرّاء بغوى شافعى ( م 516 ) .\r\nذهبى شرح حال او را ثبت كرده گويد : نامبرده پيشوايى حافظ ، مجتهد ، زنده كننده سنّت و از علماى ربّانى اهل عبادت و قناعت بود . « 3 » ابن كثير در تاريخش گويد : نامبرده را آثارى چون تفسير القرآن ، شرح السنّة ، التهذيب در فقه ، الجمع بين الصحيحين و مصابيح السنّة در حديث و جز آنهاست . وى در اين علوم تبحّر و تخصص داشت و علّامهء زمان خود به شمار مىرفت و متّصف به ديندارى و زهد و پارسايى و عبادت و درستكارى بود . « 4 » حديث منسوب به او به نقل از مصابيح قبلا از نظر گذشت . « 5 »\r\n220 - ابو القاسم ، هبة اللّه بن محمّد بن عبد الواحد شيبانى ( م 525 ) كه در سن نود و چهار سالگى وفات يافته است .\r\nابن كثير در تاريخش گويد : نامبرده راوى مسند از ابو على بن مذهّب ، از ابو بكر بن مالك ، از عبد اللّه بن احمد ، از پدرش مىباشد ، و ابن جوزى و عده‌اى از محدّثان از او روايت كرده‌اند . وى عالمى ثقه و داراى دقت نظر و صحّت سماع بود . « 6 » حديث مناشدهء رحبه به طريق او و به لفظ عبد الرحمن خواهد آمد .\r\n221 - ابن زاغونى ، على بن عبد اللّه بن نصر بن سرى زاغونى ( م 527 ) .\r\nابن كثير در تاريخش گويد : نامبرده پيشوايى است بنام كه احاديث را قرائت و استماع كرده و به فقه و نحو و لغت اشتغال داشته و در وعظ و خطابه چيره دست بوده است . در\r\n\r\n\r\n","description":"","footnote":"\r\n( 1 ) . وفيات الاعيان : 2 / 366 .\r\n( 2 ) . ر ك : الغدير ( متن عربى / چ 5 ) : 1 / 47 .\r\n( 3 ) . تذكرة الحفّاظ : 4 / 54 .\r\n( 4 ) . البداية و النهاية : 12 / 193 .\r\n( 5 ) . ر ك : الغدير ( متن عربى / چ 5 ) : 1 / 31 .\r\n( 6 ) . البداية و النهاية : 12 / 203 .\r\n","page_name":" 237 ","page_number":237},
  {"content":"\r\n\r\nاصول و فقه داراى مصنّفات بسيارى است . آورده‌اند كه جمعيت انبوهى در تشييع جنازهء او حضور يافتند . « 1 » حديث مناشدهء مردى عراقى با جابر انصارى به اسناد صحيح از او ذكر خواهد شد .\r\n222 - ابو الحسن ، رزين بن معاويهء عبدرى اندلسى ( م 535 ) .\r\nذهبى در العبر شرح حال او را ثبت كرده است . نامبرده در كتاب خود الجمع بين الصحاح الستّة از ابى سريحه يا زيد بن ارقم روايت نموده كه رسول خدا فرمود : هركه من مولاى اويم ، على مولاى اوست .\r\n223 - ابو القاسم جار اللّه ، محمود بن عمر زمخشرى « 2 » ( م 538 ) .\r\nابن خلكان در تاريخش شرح حال او را نگاشته و دربارهء او گويد : نامبرده در تفسير و حديث و نحو و علم بيان ، پيشواى بلامعارض زمان خود بود كه دانش‌پژوهان براى بهره‌مندى از فضل و كمال او بار سفر مىبستند و به سوى او مىشتافتند . « 3 » يافعى در مرآة الجنان گويد : وى پيشواى روزگار خود بود و در علوم تفسير و حديث و نحو و لغت و بيان دستى توانا داشت . همچنين تصنيف‌هاى بسيار و بىنظيرى دارد كه مورد ستايش قرار گرفته است . سيوطى از او ياد كرده گويد : زمخشرى دانش بسيار و هوش سرشار داشت و در هرعلمى خوش قريحه و متقن بوده گرچه معتزلى مذهب بود ، امّا تظاهر مىكرده كه حنفى مذهب است . آنگاه اساتيد و تأليفات او را نام برده است . « 4 » ابو الحسنات شرح حال او را ثبت كرده و به ستايش از او پرداخته و تأليفاتش را برشمرده است . « 5 » ابن كثير هم در تاريخش از او ياد كرده است . « 6 » حديث او در استدلال و احتجاج دارميّه بر معاوية بن ابى سفيان به نقل از كتابش ربيع الابرار خواهد آمد . وى در اين كتاب گويد : شب غدير در نزد شيعه بسيار مقدّس است و آن شب را با تهجّد و عبادت سپرى مىسازند .\r\n\r\n\r\n","description":"","footnote":"\r\n( 1 ) . البداية و النهاية : 12 / 205 .\r\n( 2 ) . زمخشر قريهء بزرگى از قراى خوارزم است كه به شهرك مىماند . الانساب ، سمعانى : 3 / 163 . ( و )\r\n( 3 ) . وفيات الاعيان : 2 / 197 .\r\n( 4 ) . بغية الوعاة 388 .\r\n( 5 ) . ر ك : الفوايد البهية فى تراجم الحنفيّة 209 .\r\n( 6 ) . ر ك : البداية و النهاية : 12 / 219 .\r\n","page_name":" 238 ","page_number":238},
  {"content":"\r\n\r\nشب مزبور شبى است كه رسول خدا در فرداى آن در غدير خم بر جهاز شتران خطبه خواند و در خطبهء خود فرمود : هركه من مولاى اويم ، على مولاى اوست .\r\n224 - حافظ قاضى عياض بن موسى يحصبى سبتى ( م 544 ) كه بسيارى از صاحبان تذكره و تاريخ شرح حال او را ثبت كرده‌اند .\r\nابن خلكان گويد : نامبرده در حديث و علوم مربوط به آن و در نحو و لغت و كلام عرب و وقايع و ايّام و انساب آنان پيشوا و زبدهء عصر خود بود و آثار سودمندى را تدوين كرد . آنگاه تأليفات او را نام برده و نمونه‌اى از شعر او را ذكر كرده است . « 1 » وى حديث غدير را در كتاب مشهور خود الشفاء روايت نموده است .\r\n225 - ابو الفتح ، محمّد بن ابى القاسم عبد الكريم شهرستانى ( م 548 ) كه در عقيده شافعى مذهب است و در كلام اشعرى مسلك .\r\nابن خلكان گويد : پيشوايى برجسته و فقيهى متكلّم بود . سبكى شرح حال او را ثبت كرده و او و كتابش الملل و النحل را ستوده است . « 2 » نامبرده حديث غدير را در الملل و النحل ذكر كرده و لفظ آن در داستان تهنيت نيز خواهد آمد .\r\n226 - ابو الفتح ، محمّد بن علىّ بن ابراهيم نطنزى كه در سال 480 متولد شد ، اما تاريخ وفات او به دست نيامد .\r\nسمعانى او را ذكر كرده گويد : نامبرده در فنون لغت و ادب و پرداختن به صنعت شعر برتر از علماى خراسان و عراق است . او در سال 521 به مرو آمد و بر ما وارد شد و من بخش سودمندى از ادب را بر او قرائت كردم و از او بهره‌مند شدم و از درياى علوم و فنون او بهره‌اى گرفتم . سپس او را در همدان ملاقات نمودم . هنگامى هم كه من در بغداد اقامت داشتم ، چندين بار بر من درآمد و هيچگاه او را ملاقات ننمودم مگر آنكه به نگارش كلمات و اشعار او مىپرداختم و از خرمن دانش او خوشه مىچيدم ، آنگاه نام مشايخ و استادان او را ذكر كرده است . « 3 » حديث غدير به اسناد او پيش از اين گذشت و\r\n\r\n\r\n","description":"","footnote":"\r\n( 1 ) . وفيات الاعيان : 1 / 428 .\r\n( 2 ) . طبقات الشافعية : 4 / 78 .\r\n( 3 ) . الانساب : 5 / 505 - 506 . ( و )\r\n","page_name":" 239 ","page_number":239},
  {"content":"\r\n\r\nروايت او در باب نزول آيهء اكمال دين به طريقى ديگر نيز خواهد آمد .\r\n227 - حافظ ابو سعد ، عبد الكريم بن احمد سمعانى شافعى كه در سال 506 متولد شد و به سال 562 يا 563 وفات يافت . كتابهاى الانساب و فضايل الصحابة از آثار اوست .\r\nابن خلكان در تاريخش شرح حال نامبرده را ثبت كرده و او را ستوده است . « 1 » ذهبى گويد : او عالمى است ثقه ، حافظ ، حجّت ، بسيار سفر ، عادل ، ديندار ، نيك سيرت ، نيكو معاشرت و داراى محفوظات بسيار . « 2 » ابن نجّار گويد : از شخص آگاهى شنيدم كه تعداد مشايخ و اساتيد سمعانى به هفت هزار نفر بالغ مىشد و اين چيزى است كه احدى به آن نرسيده است . حديث منسوب به او قبلا از نظر گذشت . « 3 »\r\n228 - ابو بكر ، يحيى بن سعدون بن تمام ازدى قرطبى ، ملقّب به سابق الدين كه در سال 486 يا 487 متولد شده و به سال 567 وفات يافت و تفسير كبير از آثار اوست .\r\nابن اثير گويد : نامبرده در قرائت و نحو و ديگر علوم پيشوا بود و در زهد و عبادت به مقامى رسيد كه مردم بسيارى از بلاد بويژه اهالى موصل از وجود او منتفع مىشدند ، زيرا وى در آنجا اقامت گزيد و در همان جا وفات يافت . « 4 » ياقوت شرح حال او را ثبت نموده گويد : بسيارى از شيوخ و استادان ما بر او قرائت كردند . او مردى اديب ، فاضل ، مقرى نحوى و زبان‌شناس بود و بسيارى از كتب را نزد اساتيدش آموخت . « 5 » همو در جاى ديگر گويد : وى استادى فاضل ، متبحّر در نحو و وجوه قراآت ، موثّق ، داراى دقت نظر و با صداقت ، ديندار و خيرخواه بود . « 6 » حديث او در باب نزول آيهء سأل سائل « 7 » پيرامون قضيهء غدير از تفسيرش خواهد آمد .\r\n229 - ابو المؤيّد موفّق بن احمد ، اخطب خطباى خوارزم ( م 568 ) .\r\nنامبرده يكى از شعراى غدير در قرن ششم است كه شعر و شرح حال او خواهد آمد .\r\n\r\n\r\n","description":"","footnote":"\r\n( 1 ) . وفيات الاعيان : 1 / 326 .\r\n( 2 ) . تذكرة الحفّاظ : 4 / 111 .\r\n( 3 ) . ر ك : الغدير ( متن عربى / چ 5 ) : 1 / 56 .\r\n( 4 ) . الكامل فى التاريخ : 11 / 152 .\r\n( 5 ) . معجم البلدان : 7 / 54 .\r\n( 6 ) . معجم الادباء : 20 / 14 .\r\n( 7 ) . معارج 70 / 1 .\r\n","page_name":" 240 ","page_number":240},
  {"content":"\r\n\r\nحديث غدير را در مناقب و مقتل خود به طرق بسيار روايت كرده كه بعضى از آنها در صفحات پيشين از نظر گذشت . « 1 » و طرق ديگرى از او نيز خواهد آمد .\r\n230 - عمر بن محمّد بن خضر اردبيلى ، معروف به ملّا .\r\nنامبرده حديث غدير را در وسيلة المتعبّدين « 2 » به لفظ براء بن عازب روايت كرده كه در حديث تهنيت خواهد آمد .\r\n231 - حافظ على بن حسن بن هبة اللّه ، ابو القاسم دمشقى شافعى ، ملقّب به ثقة الدين و مشهور به ابن عساكر ( م 571 ) كه صاحب تاريخ كبير است .\r\nابن خلكان در تاريخش شرح حال او را ثبت كرده « 3 » و ابن اثير نيز او را ستوده است . « 4 » ابن كثير گويد : نامبرده يكى از حافظان بزرگ حديث است كه از حيث سماع و جمع و تصنيف حديث و اطلاع از آن و نيز حفظ سند و متن روايات و اتقان طرق و فنون اخبار مورد توجه و اقبال علاقه‌مندان به اين رشته بوده و تاريخ الشام را در هشتاد مجلّد « 5 » تصنيف كرده است . « 6 » به هرحال ، گرچه ابن كثير در ستايش از او و تأليفاتش به طور مبسوط سخن گفته ، امّا رساترين و كامل‌ترين شرح حال او شرحى است كه سبكى در طبقات آورده و او را بسيار ستوده و از وثاقت و اتقان و تأليفات او به نيكى ياد كرده است . « 7 » بنا به گفتهء ابن كثير ، احاديث بسيارى را پيرامون واقعهء مهم غدير در تاريخش آورده كه بعضى از آنها در صفحات پيشين از نظر گذشت « 8 » و حديث او نيز در نزول آيهء تبليغ و آيهء اكمال دربارهء على عليه السّلام خواهد آمد .\r\n232 - حافظ محمّد بن أبى بكر عمر بن أبى عيسى احمد ، ابو موسى مدينى اصفهانى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 14 - 16 ، 18 ، 20 - 24 ، 27 ، 28 ، 34 ، 38 ، 40 ، 42 ، 48 ، 49 .\r\n( 2 ) . چلبى در كشف الظنون : 2 / 634 اين كتاب را به او نسبت داده است .\r\n( 3 ) . وفيات الاعيان : 1 / 363 .\r\n( 4 ) . الكامل فى التاريخ : 11 / 177 .\r\n( 5 ) . ابن كثير در تاريخش ذكر كرده كه سه مجلد از اين كتاب در شرح احوال و مناقب على امير المؤمنين است .\r\n( 6 ) . البداية و النهاية : 12 / 294 .\r\n( 7 ) . ر ك : طبقات الشافعيّة : 4 / 273 - 277 .\r\n( 8 ) . ر ك : الغدير ( متن عربى / چ 5 ) : 1 / 15 ، 26 ، 27 ، 40 ، 44 ، 45 ، 51 .\r\n","page_name":" 241 ","page_number":241},
  {"content":"\r\n\r\nشافعى كه در سال 501 متولد شده و به سال 581 وفات يافته است .\r\nابن خلكان در تاريخش شرح حال او را ثبت كرده و گفته : نامبرده در حفظ و شناخت ، پيشواى زمان خود بود و در حديث و علوم مختص بدان داراى تأليفات سودمندى است . « 1 » سپس به ذكر تأليفات او پرداخته است . سبكى او را ذكر كرده « 2 » و ذهبى دربارهء او چنين نگاشته است : تقدم و پيشدستى در جمع و بررسى حديث با اسناد عالى به شيخ الاسلام بزرگ ، ابو موسى مدينى منتهى گشته است . « 3 » ابن الزينبى گويد : ابو موسى چندان زيست و زندگى كرد تا يگانهء عصر خود شد و از حيث اسناد و حفظ ، استاد زمان خود گرديد . سمعانى گويد : من از او حديث استماع كردم و او نيز پاره‌اى از احاديث مرا نوشت . وى ثقه و متّصف به صدق است . عبد القادر گويد : براى نامبرده مسموعات حديث در اصفهان به حدّى حاصل گشت كه براى احدى در زمان او حاصل نگشت ، و افزون بر اين مزيّت ، مراتب حفظ و اتقان اوست . نامبرده داراى تصانيفى است كه بدانها با رعايت وثاقت و عفت بر پيشينيان برترى يافت . طرق منسوب به او در صفحات پيشين گذشت « 4 » و او را طرق ديگرى نيز هست .\r\n233 - حافظ محمّد بن موسى بن عثمان ، ابو بكر حازمى « 5 » همدانى شافعى كه در سال 548 متولد شده و به سال 584 وفات يافته است .\r\nسبكى شرح حال او را ثبت كرده و او را پيشواى با اتقان و برجسته خوانده است . « 6 » از ابن الزينبى نقل شده كه گفت : نامبرده از حيث حفظ حديث و اساتيد و رجال آن با اوصافى كه در اوست از قبيل زهد و التزام به عبادت و رياضت و ذكر ، بهترين مردم زمان خود بوده و در علم حديث آثارى از خود بر جاى نهاده است . ابن نجّار گويد : وى از پيشوايان و حافظان بزرگ بود كه در فقه حديث و معانى و رجال آن دستى توانا داشت .\r\n\r\n\r\n","description":"","footnote":"\r\n( 1 ) . وفيات الاعيان : 2 / 161 .\r\n( 2 ) . طبقات الشافعية : 4 / 90 .\r\n( 3 ) . تذكرة الحفّاظ : 4 / 128 .\r\n( 4 ) . ر ك : الغدير ( متن عربى / چ 5 ) : 1 / 24 ، 26 ، 29 ، 45 ، 46 ، 53 ، 58 - 60 .\r\n( 5 ) . منسوب به جدّش حازم است .\r\n( 6 ) . طبقات الشافعية : 4 / 189 .\r\n","page_name":" 242 ","page_number":242},
  {"content":"\r\n\r\nهمو عالمى مورد اعتماد و وثوق ، حجّتى بزرگوار ، زاهدى پارسا و خلوت‌نشينى بود كه به امر تصنيف و نشر علم اشتغال داشت . نامبرده به خطبهء پيغمبر صلّى اللّه عليه و آله در غدير خم تصريح كرده است . « 1 »\r\n234 - حافظ ابو الفرج ، عبد الرحمن بن على بن محمّد ، ابن جوزى بكرى « 2 » بغدادى حنبلى ( م 597 ) .\r\nابن خلكان در تاريخش گويد : نامبرده علامهء عصر و پيشواى زمان خود در حديث و فن وعظ بوده ، در فنون مختلف تصنيف كرده و در پاره‌اى از كتب تذكره و تاريخ شرح حال او ذكر شده است . « 3 » حديث مناشده در رحبه را به لفظ زاذان از طريق احمد روايت كرده و گفتار او پيرامون سند حديث خواهد آمد .\r\n235 - فقيه اسعد بن ابى الفضايل محمود بن خلف عجلى ، ابو الفتوح « 4 » شافعى اصفهانى ( م 600 ) كه در سن هشتاد و پنج سالگى وفات يافته است .\r\nابن اثير گويد : نامبرده پيشواى فاضلى بوده است . « 5 » ابن كثير در تاريخش گويد : وى از بزرگان استماع حديث كرده ، در فقه مهارت يافته ، كتاب تصنيف نموده و زاهدى پارسا بوده است . « 6 » سبكى شرح حال او را ثبت كرده و او را بسيار ستوده و تأليفاتش را برشمرده است . « 7 » ابن خلكان در تاريخش از او نام برده و وى را ثنا گفته است . « 8 » حديث منسوب به نامبرده به نقل از كتابش الموجز در فضايل خلفاى چهارگانه پيش از اين گذشت . « 9 »\r\n\r\n\r\n","description":"","footnote":"\r\n( 1 ) . ر ك : وفيات الاعيان : 2 / 223 ؛ معجم البلدان : 3 / 466 .\r\n( 2 ) . منسوب به جدّش ابو بكر صدّيق است .\r\n( 3 ) . وفيات الاعيان : 1 / 301 .\r\n( 4 ) . به دو ابو الفتح نيز مىگويند .\r\n( 5 ) . الكامل فى التاريخ : 12 / 83 .\r\n( 6 ) . البداية و النهاية : 13 / 40 .\r\n( 7 ) . طبقات الشافعية : 5 / 50 .\r\n( 8 ) . وفيات الاعيان : 1 / 71 .\r\n( 9 ) . ر ك : الغدير ( متن عربى / چ 5 ) : 1 / 26 ، 41 .\r\n","page_name":" 243 ","page_number":243},
  {"content":"\r\n\r\n\r\nقرن هفتم\r\n236 - ابو عبد اللّه ، محمّد بن عمر بن حسن ، فخر الدين رازى شافعى ( م 606 ) كه صاحب تفسير كبير مشهور است .\r\nابن خلكان در تاريخش شرح حال او را ثبت كرده گويد : او يگانهء عصر و تافته‌اى جدابافته بود و در علم كلام و معقولات و علم اوايل بر دانشمندان زمان خود تفوق و برترى يافته بود . « 1 » سپس تأليفات او را برشمرده است . ابن اثير نيز گويد : نامبرده پيشواى عصر خود بود . ابن كثير در تاريخش از او نام برده « 2 » ، و سبكى در شرح حال او بسط كلام داده و او را ستوده و در ردّ نكوهش ذهبى بر او در ميزان الاعتدال مبالغه كرده است . « 3 » حديث او قبلا از نظر گذشت « 4 » و در آيهء تبليغ نيز خواهد آمد .\r\n237 - ابو السعادات ، مبارك بن محمّد بن عبد الكريم ، ابن اثير شيبانى جزرى شافعى ( م 606 ) .\r\nبرادرش ابن اثير شرح حال او را ثبت كرده و چنين نگاشته : برادرم مجد الدين ابو السعادات ، در برخى از علوم ، از جمله فقه و اصول و نحو و حديث و لغت تبحّر داشت و داراى تصنيفات مشهورى در تفسير و حديث و نحو و حساب و غريب الحديث است و رساله‌هاى ديگرى نيز دارد . وى نويسندهء برجسته و ممتازى بود كه در نويسندگى شهرتى بسزا داشت و در ديندارى ثابت قدم و بر طريق مستقيم بود . « 5 » نامبرده در كتاب خود جامع الاصول فى احاديث الرسول اين روايت را از زيد بن ارقم يا ابو سريحه « 6 » نقل كرده كه رسول خدا فرمود : هركه من مولاى اويم ، على مولاى اوست . ترمذى اين حديث را با بررسى در اسنادش روايت كرده و آن را از شافعى ، پيشواى شافعيان حكايت كرده است . « 7 »\r\n\r\n\r\n","description":"","footnote":"\r\n( 1 ) . وفيات الاعيان : 2 / 48 .\r\n( 2 ) . البداية و النهاية : 13 / 55 .\r\n( 3 ) . ر ك : طبقات الشافعية : 5 / 33 - 40 .\r\n( 4 ) . ر ك : الغدير ( متن عربى / چ 5 ) : 1 / 19 ، 52 .\r\n( 5 ) . الكامل فى التاريخ : 12 / 120 .\r\n( 6 ) . اين ترديد از « شعبه » است .\r\n( 7 ) . النهاية فى غريب الحديث و الأثر : 4 / 246 .\r\n","page_name":" 244 ","page_number":244},
  {"content":"\r\n\r\n238 - ابو الحجاج ، يوسف بن محمّد بلوى مالكى ، مشهور به ابن الشيخ ( م حدود 605 ) .\r\nنامبرده مؤلّف كتاب الف باء است كه نمودارى از فضل بسيار و ادب سرشار اوست .\r\nزركلى شرح حال او را ذكر كرده است . « 1 » لفظ حديث غدير در فصل غديريه سرايان سدهء نخست ، پيرامون شعر امير المؤمنين عليه السّلام خواهد آمد . « 2 »\r\n239 - تاج الدّين زيد بن حسن بن زيد كندى ، ابو اليمن بغدادى ( م 613 ) كه در بغداد به دنيا آمد و در آنجا پرورش يافت ، سپس به شام منتقل شد و در آنجا اقامت گزيد .\r\nابن اثير گويد : نامبرده در نحو و لغت پيشوا بود و در حديث داراى اسناد عالى است و در فنون بسيار و علوم متنوّع نيز تبحّر داشت . « 3 » حديث مناشدهء رحبه به اسناد او و به لفظ عبد الرحمن بن ابى ليلى خواهد آمد .\r\n240 - شيخ على بن حميد قرشى ( م 621 ) .\r\nنامبرده حديث غدير را در شمس الاخبار المنتقى من كلام النبى المختار ذكر كرده ، چنان كه پيش از اين گذشت « 4 » ، و لفظ آن در مفاد حديث خواهد آمد .\r\n241 - ابو عبد اللّه ، ياقوت بن عبد اللّه رومى حموى بغدادى ( م 612 ) .\r\nنامبرده در كودكى اسير شده و مرد تاجرى در بغداد او را خريده است . كتاب معجم البلدان و معجم الادباء از اوست . در ادبيات گامهاى بلندى برداشته و نسبت به امير المؤمنين على عليه السّلام خوش‌بين نبوده است . ابن خلكان در تاريخش شرح حال او را از حيث مقام و علم و ادب و تأليفات و مذهب ثبت كرده است . « 5 » نامبرده از حازمى آورده كه گفت : رسول خدا در غدير خم خطبه‌اى ايراد فرمود « 6 » ، و سخنان او به نقل از كتاب معجم الادباء در بخش مؤلّفان آثار مستقل در موضوع مؤلّفان در غدير خواهد آمد .\r\n242 - ابو الحسن ، على بن محمّد شيبانى ، معروف به ابن اثير جزرى « 7 » ( م 630 ) كه صاحب\r\n\r\n\r\n","description":"","footnote":"\r\n( 1 ) . الاعلام : 3 / 1184 .\r\n( 2 ) . ر ك : الغدير ( متن عربى / چ 5 ) : 2 / 27 . ( و )\r\n( 3 ) . الكامل فى التاريخ : 12 / 130 .\r\n( 4 ) . ر ك : الغدير ( متن عربى / چ 5 ) : 1 / 50 .\r\n( 5 ) . وفيات الاعيان : 2 / 349 - 355 .\r\n( 6 ) . معجم البلدان : 3 / 466 .\r\n( 7 ) . منسوب است به جزيرهء ابن عمر : شهرى به فاصلهء سه روز راه در بالاى موصل كه دجله از سه طرف آن را احاطه كرده است .\r\n","page_name":" 245 ","page_number":245},
  {"content":"\r\n\r\nتاريخ كامل و اسد الغابة است .\r\nابن خلكان در تاريخش شرح حال او را ثبت كرده و دربارهء او گفته : در حفظ حديث و شناخت متعلقات آن و اطّلاع كافى از تاريخ متقدّم و متأخّر پيشرو بود . « 1 » سپس تأليفات او را ذكر كرده و آنها را ستوده است . يافعى نيز او را نام برده و به وصف او و تأليفاتش پرداخته است . « 2 » ذهبى نامبرده را از حفّاظ به شمار آورده و از او تعريف كرده است . « 3 » وى حديث غدير را به طرق بسيار روايت كرده كه قسمتى از آن خواهد آمد و قسمتى هم در صفحات پيشين ذكر شده است . « 4 »\r\n243 - حنبل بن عبد اللّه بن فرج بغدادى رصافى ( م 640 ) كه در سن نود سالگى وفات يافته است .\r\nنامبرده محدّث است و حديث بسيار روايت نموده ، مسند احمد بن حنبل را به اسنادش كه ذكر خواهد شد از پسرش عبد اللّه روايت مىكند . ابو شامه شرح حال او را درج كرده است . « 5 » حديث مناشدهء رحبه به اسناد او به لفظ عبد الرحمن خواهد آمد .\r\n244 - حافظ ضياء الدين محمّد بن عبد الواحد ، ابو عبد اللّه مقدسى دمشقى حنبلى كه در سال 569 متولد شده و به سال 643 وفات يافته است .\r\nابن كثير در تاريخش از او به نيكى ياد كرده و تأليفات او را ستوده است . « 6 » ذهبى شرح حال او را ثبت و از قول عمر بن حاجب حكايت كرده كه گفت : استاد ما ابو عبد اللّه ، بزرگ زمان خود و از حيث علم و حفظ و وثاقت و ديندارى تافته‌اى جدابافته بود . وى از علماى ربّانى است كه در روايت ، بسيار دقت و بررسى مىكرد و در عبادت سختكوش بود .\r\nپيوسته ذكر مىگفت و از غير خدا منقطع و به تواضع و فروتنى متصف بود . سرانجام در وصف و ستايش او گويد : ابن النجار گفته : نامبرده حافظى متقن و توانا و حجتى واقف به\r\n\r\n\r\n","description":"","footnote":"\r\n( 1 ) . وفيات الاعيان : 2 / 378 .\r\n( 2 ) . مرآة الجنان : 4 / 70 .\r\n( 3 ) . تذكرة الحفّاظ : 4 / 191 .\r\n( 4 ) . ر ك : الغدير ( متن عربى / چ 5 ) : 1 / 15 ، 20 ، 23 - 25 ، 28 ، 38 ، 45 - 47 ، 49 ، 53 ، 58 - 60 .\r\n( 5 ) . ذيل الروضتين - حاشيهء ذيل تذكرة الحفاظ ، ابو المحاسن دمشقى 33 .\r\n( 6 ) . البداية و النهاية : 13 / 169 .\r\n","page_name":" 246 ","page_number":246},
  {"content":"\r\n\r\nحال رجال حديث و موصوف به ورع و تقواست . در آگاهى و عفت نفس و حسن طريقت ، همانند او نديدم . « 1 » حديث او در پيش از اين گذشت . « 2 » و احاديث ديگرى نيز از او خواهد آمد .\r\n245 - ابو سالم ، محمّد بن طلحهء قرشى نصيبى شافعى ( م 652 ) .\r\nنامبرده يكى از شعراى غدير قرن هفتم است كه شعر و شرح حال او در جاى خود خواهد آمد . حديث منسوب به او قبلا از نظر گذشت « 3 » و احاديث ديگرى نيز به نقل از كتاب مطالب السئول او كه بارها به چاپ رسيده ، نقل خواهد شد .\r\n246 - ابو المظفّر ، يوسف امير حسام الدين قزاوغلى « 4 » بن عبد اللّه بغدادى حنفى ( م 654 ) كه نوادهء حافظ ابن جوزى از دخترش رابعه است .\r\nيافعى شرح حال او را ثبت كرده « 5 » و ابن كثير علاوه بر شرح حالش ، او را نسبت به مراتب علم و فضل و حسن خطابه ستوده است . « 6 » ابو الحسنات او را نام برده و گفته : وى در فقه تبحّر داشت و عالمى فقيه و واعظى نيك محضر بود . « 7 » ابو المعالى سلامى دربارهء او گويد : نامبرده استادى صالح و دانشمند است و در تفسير و حديث و فقه دستى توانا دارد . او را تفسيرى بزرگ در بيست و نه مجلّد است . « 8 » سپس استادان و تأليفات او را ذكر كرده است . حديث او پيش از اين گذشت « 9 » و رواياتى ديگر از او با عناوين گوناگون و به الفاظ ديگر غير از آنچه مذكور افتاد به نقل از كتاب مشهور او تذكرة خواص الامّة خواهد آمد .\r\n\r\n\r\n","description":"","footnote":"\r\n( 1 ) . تذكرة الحفّاظ : 4 / 197 .\r\n( 2 ) . ر ك : الغدير ( متن عربى / چ 5 ) : 26 ، 28 ، 34 ، 35 ، 55 ، 58 .\r\n( 3 ) . همان : 1 / 33 .\r\n( 4 ) . در وفيات الاعيان و الفوايد البهية قرغلى مذكور است و در غير آن دو ، قزغلى ، ولى به طورى كه در تاريخ ابن كثير آمده ، صحيح آن ، قزاغلى است كه لغت تركى است و معناى آن پسر دختر است .\r\n( 5 ) . مرآة الجنان : 4 / 136 .\r\n( 6 ) . البداية و النهاية : 13 / 194 .\r\n( 7 ) . الفوايد البهيّة فى تراجم الحنفيّة 230 .\r\n( 8 ) . منتخب المختار 236 .\r\n( 9 ) . ر ك : الغدير ( متن عربى / چ 5 ) : 1 / 36 .\r\n","page_name":" 247 ","page_number":247},
  {"content":"\r\n\r\n247 - عزّ الدين عبد الحميد بن هبة اللّه مداينى ، مشهور به ابن ابى الحديد معتزلى ( م 655 ) .\r\nنامبرده مؤلّف شرح نهج البلاغة است و اين شرح نمودار بارزى از احاطهء كامل او به حديث و كلام و تاريخ و ادب است . شرح حال او را در كتاب مزبور مىتوان از نظر گذراند . « 1 » حديث او قبلا از نظر گذشت « 2 » و روايت او در داستان مناشدهء رحبه ، قضيّهء نفرين ، حديث ركبان ، احتجاج عمّار به حديث غدير و مناشدهء جوانى با ابو هريره خواهد آمد .\r\n248 - حافظ ابو عبد اللّه ، محمّد بن يوسف كنجى شافعى ( م 658 ) .\r\nنامبرده صاحب كتاب كفاية الطالب « 3 » است كه در مصر در صد و شصت صفحه چاپ شده و اسناد آن حذف گرديده ، اما در نجف اشرف با ذكر سند و مطابق اصل چاپ شده است . كتاب مزبور نمودارى است از پيشرو بودن و تبحّر او در حديث و احاطهء كامل او به علوم و برخوردارىاش از معرفت و كمال بسيار و توجه و عنايت خاص او به حديث و فنون آن . ابن صباغ مالكى در الفصول المهمّة از او نقل مىكند و از نامبرده با تعبير امام حافظ ياد مىنمايد . حديث او در صفحات پيشين از نظر گذشت . « 4 » و در داستان مناشدهء رحبه به طرق مختلف و در موضوع مناشدهء مردى عراقى با جابر انصارى و در حديث تهنيت خواهد آمد .\r\n249 - حافظ ابو محمّد ، عبد الرزاق بن عبد اللّه بن ابى بكر عزّ الدين رسعنى حنبلى ( م 661 ) .\r\nذهبى از او نام برده گويد : وى پيشوايى ارجمند و اديبى دانشمند بود و كتاب مقتل الحسين از اوست . همو تفسير ارزنده‌اى تصنيف كرده كه من آن را ديده‌ام . وى در آن به\r\n\r\n\r\n","description":"","footnote":"\r\n( 1 ) . شرح نهج البلاغة : 4 / 575 .\r\n( 2 ) . ر ك : الغدير ( متن عربى / چ 5 ) : 1 / 56 .\r\n( 3 ) . چلبى در كشف الظنون : 2 / 323 كتاب مزبور را از او دانسته است .\r\n( 4 ) . ر ك : الغدير ( متن عربى / چ 5 ) : 1 / 19 ، 21 ، 35 ، 40 ، 48 ، 51 .\r\n","page_name":" 248 ","page_number":248},
  {"content":"\r\n\r\nاسناد خود روايت مىكند . « 1 » ابن كثير در تاريخش او را ستوده است « 2 » ، و گفتارى از همكارش اربلى در شرح حال وى خواهد آمد . حديث او در نزول آيهء تبليغ دربارهء على عليه السّلام ذكر خواهد شد .\r\n250 - فضل اللّه بن ابى سعيد حسن شافعى توربشتى ( م حدود 660 ) .\r\nسبكى شرح حال او را ثبت كرده گويد : نامبرده مردى محدّث و فقيه از اهالى شيراز است كه شرح خوبى بر مصابيح بغوى نوشته و صحيح بخارى را از عبد الوهاب بن مغرم به اسنادش روايت كرده است . بىگمان فتنهء تاتار موجب شد كه وى ناشناخته ماند . « 3 » سبكى پس از اين مطالب بعضى از فوايد ياد شده در شرح مصابيح او را ذكر نموده است .\r\nنامبرده حديث غدير خم را در كتابش المعتمد فى المعتقد « 4 » روايت كرده است .\r\n251 - حافظ محيى الدّين يحيى بن شرف بن حسن ، ابو زكريا نووى « 5 » دمشقى شافعى ( م 676 ) .\r\nسبكى شرح حال او را ذكر كرده و بسيار او را ستوده است . « 6 » ابن كثير در تاريخش از او نام برده گويد : نامبرده عالم شافعى مذهب و فقيه بزرگ زمان خود بود و از حيث زهد و عبادت و ورع و تحقيق و فراهم ساختن موجبات وحدت مردم ، به مرتبه‌اى رسيد كه هيچ‌يك از فقها را توان وصول به آن نبود . « 7 » سپس تأليفات او را ذكر و توصيف كرده است . ذهبى نيز در شرح حال او بسط كلام داده است . « 8 » حديث غدير به نقل از كتابش رياض الصالحين قبلا از نظر گذشت « 9 » ، و در كتاب ديگرش تهذيب الاسماء و اللغات چنين گويد : در كتاب ترمذى از ابو سريحهء صحابى يا زيد بن ارقم « 10 » از پيامبر روايت شده كه\r\n\r\n\r\n","description":"","footnote":"\r\n( 1 ) . تذكرة الحفّاظ : 4 / 243 .\r\n( 2 ) . البداية و النهاية : 13 / 241 .\r\n( 3 ) . طبقات الشافعية : 4 / 146 .\r\n( 4 ) . چلبى در كشف الظنون : 2 / 462 كتاب مزبور را از آثار او دانسته است .\r\n( 5 ) . منسوب به نوى ، قريه‌اى است از قراى حوران .\r\n( 6 ) . ر ك : طبقات الشافعية : 5 / 166 - 168 .\r\n( 7 ) . البداية و النهاية : 13 / 278 .\r\n( 8 ) . ر ك : تذكرة الحفّاظ : 4 / 259 - 264 .\r\n( 9 ) . ر ك : الغدير ( متن عربى / چ 5 ) : 1 / 35 .\r\n( 10 ) . اين ترديد از شعبه است .\r\n","page_name":" 249 ","page_number":249},
  {"content":"\r\n\r\nفرمود : هركه من مولاى اويم ، على مولاى اوست . ترمذى اين حديث را روايت كرده گويد : حديثى حسن است و ترديد داشتن در شخص صحابى راوى به صحت حديث لطمه‌اى نمىزند ، زيرا صحابه همگى عدول هستند .\r\n252 - شيخ مجد الدين عبد اللّه بن محمود بن مورود حنفى موصلى كه در سال 599 متولد شده و در 683 وفات يافته است .\r\nابو الحسنات شرح حال او را ثبت كرده گويد : نامبرده در فروع و اصول يگانهء روزگار بوده و پيوسته تا پايان عمر به امر فتوا و تدريس اشتغال داشته است . « 1 » ابن حمويهء صاحب فرايد السمطين حديث مناشدهء مردى را با جابر انصارى كه بعدا خواهد آمد ، از او روايت كرده است .\r\n253 - قاضى ناصر الدين عبد اللّه عمر ، ابو الخير بيضاوى شافعى ( م 685 ) .\r\nنامبرده صاحب طوالع الانوار در اصول دين ، الغاية القصوى در فقه ، المنهاج در اصول فقه ، مختصر الكشّاف در تفسير و شرح المصابيح در حديث است . سبكى گويد : نامبرده پيشوايى مبرّز ، اهل نظر ، داراى صلاحيت ، بسيار با عبادت و متصف به زهد بود و در شيراز متصدى منصب قاضى القضاة شد و به تبريز رفت . « 2 » ابن كثير در تاريخش شرح حال او را ثبت نموده و گفته است كه در تبريز وفات يافت . « 3 » حديث او در موضوع غدير خم به نقل از كتابش طوالع الانوار پيش از اين گذشت . « 4 »\r\n254 - حافظ ابو العباس احمد بن عبد اللّه ، محبّ الدين طبرى مكى شافعى ، معروف به فقيه حرم ( م 694 ) .\r\nسبكى شرح حال او را ثبت كرده و او را ستوده است . « 5 » ابن كثير در تاريخش او را ذكر كرده « 6 » و ذهبى او را از جملهء حفّاظ به شمار آورده و گفته است : نامبرده در فقه تسلّط يافت و تدريس كرد و فتوا داد و كتاب تصنيف نمود . وى شيخ شافعىها ، محدّث حجاز و\r\n\r\n\r\n","description":"","footnote":"\r\n( 1 ) . الفوايد البهيّة فى تراجم الحنفيّة 106 .\r\n( 2 ) . طبقات الشافعية : 5 / 59 .\r\n( 3 ) . البداية و النهاية : 13 / 309 .\r\n( 4 ) . ر ك : الغدير ( متن عربى / چ 5 ) : 1 / 8 .\r\n( 5 ) . طبقات الشافعية : 5 / 9 .\r\n( 6 ) . البداية و النهاية : 13 / 340 .\r\n","page_name":" 250 ","page_number":250},
  {"content":"\r\n\r\nپيشوايى صالح و پارسا و عالىقدر بود . « 1 » حديث غدير را در كتابهايش الرياض النضرة و ذخائر العقبى به طرق متعدد و با بررسى در اسناد روايت كرده كه بعضى از آنها در حديث مناشدهء رحبه و در حديث ركبان و در داستان تهنيت خواهد آمد و بعضى ديگر از طرق او در صفحات پيشين از نظر گذشت . « 2 »\r\n255 - ابراهيم بن عبد اللّه وصّابى يمنى شافعى كه مؤلّف كتاب الاكتفاء فى فضل الاربعة الخلفاء .\r\nنامبرده حديث غدير را به طرق متعدد در الاكتفاء ذكر كرده كه بعضى از آنها در حديث مناشدهء رحبه و در احتجاج امير المؤمنين عليه السّلام در روز جمل و در نزول آيهء سأل سائل « 3 » پيرامون قضيهء غدير خواهد آمد و بعضى ديگر از طرق او قبلا از نظر گذشت . « 4 »\r\n256 - سعيد الدين محمّد بن احمد فرغانى ( م حدود 700 ) كه قصيدهء تائيهء ابن فارض را شرح كرده است .\r\nذهبى در العبر تاريخ وفات او را 699 ضبط كرده است . نامبرده اول كسى است كه قصيدهء تأئيهء ابن فارض را شرح كرده است . چنين حكايت كرده‌اند كه وى قصيدهء مزبور را ابتدا در حضور مولانا جلال الدين رومى خوانده ، بعد شرح فارسى و سپس شرح عربى بر آن نگاشته است و نام آن را منتهى المدارك گذارده كه كتاب بزرگى است . چلبى از او به نيكى ياد كرده است « 5 » ، و از كفوى نقل شده كه گفت : نامبرده جامع علوم شرعى و حقيقى ، زبان گوياى عصر خود ، برهان زمان خويش ، راهنماى دليل راه حق و سرّ خداوندى در بين خلق بوده است . شرح حال او نيز در عبقات موجود است . « 6 » سخنان او پيرامون مفاد حديث غدير خواهد آمد .\r\n\r\n\r\n","description":"","footnote":"\r\n( 1 ) . تذكرة الحفاظ : 4 / 264 .\r\n( 2 ) . ر ك : الغدير ( متن عربى / چ 5 ) : 1 / 18 ، 25 ، 28 ، 32 ، 48 ، 51 ، 56 .\r\n( 3 ) . معارج 70 / 1 .\r\n( 4 ) . ر ك : الغدير ( متن عربى / چ 5 ) : 1 / 22 ، 23 ، 25 ، 41 ، 51 ، 53 ، 55 ، 58 ، 59 .\r\n( 5 ) . كشف الظنون : 1 / 209 .\r\n( 6 ) . ر ك : عبقات الانوار : 1 / 270 .\r\n","page_name":" 251 ","page_number":251},
  {"content":"\r\n\r\n\r\nقرن هشتم\r\n257 - شيخ الاسلام ابو اسحاق ، ابراهيم بن سعد الدين محمد بن مؤيّد حمويّهء خراسانى جوينى ( م 722 ) كه در سن هفتاد و هشت سالگى درگذشته است .\r\nذهبى او را ستوده گويد : وى پيشوا ، محدّث ، يگانهء روزگار و صاحب كمال بوده و نسبت به روايت توجه و عنايت خاص داشته و در بررسى و مطالعهء جزئيات حديث كوشش بسيار مىكرده است . ملك غازان نيز به دست او اسلام آورده است . « 1 » ابن حجر شرح حال او را نگاشته و زبان به ستايش وى گشوده است . « 2 » نامبرده حديث غدير را به طرق بسيار در كتاب خود فرايد السمطين كه در فضيلت مرتضى و بتول و سبطين عليهم السّلام تأليف كرده و در نزد ما موجود است ، روايت نموده است . بعضى از طرق او در صفحات پيشين ذكر شد « 3 » و روايت او در داستان مناشدهء رحبه ، حديث مناشدهء مرد عراقى با جابر انصارى ، احتجاج عمر بن عبد العزيز ، نزول آيهء اكمال دين دربارهء على عليه السّلام ، نزول آيهء سأل سائل « 4 » پيرامون قضيهء غدير و حديث تهنيت خواهد آمد .\r\n258 - علاء الدين احمد بن محمّد بن احمد سمنانى كه در سال 659 متولّد شده و به سال 736 وفات يافته است . « 5 »\r\nابن حجر شرح حال او را ثبت كرده گويد : نامبرده در فقه تسلّط يافت و در مقام طلب حديث برآمد و در فضايل شركت جست و در علم تبحّر پيدا كرد . « 6 » ذهبى دربارهء او گويد :\r\nپيشوايى جامع بود ، بسيار قرآن تلاوت مىكرد ، اعتبارى خاص در ميان مردم داشت .\r\nمصنّفات او بيش از سيصد كتاب است . صدر الدين بن حمويه نيز از او حديث اخذ كرده است . سخنان او پيرامون سند حديث غدير به نقل از كتاب عروة الوثقى خواهد آمد .\r\n259 - حافظ يوسف بن عبد الرحمن بن يوسف بن عبد الرحمن بن يوسف دمشقى ،\r\n\r\n\r\n","description":"","footnote":"\r\n( 1 ) . تذكرة الحفّاظ : 4 / 298 .\r\n( 2 ) . الدرر الكامنة : 1 / 67 .\r\n( 3 ) . ر ك : الغدير ( متن عربى / چ 5 ) : 1 / 15 ، 19 ، 21 ، 23 ، 26 ، 32 ، 40 ، 43 ، 44 ، 55 ، 56 ، 66 .\r\n( 4 ) . معارج 70 / 1 .\r\n( 5 ) . به طورى كه در منتخب المختار 162 مذكور است ، سلامى از او نام برده و تاريخ وفاتش را 735 ذكر كرده است .\r\n( 6 ) . الدرر الكامنة : 1 / 250 .\r\n","page_name":" 252 ","page_number":252},
  {"content":"\r\n\r\nابو الحجّاج مزّى « 1 » شافعى ( م 742 ) .\r\nسبكى شرح حال او را نگاشته گويد : بزرگ و استاد و پيشواى ما شيخ جمال الدين ابو الحجّاج مزّى ، حافظ زمان ما ، حامل پرچم سنّت و جماعت و برپادارندهء شئون صناعت حديث ، در پوشنده جامهء طاعت و پيشرو حفّاظ . . . تا آخر . « 2 » ابن كثير و ابن حجر او را ذكر كرده‌اند « 3 » ، و از ابن سيّد الناس حكايت شده كه گفت : در دمشق از ميان اهل علم پيشوايى يافتم كه بر همه برترى داشت و حافظى كه بر همهء اقرانش ، چه آنان كه بعد از او آمدند و چه آنان كه پيش از او بودند ، تفوّق يافت . ابو الحجاج ، درياى خروشان علم حديث و بزرگ مردى است كه مىگفت : چه بسا پيشينيان علوم و معارف را براى نسلهاى بعدى برجاى نهادند . وى داناترين خلق به شرح احوال رجال و آگاه‌ترين مردم نسبت به راويان حديث بود . نامبرده حديث غدير را در تهذيب الرّجال روايت كرده كه در صفحات پيشين مذكور است . « 4 » همو حديث مزبور را در تحفة الاشراف بمعرفة الاطراف از ترمذى و نسائى به اسنادشان از ابو طفيل ، از زيد بن ارقم و نيز از ابن ماجه از عبد الرحمن ، از سعد به سند و لفظى روايت كرده است كه قبلا از نظر گذشت . « 5 »\r\n260 - حافظ شمس الدين محمّد بن احمد بن عثمان ذهبى شافعى ( م 748 ) .\r\nجزرى شرح حال او را ثبت كرده گويد : نامبرده استادى بزرگ و مورد وثوق و اعتماد بود و به حديث و اسماء رجال آن چندان اشتغال داشت كه تعداد استادان او در فن حديث و ساير فنون به هزار تن بالغ گشت . « 6 » سبكى از او نام برده و در ستايش و توصيف او طريق تفصيل و مبالغه پيموده است . « 7 » ابن كثير در تاريخش نيز از او ياد كرده گويد : وى حافظ كبير ، مورّخ اسلام و استاد محدّثان است كه سلسلهء حافظان و راويان حديث به دو\r\n\r\n\r\n","description":"","footnote":"\r\n( 1 ) . منسوب به مزّه ، قريه‌اى است از قراى دمشق .\r\n( 2 ) . ر ك : طبقات الشافعية : 6 / 251 - 267 .\r\n( 3 ) . ر ك : البداية و النهاية : 14 / 191 ؛ الدرر الكامنة : 4 / 457 - 461 .\r\n( 4 ) . ر ك : الغدير ، ( متن عربى / چ 5 ) : 1 / 14 ، 18 ، 21 ، 35 .\r\n( 5 ) . همان : 1 / 30 ، 39 .\r\n( 6 ) . طبقات القرّاء : 2 / 71 .\r\n( 7 ) . ر ك : طبقات الشافعية : 5 / 216 - 219 .\r\n","page_name":" 253 ","page_number":253},
  {"content":"\r\n\r\nختم مىشود . « 1 » ابن حجر شرح حال او را ثبت كرده گويد : او در فنّ حديث و گردآورى تاريخ اسلام از آنچنان مهارتى برخوردار بود كه در نگارش و ثبت اخبار علماى حديث بر پيشينيان برترى و تفوّق يافت . « 2 » سپس تأليفات او را ذكر كرده و ستوده است . نامبرده كتاب جداگانه‌اى دربارهء حديث غدير تأليف كرده كه در بخش مؤلفان آثار مستقل در موضوع غدير خواهد آمد . حديث او نيز در صفحات پيشين ذكر شده است . « 3 »\r\n261 - نظام الدّين حسن بن محمّد قمى نيشابورى .\r\nنامبرده صاحب تفسير كبير موسوم به غرائب القرآن است كه چندين بار در مصر و ايران چاپ شده است . وى حديث غدير را در تفسيرش ذكر كرده كه در صفحات پيشين از نظر گذشت . « 4 » و حديث او نيز در باب نزول آيهء تبليغ دربارهء على عليه السّلام پيرامون واقعهء غدير خواهد آمد .\r\n226 - ولىّ الدين محمّد بن عبد اللّه خطيب عمرى تبريزى ( م 737 ) كه مؤلف مشكاة المصابيح است .\r\nحديث از او قبلا از نظر گذشت « 5 » و در داستان تهنيت نيز به طريق احمد خواهد آمد .\r\n263 - تاج الدّين احمد بن عبد القادر بن مكتوم ، ابو محمّد قيسى حنفى نحوى ( م 749 ) .\r\nجزرى شرح حال او را ثبت كرده و او را ستوده است . « 6 » ابن حجر ضمن شرح حال ، به ذكر استادان و تأليفات او پرداخته گويد : در فقه و تدريس پيش افتاد و نيابت در حكم يافت . « 7 » سپس كتاب تذكره را از تأليفاتش به شمار آورده است . سيوطى پس از ياد كرد و ستودن او و پرداختن به ذكر آثارش ، از كتاب تذكره نام برده گويد : وى اين كتاب را در سه مجلد تدوين كرد و آن را قيد الاوابد نام نهاد و من نيز آن را به خطّ خودش در محموديّه يافتم . « 8 » نامبرده در كتاب خود تذكره ابياتى نيكو را در حديث غدير ذكر كرده كه در فصل\r\n\r\n\r\n","description":"","footnote":"\r\n( 1 ) . البداية و النهاية : 14 / 225 .\r\n( 2 ) . ر ك : الدرر الكامنة : 3 / 336 - 338 .\r\n( 3 ) . ر ك : الغدير ( متن عربى / چ 5 ) : 1 / 32 ، 35 ، 41 ، 55 .\r\n( 4 ) . همان : 1 / 19 ، 43 ، 52 .\r\n( 5 ) . همان : 1 / 19 ، 36 .\r\n( 6 ) . طبقات القرّاء : 1 / 70 .\r\n( 7 ) . ر ك : الدرر الكامنة : 1 / 174 - 176 .\r\n( 8 ) . ر ك : بغية الوعاة 140 - 143 .\r\n","page_name":" 254 ","page_number":254},
  {"content":"\r\n\r\nغديريه سرايان سدهء نخست خواهد آمد .\r\n264 - زين الدّين عمر بن مظفر بن عمر معرّى حلبى شافعى ، مشهور به ابن الوردى ( م 749 ) .\r\nسيوطى در بغية الوعاة شرح حال او را نگاشته گويد : نامبرده در فقه و نحو و ادب پيشوايى كامل عيار بود و در ديگر فنون علمى دستى توانا داشت . نظم او در كمال زيبايى و نيكويى است و فضايل مشهورى نيز دارد . سپس تأليفات و قسمتى از اشعار او را ذكر كرده است . ابن حجر نيز از او نام برده و پس از ستودن او و تأليفاتش ، نمونه‌هايى از شعرش را ذكر كرده است . « 1 » نامبرده حديث ولايت را در تتمة المختصر فى اخبار البشر ، چاپ مصر ذكر نموده است .\r\n265 - جمال الدّين محمّد بن يوسف بن حسن بن محمّد زرندى مدنى حنفى ( م بعد از 750 ) .\r\nسلامى كه از معاصران اوست ، شرح حالش را نوشته و استادانش را ذكر كرده و از ملاقات با او سخن به ميان آورده است . « 2 » ابن حجر او را نام برده گويد : وى نويسندهء كتاب درر السمطين فى مناقب السبطين است كه بعد از پدرش در مدينه به رياست رسيد و كتابهاى متعددى را تصنيف كرد و فقه و حديث تدريس نمود ، سپس به شيراز مسافرت كرد و در آنجا متصدى مقام قضاوت شد تا اينكه در سال 747 يا 748 وفات يافت . ابن فرحون نيز اين جريان را ذكر كرده است . آورده‌اند كه جنيد شيرازى در مشيخهء خود تاريخ وفات او را به سال هفتصد و پنجاه و اندى در شيراز تعيين كرده ، و ابن صبّاغ مالكى در الفصول المهمّة از او به شيخ و پيشوا و علّامهء محدّث در حرم شريف نبوى تعبير كرده است . نامبرده در كتاب نظم درر السمطين فى فضايل المصطفى و المرتضى و البتول و السبطين گويد : امام حافظ ، ابو بكر ، احمد بن حسين بيهقى كه خدايش رحمت كناد ، به سند خود از براء بن عازب روايت كرده كه گفت : با رسول خدا آمديم . . . تا آخر لفظ مذكور در حديث\r\n\r\n\r\n","description":"","footnote":"\r\n( 1 ) . الدرر الكامنة : 3 / 195 .\r\n( 2 ) . منتخب المختار ، سلامى 210 .\r\n","page_name":" 255 ","page_number":255},
  {"content":"\r\n\r\nتهنيت « 1 » كه بعدا خواهد آمد .\r\n266 - قاضى عبد الرحمن بن احمد ايجى شافعى ( م 756 ) .\r\nسبكى گويد : نامبرده پيشوايى در معقولات و دانشمندى توانا در اصول فقه و حديث و معانى و بيان و نحو و فقه بود و كتاب المواقف را در علم كلام نوشته است . « 2 » ابن حجر شرح حال او را ثبت كرده و او را ستوده و تأليفاتش را برشمرده است . « 3 » عبارت او پيرامون غدير به نقل از المواقف پيش از اين گذشت . « 4 »\r\n267 - سعيد الدين محمّد بن مسعود بن محمّد بن خواجه مسعود كازرونى ( م 758 ) .\r\nابن حجر شرح حال او را ثبت و استادان او را ذكر كرده گويد : سعيد الدين محدّثى فاضل بود و حديث بسيار شنيد و مزّى به او اجازهء حديث داد . وى شاگرد ابن حمويه ، مؤلّف فرايد السمطين است و از او روايت مىكند . « 5 » نامبرده در كتابش المنتقى فى سيرة المصطفى گويد : رسول خدا دربارهء على فرمود : هركه من مولاى اويم ، على مولاى اوست . خدايا دوستدار او را دوست بدار و با دشمنش دشمن باش .\r\n268 - ابو السعادات ، عبد اللّه بن اسعد بن على يافعى شافعى يمنى مكّى ( م 768 ) .\r\nسبكى او را ذكر كرده و صلاحيّت و تصنيفات بسيار و نظم زياد او را ستوده است . « 6 » ابن حجر شرح حال و استادان او را در حديث و فقه ذكر كرده و او را مورد ستايش قرار داده گويد : وى را در مذمّت و نكوهش ابن تيميّه سخنى است . « 7 » نامبرده حديث غدير را از طريق احمد بن حنبل در تاريخش آورده و آن را از احاديث مرسل مسلّم در منقبت امير مؤمنان به شمار آورده است . « 8 »\r\n269 - حافظ عماد الدين اسماعيل بن عمر بن كثير شافعى قيسى دمشقى ( م 774 ) .\r\nابن حجر شرح حال و استادان و تأليفات او را ذكر كرده ، سپس از قول ذهبى در\r\n\r\n\r\n","description":"","footnote":"\r\n( 1 ) . الدرر الكامنة : 4 / 295 .\r\n( 2 ) . طبقات الشافعية : 6 / 108 .\r\n( 3 ) . الدرر الكامنة : 2 / 322 .\r\n( 4 ) . ر ك : الغدير ( متن عربى / چ 5 ) : 1 / 8 .\r\n( 5 ) . الدرر الكامنة : 4 / 255 .\r\n( 6 ) . طبقات الشافعية : 6 / 103 .\r\n( 7 ) . الدرر الكامنة : 2 / 247 .\r\n( 8 ) . مرآة الجنان : 1 / 109 .\r\n","page_name":" 256 ","page_number":256},
  {"content":"\r\n\r\nالمعجم المختص گويد : وى پيشوايى صاحب فتوا ، محدّثى جامع ، فقيهى چيره‌دست و مفسّرى تواناست كه حديث بسيار نقل كرده و داراى تصانيف سودمندى است . « 1 » نامبرده حديث غدير را به طرق بسيار در تاريخ كبير خود روايت كرده كه قسمتى از آن در صفحات پيشين از نظر گذشت « 2 » و قسمتى هم دربارهء حديث مناشدهء رحبه و حديث ركبان و داستان مناشدهء جوانى با ابو هريره و قضيهء مناشدهء مردى عراقى با جابر انصارى خواهد آمد .\r\n270 - ابو حفص ، عمر بن حسن بن مزيد بن اميلهء مراغى « 3 » حلبى دمشقى مزّى ، مشهور به ابن اميله كه در سال 679 متولد شده و به سال 778 وفات يافته است .\r\nجزرى و ابن حجر شرح حال او را ثبت نموده‌اند . « 4 » ابن حجر دربارهء او گويد : پيشواى زمان خود بوده و احاديث بسيار روايت كرده است و مردمان از وجود او بسيار بهره‌مند شده‌اند . در حدود پنجاه سال حديث گفته و بسيار قرآن تلاوت كرده است . جزرى هم او را به موثق بودن و ديندارى و صلاحيت و نيكويى ستوده است . از فضل بن روزبهان نقل شده كه گفت : نامبرده ثقه و با اتقان است و اسناد مشايخ و اساتيد بزرگ به او منتهى مىشود . حديث او در موضوع مناشدهء رحبه به لفظ عبد الرحمن خواهد آمد .\r\n271 - شمس الدين ابو عبد اللّه ، محمّد بن احمد بن على هوارى مالكى ، مشهور به ابن جابر اندلسى ( م 780 ) .\r\nنامبرده يكى از شعراى غدير است كه شعر و شرح حالش ضمن غديريه سرايان سدهء هشتم خواهد آمد .\r\n272 - سيد على « 5 » بن شهاب بن محمّد همدانى ( م 786 ) .\r\n\r\n\r\n","description":"","footnote":"\r\n( 1 ) . الدرر الكامنة : 1 / 384 .\r\n( 2 ) . ر ك : الغدير ( متن عربى / چ 5 ) : 1 / 15 ، 19 ، 23 ، 25 ، 26 ، 28 ، 35 ، 41 ، 43 ، 46 ، 48 ، 51 ، 52 ، 54 - 56 ، 68 .\r\n( 3 ) . منسوب به مراغهء آذربايجان كه از توابع تبريز است . الانساب ، سمعانى : 5 / 245 . ( و )\r\n( 4 ) . طبقات القرّاء : 1 / 590 ؛ الدرر الكامنة : 3 / 159 .\r\n( 5 ) . از بعضى كتب تذكره و شرح حال علماى حديث برمىآيد كه نامبرده ملقب به شهاب الدين بوده است .\r\n","page_name":" 257 ","page_number":257},
  {"content":"\r\n\r\nعده‌اى از اعلام و بزرگان به مدح او پرداخته و تأليفات و مقامات و كراماتش را ستوده‌اند و مير حامد حسين هندى نيز شرح حالش را در عبقات آورده است . « 1 » نامبرده حديث غدير را در كتاب خود مودّة القربى به طرق متعدد روايت كرده كه برخى از آنها در صفحات پيشين گذشت « 2 » ، و روايت او در باب نزول آيهء تبليغ در شأن على عليه السّلام و در داستان تهنيت خواهد آمد .\r\n273 - حافظ شمس الدّين ابو بكر ، محمّد بن عبد اللّه بن احمد مقدسى حنبلى ، معروف به صامت ( م 789 ) .\r\nجزرى شرح حال او را ثبت نموده و از او با تعابير و القابى چون پيشواى برجستهء ما ، حافظ بزرگ و شمس الدّين ياد كرده ، سپس به ذكر بعضى از استادان او در قرائت و تأليفاتش پرداخته و نظم و نثر او را ستوده است . « 3 » ابن حجر شرح حال و اساتيد و اجازات او را درج كرده گويد : وى استادان بسيارى را درك كرده و به استماع حديث از ايشان پرداخته است . همواره در طلب احاديث كوشش روا داشته و بسيار حديث قرائت كرده است . مبانى و اسناد را به خوبى به دست آورده و از اين راه سود فراوانى عايد طالبان حديث نموده است . اين عالم ذو فنون با تحمّل رنج و مشقت بسيار روزگارى به كار حديث و نقل آن اشتغال ورزيد تا سرانجام در صالحيّه وفات يافت . نامبرده در راه كسب كمال به مدارج عالى نايل آمد تا آنجا كه بر اقران خود برترى يافت و عهده‌دار امر فتوا و تدريس شد و در عين حال ، بسيار جوانمرد و بزرگوار بود . « 4 » جزرى حديث احتجاج و استدلال صديقهء طاهره عليها السّلام را به حديث غدير در اسنى المطالب از او روايت كرده كه بعدا خواهد آمد .\r\n274 - سعد الدين مسعود بن عمر بن عبد اللّه هروى تفتازانى شافعى ( م 791 ) كه در سن قريب به هشتاد سالگى وفات يافت .\r\nابن حجر پس از آنكه شرح حال او را ثبت كرده و تأليفات او را برشمرده است ، گويد :\r\n\r\n\r\n","description":"","footnote":"\r\n( 1 ) . ر ك : عبقات الانوار : 1 / 241 - 244 .\r\n( 2 ) . ر ك : الغدير ( متن عربى / چ 5 ) : 1 / 22 ، 57 ، 58 .\r\n( 3 ) . طبقات القرّاء : 2 / 174 .\r\n( 4 ) . الدرر الكامنة : 3 / 465 .\r\n","page_name":" 258 ","page_number":258},
  {"content":"\r\n\r\nجز آنچه ذكر شد ، وى تصنيفات ديگرى نيز در انواع علوم دارد كه حديث شناسان در به دست آوردن آنها و اعتنا بدانها با يكديگر رقابت مىكردند . مقام نامبرده در علم و معرفت بدان پايه رسيد كه شناخت رموز بلاغت و علم معقول در شرق و حتّى در ساير مناطق و بلاد به او منتهى مىشد . وى را در اين علوم همانند و نظيرى نبود . « 1 » سيوطى نيز او را ستوده و تأليفاتش را برشمرده است . « 2 » لفظ حديث او به نقل از كتابش شرح المقاصد قبلا از نظر گذشت . « 3 »\r\n\r\nقرن نهم\r\n275 - حافظ علىّ بن ابى بكر بن سليمان ، ابو الحسن هيثمى قاهرى شافعى كه در سال 735 متولد شده و به سال 807 وفات يافته است .\r\nسخاوى شرح حال او را ثبت كرده و استادانش را نام برده و تأليفاتش را برشمرده و او را بسيار ستوده است ، و از قول تقى فاسى نقل كرده كه گفت : وى در حفظ متن احاديث و اخبار سعى بليغ داشت و عالمى نيكو و درستكار بود . « 4 » اقفهسى « 5 » گويد : او پيشوايى عالم و حافظ و زاهد و متواضع و مهربان و پارسا و پرهيزكار بود و . . . همگان بر ديندارى و زهد و ورع و ساير ملكات اخلاقى او اتفاق نظر داشتند و از او به نيكى ياد مىكردند . عبد الحىّ حنبلى از او نام برده و او را ستوده و استادان و تأليفاتش را ذكر كرده است . « 6 » نامبرده حديث غدير را در كتاب بزرگ خود مجمع الزوايد به طرق بسيار روايت نموده كه جز يك طريق بقيهء طرق او صحيح است . برخى از روايات به طرق او در صفحات پيشين از نظر گذشت « 7 » و حديث او در باب مناشده به لفظ زاذان و زياد و زيد بن ارقم و أبو طفيل و همچنين در باب ركبان به طريق صحيح كه رجال آن همگى ثقه هستند ، خواهد آمد .\r\n\r\n\r\n","description":"","footnote":"\r\n( 1 ) . الدرر الكامنة : 4 / 350 .\r\n( 2 ) . بغية الوعاة : 391 .\r\n( 3 ) . ر ك : الغدير ( متن عربى / چ 5 ) : 1 / 8 .\r\n( 4 ) . ر ك : الضوء اللامع : 5 / 200 - 203 .\r\n( 5 ) . ابو الخير محمد بن محمد زبيرى مصرى شافعى ( م 843 ) .\r\n( 6 ) . شذرات الذهب : 7 / 70 .\r\n( 7 ) . ر ك : الغدير ( متن عربى / چ 5 ) : 1 / 22 ، 25 ، 27 ، 33 ، 34 ، 41 ، 43 ، 45 ، 51 ، 53 ، 54 ، 56 ، 59 .\r\n","page_name":" 259 ","page_number":259},
  {"content":"\r\n\r\n276 - حافظ ولى الدّين عبد الرحمن بن محمّد ، مشهور به ابن خلدون حضرمى اشبيلى مالكى كه در سال 732 متولد شده و به سال 808 وفات يافته و صاحب تاريخ مشهور است .\r\nسخاوى در شرح حال او بسط كلام داده و استادان او را در علوم متنوّع معقول و منقول ذكر كرده و تأليفات او را برشمرده و او و آثارش را ستوده است . « 1 » نامبرده در مقدّمهء تاريخش در بيان نصّ بر امامت نزد اماميّه گويد : اين موضوع هم آشكار است و هم پنهان . آشكار آن است كه رسول خدا فرمود : هركه من مولاى اويم ، على مولاى اوست . سپس گويد : گفته‌اند كه اين ولايت بر احدى جز على منطبق نيست و به همين جهت ، عمر گفت : اى على ، تو مولاى هرمرد و زن مؤمن شدى . آنگاه به مناقشهء در مفاد آن اشاره كرده است . « 2 »\r\n277 - سيد شريف جرجانى علىّ بن محمّد بن على ، ابو الحسن حسينى حنفى ( م 816 ) كه در شيراز وفات يافته است .\r\nسخاوى شرح حالش را ثبت كرده و او را ستوده و گفته است : عفيف جرهى در مشيخه‌اش به توصيف او پرداخته و از او با تعابيرى چون استاد علّامه ، يگانهء روزگار ، سلطان علما و افتخار مفسّران بزرگ ياد كرده است ، سپس با ستودن او و برشمردن آثارش سخن را به پايان مىبرد . « 3 » أبو الحسنات در شرح حال او و ذكر استادان و تأليفاتش و بالاخره در ستايش او بسط كلام داده است . « 4 » نامبرده حديث غدير را در شرح المواقف روايت كرده كه قبلا ذكر شد . « 5 »\r\n278 - محمّد بن محمّد بن محمود حافظى بخارى ، معروف به خواجه پارسا كه در سال 756 متولد شده و به سال 822 وفات يافته است .\r\nسخاوى شرح حال او را ثبت كرده « 6 » و ابو الحسنات او را نام برده گويد : وى بر علماى\r\n\r\n\r\n","description":"","footnote":"\r\n( 1 ) . ر ك : الضوء اللامع : 4 / 145 - 149 .\r\n( 2 ) . مقدمة ابن خلدون 138 .\r\n( 3 ) . ر ك : الضوء اللامع : 5 / 328 - 330 .\r\n( 4 ) . ر ك : الفوايد البهية 125 - 134 .\r\n( 5 ) . ر ك : الغدير ( متن عربى / چ 5 ) : 1 / 8 .\r\n( 6 ) . الضوء اللامع : 10 / 20 .\r\n","page_name":" 260 ","page_number":260},
  {"content":"\r\n\r\nعصرش احاديث بسيارى را قرائت كرد و از حيث مهارت در قرائت بر اقران خود برترى يافت و فروع و اصول را تحصيل نمود و در معقول و منقول تسلّط يافت و فقه را از ابو طاهر محمّد آموخت ، تا آنجا كه گويد : نامبرده داراى تصنيف‌هايى است ، از جمله كتاب الفصول الستّة و فصل الخطاب كه كتابى است لطيف و شريف و مشتمل بر حقايق علم لدنى و متضمن دقايق طريق نقشبندى . « 1 » طاشكبرىزاده هم شرح حال نامبرده را درج كرده است . « 2 » روايت او در حديث غدير به نقل از كتابش فصل الخطاب خواهد آمد .\r\n279 - ابو عبد اللّه ، محمّد بن خليفهء وشتانى مالكى ( م 827 يا 828 ) .\r\nروايت او در داستان احتجاج امير المؤمنين عليه السّلام به حديث غدير خم در روز جمل به نقل از شرحى كه نامبرده بر صحيح مسلم نگاشته ، خواهد آمد .\r\n280 - شمس الدين محمّد بن محمّد بن محمّد ، ابو الخير دمشقى مقرى شافعى ، معروف به ابن الجزرى ( م 833 ) .\r\nسخاوى پس از شرح حال كامل او و ذكر نام استادانش در فقه و اصول فقه و حديث و معانى و بيان گويد : عده‌اى از مشايخ به او اجازهء فتوا و تدريس و اقراء داده‌اند . سپس تصنيفات او را در علوم گوناگون برشمرده و آنها را ستوده و به ذكر كتاب اسنى المطالب فى مناقب على بن ابى طالب عليه السّلام او پرداخته است . « 3 » طاشكبرىزاده و ابو الحسنات شرح حال مفصلى از او را در آثار خود آورده‌اند . « 4 » نامبرده حديث غدير را به طرق مختلف در كتاب خود اسنى المطالب روايت كرده كه اشاره به بعضى از آنها در صفحات پيشين از نظر گذشت « 5 » و روايت او در احتجاج حضرت صديقه عليها السّلام به حديث غدير خواهد آمد .\r\n281 - تقى الدين احمد بن على بن عبد القادر حسينى قاهرى مقريزى « 6 » حنفى ( م 845 ) .\r\n\r\n\r\n","description":"","footnote":"\r\n( 1 ) . الفوايد البهية 199 .\r\n( 2 ) . الشقايق النعمانية : 1 / 286 .\r\n( 3 ) . ر ك : الضوء اللامع : 9 / 255 - 260 .\r\n( 4 ) . ر ك : الشقايق النعمانية : 1 / 39 - 49 ؛ الفوايد البهيّة 140 .\r\n( 5 ) . ر ك : الغدير ( متن عربى / چ 5 ) : 1 / 17 ، 18 ، 20 ، 22 ، 23 ، 25 ، 28 ، 29 ، 37 ، 40 ، 44 - 46 ، 49 ، 53 ، 56 ، 57 .\r\n( 6 ) . منسوب به قريه‌اى است در بعلبك كه به حارة المقارزة معروف است .\r\n","page_name":" 261 ","page_number":261},
  {"content":"\r\n\r\nسخاوى ضمن شرح حال مبسوط او گويد : نامبرده در فنون متعدد دست داشت و از فضايل اخلاقى برخوردار بود . به خط زيبا كتابت مىكرد و شعر نيز مىسرود و در اثر تحصيل و تكميل علوم فنون به طالبان علم سود مىرساند . مقام نيابت در حكم و داورى را احراز كرد و به صدور احكام پرداخت و چندين بار در قاهره متصدى امر حسبه گشت .\r\nو خطيب مسجد عمرو بود و امامت جماعت مسجد حاكم را بر عهده داشت و در جامع مؤيديّه قرائت حديث مىكرد . سپس تأليفات او را برشمرده و مورد ستايش قرار داده و گفته است : من دستخط او را به خط خود او ( مقريزى ) خواندم و دريافتم كه تصنيفات او از دويست مجلد بزرگ بيشتر بوده است . و تعداد استادانش به ششصد تن مىرسد . « 1 » حديث او در موضوع غدير خم قبلا از نظر گذشت « 2 » و در قضيّهء تهنيت نيز خواهد آمد .\r\n282 - قاضى شهاب الدين احمد بن شمس الدين عمر دولت آبادى ( م 849 ) .\r\nنامبرده صاحب الارشاد در نحو و هداية السعداء و البحر الموّاج در تفسير است .\r\nمير حامد حسين هندى شرح حال كامل و مفصلى از او را در عبقات آورده است . « 3 » لفظ او دربارهء مفاد حديث غدير خم و روايتش در نزول آيهء سأل سائل « 4 » پيرامون قضيهء غدير خواهد آمد .\r\n283 - حافظ احمد بن على بن محمّد ، ابو الفضل عسقلانى مصرى شافعى ، معروف به ابن حجر كه در سال 773 متولد شده و به سال 852 وفات يافته است .\r\nنامبرده صاحب كتابهاى الاصابة و تهذيب التهذيب است . سخاوى در شرح حال او بسط كلام داده و استادان و تأليفاتش را ذكر كرده و مورد ستايش قرار داده است و دربارهء او گويد : وى پيشواى پيشوايان است كه قدما به نيروى حفظ ، وثاقت ، امانت ، شناخت كامل ، ذهنى روشن ، هوش سرشار و وسعت دامنهء علم او در فنون گوناگون گواهى داده‌اند ، و استاد او عراقى نيز شهادت داده كه نامبرده داناترين اصحاب او به حديث\r\n\r\n\r\n","description":"","footnote":"\r\n( 1 ) . ر ك : الضوء اللامع : 2 / 21 - 25 .\r\n( 2 ) . ر ك : الغدير ( متن عربى / چ 5 ) : 1 / 20 .\r\n( 3 ) . ر ك : عبقات الانوار : 2 / 29 - 33 .\r\n( 4 ) . معارج 70 / 1 .\r\n","page_name":" 262 ","page_number":262},
  {"content":"\r\n\r\nاست . « 1 » تقى فاسى و برهان حلبى گفته‌اند : همانند او را نيافتيم . عبد الحى از او نام برده گويد : او در فقه و عربى تبحّر داشت و حافظ اسلام بود . سپس در ستايش او بسط سخن داده و از تأليفاتش به نيكى ياد كرده است . « 2 » حديث او در موضوع غدير در صفحات پيشين از نظر گذشت . « 3 » و در داستان مناشدهء رحبه و قضيّهء ركبان نيز خواهد آمد .\r\n284 - نور الدين على بن محمّد بن احمد غزّى مكّى مالكى ، معروف به ابن صبّاغ كه در 784 متولد شده و به سال 855 وفات يافته است .\r\nسخاوى از او به اجازه روايت كرده و شرح حال او را ثبت نموده و استادانش را در فقه و ديگر علوم نام برده است ، سپس گويد : وى داراى تأليفاتى است ، از جمله الفصول المهمّة لمعرفة الائمّة - با تصريح به اينكه امامان دوازده نفرند - و العبر فيمن شفّه النظر .\r\nصفورى در نزهة المجالس و شيخ احمد بن عبد القادر شافعى در ذخيرة المآل و شبلنجى در نور الابصار به نقل حديث از كتاب الفصول المهمّهء او پرداخته‌اند . « 4 » روايت او در باب غدير خم در صفحات پيشين از نظر گذشت « 5 » و در آيهء تبليغ و داستان تهنيت نيز خواهد آمد .\r\n285 - محمود بن احمد بن موسى بن احمد ، قاضى القضاة بدر الدين ، مشهور به عينى « 6 » حنفى كه در سال 762 در مصر متولد گرديده و به سال 855 وفات يافته است .\r\nسخاوى شرح حال او را ثبت كرده و استادانش را در فقه و اصول فقه و حديث و ادب ذكر نموده و تأليفات او را برشمرده و ستوده است ، سپس گويد : نامبرده حديث كرد و فتوا داد و تدريس نمود ، و تمام پيشوايان از هرمذهب و طبقه يكى پس از ديگرى به اخذ حديث از او پرداختند ، بويژه علماى طبقه سوم كه من خود يكى از آنان هستم و احاديثى را بر او قرائت كردم « 7 » ، ابن خطيب ناصرى در تاريخش از او نام برده و دربارهء او گويد : وى\r\n\r\n\r\n","description":"","footnote":"\r\n( 1 ) . ر ك : الضوء اللامع : 2 / 36 - 40 .\r\n( 2 ) . ر ك : شذرات الذهب : 7 / 270 - 273 .\r\n( 3 ) . ر ك : الغدير ( متن عربى / چ 5 ) : 1 / 14 ، 15 ، 21 ، 25 ، 28 ، 35 ، 38 ، 45 - 48 ، 53 - 55 ، 58 - 60 .\r\n( 4 ) . الضوء اللامع : 5 / 283 .\r\n( 5 ) . ر ك : الغدير ( متن عربى / چ 5 ) : 1 / 19 ، 26 ، 32 ، 43 ، 46 .\r\n( 6 ) . منسوب به عين تاب كه شهر بزرگى در سه منزلى حلب است .\r\n( 7 ) . ر ك : الضوء اللامع : 10 / 131 - 135 .\r\n","page_name":" 263 ","page_number":263},
  {"content":"\r\n\r\nپيشوايى عالم و فاضل است كه در علوم دستى توانا داشت و از شوكت و حشمت و جوانمردى و ديانت برخوردار بود . سيوطى شرح حال او را ذكر كرده و او را ستوده و استادان قرائت و تأليفات او را بيان نموده است و دربارهء او گويد : وى پيشوايى بسيار دانا و در ادب عربى چيره دستى تواناست . « 1 » ابو الحسنات هم از او به نيكى ياد كرده است . « 2 » حديث او پيش از اين گذشت « 3 » و لفظ آن در آيهء تبليغ نيز خواهد آمد .\r\n286 - نجم الدّين محمّد بن قاضى عبد اللّه بن عبد الرحمن اذرعى ( زرعى ) دمشقى شافعى ، معروف به ابن عجلون كه در سال 831 متولّد شده و به سال 876 وفات يافته است .\r\nسخاوى گويد : نامبرده پيشوايى علّامه ، متقن ، حجّت ، تيزفهم ، ديندار ، پاكدامن ، خردمند و برخوردار از حافظهء قوى است . سپس استادان قرائت او را در فقه و اصول فقه و حديث و تفسير و منطق و ادب عربى ذكر كرده و تصنيفات او را برشمرده است . « 4 » عبد الحىّ شرح حال او را ثبت كرده و دربارهء او گويد : او پيشوايى است علّامه كه از علماى عصر خود دانش آموخته و به حدى مهارت يافته است كه گروه بىشمارى از او اخذ حديث كرده‌اند . « 5 » شوكانى هم از او ياد كرده و به شرح حال او پرداخته است . « 6 » لفظ او در شعر ابو عبد اللّه شيبانى ضمن ذكر شعراى غدير خواهد آمد .\r\n287 - علاء الدّين علىّ بن محمّد قوشچى « 7 » ( م 879 ) .\r\nبدر الدّين در حواشى و تعليقاتى كه بر الفوائد البهيّة نوشته ، شرح حال و تأليفات او را بيان كرده و دربارهء او گفته است : نامبرده در علوم رياضى مهارت داشت . « 8 » كاتب چلبى در كشف الظنون از او به مولاى محقّق تعبير كرده و شرح تجريد او را ستوده است .\r\n\r\n\r\n","description":"","footnote":"\r\n( 1 ) . بغية الوعاة 386 .\r\n( 2 ) . الفوايد البهية 207 .\r\n( 3 ) . ر ك : الغدير ( متن عربى / چ 5 ) : 1 / 44 .\r\n( 4 ) . الضوء اللامع : 8 / 96 .\r\n( 5 ) . شذرات الذهب : 7 / 322 .\r\n( 6 ) . البدر الطالع : 2 / 197 .\r\n( 7 ) . قوش ، واژهء تركى است به معناى باز شكارى و قوشچى ، يعنى بازدار . پدر علاء الدين كه خادم الغ بيك پادشاه ماوراء النهر بوده و باز شكارى پادشاه را نگهدارى مىكرده ، به اين نام ملقب شده است .\r\n( 8 ) . الفوايد البهية 214 .\r\n","page_name":" 264 ","page_number":264},
  {"content":"\r\n\r\nطاشكبرىزاده شرح حال او را ثبت كرده و با تعبير مولاى فاضل او را ستوده است . « 1 » شوكانى هم شرح حال او را ثبت نموده است . « 2 » نامبرده حديث غدير را در شرح تجريد خود ذكر كرده ، چنان كه قبلا از نظر گذشت . « 3 »\r\n288 - عبد اللّه بن احمد بن محمّد ، مشهور به سيد اصيل الدّين حسينى ايجى شافعى ( م 883 ) كه مقيم مكّه بود .\r\nمورّخ بزرگ ، غياث الدين در تاريخ كبير حبيب السير شرح حال او را ثبت كرده و او را بسيار ستوده و دربارهء او گويد : نامبرده بر بزرگان و علماى جهان به سبب بزرگوارى و هوشيارى و پارسايى و ديندارى و ورع برترى و تفوّق يافته است . كتاب درج الدّرر فى سيرة سيّد البشر از اوست ، سخاوى او را نام برده گويد : وى از جمله دانشمندانى است كه در مكّه از من أخذ حديث نمودند ، علاوه بر مراتب ديندارى و فروتنى و قناعت و ادب و نيكوئى خط و ضبط و ساير ملكات و صفات نيك و پسنديده كه تمامى آنها در او جمع است . « 4 » نامبرده شرح حديث غدير را كه به لفظ براء بن عازب در داستان تهنيت روايت شده و خواهد آمد ، در كتاب خود درج الدّرر ذكر كرده و آن را از امور كلى واقع در حجة الوداع به شمار آورده است .\r\n289 - ابو عبد اللّه محمّد بن محمّد بن يوسف حسينى سنوسى تلمسانى ( م 895 ) .\r\nملالى شاگرد او كتابى جداگانه در احوال و سيره و فوايد او تأليف كرده و نام آن را المواهب القدسيّة فى المناقب السنوسيّة گذارده و به مدح و ثناى او پرداخته است . « 5 » داستان احتجاج امير المؤمنين عليه السّلام بر طلحه در روز جمل به حديث غدير خم به نقل از شرحى كه وى بر صحيح مسلم نوشته ، خواهد آمد .\r\n290 - ابو الخير ، فضل اللّه بن روزبهان بن فضل اللّه خنجى شيرازى شافعى ، معروف به خواجه ملّا .\r\n\r\n\r\n","description":"","footnote":"\r\n( 1 ) . ر ك : الشقايق النعمانية : 1 / 177 - 181 .\r\n( 2 ) . البدر الطالع 495 .\r\n( 3 ) . ر ك : الغدير ( متن عربى / چ 5 ) : 1 / 8 .\r\n( 4 ) . الضوء اللامع : 5 / 12 .\r\n( 5 ) . ر ك : معجم المطبوعات : 1 / 1058 .\r\n","page_name":" 265 ","page_number":265},
  {"content":"\r\n\r\nسخاوى شرح حال او و نام استادانش را ذكر كرده گويد : نامبرده در فنونى از ادب عربى و معانى و فقه و حديث و جز آنها بر ديگران برترى يافته و از فضايل اخلاقى و خصال نيكو برخوردار بوده است . من به سال 897 اطلاع يافتم كه وى در اثر بلاغت و نيك‌انديشى ، منشى ديوان سلطان يعقوب شد . « 1 » سخن او پيرامون سند حديث غدير به نقل از كتابش ابطال الباطل خواهد آمد .\r\n\r\nقرن دهم\r\n291 - كمال الدّين حسين بن معين الدّين يزدى ميبدى . « 2 »\r\nنامبرده شارح ديوان منسوب به امير المؤمنين عليه السّلام است و شرح مزبور را در سال 890 نوشته و كتابى ديگر نيز در حكمت و فلسفه به سال 897 در شيراز تأليف كرده است .\r\nهمو در شرح حديث غدير كتابى دارد كه در سال 908 آن را به رشتهء تحرير درآورده است . بنابراين ، تاريخ وفات او كه در بعضى از كتب تذكره و شرح حال به سال 870 قيد گرديده ، بىمورد است . تأليفاتش هم نمودار وسعت اطلاع و احاطهء علمى اوست .\r\nحديث او در موضوع غدير پيش از اين گذشت « 3 » و در داستان تهنيت و آيهء اكمال دين نيز خواهد آمد .\r\n292 - حافظ جلال الدّين عبد الرحمن بن كمال الدين مصرى سيوطى « 4 » شافعى ( م 911 ) .\r\nعبد الحىّ شرح حال او را ثبت كرده گويد : وى محقق برجسته و صاحب تأليفات عالى و سودمند است . آنگاه او را بسيار ستوده و تأليفاتش را برشمرده و دربارهء او چنين گفته است : نامبرده هفتاد و چند بار پيغمبر را در بيدارى ديده و از كرامت طى الارض نيز برخوردار بوده است ، چنان كه همسفر خود را از قرافه به مكّه برد و رفت و برگشت او با\r\n\r\n\r\n","description":"","footnote":"\r\n( 1 ) . الضوء اللامع : 6 / 171 .\r\n( 2 ) . منسوب به ميبد كه شهر بزرگى در ده فرسخى يزد است .\r\n( 3 ) . ر ك : الغدير ( متن عربى / چ 5 ) : 1 / 19 ، 32 .\r\n( 4 ) . منسوب به اسيوط كه شهرى در سمت غربى نيل از نواحى صعيد مصر است .\r\n","page_name":" 266 ","page_number":266},
  {"content":"\r\n\r\nبرداشتن چند گام انجام يافت . « 1 » ابن عيدروس هم او را نام برده و مورد ستايش قرار داده و بعضى از كرامات و تأليفات او را ذكر كرده است . « 2 » حديث او در داستان غدير در صفحات پيشين از نظر گذشت « 3 » و روايت او نيز در موضوع مناشدهء امير المؤمنين عليه السّلام در روز شورى و در رحبه به حديث غدير و در باب نزول آيهء تبليغ و آيهء اكمال دين دربارهء على عليه السّلام پيرامون واقعهء غدير خواهد آمد .\r\n293 - نور الدّين على بن عبد اللّه بن احمد حسنى مدنى سمهودى شافعى ( م 911 ) .\r\nعبد الحىّ شرح حال او را ثبت كرده گويد : نامبرده به مدينهء منوّره آمد و در آنجا سكونت گزيد و عالم و مفتى و مدرّس و مؤرّخ شافعى و پيشواى مورد احترام و حجّت صاحب فنون در مدينه بود . سپس استادان و تأليفات او را برشمرده و آنها را ستوده است . « 4 » ابن عيدروس او را نام برده و استادانش را ذكر كرده و تأليفاتش را برشمرده و مورد ستايش قرار داده است . « 5 » شوكانى هم شرح حال او را درج كرده است . « 6 » اشاره به حديث او در صفحات پيشين از نظر گذشت « 7 » و روايت او در احتجاج عمر بن عبد العزيز به حديث غدير و در داستان تهنيت خواهد آمد .\r\n294 - حافظ احمد بن محمّد بن ابى بكر ، ابو العباس قسطلانى مصرى شافعى ( م 926 ) .\r\nشوكانى شرح حال او را ثبت كرده و به ذكر نام استادانش پرداخته و تأليفاتش را برشمرده ، سپس گويد : نامبرده پيشوايى حافظ و متقن و جليل القدر و برخوردار از تقرير و تحرير نيكو و اشارات لطيف و عبارات رسا و حسن تأليف بود . او را زينت اهل زمان و برگزيدهء مردمان خوانده‌اند و از آثار اوست : المواهب اللّدنيّة فى المنح المحمّدية و شرح صحيح بخارى . « 8 » اين دو كتاب نزد راقم اين سطور موجود است . شوكانى نيز شرح حال او\r\n\r\n\r\n","description":"","footnote":"\r\n( 1 ) . ر ك : شذرات الذهب : 8 / 51 - 55 .\r\n( 2 ) . ر ك : النور السافر 54 - 57 .\r\n( 3 ) . ر ك : الغدير ( متن عربى / چ 5 ) : 1 / 15 ، 18 ، 20 ، 23 ، 25 ، 27 ، 28 ، 35 ، 41 ، 43 - 45 ، 52 - 54 ، 56 ، 59 .\r\n( 4 ) . شذرات الذهب : 8 / 50 .\r\n( 5 ) . ر ك : النور السافر 58 - 60 .\r\n( 6 ) . النور الطالع : 1 / 470 .\r\n( 7 ) . ر ك : الغدير ( متن عربى / چ 5 ) : 1 / 15 - 17 ، 22 ، 25 ، 29 ، 45 ، 46 ، 48 ، 54 .\r\n( 8 ) . ر ك : النور السافر 113 - 115 .\r\n","page_name":" 267 ","page_number":267},
  {"content":"\r\n\r\nرا ذكر كرده است . « 1 » لفظ او به نقل از المواهب اللّدنيّة در بحث پيرامون سند حديث غدير خواهد آمد .\r\n295 - سيّد عبد الوهاب بن محمّد رفيع الدّين احمد حسينى بخارى ( م 932 ) .\r\nشرح حال و ستايش و توصيف او از حيث علم و عمل در اخبار الاخيار شيخ عبد الحق دهلوى و تذكرة الابرار سيد محمّد « 2 » موجود است . روايت او به نقل از تفسيرش در نزول آيهء تبليغ دربارهء على عليه السّلام پيرامون واقعه غدير خواهد آمد .\r\n296 - حافظ عبد الرحمن بن على ، معروف به ابن الدبيع « 3 » ، ابو محمّد شيبانى شافعى كه در سال 866 متولد شده و به سال 944 وفات يافته است .\r\nابن عيدروس شرح حال او را درج كرده و او را بسيار ستوده و تأليفاتش را نام برده ، سپس گويد : نامبرده امام حافظ ، حجّت با اتقان ، شيخ الاسلام ، علّامهء دهر ، پيشواى دقيق و با تشخيص مرجع مردم ، راهنماى مؤمنان در حديث نبوى ، محقق توانا و استاد استادان ما بود . « 4 » شوكانى او را نام برده و استادانش را در فقه و حديث و تفسير و حساب و هندسه برشمرده و تأليفاتش را نيز ذكر كرده است . « 5 » وى حديث غدير را در كتاب تيسير خود آورده است . « 6 »\r\n297 - حافظ شهاب الدّين احمد بن محمّد بن على بن حجر هيثمى سعدى انصارى شافعى كه در سال 909 متولد شده و به سال 974 در مكّهء مكرمه وفات يافته است .\r\nابن عيدروس در شرح حال او بسط كلام داده و دربارهء او گويد : نامبرده شيخ الاسلام و اهل فتوا و تدريس است . در علم فقه دريايى را ماند كه با دلو جدّ و جهد نمىتوان از زلال تحقيق او بهره گرفت . بزرگان اهل معرفت همگى برآنند كه نامبرده امام الحرمين است و در فضايل اخلاقى شهرت بسزايى دارد . پيشوايى است كه پيشوايان به او اقتدا كرده‌اند . بزرگوارى است كه دلهاى مردم حجاز هماره متوجه به او بوده است . تصنيفات\r\n\r\n\r\n","description":"","footnote":"\r\n( 1 ) . النور الطالع : 1 / 102 .\r\n( 2 ) . ر ك : عبقات الانوار : 1 / 534 - 537 .\r\n( 3 ) . به لغت نوبى ، يعنى سفيد .\r\n( 4 ) . ر ك : النور السافر 212 - 221 .\r\n( 5 ) . البدر الطالع : 1 / 335 .\r\n( 6 ) . تيسير الوصول الى جامع الاصول : 3 / 271 .\r\n","page_name":" 268 ","page_number":268},
  {"content":"\r\n\r\nاو در زمان خود آيتى است كه معاصرانش از آوردن نظاير آنها ناتوانند . سپس استادان و تأليفاتش را برشمرده و آنها را ستوده است . « 1 » شوكانى نيز شرح حال او را آورده است . « 2 » حديث او دربارهء غدير پيش از اين گذشت « 3 » و تفصيل گفتار او پيرامون سند حديث غدير نيز خواهد آمد .\r\n298 - متّقى علىّ بن حسام الدّين بن قاضى عبد الملك قرشى هندى ( م 975 ) كه مقيم مكّه مشرّفه بوده و در همان جا وفات يافته است .\r\nصاحب كتاب گرانبها و بزرگ كنز العمّال است و ابن عيدروس شرح حال مفصل او را آورده گويد : وى از علماى عامل و از بندگان صالح خداوند بود و از جهت ورع و تقوا و كوشش در عبادت و ترك ماسوى اللّه مقام بزرگى را احراز كرد . مصنّفات بسيارى دارد و كردار و رفتار پسنديدهء او زبانزد مردم بوده است . در مناقب او آورده‌اند كه پيامبر در عالم خواب فرمود : او بزرگ‌ترين دانشمند روزگار خويش است . سپس مىافزايد : او را در حدود يكصد اثر مكتوب است و محاسن اخلاق و مناقب او به قدرى است كه علّامه عبد القادر بن احمد فاكهى مكّى كتابى در مناقب و فضايل او ترتيب داده و آن را القول النقىّ فى مناقب المتّقى ناميده و در آن سيره و روش پسنديدهء او و رياضت‌هاى توانفرسا و مجاهدت‌هاى حيرت‌انگيز او را بيان كرده است ، تا آنجا كه گويد : خلاصهء سخن آنكه وى از نيك‌مردان روزگار و سرآمد پارسايان و خاتمهء اهل ورع و از مفاخر هند است كه شهرت و بزرگوارىاش او را از هرثنا و ستايش بىنياز مىسازد . « 4 » حديث او در صفحات پيشين از نظر گذشت « 5 » و روايتش در موضوع مناشدهء رحبه به طرق مختلف نيز خواهد آمد .\r\n299 - شمس الدّين محمّد بن احمد « 6 » شربينى قاهرى شافعى ( م 977 ) .\r\n\r\n\r\n","description":"","footnote":"\r\n( 1 ) . ر ك : النور السافر 287 - 292 .\r\n( 2 ) . البدر الطالع : 1 / 109 .\r\n( 3 ) . ر ك : الغدير ( متن عربى / چ 5 ) : 1 / 27 .\r\n( 4 ) . ر ك : النور السافر 315 - 319 .\r\n( 5 ) . ر ك : الغدير ( متن عربى / چ 5 ) : 1 / 15 ، 18 ، 20 ، 22 ، 23 ، 25 ، 28 ، 41 ، 44 ، 48 ، 52 ، 55 ، 58 .\r\n( 6 ) . شذرات الذهب : 8 / 384 .\r\n","page_name":" 269 ","page_number":269},
  {"content":"\r\n\r\nصاحب دو تأليف بزرگ و مهم است : يكى تفسير السراج المنير كه در سال 968 تأليف و در چهار مجلّد چاپ شده و ديگرى الاقناع فى حلّ الفاظ ابى شجاع كه در دو مجلّد به چاپ رسيده است . همچنين هشت عنوان از تأليفات چاپ شدهء او در كتب تذكره و شرح احوال علماى حديث مذكور افتاده است . عبد الحىّ شرح حال او را ثبت كرده و به نقل از كتاب الكواكب السائرة گفته است : پيشواى دانشمند ، خطيبى شربينى از شيخ احمد برلسى و تنى چند از مشايخ اخذ حديث كرده است و مشايخش نيز ، به او اجازهء فتوا و تدريس دادند و وى در زمان حيات استادانش تدريس كرد و فتوا داد و خلق بيشمارى از وجود او منتفع شدند و مصريان همگى به صلاحيّت او اتّفاق نظر داشتند و او را به علم و عمل و زهد و ورع و عبادت بسيار توصيف كردند . سپس به ذكر بعضى از تأليفات او پرداخته و از تلاش بىوقفه‌اش در راه اصلاح سخن به ميان آورده و افزوده است : او آيتى از آيات الهى و حجّتى از حجج خداوند بر خلقش بود . « 1 » حديث نزول آيهء سأل سائل « 2 » دربارهء على عليه السّلام پيرامون واقعهء غدير خم به نقل از تفسير او خواهد آمد .\r\n300 - ضياء الدين ابو محمّد ، احمد بن محمّد وترى شافعى كه در دههء هشتم پس از سال 900 در مصر وفات يافت .\r\nنامبرده حديث ولايت را در كتاب روضهء خود به طور ارسال مسلّم ذكر كرده است . « 3 »\r\n301 - حافظ جمال الدين محمّد طاهر ، ملقّب به ملك المحدّثين هندى فتنّى « 4 » ( م 986 ) كه از شاگردان ابن حجر هيثمى و استاد على متّقى هندى بود .\r\nابن عيدروس شرح حال او را ثبت كرده و او را بسيار ستوده و جمعى از استادان او را برشمرده ، سپس گويد : وى آنچنان در علوم گوناگون تبحّر يافت و بر اقران خود برترى جست كه ديگر ديده نشد احدى از علماى گجرات در علم حديث به مرتبهء او رسيده باشد . « 5 » همچنين برخى از بزرگان گفته‌اند كه او را تصنيف‌هاى سودمندى است ، از جمله\r\n\r\n\r\n","description":"","footnote":"\r\n( 1 ) . شذرات الذهب : 8 / 384 .\r\n( 2 ) . معارج 70 / 1 .\r\n( 3 ) . روضة الناظرين 2 .\r\n( 4 ) . منسوب به فتن كه شهرى است از بلاد گجرات .\r\n( 5 ) . النور السافر 361 .\r\n","page_name":" 270 ","page_number":270},
  {"content":"\r\n\r\nكتاب مجمع بحار الانوار فى غرائب التنزيل و لطايف الاخبار . در حواشى الفوايد البهيّة نيز پس از شرح حال و ستايش وى آمده : كتابهاى مجمع البحار فى غريب الحديث ، المغنى فى ضبط اسماء الرجال « 1 » ، قانون الموضوعات فى ذكر الضعفاء و الوضّاعين و تذكرة الموضوعات فى الاحاديث الموضوعة از تأليفات سودمند و ارزندهء اوست . « 2 » عبد الحىّ در شذرات از او و استادانش نام برده گويد : وى عالمى عامل ، متبحر در علوم و موصوف به ورع بود و او را مصنّفاتى است كه مجمع بحار الانوار يكى از آنهاست . « 3 » نامبرده مطلبى را كه ابن اثير پيرامون حديث غدير خم در النهاية آورده ، در كتاب مجمع بحار الانوار ذكر كرده است .\r\n302 - ميرزا مخدوم بن عبد الباقى ( م 995 ) .\r\nنامبرده تواتر حديث غدير را در تأليفش نواقص الروافض ذكر كرده و قطعى بودن دلالت حديث مزبور را بر امامت امير المؤمنين عليه السّلام نفى نموده است .\r\n303 - شيخ عبد الرحمن بن عبد السّلام صفورى شافعى .\r\nنامبرده كتابى موسوم به نزهة المجالس دارد كه چندين بار در مصر چاپ شده است .\r\nروايت او در باب نزول آيهء سأل سائل « 4 » دربارهء على عليه السّلام به نقل از قرطبى خواهد آمد .\r\n304 - جمال الدين عطاء اللّه بن فضل اللّه حسينى شيرازى ( م 1000 ) .\r\nكتاب الاربعين فى مناقب امير المؤمنين و كتاب روضة الاحباب فى سيرة النبى و الآل و الاصحاب از اوست . كاتبى چلبى تفصيل فصول كتاب اخير الذكر او را ذكر كرده است . « 5 » حديث غدير از نامبرده قبلا از نظر گذشت « 6 » كه در اربعين خود به لفظ حذيفة بن اسيد « 7 » روايت كرده است و روايت او در باب نزول آيهء تبليغ دربارهء على عليه السّلام و در حديث ركبان و تصريح او به تواتر حديث در گفتارى پيرامون سند حديث غدير خواهد آمد .\r\n\r\n\r\n","description":"","footnote":"\r\n( 1 ) . اين كتاب در حاشيهء التقريب ابن حجر به سال 1290 در هند ، مطبعهء فاروقى دهلوى به چاپ رسيده است .\r\n( 2 ) . الفوايد البهيّة 164 .\r\n( 3 ) . شذرات الذهب : 8 / 410 .\r\n( 4 ) . معارج 70 / 1 .\r\n( 5 ) . كشف الظنون : 1 / 582 .\r\n( 6 ) . ر ك : الغدير ( متن عربى / چ 5 ) : 1 / 52 .\r\n( 7 ) . همان : 1 / 26 .\r\n","page_name":" 271 ","page_number":271},
  {"content":"\r\n\r\n\r\nقرن يازدهم\r\n305 - ملا على بن سلطان محمّد هروى ، معروف به قارى حنفى ( م 1014 ) كه مقيم مكّه بود و تأليفات بسيار گرانبهايى دارد .\r\nمحبّى شرح حال او را ذكر كرده گويد : وى از علماى عالى مقام و يگانه دوران بود و در تحقيق و تنقيح عبارات حديث مهارت داشت و شهرتش نيز او را از هرثنا و ستايش بىنياز مىسازد . در هرات متولد شد و به سوى مكه شتافت و در آنجا از استاد ابو الحسن بكرى اخذ حديث كرد . سپس مشايخ و استادان او را برشمرده گويد : نام او مشهور گشت و آوازهء او در بلاد منتشر گرديد . تأليفات ارزنده و سودمند بسيار از خود برجاى نهاد كه از جملهء آنهاست : شرح بر المشكاة در چندين مجلد به نام المرقاة كه بزرگ‌ترين و گرامىترين اثر اوست ، شرح الشفاء و شرح الشمائل . آنگاه پس از ياد كرد تأليفات و تاريخ وفات او گويد : چون خبر درگذشت او به علماى مصر رسيد ، همگى در جامع ازهر گرد آمدند و با جمع كثيرى بيش از چهارهزار تن بر او نماز گزاردند . « 1 » زركلى شرح حال او را ثبت كرده و تأليفات او را برشمرده است . « 2 » يوسف اليان سركيس نيز بيست مجلد از تأليفات چاپ شده او را ذكر كرده است . « 3 » نامبرده در المرقاة فى شرح المشكاة در شرح قول صاحب مشكاة گويد : احمد و ترمذى حديث غدير را روايت كرده‌اند ، و در الجامع آمده است : حديث مزبور را احمد و ابن ماجه از براء ، و احمد از بريده ، و ترمذى و نسائى و ضياء از زيد بن ارقم روايت نموده‌اند . آنگاه در شرح خود بر مشكاة مىنگارد : در اينكه مؤلف مشكاة روايت حديث از زيد بن ارقم را به احمد و ترمذى اسناد داده ، مسامحه‌اى غيرقابل انكار است . حديث غدير در روايت منسوب به احمد و نسائى و حاكم از بريده به لفظ من كنت وليّه فعلىّ وليّه ذكر شده ، و در امالى محاملى به روايت از ابن عباس چنين آمده است : علىّ بن ابى طالب مولى من كنت مولاه . روايت از او در گفتارى پيرامون سند حديث غدير خواهد آمد .\r\n\r\n\r\n","description":"","footnote":"\r\n( 1 ) . خلاصة الاثر : 4 / 185 .\r\n( 2 ) . الاعلام : 2 / 697 .\r\n( 3 ) . معجم المطبوعات : 1 / 1792 .\r\n","page_name":" 272 ","page_number":272},
  {"content":"\r\n\r\n306 - ابو العباس احمد چلبى بن يوسف بن احمد ، مشهور به ابن سنان قرمانى دمشقى ( م 1019 ) .\r\nنامبرده تاريخ مشهورى به نام اخبار الدول و آثار الاول دارد كه چندين بار به چاپ رسيده است . محبّى شرح حال او را ثبت كرده است . « 1 » حديث غدير از نامبرده پيش از اين گذشت . « 2 »\r\n307 - زين الدين عبد الرئوف بن تاج العارفين بن على حدّادى مناوى قاهرى شافعى ( م 1031 ) كه در سن هفتاد و نه سالگى وفات يافت .\r\nمحبّى در شرح حال او بسط سخن داده گويد : نامبرده پيشواى بزرگ ، حجّت صاحب نظر ، دانشمند برجسته . صاحب تصنيفات مشهور و بزرگوارترين انسان ديار خويش بود و در فضل و زهد و عبادت و ذكر و تسبيح و دعا و خضوع و خشوع و نيك‌نفسى و كمال‌جويى و صبر و صدق و عمل صالح همانند نداشت . در شبانه‌روز به يك نوبت غذا اكتفا مىكرد و از علوم و معارف گوناگون به مرتبه‌اى دست يافت كه احدى از علماى همزمانش را تاب برابرى با او نبود . سپس مشايخ و استادان او را در فقه و اصول و تفسير و حديث و ادب و طريقت و خلوت ذكر كرده و تأليفات بسيار او را برشمرده و به مدح و ثناى او پرداخته است . « 3 » مناوى حديث غدير را با عبارات من كنت مولاه فعلىّ مولاه ، من كنت وليّه فعلى وليّه و على مولى من كنت مولاه روايت كرده « 4 » ، و حديث او در باب نزول آيهء سأل سائل « 5 » در واقعهء غدير خم به نقل از كتابش فيض القدير فى شرح الجامع الصغير خواهد آمد ، چنان كه سخن او در صحّت حديث غدير ضمن گفتارى پيرامون سند حديث غدير نيز از نظر خواهد گذشت .\r\n308 - فقيه شيخ بن عبد اللّه بن شيخ بن عبد اللّه بن شيخ بن عبد اللّه عيدروس حسينى يمنى كه در سال 933 متولد شده و به سال 1041 وفات يافته است .\r\n\r\n\r\n","description":"","footnote":"\r\n( 1 ) . خلاصة الاثر : 1 / 209 .\r\n( 2 ) . ر ك : الغدير ( متن عربى / چ 5 ) : 1 / 27 .\r\n( 3 ) . خلاصة الاثر : 2 / 412 .\r\n( 4 ) . كنوز الحقايق 147 .\r\n( 5 ) . معارج 70 / 1 .\r\n","page_name":" 273 ","page_number":273},
  {"content":"\r\n\r\nمحبّى شرح حال او را ثبت كرده و او را با كلماتى چون استاد بزرگوار ، محدّث صوفى و فقيه صالح ستوده و مشايخ و استادان او را در قرائت حديث در يمن و حرمين و هند برشمرده است . آنگاه از كرامت او در بهبودى جراحت سلطان ابراهيم كه زمين‌گير شده بود ، ياد كرده گويد : سلطان مزبور كه نخست رافضى بود ، در اثر اين كرامت به مذهب اهل سنت و جماعت درآمد . « 1 » سيّد محمود قادرى مدنى در كتاب خود الصراط السّوى ضمن نقل از كتاب نامبرده موسوم به العقد النبوى و السرّ المصطفوى ، او را با القابى چون شيخ پيشوا ، فريادرس جوانمرد ، درياى حقايق و معارف ، سرور مورد وثوق و يگانهء بزرگوار ستوده است . روايت او در مورد نزول آيهء سأل سائل « 2 » پيرامون واقعهء غدير خم به نقل از كتاب العقد النبوى خواهد آمد .\r\n309 - محمود بن محمّد بن على شيخانى قادرى مدنى .\r\nوى مؤلّف كتاب الصراط السوى فى مناقب آل النبى و كتاب حيات الذاكرين است .\r\nروايت او در مورد نزول آيهء سأل سائل « 3 » پيرامون قضيهء غدير خم خواهد آمد .\r\n310 - نور الدين على بن ابراهيم بن احمد حلبى قاهرى شافعى ( م 1044 ) كه صاحب كتاب مشهور السيرة النبويّة است .\r\nمحبّى شرح حال او را ثبت كرده گويد : وى پيشواى بزرگوار ، شيخ و الا مقام ، علّامهء زمان ، كوه دانش ، درياى بردبارى ، دانشمند عالى مقدار و انسان فضيلت خواه بود ، كسى كه نقد عمر را در اندوختن علم نافع و نشر آن صرف كرد و سرانجام به مقام علمى شامخى دست يافت كه احدى بدان نايل نگشت . فضلا در مجلس درس او گرد مىآمدند و خردمندان و شخصيتهاى بزرگ به خدمت او مىشتافتند . محقّقى توانا و تيزفهم و دورانديش بود . در فتاوى كاوش مىنمود و در جمع ميان علم و عمل مىكوشيد و در درك حقايق جدّ و جهد فراوان مىكرد . آنچنان خيرخواه و سودمند بود كه طالبان علم و فضيلت از هرديارى به سوى او مىشتافتند . سپس به مدح و ثناى او پرداخته و استادان و\r\n\r\n\r\n","description":"","footnote":"\r\n( 1 ) . خلاصة الاثر : 2 / 235 .\r\n( 2 و 3 ) . معارج 70 / 1 .\r\n","page_name":" 274 ","page_number":274},
  {"content":"\r\n\r\nتأليفاتش را نام برده ارج نهاده است . « 1 » حديث غدير از او قبلا از نظر گذشت « 2 » و روايت او در مورد نزول آيهء سأل سائل « 3 » در اطراف واقعهء غدير و همچنين سخن او ضمن گفتارى پيرامون سند حديث غدير خم خواهد آمد .\r\n311 - شيخ احمد بن فضل بن محمّد باكثير مكى شافعى ( م 1047 ) .\r\nمحبى از او نام برده گويد : او از ادبا و فضلاى تواناى حجاز بود و در فضل و ادب مقامى ارجمند داشت . در علوم فلكى و معرفت آفاق جهان و عالم آفرينش چيره‌دست بود و در ميان بزرگان و اشراف مكّه منزلت و شهرت بسزايى داشت . كتاب حسن المآل فى مناقب الآل از آثار اوست كه آن را به نام : شريف ادريس ، امير مكّه تدوين كرد . سپس قصيده‌اى از او نقل مىكند كه بدان شريف حسنى ، علىّ بن بركات را مدح و ثنا گفته است . « 4 » روايت او در مورد نزول آيهء سأل سائل « 5 » در اطراف قضيهء غدير خم خواهد آمد و حديث غدير از او در صفحات پيشين مذكور افتاد . « 6 » نامبرده را نيز پيرامون صحّت حديث غدير و مفاد آن سخنى است كه ضمن گفتارى پيرامون حديث غدير خم خواهد آمد .\r\n312 - حسين بن امام منصور بالله قاسم بن محمّد بن على يمنى ( م 1050 ) .\r\nاو را تأليفى گرانبها و وزين است كه در دو مجلّد ضخيم در هند به چاپ رسيده و آن را به غاية السئول فى علم الاصول ناميده است و شرح آن هداية العقول نام دارد كه در سال 1049 از آن فراغت يافته است . محبّى شرح حال او را ثبت كرده و به نقل از قاضى حسينى مهلا گويد : وى پيشواى علوم مصطفوى است كه اهل تحقيق به مراتب تحقيق او اعتراف كرده و ارباب نظر دقّت نظر او را تصديق نموده‌اند و در سراسر يمن به دانشمندى عالىمقام مشهور بوده و از پدرش امام منصور اخذ حديث نموده است .\r\nسپس ديگر استادان او را ذكر كرده و كتاب غاية السئول و شرح آن هداية العقول را از جملهء تصانيف او به شمار آورده و از كتابى هم در آداب علماء و متعلّمين نام برده است و در\r\n\r\n\r\n","description":"","footnote":"\r\n( 1 ) . خلاصة الاثر : 3 / 122 .\r\n( 2 ) . ر ك : الغدير ( متن عربى / چ 5 ) : 1 / 27 .\r\n( 3 ) . معارج 70 / 1 .\r\n( 4 ) . خلاصة الاثر : 1 / 271 .\r\n( 5 ) . معارج 70 / 1 .\r\n( 6 ) . ر ك : الغدير ( متن عربى / چ 5 ) : 18 ، 47 ، 54 .\r\n","page_name":" 275 ","page_number":275},
  {"content":"\r\n\r\nادامه گويد : نامبرده كتاب مزبور را از جواهر العقدين سمهودى خلاصه كرده و قطعه‌اى از شعر او را به عنوان نمونه ذكر كرده است . « 1 » همو در كتاب خود هدايت العقول كه در نزد ما موجود است ، حديث غدير را به طرق بسيار ذكر كرده كه هرگاه جداگانه آن را تنظيم مىكرد ، خود رساله‌اى مستقل مىشد . سخن او نيز ضمن گفتارى پيرامون سند حديث غدير خم خواهد آمد .\r\n313 - قاضى القضات شيخ احمد بن محمّد بن عمر ، ملقّب به شهاب الدّين خفاجى مصرى حنفى ( م 1069 ) كه در حدود نود سال زيست .\r\nمحبّى پس از آنكه در شرح حال و ستايش او بسط كلام داده و استادان و تأليفات او را برشمرده و از تصدّىاش در امر قضاوت به دمشق سخن به ميان آورده و نمونه‌اى از شعر او را ذكر كرده است ، و دربارهء او چنين گويد : وى داراى تصنيف‌هاى حسّاس و مهم و يكى از شخصيتهايى است كه در احاطه و تخصص علمى شهرتى بسزا يافت و در عصر خود چونان ماه آسمان دانش و خورشيد افق نظم و نثر بوده بر اهل تأليف و ارباب تصنيف رياست و سرورى داشت و آوازهء بلندش در همه جا پيچيد و نام و شخصيت و اخبار او همچون ستارگان در سپهر دانش تابيدن گرفت . هركه را ديديم و از هركسى كه ملاقاتش كرده بود ، شنيديم ، همگى به يگانه بودن و برترى او در تقرير و تحرير و حسن انشاء معترف بودند . كسى در زمان او به جايگاه بلند علمىاش نرسيد . تأليفات او بسيار و در خور استفادهء عموم بود و در تمام بلاد منتشر گشت و از اين راه موفقيت و سعادت بزرگى نصيب او شد . « 2 » نامبرده در شرحى كه بر كتاب الشفاء ، تأليف قاضى عياض نوشته و در چهار مجلد به چاپ رسيده است ، حديث غدير را به نقل از قاضى عياض كه گفت :\r\nرسول خدا دربارهء على فرمود : من كنت مولاه فعلىّ مولاه اللهم وال من والاه و عاد من عاداه ، ذكر كرده گويد : پيامبر اين حديث را ضمن خطبه‌اى كه در غدير خم براى مردم ايراد كرد ، بيان فرمود . « 3 »\r\n\r\n\r\n","description":"","footnote":"\r\n( 1 ) . خلاصة الاثر : 2 / 104 .\r\n( 2 ) . همان : 1 / 331 - 343 .\r\n( 3 ) . نسيم الرياض ، خفاجى : 3 / 456 .\r\n","page_name":" 276 ","page_number":276},
  {"content":"\r\n\r\n314 - عبد الحقّ بن سيف الدّين دهلوى بخارى ( م 1052 ) .\r\nاز آثار اوست : اللمعات فى شرح المشكات ، رجال المشكات ، ترجمه فصل الخطاب ، جذب القلوب ، اخبار الاخيار و مدارج النبوّة . لفظ نامبرده در گفتارى پيرامون سند حديث غدير خواهد آمد .\r\n315 - محمّد بن محمّد مصرى .\r\nوى مؤلّف كتاب الدّرر العوال بحلّ الفاظ بدء المآل است و در آن ضمن يادكرد نام امير المؤمنين عليه السّلام گويد : در فضل او احاديث بسيار وارد شده كه حديث نبوى من كنت مولاه فعلىّ مولاه ، اللهم وال من والاه و عاد من عاداه از جملهء آنهاست .\r\n316 - محمّد محبوب العالم پسر صفى الدّين جعفر بدر العالم .\r\nنامبرده مؤلّف تفسير شاهى است . روايت او در باب نزول آيهء تبليغ دربارهء على عليه السّلام و نزول آيهء سأل سائل « 1 » پيرامون حديث غدير به نقل از تفسيرش خواهد آمد .\r\n\r\nقرن دوازدهم\r\n317 - سيد محمّد بن عبد الرسول بن عبد السيّد بن عبد الرسول حسينى شافعى برزنجى كه در سال 1040 متولّد شده و به سال 1103 وفات يافته است .\r\nمرادى شرح حال او را ثبت و استادان او را در قرائت ذكر كرده گويد : وى به همدان و بغداد و دمشق و قسطنطنيه و مصر مسافرت كرد و از علماى اين بلاد اخذ حديث نمود ، سپس در مدينهء منوّره متوطن گشت و از رؤساى آنجا محسوب شده كتاب النواقض للروافض از آثار اوست . « 2 » از ديگر تأليفات او كه مرادى آن را ذكر نكرده اثرى موسوم به كتاب فى نجاة ابوى النبى و عمّه ابى طالب است . دانشمند محترم ، زينى دحلان قسمت مربوط به نجات ابى طالب را از كتاب مزبور خلاصه كرده و آن را اسنى المطالب فى نجاة ابى طالب ناميده و در آغاز آن چنين عنوان كرده است : بر تأليف بزرگى آگاهى يافتم كه از علّامه بزرگوار ، مولانا سيّد محمّد بن رسول برزنجى درگذشته به سال يكهزار و يكصد\r\n\r\n\r\n","description":"","footnote":"\r\n( 1 ) . معارج 70 / 1 .\r\n( 2 ) . سلك الدرر : 4 / 65 .\r\n","page_name":" 277 ","page_number":277},
  {"content":"\r\n\r\nاست كه در نجات پدر و مادر پيامبر تأليف كرده و در پايان كتاب مزبور به بحث دربارهء نجات ابو طالب پرداخته و با اقامهء دليل بر اين امر و آوردن براهينى از كتاب و سنّت و اقوال علما نجات او را اثبات كرده است ، به طورى كه هركس در ادلّه و براهين نامبرده تأمّل و بررسى نمايد ، يقين به نجات ابو طالب براى او حاصل مىشود . وى با بيان معانى صحيح و ارائهء مطالب متقن ، در اثبات اين امر و ابطال نصوصى كه خلاف اين معنى را اقتضاء مىنمايد كوشيده و در اين زمينه راهى را پيموده است كه تاكنون احدى نتوانسته بر او سبقت گيرد . طريقه استدلال و برهان او به گونه‌اى است كه حتى منكران نجات ابو طالب را ملزم مىسازد كه دلايل او را بپذيرند . به هرحال ، او با برهان مخصوص خود ضمن ردّ دلايل مخالفان و رفع شبهات آنان ، بر نجات ابو طالب تأكيد مىورزد . البته ، نبايد از نظر دور داشت كه در بعضى از اين مباحث موضوعات دقيقى مطرح شده كه درك دقايق آن از هركسى ساخته نيست و فقط از عهدهء علماى بزرگ برمىآيد . همچنين بعضى از مباحث زايد بر اثبات مطلوب است كه بيشتر بر تقويت و تأييد موضوع دلالت دارد و من نيز براى روشن شدن مطلب مورد نظر خواستم مطالب مذكور را ملخص نمايم . لفظ نامبرده دربارهء غدير ضمن گفتارى پيرامون سند حديث غدير خواهد آمد .\r\n318 - برهان الدّين ابراهيم بن مرعى بن عطيهء شبرخيتى مصرى مالكى ( م 1106 ) .\r\nاز علماى نامى و فضلاى گرامى مصر است كه از شيخ اجهورى و شيخ يوسف فيشى علم فقه آموخته و در علوم حديث و نحو و جز آنها كتاب تأليف كرده است . كتاب الفتوحات الوهبيّة در شرح اربعين نووى كه در مصر به چاپ رسيده ، از اوست . وى عازم رفتن به رشيد بود كه در رود نيل غرق شد . نامبرده در كتاب الفتوحات الوهبيّة در حديث يازدهم نام امير المؤمنين عليه السّلام را كه مىبرد ، مىنگارد : او همان كسى است كه پيغمبر دربارهء او فرمود : من كنت مولاه فعلىّ مولاه ، اللهم وال من والاه و عاد من عاداه .\r\n319 - ضياء الدّين صالح بن مهدى بن علىّ بن عبد اللّه مقبلى « 1 » صنعانى مكّى كه در سال 1047 متولد شده و به سال 1108 در مكّه وفات يافته است .\r\n\r\n\r\n","description":"","footnote":"\r\n( 1 ) . مقبل قريه‌اى است از توابع كوكبان در كشور يمن .\r\n","page_name":" 278 ","page_number":278},
  {"content":"\r\n\r\nشوكانى شرح حال او را ثبت كرده گويد : وى كسى است كه در جميع علوم اسلامى تسلّط و تبحّر يافته و اصول فقه و حديث و عربيّت و معانى و بيان و تفسير را مورد مطالعه و بررسى قرار داده و در تمامى آنها تفوق و برترى احراز كرده است . او تأليفاتى دارد كه مورد پسند و علاقهء علماست و به مطالب آنها احتجاج و استدلال مىنمايند و بىگمان وى در خور چنين مقامى است . سپس تأليفات او را برشمرده كه كتاب الابحاث المسدّدة فى الفنون المتعدّدة از جملهء آنهاست . « 1 » لفظ نامبرده دربارهء غدير ضمن گفتارى پيرامون سند حديث غدير خواهد آمد .\r\n320 - ابراهيم بن محمّد بن محمّد كمال الدّين حنفى ، معروف به ابن حمزهء حرّانى دمشقى ( م 1120 ) .\r\nمرادى شرح حال او را ثبت كرده گويد : نامبرده دانشمندى بزرگوار ، پيشوايى مشهور و محدّثى نحوى است كه از احترام فراوان برخوردار بود و به فضايل بسيار شهرت داشت . وى محدّثى سرشناس ، عالمى بلندپايه و سيّدى شريف و داراى حسب و نسب بود كه در دمشق متولّد شد و در همانجا نشو و نما كرد . سپس استادان او را در اخذ حديث و روايت ذكر كرده گويد : از اجازه‌اى به خطّ خودش دريافتم كه مشايخ و اساتيدش هشتاد نفر بوده‌اند . آنگاه به ذكر تأليفات و سال وفات او پرداخته است . « 2 » نامبرده حديث غدير را در البيان و التعريف آورده و حديث او قبلا از نظر گذشت . « 3 »\r\n321 - ابو عبد اللّه ، محمّد بن عبد الباقى بن يوسف زرقانى مصرى مالكى كه در سال 1055 در مصر متولّد شده و به سال 1122 وفات يافته است .\r\nوى آخرين محدّث برجسته در ديار مصر است كه در علوم مختلف تبحّر داشت .\r\nمرادى شرح حال او را ثبت كرده و استادانش را نام برده و تأليفات گرانبهاى او را برشمرده است كه كتاب شرح المواهب اللدنيّة در هشت جلد ( چاپ بولاق ) و شرح الموطأ\r\n\r\n\r\n","description":"","footnote":"\r\n( 1 ) . ر ك : البدر الطالع : 1 / 288 - 292 .\r\n( 2 ) . ر ك : سلك الدرر : 1 / 22 - 24 .\r\n( 3 ) . ر ك : الغدير ( متن عربى / چ 5 ) : 1 / 35 ، 48 .\r\n","page_name":" 279 ","page_number":279},
  {"content":"\r\n\r\nدر چهار جلد ( چاپ مصر ) از جملهء آنهاست . « 1 » چلبى در كشف الظّنون از او با تعبير سرآمد دانشمندان و خاتم محدّثان ياد كرده و او را ستوده است . حديث او دربارهء غدير خم قبلا از نظر گذشت . « 2 » و روايتش در داستان تهنيت به لفظ سعد خواهد آمد . نامبرده را در صحت حديث مزبور و تواتر آن سخنى است كه ضمن گفتارى پيرامون سند حديث غدير خواهد آمد .\r\n322 - حسام الدّين بن محمّد با يزيد سهارنپورى .\r\nنامبرده صاحب كتاب مرافض الروافض است و در آن به نقل از براء بن عازب و زيد بن ارقم گويد : رسول خدا چون در غدير خم فرود آمد ، دست على را گرفت و فرمود : آيا شما نمىدانيد كه من بر مؤمنان از خودشان سزاوارترم ؟ گفتند : بلى . دوباره فرمود : آيا شما نمىدانيد كه من بر هرمؤمنى از خودش سزاوارترم ؟ گفتند بلى . سپس فرمود :\r\nبار خدايا هركس كه من مولاى اويم ، پس على مولاى اوست . خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد . عمر بعد از اين جريان على را ملاقات كرد و به او گفت : گوارا باد ترا اى پسر ابو طالب ، شب را به صبح آوردى و صبح را شام كردى ، در حالى كه مولاى هرمرد و زن مؤمن هستى . « 3 »\r\n323 - ميرزا محمّد بن معتمد خان بدخشى .\r\nنامبرده مؤلّف مفتاح النجا فى مناقب آل العبا و نزل الابرار بما صحّ من مناقب اهل البيت و الاطهار ( چاپ بمبئى ) بوده است . اين دو كتاب بر تسلّط كامل و احاطهء مؤلّف به علم حديث و فنون آن و تبحّر وى در مسانيد آن دلالت دارند . او حديث غدير را در دو كتاب مذكور به طرق بسيار روايت كرده كه در صفحات پيشين از نظر گذشت . « 4 » و روايت او نيز در حديث مناشدهء رحبه خواهد آمد . نامبرده را در صحت حديث مزبور سخنى است كه\r\n\r\n\r\n","description":"","footnote":"\r\n( 1 ) . سلك الدرر : 4 / 32 .\r\n( 2 ) . ر ك : الغدير ( متن عربى / چ 5 ) : 1 / 34 .\r\n( 3 ) . اين روايت را احمد بن حنبل نيز نقل كرده است .\r\n( 4 ) . ر ك : الغدير ( متن عربى / چ 5 ) : 1 / 15 ، 18 ، 20 ، 23 ، 25 ، 27 ، 29 ، 37 ، 42 ، 44 ، 52 ، 53 ، 55 ، 56 ، 58 ، 59 .\r\n","page_name":" 280 ","page_number":280},
  {"content":"\r\n\r\nضمن گفتارى پيرامون سند حديث غدير خواهد آمد .\r\n324 - محمّد صدر العالم .\r\nوى مؤلّف كتاب المعارج العلى فى مناقب المرتضى بوده و حديث غدير را به طرق متعدد در اين كتاب ذكر كرده است . بعضى از طرق او در صفحات پيشين از نظر گذشت « 1 » ، و در باب نزول آيهء سأل سائل « 2 » پيرامون حديث غدير و در حديث تهنيت خواهد آمد . نامبرده را در تواتر و صحت حديث مزبور سخنى است كه ضمن گفتارى پيرامون سند حديث غدير خواهد آمد .\r\n325 - حامد بن على بن ابراهيم بن عبد الرحيم حنفى دمشقى ، معروف به عمادى كه در سال 1103 در دمشق متولد شده و به سال 1171 وفات يافته است .\r\nمرادى شرح حال او را ثبت كرده گويد : نامبرده مفتى بزرگ حنفيّه در دمشق و فرزند مفتى بزرگ آنجاست ، كسى كه عالم بزرگوار ، فقيه عالىقدر ، فاضل دين‌شناس ، محقق توانا ، اديب وارسته و عارف كامل بود . سپس استادان و تأليفات گرانبهاى او را برشمرده كه كتاب الصلاة الفاخرة بالاحاديث المتواترة ( چاپ مصر ) از جملهء آنهاست . همچنين نمونه‌هايى از نظم و نثر او را ذكر كرده كه هردو نمودار احاطه و تسلّط او به علم و ادب است . « 3 » نامبرده حديث غدير را از طرق بسيار روايت نموده و آن را در كتاب خود الصلاة الفاخرة از احاديث متواتر به شمار آورده است . لفظ او ضمن گفتارى پيرامون سند حديث غدير خواهد آمد .\r\n326 - عبد العزيز ، ابو ولىّ اللّه ، احمد بن عبد الرحيم عمرى دهلوى ( م 1176 ) .\r\nنامبرده تأليفات بسيارى دارد و از آثار اوست : اجوبة المسائل الثلاث ، الانصاف فى بيان سبب الاختلاف ، تنوير العينين ، رسائل الدهلوى ، حجة اللّه البالغة فى اسرار الاحاديث و علل الاحكام ، شرح تراجم ابواب صحيح البخارى ، عقد الجيد فى الاجتهاد و التقليد ، فتح الخبير بما لا بدّ من حفظه فى علم التفسير ، الفوز الكبير مع فتح الخبير فى اصول التفسير ، القول الجميل فى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 24 ، 58 ، 59 .\r\n( 2 ) . معارج 70 / 1 .\r\n( 3 ) . سلك الدرر : 2 / 11 - 19 .\r\n","page_name":" 281 ","page_number":281},
  {"content":"\r\n\r\nالتصوّف ، قرة العينين و ازالة الخفاء نامبرده در قرة العينين به نقل از برّاء بن عازب و زيد بن ارقم چنين آورده است : رسول خدا چون در غدير خم فرود آمد ، دست على را گرفت و فرمود : آيا شما نمىدانيد كه من بر هرمؤمنى از خودش سزاوارترم ؟ گفتند : بلى . سپس فرمود : بار خدايا هركس كه من مولاى اويم ، على مولاى اوست . خدايا دوست بدار آن كس را كه او را دوست دارد و دشمن بدار آن‌كس را كه او را دشمن دارد . عمر بعد از اين جريان على را ملاقات كرد و به او گفت : گوارا باد ترا اى پسر ابى طالب ، شب را به صبح آوردى و صبح را شام كردى ، در حالى كه مولاى هرمرد و زن مؤمن هستى . « 1 » همو در كتاب ديگرش ازالة الخفاء روايتى از حديث غدير را كه حاكم با بررسى سند از زيد بن ارقم آورده ، به دو لفظ و به دو طريق كه قبلا ذكر شد « 2 » ، روايت كرده است .\r\n327 - محمّد بن سالم بن احمد مصرى حفنى « 3 » ، شمس الدّين شافعى كه در سال 1101 متولد شده و به سال 1181 وفات يافته است .\r\nنامبرده يكى از فقيهانى است كه با استفاده از محضر استادان صاحب نظر قاهره ، در علوم متنوع مهارت يافته است و مرادى على بن مبارك روجى شرح حال او را در آثار خود ثبت كرده‌اند . « 4 »\r\nاز آثار گرانبهاى اوست : انفس نفائس الدّرر كه در حاشيهء كتاب المنح المكّية چاپ شده ، حاشيه شرح العزيزى على الجامع الصغير و الثمرة البهيّة فى اسماء الصحابة البدريّة .\r\nنامبرده حديث غدير را در حاشية شرح العزيزى چاپى ذكر كرده است .\r\n328 - سيد محمّد بن اسماعيل بن صلاح ، امير يمانى صنعانى حسينى كه در سال 1059 متولد شده و به سال 1182 وفات يافته است .\r\nنامبرده يكى از شعراى غدير در قرن دوازدهم است . حديث او دربارهء غدير خم قبلا\r\n\r\n\r\n","description":"","footnote":"\r\n( 1 ) . اين روايت را احمد بن حنبل با بررسى سند نيز ذكر كرده است .\r\n( 2 ) . ر ك : الغدير ( متن عربى / چ 5 ) : 1 / 31 .\r\n( 3 ) . منسوب به حفنه از توابع بلبيس مصر است .\r\n( 4 ) . ر ك : سلك الدرر : 4 / 49 ؛ الخطط الجديدة : 10 / 74 .\r\n","page_name":" 282 ","page_number":282},
  {"content":"\r\n\r\nاز نظر گذشت « 1 » ، و روايتش در داستان تهنيت خواهد آمد . او را سخنى است كه ضمن گفتارى پيرامون سند حديث غدير ذكر خواهد شد .\r\n329 - شهاب الدّين احمد بن عبد القادر حفظى شافعى .\r\nنامبرده يكى از شعراى غدير در قرن دوازدهم است . لفظ او در گفتارى پيرامون سند حديث غدير خواهد آمد .\r\n\r\nقرن سيزدهم\r\n330 - ابو الفيض ، محمّد بن محمّد مرتضى حسينى زبيدى حنفى كه در سال 1145 متولد شده و به سال 1205 وفات يافته است .\r\nوى مؤلّف تاج العروس فى شرح القاموس يگانه مرجع در لغت است . جايگاه او در واسط عراق بوده در هند متولد شد و در زبيد از كشور يمن نشو و نما كرد و به طرف حجاز رهسپار گرديد و در مصر اقامت گزيد و در كسب علوم متنوّع شركت جست و در انواع فنون احاطه و تسلّط يافت و آوازهء فضلش در همه جا پيچيد . كتابهاى گرانبها و بسيار نفيس تأليف كرده كه اتّحاف السادة المتقين فى شرح احياء علوم الدين در ده جلد و اسانيد الصحاح الستّة از جملهء آنهاست . همچنين تعدادى از كتب و تأليفات او چاپ شده است .\r\nنامبرده در معانى مولى گويد : مولى و نيز ولىّ كسى است كه متولّى امر تو مىشود و هردو به يك معناست ، چنان كه در حديثى و ايما امرأة نكحت به غير اذن مولاها آمده و در حديثى ديگر به غير اذن وليها كه در هردو صورت معنى يكى است : هر زنى كه بدون اذن سرپرست خود زناشويى كند . ابن سلام از يونس روايت كرده كه مولى در دين همان ولىّ است ، چنان كه خداى تعالى فرمود :  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  « 2 » ، يعنى لا ولىّ لهم ؛ و از اين قبيل است حديث : من كنت مولاه ، يعنى من\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 36 .\r\n( 2 ) . محمّد 47 / 11 : اين براى آن است كه خدا مولا و سرپرست مؤمنان است و كافران را مولا و سرپرستى نباشد . ( و )\r\n","page_name":" 283 ","page_number":283},
  {"content":"\r\n\r\nكنت وليّه . شافعى گفته : اين واژه را مىتوان بر ولاى اسلام حمل كرد و به معناى ناصر نيز گرفت . جواهرى آن را نقل كرده و جملهء من كنت مولاه نيز به آن تفسير شده است . « 1 »\r\n331 - ابو العرفان ، شيخ محمّد بن على صبّان شافعى ( م 1206 ) .\r\nوى در مصر به دنيا آمد و نشو و نما كرد و تحت تعليمات علماى آن ديار فارغ التحصيل شد و به تحقيق ادامه داد تا در علوم عقلى و نقلى تخصص يافت و به تحقيق و دقت نظر مشهور گشت و آوازه‌اش در مصر و شام پيچيد . نامبرده تأليفات گرانبها و بسيارى دارد كه بالغ بر ده عنوان از آنها به چاپ رسيده ، از جمله : اسعاف الراغبين فى سيرة المصطفى و فضايل اهل بيته الطاهرين كه در سال 1185 تأليف شده است . وى در كتاب مزبور كه در حاشيهء نور الابصار چاپ شده ، گويد : رسول خدا در روز غدير خم فرمود : من كنت مولاه ، فعلىّ مولاه . اللهم وال من والاه و عاد من عاداه و احبّ من احبّه و ابغض من ابغضه و انصر من نصره و اخذل من خذله و ادر الحق معه حيث دار . « 2 » اين حديث را سى تن از صحابه از پيغمبر روايت كرده‌اند و بسيارى از طريق آن صحيح يا حسن است .\r\n332 - رشيد الدّين خان دهلوى .\r\nنامبرده در رسالهء خود موسوم به الفتح المبين فى فضايل اهل بيت سيّد المرسلين گويد :\r\nطبرانى با بررسى در سند از ابن عمر و ديگران روايت كرده كه رسول خدا در غدير خم فرمود : من كنت مولاه ، فعلى مولاه . اللهم وال من والاه و عاد من عاداه . « 3 »\r\n333 - مولوى محمّد مبين لكنهوى .\r\nنامبرده حديث غدير را در وسيلة النجاة از طريق حاكم به لفظ زيد بن ارقم و\r\n\r\n\r\n","description":"","footnote":"\r\n( 1 ) . روايت اين حديث مورد نظر ماست ، نه برداشت او از آن . تاج العروس : 10 / 399 .\r\n( 2 ) . نور الابصار 152 : هركس كه من مولاى او هستم ، على مولاى اوست . بارخدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، دوستدار دوستانش باش و با دشمنانش دشمنى ورز ، يارى كن كسى را كه او را يارى كند و خوار دار كسى را كه او را خوار دارد ، و او را در هرحال محور حق قرار ده .\r\n( 3 ) . ترجمهء اين حديث در ذيل شمارهء پيشين مذكور افتاد . ( و )\r\n","page_name":" 284 ","page_number":284},
  {"content":"\r\n\r\nابن عبّاس ؛ از طريق طبرانى به سند صحيح از ابو طفيل ، از حذيفة بن اسيد ؛ از طريق احمد از براء بن عازب و زيد بن ارقم ؛ از طريق ابن حبّان و حاكم از ابن عبّاس ؛ به طريق احمد و طبرانى از ابو أيّوب و گروهى از صحابه ، از على و زيد بن ارقم ؛ به نقل از المشكاة از براء بن عازب و زيد از طريق احمد و ترمذى و به نقل از صواعق ابن حجر به طور مرسل روايت كرده است .\r\n334 - مولى محمّد سالم بخارى دهلوى .\r\nنامبرده در رسالهء خود اصول الايمان حديثى را كه احمد از براء بن عازب و زيد بن ارقم روايت نموده ، ذكر كرده است كه قبلا از او نقل شده است . « 1 »\r\n335 - مولوى ولىّ اللّه لكنهوى .\r\nنامبرده در كتاب مرآت المؤمنين فى مناقب اهل بيت سيد المرسلين حديثى را كه ابن حجر در صواعق از طبرانى روايت كرده و حديثى را كه به روايت از عامر بن سعد و عايشه بنت سعد ، از سعد قبلا از نظر گذشت و حديثى را كه به نقل از خصايص نسائى در باب مناشدهء رحبه به لفظ زيد بن يثيع و ابو طفيل عامر خواهد آمد ، همه را ذكر كرده است .\r\nآنگاه سخن ابن حجر را در صحّت حديث غدير در كتاب مزبور آورده و قدح و نكوهش در صحّت آن را نامربوط و غيرقابل اعتنا دانسته است .\r\n336 - مولوى حيدرعلى فيض آبادى .\r\nنامبرده حديث غدير را در منتهى الكلام به نقل از احمد بن حنبل و ابن ماجه ذكر كرده است .\r\n337 - قاضى محمّد بن علىّ بن محمّد شوكانى صنعانى كه در سال 1173 « 2 » متولد شده و به سال 1250 وفات يافته است .\r\nنامبرده فقيهى متبحّر در علوم و آراسته به فضايل است كه تأليفات زيادى دارد و همهء\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 55 .\r\n( 2 ) . نامبرده تاريخ ولادت خود را در البدر الطالع به نقل از پدرش چنين نگاشته و ديگرى تاريخ وفات او را 1172 ضبط كرده است .\r\n","page_name":" 285 ","page_number":285},
  {"content":"\r\n\r\nآنها نيكو و پسنديده است . همو شرح حال كامل خود را به قلم خويش نگاشته و مشايخ و استادان خود را در حكمت و كلام و فقه و اصول فقه و حديث و معانى و بيان و علوم عربى ذكر كرده و رساله‌ها و نوشته‌هاى خود را بالغ بر يكصد كتاب برشمرده است . « 1 » نامبرده تأليفات ديگرى هم دارد كه ضمن برشمردن كتابهايش نامى از آنها به ميان نياورده است و كسى كه بر كتاب البدر الطالع او حاشيه نوشته ، استدراك نموده و از آثار ديگر او ياد كرده است . بسيارى از تأليفات او چاپ شده كه همه دلالت دارد بر تسلّط و احاطهء او به فنون و علوم شرعى برگرفته از كتاب و سنّت و آنچه مربوط به آن دو است از معرفت استادان حديث و مسانيد آنها . همچنين شرح حال او به قلم حسين بن محسن سبعى در مقدّمهء كتاب ديگرش موسوم به نيل الاوطار آمده و كتاب مزبور در هشت مجلّد در بولاق مصر به چاپ رسيده است . حديث او در نزول آيهء تبليغ دربارهء امير المؤمنين عليه السّلام پيرامون قضيهء غدير به نقل از تفسيرش فتح القدير خواهد آمد .\r\n338 - سيد محمود بن عبد اللّه حسينى آلوسى ، شهاب الدين ابو الثناء بغدادى شافعى كه در سال 1217 در كرخ متولد شده و به سال 1270 وفات يافته است .\r\nاو از نوابغ و دانشمندان بنام عراق است كه شهرتش در آفاق پيچيده ، و از مهارت انواع علوم و فنون برخوردار بوده است . نامبرده از يك خاندان مشهور عراقى است كه در علم و ادب سابقه‌اى درخشان داشته‌اند . وى نيز تأليفات بسيار و گرانبهاى قابل ملاحظه‌اى دارد . « 2 » حديث او در صفحات پيشين از نظر گذشت « 3 » ، و روايتش در نزول آيهء تبليغ در شأن امير المؤمنين عليه السّلام نيز خواهد آمد . او را در صحّت حديث غدير سخنى است كه ضمن گفتارى پيرامون سند حديث غدير خواهد آمد .\r\n339 - شيخ محمّد بن درويش حوت بيروتى شافعى ( م 1276 ) .\r\n\r\n\r\n","description":"","footnote":"\r\n( 1 ) . ر ك : البدر الطالع : 3 / 214 - 225 .\r\n( 2 ) . شرح حال او را مىتوان در اين كتابها از نظر گذراند : اعلام العراق 21 ؛ مشاهير العراق : 2 / 198 ؛ جلاء العينين 27 ، 28 .\r\n( 3 ) . ر ك : الغدير ( متن عربى / چ 5 ) : 1 / 20 ، 37 ، 44 ، 52 ، 53 .\r\n","page_name":" 286 ","page_number":286},
  {"content":"\r\n\r\nنامبرده در كتاب اسنى المطالب فى احاديث مختلفة المراتب ( چاپ بيروت ) گويد :\r\nحديث من كنت مولاه ، فعلىّ مولاه را احمد بن حنبل و صاحبان سنن جز ابو داود روايت كرده‌اند و همگى بر آن صحّه گذارده‌اند . اين حديث به لفظ من كنت وليّه فعلىّ وليّه نيز روايت شده است ، چنان كه احمد و نسائى و حاكم آن را روايت كرده‌اند و بر آن صحّه گذارده‌اند .\r\n340 - شيخ سليمان بن شيخ ابراهيم ، معروف به خواجه كلان فرزند شيخ محمّد معروف به بابا خواجهء حسينى بلخى قندوزى حنفى ( م 1293 ) « 1 » كه اهل بلخ بود و در قسطنطنيّه وفات يافت .\r\nنامبرده از دانشمندان بزرگ بود و در علم حديث و فنون آن دستى توانا داشت . از آثار اوست : اجمع الفوايد ، مشرق الاكوان و ينابيع المودّة كتاب اخير در نزد عموم معروف بوده و بارها در كشورهاى مختلف به طبع رسيده است . حديث او در صفحات پيشين از نظر گذشت . « 2 »\r\n341 - سيد احمد بن مصطفى قادين خانى .\r\nكتاب هداية المرتاب فى فضايل الاصحاب ( چاپ آستانه ) از آثار اوست . نامبرده شعر امير المؤمنين عليه السّلام را در موضوع غدير روايت كرده كه بعدا خواهد آمد .\r\n\r\nقرن چهاردهم\r\n342 - سيد احمد بن زينى بن احمد دحلان مكى شافعى كه به سال 1232 در مكّه متولّد شده و به سال 1304 در مدينهء منوّره وفات يافته است .\r\nنامبرده مفتى شافعيان در مكّهء مشرّفه و شيخ الاسلام آنجا و عالمى است توانا در علوم مختلف بوده و مورّخى چيره‌دست است . تأليفات بسيارى دارد كه بالغ بر بيست عنوان از آنها چاپ شده است . ابو بكر عثمان بن محمّد بكرى دمياطى كتابى جداگانه در\r\n\r\n\r\n","description":"","footnote":"\r\n( 1 ) . زركلى در الاعلام : 2 / 390 تاريخ وفات او را به سال 1270 ضبط كرده است .\r\n( 2 ) . ر ك : الغدير ( متن عربى / چ 5 ) : 1 / 18 ، 22 ، 24 ، 25 ، 45 ، 48 ، 53 ، 54 ، 57 .\r\n","page_name":" 287 ","page_number":287},
  {"content":"\r\n\r\nشرح حال او نوشته به نام نفحة الرحمن فى مناقب سيد احمد زينى دحلان كه در مصر به چاپ رسيده است . حديث او در موضوع تهنيت خواهد آمد .\r\n343 - شيخ يوسف بن اسماعيل نبهانى بيروتى .\r\nنامبرده رئيس محكمهء حقوق در بيروت و مؤلّف كتاب منتخب الصحيحين من كلام سيد الكونين بوده كه در سال 1329 در مصر چاپ شده است . سخنور بزرگى است و در علم و ادب تبحّرى خاص دارد . حدّاد از او با تعبير عالم عصر و استاد علّامه ياد كرده است . « 1 » در حديث و ادب تأليفات بسيار دارد كه در حدود پنجاه عنوان آنها در مصر و بيروت چاپ شده است . وى شرح حال خود را به قلم تواناى خويش نوشته و در يكى از آثارش ثبت كرده است . « 2 » حديث او در باب مناشدهء رحبه خواهد آمد .\r\n344 - سيد مؤمن بن حسن مؤمن شبلنجى . « 3 »\r\nنامبرده مؤلّف نور الابصار فى مناقب آل بيت النبى المختار است كه پنج بار يا بيشتر به چاپ رسيده است . او در آغاز آن شرح حال خود را ثبت و استادان خود را در علوم مختلف ذكر كرده و بعضى از تأليفات خود را برشمرده است . در حدود سال 1250 متولّد شده ، ولى از تاريخ وفات او اطلاعى بدست نيامده است . حديث او در باب نزول آيهء سأل سائل « 4 » پيرامون قضيهء غدير خواهد آمد .\r\n345 - شيخ محمّد عبده بن حسن خير اللّه مصرى ( م 1323 ) كه مفتى و علّامه بزرگوار ديار مصر بوده است .\r\nنامبرده در مراتب علمى بلند آوازه و در اصلاحات اجتماعى و سعى در مصالح امّت ثابت قدم بوده است . تاريخ اين خصوصيّات را براى او ثبت و ضبط كرده است . « 5 » به حديث او قبلا اشاره شده است « 6 » و روايتش نيز در نزول آيهء تبليغ دربارهء امير المؤمنين عليه السّلام\r\n\r\n\r\n","description":"","footnote":"\r\n( 1 ) . القول الفصل : 1 / 444 .\r\n( 2 ) . ر ك : الشرف المؤبّد 140 - 143 .\r\n( 3 ) . منسوب به شبلنجا كه قريه‌اى است از قراى مصر .\r\n( 4 ) . معارج 70 / 1 .\r\n( 5 ) . ر ك : مشاهير الشرق : 1 / 300 ؛ تاريخ الادب العربى 434 - 439 .\r\n( 6 ) . ر ك : الغدير ( متن عربى / چ 5 ) : 1 / 20 ، 44 .\r\n","page_name":" 288 ","page_number":288},
  {"content":"\r\n\r\nپيرامون قضيهء غدير خواهد آمد .\r\n346 - سيد عبد الحميد بن سيد محمود آلوسى بغدادى شافعى كه نابينا « 1 » بود و در سال 1232 متولّد و به سال 1324 وفات يافته است .\r\nنامبرده در بغداد پايتخت كشور عراق علّامه و اديب يگانه بوده و كتاب او موسوم به نثر اللئالى فى شرح نظم الامالى به چاپ رسيده است . وى حديث غدير را در كتاب مزبور از فضايل امير المؤمنين عليه السّلام به شمار آورده « 2 » و در مفاد آن و مسلّم بودن صدور آن از مصدر وحى الهى سخن گفته است . « 3 » همچنين محلّ غدير خم را تعيين نموده و به حديث غدير نيز اشاره كرده است . « 4 »\r\n347 - شيخ محمّد حبيب اللّه بن عبد اللّه يوسفى مدنى شنقيطى .\r\nنامبرده سخنور و محدّث دانشمند مصر بود و كتابهاى اكمال المنّة باتّصال سند المصافحة المدخلة للجنّة ، ايقاظ الاعلام لوجوب اتّباع رسم مصحف الامام ، ثبت الشيخ الامير الكبير و الخلاصة النافعة از آثار اوست . وى در دنبالهء كتاب اخير الذكر ارجوزه‌اى به نام النصايح الدينيّة دارد و تمام اين كتابها در حدود سال 1345 به چاپ رسيده است . همو در كتاب خود كفاية الطالب لمناقب على بن ابى طالب عليه السّلام اين احاديث را آورده است : حديثى را كه ترمذى از ابو سريحه يا زيد با بررسى در سند روايت كرده است ؛ حديثى را كه ابن سمّان از براء بن عازب ، و احمد از زيد در مسندش ، و از عمر در مناقبش با بررسى در سند روايت نموده‌اند ؛ حديث مناشده در رحبه را از طريق ابو حاتم و نيز از طريق احمد ، از سعيد بن وهب ؛ حديث ركبان را از طريق احمد و بغوى و حديث غدير را كه ابن عبد البرّ در استيعاب از بريده و ابو هريره و جابر و براء و زيد روايت كرده است . « 5 »\r\n348 - قاضى بهلول بهجت شافعى ، قاضى زنكه زور .\r\n\r\n\r\n","description":"","footnote":"\r\n( 1 ) . نامبرده هنوز عمرش به يكسال نرسيده بود كه در اثر آبله هردو چشمش نابينا شد .\r\n( 2 ) . نثر اللئالى فى شرح نظم الامالى 166 .\r\n( 3 ) . همان 170 .\r\n( 4 ) . همان 172 .\r\n( 5 ) . ر ك : كفاية الطالب لمناقب على بن ابى طالب ( چاپ مصر ) 28 - 30 .\r\n","page_name":" 289 ","page_number":289},
  {"content":"\r\n\r\nنامبرده مؤلّف تاريخ آل محمّد به زبان تركى است كه آن را اديب دانشمند ، ميرزا مهدى تبريزى به فارسى و فاضل بزرگوار ، شيخ ميرزا على قمشه‌اى به عربى ترجمه كرده‌اند . اين كتاب از آثار برجستهء اين عصر است و نمودارى از تبحّر مؤلّفش در حديث و تاريخ ، و اطلاع مبسوط او از مباحث دينى . از تأليفات اوست : مائة يوم در واقعهء صفّين كه جنبهء روايى دارد ، الارشاد الحمزوى ، حجر بن عدى كه منظوم است ، الحقوق الارثية و آثار آذربايجان كه كتابى ادبى ، تاريخى و جغرافيايى است . اشاره به طرقى كه قاضى براى حديث غدير ذكر كرده ، در صفحات پيشين گذشت . « 1 »\r\n349 - نويسندهء شهير ، عبد المسيح انطاكى مصرى .\r\nنامبرده يكى از شعراى غدير در قرن چهاردهم است كه شعر و شرح حال او در جاى خود خواهد آمد .\r\n350 - دكتر احمد فريد رفاعى .\r\nنامبرده در حاشيهء معجم الادباء دو بيت از امير المؤمنين عليه السّلام را دربارهء غدير ذكر كرده است . « 2 »\r\n351 - استاد احمد زكى عدوى مصرى ، سرپرست بخش تصحيح كتابخانهء مصر .\r\nنامبرده با نگارش حواشى و تعليقاتى بر كتب متعدد ، آثار گرانبها و جاودانى از خود بر جاى گذارده و در حاشيهء چاپ اخير الاغانى داستان غدير را ذكر كرده است . « 3 »\r\n352 - استاد احمد نسيم مصرى ، عضو بخش ادبى در كتابخانهء مصر .\r\nنامبرده داستان غدير را در حاشيه ديوان مهيار ذكر كرده است . « 4 »\r\n353 - استاد حسين على اعظمى بغدادى ، مدير دانشكدهء حقوق در بغداد .\r\nنامبرده يكى از شعراى غدير در قرن چهاردهم است كه شعر و شرح حال او در جاى خود خواهد آمد . وى به راقم اين سطور خبر داد كه كتابى دربارهء امام امير المؤمنين عليه السّلام\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 16 ، 20 ، 22 ، 24 ، 27 ، 29 ، 38 ، 45 ، 49 ، 54 ، 60 .\r\n( 2 ) . ر ك : معجم الادباء : 14 / 48 .\r\n( 3 ) . الاغانى : 7 / 363 .\r\n( 4 ) . ديوان مهيار الديلمى : 3 / 182 .\r\n","page_name":" 290 ","page_number":290},
  {"content":"\r\n\r\nتأليف كرده و در آن نيز به ذكر حديث غدير پرداخته است .\r\n354 - سيد على جلال الدّين حسينى مصرى .\r\nنامبرده سخنورى چيره‌دست و اديب و شاعرى تواناست . ديوان او موسوم به حديث النفس و كتاب الحسين او در دو جلد در قاهره به چاپ رسيده است . وى حديث ولايت را در كتاب مزبور ذكر كرده است . « 1 »\r\n355 - استاد محمّد محمود رافعى مصرى .\r\nشرح او بر هاشميّات كميت كه چندين بار در مصر چاپ شده ، نمودارى از تبحّر او در تاريخ و ادب است . نامبرده در شرح اين بيت كميت :\r\n و يوم الدوح دوح غدير خمّ * أبان له الولاية لو أطيعا \r\nگويد : دوح : درخت بزرگى است و واحد آن دوحة است . غدير خم : موضعى است بين مكّه و مدينه . أبان : آشكار كرد . رسول خدا فرمود : هركه من مولاى اويم ، على مولاى اوست . خدايا دوستدارش را دوست بدار و دشمنش را دشمن باش ، و يارى كننده‌اش را يارى رسان و خوار دارنده‌اش را خوار گردان . بعد از گفتار پيمبر ، عمر گفت : خوشا به حال تو يا على ، صبح كردى در حالى كه مولاى هرمرد و زن مؤمن هستى . « 2 »\r\n356 - استاد محمّد شاكر خيّاط نابلسى ازهرى مصرى .\r\nنامبرده شارح هاشميّات كميت است كه به سال 1321 در مصر چاپ شد . وى در شرح قول كميت :\r\n و يوم الدوح دوح غدير خم * أبان له الولاية لو أطيعا \r\nگويد : غدير خم موضعى است در جحفه بين مكّه و مدينه كه پيامبر اكرم در آنجا از ولايت على پرده برداشت . امام احمد از ابو طفيل روايت كرده كه گفت : على در سال سى و پنجم مردم را در ميدان وسيع كوفه [ رحبه 
  ] جمع كرد ، سپس به آنها گفت : شما را به خدا قسم مىدهم ، هرمرد مسلمانى كه در روز غدير خم سخنان رسول خدا را شنيده است ، برخيزد . سى تن از مردم برخاستند و شهادت دادند كه رسول خدا فرمود : هركه من\r\n\r\n\r\n","description":"","footnote":"\r\n( 1 ) . الحسين : 1 / 132 .\r\n( 2 ) . شرح هاشميّات الكميت ، رافعى 81 .\r\n","page_name":" 291 ","page_number":291},
  {"content":"\r\n\r\nمولاى اويم ، على مولاى اوست . خدايا دوست بدار آن‌كس را كه او را دوست دارد و دشمن بدار آن‌كس كه او را دشمن دارد . « 1 »\r\n357 - استاد عبد الفتاح عبد المقصود مصرى ، صاحب كتاب الامام على در چهار مجلّد .\r\nنامبرده در تقريظى كه بر اين كتاب ، نوشته ، به حديث غدير خم اشاره كرده است . « 2 »\r\n358 - استاد شيخ محمّد سعيد دحدوح ، امام جماعت در حلب .\r\nنامبرده در نامه‌اى كه به علّامه شيخ محمّد حسين مظفرى نوشته ، داستان غدير را در آن درج كرده است . « 3 »\r\n359 - استاد صفا خلوصى ، مقيم لندن و مدرّس دانشگاه .\r\nنامبرده داستان غدير را در نامه‌اى كه به راقم اين سطور نوشته ، قطعى تلقى كرده است . « 4 »\r\n360 - حافظ مجتهد ، ناصر سنّت ، ابو الفيض ، شهاب الدين احمد بن محمّد بن صدّيق ، صاحب تأليفات گرانبها .\r\nنامبرده داستان غدير را در كتاب مهم و ارجمندش تشنيف الآذان به نقل از جمع كثيرى از حفاظ به اسنادشان از پنجاه و پنج تن از صحابه ذكر كرده كه نامهايشان از اين قرار است :\r\nعلى امير المؤمنين عليه السّلام ، امام حسن بن على عليه السّلام ، امام حسين بن على عليه السّلام ، عبد اللّه بن عبّاس ، براء بن عازب ، زيد بن ارقم ، بريده ، ابو ايّوب ، حذيفة بن اسيد ، سعد بن ابى وقاص ، انس بن مالك ، ابو سعيد خدرى ، جابر بن عبد اللّه ، عمرو بن ذى مرّ ، عبد اللّه بن عمر ، مالك بن حويرث ، حبشى بن جناده ، جرير بن عبد اللّه بجلى ، عماره ، عمّار بن ياسر ، رياح بن حارث ، عمر بن خطّاب ، نبيط بن شريط ، سمرة بن جندب ، ابو ليلى ، جندب انصارى ، حبيب بن بديل ، قيس بن ثابت ، زيد بن شرحبيل ، عباس بن عبد المطلّب ، عبد اللّه بن جعفر ، سلمة بن اكوع ، زيد بن ابى ثابت ، ابوذر غفارى ، سلمان فارسى ، يعلى بن مرّه ،\r\n\r\n\r\n","description":"","footnote":"\r\n( 1 ) . شرح هاشميّات الكميت ، خيّاط 60 .\r\n( 2 ) . ر ك : الغدير ( متن عربى / چ 5 ) : 6 / ه - ح از مقدّمه .\r\n( 3 ) . همان : 8 / ى - يد از مقدّمه .\r\n( 4 ) . همان : 5 / و از مقدّمه .\r\n","page_name":" 292 ","page_number":292},
  {"content":"\r\n\r\nخزيمة بن ثابت ، سهل بن حنيف ، ابو رافع ، زيد بن حارثه ، جابر بن سمره ، ضمرهء اسلمى ، عبد اللّه بن ابى اوفى ، عبد اللّه بن بسر مازنى ، عبد الرحمن بن يعمر ديلمى ، ابو طفيل عامر ، سعد بن جناده ، عامر بن عميره ، حبّهء عرنى - ابو امامه ، عامر بن ليلى ، وحشى بن حرب ، عايشه ، امّ سلمه و طلحة بن عبيد اللّه .\r\nلفظ حديث غدير در باب بحث از سند آن به خواست خدا از نظر شما خواهد گذشت .\r\n\r\n","description":"","footnote":"","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n\r\n\r\nنويسندگان آثار مكتوب در حديث غدير\r\nتوجه و اهتمام علما نسبت به واقعهء مهمّ تاريخى غدير به حدّى است كه گروهى از آنان افزون بر آنچه كه در خلال كتب تاريخ و حديث ضبط شده ، كتب جداگانه‌اى مشتمل بر طرق منتهى به خودشان در اين زمينه تدوين كرده‌اند و تمام اين كوششهايى كه از ناحيهء آنان مشهود گشته ، براى اين بوده كه اين داستان كهنه نشود و دست‌هاى خيانتكار نتواند نسبت به آن تحريفى صورت دهد . اينك نام اين مؤلّفان با رعايت تقدّم تاريخى هريك و ساير خصوصيات مربوط به آنها از اين قرار است :\r\n1 - ابو جعفر ، محمّد بن جرير بن يزيد بن خالد طبرى آملى كه در سال 224 به دنيا آمده و به سال 310 درگذشته است . كتاب او موسوم به الولاية فى طرق حديث الغدير است . نامبرده داستان غدير را از هفتاد و چند طريق در اين كتاب نقل كرده است .\r\nحموى در شرح احوال طبرى گويد : نامبرده را كتابى است در فضايل علىّ بن ابى طالب كه در آغاز آن از درستى اخبار مروى در موضوع غدير خم سخن گفته و سپس به ذكر فضايل پرداخته و به اتمام آن موفق نگشته است . « 1 »\r\nذهبى در طبقات گويد : محمّد بن جرير طبرى چون از سخنان ابن ابى داود دربارهء داستان غدير خم آگاهى يافت ، كتاب فضايل على بن ابى طالب را نوشت و در تصحيح\r\n\r\n\r\n","description":"","footnote":"\r\n( 1 ) . معجم الادباء : 18 / 80 .\r\n","page_name":" 295 ","page_number":295},
  {"content":"\r\n\r\nحديث غدير سخن گفت . همو مىنگارند : مجلّدى از كتاب را مشتمل بر طرق حديث غدير تأليف ابن جرير طبرى يافتم و از اين كتاب و فراوانى طرق حديث غدير كه در آن گرد آمده دچار حيرت شدم . « 1 »\r\nابن كثير در تاريخ خود ضمن شرح احوال طبرى چنين نگاشته است : من كتابى از او ديدم كه در دو مجلّد ضخيم تدوين شده و در آن احاديث غدير خم را گرد آورده است . « 2 » كتاب ديگرى را هم ابن حجر به طبرى نسبت داده كه مشتمل بر طرق حديث طير است . « 3 »\r\nشيخ الطائفهء طوسى در فهرست خود از نسبت اين كتاب به طبرى ياد كرده گويد : خبر داد ما را احمد بن عبدون از ابو بكر دورى ، از ابن كامل . سيّد ابن طاوس هم در كتاب اقبال چنين گفته است : از اين قبيل است آنچه كه محمّد بن جرير طبرى صاحب تاريخ بزرگ روايت كرده و كتابى تصنيف نموده و آن را كتاب الردّ على الحر قوصيّة نام گذارده و حديث روز غدير را از هفتاد و پنج طريق در آن ذكر كرده است .\r\n2 - ابو العباس ، احمد بن محمد بن سعيد همدانى ، معروف به حافظ ابن عقده ( م 333 ) .\r\nنامبرده را كتابى است به نام كتاب الولاية « 4 » در طرق حديث غدير كه در آن حديث مزبور را از يكصد و پنج طريق روايت كرده است .\r\nابن اثير در اسد الغابة و ابن حجر در الاصابة بسيار از او نقل نموده‌اند . چنان كه قبلا مذكور افتاد .\r\nابن حجر بعد از ذكر حديث غدير گويد : ابو العباس ، ابن عقده در تصحيح اين حديث دقت و توجه خاص مبذول داشته تا آنجا كه آن را از قول بيش از هفتاد نفر از صحابه نقل و روايت كرده است . « 5 » همو در كتاب فتح البارى چنين نگاشته : اما حديث من كنت مولاه فعلى مولاه را ترمذى و نسائى با دقت در طريق روايت ثبت كرده‌اند و جدّا داراى طرق\r\n\r\n\r\n","description":"","footnote":"\r\n( 1 ) . طبقات الحفّاظ : 2 / 254 .\r\n( 2 ) . البداية و النهاية : 11 / 146 .\r\n( 3 ) . تهذيب التهذيب : 7 / 337 .\r\n( 4 ) . علّامه شيخ آقا بزرگ تهرانى از اين كتاب با عنوان حديث الولاية ياد كرده است . ر ك : الذريعة الى تصانيف الشيعة : 6 / 378 . ( و )\r\n( 5 ) . تهذيب التهذيب : 7 / 337 .\r\n","page_name":" 296 ","page_number":296},
  {"content":"\r\n\r\nبسيارى است و ابن عقده آن را در كتاب جداگانه‌اى گرد آورده كه بسيارى از اسنادهاى آن درست و نيكوست .\r\nشمس الدين مناوى شافعى حديث غدير را در كتاب خود آورده و گفتار ابن حجر را داير به درستى و فراوانى طرق آن حكايت كرده است . « 1 » حافظ كنجى شافعى و نجاشى در آثار خود نيز متذكر اين مطلب گشته‌اند . « 2 »\r\nسيد ابن طاوس گويد : اين كتاب را به دست آوردم كه در زمان مصنّف آن را ابو العباس به سال 330 نوشته شده بود و بر آن خط شيخ طوسى و گروهى از بزرگان اسلام به چشم مىخورد . در آن تصريح پيغمبر صلّى اللّه عليه و آله را به ولايت على عليه السّلام از يكصد و پنج طريق روايت كرده و هم‌اكنون اين كتاب نزد من موجود است . « 3 » هدّار گويد : ابن عقده اين حديث را از يكصد و پنج تن از صحابه نقل و روايت نموده است . « 4 »\r\n3 - ابو بكر ، محمد بن عمر بن محمد بن سالم تميمى بغدادى ، معروف به جعابى ( م 355 ) . « 5 » نامبرده را كتابى است تحت عنوان من روى حديث غدير خم كه نجاشى در فهرست خود آن را جزو آثار او ياد كرده است . « 6 »\r\nسروى گويد : اين حديث را ابو بكر جعابى از يكصد و بيست و پنج طريق روايت كرده است . همو از صاحب كافى ذكر كرده كه گفت : قاضى ابو بكر جعابى حكايت غدير خم را از ابو بكر و عمر و عثمان و ديگر صحابه تا تعداد هفتاد و هشت نفر براى ما روايت نموده است ، چنان كه قبلا نيز به آنان اشاره شد . « 7 » در كتاب ضياء العالمين نيز مذكور است كه جعابى در كتاب خود نخب المناقب حديث غدير خم را از يكصد و بيست و پنج طريق\r\n\r\n\r\n","description":"","footnote":"\r\n( 1 ) . فيض القدير : 6 / 218 .\r\n( 2 ) . كفاية الطالب 15 ؛ رجال النجاشى 67 .\r\n( 3 ) . الاقبال 663 .\r\n( 4 ) . القول الفصل : 1 / 455 .\r\n( 5 ) . شرح حال او در تاريخ بغداد : 3 / 26 - 31 و در تذكرة الحفاظ : 3 / 138 - 141 و جز اينها ثبت گشته است و نامبرده را از پيشوايان حفاظ بشمار آورده‌اند و تصريح كرده‌اند كه وى دويست هزار حديث با اسناد آنها در حفظ داشته و او بر حفاظ عصر خود با بسيارى تعداد آنان و نيروى حفظشان برترى يافته است . نيز ر ك : الغدير ( متن عربى ) : 1 / 154 .\r\n( 6 ) . رجال النجاشى 281 .\r\n( 7 ) . مناقب آل ابى طالب : 1 / 529 .\r\n","page_name":" 297 ","page_number":297},
  {"content":"\r\n\r\nروايت كرده است .\r\n4 - ابو طالب ، عبيد اللّه « 1 » بن احمد بن زيد انبارى واسطى ( م 356 ) كه در واسط وفات يافته است . كتاب او به نام طرق حديث الغدير در فهرست نجاشى ثبت شده است . « 2 »\r\n5 - ابو غالب ، احمد بن محمد بن محمد زرارى ( م 368 ) . نامبرده را جزوه‌اى است پيرامون خطبهء غدير كه وى خود در رساله‌اى كه دربارهء آل اعين براى فرزند زادهء خود ابو طاهر زرارى به رشتهء تحرير درآورده ، به آن تصريح كرده است .\r\n6 - ابو الفضل ، محمد بن عبد اللّه بن مطلّب شيبانى ( م 327 ) . نجاشى كه همزمان با او بوده ، در فهرست خود كتاب من روى حديث غدير خم را به نام او ثبت كرده است . « 3 »\r\n7 - حافظ على بن عمر دارقطنى بغدادى ( م 385 ) . كنجى شافعى در كتاب خود ضمن ذكر حديث غدير گويد : طرق اين حديث را حافظ دارقطنى در يك مجلد گرد آورده است . « 4 »\r\n8 - شيخ محسن بن حسين بن احمد نيشابورى خزاعى ، عموى شيخ عبد الرحمن نيشابورى . شيخ منتجب الدين در فهرست خود كتاب بيان حديث الغدير را به نام او ثبت كرده است .\r\n9 - علىّ بن عبد الرحمن بن عيسى بن عروهء جرّاح قناتى ( م 413 ) . نجاشى در فهرست خود كتاب طرق خبر الولاية را از آثار او به شمار آورده است .\r\n10 - ابو عبد اللّه ، حسين بن عبيد اللّه بن ابراهيم غضايرى ( م 411 ) . نجاشى در فهرست خود كتاب يوم الغدير را به نام او ثبت كرده است .\r\n11 - حافظ ابو سعيد ، مسعود بن ناصر بن ابى زيد سجستانى ( م 447 ) . كتاب الدراية فى حديث الولاية در هفده جزء تأليف اوست . نامبرده در اين كتاب طرق حديث غدير را گرد آورده و لفظ آن را از يكصد و بيست تن از صحابه روايت نموده است . ابن شهر آشوب از اين كتاب ياد كرده « 5 » و جمال الدين سيّد ابن طاوس گفته است كه كتاب مزبور در دسترس\r\n\r\n\r\n","description":"","footnote":"\r\n( 1 ) . در فهرست شيخ طوسى ، عبد اللّه ثبت شده است .\r\n( 2 ) . رجال النجاشى 161 .\r\n( 3 ) . همان 282 .\r\n( 4 ) . كفاية الطالب 15 .\r\n( 5 ) . مناقب آل ابى طالب : 1 / 529 .\r\n","page_name":" 298 ","page_number":298},
  {"content":"\r\n\r\nاو قرار گرفته و مشتمل بر بيش از بيست جزء است . « 1 » نام اين كتاب نيز در كتاب اليقين مذكور افتاده و ابن ابى حاتم شامى به روايت از آن در الدرّ النظيم فى الائمة اللهاميم پرداخته است . شيخ عماد الدين طبرى كتاب مزبور را در اختيار داشته و از آن در بشارة المصطفى لشيعة المرتضى سود جسته و آن را كتاب الولاية ناميده است .\r\n12 - ابو الفتح ، محمّد بن على بن عثمان كراجكى ( م 449 ) . كتاب عدّة البصير فى حجّ يوم الغدير از اوست . علّامه نورى گويد : اين كتاب سودمند است و به اثبات امامت امير المؤمنين عليه السّلام در روز غدير اختصاص دارد . يك جلد دويست برگى بيش نيست كه شيعه را در موضوع امامت پاسخگوى و كافى است . مؤلف اين اثر را براى شيخ بزرگوار ابو الكتائب عمّار در طرابلس تدوين كرده است . « 2 »\r\n13 - على بن بلال « 3 » بن معاوية بن احمد مهلبى . شيخ طوسى و ابن شهر آشوب كتاب او را به نام حديث الغدير ثبت كرده‌اند . « 4 »\r\n14 - شيخ منصور لائى رازى . نامبرده را كتابى است به نام حديث الغدير كه در آن نام راويان حديث مزبور را به ترتيب حروف الفبا قيد كرده است . ابن شهر آشوب در مناقب « 5 » و شيخ ابو الحسن شريف در ضياء العالمين از كتاب مزبور ياد كرده‌اند .\r\n15 - شيخ على بن حسن طاطرى كوفى ، صاحب كتاب فضايل امير المؤمنين . كتاب الولاية نيز از اوست و شيخ در فهرست خود آن را ذكر كرده است . « 6 »\r\n16 - ابو القاسم ، عبيد اللّه بن عبد اللّه حسكانى . نامبرده را كتابى است به نام دعاة الهداة الى اداء حق الموالات كه در آن داستان غدير را ذكر نموده است . سيد ابن طاوس در اقبال از كتاب مزبور ياد كرده و اشعار داشته كه در نزد او موجود است « 7 » و شيخ ابو الحسن شريف نيز در ضياء العالمين آن را به حسكانى نسبت داده است .\r\n\r\n\r\n","description":"","footnote":"\r\n( 1 ) . الاقبال 663 .\r\n( 2 ) . مستدرك الوسائل : 3 / 498 .\r\n( 3 ) . در فهرست شيخ طوسى « بلال » ضبط گرديده ، ولى در مناقب ابن شهر آشوب « هلال » نوشته شده است .\r\n( 4 ) . الفهرست 96 ؛ مناقب آل ابى طالب : 1 / 529 ؛ معالم العلماء 59 .\r\n( 5 ) . مناقب آل ابى طالب : 1 / 529 .\r\n( 6 ) . الفهرست 92 .\r\n( 7 ) . الاقبال : 663 .\r\n","page_name":" 299 ","page_number":299},
  {"content":"\r\n\r\n17 - شمس الدين محمد بن احمد ذهبى ( م 748 ) . نامبرده در كتاب تذكره كه تأليف خود اوست ، از كتابى موسوم به طريق حديث الولاية ياد كرده و آن را از تأليفات خود شمرده است ، آنگاه گويد : امّا حديث طير ، از طرق بسيارى روايت شده و من آن را جداگانه در يك كتاب ثبت كرده‌ام و اصالت اين حديث از مجموع طرق مزبور مسلّم است . امّا حديث من كنت مولاه را طرق پسنديده‌اى است كه آن را هم نيز به طور جداگانه گرد آورده‌ام . « 1 »\r\n18 - شمس الدين محمد بن محمد جزرى دمشقى مقرى شافعى ( م 833 ) . نامبرده رسالهء جداگانه‌اى را مشتمل بر اثبات تواتر حديث غدير تنظيم كرده و آن را اسنى المطالب فى مناقب على بن ابى طالب ناميده است . وى حديث مزبور را از هشتاد طريق روايت كرده و انكار كنندهء آن را به نادانى و تعصّب كوركورانه منسوب داشته است . سخاوى در الضوء اللّامع كتاب مزبور را از تأليفات او به شمار آورده كه دو نسخه از آن در كتابخانهء سيد مير حامد حسين لكنهوى هندى ، صاحب عبقات موجود است و شيخ ابو الحسن شريف نيز در ضياء العالمين از آن ياد كرده است .\r\n19 - مولا عبد اللّه بن شاه منصور قزوينى طوسى . وى همزمان شيخ بزرگوار ، صاحب وسائل بوده است و چنان كه در كتاب امل الآمل آمده ، نامبرده را كتابى به نام الرسالة الغديريّة است .\r\n20 - سيّد سبط حسن جايسى هندى لكنهوى . وى كتابى دارد به نام حديث الغدير كه به زبان اردو در هند به طبع رسيده است . « 2 »\r\n21 - سيّد مير حامد حسين بن سيّد محمد قلى موسوى هندى لكنهوى ( م 1306 ) كه در سن شصت سالگى وفات يافته است . نامبرده حديث غدير را با طرق و تواتر و مفاد آن در دو مجلّد ضخيم مشتمل بر يكهزار و هشت صفحه تدوين كرده و اين دو مجلّد از جملهء مجلّدات كتاب بزرگ او موسوم به عبقات است .\r\nاين سيّد بزرگوار پاك طينت ، مانند پدر عالى مقام و مقدسش ، به منزلهء يكى از\r\n\r\n\r\n","description":"","footnote":"\r\n( 1 ) . تذكرة الحفّاظ : 3 / 231 .\r\n( 2 ) . الذريعة الى تصانيف الشيعة : 6 / 378 . ( و )\r\n","page_name":" 300 ","page_number":300},
  {"content":"\r\n\r\nشمشيرهاى الهى است كه از نيام برآمده و به روى دشمنان كشيده شده است . وى نيز پرچم پيروزى حق و دين و يكى از آيات بزرگ خداوند سبحان است كه حجّت را به دو تمام فرمود و راه راست را به دست او آشكار ساخت .\r\nاما دربارهء كتاب عبقات وى جز اين نمىتوان گفت كه شميم روحپرورش در فضا منتشر شده و آوازهء بلند عظمتش در شرق و غرب جهان پيچيده است و آنان كه به رموز علم و دين واقف هستند ، مىدانند كه اين كتاب ، معجزآساست و هرگز باطل را به ساحت مقدّس آن راه نيست .\r\nما از علوم و معارف نهفته در اين مجموعهء گرانبها سودها و بهره‌هاى بسيار برده‌ايم و از اين رو ، نسبت بدين سيّد بزرگوار و پدر ارجمندش مراتب سپاسگزارى خود را تقديم مىداريم و از حضرت بارى تعالى بزرگ‌ترين پاداش را براى آن دو بزرگوار مسئلت مىنمائيم .\r\n22 - سيّد مهدى بن سيّد على غريفى بحرانى نجفى ( م 1343 ) . او راست كتاب حديث الولاية فى حديث الغدير كه شيخ آقا بزرگ تهرانى آن را از تأليفات او برشمرده است .\r\nفرزند مؤلف نيز ضمن شرح حال پدرش كه آن را براى ما نوشته و ارسال داشته است ، از كتاب مزبور نام برده است .\r\n23 - حاج شيخ عبّاس بن محمد رضا قمى ( م 1359 ) كه در نجف اشرف درگذشته است .\r\nكتاب فيض القدير فى حديث الغدير بالغ بر سيصد صفحه تأليف اوست . نامبرده روايات و مطالب مربوط به غدير را به طرز بديعى در كتاب مزبور گرد آورده است . وى از نوابغ و بزرگان علم حديث بوده و در فنّ تأليف آثار ارزنده در عصر حاضر مقام ارجمندى را احراز نموده است و خدمات او در اين راه بر احدى پوشيده نيست .\r\n24 - سيّد مرتضى حسين خطيب دانشمند فتح پورى هندى . نامبرده را كتابى است به نام تفسير التكميل « 1 » پيرامون آيهء شريفهء  الْيَوْمَ أَكْمَلْتُ لَكُمْ دِينَكُمْ  « 2 » كه در واقعه غدير نازل گشته است . كتاب مزبور در هند به چاپ رسيده است .\r\n\r\n\r\n","description":"","footnote":"\r\n( 1 ) . الذريعة الى تصانيف الشيعة : 4 / 418 . ( و )\r\n( 2 ) . مائدة 5 / 3 .\r\n","page_name":" 301 ","page_number":301},
  {"content":"\r\n\r\n25 - شيخ محمد رضا بن شيخ طاهر آل فرج اللّه نجفى . نامبرده دوست دانشمند و همكار ارجمند ماست كه كتاب الغدير فى الاسلام « 1 » از آثار اوست . اين كتاب در نجف اشرف به طبع رسيده و مؤلف در آن حق سخن را ادا نموده است .\r\n26 - الحاج سيد مرتضى خسروشاهى تبريزى كه از دانشمندان معاصر است . نامبرده كتابى موسوم به اهداء الحقير فى معنى حديث الغدير دارد كه در عراق به چاپ رسيده است . وى اين اثر را به روش علمى و در كمال دقت پديد آورده و در پيدايش آن از هيچ كوششى فروگذار نكرده است .\r\n\r\nتكمله\r\nابن كثير گويد : در مورد اين حديث ( حديث غدير خم ) توجه مخصوصى از طرف ابو جعفر محمد بن جرير طبرى ، صاحب تفسير و تاريخ ، به حديث غدير توجه خاصى داشته و در نتيجهء تتبع و تحقيق در طرق و الفاظ آن ، كتابى در دو مجلّد تدوين كرده است . « 2 » و همچنين حافظ بزرگ ابو القاسم ، ابن عساكر احاديث بسيارى دربارهء خطبهء پيامبر اكرم صلّى اللّه عليه و آله در روز غدير خم آورده كه ما عين آنچه را كه نامبرده روايت نموده ذكر خواهيم كرد . « 3 »\r\nشيخ سليمان حنفى گويد : از ابو المعالى جوينى « 4 » ، ملقّب به امام الحرمين و استاد ابو حامد غزالى حكايت كرده‌اند كه با اعجاب و شگفتى مىگفت : در بغداد مجلّدى از يك كتاب را در دست صحّافى ديدم كه مشتمل بر روايات واقعهء غدير خم بود و بر آن نوشته شده بود : اين مجلّد بيست و هشتم دربارهء طرق روايت حديث من كنت مولاه\r\n\r\n\r\n","description":"","footnote":"\r\n( 1 ) . الذريعة : 16 / 26 . ( و )\r\n( 2 ) . البداية و النهاية : 5 / 208 .\r\n( 3 ) . وى از مجموع اين روايات ، رساله‌اى ترتيب داده است .\r\n( 4 ) . ابن خلكان در وفيات الاعيان : 1 / 312 دربارهء ابو المعالى جوينى چنين نگاشته است : نامبرده از دانشمندترين مورخان زمان اخير از اصحاب امام شافعى است كه در جميع علوم و فنون از اصول و فروع و ادب سرآمد اقران است و در شرح حال او و تأليفش ستايش فراوان كرده‌اند . تولد او به سال 419 و وفاتش در سال 478 اتفاق افتاده است .\r\n","page_name":" 302 ","page_number":302},
  {"content":"\r\n\r\nفعلىّ مولاه است كه پيامبر بيان فرمود ، و مجلّد بيست و نهم در پى آن خواهد آمد . « 1 »\r\nعلوى هدّار حداد از قول حافظ ابو العلاء عطّار همدانى « 2 » آورده كه گفت : من اين حديث را به دويست و پنجاه طريق روايت مىكنم . « 3 »\r\nدر اين زمينه تأليف‌هاى ديگرى نيز هست كه اختصاص به اين موضوع دارد و به خواست خدا بعدا خواهد آمد .\r\n\r\n\r\n","description":"","footnote":"\r\n( 1 ) . ينابيع المودّة 36 .\r\n( 2 ) . وى در سال 488 متولد شده و به سال 564 درگذشته است . شرح حال او در تذكرة الحفّاظ ، ذهبى :\r\n4 / 118 مذكور است . سمعانى گويد : نامبرده حافظى است توانا و سخنگويى است فاضل كه داراى نهاد پاك و طريقهء پسنديده است . از عبد القادر حافظ نقل شده كه او داراى تصانيفى است كه از آن جمله زاد المسافر در پنجاه مجلد از جملهء آنهاست . وى در قرآن و علوم قرآنى پيشوايى برجسته است و در كتب شرح احوال از او ستايش بسيار به عمل آمده است .\r\n( 3 ) . القول الفصل : 1 / 445 .\r\n","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n\r\nمناشده « 1 » و احتجاج به حديث غدير\r\nواقعهء غدير خم از صدر اسلام و سده‌هاى نخستين تا عصر حاضر پيوسته و بدون انقطاع از اصول مسلّم و حوادث غير قابل ترديد بوده است ، به طورى كه نزديكان به اين داستان ايمان و اذعان داشته و دشمنان و مخالفان بدون اينكه ترديد يا انكارى به خود راه دهند ، آن را روايت كرده‌اند . حقيقت امر اين است كه هرگاه مناظره‌اى ميان موافق و مخالف درگرفته و قضيه به روايت حديث غدير منتهى گشته است ، ناچار مخالفان و معارضان بدان تن در داده و نتوانسته‌اند با هيچ نيرنگ و جدلى آن را ناديده انگارند .\r\nبنابراين ، ميان صحابه و تابعين ، چه پيش از دوران خلافت ظاهرى امير المؤمنين على عليه السّلام و چه در عهد خلافت آن جناب و اعصار بعد از آن ، استدلال به قضيهء غدير و يادآورى بدان با مبادلهء سوگند بسيار داده است .\r\nنخستين استدلال بدين منوال ، گفت‌وشنودى است كه ميان امير المؤمنين عليه السّلام و معاصرانش در مسجد رسول خدا صلّى اللّه عليه و آله بعد از رحلت آن حضرت به وقوع پيوسته است .\r\nاين ماجرا را سليم بن قيس هلالى در كتاب خود به تفصيل بيان داشته است و علاقه‌مندان مىتوانند بدان مراجعه نمايند و ما در اينجا مناشدات تحقق يافتهء حضرتش را ذكر مىكنيم .\r\n\r\n\r\n","description":"","footnote":"\r\n( 1 ) . مناشده : سوگند دادن و احتجاج : حجّت آوردن .\r\n","page_name":" 305 ","page_number":305},
  {"content":"\r\n\r\n\r\n1 - مناشدهء امير المؤمنين عليه السّلام در روز شورى ( سال 23 يا آغاز 24 )\r\nاخطب خطباى خوارزم حنفى در باب مناشدهء امير مؤمنان على به حديث غدير گويد :\r\nخبر داد استاد و پيشوا و حافظ بزرگ ، شهاب الدين ابو النجيب ، سعد بن عبد اللّه بن حسن همدانى ، معروف به مروزى در آنچه كه از همدان به من نوشته ، و او از حافظ ابو على ، حسن بن احمد بن حسين در آنچه اجازهء روايتش را به دو داده ، و او از استاد اديب ابو يعلى ، عبد الرزاق بن عمر بن ابراهيم همدانى به سال 437 ، و او از پيشواى حافظ و سرآمد محدّثان ، ابو بكر احمد بن موسى بن مردويه .\r\nاستاد پيشوا ، شهاب الدين ابو النجيب ، سعد بن عبد اللّه همدانى گويد : ما را خبر داد به اين حديث عالى « 1 » ، حافظ سليمان بن محمّد بن احمد از يعلى بن سعد رازى ، از محمّد بن حميد ، از زافر بن سليمان ، از حارث بن محمّد ، از ابو طفيل عامر بن واثله كه گفت :\r\nمن در روز شورى دربان بودم و على در خانهء محلّ اجتماع و شورى بود و شنيدم كه به افراد حاضر در آنجا مىفرمود : من به طور مؤكّد بر شما احتجاج و استدلال خواهم كرد به چيزى كه هيچ عرب و غير عربى نتواند آن را دگرگون كند . سپس فرمود : همهء شما را به خدا سوگند مىدهم كه آيا در ميانتان كسى هست كه پيش از من به وحدانيّت خدا ايمان آورده باشد ؟ همگى گفتند : نه . فرمود : شما را به خدا سوگند مىدهم كه آيا در ميان شما كسى هست كه برادرى چون جعفر طيّار داشته باشد كه در بهشت با فرشتگان پرواز مىكند ؟ همگى گفتند : نه به خدا قسم . فرمود : شما را به خدا سوگند مىدهم كه آيا در ميان شما جز من كسى هست كه عمويى چون عموى من حمزه داشته باشد كه شير خدا و شير رسول خدا و سرور شهيدان است ؟ گفتند : نه به خدا قسم . فرمود : شما را به خدا سوگند مىدهم كه آيا در ميان شما جز من كسى هست كه همسرى چون همسر من فاطمه دخت محمّد صلّى اللّه عليه و آله داشته باشد كه سرور زنان اهل بهشت است ؟ گفتند : نه به خدا قسم .\r\nفرمود : شما را به خدا سوگند مىدهم كه آيا در ميان شما جز من كسى هست كه دو فرزند\r\n\r\n\r\n","description":"","footnote":"\r\n( 1 ) . حديث عالى نزد محدّثان ، حديثى است كه قليل الواسطه باشد و متّصل به معصوم شود . فرهنگ معارف اسلامى : 2 / 1231 . ( و )\r\n","page_name":" 306 ","page_number":306},
  {"content":"\r\n\r\nچون دو فرزند من حسن و حسين داشته باشد كه دو سرور جوانان اهل بهشت مىباشند ؟ گفتند : نه به خدا قسم . فرمود : شما را به خدا سوگند مىدهم كه آيا در ميان شما جز من كسى هست كه چندين بار با رسول خدا نجوا كرده باشد و پيش از نجوا صدقه داده باشد ؟ گفتند : نه به خدا قسم . فرمود : شما را به خدا سوگند مىدهم كه آيا در ميان شما جز من كسى هست كه رسول خدا دربارهء او فرموده باشد : من كنت مولاه فعلىّ مولاه . اللهم وال من والاه و عاد من عاده ، و انصر من نصره ، ليبلّغ الشاهد الغائب ؟ « 1 » گفتند : نه به خدا قسم .\r\nاين روايت را پيشواى محدّثان ، حموينى آورده گويد : خبر داد مرا استاد و پيشوا ، تاج الدين علىّ بن حبّ بن عبد اللّه خازن بغدادى ، معروف به ابن الساعى ، و او از شيخ برهان الدين ابو المظفر ، ناصر بن ابى المكارم مطرّزى خوارزمى ، و او از اخطب خوارزم ، ضياء الدين ابو المؤيّد ، موفق بن احمد مكّى تا آخر سند به دو طريقى كه ذكر شد . « 2 »\r\nاين روايت را ابن حاتم شامى در الدرر النّظيم از طريق حافظ ابن مردويه به سند ديگرش آورده گويد : ابو المظفّر ، عبد الواحد بن حمد بن محمّد بن شيذهء مقرى از عبد الرزاق بن عمر طهرانى ، از حافظ ابو بكر احمد بن موسى ابن مردويه ، از ابو بكر ، احمد بن محمّد بن ابى دام « 3 » ، از منذر بن محمّد ، از عموى خود ، از ابان بن تغلب ، از عامر بن واثله روايت كرده كه گفت : من در روز شورى دربان بودم و على در آن خانه‌اى بود كه شورى در آنجا تشكيل يافت و شنيدم كه آن جناب سخنانى در باب مناشده به حديث غدير بيان فرمود ، تا آنجا كه راوى گفت : على فرمود : شما را به خدا سوگند مىدهم كه آيا در ميان شما جز من كسى هست كه رسول خدا او را در روز غدير به ولايت نصب فرموده\r\n\r\n\r\n","description":"","footnote":"\r\n( 1 ) . ترجمهء حديث : هركس كه من مولاى اويم ، على مولاى اوست . خداوندا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، و يارى كن آن‌كس را كه او را يارى كند . بايد آنان كه حضور دارند ، مراتب را به غايبان ابلاغ نمايند .\r\n( 2 ) . فرايد السمطين ، باب پنجاه و هشتم .\r\n( 3 ) . در نسخه‌ها چنين مذكور است و صحيح آن ابى دارم است . نامبرده ابن ابى دارم كوفى است كه تلعكبرى در سال 330 از او حديث شنيده و در نقل حديث از او اجازت يافته است .\r\n","page_name":" 307 ","page_number":307},
  {"content":"\r\n\r\nباشد ؟ گفتند : نه به خدا قسم .\r\nحديث شورى را حافظ بزرگ ، دارقطنى با بررسى در طريق آن روايت نموده و ابن حجر هيثمى برخى از فصول مطالب حديث مزبور را از او نقل كرده گويد : دارقطنى با دقت در سند آورده كه على با آن شش نفرى كه عمر امر خلافت را در ميان آنها به شورى محول كرد ، سخنى طولانى گفت كه بخشى از آن چنين است : شما را به خدا سوگند مىدهم كه آيا در ميان شما جز من كسى هست كه رسول خدا به او فرموده باشد : يا على ، تو در روز قيامت قسمت‌كنندهء بهشت و دوزخى ؟ گفتند : نه به خدا قسم . « 1 » همو گويد :\r\nدارقطنى با دقت در سند آورده كه على در روز شورى بر اعضاى شورى استدلال و احتجاج كرد و به آنها گفت : شما را به خدا سوگند مىدهم كه آيا در ميان شما كسى در خويشاوندى با رسول خدا از من نزديك‌تر است ؟ « 2 »\r\nاين حديث را حافظ بزرگوار ، ابن عقده با بررسى در سند آن آورده گويد : حديث كرد ما را على بن محمّد بن حبيبهء كندى از حسن بن حسين ، از ابو غيلان ، سعد بن طالب شيبانى ، از اسحاق ، از ابو طفيل كه گفت : من در روز شورى دربان بودم و شنيدم كه على در باب مناشده به حديث غدير سخن مىگفت .\r\nحافظ ابن عقده گويد : حديث كرد ما را احمد بن يحيى بن زكريا ازدى صوفى از عمرو بن حمّاد بن طلحهء قنّاد ، از اسحاق بن ابراهيم ازدى ، از معروف بن خربوذ و زياد بن منذر و سعيد بن محمّد اسلمى ، از ابو طفيل كه گفت : عمر در هنگام احتضار و مرگ خود امر خلافت را بين شش نفر به شورى نهاد : على بن ابى طالب ، عثمان بن عفّان ، طلحه ، زبير ، سعد بن ابى وقّاص و عبد الرحمن بن عوف ، رضى اللّه عنهم ، و عبد اللّه بن عمر نيز عضو مشاور بود بدون حق تصدّى خلافت . ابو طفيل گويد : چون اين عدّه مجتمع گشتند ، مرا دربان قرار دادند كه از ورود مردم جلوگيرى نمايم . در اين موقع على در باب مناشده به حديث غدير سخن گفت . « 3 »\r\n\r\n\r\n","description":"","footnote":"\r\n( 1 ) . الصواعق المحرقة 75 .\r\n( 2 ) . همان 93 .\r\n( 3 ) . شيخ الطايفه آن را در امالى 7 ، 212 از ابن عقده نقل كرده است .\r\n","page_name":" 308 ","page_number":308},
  {"content":"\r\n\r\nاين روايت را حافظ عقيلى « 1 » با بررسى و دقت در سند آورده گويد : حديث كرد ما را محمّد بن احمد وراجيتى از يحيى بن مغيرهء رازى ، از زافر ، و او از مردى ، و او از حارث بن محمّد ، از ابو طفيل كه گفت : من در روز شورى بر در بودم سپس فراز كاملى از حديث را ذكر كرده است . « 2 »\r\nابن ابى الحديد گويد : ما در اينجا آنچه را كه در روايات از داستان مناشدهء اصحاب شورى به طور تواتر و استفاضه رسيده و متضمّن فضايل و خصايصى است كه على به سبب آنها از ديگران متمايز گشته است ، ذكر مىكنيم . اين جريان را محدّثان بسيار ذكر كرده‌اند و آنچه در نزد ما به صحّت پيوسته ، اين است كه جريان مزبور با ياد كرد روايات مشتمل بر فضايل آن حضرت پايان نيافته ، بلكه بعد از آنكه عبد الرحمن و حاضران با عثمان بيعت كردند و على از بيعت با او خوددارى نمود ، چنين گفت : همانا براى ما حقّى است ، اگر به ما داده شود آن را مىگيريم و گرنه با سختىها مىسازيم ، اگرچه زمان به درازا كشد . على اين سخن را ضمن كلامى فرمود كه سيره‌نويسان آن را ذكر كرده‌اند و ما در آنچه قبلا نگاشته شد ، پاره‌اى از آن را بيان داشتيم . سپس به آنها فرمود : شما را به خدا سوگند مىدهم كه آيا در ميان شما جز من كسى هست كه رسول خدا او را برادر خود خوانده باشد در آن هنگام كه مراسم برادرى را در ميان مسلمانان اجرا فرمود ؟ گفتند : نه .\r\nسپس فرمود : آيا در ميان شما غير از من كسى هست كه رسول خدا دربارهء او فرموده باشد : من كنت مولاه ، فهذا مولاه ؟ گفتند : نه . « 3 »\r\nقسمتى از اين داستان را ابن عبد البرّ به طور مسند ذكر كرده گويد : حديث كرد ما را عبد الوارث از قاسم ، از احمد بن زهير ، از عمرو بن حمّاد قنّاد ، از اسحاق بن ابراهيم ازدى ، از معروف بن خربوذ ، از زياد بن منذر ، از سعيد بن محمّد ازدى ، از ابو طفيل . « 4 »\r\n\r\n\r\n","description":"","footnote":"\r\n( 1 ) . وى ابو جعفر محمد بن عمرو بن موسى ( م 322 ) ، صاحب كتاب الضعفاء است . حافظ قطان گويد :\r\nابو جعفر عالمى بزرگوار و حديث‌شناس و حافظى پيشرو و مورد وثوق است . ذهبى شرح حال او را در تذكرة الحفّاظ : 3 / 52 ذكر كرده است .\r\n( 2 ) . ذهبى در ميزان الاعتدال : 1 / 205 و ابن حجر در لسان الميزان : 2 / 157 آن را از عقيلى حكايت كرده‌اند .\r\n( 3 ) . شرح نهج البلاغة : 2 / 61 .\r\n( 4 ) . الاستيعاب - در حاشيهء الاصابة : 3 / 35 .\r\n","page_name":" 309 ","page_number":309},
  {"content":"\r\n\r\nطبرى دربارهء آيهء كريمهء  إِنَّما وَلِيُّكُمُ اللَّهُ وَ رَسُولُهُ . . .  « 1 » چنين گويد : همانا على بن ابى طالب از اين رافضيان به تفسير قرآن داناتر است ؛ بنابراين ، اگر اين آيه دلالت بر امامت او داشت ، در يكى از مجالس و محافل بدان استدلال مىنمود ، و اين گروه را نمىسزد كه بگويند : از راه تقيّه به آن استدلال نكرده است ، چه با آنكه از او نقل مىكنند كه در روز شورى به خبر غدير و خبر مباهله و به تمام فضايل و مناقب خود تمسك جسته ، امّا به طور حتم در اثبات امامت خود به اين آيه تمسك ننموده است . « 2 »\r\nالبته ، بايد توجه داشت كه سخن طبرى در اسناد روايت احتجاج و استدلال به حديث غدير و جز آن تنها به رافضيان ، ناشى از عصبيّت و كينه‌توزى اوست ، زيرا چنان كه دانستيد ، خوارزمى حنفى اسناد حديث مزبور را به نقل از استادان و مشايخ خود آورده است و آنان نيز آن را از حافظان و راويان بزرگى چون ابويعلى و ابن مردويه نقل نموده‌اند به شرحى كه در روايت ابن حجر از حافظ دارقطنى بيان شد ، بدون اينكه نظر مخالفى در آن ابراز نمايد . بر همين منوال است روايت حافظ ابن عقده و حافظ عقيلى كه قبلا از نظر گذشت ، چنان كه سخن ابن ابى الحديد را در اينكه داستان احتجاج در ميان اهل حديث شايع و مستفيض است ، ديديد و نظر او را در صحّت حديث مزبور ملاحظه كرديد .\r\nاز مجموع مطالب ياد شده به قدر و قيمت مطالب سيوطى نيز واقف خواهيد شد كه نامبرده در آنجا به جعلى بودن و عارى از حقيقت بودن حديث احتجاج حكم مىكند از آن جهت كه در اسناد عقيلى راوى ضعيفى به نام زافر و مردى ناشناس و مجهول وجود دارد « 3 » ، در حالى كه ما اسنادها و طرق ديگرى را نيز ذكر كرديم كه در آنها نه زافرى هست و نه مردى مجهول و ناشناس . وانگهى اگر ما با او در عقيده به ضعف زافر همراه باشيم ، آيا به مجرد وجود راوى ضعيف در طريقى رواست كه به عارى از حقيقت بودن آن حكم قطعى داد ؟ چنان كه سيوطى پنداشته و در سراسر كتاب خود بر خلاف روش مؤلّفان روايات ساختگى و غيرواقعى رفتار كرده است . چنين پندار و روشى از سست‌رأيى و\r\n\r\n\r\n","description":"","footnote":"\r\n( 1 ) . مائدة 5 / 55 .\r\n( 2 ) . تفسير الطبرى : 3 / 418 .\r\n( 3 ) . اللئالى المصنوعة : 1 / 187 .\r\n","page_name":" 310 ","page_number":310},
  {"content":"\r\n\r\nبىبصيرتى است ، زيرا بر طبق رويهء اهل درايت ، مرسوم در روايت ضعفا اين است كه به آن استدلال نمىشود ، گرچه در استدلال به آن از باب تأييد نيز باكى نيست ، به علاوه ما مىبينيم كه حافظان مورد وثوق و دقيق در نقل حديث چه بسا رواياتى از ضعفا مىآورند به جهت وجود قرائن كه بر صحت روايتى خاص يا نوشتهء مرد خاصّى دلالت دارد ، بر اين اساس ، حديث برخوردار از قرائن صحّت را روايت مىكنند و معتقدند كه چنين حديثى از حكم عمومى روايات ضعيف خارج است يا بر اين باورند كه راوى در نقل روايت مورد اعتماد و وثوق است ، هرچند كه ساير اعمالش چندان پسنديده نباشد .\r\nچنانچه به صحيح مسلم و صحيح بخارى و ساير صحاح و مسندها مراجعه نماييد ، آنها را انباشته از رواياتى خواهيد يافت كه از خوارج و ناصبيان نقل شده است . آيا اين جز همان پندارى كه از آن ياد كرديم ، محمل ديگرى دارد ؟\r\nگذشته از آنچه بر سبيل مماشات در مورد زافر و ضعف او ذكر شد ، اصولا احمد و ابن معين زافر را توثيق نموده‌اند و ابو داود گويد : او ثقه است ، او مردى صالح بوده ، و ابو حاتم گويد : جايگاه او راستى و صداقت است . « 1 »\r\nسيوطى در طعن بر زافر از ذهبى پيروى كرده كه در ميزان الاعتدال حديث مزبور را ناشناس و نادرست خوانده است و بعد از او ابن حجر آمده و در لسان الميزان خود به تقليد از او زافر را متهم به وضع حديث كرده است ، و حال آنكه ذهبى و ابن حجر را آنها كه شناخته‌اند ، از روى ميزان الاعتدال و لسان الميزان آن دو شناخته‌اند كه در ميزان آن هزار انحراف است و لسان اين آلوده به طعن و هدفهاى مغرضانه است . اين است تلخيص ذهبى بر مستدرك حاكم نيز چنين است ، زيرا ذهبى احاديث صحيحى را كه در فضايل آل اللّه روايت شده مورد طعن و نكوهش قرار داده كه هيچ دليلى براى آن نمىتوان يافت جز همان حقد و كينه‌اى كه در او رسوخ يافته و تمايل و علاقه‌اى كه به دشمنان عترت پيامبر داشته است . ابن حجر هم در تأليفات خود پا جاى پاى ذهبى نهاده و از او پيروى كرده است .\r\n\r\n\r\n","description":"","footnote":"\r\n( 1 ) . ر ك : تهذيب التهذيب : 3 / 304 .\r\n","page_name":" 311 ","page_number":311},
  {"content":"\r\n\r\n\r\n2 - مناشدهء امير المومنين عليه السّلام در عهد عثمان بن عفّان\r\nشيخ الاسلام ابو اسحاق ، ابراهيم بن سعد الدين ابن حمويه به اسنادش در فرايد السمطين از تابعى بزرگ ، سليم بن قيس هلالى روايت كرده كه گفت : در زمان خلافت عثمان على را در مسجد رسول خدا ديدم و جماعتى را كه با يكديگر گفتگو مىكردند و دربارهء علم و عفت سخن مىگفتند . در ضمن از قريش و فضايل و سوابق و هجرتشان سخن به ميان آمد و به سخنان رسول خدا در فضيلت آنان اشارت رفت كه فرمود : امامان از قريش هستند . همو به بيانى ديگر فرمود : مردم پيروان قريشند و قريش پيشوايان عرب هستند ، تا آنجا كه بعد از ذكر مفاخرت هرقبيله به مردان خود گويد : در اين حلقه بيش از دويست تن گرد آمده بودند كه نام برخى از ايشان بدين شرح است : علىّ بن ابى طالب ، سعد بن ابى وقّاص ، عبد الرحمن بن عوف ، طلحه ، زبير ، مقداد ، هاشم بن عتبه ، ابن عمر ، حسن ، حسين ، ابن عبّاس ، محمّد بن ابى بكر و عبد اللّه بن جعفر . در اين جمع مردانى از انصار نيز حضور داشتند كه عبارتند از : ابىّ بن كعب ، زيد بن ثابت ، ابو ايّوب انصارى ، ابو الهيثم بن تيهان ، محمّد بن سلمه ، قيس بن سعد بن عباده ، جابر بن عبد اللّه ، انس بن مالك ، زيد بن ارقم ، عبد اللّه بن ابى اوفى ، ابو ليلى و پسر نورس و زيباروى او عبد الرحمن كه در كنارش نشسته بود . در اين هنگام ابو الحسن بصرى آمد و پسر زيباروى خوش اندامش حسن بصرى نيز با او بود . راوى گويد : من به حسن بصرى و عبد الرحمن بن ابى ليلى مىنگريستم و نمىدانستم كداميك زيباتر از ديگرى است ، جز اينكه حسن بصرى داراى اندامى درشت‌تر و قامتى رساتر بود . به هرحال ، آن جماعت بسيار سخن گفتند و اجتماعشان از بامداد تا هنگام زوال آفتاب به طول انجاميد ، در حالى كه عثمان در خانهء خود بود و از اجتماع و سخنان اين جماعت اطلاعى نداشت ، و علىّ بن ابى طالب در آن ميان خاموش و ساكت بود و نه خودش و نه احدى از كسان و اهل بيتش سخنى نمىگفتند ، در نتيجه ، آن جماعت متوجه او شدند و گفتند : اى ابو الحسن ، چه چيزى ترا از سخن گفتن باز مىدارد ؟ فرمود : هريك از افراد دو قبيله سخن گفتند و فضايل خود را بيان داشتند و درست هم گفتند . اكنون من از شما اى گروه قريش و انصار سؤال مىكنم :\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nاين فضيلت‌ها را خداوند به وسيلهء چه كسى به شما عطا فرمود ؟ آيا منشاء اين فضايل كه به خود نسبت داديد ، در وجود خود شما و قبيله و خاندان شما بوده يا موجبى جز اينها داشته است ؟ همگى در پاسخ گفتند : عشيره و خاندانهاى ما منشاء هيچ‌يك از اين فضايل نبوده‌اند ، بلكه خداى بزرگ بر ما منّت نهاد و اين فضايل را به سبب محمّد و عشيره و اهل بيت او به ما عطا فرمود . على فرمود : اى گروه قريش و انصار ، راست گفتيد . آيا نمىدانيد كه آنچه از خير دنيا و آخرت نصيب شما گشته ، فقط از ما اهل البيت است نه از غير ما ؟ همانا پسر عمويم رسول خدا فرمود : بدرستى كه من و خاندانم چهارده‌هزار سال پيش از آنكه خداى متعال آدم را بيافريند ، نورى نمايان در پيشگاه عظمت خداى تعالى بوديم . پس از آفرينش آدم اين نور را در صلب او نهاد و او را به زمين فرود آورد .\r\nسپس نور ما به صلب نوح منتقل شد و در كشتى نشست . بعد به صلب ابراهيم انتقال يافت و در آتش افكنده شد . آنگاه پيوسته خداى توانا ما را از اصلاب گرامى به ارحام پاكيزه منتقل فرمود و اين انتقال از پدران و مادران به كيفيتى بود كه همگى از هرناپاكى و پليدى به دور و منزّه بودند .\r\nپس از سخنان على ، آنان كه بر ديگران سبقت و پيشى داشتند و بدر و احد را درك كرده بودند ، گفتند : آرى ، ما اين سخنان را از رسول خدا شنيده‌ايم . سپس فرمود : شما را به خدا سوگند مىدهم آيا مىدانيد كه خداى عزّ و جل در كتاب خود در آيات متعدّد سابق را بر مسبوق مقدم داشته و من در پرستش خداى يگانه و پيروى از رسول او سابق و مقدّم بوده‌ام ، به طورى كه احدى از اين امّت در اين راه بر من پيشى نگرفته است ؟ همگى گفتند : آرى ، چنين است . فرمود : شما را به خدا سوگند مىدهم آيا آگاهى داريد كه آيهء  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ . . .  « 1 » و آيهء   وَ السَّابِقُونَ السَّابِقُونَ ، أُولئِكَ الْمُقَرَّبُونَ   « 2 » در چه مورد و در چه موضوعى نازل شد ؟ از رسول خدا دربارهء مدلول اين آيات سؤال شد ، فرمود : خداى متعال اين آيات را دربارهء انبيا و اوصياى آنها نازل فرموده و من برترين انبيا و رسل هستم و وصىّ من علىّ بن ابى طالب برترين اوصياست . همگى\r\n\r\n\r\n","description":"","footnote":"\r\n( 1 ) . توبة 9 / 100 .\r\n( 2 ) . واقعة 56 / 10 ، 11 .\r\n","page_name":" 313 ","page_number":313},
  {"content":"\r\n\r\nگفتند : آرى به خدا قسم . فرمود : شما را به خدا سوگند مىدهم آيا مىدانيد هنگامى كه آيهء  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . .  « 1 » و آيهء  . . . وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً . . .  « 2 » نازل شد ، مردم گفتند : يا رسول اللّه ، آيا اين آيات به بعضى از مؤمنان اختصاص دارد يا شامل همهء آنها مىشود ؟ پس خداى عزّ و جل به پيامبرش امر فرمود مردم را در شناخت اوليا و متصديان امرشان يارى دهد و همان‌طور كه نماز و زكات و حجّشان را تفسير و بيان فرمود ، حقيقت ولايت را نيز براى آنها روشن گرداند . بنابراين ، هنگامى كه مأمور گشت مرا در غدير خم به ولايت منصوب فرمايد ، به ايراد خطبه پرداخت و فرمود : اى مردم ، همانا خداوند مرا به اجراى امرى مأمور كرد كه سينه‌ام را تنگ ساخت و چنين پنداشتم كه مردم مرا تكذيب مىكنند .\r\nپس خداوند مرا تهديد به شكنجه فرمود چنانچه اين امر را ابلاغ ننمايم . آنگاه مردم به فرمان وى گرد هم آمدند و فرمود : اى مردم ، آيا مىدانيد كه خداى عزّ و جل مولاى من است و من مولاى مؤمنان هستم و بر آنان از خودشان سزاوارترم ؟ گفتند : آرى ، چنين است . پس فرمود : اى على ، برخيز . چون برخاستم ، فرمود : من كنت مولاه ، فعلىّ مولاه .\r\nاللهم وال من والاه و عاد من عاده . در اين هنگام سلمان به پا خاست و گفت : يا رسول اللّه ، ولاء دربارهء على چگونه ولائى است ؟ فرمود : مانند ولاى من است كه بر هركس از خودش سزاوارترم . پس خداى متعال آيهء  الْيَوْمَ أَكْمَلْتُ لَكُمْ دِينَكُمْ . . .  « 3 » را فرو فرستاد و رسول خدا تكبيرگويان فرمود : تمامى نبوّت من و تمامى دين خدا ، ولايت على پس از من است . در اينجا بود كه ابو بكر و عمر برخاستند و گفتند : يا رسول اللّه ، آيا اين آيات ويژهء على است ؟ فرمود : بلى ، دربارهء او و اوصياى من تا روز قيامت است .\r\nگفتند : اوصياى خود را براى ما بيان فرما . فرمود : آنان عبارتند از : على برادر و وزير و وارث و وصىّ و خليفهء من در ميان امّتم و ولىّ هرمؤمن بعد از من ، دو فرزندم حسن و سپس حسين و پس از او نه تن از فرزندان پسرم حسين هريك پس از ديگرى . قرآن با\r\n\r\n\r\n","description":"","footnote":"\r\n( 1 ) . نساء 4 / 59 .\r\n( 2 ) . توبة 9 / 16 .\r\n( 3 ) . مائدة 5 / 3 .\r\n","page_name":" 314 ","page_number":314},
  {"content":"\r\n\r\nآنهاست و آنها با قرآن هستند . آنها از قرآن جدا نشوند و قرآن از آنها جدا نشود تا در كنار حوض بر من وارد شوند . همگى گفتند : آرى ، به خدا قسم اين كلمات رسول خدا را ما شنيده‌ايم و همان‌گونه كه گفتى ، بدان شهادت مىدهيم . بعضى از آن جماعت هم گفتند :\r\nبيشتر اين مطالب را در خاطر داريم ، ولى نه تمام آن را . اينان كه تمام آن را به خاطر سپرده و بدان گواهى داده‌اند ، همگى از نيكان و مردم با فضيلت ما مىباشند . على فرمود : راست گفتيد ، همهء مردم در حفظ يكسان نيستند . من آنان را كه اين گفتار رسول خدا را در خاطر دارند ، به خدا سوگند مىدهم كه برخيزند و بدانچه در خاطر دارند ، خبر دهند . پس زيد بن ارقم ، براء بن عازب ، سلمان ، ابو ذر ، مقداد و عمّار برخاستند و گفتند : ما گواهى مىدهيم كه سخنان رسول خدا را در خاطر داريم ، در حالى كه بر منبر ايستاده بود و تو نيز در كنارش بودى و او مىفرمود : اى مردم ، همانا خداى عزّ و جل امر كرده كه امام و پيشواى شما را منصوب نمايم ، آن‌كس را كه بعد از من وصىّ و خليفهء من است و خداى عزّ و جل در كتاب خود طاعت او را واجب فرموده و قرين طاعت من ساخته و شما را نيز به ولايت او امر فرموده است . من در ابلاغ اين امر از بيم طعن و نكوهش اهل نفاق و تكذيب آنها به خداى خود مراجعه كردم و او مرا تهديد كرد كه اگر به ابلاغ اين امر نپردازم ، مرا عذاب فرمايد .\r\nاى مردم ، همانا خداوند شما را به نماز و زكات و روزه و حج امر فرموده و آنها را براى شما بيان نموده است و من نيز آنها را براى شما تفسير كرده‌ام . همچنين شما را به ولايت امر كرده است و من شما را شاهد مىگيرم كه همانا اين ولايت اختصاص به على دارد . آنگاه دست خود را بر دوش على نهاد و فرمود : بعد از او اختصاص به پسرش دارد و سپس به اوصياى بعدى از فرزندانشان . آنها از قرآن جدا نشوند و قرآن از آنها جدا نشود تا در كنار حوض بر من وارد شوند . اى مردم ، به تحقيق من پناهگاه و پيشوا و ولىّ و راهنماى شما را برايتان بيان كردم . او برادرم علىّ بن ابى طالب است و در ميان شما به منزلهء من است . پس در دين از او پيروى كنيد و او را در تمام امور نيز اطاعت نماييد ، زيرا علم و حكمتى كه خداى عزّ و جل به من تعليم فرموده ، تماما در نزد اوست . بنابراين ، از او\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nسؤال كنيد و از او و اوصياى بعد از او دانش بياموزيد و آنان را تعليم ندهيد و بر آنان پيشى نگيريد و از آنان دورى نورزيد ، چه هماره آنها با حقند و حق با آنهاست ، نه آنها از حق جدا شوند و نه حق از آنها جدايى پذيرد . جماعتى كه برخاسته بودند ، پس از شهادت به اين مطالب نشستند . « 1 »\r\nاين عبارت حموينى با آنچه كه در كتاب سليم بن قيس مذكور است ، اندك اختلاف و اضافاتى دارد و سخن ما نيز پيرامون سليم و كتاب او خواهد آمد .\r\n\r\n3 - مناشدهء امير المؤمنين عليه السّلام در روز رحبه ( سال 35 ) « 2 »\r\nدر اثر معارضه و منازعه‌اى كه در امر خلافت با امير المؤمنين عليه السّلام وقوع يافت ، برخى از مردم آن حضرت را به خاطر نقل سخنان رسول خدا صلّى اللّه عليه و آله در تقديم و برترىاش بر ديگران متّهم ساختند و سخنان رسول خدا صلّى اللّه عليه و آله را در اين موضوع با ترديد و انكار تلقّى كردند . چون اين خبر به آن حضرت رسيد ، در ميدان وسيع كوفه حضور يافت و در ميان گروه بسيارى كه در آنجا گرد آمده بودند ، به منظور دفاع از حق و ردّ نظر كسانى كه در امر خلافت با آن جناب منازعه مىكردند ، به استدلال و مناشده با آن گروه پرداخت ، و اين موضوع به حدى جلب توجه كرد كه بسيارى از تابعين آن را روايت نموده‌اند و اسناد آن در كتب علما به حد تواتر رسيده و ما به روايت چهار تن از صحابه و چهارده نفر از تابعين در اين خصوص « 3 » واقف شديم ، و اينك تفصيل آن :\r\n1 - ابو سليمان مؤذّن .\r\nابن ابى الحديد گويد : ابو اسرائيل « 4 » از حكم « 5 » ، از سليمان مؤذن روايت كرده كه گفت :\r\n\r\n\r\n","description":"","footnote":"\r\n( 1 ) . فرايد السمطين ، باب پنجاه و هشتم .\r\n( 2 ) . تصريح به آن در حديث ابو طفيل آمده و در روايت يعلى بن مره ذكر شده است كه على عليه السّلام چون به كوفه درآمد ، مردم را سوگند داد . بديهى است كه آمدن امير المؤمنين عليه السّلام به كوفه در سال 35 بوده است .\r\n( 3 ) . بسيارى از طرق اين مناشده صحيح است و رجال آن ثقه هستند .\r\n( 4 ) . وى اسماعيل بن خليفه ملائى ( م 169 ) است كه حافظ هيثمى در مجمع الزوائد او را ثقه معرفى كرده و به صحت حديث او تأكيد ورزيده است . -\r\n","page_name":" 316 ","page_number":316},
  {"content":"\r\n\r\nعلى مردم را سوگند داد كه هركس از رسول خدا شنيده كه فرمود : من كنت مولاه ، فعلىّ مولاه ، گواهى دهد . گروهى بدان شهادت دادند و زيد بن ارقم از شهادت به آن در حالى كه بدان آگاه بود ، از شهادت به آن خوددارى ورزيد و على او را به نابينايى نفرين كرد و او نابينا شد ، و پس از نابينا شدن اين حديث نبوى را براى مردم بيان مىكرد . « 1 » به طرق ديگر از سليمان مؤذن خواهد آمد كه اين داستان را از زيد بن ارقم روايت كرده و شايد اين روايت هم جزئى از آن است كه از قلم افتاده است .\r\n2 - ابو القاسم ، اصبغ بن نباته .\r\nابن اثير از حافظ ابن عقده ، از محمّد بن اسماعيل بن اسحاق راشدى ، از محمّد بن خلف نميرى ، از على بن حسن عبدى ، از اصبغ روايت كرده كه گفت : على مردم را در رحبه سوگند داد كه هركس گفتار رسول خدا را در روز غدير خم به گوش خود شنيده ، برخيزد و بدان گواهى دهد . جمعى در حدود ده و اندى نفر برخاستند كه در ميانشان ابو ايوب انصارى ، و ابو عمرة بن عمرو بن محصن ، ابو زينب بن عوف انصارى ، سهل بن حنيف ، خزيمة بن ثابت ، عبد اللّه بن ثابت انصارى ، حبشى بن جنادهء سلولى ، عبيد بن عازب انصارى ، نعمان بن عجلان انصارى ، ثابت بن وديعهء انصارى ، ابو فضالهء انصارى و عبد الرحمن بن عبد ربّ انصارى بودند . آنان چون برخاستند ، گفتند : ما شهادت مىدهيم كه شنيديم رسول خدا فرمود « 2 » : الا من كنت مولاه ، فعلىّ مولاه ، اللّهم وال من والاه و عاد من عاداه ، و احبّ من احبّه و ابغض من ابغضه و اعن من اعانه . « 3 »\r\nابن اثير در اسد الغابة از اصبغ بن نباته نقل كرده كه گفت : على مردم را سوگند داد كه هركس گفتار رسول خدا را در روز غدير خم شنيده ، برخيزد . در اين هنگام جمعى بالغ بر ده و اندى نفر برخاستند كه در ميانشان ابو ايوب انصارى و ابو زينب بودند . وقتى آنان\r\n\r\n\r\n","description":"","footnote":"\r\n. نامبرده همان ابن عتيبهء ثقه است كه شرح حال او در الغدير ( متن عربى / چ 5 ) : 1 / 63 از نظر گذشت .\r\n( 1 ) . شرح نهج البلاغة : 1 / 362 .\r\n( 2 ) . ترجمهء حديث : هان ! هركه من مولاى اويم ، على مولاى اوست . خدايا دوست بدار آن را كه او را دوست دارد و دشمن بدار آن را كه او را دشمن دارد ، و دوستدار دوستانش باش و با دشمنانش دشمنى ورز ، و يارانش را يارى كن . ( و )\r\n( 3 ) . اسد الغابة : 3 / 307 و 5 / 205 .\r\n","page_name":" 317 ","page_number":317},
  {"content":"\r\n\r\nبرخاستند ، گفتند : ما شهادت مىدهيم كه شنيديم رسول خدا در روز غدير خم در حالى كه دست ترا گرفته و بلند كرده بود ، فرمود : آيا گواهى نمىدهيد كه من اوامر خدا را به شما رساندم و خير و صلاحتان را بيان كردم ؟ سپس فرمود : آگاه باشيد كه خداى عزّ و جل ولىّ من است و من ولىّ مؤمنان هستم ، پس هركس كه من مولاى اويم ، اين على مولاى اوست . بار خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد . اين روايت را ابو موسى با دقت در سند آورده است .\r\nروايت مزبور را ابن حجر عسقلانى از طريق ابن عقده ، از اصبغ آورده كه گفت : چون على در رحبه مردم را سوگند داد كه هركس سخن رسول خدا را شنيده باز گويد ، جمعى بالغ بر ده و اندى نفر برخاستند كه در ميانشان ابو ايوب و ابو زينب و عبد الرحمن بن عبد ربّ بودند . چون برخاستند ، گفتند : شهادت مىدهيم كه شنيديم رسول خدا در حالى كه دست ترا در روز غدير خم گرفته و بلند كرده بود ، فرمود : آيا گواهى نمىدهيد كه من اوامر خدا را به شما رسانيدم ؟ گفتند : آرى ، گواهى مىدهيم . فرمود : فمن كنت مولاه ، فعلىّ مولاه . « 1 »\r\nابن حجر نيز اين روايت را نقل كرده گويد : ابو موسى گفت : اين روايت را ابو العباس ابن عقده در كتاب الموالات از طريق على بن حسن عبدى ، از سعد اسكاف ، از اصبغ بن نباته ذكر كرده كه گفت : على در رحبه مردم را سوگند داد كه هركس گفتار رسول خدا را در روز غدير خم شنيده ، برخيزد . پس بالغ بر ده و اندى نفر برخاستند كه در ميانشان ابو ايوب و ابو زينب بن عوف بودند . وقتى آنان برخاستند ، گفتند : ما شهادت مىدهيم كه شنيديم رسول خدا در روز غدير خم در حالى كه دست ترا گرفته و بلند نموده بود ، فرمود : آيا گواهى نمىدهيد كه اوامر خدا را به شما رسانيدم ؟ گفتند : آرى ، گواهى مىدهيم . فرمود : فمن كنت مولاه ، فعلىّ مولاه . « 2 »\r\n3 - حبّة بن جوين عرنى ، ابو قدامهء بجلى صحابى ( م 76 يا 79 ) .\r\nحافظ ابن مغازلى شافعى در المناقب از ابو طالب محمّد بن احمد بن عثمان ، از حافظ\r\n\r\n\r\n","description":"","footnote":"\r\n( 1 ) . الاصابة : 2 / 408 .\r\n( 2 ) . همان : 4 / 80 .\r\n","page_name":" 318 ","page_number":318},
  {"content":"\r\n\r\nابو عيسى روايت كرده و او روايت را مىرساند به حبّهء عرنى كه داستان روز غدير و سوگند دادن على را به حديث ولايت ذكر كرده گويد : دوازده تن از اهل بدر برخاستند كه زيد بن ارقم از جملهء آنها بود . چون برخاستند ، گفتند : ما گواهى مىدهيم كه شنيديم رسول خدا در روز غدير خم فرمود : من كنت مولاه ، فعلىّ مولاه .\r\nپيش از اين گفته آمد كه دولابى به اسنادش از ابو قدامه روايت كرده كه على عليه السّلام در رحبه مردم را سوگند داد و جمعى بالغ بر ده و اندى نفر برخاستند كه در ميانشان مردى بود كه جبّه‌اى بر تن داشت و بر آن بالاپوش حضرموتى افكنده بود . پس آن گروه شهادت دادند . « 1 »\r\n4 - زاذان بن عمر .\r\nاحمد پيشواى حنبليان با بررسى در سند گويد : ابن نمير از عبد الملك ، از ابو عبد الرحيم كندى ، از زاذان بن عمر روايت كرده كه گفت : سخن على را شنيدم كه در رحبه مردم را سوگند داد كه هركس رسول خدا را در روز غدير خم ديده و سخنان او را شنيده است ، برخيزد و گواهى دهد . سيزده تن برخاستند و شهادت دادند كه از رسول خدا شنيدند كه فرمود : من كنت مولاه ، فعلىّ مولاه . « 2 »\r\nحافظ هيثمى اين حديث را از زاذان ، از طريق احمد به لفظى كه ذكر شد ، روايت كرده است . « 3 » همچنين ابو الفرج بن جوزى « 4 » و ابو سالم محمّد بن طلحهء شافعى « 5 » و ابن كثير شامى از طريق احمد « 6 » و سبط ابن جوزى « 7 » و سيوطى در جمع الجوامع به نقل از احمد ، و ابن ابى عاصم در السنّة « 8 » روايت مزبور را ذكر كرده‌اند .\r\n5 - زرّ بن حبيش اسدى .\r\nحافظ ابو عبد اللّه زرقانى مالكى گويد : ابن عقده با دقت در سند از زرّ بن حبيش\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 24 .\r\n( 2 ) . مسند احمد بن حنبل : 1 / 84 .\r\n( 3 ) . مجمع الزوايد : 9 / 107 .\r\n( 4 ) . صفة الصفوة : 1 / 121 .\r\n( 5 ) . مطالب السئول 54 ( چاپ 1302 ) .\r\n( 6 ) . البداية و النهاية : 5 / 210 و 7 / 348 .\r\n( 7 ) . تذكرة الخواص 17 .\r\n( 8 ) . كنز العمّال : 6 / 407 .\r\n","page_name":" 319 ","page_number":319},
  {"content":"\r\n\r\nروايت كرده كه گفت : على فرمود : در اينجا از اصحاب محمّد چه كسانى هستند ؟ دوازده تن برخاستند و شهادت دادند كه از رسول خدا شنيدند ، فرمود : من كنت مولاه ، فعلىّ مولاه . « 1 »\r\n6 - زياد بن ابى زياد .\r\nاحمد بن حنبل گويد : از محمّد بن عبد اللّه از ربيع ، يعنى ابن ابى صالح اسلمى ، از زياد بن ابى زياد روايت كرده كه گفت : شنيدم على بن ابى طالب ، رضى اللّه عنه ، مردم را سوگند داد به اينكه هرمرد مسلمانى كه سخنان رسول خدا را در روز غدير خم شنيده ، برخيزد . پس دوازده تن از اصحاب بدر برخاستند و شهادت دادند . « 2 »\r\nاين حديث را حافظ هيثمى از طريق احمد روايت كرده و گفته كه رجال آن همگى ثقه هستند . « 3 » همچنين ابن كثير از احمد « 4 » ، و حافظ محب الدين طبرى « 5 » روايت مزبور را ذكر كرده‌اند .\r\n7 - زيد بن ارقم انصارى صحابى .\r\nاحمد با دقت در سند از اسود بن عامر ، از ابو اسرائيل ، از حكم ، از ابو سليمان ، از زيد بن ارقم روايت كرده كه گفت : على با قيد سوگند از مردم خواست كه هركس از رسول خدا صلّى اللّه عليه و آله شنيده است كه فرمود : من كنت مولاه ، فعلىّ مولاه . اللهم وال من والاه ، و عاد من عاداه ، برخيزد و گواهى دهد . دوازده تن از اصحاب بدر برخاستند و به آن شهادت دادند و من از كسانى بودم كه كتمان كردند و در نتيجه ، چشم خود را از دست دادم .\r\nهيثمى از احمد « 6 » ، و طبرانى در المعجم الكبير به لفظ مذكور ، اين حديث را روايت كرده‌اند ، و طبرانى رجال آن را مورد وثوق دانسته و در روايتى كه نزد او ضبط شده ، اين جمله مذكور است : على بر هركه كتمان مىكرد ، نفرين مىفرمود . ابن مغازلى در المناقب آن را از ابو الحسين على بن عمر بن عبد اللّه بن شوذب ، از پدرش ، از محمّد بن حسين\r\n\r\n\r\n","description":"","footnote":"\r\n( 1 ) . شرح المواهب : 7 / 13 .\r\n( 2 ) . مسند احمد بن حنبل : 1 / 88 .\r\n( 3 ) . مجمع الزوايد : 9 / 106 .\r\n( 4 ) . البداية و النهاية : 7 / 348 .\r\n( 5 ) . الرياض النضرة : 2 / 170 ؛ ذخاير العقبى 67 .\r\n( 6 ) . مجمع الزوايد : 9 / 106 .\r\n","page_name":" 320 ","page_number":320},
  {"content":"\r\n\r\nزعفرانى ، از احمد بن يحيى بن عبد الحميد ، از ابو اسرائيل ، از حكم ، از ابى سليمان ، از زيد به لفظ مذكور روايت كرده كه گفت : من از جمله كسانى بودم كه كتمان كردند و خداى تعالى بينايى را از من گرفت و على ، كرم اللّه وجهه ، كسى را كه كتمان مىكرد ، نفرين مىفرمود . « 1 » شيخ ابراهيم وصّابى نيز آن را در الاكتفاء به لفظ مذكور از طبرانى در المعجم الكبير روايت كرده است .\r\nحافظ ، محبّ الدين طبرى از زيد روايت كرده كه گفت : على با قيد سوگند از مردم سؤال نمود كه هركس از پيغمبر در روز غدير خم شنيده كه فرمود : من كنت مولاه ، فعلىّ مولاه . اللهم وال من والاه ، و عاد من عاداه ، برخيزد و گواهى دهد . شانزده تن برخاستند و به آن گواهى دادند . « 2 » هيثمى به همين لفظ آن را از طريق احمد روايت كرده « 3 » و سيوطى اين حديث را در جمع الجوامع آورده و در آن مذكور است : دوازده تن برخاستند و به آن شهادت دادند . « 4 »\r\nحافظ محمّد بن عبد اللّه در كتاب فوايد خود كه در كتابخانهء حرم خدا به مكه موجود است ، گويد : محمّد بن سليمان بن حرث از عبيد اللّه بن موسى ، از ابو اسرائيل ملائى ، از حكم ، از ابو سليمان مؤذن ، از زيد روايت كرده كه گفت : همانا على از مردم با قيد سوگند خواست كه هركس از رسول خدا شنيده كه فرمود : من كنت مولاه ، فعلىّ مولاه . اللهم وال من والاه ، و عاد من عاداه ، برخيزد و شهادت دهد . شانزده تن برخاستند و به آن شهادت دادند و من در ميان آنها بودم . « 5 » اين روايت را ابن كثير از او حكايت كرده است . « 6 »\r\n\r\n\r\n","description":"","footnote":"\r\n( 1 ) . ابن بطريق در العمدة 52 از او نقل مىنمايد .\r\n( 2 ) . ذخاير العقبى 67 .\r\n( 3 ) . مجمع الزوايد : 9 / 107 .\r\n( 4 ) . كنز العمّال : 6 / 403 .\r\n( 5 ) . مراد از اينكه زيد مىگويد : من در ميان آنها بودم ، اين است كه او در ميان مخاطبان مورد مناشده بوده ، نه از جملهء شهود ، زيرا همان‌طور كه از قول خود او قبلا ذكر شد ، او از كسانى بود كه كتمان شهادت كردند و در نتيجه چشمش نابينا شد . بنابراين آنچه از او داير به روايت غدير رسيده ، بعد از دچار شدن به نفرين بوده يا قبل از اينكه افكار مهلك در او پيدا شود .\r\n( 6 ) . البداية و النهاية : 7 / 346 .\r\n","page_name":" 321 ","page_number":321},
  {"content":"\r\n\r\n8 - زيد بن يثيع .\r\nاحمد بن حنبل گويد : على بن حكيم اودى از شريك ، از ابو اسحاق ، از سعيد بن وهب و زيد بن يثيع روايت كرده كه آن دو گفتند : على مردم را در رحبه سوگند داد و از آنها خواست كه هركس گفتار رسول خدا را در روز غدير خم شنيده ، برخيزد و گواهى دهد .\r\nاز جانب سعد شش تن و از جانب زيد شش تن برخاستند و گواهى دادند كه از رسول خدا در روز غدير خم شنيدند كه دربارهء على فرمود : آيا رسول خدا به مؤمنان از خودشان سزاوارتر نيست ؟ گفتند : آرى . فرمود : اللهم من كنت مولاه ، فعلىّ مولاه . اللهم وال من والاه ، و عاد من عاداه . « 1 » ابن كثير و كنجى شافعى و جزرى اين روايت را از طريق احمد به همين لفظ در آثار خود آورده‌اند . « 2 »\r\nنسائى از قاضى على بن محمّد بن على ، از خلف بن تميم ، از شعبه ، از ابو اسحاق ، از سعيد و زيد و نيز به طريق ديگر از ابو داود سليمان حرّانى ، از عمران بن ابان ( م 205 ) ، از شريك ، از ابو اسحاق ، از زيد روايت كرده كه گفت : از على بن ابى طالب ، رضى اللّه عنه ، شنيدم كه بر منبر كوفه مىگفت : همانا من به خدا سوگند مىدهم آن مردى را كه از رسول خدا شنيده كه در روز غدير خم فرمود : من كنت مولاه ، فعلىّ مولاه . اللهم وال من والاه ، و عاد من عاداه ، برخيزد و شهادت دهد ، و كسى شهادت ندهد مگر آنكه از اصحاب محمّد باشد . شش تن از سمت ديگر منبر « 3 » برخاستند و شهادت دادند كه اين سخن را از رسول خدا شنيده‌اند . شريك گويد : به ابو اسحاق گفتم : آيا از براء بن عازب شنيدى كه به اين گفتار رسول خدا حديث كند ؟ گفت : بلى . « 4 »\r\nابن جرير طبرى با بررسى در سند از احمد بن منصور ، از عبيد اللّه بن موسى ، از فطر بن خليفه ، از ابو اسحاق ، از سعيد بن وهب و زيد بن يثيع و عمرو ذى مرّ آورده كه\r\n\r\n\r\n","description":"","footnote":"\r\n( 1 ) . مسند احمد بن حنبل : 1 / 118 .\r\n( 2 ) . البداية و النهاية : 5 / 210 ؛ كفاية الطالب 17 ؛ أسنى المطالب 4 .\r\n( 3 ) . از اين كلام چيزى ساقط شده و شايد چنين بوده است : شش تن از يك سمت منبر و شش تن از سمت ديگر منبر برخاستند .\r\n( 4 ) . الخصايص 22 ، 23 .\r\n","page_name":" 322 ","page_number":322},
  {"content":"\r\n\r\nگفتند : همانا على در كوفه مردم را سوگند داد . سپس حديث مزبور را ذكر كرده است .\r\nابن كثير نيز اين حديث را از ابن جرير حكايت كرده است . « 1 »\r\nحافظ ابن عقده با بررسى در سند از حسن بن على بن عفّان عامرى ، از عبيد اللّه بن موسى ، از فطر ، از ابو اسحاق ، از عمرو بن مرّه و سعيد بن وهب و زيد بن يثيع روايت كرده كه گفتند : شنيديم على در رحبه مىگفت . سپس حديث مزبور را ذكر كرده و گفته‌اند :\r\nسيزده تن برخاستند و شهادت دادند كه رسول خدا فرمود : من كنت مولاه ، فعلىّ مولاه .\r\nاللهم وال من والاه ، و عاد من عاداه ، و أحبّ من أحبّه و أبغض من أبغضه ، و انصر من نصره و اخذل من خذله . « 2 » ابو اسحاق هنگام فراغت از اين حديث گفت : اى ابو بكر « 3 » ، آنان چه بزرگانى بودند ؟ ابن كثير نيز آن را از ابن عقده روايت كرده است . « 4 »\r\nحافظ هيثمى اين حديث را از طريق بزّار روايت كرده و رجال اين طريق را صحيح خوانده و فطر را ثقه دانسته است . « 5 » وى نيز آن را از طريق بزّار و عبد اللّه بن احمد روايت نموده است . « 6 » سيوطى حديث مزبور را در جمع الجوامع از ابو اسحاق ، از عمرو ذى مرّ و سعيد بن وهب و زيد بن يثيع به نقل از بزّار ، ابن جرير و خلعى در خلعيّات روايت كرده ، سپس از قول هيثمى گويد : رجال اسناد آن همگى ثقه هستند و لفظ آنان چنين است :\r\nگفتند : از على شنيديم كه مىگفت : سوگند مىدهم به خدا مردى را كه سخن رسول خدا را در روز غدير شنيده ، برخيزد و به آنچه شنيده گواهى دهد . سيزده تن برخاستند و شهادت دادند كه رسول خدا فرمود : آيا من به مؤمنان از خودشان سزاوارتر نيستم ؟\r\nگفتند : بلى يا رسول اللّه . آنگاه دست على را گرفت و فرمود : من كنت مولاه ، فعلىّ مولاه .\r\nاللهم وال من والاه ، و عاد من عاداه ، و أحبّ من أحبّه و أبغض من أبغضه ، و انصر من\r\n\r\n\r\n","description":"","footnote":"\r\n( 1 ) . البداية و النهاية : 5 / 210 .\r\n( 2 ) . ترجمهء حديث : هركه من مولاى اويم ، على مولاى اوست . خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، و دوستدار دوستانش باش و با دشمنانش دشمنى ورز ، و يارى كن آن‌كس را كه او را يارى كند و خوار گردان آن‌كس را كه او را خوار گرداند . ( و )\r\n( 3 ) . كنيهء فطر است . ( م )\r\n( 4 ) . البداية و النهاية : 7 / 347 .\r\n( 5 ) . مجمع الزوايد : 9 / 105 .\r\n( 6 ) . همان : 9 / 107 .\r\n","page_name":" 323 ","page_number":323},
  {"content":"\r\n\r\nنصره و اخذل من خذله . « 1 » اين حديث را شيخ يوسف نبهانى از طريق ابن ابى شيبه ، از زيد بن يثيع روايت كرده است . « 2 »\r\n9 - سعيد بن ابى حدّان .\r\nشيخ الاسلام حموينى گويد : خبر داد ما را شيخ عماد الدين عبد الحافظ بن بدران به طريق قرائت نزد او ، از قاضى محمّد بن عبد الصمد بن ابى الفضل خزستانى به طور اجازه ، از ابو عبد اللّه محمّد بن فضل عراوى به طور اجازه ، از حافظ ابو بكر احمد بن حسين بيهقى ، از ابو بكر احمد بن حسين قاضى ، از ابو جعفر محمّد بن على بن دنعيم ، از احمد بن حازم بن عزيزه ، از ابو غسان ، از فضيل بن مرزوق ، از ابو اسحاق از سعيد بن ابى حدّان و عمرو ذى مرّ كه گفتند : على فرمود : به خدا سوگند مىدهم ، و سوگند نمىدهم مگر اصحاب رسول خدا را كه خطبهء آن حضرت را در روز غدير خم شنيده‌اند . راوى گويد : دوازده تن برخاستند . شش تن از جانب سعيد و شش تن از جانب عمرو ذى مرّ ، و شهادت دادند كه از رسول خدا شنيدند كه فرمود « 3 » : اللهم وال من والاه ، و عاد من عاداه ، و انصر من نصره ، و أحبّ من أحبّه و أبغض من أبغضه . « 4 »\r\n10 - سعيد بن وهب .\r\nابن حنبل اين حديث را از على بن حكيم اودى ، از شريك ، از ابو اسحاق ، از سعيد و زيد بن يثيع به لفظى كه پيش از اين نقل كرديم و نيز به طريق ديگر از محمّد بن جعفر ، از شعبه ، از ابو اسحاق روايت كرده كه گفت : از سعيد بن وهب شنيدم كه گفت : على مردم را سوگند داد و پنج يا شش تن از اصحاب پيغمبر برخاستند و گواهى دادند كه رسول خدا فرمود : من كنت مولاه ، فعلىّ مولاه . « 5 »\r\nنسائى از حسين بن حريث مروزى ، از فضل بن موسى ، از سليمان اعمش ، از\r\n\r\n\r\n","description":"","footnote":"\r\n( 1 ) . كنز العمال : 6 / 403 .\r\n( 2 ) . الشرف المؤبّد : 113 .\r\n( 3 ) . در نسخه مزبور لفظ حديث چنين است : بر تو خواننده عزيز سقطى كه در آن رخ داده ، مخفى نخواهد بود .\r\n( 4 ) . فرايد السمطين ، باب دهم .\r\n( 5 ) . مسند احمد بن حنبل : 1 / 118 و 5 / 366 .\r\n","page_name":" 324 ","page_number":324},
  {"content":"\r\n\r\nابو اسحاق عمرو ، از سعيد روايت كرده كه گفت : على ، كرم اللّه وجهه ، در رحبه مردم را به خدا سوگند داد كه هركس از رسول خدا در روز غدير خم شنيده كه فرمود : انّ اللّه و رسوله ولىّ المؤمنين ، و من كنت وليّه ، فهذا وليّه . اللهم وال من والاه و عاد من عاداه ، و انصر من نصره . « 1 » راوى از قول سعد گويد كه شش تن از كنار من برخاستند ، و از قول زيد بن يثيع گويد كه شش تن از كنار من برخاستند ، و از قول عمرو ذى مرّ اين جمله را نيز افزوده است : أحبّ من أحبّه و أبغض من أبغضه ، و سپس دنبالهء حديث را ذكر كرده است . « 2 » اين حديث را اسرائيل از اسحاق ، از عمرو ذى مرّ روايت كرده و نسائى نيز آن را از يوسف بن عيسى ، از فضل بن موسى ، از اعمش تا آخر سند و لفظ مذكور روايت نموده است . « 3 »\r\nنسائى گويد : خبر داد ما را محمّد بن مثنى از محمّد بن جعفر غندر ، از شعبه ، از ابو اسحاق ، از سعيد بن وهب كه گفت : پس از سوگند دادن على ، پنج يا شش تن از اصحاب رسول خدا برخاستند و گواهى دادند كه رسول خدا فرمود : من كنت مولاه ، فعلىّ مولاه .\r\nعلامهء عاصمى در زين الفتى گويد : از ابو بكر جلاب از ابو سعيد عبد اللّه بن محمّد رازى ، از ابو احمد بن منّهء نيشابورى ، از ابو جعفر حضرمى ، از على بن سعيد كندى ، از جرير بن سرىّ همدانى ، از سعيد روايت كرده كه گفت : امير المؤمنين ، كرّم اللّه وجهه ، در رحبه مردم را سوگند داد و فرمود : به خدا سوگند مىدهم مردى را كه از رسول خدا شنيده كه فرمود : من كنت مولاه ، فعلىّ مولاه . اللهم وال من والاه ، و عاد من عاداه ، برخيزد و شهادت دهد . دوازده تن برخاستند و شهادت دادند .\r\nابن اثير از ابو العباس بن عقده ، از طريق موسى بن نضر ، از ابو غيلان سعد بن طالب ، از ابو اسحاق ، از سعيد بن وهب و عمرو ذى مرّ و زيد بن يثيع و هانى بن هانى روايت كرده و\r\n\r\n\r\n","description":"","footnote":"\r\n( 1 ) . ترجمهء حديث : همانا خدا و رسول او ولىّ مؤمنان هستند ، و هركه من ولىّ اويم ، اين [ على 
  ] ولىّ اوست . خدايا دوست بدار آن را كه او را دوست دارد و دشمن بدار آن را كه او را دشمن دارد . ( و )\r\n( 2 ) . الخصايص 26 .\r\n( 3 ) . همان 40 .\r\n","page_name":" 325 ","page_number":325},
  {"content":"\r\n\r\nابو اسحاق گفته است : جمع كثيرى مرا حديث نمودند و گفتند : على مردم را در رحبه سوگند داد و گفت : هركس گفتار رسول خدا را شنيده كه فرمود : من كنت مولاه ، فعلىّ مولاه . اللهم وال من والاه ، و عاد من عاداه ، گواهى دهد . گروهى برخاستند و گواهى دادند كه اين سخن را از رسول خدا شنيده‌اند و گروهى ديگر كتمان كردند و در نتيجه ، از دنيا نرفتند مگر آنكه نابينا شدند و به آنها آفت و مصيبتى رسيد كه يزيد بن وديعه و عبد الرحمن بن مدلج از جملهء آنان بودند . اين داستان را ابو موسى نيز روايت كرده است . « 1 »\r\nابن حجر نيز حديث ابن عقده را ذكر كرده و در شرح حال عبد الرحمن بن مدلج گفته :\r\nابو العباس بن عقده آن را در كتاب الموالات ياد كرده و از طريق موسى بن نضر بن ربيع حمصى ، از ابو غيلان سعد بن طالب ، از ابو اسحاق روايت كرده كه گفت : جمع كثيرى مرا حديث نمودند و گفتند : على مردم را در رحبه سوگند داد كه هركس از رسول خدا شنيده كه فرمود : من كنت مولاه ، فعلىّ مولاه ، گواهى دهد . در نتيجه ، تعدادى از آنان برخاستند كه عبد الرحمن بن مدلج از جمله آنها بود ، آنگاه شهادت دادند كه اين گفتار را از رسول خدا شنيده‌اند . ابن شاهين اين حديث را با بررسى در سند از ابن عقده آورده و ابو موسى آن را بررسى و اثبات كرده است . « 2 »\r\nدر اينجا بايد توجّه داشت كه ابن حجر چگونه با حديث مزبور از حيث سند و متن بازى كرده و آن را با از قلم انداختن چهار تن از راويان زير و رو نموده و داستان كسانى را كه كتمان شهادت كردند و دچار نفرين امير المؤمنين عليه السّلام شدند ، حذف نموده و عبد الرحمن بن مدلج را كه از جملهء كتمان‌كنندگان حديث بوده ، در شمار راويان آن درآورده و از ذكر نام يزيد بن وديعه بكلّى خوددارى ورزيده است . آيا براستى اين رسم رعايت امانت در نقل روايت است ؟ ! چه بسا نظير اين بازىها بويژه در كتاب اصابه از ابن حجر سر زده است .\r\nحافظ هيثمى حديث مزبور را از طريق احمد روايت كرده و رجال آن را صحيح\r\n\r\n\r\n","description":"","footnote":"\r\n( 1 ) . اسد الغابة : 3 / 321 .\r\n( 2 ) . الاصابة : 2 / 421 .\r\n","page_name":" 326 ","page_number":326},
  {"content":"\r\n\r\nخوانده و فطر را ثقه و مورد اعتماد دانسته است . « 1 » ابن كثير هم به نقل از احمد به دو طريق و نسائى ؛ از طريق ابن جرير از احمد بن منصور ، از عبد الرزاق ، از اسرائيل ، از ابو اسحاق ، از سعيد و عبد خير ؛ از طريق ابن عقده به سندى كه قبلا در روايت زيد بن يثيع ذكر كرديم ؛ از طريق حافظ عبد الرزاق از اسرائيل ، از ابو اسحاق ، از سعيد و از طريق احمد ، از محمّد غندر ، از شعبه ، از ابو اسحاق ، از سعيد اين روايت را ذكر كرده است . « 2 » خوارزمى به اسنادش كه به حافظ عبد الرزاق منتهى مىشود ، از اسرائيل ، از ابو اسحاق ، از سعيد و عبد خير روايت نموده كه گفتند : در رحبهء كوفه از على شنيديم كه مىگفت :\r\nسوگند مىدهم به خدا هركس از رسول خدا شنيده كه فرمود : من كنت مولاه ، فعلىّ مولاه ، گواهى دهد . در نتيجه ، عده‌اى از اصحاب پيغمبر برخاستند و شهادت دادند كه اين سخن را از رسول خدا صلّى اللّه عليه و آله شنيده‌اند . در آنجا طرق ديگرى هم هست كه در طريق زيد بن يثيع گذشت . « 3 »\r\n11 - ابو طفيل ، عامر بن واثلهء ليثى از صحابهء پيغمبر صلّى اللّه عليه و آله كه بين سالهاى يكصد تا يكصد و ده درگذشته است .\r\nاحمد از حسين بن محمّد و ابو نعيم اين معنى را روايت كرده كه گفتند : حديث كرد ما را فطر از ابو طفيل كه گفت : على ، رضى اللّه عنه ، مردم را در رحبهء كوفه جمع نمود و به آنها فرمود : به خدا سوگند مىدهم هرمرد مسلمانى را كه از رسول خدا در روز غدير خم حديث ولايت را شنيده ، برخيزد . در نتيجه ، سى تن از جا برخاستند . « 4 » ابو نعيم گويد :\r\nمردم بسيارى برخاستند و گواهى دادند كه رسول خدا دست على را گرفت و به مردم فرمود : آيا مىدانيد كه من به مؤمنان از خودشان سزاوارترم ؟ گفتند : آرى يا رسول اللّه .\r\nآنگاه فرمود : من كنت مولاه ، فهذا مولاه . اللهم وال من والاه ، و عاد من عاداه . ابو طفيل گفت : من بيرون شدم ، در حالى كه گويى چيزى در دل من « 5 » است . پس زيد بن ارقم را\r\n\r\n\r\n","description":"","footnote":"\r\n( 1 ) . مجمع الزوايد : 9 / 104 .\r\n( 2 ) . البداية و النهاية : 5 / 209 و 7 / 347 .\r\n( 3 ) . المناقب 94 .\r\n( 4 ) . مسند احمد بن حنبل : 4 / 370 .\r\n( 5 ) . در الرياض النضرة ، تأليف محب الدين طبرى اين جمله چنين مذكور است : خارج شدم در حالى كه چيزى از شك و ترديد در خود احساس مىكردم .\r\n","page_name":" 327 ","page_number":327},
  {"content":"\r\n\r\nملاقات كردم و به او گفتم : همانا از على ، رضى اللّه عنه ، شنيدم كه چنين مىگفت . زيد گفت : چه انكارى دارى ؟ بتحقيق من از رسول خدا شنيدم كه اين سخنان را دربارهء او مىفرمود . حافظ هيثمى اين حديث را به لحاظ سند و متن از احمد روايت كرده و رجال آن را صحيح خوانده و فطر بن خليفه را ثقه و مورد اعتماد دانسته است . « 1 »\r\nنسائى حديث مزبور را با بررسى طريق آن آورده گويد : خبر داد مرا از آن هارون بن عبد اللّه بغدادى حمّال ، از مصعب بن مقدام ، از فطر بن خليفه ، از ابو طفيل . همو آن را از ابو داود ، از محمّد بن سليمان ، از فطر ، از ابو طفيل به لفظ مذكور روايت كرده است . « 2 » ابو محمّد احمد بن محمّد عاصمى در زين الفتى حديث مزبور را به لفظ مذكور از استاد خود ابن الجلاب ، از ابو احمد همدانى ، از ابو عبد اللّه محمّد صفّار ، از احمد بن مهران ، از على بن قادم ، از فطر ، از ابو طفيل ، و نيز به طريق ديگر از استادش محمّد بن احمد ، از على بن ابراهيم بن على همدانى ، از محمّد بن عبد اللّه ، از احمد بن محمّد لبّاد ، از ابو نعيم ، از فطر ، از ابو طفيل روايت كرده است . كنجى به همين لفظ آن را از استاد خود يحيى بن ابى المعالى محمّد بن على قرشى ، از ابو على حنبل بن عبد اللّه بغدادى ، از ابو القاسم بن حصين ، از ابو على بن مذهب ، از ابو بكر قطيعى ، از عبد اللّه بن احمد ، از پدرش . . . تا آخر سند احمد روايت كرده است . « 3 » محب الدين طبرى آن را به لفظ مذكور روايت نموده و در پايان آن از قول راوى آمده است : به فطر گفتم كه بين اين گفتار و درگذشت او چند روز فاصله بود ؟ گفت : صد روز . « 4 » اين حديث را ابو حاتم با بررسى طريق آن آورده گويد :\r\nمقصود او در گذشته على بن ابى طالب « 5 » بوده است . ابن كثير و بدخشى اين حديث را از\r\n\r\n\r\n","description":"","footnote":"\r\n( 1 ) . مجمع الزوايد : 9 / 104 .\r\n( 2 ) . الخصايص 17 .\r\n( 3 ) . كفاية الطالب 13 .\r\n( 4 ) . الرياض النضرة : 2 / 169 .\r\n( 5 ) . در لفظ عاصمى چنين مذكور است : بين گفتار رسول خدا و درگذشت او چقدر فاصله بوده است ؟\r\nبىترديد مقياس گرفتن صد روز با هيچ‌يك از دو موضوع : وفات رسول خدا و وفات امير المؤمنين سازش ندارد ، زيرا در مورد امير المؤمنين بايد گفت كه مناشدهء وى در اوايل خلافت ظاهرىاش به سال 35 صورت گرفته و بعد از آن تاريخ تقريبا پنج سال زندگى كرده است ، اما در مورد رسول خدا ترديد -\r\n","page_name":" 328 ","page_number":328},
  {"content":"\r\n\r\nطريق احمد و به لفظ او روايت كرده‌اند . « 1 »\r\nابن اثير از استاد خود ابو موسى ، از شريف ابو محمّد حمزهء علوى ، از احمد باطرقانى ، از ابو مسلم بن شهدل ، از ابو العباس بن عقده ، از محمّد اشعرى ، از رجا بن عبد اللّه ، از محمّد بن كثير ، از فطر و ابن جارود ، از ابو طفيل روايت كرده كه گفت : در نزد على ، رضى اللّه عنه ، بوديم كه فرمود : سوگند مىدهم به خداى تعالى هركس را كه در روز غدير خم حضور داشته ، برخيزد . در نتيجه ، هفده تن برخاستند كه از جملهء آنها ابو قدامهء انصارى بود . سپس گفتند : ما گواهى مىدهيم كه با رسول خدا از حجة الوداع برگشتيم .\r\nهنگام ظهر كه شد ، رسول خدا از قرارگاه خود بيرون آمد و امر فرمود چند درخت را محكم بستند و پارچه‌اى بر آنها افكندند . سپس همگان را به نماز فرا خواند و نماز گزارديم . بعد به پا خاست و خداى را حمد و ثنا گفت و فرمود : اى مردم ، آيا مىدانيد كه خداى عزّ و جل مولاى من است و من مولاى مؤمنان هستم و همانا من به شما از خودتان سزاوارترم ؟ اين سخن را چند بار تكرار فرمود ، گفتيم : آرى . آنگاه در حالى كه دست تو را يا على گرفته بود ، سه بار فرمود : من كنت مولاه ، فعلىّ مولاه . اللهم وال من والاه ، و عاد من عاداه . « 2 » ابو موسى اين حديث را با بررسى سند روايت كرده و ابن حجر از طريق ابن عقده و به نقل از كتابش الموالات فى حديث الغدير آن را روايت كرده است . « 3 »\r\nسيد نور الدين سمهودى در جواهر العقدين به نقل از حافظ ابو نعيم اصفهانى در حلية الاولياء از ابو طفيل روايت كرده كه گفت : على ، رضى اللّه عنه ، به‌پا خاست و حمد و ثناى خداوند نمود و سپس گفت : به خدا سوگند مىدهم هركس را كه در روز غدير خم حضور داشته ، برخيزد . آنان كه با نقل قول از ديگران بر اين امر گواهند ، برنخيزند ، فقط كسانى برخيزند كه گفتار رسول خدا را به گوش خود شنيده و در قلب خود ضبط كرده\r\n\r\n\r\n","description":"","footnote":"\r\n- نمىتوان داشت كه آن حضرت هفتاد روز پس از روز غدير وفات يافته كه اين روايت به مدت مزبور نزديك‌تر است .\r\n( 1 ) . البداية و النهاية : 5 / 211 ؛ نزل الابرار 20 .\r\n( 2 ) . اسد الغابة : 5 / 276 .\r\n( 3 ) . الاصابة : 4 / 159 .\r\n","page_name":" 329 ","page_number":329},
  {"content":"\r\n\r\nاست . در نتيجه ، هفده تن برخاستند كه در ميانشان خزيمة بن ثابت ، سهل بن سعد ، عدىّ بن حاتم ، عقبة بن عامر ، ابو ايوب انصارى ، ابو سعيد خدرى ، ابو شريح خزاعى ، ابو قدامهء انصارى ، ابو ليلى « 1 » ، ابو الهيثم بن تيهان و مردانى از قريش بودند . على ، رضى اللّه عنه ، گفت : آنچه شنيديد ، به زبان آوريد . آنان گفتند : شهادت مىدهيم كه با رسول خدا از حجة الوداع آمديم . هنگام ظهر كه شد رسول خدا از جايگاه خود بيرون آمد و امر فرمود خار و خاشاك زير درختان را زدودند و پارچه‌اى بر روى درختان افكندند . سپس مردمان را به نماز فرا خواند و ما بيرون شديم و نماز گزارديم . آنگاه به پا خاست و به حمد و ثناى خدا پرداخت و فرمود : اى مردم نظر شما در انجام رسالتم چيست ؟ گفتند : بتحقيق آن را ابلاغ نمودى . سه بار گفت : خدايا گواه باش . سپس فرمود : نزديك است كه من دعوت حق را اجابت نمايم و من مسئولم و شما نيز مسئوليد . سپس فرمود : اى مردم ، من در ميان شما دو چيز خطير و گرانبها به يادگار مىگذارم : كتاب خدا و عترت و اهل بيتم ؛ اگر به آن دو متمسك شويد ، هرگز گمراه نخواهيد شد .\r\nپس بنگريد كه پس از من با آن دو چگونه رفتار خواهيد كرد ؟ آن دو هرگز از يكديگر جدا نشوند تا در كنار حوض بر من درآيند . خداوند لطيف و آگاه مرا به اين امر خبر داد .\r\nآنگاه فرمود : همانا خداى مولاى من است و من مولاى مؤمنان هستم . آيا نمىدانيد كه من به شما از خودتان سزاوارتر هستم ؟ سه بار گفتند : بلى مىدانيم . سپس دست ترا يا امير المؤمنين گرفت و بلند كرد و فرمود : من كنت مولاه ، فعلىّ مولاه . اللهم وال من والاه ، و عاد من عاداه . پس على فرمود : راست گفتيد و من نيز بر اين امر از گواهان هستم .\r\nقندورى حنفى اين حديث را از سمهودى حكايت كرده « 2 » و شيخ احمد بن فضل بن محمّد باكثير مكّى شافعى در كتاب وسيلة المآل فى عدّ مناقب الآل آن را به همين لفظ از ابو طفيل ذكر نموده است .\r\n12 - ابو عماره عبد خير بن يزيد همدانى كوفى .\r\n\r\n\r\n","description":"","footnote":"\r\n( 1 ) . در ينابيع المودة ابويعلى ضبط شده كه شداد بن اوس نام دارد و در سال 58 درگذشته است .\r\n( 2 ) . ينابيع المودّة 38 .\r\n","page_name":" 330 ","page_number":330},
  {"content":"\r\n\r\nخوارزمى به اسنادش از حافظ احمد بن حسين بيهقى ، از ابو محمّد عبد اللّه بن يحيى بن هارون بن عبد الجبّار سكرى در بغداد ، از اسماعيل بن محمّد صفّار ، از احمد بن منصور رمادى ، از عبد الرزاق ، از اسرائيل ، از ابو اسحاق روايت كرده كه گفت : حديث نمود مرا سعيد بن وهب و عبد خير . . . تا آخر روايت « 1 » ، چنان كه ابن كثير از طريق ابن جرير ، از سعيد و عبد خير آن را ذكر كرده است . « 2 »\r\n13 - عبد الرحمن بن أبى ليلى .\r\nاحمد بن حنبل با بررسى در سند از عبيد اللّه بن عمر قواريرى آورده كه او از يونس بن ارقم ، از يزيد بن أبى زياد ، از عبد الرحمن بن ابى ليلى روايت كرده كه گفت : على ، رضى اللّه عنه ، را در رحبه ديدم كه مردم را سوگند مىداد و مىگفت : هركس از رسول خدا در روز غدير خم شنيده كه فرمود : من كنت مولاه ، فعلىّ مولاه ، برخيزد و گواهى دهد . عبد الرحمن گفت : دوازده تن از كسانى كه در غزوهء بدر شركت كرده بودند ، به پا خاستند ، گويى به يكى از آنان مىنگرم . « 3 » سپس گفتند : ما شهادت مىدهيم كه در روز غدير خم از رسول خدا شنيديم كه فرمود : آيا من به مؤمنان از خودشان سزاوارتر نيستم و آيا همسران من مادران مؤمنان نيستند ؟ گفتيم : بلى يا رسول اللّه . سپس فرمود : فمن كنت مولاه ، فعلىّ مولاه . اللهم وال من والاه ، و عاد من عاداه . « 4 »\r\nاحمد نيز با بررسى سند از احمد بن عمر وكيعى آورده كه او از زيد بن حباب ، از وليد بن عقبة بن نزار عبسى ، از سماك بن عبيد بن وليد عبسى روايت نموده كه گفت : بر عبد الرحمن بن ابى ليلى وارد شدم و او براى من نقل كرد كه على ، رضى اللّه عنه ، را در رحبه مشاهده نمود كه گفت : به خدا سوگند مىدهم مردى را كه رسول خدا را در روز غدير خم ديده و گفتار او را شنيده ، برخيزد و كسى جز آن كه خودش او را ديده ، برنخيزد .\r\nدر نتيجه دوازده مرد برخاستند و گفتند : ما رسول خدا را ديديم و از او در حالى كه دست\r\n\r\n\r\n","description":"","footnote":"\r\n( 1 ) . المناقب 94 .\r\n( 2 ) . البداية و النهاية : 5 / 209 .\r\n( 3 ) . در لفظ روايت سقطى است . ر ك : اسد الغابة : 4 / 28 .\r\n( 4 ) . مسند احمد بن حنبل : 1 / 119 .\r\n","page_name":" 331 ","page_number":331},
  {"content":"\r\n\r\nترا يا على گرفته بود ، شنيديم كه فرمود : اللهم وال من والاه ، و عاد من عاداه ، و انصر من نصره و اخذل من خذله . در آن هنگام سه تن برنخاستند و على آنها را نفرين كرد و نفرين او مؤثر افتاد . « 1 »\r\nاحمد بن محمّد عاصمى اين حديث را در زين الفتى از شيخ زاهد أبو عبد اللّه احمد بن مهاجر ، از شيخ زاهد ابو على هروى ، از عبد اللّه بن عروه ، از يوسف بن موسى قطّان ، از مالك بن اسماعيل ، از جعفر بن زياد احمر ، از يزيد بن أبى زياد و از مسلم بن سالم ، از عبد الرحمن به لفظى كه در حديث اول از دو حديث احمد ذكر شد ، روايت كرده است .\r\nخطيب بغدادى از محمّد بن عمر بن بكير ، از ابو عمر يحيى بن محمّد بن عمر اخبارى در سال 363 ، از ابو جعفر احمد بن محمّد ضبعى ، از عبد اللّه بن سعيد كندى ابو سعيد اشجّ ، از علاء بن سالم عطّار ، از يزيد بن ابى زياد ، از عبد الرحمن روايت كرده كه گفت : از على در رحبه شنيدم كه مردم را به حديث غدير سوگند مىداد و مىگفت : . . . « 2 »\r\nطحاوى با بررسى سند از عبد الرحمن روايت كرده كه گفت : از على شنيدم كه سوگند مىداد و مىگفت : به خدا سوگند مىدهم هركس را كه سخن رسول خدا را در روز غدير خم شنيده ، برخيزد و گواهى دهد . در نتيجه ، دوازده تن از كسانى كه در جنگ بدر شركت كرده بودند ، برخاستند و گفتند : رسول خدا دست على را گرفت و بلند كرد و فرمود : اى مردم ، آيا من به مؤمنان از خودشان سزاوارتر نيستم ؟ گفتند : آرى يا رسول اللّه . فرمود :\r\nبار خدايا هركس كه من مولاى اويم ، اين على مولاى اوست . « 3 »\r\nابن اثير از ابو الفضل بن عبيد اللّه فقيه به اسنادش به ابو يعلى احمد بن على روايت كرده از قواريرى ، از يونس بن ارقم ، از يزيد بن ابى زياد ، از عبد الرحمن بن ابى ليلى كه گفت : على را مشاهده نمودم كه در رحبه مردم را سوگند مىداد و مىفرمود : سوگند مىدهم به خدا هركس كه از رسول خدا در روز غدير خم شنيده كه فرمود : من كنت مولاه ، فعلىّ مولاه ، برخيزد . عبد الرحمن گفت : در نتيجه ، دوازده نفر از اصحاب بدر\r\n\r\n\r\n","description":"","footnote":"\r\n( 1 ) . مسند احمد بن حنبل : 1 / 119 .\r\n( 2 ) . تاريخ بغداد : 14 / 236 .\r\n( 3 ) . مشكل الآثار : 2 / 308 .\r\n","page_name":" 332 ","page_number":332},
  {"content":"\r\n\r\nبرخاستند ، گويى يكى از آنان را مىبينم كه شلوار به تن دارد . سپس گفتند : ما گواهى مىدهيم كه از رسول خدا در روز غدير خم شنيديم كه مىفرمود : آيا من به مؤمنان از خودشان سزاوارتر نيستم و آيا همسران من مادران مؤمنان نيستند ؟ گفتيم : بلى يا رسول اللّه . سپس فرمود : من كنت مولاه ، فعلىّ مولاه . اللهم وال من والاه ، و عاد من عاداه . آنگاه ابن اثير گويد : مانند اين حديث از براء بن عازب نيز روايت شده و او در آن افزوده است : در نتيجهء اين گفتار پيغمبر ، عمر بن خطاب گفت : اى پسر ابو طالب ، امروز ولى هرمؤمن گشتى . « 1 »\r\nحموينى روايت كرده گويد : خبر داد مرا از اين حديث شيخ ابو الفضل اسماعيل بن ابى عبد اللّه بن حمّاد فسفلانى در كتابش ، از شيخ حنبل بن عبد اللّه بن سعادهء مكى رصافى به طور سماع ، از ابو القاسم هبة اللّه بن محمّد بن عبد الواحد بن حصين به طور سماع ، از ابو على بن مذهّب به طور سماع ، از ابو بكر قطيفى ، از ابو عبد اللّه عبد اللّه بن احمد بن حنبل . . . تا آخر سند و لفظ آن كه هردو مذكور افتاد . « 2 »\r\nشمس الدين جزرى حديث مزبور را روايت كرده گويد : خبر داد مرا ابو حفص عمر بن حسن مراغى به طور شفاهى ، از ابو الفتح يوسف بن يعقوب شيبانى ، از ابو اليمن زيد كندى ، از ابو منصور قزّاز ، از ابو بكر بن ثابت ، از محمّد بن عمر ، از ابو عمر تا آخر سند خطيب بغدادى كه اندكى پيش ذكر شد . سپس گفته : اين حديث از اين وجه حسن است و از وجوه بسيار صحيح ، چه از امير المؤمنين و پيغمبر اكرم به طور متواتر رسيده است . « 3 »\r\nحافظ ابو بكر هيثمى همين حديث را به لفظ مذكور از ابن اثير ، از عبد اللّه بن احمد و حافظ ابويعلى روايت كرده و رجال آن را توثيق نموده است . « 4 »\r\nابن كثير از دو طريق و به دو لفظ احمد كه ذكر شد ، روايت كرده و بعد از ذكركردن روايت به لفظ دوم گويد : حديث مزبور نيز از عبد الاعلى بن عامر ثعلبى و جز او ، از\r\n\r\n\r\n","description":"","footnote":"\r\n( 1 ) . اسد الغابة : 4 / 28 .\r\n( 2 ) . فرايد السمطين ، باب دهم .\r\n( 3 ) . اسنى المطالب 3 .\r\n( 4 ) . مجمع الزوايد : 9 / 105 .\r\n","page_name":" 333 ","page_number":333},
  {"content":"\r\n\r\nعبد الرحمن بن ابى ليلى به دين لفظ روايت شده است . « 1 » همو حديث مزبور را از طريق ابو يعلى و احمد به دو اسنادش روايت كرده ، سپس گويد : همچنين حديث مزبور را ابو داود طهوى عيسى بن مسلم از عمرو بن عبد اللّه بن هند جملى و عبد الاعلى بن عامر ثعلبى ، و آن دو از عبد الرحمن روايت نموده‌اند و وى به همان نحو آن را ذكر كرده است . « 2 »\r\nسيوطى حديث مزبور را از دارقطنى در جمع الجوامع روايت كرده و لفظ او چنين است : على خطبه‌اى ايراد كرد و گفت : سوگند مىدهم به خدا ؛ سوگندى كه در اسلام مقرر است ؛ هرفردى را كه در روز غدير خم حضور داشته و پيامبر را ديده است كه دست مرا گرفت و فرمود : اى مسلمانان آيا من به شما از خودتان سزاوارتر نيستم ؟ گفتند :\r\nبلى اى رسول خدا . آنگاه فرمود : من كنت مولاه ، فعلىّ مولاه . اللهم وال من والاه ، و عاد من عاداه ، و انصر من نصره و اخذل من خذله ، برخيزد و شهادت دهد . در نتيجه ، حدود ده و اندى نفر برخاستند و شهادت دادند و گروهى نيز كتمان كردند . اين گروه از دنيا نرفتند مگر بعد از آنكه نابينا و دچار برص شدند . « 3 »\r\nهمو حديث مزبور را به لفظ اوّل كه از احمد ذكر شد ، از طريق عبد اللّه بن احمد ، ابو يعلى موصلى ، ابن جرير طبرى ، خطيب بغدادى و ضياء مقدسى روايت كرده « 4 » ، و وصّابى در الاكتفاء حديث مزبور را به لفظ اوّل از دو لفظ احمد كه ذكر شد ، به نقل از زوايد المسند عبد اللّه بن احمد و از طريق ابويعلى در مسندش و از ابن جرير طبرى در تهذيب الآثار و از خطيب در تاريخش و از ضياء مقدسى در المختارة روايت نموده است .\r\n14 - عمرو ذى مرّ .\r\nاحمد بن حنبل گويد : حديث كرد ما را على بن حكيم ، از شريك ، از ابو اسحاق ، از عمرو به مانند حديث ابو اسحاق از سعيد و زيد كه پيش از اين ذكر شد « 5 » و وى در روايت مزبور اين جمله را نيز افزوده است : و انصر من نصره و اخذل من خذله . « 6 »\r\n\r\n\r\n","description":"","footnote":"\r\n( 1 ) . البداية و النهاية : 5 / 211 .\r\n( 2 ) . همان : 7 / 346 .\r\n( 3 ) . كنز العمّال : 6 / 397 .\r\n( 4 ) . همان : 6 / 407 .\r\n( 5 ) . ر ك : الغدير ( متن عربى / چ 5 ) : 1 / 171 .\r\n( 6 ) . مسند احمد بن حنبل : 1 / 118 .\r\n","page_name":" 334 ","page_number":334},
  {"content":"\r\n\r\nنسائى در خصايص روايت كرده گويد : خبر داد ما را على بن محمّد بن على از خلف بن تميم ، از اسرائيل ، از ابو اسحاق ، از عمرو ذى مرّ كه گفت : على را در رحبه مشاهده كردم كه اصحاب محمّد را سوگند مىداد و به آنان مىفرمود : كداميك از شما سخن رسول خدا را در روز غدير خم شنيده است كه در نتيجه ، مردمى برخاستند و شهادت دادند كه از رسول خدا شنيدند كه مىفرمود : من كنت مولاه ، فعلىّ مولاه . اللهم وال من والاه ، و عاد من عاداه ، و أحبّ من أحبّه ، و أبغض من أبغضه ، و انصر من نصره . « 1 » همو به اسناد ديگر حديث مزبور را نيز روايت كرده است . « 2 »\r\nحموينى اين حديث را از عمرو ذى مرّ به سند و لفظى كه قبلا مذكور افتاد ، روايت كرده « 3 » ، و حافظ هيثمى نيز از نامبرده و از زيد بن يثيع و سعيد به لفظ ابن عقده از طريق بزّار روايت را ذكر كرده و بر صحّت رجال سند حديث تأكيد ورزيده است . « 4 »\r\nكنجى شافعى به اسناد از عمرو بن مرّه و زيد بن يثيع و سعيد بن وهب ، و ذهبى از ابو اسحاق ، از عمرو ، و ابن كثير از طريق احمد و نسائى و ابن جرير ، و نيز از طريق ابن عقده ، از حسن بن على بن عفّان عامرى ، از عبيد اللّه بن موسى ، از فطر ، از عمرو به لفظ او حديث مزبور را روايت نموده‌اند « 5 » ، و ابن عقده سخن ابو اسحاق را ذكر كرده كه گفت : اى ابو بكر ، آنان چه بزرگانى هستند ؟ « 6 »\r\nسيوطى در تاريخ الخلفاء و جمع الجوامع از ابو اسحاق ، از عمرو و سعيد و زيد به لفظى كه قبلا از طريق بزّار و ابن جرير و خليعى بدان اشارت رفت و جزرى به لفظ احمد حديث مزبور را روايت كرده‌اند . « 7 »\r\n\r\n\r\n","description":"","footnote":"\r\n( 1 ) . الخصايص ( چ 26 ) 19 .\r\n( 2 ) . همان 41 .\r\n( 3 ) . فرايد السمطين ، باب دهم . نيز ر ك : الغدير ( متن عربى / چ 5 ) : 1 / 172 .\r\n( 4 ) . مجمع الزوايد : 9 / 105 .\r\n( 5 ) . كفاية الطالب 17 ؛ ميزان الاعتدال : 2 / 303 ؛ البداية و النهاية : 5 / 11 و 7 / 347 .\r\n( 6 ) . ر ك : الغدير ( متن عربى / چ 5 ) : 1 / 171 .\r\n( 7 ) . كنز العمال : 6 / 403 ، تاريخ الخلفاء 114 ؛ اسنى المطالب 4 . نيز ر ك : الغدير ( متن عربى / چ 5 ) : 1 / 170 ، 171 .\r\n","page_name":" 335 ","page_number":335},
  {"content":"\r\n\r\n15 - عميرة بن سعد .\r\nحافظ ابو نعيم گويد : حديث كرد ما را سليمان بن احمد طبرانى ، از احمد بن ابراهيم بن كيسان ، از اسماعيل بن عمرو بجلى « 1 » ، از مسعر بن كدام ، از طلحة بن مصرف ، از عميرة بن سعد كه گفت : على را بر منبر مشاهده كردم ، در حالى كه اصحاب رسول خدا را سوگند مىداد و در ميانشان ابو سعيد و ابو هريره و انس بن مالك از جمله دوازده تنى بودند كه در اطراف منبر حضور داشتند . على از فراز منبر فرمود : شما را به خدا قسم مىدهم كه آيا از رسول خدا شنيديد كه مىفرمود : من كنت مولاه ، فعلىّ مولاه ؟ همه از جاى برخاستند و گفتند : بار خدايا آرى . يكى از آن گروه برنخاست و على فرمود : ترا چه مانع شد از اينكه برخيزى ؟ گفت : يا امير المؤمنين ، در اثر سالخوردگى دچار فراموشى شده‌ام . على گفت : بار خدايا اگر دروغ مىگويد ، او را گرفتار بلايى نيكو « 2 » بگردان . راوى گويد : او از دنيا نرفت تا اينكه ما ديديم كه بين دو چشم او نقطهء سفيدى آشكار شد كه عمّامه آن را نمىتوانست بپوشاند ! حديث غريبى است از طلحة بن مصرف كه تنها مسعر بن كدام به طور طولانى از او نقل كرده و ابن عايشه نيز همانند او آن را از اسماعيل روايت كرده است و اجلح « 3 » و هانى « 4 » بن ايوب آن را به طور اختصار از طلحه روايت\r\n\r\n\r\n","description":"","footnote":"\r\n( 1 ) . ابن حجر در تهذيب التهذيب : 1 / 320 از او ياد كرده گويد : من گمان مىكنم كه اين نام تصحيف اسماعيل بن عمر واسطى است . سپس مورد وثوق و اعتماد بودن اسماعيل بن عمر واسطى را از خطيب و ابن المدينى و ابن حبّان حكايت نموده و گفته كه نامبرده بعد از سال 200 درگذشته است . در مسند ابن المغازلى و ابن كثير هم چنان كه خواهد آمد ، عمر ذكر شده و همين صحيح است .\r\n( 2 ) . لفظ نيكو اضافى است و اين افزايش از راويان و يا استنساخ‌كنندگان است ، زيرا با تأييد بقيهء احاديث ، كورى يا برصى كه به آن مرد انس نام رسيد ، عذاب و نكبتى بود كه در اثر دعوى خلاف واقع و عذر پيرى و فراموشى به او رسيد و چنين بلايى بلاى نيكو نخواهد بود ، چه اين بليّه براى رسوايى و فضيحت بر سر او آمد و خود نيز اذعان به آن داشت و ورد زبانش بود .\r\n( 3 ) . گفته مىشود كه نام او يحيى بن عبد اللّه بن حجيه است نامبرده كوفى است و كنيه‌اش ابو حجيه كه به سال 140 يا 145 درگذشته است . ابن معين و عجلى او را توثيق نموده‌اند و ابن عدى گفته كه او در ميان شيعه به امانت و وثاقت در حديث معروف است و ابن حجر گفته كه وى به شيعى صدوق موصوف است .\r\n( 4 ) . ابن كثير نامبرده را ثقه و مورد اعتماد دانسته است . البداية و النهاية : 5 / 211 .\r\n","page_name":" 336 ","page_number":336},
  {"content":"\r\n\r\nنموده‌اند . « 1 »\r\nنسائى از محمّد بن يحيى بن عبد اللّه نيشابورى و احمد بن عثمان بن حكيم ، از عبيد اللّه بن موسى ، از هانى بن ايوب ، از طلحه ، از عميرة بن سعد روايت كرده كه نامبرده از على شنيده كه در رحبه مردم را سوگند مىداد كه هركس از رسول خدا شنيده كه فرمود : من كنت مولاه ، فعلىّ مولاه ، برخيزد و گواهى دهد . در نتيجه ، شش تن برخاستند و بدان شهادت دادند . « 2 »\r\nابو الحسن ابن المغازلى در مناقب خود روايت كرده گويد : ابو القاسم فضل بن محمّد بن عبد اللّه اصفهانى چون در واسط بر ما درآمد تا در دههء آخر رمضان سال 434 به املاى كتابش پردازد ، به من خبر داد و گفت : حديث كرد مرا محمّد بن على بن عمر بن مهدى ، از سليمان بن احمد بن ايوب طبرانى ، از احمد بن ابراهيم بن كيسان ثقفى اصفهانى از اسماعيل بن عمر بجلى ، از مسعر بن كدام ، از طلحة بن مصرف ، از عميرة بن سعد كه گفت :\r\nعلى را بر منبر ديدم ، در حالى كه اصحاب رسول خدا را سوگند مىداد كه آنچه پيغمبر در روز غدير فرموده ، بدان گواهى دهند . در نتيجه دوازده تن از جمله ابو سعيد خدرى و ابو هريره و انس بن مالك « 3 » برخاستند و شهادت دادند كه از رسول خدا شنيدند كه فرمود : من كنت مولاه ، فعلىّ مولاه . اللهم وال من والاه ، و عاد من عاداه .\r\nابن كثير حديث مزبور را از طريق اسماعيل بن عمر بجلى ، از مسعر ، از طلحه ، از عميره و از طريق عبيد اللّه بن موسى ، از هانى بن ايوب ، از طلحه ، از عميره و نيز از طريق طبرانى مذكور روايت كرده است . « 4 » سيوطى در جمع الجوامع از طريق طبرانى در كتاب المعجم الاوسط او به دو لفظش آن را روايت نموده كه در يكى از آن دو چنين آمده است :\r\nدر نتيجه ، هجده تن برخاستند و شهادت دادند ، و در روايت دوم دوازده تن . « 5 » شيخ\r\n\r\n\r\n","description":"","footnote":"\r\n( 1 ) . حلية الاولياء : 5 / 26 .\r\n( 2 ) . الخصايص 16 .\r\n( 3 ) . انس نامبرده از كسانى است كه در اطراف منبر حضور داشته‌اند ، نه اينكه از جمله گواهان بوده باشد ، چنان كه در اين روايت به لفظ ابو نعيم در حلية الاولياء و همچنين در بقيهء احاديث مذكور افتاد ، او همان كسى است كه دچار نفرين امام عليه السّلام شد . بنابراين ، در متن اين حديث تحريف آشكارى است .\r\n( 4 ) . البداية و النهاية : 5 / 211 و 7 / 347 .\r\n( 5 ) . كنز العمّال : 6 / 403 .\r\n","page_name":" 337 ","page_number":337},
  {"content":"\r\n\r\nابراهيم وصابى نيز در كتاب الاكتفاء به نقل از معجم الاوسط طبرانى به دو لفظ او آن را روايت كرده است .\r\nفايده : حافظ هيثمى حديث مناشده را با بررسى در سند از طريق طبرانى در المعجم الاوسط و المعجم الصغير او از عميرة بنت سعد به لفظ عميرة بن سعد كه در بالا از ابن مغازلى ذكر شد ، روايت كرده است « 1 » ، سپس بعضى از متأخران حديث مزبور را از عميرة بن سعد ذكر نموده و شرح حال و معرفى او را به طورى كه قبلا مذكور افتاد « 2 » ، درج نموده‌اند ، در حالى كه از نظر او مخفى و پوشيده مانده كه اين امر اشتباه و غلط است و حديث مذكور همان روايتى است كه حفّاظ آن را از طريق طبرانى از عميرة بن سعد نقل كرده‌اند .\r\n16 - يعلى بن مرة بن وهب ثقفى صحابى .\r\nابن اثير از طريق ابو نعيم و ابو موسى مدينى به اسناد آن دو به ابو العباس بن عقده ، روايت نموده ، از عبد اللّه بن ابراهيم بن قتيبه از حسن بن زياد ، از عمرو بن سعيد بصرى ، از عمرو بن عبد اللّه بن يعلى بن مرّه ، از پدرش ، از جدّش يعلى روايت كرده كه گفت : از رسول خدا شنيدم كه مىفرمود : من كنت مولاه ، فعلىّ مولاه . اللهم وال من والاه ، و عاد من عاداه . پس از آنكه على به كوفه آمد ، مردم را سوگند داد و در حدود ده و اندى نفر از آنان در قبال سوگند وى به استماع گفتار رسول خدا شهادت دادند و در ميانشان ابو ايوب صاحب منزل رسول خدا و ناجية بن عمرو خزاعى بودند . « 3 » ابن حجر نيز حديث مذكور را به نقل از كتاب الموالات ابن عقده روايت كرده است . « 4 »\r\nابن اثير حديث مزبور را از طريق حافظ ابن عقده و ابو موسى مدينى به همان اسناد و لفظ روايت كرده جز اينكه در آن چنين مذكور است : ده و اندى نفر شهادت دادند كه از جملهء آنها يزيد يا زيد بن شراحيل انصارى بود . « 5 » ابن حجر نيز آن را حرف به حرف از\r\n\r\n\r\n","description":"","footnote":"\r\n( 1 ) . مجمع الزوايد : 9 / 108 .\r\n( 2 ) . ر ك : الغدير ( متن عربى / چ 5 ) : 1 / 69 .\r\n( 3 ) . اسد الغابة : 5 / 6 .\r\n( 4 ) . الاصابة : 3 / 542 .\r\n( 5 ) . اسد الغابة : 2 / 233 .\r\n","page_name":" 338 ","page_number":338},
  {"content":"\r\n\r\nكتاب الموالات ابن عقده نقل كرده « 1 » و ابن اثير آن را به اسناد و لفظ مذكور روايت نموده جز اينكه در آن چنين ذكر شده است : ده و اندى نفر از آنان شهادت دادند كه در ميانشان عامر بن ليلى غفارى بود . « 2 »\r\n17 - هانى بن هانى همدانى كوفى تابعى .\r\nابن اثير از طريق ابن عقده و ابو موسى از ابو غيلان ، از ابو اسحاق ، از عمرو ذى مرّ و زيد بن يثيع و سعيد بن وهب و هانى بن هانى حديث مزبور را به لفظى كه قبلا از نظر گذشت ، روايت كرده است « 3 » و در آنجا از تحريف ابن حجر در الاصابة نسبت به حديث مزبور آگاه شديد .\r\n18 - حارثة بن نصر تابعى .\r\nنسائى گويد : خبر داد ما را يوسف بن عيسى از فضل بن موسى ، از اعمش ، از ابو اسحاق ، از سعيد بن وهب كه گفت : على در رحبه فرمود : به خدا سوگند مىدهم هركسى را كه از رسول خدا در روز غدير خم شنيده كه فرمود : خداوند ولىّ من است و من ولىّ مؤمنين هستم ، و هركس كه من ولىّ اويم ، اين على ولىّ اوست . خدايا دوست بدار كسى را كه او را دوست دارد و دشمن دار كسى را كه او را دشمن دارد ، و يارى كن كسى را كه او را يارى كند . سعيد گفت : از كنار من شش تن برخاستند ، حارثة بن نصر گفت : شش تن برخاستند ، زيد بن يثيع گفت : شش تن در نزد من برخاستند و عمرو ذى مرّ اين جمله را افزون بر دعاى پيامبر بيان كرد : دوستدار او را دوست بدار و با دشمنش دشمن باش . « 4 »\r\nابن ابى الحديد گويد : عثمان بن سعيد از قاضى شريك بن عبد اللّه ( م 177 ) روايت كرده كه گفت : چون على دريافت كه مردم در ارتباط با ادعايش مبنى بر اينكه پيامبر او را بر ديگران مقدّم داشته و برترى داده است ، زبان به اتّهام او گشودند و بياناتش را خلاف\r\n\r\n\r\n","description":"","footnote":"\r\n( 1 ) . الاصابة : 1 / 567 .\r\n( 2 ) . اسد الغابة : 3 / 93 .\r\n( 3 ) . همان : 3 / 321 . نيز ر ك : الغدير ( متن عربى / چ 5 ) : 1 / 173 .\r\n( 4 ) . الخصايص 40 .\r\n","page_name":" 339 ","page_number":339},
  {"content":"\r\n\r\nواقع پنداشتند ، فرمود : از صحابه پيغمبر كسانى را كه باقى مانده‌اند و گفتار رسول خدا را را در روز غدير شنيده‌اند ، به خدا سوگند مىدهم كه برخيزند و به آنچه شنيده‌اند ، گواهى دهند . در نتيجه ، شش تن از اصحاب رسول خدا از طرف راست آن حضرت و شش تن ديگر از طرف چپ به پا خاستند و شهادت دادند كه خود از پيغمبر شنيدند كه در آن روز در حالى كه دستهاى على را بلند كرده بود ، فرمود :\r\nمن كنت مولاه ، فعلىّ مولاه . اللهم وال من والاه ، و عاد من عاداه ، و انصر من نصره و اخذل من خذله ، و أحبّ من أحبّه ، و أبغض من أبغضه . « 1 »\r\nبرهان الدين حلبى گويد : به تحقيق پيوسته كه على ، كرم اللّه وجهه ، در حال خطبه به پا خاست و پس از حمد و ثناى خداوند فرمود : آنان را كه روز غدير خم را درك كرده‌اند ، به خدا قسم مىدهم كه برخيزند و كسانى كه بگويند : آگاهى يافتم يا به من خبر رسيده ، برنخيزند ؛ تنها كسانى كه به گوش خود از رسول خدا شنيده و به باور قلبى رسيده‌اند ، برخيزند . در نتيجه ، هفده صحابى به پا خاستند و به روايتى سى تن و در المعجم الكبير شانزده تن و به روايتى ديگر دوازده تن . در اين هنگام على به آنان فرمود : بيان كنيد آنچه شنيده‌ايد . آنان حديث من كنت مولاه ، فعلىّ مولاه را ذكر كردند كه در روايتى چنين است : من كنت مولاه ، فهذا مولاه . از زيد بن ارقم ، رضى اللّه عنه ، نقل كرده‌اند كه گفت :\r\nمن از كسانى بودم كه كتمان كردند و شهادت ندادند و در نتيجه ، خداوند مرا نابينا ساخت ، چه على ، كرم اللّه وجهه ، كتمان‌كنندگان را نفرين كرده بود .\r\nدر اين‌باره گروه ديگرى از محدّثان متأخّر را مىتوان نام برد كه به روايت اين مناشده پرداخته‌اند و ما در اينجا تنها به ذكر اسامى آنان اكتفا مىكنيم .\r\n\r\nگواهان مشهور مناشدهء امير مؤمنان به حديث غدير در روز رحبه\r\n1 - ابو زينب بن عوف انصارى .\r\n2 - ابو عمرة بن عمرو بن محصن انصارى .\r\n\r\n\r\n","description":"","footnote":"\r\n( 1 ) . شرح نهج البلاغة : 1 / 209 .\r\n","page_name":" 340 ","page_number":340},
  {"content":"\r\n\r\n3 - ابو فضالهء انصارى كه از اصحاب بدر است و در صفّين در راه يارى امير المؤمنين عليه السّلام شهادت يافت .\r\n4 - ابو قدامهء انصارى كه در صفّين به شهادت رسيد .\r\n5 - ابو ليلى انصارى كه گفته‌اند او نيز در صفين شهادت يافت . « 1 »\r\n6 - ابو هريرهء دوسى ( م 57 - 59 ) .\r\n7 - ابو الهيثم بن تيهان كه از اصحاب بدر است و در صفين به شهادت رسيد .\r\n8 - ثابت بن وديعهء انصارى خزرجى مدنى .\r\n9 - حبشى بن جنادهء سلولى كه در غزوات امير المؤمنين عليه السّلام حضور داشته است .\r\n10 - ابو ايوب ، خالد انصارى ( م 50 - 52 ) كه از اصحاب بدر است و در جنگ با روميان به شهادت رسيد .\r\n11 - خزيمة بن ثابت انصارى ذو الشهادتين كه از اصحاب بدر است و در صفين شهادت يافت .\r\n12 - ابو شريح ، خويلد بن عمرو خزاعى ( م 68 ) .\r\n13 - زيد يا يزيد بن شراحيل انصارى .\r\n14 - سهل بن حنيف انصارى اوسى ( م 38 ) كه از اصحاب بدر است .\r\n15 - ابو سعيد ، سعد بن مالك خدرى انصارى ( م 63 - 65 ) .\r\n16 - ابو العباس سهل بن سعد انصارى ( م 91 ) .\r\n17 - عامر بن ليلى غفارى .\r\n18 - عبد الرحمن بن عبد ربّ انصارى .\r\n19 - عبد اللّه بن ثابت انصارى كه خدمتكار رسول خدا صلّى اللّه عليه و آله بوده است .\r\n20 - عبيد بن عازب انصارى كه از جمله ده نفرى است كه براى دعوت مردم به اسلام گماشته شدند . « 2 »\r\n\r\n\r\n","description":"","footnote":"\r\n( 1 ) . در بعض الفاظ روايت ، ابويعلى انصارى ضبط شده و او شداد بن اوس ( م 58 ) است .\r\n( 2 ) . كسانى كه عمر آنان را با عمار بن ياسر به كوفه اعزام داشت .\r\n","page_name":" 341 ","page_number":341},
  {"content":"\r\n\r\n21 - ابو طريف ، عدىّ بن حاتم ( م 68 ) كه در سن صد سالگى وفات يافت .\r\n22 - عقبة بن عامر جهنى ( م حدود 60 ) كه از نزديكان و خويشاوندان معاويه بود .\r\n23 - ناجية بن عمرو خزاعى .\r\n24 - نعمان بن عجلان انصارى كه سخنگو و شاعر انصار بوده است .\r\nاينان از گواهان مشهور داستان غدير در مناشدهء رحبه‌اند كه به مدد تاريخ و بنابر احاديثى كه مذكور افتاد ، به نامشان واقف شديم . امام احمد در حديثى كه قبلا از نظر گذشت ، تصريح كرده كه تعداد شهود در روز رحبه سى تن بوده است . « 1 » و حافظ هيثمى در مجمع الزوايد اين قضيّه را بررسى و به صحت آن اذعان كرده است . سبط ابن جوزى و سيوطى و حلبى نيز بر اين واقعيت صحّه نهاده‌اند . « 2 » لفظ ابو نعيم ، فضل بن دكين هم در اينجا چنين است : پس از سوگند دادن امير المؤمنين ، مردم بسيارى به پا خاستند و گواهى دادند ، چنان كه پيش از اين بدان اشارت رفت . « 3 »\r\n\r\nنكتهء قابل توجه\r\nخوانندهء گرامى قطعا به اين نكته توجه دارد كه اين مناشده در سال 35 صورت گرفته كه با تاريخ وقوع حجة الوداع و صدور حديث غدير بيش از بيست و پنجسال فاصله داشته است . در خلال اين مدت ، بسيارى از اصحاب پيغمبر كه در روز غدير خم حضور داشتند ، وفات يافتند و بعضى از آنان در جنگها كشته شدند و گروهى هم در بلاد مختلف پراكنده گشتند . كوفه هم با مدينهء منوّره كه مركز اجتماع اصحاب پيغمبر صلّى اللّه عليه و آله بود ، فاصلهء زيادى داشت و در آن جز معدودى از پيروان حق كه در عصر خلافت امير المؤمنين عليه السّلام بدانجا مهاجرت كرده بودند ، حضور نداشتند . بنابراين ، داستان مناشده از امور اتفاقى بوده است كه بدون سابقه و مقدمه صورت گرفته و طورى نبوده كه قبلا اعلام شده باشد\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 174 .\r\n( 2 ) . ر ك : تذكرة الخواص 17 ؛ تاريخ الخلفاء 65 ؛ السيرة الحلبيّة : 3 / 302 .\r\n( 3 ) . ر ك : الغدير ( متن عربى / چ 5 ) : 1 / 174 .\r\n","page_name":" 342 ","page_number":342},
  {"content":"\r\n\r\nتا علاقه‌مندان به حضور در آن اجتماع آهنگ آنجا نمايند و گواهان بسيار و راويان فراوانى در مجمع مناشدهء امير المؤمنين عليه السّلام حضور داشته باشند . در ميان حاضران نيز كسانى بوده‌اند كه از روى سفاهت يا كينه‌ورزى از اداى شهادت خوددارى كرده‌اند به طورى كه در بسيارى از احاديث ياد شده به آن اشاره شد و تفصيل آن نيز در مطالب بعدى بيان خواهد شد . با همه اين علل و جهات گروه بسيارى اين داستان را نقل و روايت كرده‌اند تا چه رسد به اينكه چنين موانع و عللى وجود نمىداشت . پس با آنچه ذكر شد ، بر خواننده آشكار است كه حديث غدير در آن روزگار تا چه حد داراى شهرت و تواتر بوده است .\r\nاما اختلاف تعداد گواهان در احاديثى كه ذكر شد ، حكايت از آن دارد كه هريك از راويان قضيهء مناشدهء رحبه كسى را كه مىشناخته يا به دو توجه داشته يا كسانى را كه در نزد او يا در كنار منبر يا يكى از دو طرف آن در آن روز بوده‌اند ، ديده و شهادتشان را ذكر كرده و به ديگرى توجه نداشته است . همچنين افرادى را كه از اصحاب بدر و يا از گروه انصار در آن روز و در آن مجلس حضور داشته‌اند ، مورد توجه قرار داده و در اثر سر و صداى گروهها براى شهادت و خيره ماندن چشمها و تيز شدن گوشها براى درك موضوع شهادت و وجود اختلال و هرج‌ومرج در مجلس چنان كه مقتضاى چنين اجتماعاتى است ، از ديگران غفلت ورزيده و در نتيجه ، هركس از شهادت‌دهندگان را كه به حساب آورده است ، نقل نموده است .\r\n\r\n4 - مناشدهء امير المؤمنين عليه السّلام با طلحه در روز جمل ( سال 36 )\r\nحافظ بزرگ ابو عبد اللّه ، حاكم به نقل از وليد و ابو بكر بن قريش آورده كه گفتند :\r\nحديث كرد ما را حسن بن سفيان از محمّد بن عبده ، از حسن بن حسين « 1 » ، از رفاعة بن اياس\r\n\r\n\r\n","description":"","footnote":"\r\n( 1 ) . در نسخه‌ها چنين ذكر شده و صحيح به علت بودن رفاعه : حسين بن حسن اشقر است كه شرح حال او قبلا از نظر گذشت . ر ك : الغدير ( متن عربى / چ 5 ) : 1 / 83 .\r\n","page_name":" 343 ","page_number":343},
  {"content":"\r\n\r\nضبّى ، از پدرش ، از جدّش « 1 » كه گفت : در جنگ جمل با على بوديم . وى كسى را در پى طلحة بن عبيد اللّه فرستاد و ملاقات با او را خواستار شد . چون طلحه نزد آن حضرت آمد ، به او فرمود ترا به خدا سوگند مىدهم آيا از رسول خدا شنيده‌اى كه فرمود : من كنت مولاه ، فعلىّ مولاه ، اللهم وال من والاه و عاد من عاداه ؟ طلحه گفت : آرى . فرمود :\r\nپس چرا با من مقاتله و نبرد مىكنى ؟ گفت : از يادم رفته بود . راوى گويد : سپس طلحه بازگشت . « 2 »\r\nاين داستان را مسعودى چنين روايت كرده است : هنگامى كه زبير بازگشت ، على بر طلحه بانگ زد و فرمود : اى ابو محمّد ، چه چيزى ترا به نبرد با من برانگيخته است ؟ گفت :\r\nخونخواهى عثمان . على فرمود : خداوند بكشد از ما آن‌كس را كه به كشتن عثمان آزمندتر بود . آيا نشنيدى كه رسول خدا فرمود : اللهم وال من والاه و عاد من عاداه و تو اول كسى بوده‌اى كه با من بيعت كردى و سپس بيعت را شكستى ، در حالى كه خداوند عزّ و جل فرمايد : هركس بيعت را بشكند ، به زيان خود شكسته است . « 3 » در اين هنگام طلحه گفت : از خدا طلب آمرزش مىكنم و سپس برگشت . « 4 »\r\nاين داستان را خطيب خوارزمى حنفى به اسناد خود از طريق حافظ ابو عبد اللّه حاكم از رفاعهء از پدرش ، از جدّش روايت كرده كه گفت : در روز جمل با على بوديم كه طلحة بن عبيد اللّه تميمى را فرا خواند . چون نامبرده نزد آن جناب آمد ، به او فرمود : ترا به خدا سوگند مىدهم آيا از رسول خدا شنيده‌اى كه فرمود : من كنت مولاه ، فعلىّ مولاه ، اللهم وال من والاه و عاد من عاداه ، و اخذل من خذله و انصر من نصره ؟ گفت : آرى . فرمود :\r\nپس چرا با من نبرد مىكنى ؟ گفت فراموش كرده بودم و به ياد نداشتم . راوى گويد : سپس طلحه بدون اينكه سخن ديگرى در جواب امير المؤمنين بگويد ، مراجعت كرد . « 5 »\r\n\r\n\r\n","description":"","footnote":"\r\n( 1 ) . نام او نذير ضبّى كوفى است و از بزرگان تابعين است و نوادهء او رفاعهء نامبرده به طورى كه در تقريب آمده ، ثقه و مورد اعتماد است . وى بعد از سال 180 درگذشته است .\r\n( 2 ) . المستدرك : 3 / 371 .\r\n( 3 ) . فتح 48 / 10 .\r\n( 4 ) . مروج الذهب : 2 / 11 .\r\n( 5 ) . المناقب 112 .\r\n","page_name":" 344 ","page_number":344},
  {"content":"\r\n\r\nاين قضيّه را حافظ بزرگ ابن عساكر « 1 » ، سبط ابن جوزى « 2 » ، حافظ ابو بكر هيثمى از طريق بزّار « 3 » ، ابن حجر به اسنادش از طريق نسائى « 4 » ، سيوطى در جمع الجوامع قريب به لفظ خوارزمى از طريق ابن عساكر « 5 » ، ابو عبد اللّه محمد بن محمد بن يوسف سنوسى « 6 » ، ابو عبد اللّه محمّد بن خليفهء وشتانى مالكى « 7 » و شيخ ابراهيم وصّابى در الاكتفاء از طريق ابن عساكر روايت كرده‌اند .\r\n\r\n5 - حديث ركبان در كوفه ( سال 36 يا 37 )\r\nپيشواى حنبلىها ، احمد بن حنبل از يحيى بن آدم ، از حنش بن حارث بن لقيط نخعى اشجعى ، از رياح بن حارث « 8 » كه گفت : چند تن در رحبه نزد على آمدند و گفتند : اى مولاى ما ، سلام بر تو باد . فرمود : چگونه من مولاى شما هستم ، در حالى كه شما عرب هستيد ؟\r\nگفتند : ما از رسول خدا در روز غدير خم شنيديم كه فرمود : من كنت مولاه ، فعلىّ مولاه .\r\nرياح گفت : چون از آنجا رفتند ، من به دنبال آنها روانه شدم و پرسيدم اينان كيانند ؟ گفتند :\r\nگروهى از انصارند كه در ميانشان ابو ايوب انصارى است .\r\nهمو به اسنادش از رياح روايت كرده كه گفت : گروهى از انصار را ديدم كه در رحبه نزد على آمدند و آن جناب پرسيد : شما چه كسانى هستيد ؟ گفتند : يا امير المؤمنين ، ما دوستداران تو هستيم ، سپس به شرح حديث پرداخته است .\r\nباز احمد از رياح نقل كرده كه گفت : هنگامى كه على نشسته بود ، مردى كه اثر سفر بر چهره‌اش نمايان بود ، داخل شد و گفت : درود بر تو اى مولاى من . على فرمود : اين كيست ؟ رياح گفت : او ابو ايوب انصارى است . فرمود : او را راه دهيد . پس از آنكه\r\n\r\n\r\n","description":"","footnote":"\r\n( 1 ) . تاريخ الشام : 7 / 83 .\r\n( 2 ) . تذكرة الخواص 42 .\r\n( 3 ) . مجمع الزوايد : 9 / 107 .\r\n( 4 ) . تهذيب التهذيب : 1 / 391 .\r\n( 5 ) . كنز العمّال : 6 / 83 .\r\n( 6 ) . شرح صحيح مسلم : 6 / 236 .\r\n( 7 ) . همان مأخذ .\r\n( 8 ) . رجال حديث از طريق احمد و ابن ابى شيبه و هيثمى و ابن ديزيل همگى ثقه هستند ، چنان كه شرح حال آنها در ضمن تابعين و علما از نظر گذشت .\r\n","page_name":" 345 ","page_number":345},
  {"content":"\r\n\r\nابو ايوب وارد شد ، گفت : شنيدم كه رسول خدا مىفرمود : من كنت مولاه ، فعلىّ مولاه .\r\nابراهيم بن حسين « 1 » بن على كسائى معروف به ابن ديزيل در كتاب صفين « 2 » از يحيى بن سليمان جعفى ، از ابن فضيل محمّد كوفى ، از حسن بن حكم نخعى ، از رياح بن حارث نخعى روايت كرده كه گفت : نزد على نشسته بودم كه ناگهان گروهى نقابدار بر على وارد شدند و گفتند : درود بر تو اى مولاى ما . على فرمود : مگر شما گروهى از عرب نيستيد ؟\r\nگفتند : آرى ، ولى ما از رسول خدا شنيديم كه در روز غدير خم فرمود : من كنت مولاه ، فعلىّ مولاه . اللهم وال من والاه ، و عاد من عاداه ، و انصر من نصره و اخذل من خذله .\r\nرياح گفت : على را ديدم كه خندان شد به حدى كه دندانهاى كنار دهان مباركش نمودار شد ، سپس فرمود : گواه باشيد . بعد آن گروه به سوى مركبهاى خود روانه شدند و من آنها را تعقيب كردم و به يكى از آنها گفتم : شما از چه طايفه و قومى هستيد ؟ گفتند : ما گروهى از انصار هستيم و ابو ايوب صاحب منزل رسول خدا نيز در ميان ماست . آنگاه او را به من نشان داد و من نزد او رفتم و با او مصافحه كردم .\r\nحافظ ابو بكر بن مردويه از رياح بن حارث روايت كرده كه گفت : من در رحبه با امير المؤمنين بودم كه قافله‌اى كوچك روى آوردند و در ميدان رحبه شتران خود را خوابانيدند ، سپس به راه افتادند تا نزد على رسيدند و گفتند : اى امير مؤمنان ، سلام و رحمت و بركات خدا بر تو باد . على فرمود : شما چه كسانى هستيد ؟ گفتند : ما دوستداران تو هستيم . راوى گويد : آن جناب را ديدم كه با خنده فرمود : چگونه دوستدار من هستيد حال آنكه شما گروهى از عرب هستيد ؟ گفتند : در روز غدير خم از رسول خدا در حالى كه بازوى ترا گرفته بود ، شنيديم كه خطاب به مردم فرمود : آيا من به مؤمنان از خودشان سزاوارتر نيستم ؟ گفتيم : بلى ، هستى اى رسول خدا . پس فرمود : همانا خداوند مولاى من است و من مولاى مؤمنان هستم ، و على مولاى كسى است كه من مولاى اويم .\r\n\r\n\r\n","description":"","footnote":"\r\n( 1 ) . در نسخه‌ها حسن ضبط شده كه اشتباه است .\r\n( 2 ) . به طورى كه در شرح نهج البلاغة : 1 / 289 مذكور است ، ابن كثير در البداية و النهاية : 11 / 71 گويد : كتاب ابن ديزيل دربارهء جنگ صفين مجلّد بزرگى است .\r\n","page_name":" 346 ","page_number":346},
  {"content":"\r\n\r\nبار خدايا دوست بدار كسى را كه او را دوست دارد و دشمن بدار كسى را كه او را دشمن دارد . فرمود : شما اين را مىگوئيد و بدان معتقد هستيد ؟ گفتند : آرى . فرمود : بر اين گفتار گواهى مىدهيد ؟ گفتند آرى . فرمود : راست گفتيد . پس آن گروه روانه شدند و من به دنبال آنها رفتم و به يكى از ايشان گفتم : اى بندهء خدا شما چه كسانى هستيد ؟ گفت : ما گروهى از انصاريم و اين مرد ابو ايوب صاحب منزل رسول خداست . پس دست او را گرفتم و به او درود و تحيّت گفتم و با او مصافحه كردم . « 1 »\r\nاز حبيب بن يسار ، از ابو رميله روايت شده كه چهار سوار از راه رسيدند و شتران خود را در رحبه خوابانيدند ، سپس نزد امير المؤمنين آمدند و گفتند : اى امير مؤمنان ، سلام و رحمت و بركات خدا بر تو باد . فرمود : درود بر شما ، از كجا آمده‌ايد ؟ گفتند : موالى تو از فلان سرزمين آمده‌اند ، فرمود : از كجا شما دوستدار من هستيد ؟ گفتند : ما در روز غدير خم از رسول خدا شنيديم كه مىفرمود : من كنت مولاه ، فعلىّ مولاه . اللهم وال من والاه ، و عاد من عاداه .\r\nابن اثير روايت كرده از كتاب الموالات ابن عقده به اسنادش از ابو مريم زرّ بن حبيش كه گفت : على از قصر بيرون آمد و سوارانى كه شمشير به كمر داشتند ، با او روبرو شدند و گفتند : اى امير مؤمنان و مولاى ما ، سلام و رحمت و بركات خدا بر تو باد . على عليه السّلام فرمود : در اينجا از اصحاب پيغمبر چه كسى حضور دارد ؟ دوازده تن برخاستند كه در ميانشان قيس بن ثابت بن شماس و هاشم بن عتبه و حبيب بن بديل بن ورقاء بودند . آنان گواهى دادند كه از پيغمبر شنيده‌اند كه مىفرمود : من كنت مولاه ، فعلى مولاه . ابو موسى مدينى اين حديث را با بررسى و دقت در سند آورده است . « 2 »\r\nابن حجر آن را از كتاب الموالات ابن عقده روايت نموده و صدر خبر را تا آنجا كه على گفت . . . از قلم انداخته و هاشم بن عتبه را نيز ذكر نكرده است . « 3 » اين روش او به مقتضاى عادتى است كه نامبرده در كاهش فضايل آل اللّه دارد .\r\n\r\n\r\n","description":"","footnote":"\r\n( 1 ) . كشف الغمة 93 .\r\n( 2 ) . اسد الغابة : 1 / 368 .\r\n( 3 ) . الاصابة : 1 / 305 .\r\n","page_name":" 347 ","page_number":347},
  {"content":"\r\n\r\nمحب الدين طبرى روايت مزبور را از طريق احمد به لفظ اول او و از معجم حافظ ابو القاسم بغوى به لفظ دوم احمد ذكر كرده است . « 1 » و ابن كثير آن را در تاريخش از احمد به دو طريق و دو لفظ نخستين او و نيز از احمد به لفظ اوّل او ثبت نموده است . « 2 » همو در جاى ديگر گويد : ابو بكر بن ابى شيبه از شريك ، از حنش ، از رياح بن حارث روايت كرده كه گفت : هنگامى كه ما در رحبه با على نشسته بوديم ، مردى كه اثر سفر از قيافه‌اش پيدا بود بر آن حضرت وارد شد و گفت : درود بر تو اى مولاى من . گفتند : كيستى ؟ گفت :\r\nابو ايوب انصارى هستم كه از رسول خدا شنيدم كه فرمود : من كنت مولاه ، فعلىّ مولاه . « 3 »\r\nحافظ هيثمى حديث مزبور را به لفظ اول احمد روايت كرده ، سپس گويد : حديث مزبور را احمد و طبرانى روايت نموده‌اند ، جز اينكه او گفته : گفتند : از رسول خدا شنيديم كه مىفرمود : من كنت مولاه ، فعلىّ مولاه . اللهم وال من والاه ، و عاد من عاداه ، و اين ابو ايوب است كه در ميان ماست . پس ابو ايوب روبند از چهره برداشت ، سپس گفت : از رسول خدا شنيدم فرمود : من كنت مولاه ، فعلىّ مولاه . اللهم وال من والاه ، و عاد من عاداه . رجال طريق احمد همگى ثقه هستند .\r\nجمال الدين عطاء اللّه بن فضل اللّه شيرازى در كتاب الاربعين فى مناقب امير المؤمنين هنگام ذكر حديث غدير گويد : آن را زرّ بن حبيش روايت كرده و چنين گفته است : على از قصر خارج شد و سوارانى كه شمشير به كمر و روبند بر چهره داشتند و تازه از گرد راه رسيده بودند ، با آن حضرت روبرو شدند و گفتند : اى امير مؤمنان ، سلام و رحمت و بركات خدا بر تو باد ؛ اى مولاى ما ، درود بر تو . على پس از جواب سلام فرمود : در اينجا چه كسانى از اصحاب رسول خدا هستند ؟ دوازده تن برخاستند كه خالد بن زيد ، ابو ايوب انصارى ، خزيمة بن ثابت ذو الشهادتين ، قيس بن ثابت بن شماس ، عمّار بن ياسر ، ابو الهيثم بن تيهان ، هاشم بن عتبة بن ابى وقّاص و حبيب بن بديل بن ورقاء از جملهء آنها بودند . پس شهادت دادند كه از رسول خدا در روز غدير خم شنيدند كه مىفرمود : من\r\n\r\n\r\n","description":"","footnote":"\r\n( 1 ) . الرياض النضرة : 2 / 169 .\r\n( 2 ) . البداية و النهاية : 5 / 212 و 7 / 347 .\r\n( 3 ) . همان : 7 / 348 .\r\n","page_name":" 348 ","page_number":348},
  {"content":"\r\n\r\nكنت مولاه ، فعلىّ مولاه . على به انس بن مالك و براء بن عازب كه از اداى شهادت خوددارى كردند ، فرمود : چه چيزى شما را از اينكه برخيزيد و شهادت دهيد ، بازداشت ؟ چه همانطور كه اين گروه گفتار پيامبر را شنيده‌اند ، شما نيز شنيده‌ايد . سپس فرمود : بارخدايا اگر اين دو نفر به علّت عناد كتمان كردند ، آنها را مبتلا كن . ديرى نگذشت كه براء نابينا شد و پس از نابينا شدن هنگامى كه از خانهء خود پرس‌وجو مىكرد ، مىگفت : كسى كه گرفتار نفرين شده ، چگونه راه به سر منزل مقصود مىبرد ؟ انس هم از ناحيه پا به برص مبتلا شد . همچنين گفته‌اند كه چون على درخواست كرد كه هركس حديث غدير من كنت مولاه ، فعلىّ مولاه را از پيامبر شنيده ، برخيزد و بدان گواهى دهد ، انس عذر آورد كه دچار فراموشى شده است . على هم فرمود : بار خدايا اگر دروغ مىگويد ، او را به برص مبتلا كن كه دستار او آن را مخفى نسازد . پس چهرهء او دچار برص شد و پيوسته روبندى بر چهرهء خود مىافكند .\r\nابو عمرو كشى در روايتى كه از اهل سنت آورده گويد : عبد اللّه بن ابراهيم از ابو مريم انصارى ، از منهال بن عمرو ، از زرّ بن حبيش روايت كرده كه گفت : على بن ابى طالب از قصر خارج شد و سوارانى كه شمشير به كمر و نقاب بر چهره داشتند ، با آن جناب روبرو شدند و گفتند : اى امير مؤمنان ، سلام و رحمت و بركات خدا بر تو باد ؛ اى مولاى ما ، درود بر تو . على فرمود : در اينجا چه كسانى از اصحاب رسول خدا هستند ؟ خالد بن زيد ابو ايّوب ، خزيمة بن ثابت ذو الشهادتين ، قيس بن سعد بن عباده و عبد اللّه بن بديل بن ورقاء به پا خاستند و همگى شهادت دادند كه از رسول خدا شنيدند كه در روز غدير خم فرمود : من كنت مولاه ، فعلىّ مولاه . پس از آن على به انس بن مالك و براء بن عازب فرمود : چه چيزى شما را از اينكه برخيزيد و شهادت دهيد بازداشت ؟ چه همان‌طور كه اين گروه گفتار پيامبر را شنيده‌اند ، شما هم شنيده‌ايد ؟ سپس فرمود : بار خدايا اگر اين دو نفر از روى عناد شهادت خود را كتمان كردند ، آنها را مبتلا كن . در نتيجه ، براء بن عازب نابينا شد و انس بن مالك از ناحيهء پا دچار برص گرديد . پس انس بن مالك سوگند ياد كرد كه ديگر هيچ منقبت و فضيلتى از على را كتمان نكند . اما براء بن عازب هنگامى كه از\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nخانهء خود پرس‌وجو مىكرد و به او نشانى مىدادند ، با خود مىگفت : كسى كه به نفرين گرفتار شده ، چگونه راهنمائى و ارشاد مىشود . « 1 »\r\nناگفته نماند كه تعداد ديگرى از محدّثان متأخّر هستند كه اين داستانها و وقايع را ذكر كرده‌اند و ما با ياد كرد آنها سخن را طولانى نمىكنيم .\r\n\r\nگواهان بنام حديث غدير در روز ركبان طبق روايات پيشين\r\n1 - ابو الهيثم بن تيهان كه از اصحاب بدر بود .\r\n2 - ابو ايّوب ، خالد بن زيد انصارى .\r\n3 - حبيب بن بديل بن ورقاء خزاعى .\r\n4 - خزيمة بن ثابت ذو الشهادتين كه از اصحاب بدر بود و در صفين شهادت يافت .\r\n5 - عبد اللّه بن بديل بن ورقاء كه در صفين شهادت يافت .\r\n6 - عمّار بن ياسر كه از اصحاب بدر بود و در صفين به دست گروه ستمكار كشته شد .\r\n7 - قيس بن ثابت بن شماس انصارى .\r\n8 - قيس بن سعد بن عبادهء خزرجى كه از اصحاب بدر بود .\r\n9 - هاشم مرقال بن عتبه كه پرچمدار على در صفين بود و در همان جنگ شهيد شد .\r\n\r\nنفرين‌شدگانى كه حديث غدير را پنهان داشتند\r\nدر تعدادى از احاديث مناشده روز رحبه و روز ركبان اشاره شد كه جمعى از اصحاب پيغمبر صلّى اللّه عليه و آله كه در روز غدير خم حاضر بوده‌اند ، شهادت خود را در مقابل امير المؤمنين عليه السّلام كتمان كردند و در اثر نفرين آن جناب دچار بليّه شدند ، چنان كه در بسيارى از فرهنگهاى زندگينامه‌ها بدان تصريح شده است . اين افراد عبارتند از :\r\n1 - ابو حمزه انس بن مالك ( م 90 - 93 ) .\r\n2 - براء بن عازب انصارى ( م 71 يا 72 ) .\r\n\r\n\r\n","description":"","footnote":"\r\n( 1 ) . فهرست الكشى 30 .\r\n","page_name":" 350 ","page_number":350},
  {"content":"\r\n\r\n3 - جرير بن عبد اللّه بجلّى ( م 51 يا 54 ) .\r\n4 - زيد بن ارقم خزرجى ( م 66 يا 68 ) .\r\n5 - عبد الرحمن بن مدلج .\r\n6 - يزيد بن وديعه .\r\n\r\nبررسى پيرامون حديث گرفتار آمدن به نفرين\r\nچه بسا اختلاف ميان احاديثى كه صراحت دارد به اينكه انس بن مالك به سبب كتمان شهادت به نفرين گرفتار آمد با احاديثى كه ايهام به شهادت دادن او دارد ، در خاطر خواننده ايجاد شبهه كند و لاينحل بماند ، ولى با اندك توجه و دقت معلوم خواهد شد كه متن اخبار موهم به شهادت نامبرده دچار تحريف و تصحيف گشته و به فرض اينكه تحريفى هم دست نداده باشد ، با اخبارى كه به كتمان او و به نفرين گرفتار آمدنش دلالت دارد ، چه از نظر كثرت و چه از لحاظ صحت و صراحت ، نمىتواند برابرى كند ، بويژه كه در اين‌باره نصوص ديگرى هم جز آنچه در اينجا ذكر شد ، وجود دارد .\r\nابو محمّد ، ابن قتيبه گويد : در چهرهء انس بن مالك برص نمايان بود و گروهى ذكر كرده‌اند كه على ، رضى اللّه عنه ، از او دربارهء حديث نبوى اللهم وال من والاه و عاد من عاده سؤال كرد ، نامبرده در پاسخ گفت : من كهن‌سال شده و فراموش كرده‌ام ، على گفت :\r\nاگر دروغ بگويى ، خداوند ترا به برص مبتلا نمايد كه دستار آن را پنهان نكند . « 1 »\r\nاين است تصريح ابن قتيبه در كتاب المعارف كه ابن ابى الحديد با استناد بدان گويد :\r\nابن قتيبه حديث برص و نفرين امير المؤمنين عليه السّلام را در حقّ انس بن مالك در كتاب المعارف ، باب برص كه اعيان رجال بدان مبتلا بوده‌اند ؛ ذكر كرده و با آنكه به كژانديشى نسبت به على شهرت يافته است ، امّا اتّهامى داير به محبّت و علاقه به على عليه السّلام ندارد . « 2 » اين سخن بيانگر يقين ابن ابى الحديد به صحّت عبارت و برابر بودن نسخه‌هاى كتاب و تطابق آنها بر اين مطلب است ، همان‌طور كه از ساير اشخاصى كه اين كلمه را از كتاب المعارف نقل\r\n\r\n\r\n","description":"","footnote":"\r\n( 1 ) . المعارف 251 .\r\n( 2 ) . شرح نهج البلاغة : 4 / 388 .\r\n","page_name":" 351 ","page_number":351},
  {"content":"\r\n\r\nكرده‌اند ، نيز همين مطلب به دست مىآيد ، ولى در چاپخانه‌هاى مصر دستهائى كه بايد نسبت به ودايع علما در كتابهايشان امين باشند ، متأسفانه مرتكب خيانت شده و كلماتى را كه از ابن قتيبه نيست و در متن كتابش وجود ندارد ، بر آن افزوده‌اند و پس از ذكر داستان مزبور اين جمله را درج كرده‌اند : ابو محمّد ، ابن قتيبه گويد : اين داستان اصل و حقيقت ندارد ، غافل از اينكه سياق مطالب كتاب اين خيانت را به خوبى نشان مىدهد و اين افزايش خائنانه را هرگز نمىپذيرد ، زيرا مؤلّف كتاب المعارف در هرموضوعى مصاديق و مواردى را ذكر مىكند كه در نزد او مسلّم باشد ، و از آغاز تا انجام اين كتاب ديده نشده كه موضوعى را عنوان نمايد و مصاديق آن را ذكر كند و سپس آنها را نفى و رد نمايد ، جز موضوع مورد بحث ! چه وى نخستين كسى را كه در شمار مبتلايان به برص نام مىبرد ، انس بن مالك است ، سپس نام افراد ديگر را مىبرد . بنابراين ، آيا ممكن است كه مؤلّف در اثبات امرى ، چيزى را كه مصداق آن امر دانسته ذكر و بدان تصريح نمايد و سپس آن را انكار كند و بگويد : اين داستان اصل ندارد ؟\r\nاين تحريف كه در كتاب المعارف صورت گرفته ، چندان بىسابقه نيست و به زودى در مناشدهء پانزدهم خواهيد يافت كه قسمتى را از آن حذف كرده‌اند و ما در شرح حال مهلب بن ابى صفره موضوعى را به نقل از المعارف به دست آورديم كه چاپخانه‌ها آن را حذف كرده‌اند . « 1 »\r\nاحمد بن جابر بلاذرى ( م 379 ) در جزء اوّل انساب الاشراف گويد : على بر منبر گفت :\r\nبه خدا سوگند مىدهم كسى را كه از رسول خدا شنيده كه در روز غدير خم فرمود : اللهم وال من والاه و عاد من عاداه ، برخيزد و گواهى دهد . انس بن مالك و براء بن عازب و جرير بن عبد اللّه بجلى در زير منبر بودند . على سوگند دادن خود را تكرار كرد و چون احدى پاسخ او را نداد ، فرمود : بار خدايا هركس كه با علم و آگاهى اين شهادت را كتمان مىكند ، او را از دنيا مبر مگر بعد از آنكه داغى بر او نهى كه بدان شناخته شود . بلاذرى گويد : در نتيجه ، انس گرفتار برص شد و براء نابينا گشت و جرير به صحرانشينى و\r\n\r\n\r\n","description":"","footnote":"\r\n( 1 ) . وفيات الاعيان : 2 / 273 .\r\n","page_name":" 352 ","page_number":352},
  {"content":"\r\n\r\nگمراهى جاهليت برگشت و به جايگاه نخستين خود رفت و در خانهء مادرش درگذشت .\r\nابن ابى الحديد گويد : مشهور اين است كه على عليه السّلام در رحبهء كوفه مردم را سوگند داد و گفت : به خدا سوگند مىدهم هركس را كه در بازگشت رسول خدا از حجة الوداع از آن حضرت شنيده كه دربارهء من فرمود : من كنت مولاه ، فعلىّ مولاه . اللهم وال من والاه ، و عاد من عاداه ، برخيزد و گواهى دهد . در نتيجه ، مردانى به پا خاستند و به اين گفتار رسول خدا گواهى دادند ، سپس على عليه السّلام به انس بن مالك فرمود : تو نيز آن روز حضور داشتى ، ترا چه مىشود كه گواهى نمىدهى ؟ نامبرده گفت : يا امير المؤمنين ، من سالخورده شده‌ام و آنچه را كه فراموش كرده‌ام ، بيشتر از آن چيزى است كه به ياد دارم .\r\nفرمود : اگر دروغ بگويى ، خداوند ترا به برص مبتلا كند كه دستار آن را پنهان نكند . پس نامبرده نمرد تا مبتلا به برص شد . « 1 »\r\nهمو گويد : گروهى از استادان بغدادى ما ذكر كردند كه عدّه‌اى از صحابه و تابعين و محدثان به كژانديشى نسبت به على عليه السّلام دچار شده بودند و از او بدگويى مىكردند و بعضى از آنها هم براى رسيدن به دنيا و منافع زودگذر آن ، مناقب او را كتمان مىكردند و دشمنانش را يارى مىنمودند كه از جملهء آنها انس بن مالك بود . على عليه السّلام در ميدان بزرگ قصر يا محوّطهء وسيع مسجد جامع كوفه مردم را سوگند داد كه كداميك از شما از رسول خدا شنيده كه فرمود : من كنت مولاه ، فعلىّ مولاه . در نتيجه ، دوازده تن به پا خاستند و بدان شهادت دادند و انس بن مالك كه در ميان آن گروه بود ، برنخاست . على عليه السّلام فرمود :\r\nاى انس ، چه چيز ترا از اينكه برخيزى و شهادت دهى بازداشت ، در حالى كه تو نيز در غدير خم حضور داشتى ؟ گفت : يا امير المؤمنين ، پير شده‌ام و فراموش كرده‌ام . على عليه السّلام گفت : بارخدايا اگر دروغ مىگويد ، او را به برص گرفتار كن كه دستار آن را نپوشاند .\r\nطلحة بن عمير گفت : قسم به خدا ، بعد از آن آشكارا ديدم كه سفيدى بين دو چشم او از برص پيدا شد .\r\nعثمان بن مطرف گفت : مردى از انس بن مالك در پايان عمرش دربارهء على بن\r\n\r\n\r\n","description":"","footnote":"\r\n( 1 ) . شرح نهج البلاغة : 4 / 488 .\r\n","page_name":" 353 ","page_number":353},
  {"content":"\r\n\r\nابى طالب سؤال كرد و انس در جواب او گفت : من بعد از روز واقعهء رحبه قسم خوردم كه هرگاه چيزى درباره على از من بپرسند ، كتمان نكنم ، او در روز قيامت سرور اهل تقواست ، به خدا قسم ، اين سخن را از پيامبر شما شنيدم . « 1 »\r\nابن عساكر گويد : احمد بن صالح عجلى گفت : احدى از اصحاب پيغمبر مبتلا نشد مگر دو نفر : يكى معيقيب « 2 » كه مبتلا به بيمارى جذام مبتلا گشت و يكى انس بن مالك كه به برص مبتلا شد . « 3 »\r\nابو جعفر گفت : انس را ديدم كه مشغول خوردن بود و لقمه‌هاى بزرگى مىگرفت و بيمارى برص در او نمايان بود و براى اينكه برص را مخفى سازد ، خلوق مىماليد . « 4 » ابو الحجاج مزّى گفتار عجلى را كه در فقرهء پيشين ذكر شد ، در كتاب تهذيب الكمال خود حكايت كرده « 5 » و سيد حميرى « 6 » موضوع اصابت نفرين را در قصيدهء لاميّهء خود كه بعدا خواهد آمد ، در اين دو بيت به نظم درآورده است :\r\n- در جواب رد دادن انس به سرور تمامى مردم كه طبق كلام وحى مولاى ايشان است ، خداى عرش او را از راه هدايت بازداشت و به مرض عبرت‌انگيز برص گرفتارش ساخت .\r\nزاهى « 7 » هم در قصيدهء خود كه در جاى خود خواهد آمد چنين سروده :\r\n- هنگامى كه انس از دادن شهادت حق خوددارى ورزيد ، به بيمارى برص مبتلا شد .\r\n- وقتى على فرمود : چه كسى به حديث غدير دربارهء من گواهى مىدهد ، شنوندگان گواهى دادند و انس امتناع ورزيد .\r\n\r\n\r\n","description":"","footnote":"\r\n( 1 ) . شرح نهج البلاغة : 1 / 361 .\r\n( 2 ) . معيقيب ، ابن ابى فاطمه دوسى ازدى از امناى عمر بن خطاب بر بيت المال بوده و ابن قتيبه شرح حال او را در المعارف 137 درج كرده است .\r\n( 3 ) . تاريخ الشام : 3 / 150 .\r\n( 4 ) . خلوق : مخلوطى خوشبو كه قسمت اعظم آن زعفران است و در آن زمان استعمال آن متداول بوده است . ( م )\r\n( 5 ) . خلاصة تهذيب الكمال 35 .\r\n( 6 ) . يكى از شعراى غدير در قرن دوم است كه شعر و شرح حال او در جاى خود خواهد آمد .\r\n( 7 ) . يكى از شعراى غدير در قرن چهارم است كه در آنجا شعر و شرح حال او در جاى خود خواهد آمد .\r\n","page_name":" 354 ","page_number":354},
  {"content":"\r\n\r\n- بعد گفت : فراموش كرده‌ام و على فرمود : دروغ مىگويى ، به زودى به مرضى مبتلا خواهى شد كه پيراهن پنهانش نكند .\r\nدر اينجا حديث كوتاهى را مىآوريم كه اجمالى از اين تفصيل است . خوارزمى در مناقب خود از طريق حافظ ابن مردويه از ابو عمرو زاذان روايت كرده كه گفت : على در رحبه از مردى دربارهء حديثى پرسش كرد و آن مرد او را تكذيب نمود . على فرمود : مرا تكذيب كردى ؟ گفت : ترا تكذيب نكردم . على فرمود : از خدا مىخواهم كه اگر مرا تكذيب كردى ، چشم ترا كور كند . گفت : بخواه . در اين هنگام على او را نفرين كرد و در نتيجه ، آن مرد از رحبه بيرون نرفته بود كه چشمش نابينا شد .\r\nاين خبر را خواجه پارسا در فصل الخطاب از طريق امام مستغفرى « 1 » ذكر كرده و نور الدين عبد الرحمن جامى نيز به نقل آن از مستغفرى پرداخته است . ابن حجر هيثمى خبر مزبور را از كرامات امير المؤمنين عليه السّلام شمرده « 2 » و وصّابى آن را در الاكتفاء از طريق حافظ عمر بن محمّد ملائى از زاذان ثبت كرده است . علاوه بر اينها ، جمع ديگرى از ارباب حديث اين روايت را در آثار خود آورده‌اند .\r\n\r\n6 - مناشدهء امير المؤمنين عليه السّلام در روز صفين ( سال 37 )\r\nتابعى بزرگوار ، ابو صادق سليم بن قيس هلالى در كتاب خود « 3 » چنين عنوان كرده\r\n\r\n\r\n","description":"","footnote":"\r\n( 1 ) . جعفر بن محمد نسفى مستغفرى در سال 350 متولد شده و به سال 432 وفات يافته است . وى تأليفات گرانبهايى دارد و شرح حالش را ذهبى در تذكرة الحفّاظ : 3 / 300 ذكر كرده است .\r\n( 2 ) . الصواعق المحرقة 77 .\r\n( 3 ) . كتاب سليم از اصول مشهور و متداول در زمان‌هاى پيشين بوده و در نظر ارباب حديث از عامه و خاصه و اصحاب تاريخ اهميتى بسزا داشته است . ابن نديم در الفهرست 307 گويد : چون هنگام وفات سليم شد ، به ابان ( بن ابى عياش ) گفت : اى برادرزادهء من ، ترا بر من حقى است و اكنون مرگ من در رسيده است . آنگاه به ياد كرد گفتارى از رسول خدا پرداخت و كتاب خود را به او تسليم كرد كه همان كتاب سليم بن قيس هلالى است ، تا آنجا كه گويد : اولين كتابى كه براى شيعه آشكار شد ، كتاب سليم است . در التنبيه و الاشراف مسعودى 198 چنين مذكور است : قطيعه طايفه دوازده امامى هستند كه اساس -\r\n","page_name":" 355 ","page_number":355},
  {"content":"\r\n\r\nاست : على عليه السّلام در صفين ميان سپاهيان خود و گروهى از مردم و افرادى از نواحى مختلف و جمعى از مهاجران و انصار كه در حضورش بودند ، بر فراز منبر رفت و پس از حمد و ستايش خداوند فرمود : اى مردم ، مناقب من افزون‌تر از آن است كه در شمار آيد .\r\nمن از مجموع آياتى كه خداى تعالى در منقبتم فرو فرستاده و احاديثى كه رسول خدا در فضل و كمالم بيان داشته است ، به چند آيت و روايت بسنده مىكنم . آيا مىدانيد كه خداوند در كتابش سابق را بر مسبوق برترى داده ، و احدى از اين امّت در راه خدا و رسول بر من پيشى نگرفته است ؟ همه گفتند : آرى ، چنين است . فرمود : شما را به خدا سوگند مىدهم آيا هنگامى كه از رسول خدا دربارهء آيهء كريمهء :   السَّابِقُونَ السَّابِقُونَ ، أُولئِكَ الْمُقَرَّبُونَ   « 1 » سؤال كردند ، آن حضرت فرمود : خداوند اين آيه را دربارهء پيغمبران و اوصياى آنان نازل فرموده و من برترين انبيا و رسولان خداوند هستم و وصىّ من علىّ بن ابى طالب برترين اوصياست . در اين هنگام نزديك هفتاد تن از اصحاب بدر كه اكثر آنها از انصار و بقيه از مهاجران بودند ، برخاستند كه در ميانشان ابو الهيثم بن تيهان و خالد بن زيد ،\r\n\r\n\r\n","description":"","footnote":"\r\n- گفتارشان در منحصر ساختن امامان به دوازده تن است ، بنا به دلائل و مطالبى كه سليم بن قيس هلالى در كتابش ذكر كرده است . سبكى در محاسن الرسائل فى معرفة الاوائل گويد : همانا اولين كتابى كه براى شيعه تصنيف شد ، كتاب سليم است . كه دانشمندان به آن استدلال مىكردند و شيعه نه‌تنها به مندرجات آن بسنده مىكردند ، بلكه از طريق اين كتاب با ارباب جدل به بحث و گفتگو مىپرداختند تا اينكه آنان به جهت اعتمادى كه به امانت و وثاقت سليم در نقل حديث داشتند ، ناچار به آنچه در آن مذكور است قانع مىشدند . سخن مسعودى هم همين معنى را مىرساند چه وى احتجاج و استدلال اماميهء اثنى عشريه را در حصر عدد به كتاب مزبور و مندرجات آن اسناد داده است . بديهى است كه صرف قانع شدن در زمانهايى كه احتجاج و مجادله در نهايت شدت وجود داشته ، كافى نبوده و به همين دليل ، تعداد زيادى از بزرگان عامه به كتاب مزبور اسناد داده و از آن روايت كرده‌اند كه از آن جمله‌اند : حاكم حسكانى در شواهد التنزيل لقواعد التفضيل ، حموينى در فرايد السمطين ، سيد بن شهاب همدانى در مودّة القربى ، قندوزى حنفى در ينابيع المودّة و جز ايشان . ما در پيرامون اين كتاب سخنان گهربارى را در رساله‌اى جداگانه گرد آورده‌ايم و آنچه در اينجا ذكر شد ، براى اين است كه معلوم شود اعتماد بر اين كتاب امرى است كه هردو فرقهء عامه و خاصه در آن متفق و متحدند و همين معنى ما را بر آن داشت كه به نقل از آن در اين كتاب پردازيم .\r\n( 1 ) . واقعة 56 / 10 ، 11 : آنان كه در رفتن به راه خدا سبقت گرفته و پيشى جسته‌اند ، مقربان درگاهند .\r\n","page_name":" 356 ","page_number":356},
  {"content":"\r\n\r\nابو ايوب انصارى از انصار و عمار بن ياسر از مهاجران بودند . آنان گفتند : ما شهادت مىدهيم كه از رسول خدا شنيديم كه اين سخن را بيان فرمود .\r\nباز على فرمود : شما را به خدا سوگند مىدهم دربارهء آيات مباركهء  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . .  « 1 » ،  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا . . .  « 2 » و  . . لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً . . .  « 3 » ، آنگاه كه مردم گفتند : يا رسول اللّه ، آيا اين آيات مخصوص بعضى از مؤمنان است ، يا همهء آنان را شامل مىشود ؟ در نتيجه ، خداى عزّ و جل به پيغمبر خود امر فرمود كه ولايت را به آنان بياموزد و برايشان تفسير نمايد ، همان‌طور كه نماز و روزه و زكات و حج را تفسير و تعليم فرمود .\r\nپس مرا در غدير خم منصوب نمود و فرمود : همانا خداوند مرا به ابلاغ رسالتى مأمور ساخت كه سينهء من به آن تنگ شد و انديشه كردم كه مردم در مقام تكذيب من برآيند .\r\nپس خداوند مرا تهديد به عذاب فرمود چنانچه آن را ابلاغ نكنم . يا على برخيز . سپس مردم را براى نماز جماعت دعوت كرد و نماز ظهر را با آنان خواند . بعد فرمود : اى مردم ، همانا خداوند مولاى من است و من مولاى مؤمنان هستم و به آنها از خودشان سزاوارترم . هركس كه من مولاى اويم ، على مولاى اوست . بار خدايا دوست بدار كسى را كه او را دوست بدارد و دشمن بدار كسى را كه او را دشمن بدارد ، و يارى كن آن‌كس را كه او را يارى نمايد و خوار گردان آن‌كس را كه او را خوار نمايد . در آن هنگام سلمان از ميان آن جمع كثير برخاست و گفت : يا رسول اللّه ، اين چگونه ولائى است ؟ فرمود : ولائى مانند ولاى من . هركس كه من به او از خودش سزاوارترم ، على عليه السّلام نيز به او از خودش سزاوارتر است و خداى متعال آيهء شريفهء  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً . . .  « 4 » را نازل فرمود . راوى گويد : در اين موقع دوازده تن\r\n\r\n\r\n","description":"","footnote":"\r\n( 1 ) . نساء 4 / 59 : اى كسانى كه ايمان آورده‌ايد ، از خدا اطاعت كنيد و از رسول و اولوا الامر [ اوصياى پيامبر 
  ] فرمان بريد .\r\n( 2 ) . مائدة 5 / 55 : همانا ولىّ شما خدا و رسول او و آنانند كه ايمان آورده‌اند .\r\n( 3 ) . توبة 9 / 16 : و جز خدا و رسول او و مؤمنان همرازى نگرفته‌اند .\r\n( 4 ) . مائدة 5 / 3 : امروز دين شما را به كمال رسانيدم و نعمت خود را بر شما تمام كردم و اسلام را دين شما برگزيدم .\r\n","page_name":" 357 ","page_number":357},
  {"content":"\r\n\r\nاز اصحاب بدر به پا خاستند و گفتند : ما شهادت مىدهيم كه آنچه را فرمودى ، از رسول خدا شنيده‌ايم . اين حديث طولانى است و مشتمل بر فوايد بسيار .\r\n\r\n7 - احتجاج حضرت فاطمهء صدّيقه ، دخت رسول خدا صلّى اللّه عليه و آله\r\nشمس الدين ابو الخير جزرى دمشقى مقرى شافعى در كتاب خود اسنى المطالب فى مناقب على بن ابى طالب « 1 » گويد : لطيف‌ترين و غريب‌ترين طريق براى حديث غدير كه به نظر من رسيده ، آن است كه استاد ما و سرآمد حافظان ابو بكر محمّد بن عبد اللّه بن محب مقدسى به طور شفاهى از امّ محمّد زينب مقدسى دختر احمد بن عبد الرحيم ، از ابو مظفر محمّد بن فتيان بن مثنى ، از حافظ ، ابو موسى محمّد بن ابى بكر ، از پسر عمّهء پدرم قاضى ابو القاسم عبد الواحد بن محمّد بن عبد الواحد مدنى به طريق قرائت در محضر او ، از ظفر بن داعى علوى در استراباد ، از پدرش و ابو احمد بن مطرف مطرفى ، و آن دو از ابو سعيد ادريسى به طريق اجازه در نقل آنچه كه در تاريخ استراباد ثبت كرده ، از محمّد بن محمد بن حسن ابو العباس رشيدى كه از اولاد هارون الرشيد در سمرقند بوده ، از ابو الحسن محمّد بن جعفر حلوانى ، از على بن محمّد بن جعفر اهوازى كه وابستهء رشيد بوده ، از بكر بن احمد قصرى ، از فاطمه و زينب و ام كلثوم دختران موسى بن جعفر ، از فاطمه دختر جعفر بن محمّد صادق ، از فاطمه دختر محمّد بن على ، از فاطمه دختر على بن الحسين ، از فاطمه و سكينه دختران حسين بن على ، از امّ كلثوم دختر فاطمهء زهرا ، از فاطمه دختر پيمبر روايت كرده فرمود : آيا فراموش كرديد گفتار رسول خدا را در روز غدير كه فرمود : من كنت مولاه ، فعلىّ مولاه ، و گفتار آن جناب را كه به على فرمود : انت منّى بمنزلة هارون من موسى . « 2 »\r\nبه همين طريق حافظ بزرگوار ابو موسى مدينى در كتاب خود المسلسل بالاسماء اين\r\n\r\n\r\n","description":"","footnote":"\r\n( 1 ) . اين كتاب را سخاوى و شوكانى از تأليفات جزرى دانسته‌اند . ر ك : الضوء اللامع : 9 / 256 ؛ البدر الطالع :\r\n2 / 297 .\r\n( 2 ) . ترجمهء حديث : تو نسبت به من چونان هارونى نسبت به موسى .\r\n","page_name":" 358 ","page_number":358},
  {"content":"\r\n\r\nحديث را روايت كرده گويد : اين حديث از يك وجه مسلسل است و آن اين است كه هريك از بانوان موسوم به فاطمه از عمّهء خود روايت كرده است . بنابراين ، اين روايتى است از پنج دختر برادر كه هريك از آنان به نقل حديث از عمّه خود پرداخته است .\r\n\r\n8 - احتجاج امام حسن مجتبى عليه السّلام ( سال 41 )\r\nحافظ بزرگ ابو العباس بن عقده روايت كرده گويد : حسن بن على پس از صلح با معاويه براى اداى خطبه به پا خاست و پس از حمد و ثناى خداوند و يادكرد جدّش مصطفى به رسالت و نبوت فرمود : همانا ما اهل بيتى هستيم كه خداى متعال ما را به اسلام گرامى داشت و ما را برگزيد و هرپليدى را از ما دور كرد و ما را پاكيزه و منزه ساخت . از روزگار آدم تا زمان جدّم محمّد هيچگاه مردم دو فرقه و گروه نشدند مگر آنكه خدا ما را جزو بهترين آن دو قرار داد . پس از آنكه خداى تعالى محمّد را به نبوت مبعوث كرد و به رسالت برگزيد و كتابش قرآن را بر او فرو فرستاد و سپس به دو امر فرمود كه خلق را به سوى خداى عزّ و جل دعوت كند ، پدر من اول كسى بود كه خدا و رسول را اجابت نمود ، و اوّل كسى بود كه ايمان آورد و خدا و رسول او را تصديق كرد . خداوند در كتاب آسمانى فرو فرستاده بر پيمبرش فرمايد : أفمن كان على بيّنة من ربّه و يتلوه شاهد منه . . . « 1 » مراد از اين آيه جدّ من است كه دليلى روشن از جانب پروردگار خويش دارد و پدرم نيز كه شاهدى از پى اوست . سخن آن حضرت ادامه يافت تا آنجا كه فرمود : اين امّت از جدّ من شنيده‌اند كه فرمود : هر قوم و امتى كه زمام امور خود را به دست كسى دهد كه داناتر از او در ميانشان وجود داشته باشد ، پيوسته امر آن امّت به پستى مىگرايد تا به سوى آن‌كس كه تركش گفته‌اند ، بازگشت نمايند ، و نيز از او شنيدند كه به پدرم مىفرمود : انت منّى بمنزلة هارون من موسى الا انه لا نبى بعدى . « 2 » همچنين او را ديدند\r\n\r\n\r\n","description":"","footnote":"\r\n( 1 ) . هود 11 / 17 : آيا كسى كه بر نشانى از پروردگار خويش است و گواهى در پىاش آيد .\r\n( 2 ) . ترجمهء حديث : تو نسبت به من همانند هارونى نسبت به موسى ، جز آنكه پيامبرى پس از من نخواهد بود .\r\n","page_name":" 359 ","page_number":359},
  {"content":"\r\n\r\nكه در غدير خم دست پدرم را گرفت و از او شنيدند كه به آنان فرمود : من كنت مولاه ، فعلىّ مولاه . اللهم وال من والاه ، و عاد من عاداه . سپس امر فرمود كه حاضران گفتارش را به غايبان ابلاغ نمايند . قندوزى حنفى به ذكر قسمتى از اين خطبه پرداخته « 1 » و چنان كه پيداست ، در آن به حديث غدير استدلال و احتجاج شده است .\r\n\r\n9 - مناشدهء امام حسين عليه السّلام به حديث غدير ( سال 58 يا 59 )\r\nتابعى بزرگوار ابو صادق ، سليم بن قيس هلالى در كتاب خود پيرامون سختگيرىها و مزاحمت‌هاى خصمانه معاوية بن ابى سفيان بر شيعيان و وابستگان امير المؤمنين عليه السّلام بعد از شهادت آن جناب ، مطالب جامع و سخنان وافى بيان داشته ، سپس چنين مىنگارد :\r\nدو سال « 2 » قبل از مرگ معاويه ، حسين بن على عليه السّلام به همراهى عبد اللّه بن عباس و عبد اللّه بن جعفر به حج بيت اللّه عزيمت فرمود و مردان و زنان و پيروان و وابستگان بنى هاشم را ، چه آنها كه حجّ كرده بودند و چه آنها كه حج نكرده بودند ، جمع نمود و از انصار كسانى را كه آن جناب و اهل بيتش را مىشناختند ، گرد آورد و حتى از اصحاب رسول خدا صلّى اللّه عليه و آله و تابعين انصار كه به صلاحيت و تقوا شهرت داشتند و آن سال به حج آمده بودند ، احدى را فروگذار نفرمود . در نتيجه ، جمعيتى افزون بر هفتصد نفر از تابعين و حدود دويست تن از اصحاب رسول خدا صلّى اللّه عليه و آله در اقامتگاه آن حضرت به منى حضور يافتند . آنگاه حضرتش از جا برخاست و بعد از حمد و ثناى خداوند فرمود : همانا اين معاويهء ستمكار ياغى بر سر ما و بر سر شيعيان ما آورد آنچه را كه دانستيد و مشاهده كرديد و خبر آن به شما رسيد و من مىخواهم از شما دربارهء چيزى سؤال كنم ، چنانچه سخن من مقرون به صداقت و درستى است ، مرا تصديق كنيد و اگر بر خلاف حقيقت چيزى از من شنيديد ، مرا تكذيب نماييد . سخن مرا بشنويد و گفتار مرا بنويسيد و ثبت كنيد ، سپس به شهر و ديار خود مراجعت نماييد و كسانى را كه از شرّشان در امانيد و به\r\n\r\n\r\n","description":"","footnote":"\r\n( 1 ) . ينابيع المودّة 482 .\r\n( 2 ) . در بعضى نسخه‌ها ، يكسال آمده است .\r\n","page_name":" 360 ","page_number":360},
  {"content":"\r\n\r\nآنها اعتماد و وثوق داريد ، دعوت كنيد و آنچه را كه دربارهء ما و حق ما مىدانيد و بدان معتقد هستيد ، به آنان بياموزيد و ابلاغ نماييد ، زيرا ما مىترسيم از اينكه اين حق كهنه و متروك شود و در اثر كيد و نيرنگ و تبليغات مداوم دشمن از بين برود ، در حالى كه خداى متعال طبق وعده‌اى كه در قرآن فرموده ، نور خود را تمام و كامل مىفرمايد ، اگرچه كفار و ناسپاسان از آن اكراه داشته باشند . در اين موقع آن جناب چيزى را فروگذار نفرمود و آنچه را كه خداوند در قرآن دربارهء اهل بيت فرو فرستاده ، تلاوت كرد و بيان داشت و تفسير فرمود و آنچه را كه رسول خدا صلّى اللّه عليه و آله دربارهء پدرش و مادرش و خودش و اهل بيتش فرموده بود ، روايت نمود و در مورد گفتار آن جناب حاضران مىگفتند : بار خدايا تمام اينها درست و راست است و ما آنها را از رسول خدا صلّى اللّه عليه و آله شنيده‌ايم و بدانها گواهى مىدهيم . تابعين هم مىگفتند : بار خدايا چنين است . آنان كه از صحابه مورد وثوق و تصديق هستند ، اين حديث را روايت كرده‌اند . سخن آن حضرت ادامه يافت تا آنجا كه فرمود : به خدا سوگند مىدهم شما را آيا آگاهى داريد كه رسول خدا صلّى اللّه عليه و آله على عليه السّلام را در روز غدير خم منصوب فرمود و ولايت او را اعلام كرد و فرمود : بايد آن را حاضر به غايب ابلاغ كند ؟ گفتند : بار خدايا آرى ، از اين جريان آگاه و مطلع هستيم و برآن گواهى مىدهيم . در اين كتاب قسمتهاى جالبى از اخبار متواتر مشتمل بر فضايل امير المؤمنين عليه السّلام مذكور است كه مىتوان بدان مراجعه كرد .\r\n\r\n10 - احتجاج عبد اللّه بن جعفر بر معاويه بعد از شهادت امير المؤمنين عليه السّلام\r\nعبد اللّه بن جعفر بن ابى طالب گفت : نزد معاويه بودم و حسن و حسين عليهما السّلام با ما بودند و عبد اللّه بن عباس و فضل بن عباس نيز نزد معاويه حضور داشتند . معاويه به من رو كرد و گفت : چقدر حسن و حسين را بزرگ مىشمارى ، و حال آنكه نه خود آنها بهتر از تو هستند و نه پدرشان بهتر از پدر تست ؟ و اگر فاطمه دختر رسول خدا نبود ، هرآينه مىگفتم كه مادر تو اسماء بنت عميس هم فروتر از او نيست . در جواب او گفتم : به خدا آگاهى تو نسبت به آنان و پدر و مادرشان كم است و چنين نيست كه پنداشتى . به خدا\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nسوگند ، اين دو از من بهترند و پدرشان از پدر من بهتر است و مادرشان از مادر من بهتر است . اى معاويه ، تو غافل هستى از آنچه كه من از رسول خدا دربارهء آن دو و پدر و مادرشان شنيدم و آنچه را كه شنيدم ، به خاطر سپردم و درك نمودم و روايت كردم .\r\nمعاويه گفت : اى پسر جعفر ، هرچه مىدانى بگو . به خدا قسم تو نه دروغ مىگويى و نه مورد اتّهام هستى . گفتم : آنچه من در اين موضوع مىدانم بزرگ‌تر است از آنچه تو مىپندارى . گفت : هرچند بزرگ‌تر از كوههاى احد و حرا باشد . اكنون كه خدا او را كشته و جمع شما را پراكنده ساخته و امر خلافت به اهلش رسيده ، تو هرچه مىخواهى بگو كه ما از آنچه بگويى ، باكى نداريم و آنچه در فضايل او بر زبان آورى ، زيانى به ما نمىرساند .\r\nگفتم : شنيدم از رسول خدا هنگاميكه دربارهء آيهء  . . وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ . . .  « 1 » از حضرتش سؤال شد ، فرمود : همانا ديدم دوازده تن از پيشوايان گمراهى را كه بر منبر من بالا مىروند و فرود مىآيند و امّت مرا به سير قهقرايى مىبرند ، و شنيدم از آن حضرت كه مىفرمود : فرزندان ابو العاص زمانى كه تعدادشان به پانزده تن رسيد ، كتاب خدا را مورد تجاوز و تحريف قرار مىدهند و بندگان خدا را به بردگى مىگيرند و مال خدا را ثروت شخصى مىپندارند .\r\nاى معاويه ، همانا از رسول خدا كه بر منبر بود و من در برابر او بودم و عمر بن ابى سلمه و اسامة بن زيد و سعد بن ابى وقّاص ، و سلمان فارسى و ابوذر و مقداد و زبير بن عوام نيز در مقابل منبر حضور داشتند ، شنيدم كه فرمود : آيا من به مؤمنان از خودشان سزاوارتر نيستم ؟ گفتيم : بلى يا رسول اللّه . فرمود : آيا همسران من مادران شما نيستند ؟\r\nگفتيم : بلى يا رسول اللّه . فرمود : هركس كه من مولاى او هستم ، على مولاى اوست و على به او از خودش سزاوارتر است . بعد با دست خود به شانهء على زد و فرمود : بار خدايا دوست بدار كسى را كه او را دوست دارد و دشمن بدار كسى را كه او را دشمن دارد . اى مردم ، من به مؤمنان از خودشان سزاوارترم و با وجود من آنان را اختيارى نيست و بايد\r\n\r\n\r\n","description":"","footnote":"\r\n( 1 ) . اسراء 17 / 60 : و ما آن رؤيايى را كه به تو نشان داديم ، جز براى آزمايش مردم ننهاديم و آن درخت نفرين شده در قرآن را .\r\n","page_name":" 362 ","page_number":362},
  {"content":"\r\n\r\nمطيع من باشند و از خود رأى و عقيده‌اى ابراز نكنند . پس از من على به مؤمنان از خودشان سزاوارتر است و با وجود او آنان را اختيارى نيست . سپس پسرم حسن به مؤمنان از خودشان سزاوارتر است و با وجود او آنان را اختيارى نيست . حضرتش بار ديگر خطاب به مردم نمود و فرمود : زمانى كه من از دنيا رخت بربستم ، على به شما از خودتان سزاوارتر است و زمانى كه على از دنيا رفت ، پسرم حسن به مؤمنان از خودشان سزاوارتر است و زمانى كه حسن از دنيا رفت ، پسرم حسين به مؤمنان از خودشان سزاوارتر است . سخن آن حضرت ادامه يافت تا آنجا كه عبد اللّه بن جعفر گويد : معاويه گفت : اى فرزند جعفر ، سخن بزرگى گفتى و چنانچه گفتارت درست باشد ، بىترديد امت محمّد از مهاجر و انصار همگى جز شما اهل بيت و دوستان و يارانتان هلاك شده‌اند .\r\nگفتم : قسم به خدا آنچه گفتم ، حق و مطابق واقع است و آن را از رسول خدا استماع كردم .\r\nمعاويه به حسن و حسين و ابن عباس رو كرد و گفت : فرزند جعفر چه مىگويد ؟ ابن عباس در پاسخ معاويه گفت : اگر تو به آنچه او گفت ايمان ندارى ، دنبال كسانى كه نامشان را برد ، بفرست و در اين‌باره از آنان سؤال كن . معاويه دنبال عمر بن ابى سلمه و اسامة بن زيد فرستاد و از آنها سؤال كرد و آنها هم گواهى دادند كه آنچه را فرزند جعفر گفت ، ما خود از رسول خدا شنيده‌ايم ، همانطور كه او شنيده است . در اينجا عبد اللّه بن جعفر دوباره به سخن آمد و گفت : به تحقيق پيغمبر ما بهترين و شايسته‌ترين خلق را در غدير خم و در مواطن ديگر به امامت امّت منصوب نمود و حجّت بر آنان تمام كرد و آنان را به اطاعت از او امر فرمود و افزود : على نسبت به من به منزلهء هارون است نسبت به موسى . على پس از من ولىّ هرمؤمن است . هركس كه من ولىّ اويم ، على ولىّ اوست .\r\nهركس كه من به او از خودش سزاوارترم ، على نيز به او سزاوارتر است . على جانشين و وصىّ من در ميان مردم است . هركس از او اطاعت كند ، از خدا اطاعت كرده و هركس سر از فرمان او پيچد ، سر از فرمان خدا پيچيده است . هركس او را دوست بدارد ، خدا را دوست داشته ، و هركس با او دشمنى ورزد ، با خدا دشمنى ورزيده است . اين حديث مشتمل بر فوايد بسيار و گرانبهايى است .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\n11 - احتجاج برد بر عمرو عاص به حديث غدير\r\nابو محمّد ، ابن قتيبه گويد : مورّخان ذكر كرده‌اند كه مردى از همدان به نام برد به نزد معاويه آمد و از عمرو بن عاص شنيد كه نسبت به على سخنان ناروا و توهين‌آميز مىگويد . به او گفت : همانا بزرگان ما از رسول خدا شنيده‌اند كه فرمود : من كنت مولاه ، فعلىّ مولاه ، آيا اين مطلب درست است يا نادرست ؟ عمرو بن عاص گفت : درست است و من بر آنچه شنيده‌اى ، مىافزايم و مىگويم : احدى از صحابهء رسول خدا نيست كه مناقبى چون مناقب على داشته باشد . آن جوان همدانى بىتاب و هراسان شد و عمرو گفت : على مناقب خود را به سبب اقدامى كه دربارهء عثمان نمود ، تباه و نابود ساخت . برد گفت : آيا على به كشتن عثمان فرمان داد يا خود اقدام به كشتن او كرد ؟ عمرو گفت : نه ، او نه فرمان داد و نه خود او را كشت ، ولى قاتل او را پناه داد و نگذاشت كسى بر او دست يابد . برد گفت : آيا با اين وصف ، مردم با او به خلافت بيعت كردند ؟ گفت : آرى . برد گفت :\r\nپس چه چيزى ترا از بيعت على خارج كرد ؟ گفت : متّهم دانستن من او را دربارهء قتل عثمان . برد گفت : تو خود نيز مورد چنين اتّهامى واقع شده‌اى . عمرو گفت : راست گفتى ، به همين علّت به فلسطين رفتم . پس از اين محاوره و احتجاج ، جوان همدانى به سوى قبيله و قوم خود برگشت و به آنها گفت : ما به سوى قومى رفتيم كه با استناد به گفتهء خودشان محكومشان كرديم . على بر حق است ، از او پيروى كنيد . « 1 »\r\n\r\n12 - احتجاج عمرو عاص بر معاويه به حديث غدير\r\nخطيب خوارزمى حنفى از نامه‌اى ياد كرده كه معاويه به عمرو بن عاص نوشته و ضمن آن نامه او را در جنگ صفين به يارى خود ترغيب نموده است . سپس به ذكر نامه‌اى از عمرو در پاسخ به معاويه پرداخته كه در شرح احوال عمرو بن عاص هردو نامه از نظر خواهد گذشت . عمرو در بخشى از نامه‌اش به معاويه گويد : آنچه را كه به ابى الحسن على برادر و وصى رسول خدا مبنى بر ستم‌كردن و رشك بردن او به عثمان\r\n\r\n\r\n","description":"","footnote":"\r\n( 1 ) . الامامة و السياسة 93 .\r\n","page_name":" 364 ","page_number":364},
  {"content":"\r\n\r\nنسبت دادى و صحابه را فاسق ناميدى و چنين پنداشتى كه او آنها را وادار به كشتن عثمان كرد ، مطلبى خلاف واقع و پندارى نارواست . واى بر تو اى معاويه ! آيا نمىدانى كه ابو الحسن در راه رسول خدا جانفشانى كرد و در فراش او خوابيد ؟ وى كسى است در اسلام و هجرت بر ديگران سبقت گرفت و رسول خدا دربارهء او فرمود : على از من است و من از على هستم . او نسبت به من به منزلهء هارون است نسبت به موسى . جز آنكه پس از من ديگر پيغمبرى نخواهد بود . همچنين دربارهء او در روز غدير خم فرمود : من كنت مولاه ، فعلىّ مولاه . اللهم وال من والاه ، و عاد من عاداه ، و انصر من نصره و اخذل من خذله . « 1 »\r\n\r\n13 - احتجاج عمار بن ياسر بر عمرو عاص در روز صفين ( سال 37 )\r\nنصر بن مزاحم « 2 » كوفى در حديثى طولانى از عمار بن ياسر روايت كرده كه در روز صفّين خطاب به عمرو بن عاص گفت : رسول خدا صلّى اللّه عليه و آله مرا امر فرمود كه با پيمان‌شكنان نبرد كنم كه كردم ، و نيز فرمود كه با بيدادگران به مبارزه برخيزم كه شما همان كسانيد . و امّا از دين برگشتگان كه نمىدانم اى ابتر ، آنان را خواهم ديد يا نه ؟ آيا تو نمىدانى كه رسول خدا صلّى اللّه عليه و آله دربارهء على فرمود : من كنت مولاه ، فعلىّ مولاه . اللهم وال من والاه ، و عاد من عاداه ؟ مرا خدا و رسول و پس از او على مولاست ، اما ترا مولايى نيست . عمرو در جواب عمّار گفت : اى ابو اليقظان ، چرا مرا دشنام مىدهى ؟ « 3 » تمامى حديث ضمن شرح احوال عمرو بن عاص خواهد آمد . اين روايت را ابن ابى الحديد نيز ذكر كرده است . « 4 »\r\n\r\n\r\n","description":"","footnote":"\r\n( 1 ) . المناقب ، خوارزمى 124 .\r\n( 2 ) . ابن ابى الحديد در شرح نهج البلاغة : 1 / 183 گويد : ما آنچه را كه نصر بن مزاحم به نقل از كتاب صفين در اين باره گفته ذكر مىكنيم ، زيرا نامبرده شخصا داراى دقت نظر و وثاقت در نقل روايت است و منسوب به تمايل و علاقه‌مندى به يكى و خيانت و نيرنگ به ديگرى نيست . نامبرده از رجال اصحاب حديث است .\r\n( 3 ) . كتاب صفّين 176 .\r\n( 4 ) . شرح نهج البلاغة : 2 / 273 .\r\n","page_name":" 365 ","page_number":365},
  {"content":"\r\n\r\n\r\n14 - احتجاج اصبغ بن نباته به حديث غدير در مجلس معاويه ( سال 37 )\r\nامير المؤمنين ، صلوات اللّه عليه ، در ايّام جنگ صفّين نامه‌اى به معاوية بن ابى سفيان نوشت و به دست اصبغ بن نباته داد كه به او برساند . نامبرده گويد : بر معاويه داخل شدم ، در حالى كه بر بساط چرمى نشسته و بر دو بالش سبز تكيه داده بود . در طرف راست او عمرو عاص و حوشب و ذو الكلاع « 1 » و در طرف چپ او برادرش عتبة بن ابى سفيان ( م 43 يا 44 ) و عبد اللّه بن عامر بن كريز ( م 57 يا 58 ) و وليد بن عقبهء فاسق به نصر قرآن و عبد الرحمن بن خالد ( م 47 ) و شرحبيل بن سمط ( م 40 يا 41 ) و در برابرش ابو هريره و ابو الدرداء « 2 » و نعمان بن بشير ( م 65 ) و ابو امامهء باهلى ( م 81 ) قرار داشتند . پس از آنكه معاويه نامهء آن جناب را قرائت كرد ، گفت : همانا على كشندگان عثمان را به ما تسليم نمىكند . به او گفتم : اى معاويه ، خون عثمان را بهانه مگير ، تو جوياى پادشاهى و سلطنت هستى و اگر در زمان زندگى عثمان مىخواستى او را يارى كنى مىكردى ، ولى در كمين فرصت و در انتظار كشته شدن او بودى تا اين امر را دستاويز رسيدن به پادشاهى قرار دهى . معاويه از سخنان من در خشم شد و من كه مىخواستم خشم او بيشتر شود ، رو به ابو هريره كردم و به او گفتم : اى يار رسول خدا من ترا سوگند مىدهم به آن خداوندى كه معبودى جز او نيست و داناى آشكار و نهان است ، و به حق حبيبش مصطفى ، عليه و آله السّلام ، كه مرا خبر دهى آيا در روز غدير خم حضور داشتى ؟ ابو هريره گفت : بلى ، حاضر بودم . گفتم : چه دربارهء على از رسول خدا شنيدى ؟ گفت : شنيدم كه مىفرمود : من كنت مولاه ، فعلىّ مولاه . اللهم وال من والاه ، و عاد من عاداه ، و انصر من نصره و اخذل من خذله . به او گفتم : بنابراين ، اى ابو هريره ، تو با دوست او دشمن شدى و با دشمن او دوست . در اين موقع ابو هريره نفس بلندى كه حاكى از تأسّف او بود ، كشيد و گفت :  إِنَّا لِلَّهِ \r\n\r\n\r\n","description":"","footnote":"\r\n( 1 ) . حوشب حميرى و ذو الكلاع در جنگ صفين با معاويه بودند و در همان جنگ كشته شدند .\r\n( 2 ) . وى عويمر انصارى است . ابن عبد البر در استيعاب ، بخش كنيه‌ها گويد : أهل اخبار گفته‌اند كه نامبرده بعد از صفين درگذشته است .\r\n","page_name":" 366 ","page_number":366},
  {"content":"\r\n\r\n وَ إِنَّا إِلَيْهِ راجِعُونَ .  « 1 » اين روايت را خوارزمى و سبط ابن جوزى ذكر كرده‌اند . « 2 »\r\n\r\n15 - مناشدهء جوانى با ابو هريره به حديث غدير در مسجد كوفه « 3 »\r\nحافظ ابو يعلى موصلى از ابو بكر بن ابى شيبه ، از شريك ، از ابو يزيد داود اودى ( م 150 ) ، از پدرش يزيد اودى ، و حافظ ابن جرير طبرى نيز از ابو كريب ، از شاذان ، از شريك ، از ادريس و برادرش داود ، از پدرشان يزيد اودى روايت كرده‌اند كه گفت :\r\nابو هريره داخل مسجد شد و مردم گرد او جمع شدند . جوانى برخاست و به ابو هريره رو كرد و گفت : ترا به خدا سوگند مىدهم آيا از رسول خدا شنيدى كه فرمود : من كنت مولاه ، فعلىّ مولاه . اللهم وال من والاه ، و عاد من عاداه ؟ ابو هريره گفت : من شهادت مىدهم كه شنيدم رسول خدا فرمود : من كنت مولاه ، فعلىّ مولاه . اللهم وال من والاه ، و عاد من عاداه .\r\nاين روايت را حافظ ابو بكر هيثمى به نقل از ابويعلى ، طبرانى و بزّار به دو طريق خود ذكر كرده و يكى از دو طريق را به صحّت اعلام و رجال آن را توثيق نموده است . « 4 » و ابن كثير نيز در تاريخ خود از طريق ابو يعلى موصلى و ابن جرير طبرى آن را روايت كرده است . « 5 »\r\nابن ابى الحديد گويد : سفيان ثورى از عبد الرحمن بن قاسم ، از عمر بن عبد الغفار روايت كرده كه گفت : زمانى كه ابو هريره با معاويه به كوفه آمد ، شبها در باب كنده مىنشست و مردم گرد او جمع مىشدند . جوانى از كوفه آمد و نزد او نشست و خطاب به او گفت : ترا به خدا سوگند مىدهم آيا از رسول خدا شنيده‌اى كه دربارهء على بن ابى طالب مىفرمود : اللهم وال من والاه ، و عاد من عاداه ؟ ابو هريره گفت : بار خدايا آرى . آن جوان\r\n\r\n\r\n","description":"","footnote":"\r\n( 1 ) . بقرة 2 / 156 : ما از آن خدا هستيم و به دو باز مىگرديم .\r\n( 2 ) . المناقب 130 ؛ تذكرة الخواص 48 .\r\n( 3 ) . اسناد اين مناشده از طريق ادريس بن يزيد ، اسناد صحيح است و تمامى رجال طريق آن مورد اعتماد و ثقه هستند .\r\n( 4 ) . مجمع الزوايد : 9 / 105 .\r\n( 5 ) . البداية و النهاية : 5 / 213 .\r\n","page_name":" 367 ","page_number":367},
  {"content":"\r\n\r\nگفت : بنابراين ، من خدا را گواه مىگيرم كه تو دشمن او را دوست گرفتى و با دوست او دشمنى ورزيدى . آنگاه از نزد او برخاست . راويان روايت كرده‌اند كه ابو هريره با كودكان در رهگذر هم غذا مىشد و با آنها بازى مىكرد و هنگامى كه امير مدينه بود ، خطبه مىخواند و مىگفت : سپاس خداى را كه دين را قيام قرار داد و ابو هريره را امام نمود . او مردم را با اين سخن مىخندانيد . هنگامى هم كه امير مدينه بود ، در بازار راه مىرفت و هرگاه به مردى مىرسيد كه در جلو او حركت مىكرد ، با پاى خود به زمين مىكوبيد و مىگفت : راه دهيد ، راه دهيد ، امير آمد كه مقصودش خودش بود . ابن ابى الحديد سپس مىافزايد : ابن قتيبه تمامى اين امور را در كتاب المعارف در شرح حال ابو هريره ذكر كرده و گفتار نامبرده در حق او حجّت است ، زيرا او متّهم نيست . « 1 »\r\nدست خيانت با اين روايت بازى كرده و تمام اين مطالب را از كتاب المعارف ( طبع مصر ، 1353 ه ) از قلم انداخته است و چه بسا اين دست امانت‌كار ! نظاير اين خيانت را در موارد متعددى از كتاب مزبور مرتكب شده ، چنان كه همين دست خيانتكار گه‌گاه مطلبى را افزوده كه در آن نبوده است و قبلا به اين امر اشاره شد . « 2 »\r\n\r\n16 - مناشدهء مردى با زيد بن ارقم به حديث غدير\r\nاز ابو عبد اللّه شيبانى « 3 » ، رضى اللّه عنه ، روايت شده كه گفت : من نزد زيد بن ارقم بودم كه مردى آمد و پرسيد ، كداميك از شما زيد بن ارقم است ؟ زيد را به او نشان دادند و آن مرد به او رو كرد و گفت : ترا سوگند مىدهم به آن خداوندى كه معبودى جز او نيست ، آيا از رسول خدا شنيدى كه مىفرمود : من كنت مولاه ، فعلىّ مولاه . اللهم وال من والاه ، و عاد من عاداه ؟ زيد گفت : آرى . « 4 »\r\n\r\n\r\n","description":"","footnote":"\r\n( 1 ) . شرح نهج البلاغة : 1 / 360 .\r\n( 2 ) . ر ك : الغدير ( متن عربى / چ 5 ) : 1 / 192 .\r\n( 3 ) . در نسخه‌ها چنين است و شايد صحيح آن ابو عمرو شيبانى باشد و او تابعى بزرگ شيبان بن ثعلبه كوفى ( م 98 ) است كه قرآن را در مسجد اعظم كوفه درس مىداد . شرح حال او را ذهبى در تذكرة الحفّاظ :\r\n1 / 59 نوشته است .\r\n( 4 ) . موّدة القربى ؛ ينابيع المودّة 249 .\r\n","page_name":" 368 ","page_number":368},
  {"content":"\r\n\r\n\r\n17 - مناشدهء مردى عراقى با جابر انصارى به حديث غدير « 1 »\r\nعلّامه كنجى شافعى با دقت در سند حديث غدير گويد : مشايخى اين روايت را در ضمن روايات عالى آورده‌اند كه از جمله آنهايند : شريف خطيب ابو تمام ، على بن ابى الفخار بن ابى منصور هاشمى در كرخ بغداد و ابو طالب عبد اللطيف بن محمّد بن على بن حمزهء قبيطى در نهر معلّى و ابراهيم بن عثمان بن يوسف بن ايّوب كاشغرى . آنان همگى به روايت از ابو الفتح ، محمّد بن عبد الباقى بن سليمان ، معروف به نسيب بن البطّى پرداخته‌اند و كاشغرى نيز از ابو الحسن على بن ابى القاسم طوسى ، معروف به ابن تاج القرّاء نقل قول كرده است و اين دو از ابو عبد اللّه مالك بن احمد بن على بانياسى ، از ابو الحسن احمد بن محمّد بن موسى بن صلت ، از ابراهيم بن عبد الصمد هاشمى ، از ابو سعيد اشجّ ، از مطلب بن زياد ، از عبد اللّه بن محمّد بن عقيل روايت كرده‌اند كه گفت :\r\nمن نزد جابر بن عبد اللّه در خانهء او بودم و على بن الحسين و محمّد بن حنفيّه و ابو جعفر نيز حضور داشتند كه مردى عراقى داخل شد و به جابر گفت : ترا به خدا « 2 » آنچه را كه ديدى و از رسول خدا شنيدى ، براى من بازگو كن . جابر گفت : در غدير خم به جحفه بوديم و در آنجا مردم بسيار از قبايل جهينه و مزينه و غفار بودند . رسول خدا از خيمهء خود بيرون آمد و سه بار به دست خود اشاره كرد ، سپس دست على بن ابى طالب را گرفت و فرمود :\r\nمن كنت مولاه ، فعلىّ مولاه .\r\nحموينى اين حديث را روايت كرده گويد : خبر داد مرا شيخ مجد الدين عبد اللّه بن محمود بن مودود حنفى به طريق قرائت نزد او در بغداد به تاريخ سوم رجب سال 672 ، از شيخ ابو بكر مسمار بن عمر بن عويس بغدادى به طور سماع ، از ابو الفتح محمّد بن عبد الباقى ، معروف به ابن البطّى به طور سماع . « 3 »\r\nهمو گويد : خبر داد ما را پيشواى فقيه ، كمال الدين ابو غالب هبة اللّه سامرى به طريق\r\n\r\n\r\n","description":"","footnote":"\r\n( 1 ) . سند اين مناشده صحيح و رجال طريق آن همگى ثقه هستند .\r\n( 2 ) . در لفظ شيخ الاسلام حموينى چنين آمده است : ترا به خداى يگانه سوگند مىدهم .\r\n( 3 ) . فرايد السمطين ، باب نهم .\r\n","page_name":" 369 ","page_number":369},
  {"content":"\r\n\r\nقرائت نزد او در جامع نصر « 1 » بغداد به تاريخ شب يكشنبهء بيست و هفتم ماه رمضان سال 682 ، از شيخ محاسن بن عمر بن رضوان حرائينى به طور سماع در بيست و يكم ماه محرم سال 622 ، از ابو بكر محمّد بن عبد اللّه بن نصر زعفرانى به طور سماع در شانزدهم ماه رجب سال 505 ، از ابو عبد اللّه مالك بن احمد بن على بن ابراهيم فرابانياسى به طور سماع ، از ابن زاغونى در ماه شعبان سال 463 ، از ابو الحسن احمد بن محمّد بن موسى بن قاسم بن صلت به طريق قرائت نزد او و نيز به طور سماع در سيزدهم ماه رجب سال 405 ، از ابراهيم بن عبد الصمد هاشمى مكنّى به ابو اسحاق ، از ابو سعيد اشجّ ، از ابو طالب مطلب بن زياد ، از عبد اللّه بن محمّد بن عقيل كه گفت : در نزد جابر بودم . . . تا آخر حديث مزبور به شرحى كه گذشت .\r\nهمين روايت را ابن كثير در تاريخش ذكر كرده و گفته است : مطلب بن زياد از عبد اللّه بن محمّد بن عقيل نقل كرده كه او از جابر بن عبد اللّه شنيده كه گفت : در غدير خم به جحفه بوديم كه رسول خدا از خيمه بيرون شد و دست على را گرفت و فرمود : من كنت مولاه ، فعلىّ مولاه . استاد ما ذهبى گفت كه اين حديث حسن است . « 2 »\r\nبراى ما مهم نيست كه ابن كثير قسمتى از حديث را مشتمل بر ذكر گروهى كه نزد جابر بوده‌اند ، از آن انداخته و از مناشدهء مرد عراقى با جابر سخن به ميان نياورده و حديث را كوچك و بىقدر جلوه داده است ، زيرا صفحات تاريخش البداية و النهاية ، زبان بىشرم و دست جنايتكار او را نسبت به ودايع پيامبر بزرگ صلّى اللّه عليه و آله و فضايل ذريّه و عترت پاكش كه آل اللّه هستند ، آشكار مىسازد و درون آلودهء او را كه از عداوت نسبت به خاندان پيغمبر صلّى اللّه عليه و آله شعله‌ور است ، نشان مىدهد و چنانچه مشاهده مىكنيد ، دوستان اين خاندان را دشنام و ناسزا مىدهد ، به مدح و ستايش دشمنان و مخالفان اين خاندان مىپردازد ، روايات صحيح و صريح در مناقب اهل بيت را به ساختگى بودن متهم مىنمايد و راوى اين روايات را در عين ثقه بودن به ضعف منسوب مىدارد . هيچ‌يك از\r\n\r\n\r\n","description":"","footnote":"\r\n( 1 ) . دكتر مصطفى جواد بغدادى براى ما نوشت كه درست آن جامع قصر است كه همين جامع بازار نخ‌ريسى فعلى است .\r\n( 2 ) . البداية و النهاية : 5 / 213 .\r\n","page_name":" 370 ","page_number":370},
  {"content":"\r\n\r\nاين موارد مبتنى بر قاعده و دليلى منطقى نيست و وى همواره مىكوشد كه سخنان حق را از موضوعهاى اصلى منحرف سازد ، و اگر بخواهيم در مقام ذكر تمام مطالبى برآييم كه از تصرّفات ستمكارانه و تعصبات معاندانه او مصون نمانده ، بىترديد كتابى ضخيم فراهم خواهد آمد . براى اثبات تحريفات و تصرفات بيجاى او كافى است شما را از آنچه نامبرده دربارهء داستان آغاز دعوت نبوى به هنگام نزول آيهء  وَ أَنْذِرْ عَشِيرَتَكَ الْأَقْرَبِينَ  « 1 » ذكر كرده ، آگاه كنيم . وى در تاريخ خود بعد از ذكر حديثى كه از طريق بيهقى دربارهء آيهء شريفهء مزبور روايت شده ، گويد : اين حديث را ابو جعفر ابن جرير از محمّد بن حميد رازى روايت كرده و سند روايت را تا آخر بيان داشته ، سپس گويد : پيامبر پس از آنكه در جمع حاضران فرمود : همانا من خير دنيا و آخرت را براى شما آورده‌ام ، اين جمله را افزود : بتحقيق خداوند مرا امر فرموده كه شما را به سوى آن دعوت نمايم ، پس كداميك از شما مرا بر اين امر پشتيبانى مىكند تا برادر من و چنين و چنان باشد ؟ على گفت :\r\nهمگى در قبال اين پيشنهاد پيغمبر خاموش نشستند و من در حالى كه جوان‌ترين آنها بودم و چشمم چرك‌آلوده‌تر و شكمم بزرگ‌تر و ساق پايم از همه لاغرتر ، بود ، گفتم : اى پيغمبر خدا ، من حاضرم پشتيبان تو بر اين امر باشم . بىدرنگ رسول خدا گردن مرا گرفت و گفت : همانا اين برادر من و چنين و چنان است ، از او شنوايى داشته باشيد و امر او را اطاعت كنيد . در اين هنگام آن گروه برخاستند ، در حالى كه مىخنديدند و به ابو طالب مىگفتند : محمّد ترا امر كرده كه فرمانبردار و مطيع فرزند خود باشى . « 2 » وى حديث مزبور را به همين لفظ در تفسيرش آورده گويد : اين روايت را ابو جعفر ابن جرير از ابن حميد روايت كرده است . « 3 »\r\nما اكنون لفظ طبرى را عينا ذكر مىكنيم تا حقيقت آشكار و از كژى و ناراستى متمايز گردد :\r\nطبرى در تاريخ خود آورده كه پيامبر در ميان جمعى فرمود : همانا من خير دنيا و\r\n\r\n\r\n","description":"","footnote":"\r\n( 1 ) . شعراء 26 / 214 : خويشاوندان نزديك خود را بيم ده و بترسان .\r\n( 2 ) . البداية و النهاية : 3 / 40 .\r\n( 3 ) . تفسير القرآن العظيم : 3 / 351 .\r\n","page_name":" 371 ","page_number":371},
  {"content":"\r\n\r\nآخرت را براى شما آورده‌ام و به تحقيق خداى تعالى مرا امر فرموده كه شما را به سوى آن بخوانم ، پس كداميك از شما مرا بر اين امر پشتيبانى مىكند تا او برادر و وصىّ و خليفهء من در ميان شما باشد ؟ على گفت : همگى خاموش ماندند و من در حالى كه نوجوان‌ترين آنها بودم و چشمم چرك‌آلوده‌تر و شكمم بزرگ‌تر و ساق پايم لاغرتر از همه بود ، گفتم : اى پيامبر خدا ، من پشتيبان تو بر اين امر خواهم بود . بىدرنگ رسول خدا گردن مرا گرفت و فرمود : همانا اين برادر و وصىّ و خليفهء من در ميان شماست ، پس از او شنوايى داشته باشيد و اطاعت كنيد . در اين هنگام آن گروه برخاستند ، در حالى كه مىخنديدند و به ابو طالب مىگفتند : محمّد ترا امر كرده كه به سخن فرزندت گوش فرادهى و امر او را گردن نهى . « 1 » بنابراين ، مرجع شكوهء ما ذات اقدس خداوند است .\r\nگرچه طبرى اين روايت را نيز به شكلى تحريف شده در تفسيرش ذكر كرده « 2 » ، امّا آيا بجا نبود كه ابن كثير بر روايت نامحرّفى كه طبرى در تاريخ خود آورده ، وقوف مىيافت و به نقل آن مىپرداخت ؟ يا به روايتى صحيح كه پيشوايان حديث و تاريخ در تأليفات خود ثبت كرده‌اند ، توجّه مىنمود ؟ بىترديد او تحت تأثير كينه و عناد خود قرار گرفته كه سخنان تحريف شده را اختيار كرده است ، در حالى كه خداى تعالى به آنچه در سينه‌هاى آكندهء از كين آنهاست ، آگاه است ؟\r\n\r\n18 - احتجاج قيس بن سعد بر معاويه به حديث غدير ( سال 50 يا 56 )\r\nمعاويه در دوران خلافتش پس از وفات امام حسن مجتبى عليه السّلام به سفر حج رفت و چون به مدينه بازگشت ، از او استقبال به عمل آمد ، آنگاه بين او و قيس بن سعد بن عبادهء انصارى خزرجى ، آن صحابى بزرگوار داستانى رخ داد كه شرح و تفصيل آن در شرح احوال قيس ضمن شعراى غديريّه‌سراى قرن اوّل خواهد آمد . در داستان مزبور پس از آنكه قيس گفت : به جان خودم ، با وجود على و فرزندان او براى احدى از انصار و قريش و عرب و عجم در خلافت حقى نيست ، چنين مذكور است :\r\n\r\n\r\n","description":"","footnote":"\r\n( 1 ) . تاريخ الامم و الملوك : 2 / 217 .\r\n( 2 ) . جامع البيان عن تأويل القرآن : 19 / 74 .\r\n","page_name":" 372 ","page_number":372},
  {"content":"\r\n\r\nمعاويه در خشم شد و گفت : اى پسر سعد ، اين مطلب را از كه گرفته‌اى ؟ از كه روايت كرده‌اى ؟ از كه شنيده‌اى ؟ آيا پدرت ترا از آن آگاه ساخته است ؟ قيس گفت : آن را از كسى شنيده و اخذ كرده‌ام كه از پدرم برتر و شايسته‌تر و بزرگوارتر است . معاويه گفت : او كيست ؟ ! قيس گفت : او على بن ابى طالب عالم و صدّيق اين امّت است كه خداوند دربارهء او آيهء  . . قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  « 1 » را نازل فرمود . در اين موقع قيس از چيزى فروگذار نكرد و به ذكر همهء آياتى پرداخت كه در شأن على عليه السّلام نازل شده بود .\r\nمعاويه گفت : صدّيق اين امّت ابو بكر است و فاروق اين امّت عمر است و كسى كه علم كتاب نزد اوست ، عبد اللّه بن سلام است . قيس گفت : سزاوارترين افراد به اين نامها آن كسى است كه خداوند دربارهء او آيهء  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ . . .  « 2 » را نازل فرموده است ، همو كه رسول خدا در غدير خم به ولايت منصوبش كرد و فرمود :\r\nمن كنت مولاه - اولى به من نفسه ، فعلىّ اولى به من نفسه « 3 » و در غزوه تبوك به او فرمود :\r\nتو نسبت به من به منزلهء هارونى نسبت به موسى ، جز آنكه پيغمبرى پس از من نخواهد بود . « 4 »\r\n\r\n19 - احتجاج دارميّهء حجونى بر معاويه ( سال 50 يا 56 )\r\nزمخشرى گويد : معاويه به حجّ رفت و در جستجوى زنى برآمد كه به دو دارميّهء « 5 »\r\n\r\n\r\n","description":"","footnote":"\r\n( 1 ) . رعد 13 / 43 : بگو كافى است كه خدا و كسى كه دانش كتاب نزد اوست ، ميان ما و شما گواه باشند .\r\n( 2 ) . هود : 11 / 17 : آيا آن‌كس كه بر نشانى از پروردگار خويش است و گواهى از او به دنبالش آيد .\r\n( 3 ) . هركه من مولاى اويم - سزاوارتر به او از خودش ، على نيز به او از خودش سزاوارتر است .\r\n( 4 ) . نقل از : كتاب سليم بن قيس هلالى .\r\n( 5 ) . منسوب به داروم كه قلعه‌اى است و كسى كه در ساحل دريا از غزه عازم مصر باشد ، قلعهء مزبور را بعد از غزه مىبيند . فرزندان حام بن نوح بعد از طوفان در آنجا مسكن گزيدند ، چنان كه سخن معاويه و خطاب او به عنوان « اى دختر حام » بر آن دلالت دارد . حجون هم محلى معروف در مكّه است كه بانوى نامبرده بدانجا آمده و در نتيجه ، منسوب به آنجا شده است .\r\n","page_name":" 373 ","page_number":373},
  {"content":"\r\n\r\nحجونى نام داشت . وى از شيعيان على و زنى سياه‌چرده و تنومند بود . پس از آنكه به نزد معاويه آمد ، معاويه به او گفت : اى دختر حام ، حالت چون است ؟ گفت : حالم خوب است ، ولى من از اولاد حام نيستم ، بلكه زنى از بنى كنانه‌ام . معاويه گفت : راست گفتى ، آيا مىدانى براى چه ترا دعوت و احضار كردم ؟ گفت : شگفتا ، من كه علم غيب ندارم ! معاويه گفت : مىخواستم از تو بپرسم كه چرا على را دوست مىدارى و مرا دشمن مىشمارى ؟ چرا از او پيروى مىكنى و با من خصومت مىورزى ؟ گفت : آيا مرا از پاسخ اين سؤال معاف مىدارى ؟ گفت : نه . گفت : حال كه چنين است ، بايد بگويم كه من على را براى اين دوست مىدارم كه در ميان رعيّت به عدالت رفتار مىكرد ، و ترا براى اين دشمن مىدارم كه با كسى كه به امر خلافت سزاوارتر از تو بود ، نبرد كردى و چيزى را مىجستى كه از آن تو نبود . از على پيروى كردم براى اينكه رسول خدا در غدير خم با حضور تو پيمان به ولايت او گرفت و افزون بر اين ، مسكينان را دوست مىداشت و دينداران را بزرگ مىشمرد . امّا با تو دشمن هستم براى اينكه موجب خونريزى و اختلاف كلمه شدى و در قضاوت ستم روا داشتى و به دلخواه خود داورى كردى « 1 » . « 2 »\r\n\r\n20 - احتجاج عمرو اودى بر دشمنان امير المؤمنين عليه السّلام\r\nمفتى و قاضى كوفه شريك بن عبد اللّه نخعى از ابو اسحاق سبيعى ، از عمرو بن ميمون اودى روايت كرده گويد : در محضر عمرو از على بن ابى طالب سخن به ميان آمد ، گفت :\r\nگروهى به آن جناب ناسزا مىگويند ، اين گروه آتش گيرهء جهنم هستند . من از جمعى از اصحاب محمّد ، از جمله حذيفة بن اليمان و كعب بن عجره شنيدم كه هريك از آنها مىگفت : به على موهبت‌هاى بزرگى اعطا شده كه به هيچ بشرى داده نشده است . او همسر فاطمه بزرگ سرور بانوان دو جهان است . مانند چنين بانويى كه ديده ؟ يا كه شنيده\r\n\r\n\r\n","description":"","footnote":"\r\n( 1 ) . ربيع الابرار ، باب چهل و يكم .\r\n( 2 ) . اين احتجاج به الفاظ ديگر نيز روايت شده است . ر ك : بلاغات النساء 72 ؛ العقد الفريد : 1 / 162 :\r\nصبح الاعشى : 1 / 259 .\r\n","page_name":" 374 ","page_number":374},
  {"content":"\r\n\r\nكه كسى از پيشينيان و پسينيان با بانويى چون او ازدواج كرده باشد ؟ او پدر حسن و حسين است كه سرور جوانان اهل بهشتند . اى مردم ، كيست كه او را همانند آن دو فرزند بوده باشد ؟ و رسول خدا پدر همسر اوست و او وصى رسول خدا در ميان خاندان و زنان اوست . تمام درهايى كه از حجره‌هاى اصحاب و كسان پيغمبر به مسجد باز مىشد ، بسته و مسدود گرديد ، جز در حجرهء او . او كسى است كه در جنگ خيبر پرچم را به دست گرفت و در قلعهء خيبر را به تنهايى از جا كند ، در حالى كه دچار درد چشم بود و رسول خدا آب دهان مباركش را به چشمان او زد و بهبودى يافت ، به طورى كه بعد از آن ديگر بيمارى چشم عارضش نشد ، و بعد از آن روز هيچ گرمى و سردى در آن جناب مؤثر نيفتاد . او صاحب روز غدير است ، زيرا رسول خدا در آن روز تصريح به نام او كرد و امّت را به ولايت او ملزم ساخت و اهميّت و عظمت او را شناساند و جايگاه او را براى همگان بيان داشت و خطاب به مردم فرمود : كيست سزاوارتر به شما از خودتان ؟ گفتند : خدا و رسولش داناترند . فرمود : فمن كنت مولاه ، فهذا علىّ مولاه .\r\n\r\n21 - احتجاج عمر بن عبد العزيز ، خليفهء اموى ( م 101 )\r\nحافظ ابو نعيم از ابو بكر محمّد تسترى ، از يعقوب ، و نيز از عمر بن محمّد سرى ( م 378 ) ، از ابن ابى داود ، و آن دو از عمر بن شبّه ، از عيسى ، از يزيد بن عمر بن مورق روايت كرده كه گفت : من در شام بودم كه عمر بن عبد العزيز به مردم بذل و بخشش مىكرد . من نيز به نزد او رفتم ، به من گفت : تو از كدام قبيله هستى ؟ گفتم : از قريش . گفت :\r\nاز كدام طايفهء قريش ؟ گفتم : از بنى هاشم . پس از كمى تامّل و سكوت گفت : از كدام قبيلهء بنى هاشم ؟ گفتم : از پيروان و دوستان على . گفت : على كيست ؟ بعد ساكت شد و دست خود را بر سينه نهاد و گفت : من نيز قسم به خدا ، از دوستان على بن ابى طالب هستم ، سپس گفت : عدّه‌اى براى من روايت كرده‌اند كه از رسول خدا شنيدند كه مىفرمود : من كنت مولاه ، فهذا علىّ مولاه . آنگاه خطاب به مزاحم « 1 » كرد و گفت : به كسانى مانند اين\r\n\r\n\r\n","description":"","footnote":"\r\n( 1 ) . مزاحم بن ابى مزاحم مكى : كارگزار عمر بن عبد العزيز كه ابن حبّان او را توثيق نموده است .\r\n","page_name":" 375 ","page_number":375},
  {"content":"\r\n\r\nشخص چه مبلغى عطا مىكنى ؟ گفت : صد يا دويست درهم . گفت : به او پنجاه دينار عطا كن . ابن ابى داود گويد : دستور داد كه شصت دينار عطا كند براى ولايت او نسبت به على بن ابى طالب . سپس به من گفت : به محل و شهر خود برگرد كه به زودى آنچه به افرادى مانند تو اعطا مىشود ، به تو نيز اعطا خواهد شد . « 1 »\r\nاين روايت را ابو الفرج اصفهانى از طريق عمر بن شبّه ، از عيسى بن عبد اللّه بن محمّد بن عمر بن على ، از يزيد بن عيسى بن مورق ذكر كرده است « 2 » و ابن عساكر نيز در تاريخش از زريق قرشى مدنى كه از دوستداران على بن ابى طالب بود ، با دقت در سند روايت نموده است . « 3 »\r\nحموينى از استاد خود ابو عبد اللّه بن يعقوب حنبلى به اسنادش از حافظ ابو نعيم به سند و لفظ مذكور آن را روايت كرده « 4 » و حافظ جمال الدين زرندى در نظم درر السمطين و سمهودى در جواهر العقدين از يزيد بن عمرو بن مرزوق آن را روايت نموده‌اند كه در آن اشتباهى وجود دارد .\r\n\r\n22 - احتجاج مأمون ، خليفهء عباسى بر فقيهان به حديث غدير\r\nابو عمر بن عبد ربّه از اسحاق بن ابراهيم بن اسماعيل بن حمّاد بن زيد روايت كرده كه گفت : قاضى القضات يحيى بن اكثم و عدّه‌اى از يارانم را به حضور طلبيد و نام برده و گفت : امير المؤمنين مأمون مرا امر كرده كه مقارن فجر فردا چهل نفر را كه همگى از فقيهان توانا و تيزفهم و حاضر جواب باشند ، با خود به حضور او ببرم . اينك كسانى را كه به نظر شما صلاحيت دارند ، نام ببريد تا براى اين منظور احضار شوند . ما عده‌اى را نام برديم و خود او هم عده‌اى را ياد كرد تا تعداد مورد لزوم كامل شد و نام آنان نوشته آمد\r\n\r\n\r\n","description":"","footnote":"\r\n( 1 ) . حلية الاولياء : 5 / 364 . در نسخهء حلية الاولياء اغلاطى وجود دارد كه بر مراجعه كننده پوشيده نيست و ما آن را براساس متن حموينى تصحيح كرديم .\r\n( 2 ) . الاغانى : 8 / 156 .\r\n( 3 ) . تاريخ الشام : 5 / 320 .\r\n( 4 ) . فرايد السمطين ، باب دهم .\r\n","page_name":" 376 ","page_number":376},
  {"content":"\r\n\r\nكه مقارن طلوع فجر حاضر شوند . پيش از طلوع فجر كس به دنبال آنان فرستاد و به حضورشان فرمان داد . هنگامى كه ما حضور يافتيم ، ديديم لباس پوشيده و نشسته در انتظار ماست ، بىدرنگ سوار شد و ما هم با او سوار شديم تا به در منزل مأمون رسيديم .\r\nخادمى در آنجا ايستاده بود ؛ تا ما را ديد ، به قاضى القضات خطاب كرد و گفت : يا ابو محمّد ، امير المؤمنين در انتظار تست . داخل شديم و به ما امر شد كه نماز بخوانيم .\r\nهنوز از نماز فارغ نشده بوديم كه خادم اعلام كرد داخل شويد . همين كه داخل شديم ، ديديم امير المؤمنين بر فراش خود قرار دارد . اسحاق گويد : قاضى القضاة روى به ما كرد و گفت : من بىجهت كس به دنبال شما نفرستادم ، بلكه خواستم به شما اعلام كنم كه امير المؤمنين خواسته در مذهب و روش دينى خود با شما مناظره نمايد . گفتم : اقدام فرمايند ، خدا او را موفّق دارد . گفت : امير المؤمنين اعتقاد راسخ دارد كه على بن ابى طالب بهترين خلفاى الهى بعد از رسول خداست و سزاوارترين مردم براى خلافت پس از او .\r\nاسحاق گويد : رو به مأمون كرده گفتم : يا امير المؤمنين ، در ميان ما كسانى هستند كه نسبت به آن چه كه دربارهء على فرمودى ، شناختى ندارند ، و حال آنكه ما براى مناظره فراخوانده شده‌ايم . مأمون گفت : اى اسحاق ، اكنون تو مختارى ، اگر بخواهى من از تو سؤال كنم ، سؤال مىكنم و اگر بخواهى تو از من بپرسى ، حاضرم . اسحاق گفت : اين اختيار را مغتنم شمرده گفتم : يا امير المؤمنين ، من سؤال مىكنم . گفت : سؤال كن . گفتم :\r\nامير المؤمنين به چه دليل گفته است : على بن ابى طالب بهترين مردم بعد از رسول خداست و سزاوارترين آنان به خلافت پس از او ؟ مأمون گفت : اى اسحاق ، آيا مردم به چه چيز داراى برترى مىشوند ، تا آنجا كه گفته شود : فلانى از فلانى برتر است ؟ گفتم : به وسيله كارهاى خوب و پسنديده . گفت : راست گفتى . اكنون به من خبر ده از دو نفر كه يكى از آن دو در عهد رسول خدا بر ديگرى برترى و فضيلت يافته ، سپس آن ديگرى كه مفضول واقع شده ، بعد از وفات رسول خدا عملى انجام دهد كه از عمل آن شخص برترى يافته در عهد رسول خدا بهتر و نيكوتر باشد ، آيا در فضيلت به شخص اوّل مىرسد ؟ اسحاق گويد : من سر به زير افكندم و ساكت ماندم . مأمون گفت : نگويى : كه به\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاو مىرسد ، زيرا من در زمان خودمان كسى را براى تو پيدا مىكنم كه اعمالش از جهاد و حج و روزه و نماز و صدقه از او هم بيش‌تر باشد . گفتم : چنين است ، يا امير المؤمنين . آن كس كه در عهد رسول خدا مفضول بوده ، بعد از آن جناب در اثر عمل بهتر به آن‌كس كه در عهد رسول خدا فضيلت و برترى داشته هرگز نمىرسد .\r\nمأمون گفت : اى اسحاق ، آيا حديث ولايت را روايت مىكنى ؟ گفتم : بلى . گفت : بيان كن و روايت نما . من هم حديث ولايت را بيان داشتم . مأمون گفت : اى اسحاق ، آيا نه چنين است كه اين حديث بر ذمهء ابو بكر و عمر نسبت به على چيزى را ايجاب كرد كه بر ذمهء على نسبت به آن دو تن آن چيز را ايجاب نكرده به تعبير ديگر ، اين حديث ابو بكر و عمر را ملزم كرد كه على را مولاى خود بدانند . گفتم : مردم مىگويند كه داستان غدير ريشه در جريانى دارد كه بين زيد بن حارثه و على رخ داده بود و او ولايت على را در آن جريان انكار كرد و پيامبر فرمود : فمن كنت مولاه ، فهذا علىّ مولاه ، اللهم وال من والاه و عاد من عاداه . مأمون گفت : پيامبر اين سخن را در كجا و چه موقع فرمود ؟ مگر نه اين است كه در بازگشت از حجة الوداع بوده است ؟ گفتم : بلى . گفت : تو كه مىدانى كشته شدن زيد بن حارثه قبل از غدير به وقوع پيوسته ، چگونه براى خود به قبول چنين شايعهء بىاساسى رضايت دادى ؟ اكنون به من بگو اگر پسرى داشته باشى كه به سن پانزده سالگى رسيده باشد و بگويد : اى مردم ، مولاى من ، مولاى پسر عموى من است ، اين را بدانيد ، در حالى كه همهء مردم اين را مىدانند ، و چيزى را كه مردم انكار ندارند و نسبت به آن بىاطلاع نيستند و اين پسر در مقام تعريف و تأكيد آن برآيد ، آيا در نظر تو چگونه خواهد آمد ، آيا ناپسند نيست ؟ گفتم : چرا . گفت : اى اسحاق ، آيا فرزند پانزده سالهء خود را از چنين عملى منزّه مىدانى ، ولى رسول خدا را از آن منزه نمىشمارى ؟ واى بر شما ، فقهاى خود را به منزلهء معبود و پروردگار خود قرار ندهيد ! خداى متعال در كتاب خود در مقام نكوهش يهود و نصارا مىفرمايد : آنها دانشمندان و راهبان خويش را معبودهايى در برابر خدا قرار دادند « 1 » ، در حالى كه آنان نماز خود را براى دانشمندان و راهبان نخواندند\r\n\r\n\r\n","description":"","footnote":"\r\n( 1 ) . توبة 9 / 31 .\r\n","page_name":" 378 ","page_number":378},
  {"content":"\r\n\r\nو روزه براى آنها نگرفتند و از روى واقع آنها را خدايان خود نمىدانستند ، فقط دانشمندان و راهبان به آنها امر مىكردند و آنها امرشان را گردن مىنهادند . « 1 »\r\nابن مسكويه در تأليف خود نديم الفريد نامه‌اى را از مأمون روايت مىكند كه به بنى هاشم نوشته و از نامهء مزبور اين جمله را ذكر كرده است : احدى از مهاجران چون على بن ابى طالب به خدمت و فداكارى نسبت به رسول خدا قيام نكردند ، زيرا او بود كه رسول خدا را پشتيبانى كرد و در راه او جانفشانى نمود و در خوابگاه او خوابيد و پيوسته حدود و مرزهاى اسلامى را نگاه داشت و با شجاعان و دلاوران روبرو شد و در برابر هيچ جنگجوى قوى پنجه ناتوان نشد و از هيچ سپاهى رو برنگرداند . قلب او قوى و نفوذناپذير بود ، بر همگان فرمانروايى يافت و احدى بر او فرمان نراند . در سركوبى اهل شرك از همه سرسخت‌تر بود و جهاد او در راه خداوند از همگان بيشتر . دين خدا را از همه بهتر فهميد و كتاب خدا را از همه بهتر خواند و نسبت به حلال و حرام از همگان داناتر بود ، و او صاحب ولايت است در حديث غدير خم ، و داراى مقام و منزلتى است كه رسول خدا فرمود : انت منّى بمنزلة هارون من موسى الا أنّه لا نبىّ بعدى . « 2 »\r\n\r\nسخن مسعودى\r\nابو الحسن مسعودى شافعى گويد :\r\nچيزهايى كه اصحاب رسول خدا به سبب آنها استحقاق فضيلت و برترى بر ديگران مىيافتند ، همانا پيشدستى در ايمان و هجرت ، يارى رسول خدا ، خويشاوندى با او ، قناعت ، جانفشانى در راه رسول خدا ، علم به كتاب و تنزيل ، جهاد در راه خدا ، ورع ، زهد ، قضاوت ، داورى ، عفّت و علم بود و تمامى اين مزايا و افتخارات را على با خود داشت و در حدّ كمال از آنها بهره‌مند بود . دارا و حظ و نصيب فراوان بسيارى احراز نموده است .\r\n\r\n\r\n","description":"","footnote":"\r\n( 1 ) . العقد الفريد : 3 / 42 . اين داستان بسيار طولانى و بس سودمند و مشتمل بر فوايد بسيار است و ما فقط به قدر نياز از اين حديث استفاده كرديم .\r\n( 2 ) . ينابيع المودّة 484 ؛ عبقات الانوار : 1 / 147 .\r\n","page_name":" 379 ","page_number":379},
  {"content":"\r\n\r\nو در برترى و شرف و فضيلت تا آنجا پيشرفت كه وقتى رسول خدا سنت برادرى ميان اصحاب را به اجرا درآورد ، تنها او را برادر خود خواند و فرمود : تو برادر من هستى ، در صورتى كه رسول خدا را كس حريف و همانند نبود ، و در جاى ديگر فرمود : تو نسبت به من به منزلهء هارون هستى نسبت به موسى ، جز آنكه بعد از من پيغمبرى نخواهد بود و در غدير خم نيز فرمود : من كنت مولاه ، فهذا علىّ مولاه . اللهم وال من والاه و عاد من عاداه ، و سپس هنگامى كه انس مرغ بريانى را به حضور آن جناب آورد ، دعا كرد و فرمود : بار خدايا محبوب‌ترين آفريده‌ات را بر من داخل فرما تا با من از اين مرغ بخورد ، و در نتيجهء اين دعا على بر رسول خدا داخل شد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nغدير در قرآن كريم\r\nدر گذشته اشاره شد كه مشيّت و ارادهء ذات اقدس بارى تعالى بر اين تعلّق يافت كه داستان غدير پيوسته باقى و برقرار بماند و گذشت زمان آن را كهنه و متروك نسازد و سال و ماه از اهميت و اثر آن نكاهد ؛ بنابراين ، پيرامون آن آياتى نازل فرمود كه با صراحت بيان ترجمان آن باشد و امّت اسلامى هرصبح و شام با ترتيل ، آيات قرآن كريم را تلاوت كنند و مدلول آنها را به خاطر بسپارند و گويى خداوند سبحان ضمن تلاوت هريك از آيات مربوط به آن ، توجه قاريان قرآن را به داستان مزبور معطوف مىدارد و اثر درخشان واقعهء مهمّ غدير خم را در قلبشان تجديد مىنمايد و طنين اين واقعه را در گوشهاشان منعكس مىفرمايد تا آنچه را كه از دين الهى در باب خلافت كبرى بر آنان واجب گشته ، هماره مدّ نظر قرار دهند . آيهء كريمهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ ، مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . . .  « 1 » از جملهء آيات بيّنات در اين باب است .\r\nاين آيهء شريفه در روز هجدهم ذيحجّهء سال دهم هجرى ، موسوم به سال حجّة الوداع نازل شد . پس از آنكه پيغمبر گرامى و بزرگوار صلّى اللّه عليه و آله به غدير خم رسيد ، جبرئيل پنج\r\n\r\n\r\n","description":"","footnote":"\r\n( 1 ) . مائدة 5 / 67 : اى پيامبر ، آنچه را كه از پروردگارت بر تو نازل شده است ، به مردم برسان . اگر چنين نكنى ، پيامش را نرسانده‌اى و خداوند ترا از آسيب مردم نگاه مىدارد .\r\n","page_name":" 381 ","page_number":381},
  {"content":"\r\n\r\nساعت از روز گذشته بر آن جناب فرود آمد و گفت : يا محمّد ، همانا خداى متعال بر تو درود مىفرستد و مىفرمايد : اى فرستادهء خدا ، آنچه را كه دربارهء على از جانب پروردگارت بر تو نازل شده ، ابلاغ كن و اگر اين امر را اجرا ننمايى ، رسالت خود را انجام نداده‌اى . در اين موقع پيشروان آن كاروان عظيم كه تعدادشان يكصد هزار نفر يا بيشتر بود ، نزديك جحفه رسيده بودند كه پيامبر امر فرمود كسانى را كه از آن نقطه پيشروى كرده بودند ، برگردانند و كسانى را كه عقب مانده بودند ، در جاى خود متوقّف سازند تا على عليه السّلام را در ميان آن جماعت انبوه آشكار سازد و آنچه را كه خداوند متعال دربارهء او نازل فرموده به آنان ابلاغ نمايد ، و جبرئيل نيز آن جناب را آگاه ساخت كه خداوند او را از كيد بدخواهان نگاه مىدارد .\r\nهرچند بر اين گفتار ، تمامى علماى اماميه اتّفاق نظر دارند ، ولى ما در اين‌باره به احاديث اهل سنّت استدلال و احتجاج مىنماييم :\r\n1 - حافظ ابو جعفر ، محمّد بن جرير طبرى ( م 310 ) به اسناد خود در كتاب الولاية فى طرق حديث الغدير از زيد بن ارقم روايت كرده كه گفت : چون رسول خدا در بازگشت از حجة الوداع به غدير خم رسيد ، هنگام ظهر بود و هوا بسيار گرم . به امر آن جناب خار و خاشاك آن محلّ را زدوديم و نماز جماعت اعلام شد و همگى جمع شديم و حضرتش خطبه‌اى رسا انشاء كرد و بعد از آن فرمود : همانا خداوند متعال آيهء  . . بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  را بر من فرو فرستاد « 1 » و جبرئيل از طرف پروردگار به من امر كرد كه در اين محلّ بايستم و هرسفيد و سياهى را آگاه نمايم به اينكه علىّ بن ابى طالب برادر من ، وصى من ، خليفهء من و پيشواى بعد از من است ، من از جبرئيل درخواست كردم كه پروردگارم مرا از انجام اين امر معاف فرمايد ، زيرا مىدانستم كه چون افراد باتقوا اندكند و موذيان و ملامت‌كنندگان بسيار ، مرا به لحاظ پيوند شديد با على نكوهش مىكنند و از توجه زياد من به على به حدّى نگران هستند كه مرا خوش‌باور ناميده‌اند ، و خداى متعال ضمن آيهء شريفهء  وَ مِنْهُمُ الَّذِينَ يُؤْذُونَ النَّبِيَّ وَ \r\n\r\n\r\n","description":"","footnote":"\r\n( 1 ) . مائدة 5 / 67 .\r\n","page_name":" 382 ","page_number":382},
  {"content":"\r\n\r\n يَقُولُونَ هُوَ أُذُنٌ قُلْ أُذُنُ خَيْرٍ لَكُمْ . . .  « 1 » و اگر بخواهم نام آنان را ببرم و آنان را معرفى كنم خواهم كرد ، ولى با پرده‌پوشى به كرامت خود افزودم و بدانيد كه خداى تعالى جز به ابلاغ اين امر رضايت نداده است .\r\nاى مردم ، همانا خداوند على را به عنوان ولى و امام شما تعيين و نصب نمود و اطاعت از او را بر همه واجب كرد . حكم او جارى و گفتار او روا و نافذ است . هركس با او مخالفت ورزد ، از رحمت خدا دور شود و هركس او را تصديق كند ، از رحمت پروردگار برخوردار آيد . بشنويد و اطاعت كنيد كه خدا مولاى شماست و على امام و پيشواى شماست ، سپس امامت در فرزندان من از صلب او تا روز قيامت برقرار است . حلالى نيست مگر آنچه خدا و رسولش آن را حلال فرموده‌اند ، و حرامى نيست مگر آنچه خدا و رسولش آن را حرام نموده‌اند . علمى نيست مگر خداى متعال آن را به من موهبت فرموده است و من نيز آن را براى على نقل كردم . از او روى برنتابيد و از اوامرش سرپيچى نكنيد ، زيرا اوست كه به سوى حق راهنمايى مىكند و به حق عمل مىنمايد .\r\nخداوند توبهء كسى را كه او را انكار نمايد ، نمىپذيرد و او را نمىآمرزد و بر خدا حتم است كه چنين كسى را تا ابد به عذاب دردناكى مبتلا كند . على پس از من از همگان برتر است و تا وقتى كه رزق بندگان از آسمان مىرسد و خلق جهان باقى هستند ، آن‌كس كه با او مخالفت ورزد ، از رحمت خدا بىنصيب ماند . من به امر خدا و از قول جبرئيل سخن مىگويم و هركس بايد بنگرد كه براى فرداى خود چه پيش فرستاده است . « 2 »\r\nمحكمات قرآن را دريابيد و از متشابهاتش پيروى نكنيد و هرگز آن را تفسير درست نتواند كرد مگر كسى كه من دست او را گرفته و بلند كرده‌ام و او را به شما نشان مىدهم و مىگويم : هركس من مولاى اويم ، اين على مولاى اوست . و موالات او از جانب خداوند است كه آن را بر من نازل فرموده است . آگاه باشيد كه وظيفهء خود را ادا نمودم ، امر حق را ابلاغ كردم ، رسالتم را به انجام رساندم و آشكارا گفتنىها را گفتم . امارت و فرمانروايى\r\n\r\n\r\n","description":"","footnote":"\r\n( 1 ) . توبة 9 / 61 : از آنان كسانى هستند كه پيغمبر را اذيت مىكنند و مىگويند كه او خوش‌باور است . بگو خوش‌باور بودن او به نفع شماست .\r\n( 2 ) . حشر 59 / 18 .\r\n","page_name":" 383 ","page_number":383},
  {"content":"\r\n\r\nمؤمنان بعد از من براى احدى جز او روا نيست . سپس رسول خدا على را آنچنان بلند كرد كه پاى او مقابل زانوى آن حضرت قرار گرفت و فرمود : اى مردم ، اين برادر من ، وصىّ من ، گنجينهء علم من و جانشين من است بر مؤمنان و در تفسير كتاب پروردگارم ، و در روايتى افزود : بار خدايا دوستان او را دوست بدار ، و دشمنان او را دشمن بدار ، و منكران او را از رحمت خود دور گردان و بر كسى كه حق او را انكار نمايد ، خشم آور .\r\nبار خدايا تو به هنگام آشكاركردن اين امر براى على آيهء  الْيَوْمَ أَكْمَلْتُ لَكُمْ دِينَكُمْ . . .  « 1 » را در امامتش نازل فرمود ، پس هركس به پيشوايى او و فرزندان من از صلب او تا روز قيامت تن در ندهد ، اعمالش تباه مىشود و هميشه در آتش خواهد بود . همانا ابليس به سبب حسد ، باعث بيرون شدن آدم عليه السّلام از بهشت گرديد ، با اينكه وى برگزيدهء خدا بود . پس حسد نورزيد كه در نتيجه ، اعمال شما تباه شود و قدمهاى شما بلغزد . سورهء مباركهء    وَ الْعَصْرِ ، إِنَّ الْإِنْسانَ لَفِي خُسْرٍ ، . . .    « 2 » دربارهء على نازل شده است . « 3 »\r\nاى مردم ، به خدا و رسول و به نورى كه با او نازل شده ، ايمان بياوريد پيش از آنكه چهره‌هايى را دگرگون سازيم و آنها را به پشت سر برگردانيم يا آنها را لعنت كنيم ، همانطور كه اصحاب سبت را لعنت نموديم . آن نور از خداوند در من است ، سپس در على و بعد در نسل اوست تا قائم مهدى .\r\nاى مردم ، به زودى بعد از من ، پيشوايانى خواهند بود كه به سوى آتش دعوت مىكنند و در روز قيامت كسى آنها را يارى نمىكند ، و خداوند و من از آنان بيزاريم . آنان و ياران و پيروانشان در پست‌ترين دركات جهنّم خواهند بود ، و ديرى نمىپايد كه امر خلافت را به ناحق تبديل به پادشاهى و تسلّط خودخواهانه بر خلق خواهند كرد . پس اى گروه پريان و آدميان ، در اين هنگام است كه خداوند به مجازات شما مىپردازد و به سوى شما\r\n\r\n\r\n","description":"","footnote":"\r\n( 1 ) . مائدة 5 / 3 : امروز دين شما را به كمال رسانيدم .\r\n( 2 ) . عصر 103 / 1 - 3 .\r\n( 3 ) . در الدر المنثور : 6 / 392 از طريق ابن مردويه ، از ابن عباس ذكر شده كه آيهء كريمهء  إِلَّا الَّذِينَ آمَنُوا وَ عَمِلُوا الصَّالِحاتِ  دربارهء على عليه السّلام و سلمان نازل گشته است .\r\n","page_name":" 384 ","page_number":384},
  {"content":"\r\n\r\nشراره‌هاى آتش و مس گداخته روان مىسازد و ديگر روى نصرت نخواهيد ديد « 1 » . « 2 »\r\n2 - حافظ ابن ابى حاتم ، ابو محمّد حنظلى رازى ( م 327 ) به اسناد خود از ابو سعيد خدرى آورده كه آيهء تبليغ روز غدير خم دربارهء على بن ابى طالب بر رسول خدا نازل شد . « 3 »\r\n3 - حافظ ابو عبد اللّه محاملى ( م 330 ) در امالى خود به اسنادش از ابن عباس حديثى را روايت كرده كه قبلا از نظر گذشت « 4 » و در حديث مزبور آمده است : آنگاه كه رسول خدا به غدير خم رسيد ، خداى عزّ و جل آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 5 » را بر او نازل فرمود . در اين هنگام ندا كننده‌اى به پا خاست و مردم را به نماز جماعت فراخواند .\r\n4 - حافظ ابو بكر فارسى شيرازى ( م 407 يا 411 ) در كتاب خود ما نزل من القرآن فى امير المؤمنين به اسنادش از ابن عباس روايت كرده كه آيهء تبليغ روز غدير خم دربارهء على بن ابى طالب نازل گشت .\r\n5 - حافظ ابن مردويه كه در سال 323 ولادت يافته و به سال 416 درگذشته است ، به اسناد خود از ابو سعيد خدرى روايت كرده كه آيهء تبليغ روز غدير خم دربارهء على بن ابى طالب نازل گرديد .\r\nهمو به اسناد ديگر از ابن مسعود روايت كرده كه گفت : ما در عهد رسول خدا اين آيه را چنين تلاوت مىكرديم :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  انّ عليّا مولى المؤمنين ،  وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ .  « 6 »\r\nوى نيز به اسناد خود از ابن عباس روايت كرده كه گفت : پس از آنكه خداوند متعال به\r\n\r\n\r\n","description":"","footnote":"\r\n( 1 ) . رحمن 55 / 35 .\r\n( 2 ) . نقل از ضياء العالمين ، تأليف ابو الحسن شريف فتونى .\r\n( 3 ) . الدرر المنثور : 2 / 298 ؛ فتح الغدير : 2 / 57 .\r\n( 4 ) . ر ك : الغدير ( متن عربى / چ 5 ) : 1 / 51 .\r\n( 5 ) . مائدة 5 / 67 .\r\n( 6 ) . اين دو حديث را سيوطى در الدر المنثور : 2 / 298 و شوكانى در فتح القدير از ابو سعيد خدرى روايت كرده‌اند و اربلى در كشف الغمة 94 به روايت آنها از ابو سعيد خدرى ، از زر ، از ابن مسعود پرداخته است .\r\n","page_name":" 385 ","page_number":385},
  {"content":"\r\n\r\nپيامبرش امر فرمود كه على را به پا دارد و بگويد در حق او آنچه را كه گفت ، حضرتش فرمود : بار خدايا همانا قوم من تازه از جاهليت به اسلام گراييده‌اند ، سپس به حج رفت و هنگام مراجعت چون در غدير خم فرود آمد ، خداوند آيهء شريفهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 1 » بر او نازل فرمود آن جناب بازوى على را گرفت ، سپس به محل اجتماع مردم رفت و خطاب به آنان فرمود : اى مردم ، آيا من به شما از خودتان سزاوارتر نيستم ؟ گفتند : بلى يا رسول اللّه ، تو به ما از خود ما سزاوارترى . فرمود : بار خدايا هركس من مولاى اويم ، على مولاى اوست . بار خدايا دوستان او را دوست بدار و دشمنان او را دشمن بدار ، و يارى كنندهء او را يارى كن و خواركنندهء او را خوار گردان ، و ياورش را يارى رسان ، و دوستدارش را دوست بدار و با دشمنش دشمن باش . ابن عباس گفت : پس از اين اعلام به خدا سوگند ، ولايت على بر همگان واجب آمد و حسان بن ثابت گفت :\r\n- پيامبر بزرگوار در روز غدير به مسلمانان ندا كرد و گفت :\r\n- مولا و ولىّ شما كيست ؟ بىهيچ درنگ و چشم‌پوشى گفتند :\r\n- خداوند مولاى ماست و تو ولىّ مايى و از ما هيچگونه عصيانى در ولايت نخواهى ديد .\r\n- پيامبر اكرم به على فرمود : برخيز كه تو بعد از من پيشواى اين خلقى .\r\nاز زيد بن على روايت شده كه گفت : چون جبرئيل امر ولايت را آورد ، عرصه بر پيغمبر تنگ شد و فرمود : قوم من تازه از جاهليت به اسلام گراييده‌اند ، سپس آيهء تبليغ نازل شد . « 2 »\r\n6 - ابو اسحاق ثعلبى نيشابورى ( م 427 يا 437 ) در تفسير خود الكشف و البيان از ابو جعفر محمّد بن على [ امام باقر 
  ] روايت كرده كه معنى آيهء تبليغ چنين است : آنچه را كه از جانب پروردگارت در برترى و فضل على بر تو نازل شد ، تبليغ نما . پس از نزول اين آيه رسول خدا دست على را گرفت و فرمود : من كنت مولاه ، فعلىّ مولاه .\r\nهمو گويد : خبر داد مرا ، ابو محمّد عبد اللّه بن محمّد قاينى ، از ابو الحسين محمّد بن عثمان نصيبى ، از ابو بكر محمّد بن حسن سبيعى ، از علىّ بن محمّد دهّان و حسين بن\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . كشف الغمّة 94 .\r\n","page_name":" 386 ","page_number":386},
  {"content":"\r\n\r\nابراهيم جصّاص ، و اين دو از حسين بن حكم ، از حسن بن حسين ، از حبّان ، از كلبى ، از ابو صالح ، از ابن عباس كه دربارهء آيه كريمهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 1 » گفت : اين آيه دربارهء على نازل شده است . هنگامى كه به رسول خدا امر شد كه دربارهء او تبليغ كند ، آن حضرت دست على را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه . « 2 »\r\n7 - حافظ ابو نعيم اصفهانى ( م 430 ) در تأليف خود ما نزل من القرآن فى علىّ از ابو بكر بن خلّاد از محمّد بن عثمان بن ابى شيبه ، از ابراهيم بن محمّد بن ميمون ، از علىّ بن عابس ، از ابو الحجاف و اعمش ، و اين دو از عطيّه روايت كرده‌اند كه گفت : آيهء تبليغ روز غدير خم دربارهء على به رسول خدا نازل شد . « 3 »\r\n8 - ابو الحسن واحدى نيشابورى ( م 468 ) از ابو سعيد محمّد بن على صفّار ، از حسن بن احمد مخلّدى ، از محمّد بن حمدون بن خالد ، از محمّد بن ابراهيم حلوانى ، از حسن بن حمّاد سجّاده ، از علىّ بن عابس ، از اعمش و ابى الحجاف ، و اين دو از عطيّه ، از ابو سعيد خدرى روايت كرده‌اند كه گفت : اين آيه در روز غدير خم دربارهء على بن ابى طالب ، رضى اللّه عنه ، نازل شده است . « 4 »\r\n9 - حافظ ابو سعيد سجستانى ( م 477 ) در كتاب الولاية به اسنادش از چندين طريق ، از ابن عباس روايت كرده كه گفت : رسول خدا مأمور شد كه ولايت على را تبليغ نمايد و خداى عزّ و جل اين آيه را به او نازل فرمود :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 5 » چون روز غدير خم شد ، پيغمبر به پا خاست و پس از اداى حمد و ستايش\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . اين دو حديث را ابن بطريق در العمدة 49 و سيد ابن طاوس در الطرايف و اربلى در كشف الغمة 94 از ثعلبى روايت نموده‌اند ، و طبرسى حديث دوم را در مجمع البيان : 2 / 223 از تفسير ثعلبى به نام الكشف و البيان و حديث اول را ابن شهر آشوب در مناقب : 1 / 526 از او روايت كرده‌اند .\r\n( 3 ) . الخصايص 29 .\r\n( 4 ) . اسباب النزول 150 .\r\n( 5 ) . مائدة 5 / 67 .\r\n","page_name":" 387 ","page_number":387},
  {"content":"\r\n\r\nخداوند فرمود : آيا من به شما از خودتان سزاوارتر نيستم ؟ گفتند : بلى . فرمود « 1 » : فمن كنت مولاه ، فعلىّ مولاه . اللهم وال من والاه و عاد من عاداه ، و أحبّ من أحبّه و أبغض من أبغضه ، و انصر من نصره و أعز من أعزّه و اعن من اعانه . « 2 »\r\n10 - حافظ ابو القاسم ، حاكم حسكانى در شواهد التنزيل لقواعد التفصيل و التأويل به اسنادش از كلبى ، از ابو صالح ، از ابن عباس و جابر انصارى روايت نموده كه گفتند : خداى تعالى محمّد را امر فرمود كه على را منصوب و ولايت او را بر خلق اعلام نمايد . آن حضرت ترسيد كه بگويند وى از پسر عمّ خود هوادارى مىكند و سپس او را بر آن نكوهش كنند . در اين هنگام خداى متعال به او وحى فرمود :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 3 » ، و رسول خدا در روز غدير خم ولايت او را بر خلق استوار فرمود . « 4 »\r\n11 - حافظ ابو القاسم ، ابن عساكر شافعى ( م 571 ) به اسناد خود از ابو سعيد خدرى روايت كرده كه آيهء تبليغ در روز غدير خم در شأن علىّ بن ابى طالب نازل شده است . « 5 »\r\n12 - ابو الفتح نطنزى در الخصايص العلويّة به اسناد خود از امام محمّد بن على باقر و امام جعفر بن محمّد صادق روايت كرده كه فرمودند : آيهء تبليغ در روز غدير خم نازل شده است . « 6 »\r\n13 - ابو عبد اللّه ، فخر الدين رازى شافعى ( م 606 ) گويد : دهم « 7 » ، آيهء تبليغ است كه در فضل على نازل شده و چون آيه نازل شد پيغمبر دست على را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه . پس از آن عمر ، رضى اللّه عنه ، او\r\n\r\n\r\n","description":"","footnote":"\r\n( 1 ) . هركه من مولاى اويم ، على مولاى اوست . خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، و دوستدار دوستانش باش و با دشمنانش دشمنى ورز ، و يارى كن آن را كه او را يارى كند و گرامى دار آن را كه او را گرامى دارد و مدد رسان آن را كه او را مددكار باشد . ( و )\r\n( 2 ) . نقل از : الطرايف ، تأليف سيد ابن طاوس .\r\n( 3 ) . مائدة 5 / 67 .\r\n( 4 ) . مجمع البيان ، طبرسى : 2 / 223 .\r\n( 5 ) . الدر المنثور : 2 / 298 ؛ فتح القدير : 2 / 57 .\r\n( 6 ) . نقل از : ضياء العالمين ، تأليف فتونى .\r\n( 7 ) . يعنى دهم از وجوهى كه در سبب نزول آيهء تبليغ ذكر كرده است و بحث دربارهء آن را به زودى ملاحظه خواهيد نمود .\r\n","page_name":" 388 ","page_number":388},
  {"content":"\r\n\r\nرا ملاقات كرد و گفت : اى پسر ابو طالب ، بر تو گوارا باد كه مولاى من و مولاى هرمرد و زن مؤمن گرديدى . اين قول ابن عباس و براء بن عازب و محمّد بن على است . « 1 »\r\n14 - ابو سالم نصيبى شافعى ( م 652 ) كه شرح حالش ضمن شعراى قرن هفتم خواهد آمد ، گويد : پيشوا ابو الحسن ، على واحدى در كتاب خود موسوم به اسباب النزول به سند خود خبرى را از ابو سعيد خدرى ، رضى اللّه عنه ، نقل كرده كه گفت : آيهء تبليغ در روز غدير خم دربارهء علىّ بن ابى طالب نازل شده است .\r\n15 - حافظ عزّ الدين رسعنى « 2 » موصلى حنبلى كه در سال 589 به دنيا آمده و به سال 661 درگذشته است ، در تفسير خود از ابن عباس ، رضى اللّه عنه ، روايت كرده كه گفت :\r\nچون آيهء تبليغ بر پيامبر نازل شد ، دست على را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه . « 3 »\r\n16 - شيخ الاسلام ، ابو اسحاق حموينى ( م 722 ) در فرايد السمطين از استادان سه‌گانهء خود : سيد برهان الدين ابراهيم بن عمر حسينى مدنى ، شيخ مجد الدين عبد اللّه بن محمود موصلى و بدر الدين محمّد بن محمّد بن اسعد بخارى به اسنادشان از ابو هريره روايت كرده كه آيهء تبليغ در شأن على نازل شده است .\r\n17 - سيد على همدانى ( م 786 ) در مودّة القربى از براء بن عازب ، رضى اللّه عنه ، نقل كرده كه گفت : با رسول خدا از حجّة الوداع آمدم و چون به غدير خم رسيديم ، نماز جماعت اعلام شد و رسول خدا زير درختى نشست و دست على عليه السّلام را گرفت و فرمود :\r\nآيا من به مؤمنان از خودشان سزاوارتر نيستم ؟ گفتند : بلى يا رسول اللّه ، هستى . آنگاه\r\n\r\n\r\n","description":"","footnote":"\r\n( 1 ) . مفاتيح الغيب : 3 / 636 .\r\n( 2 ) . رسعنى به فتح راء و سكون سين و فتح عين به شهر رأس عين در ديار بكر است كه آب دجله از آن خارج مىشود . شرح المواهب : 7 / 14 .\r\n( 3 ) . اين حديث را بدخشانى در مفتاح النجا فى مناقب آل العبا و رفيق رسعنى ، اربلى در كشف الغمة 92 از او نقل كرده‌اند كه سلسلهء سند به ابن عباس و محمد بن على باقر عليه السّلام مىرسد ، سپس اربلى در صفحهء 96 گويد : نامبرده دوست ما و حنبلى مذهب بود و ما او را مىشناختيم . و در صفحه 25 گويد : نامبرده مردى است فاضل و اديب و خوش معاشرت و شيرين‌گفتار و زبان‌آور كه با او در موصل ملاقات كردم .\r\n","page_name":" 389 ","page_number":389},
  {"content":"\r\n\r\nفرمود : آگاه باشيد ، هركس من مولاى اويم ، على مولاى اوست . بارخدايا دوست او را دوست بدار و دشمن او را دشمن بدار . پس از آن عمر ، رضى اللّه عنه ، او را ملاقات كرد و به او گفت : اى علىّ بن ابى طالب ، بر تو گوارا باد كه مولاى من و مولاى هرمرد و زن مؤمن گرديدى ، و در اين‌باره آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 1 » نازل شد .\r\n18 - بدر الدين ، ابن عينى حنفى كه در سال 762 متولد شده و به سال 855 وفات يافته است ، دربارهء آيهء كريمهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ . . .  « 2 » از حافظ واحدى آنچه را كه از حديث حسن بن حمّاد سجّاده گذشت ، با همان سند و متن ذكر كرده ، سپس از مقاتل و زمخشرى برخى وجوه ديگر را در سبب نزول اين آيه حكايت نموده و گفته است :\r\nابو جعفر محمّد بن على بن حسين بيان كرده كه معناى آيهء مزبور اين است : تبليغ كن آنچه را كه از پروردگارت در فضل على ، رضى اللّه عنه ، بر تو نازل گشته است . چون اين آيه نازل شد ، پيغمبر دست على را گرفت و فرمود : من كنت مولاه ، فعلىّ مولاه . « 3 »\r\n19 - نور الدين ، ابن صباغ مالكى مكى ( م 855 ) به ذكر روايتى پرداخته كه واحدى آن را در كتاب اسباب النزول از ابو سعيد خدرى نقل كرده است . « 4 »\r\n20 - نظام الدين قمى نيشابورى در تفسير خود گويد : از ابو سعيد خدرى روايت شده كه آيهء تبليغ در فضل و برترى علىّ بن ابى طالب ، رضى اللّه عنه ، نازل شد و در نتيجه ، رسول خدا دست او را گرفت و فرمود : من كنت مولاه ، فعلىّ مولاه ، اللهم وال من والاه و عاد من عاداه . پس عمر او را ملاقات كرد و به او گفت : اى پسر ابو طالب ، بر تو گوارا باد كه مولاى من و مولاى هر مرد و زن مؤمن گرديدى . اين قول ابن عباس و براء بن عازب و محمّد بن على است ، سپس اقوال ديگرى در سبب نزول آن ذكر كرده است . « 5 »\r\n21 - كمال الدين ميبدى ( م بعد از 908 ) گويد : ثعلبى روايت كرده كه رسول خدا آنچه را كه لازم بود ، در غدير خم بعد از نزول آيهء شريفهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ \r\n\r\n\r\n","description":"","footnote":"\r\n( 1 و 2 ) . مائدة 5 / 67 .\r\n( 3 ) . عمدة القارى فى شرح صحيح البخارى : 8 / 584 .\r\n( 4 ) . الفصول المهمة 27 .\r\n( 5 ) . غرائب القرآن و رغائب الفرقان ، نيشابورى : 6 / 170 .\r\n","page_name":" 390 ","page_number":390},
  {"content":"\r\n\r\n رَبِّكَ . . .  « 1 » بيان فرمود و بر اهل توفيق پوشيده نيست كه قول خداى تعالى :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ . . .  « 2 » با داستان غدير و سخن پيغمبر : أ لست اولى بكم من أنفسكم . . . « 3 » سازش دارد و خدا داناتر است . « 4 »\r\n22 - جلال الدين سيوطى شافعى ( م 911 ) گويد : ابو الشيخ با دقت در سند از حسن روايت كرده كه رسول خدا گفت : همانا خداوند مرا به رسالتى مبعوث فرمود كه عرصهء فكرم در ابلاغ آن تنگ شد و دانستم كه مردم مرا تكذيب خواهند نمود . پس خداى متعال مرا تهديد فرمود كه اگر ابلاغ نكنم مرا عذاب فرمايد و اين آيه نازل شد :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 5 » . « 6 »\r\nعبد بن حميد و ابن جرير و ابن ابى حاتم و ابو الشيخ با دقت در سند از مجاهد روايت كرده‌اند كه گفت : چون آيهء تبليغ نازل شد ، پيغمبر عرض كرد : پروردگارا من يك تن بيشتر نيستم چگونه اين وظيفه را انجام دهم ؟ مردم به اذيت و آزار من اجتماع خواهند كرد ، در نتيجه ، اين قسمت از آيه نازل شد :  . . وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . . .  . « 7 »\r\nابن ابى حاتم و ابن مردويه و ابن عساكر با دقّت در سند از ابو سعيد خدرى روايت كرده‌اند كه اين آيه بر رسول خدا نازل شد :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  ان عليّا مولى المؤمنين ،  وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . \r\n23 - سيّد عبد الوهاب بخارى كه در سال 869 متولّد شده و به سال 932 وفات يافته است ، در تفسير آيهء شريفهء  . . قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى . . .  « 8 » چنين\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . احزاب 33 / 6 : پيامبر بر مؤمنان از خودشان سزاوارتر است .\r\n( 3 ) . ترجمهء حديث : آيا من به شما از خودتان سزاوارتر نيستم ؟\r\n( 4 ) . شرح ديوان امير المؤمنين 415 .\r\n( 5 ) . مائدة 5 / 67 .\r\n( 6 ) . الدرّ المنثور : 2 / 298 .\r\n( 7 ) . مائدة 5 / 67 : اگر چنين نكنى ، پيامش را نرسانده‌اى و خداوند ترا از آسيب مردم نگاه مىدارد .\r\n( 8 ) . شورى 42 / 23 : بگو : بر اين رسالت مزدى از شما جز دوست داشتن نزديكانم نمىخواهم .\r\n","page_name":" 391 ","page_number":391},
  {"content":"\r\n\r\nگويد : از براء بن عازب ، رضى اللّه عنه ، در تفسير آيهء كريمهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 1 » روايت شده كه گفت : يعنى فضايل على را تبليغ كن . اين آيه در غدير خم نازل شد و رسول خدا خطبه‌اى بيان داشت و سپس فرمود : من كنت مولاه ، فهذا علىّ مولاه . پس از گفتار پيغمبر ، عمر ، رضى اللّه عنه ، گفت : به‌به يا على ، اكنون تو مولاى من و مولاى هرمرد و زن مؤمن شدى . ابو نعيم اين روايت را آورده و ثعالبى نيز آن را در كتاب خود ذكر كرده است .\r\n24 - سيّد جمال الدين شيرازى ( م 1000 ) در اربعين خود نزول آيهء تبليغ را در غدير خم از ابن عباس به لفظى كه قبلا از نظر گذشت « 2 » ، روايت كرده است .\r\n25 - محمّد محبوب العالم در تفسير شاهى روايتى آورده است كه قبلا به نقل از تفسير نيشابورى از نظر گذشت .\r\n26 - ميرزا محمّد بدخشانى در مفتاح النجاة گويد : آياتى كه در شأن امير المؤمنين على بن ابى طالب ، كرّم اللّه وجهه ، نازل شده ، بسيار زياد است به حدّى كه من نمىتوانم به همهء آنها احاطه حاصل نمايم ، ناچار گزيده آنها را در اين كتاب آوردم . وى نيز در ادامهء سخن گويد : ابن مردويه از زرّ ، از عبد اللّه ، رضى اللّه عنه ، با دقت در سند آورده كه گفت :\r\nما در عهد رسول خدا آيهء تبليغ را با عبارتى قرائت مىكرديم . كه پيش از اين مذكور شد . « 3 » همو از طريق ابن مردويه ، از ابو سعيد خدرى آن را روايت نموده و در پايان آن ذكر كرده است : سپس آيهء  . . الْيَوْمَ أَكْمَلْتُ لَكُمْ دِينَكُمْ . . .  « 4 » نازل شد . همچنين حافظ رسعنى با دقّت در سند آورده و پيش از اين ذكر شد « 5 » ، او نيز روايت كرده است .\r\n27 - قاضى شوكانى ( م 1250 ) در تفسير خود گويد : ابن ابى حاتم و ابن مردويه و ابن عساكر با دقت در سند از ابو سعيد خدرى روايت كرده‌اند كه گفت : آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 6 » در روز غدير دربارهء علىّ بن ابى طالب ، رضى اللّه عنه ، بر\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . ر ك : الغدير ( متن عربى / چ 5 ) : 1 / 52 .\r\n( 3 ) . همان : 1 / 216 - 217 ، 221 .\r\n( 4 ) . مائدة 5 / 3 .\r\n( 5 ) . ر ك : الغدير ( متن عربى / چ 5 ) : 1 / 220 .\r\n( 6 ) . مائدة 5 / 67 .\r\n","page_name":" 392 ","page_number":392},
  {"content":"\r\n\r\nرسول خدا نازل گرديد . ابن مردويه با دقت در سند از ابن مسعود روايت كرده كه گفت : ما در عهد رسول خدا اين آيه را چنين قرائت مىكرديم :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  انّ عليّا مولى المؤمنين ،  وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ .  « 1 »\r\n28 - سيد شهاب الدين آلوسى شافعى بغدادى ( م 1270 ) گويد : شيعه چنين پندارد « 2 » كه مراد آيهء تبليغ از جملهء « آنچه كه خدا به تو نازل فرموده است » ، خلافت على ، كرّم اللّه وجهه ، مىباشد ، چه آنان به اسنادهاشان از ابو جعفر و ابو عبد اللّه ، رضى اللّه عنهما ، روايت كرده‌اند كه خداى تعالى به پيغمبرش وحى فرمود كه على ، كرّم اللّه تعالى وجهه ، را به جانشينى خود معرّفى و اعلام نمايد و آن حضرت مىترسيد كه اين امر بر جمعى از اصحابش سخت و دشوار آيد ، پس خداوند براى تشجيع او به كارى كه مأمور به انجام آن بوده است ، اين آيه را نازل فرمود . از ابن عبّاس روايت شده كه گفت : اين آيه دربارهء على ، كرّم اللّه وجهه ، نازل شد زمانى كه خدا رسولش را موظّف ساخت كه مردم را به ولايت او آگاه فرمايد و آن حضرت بيمناك شد از اينكه مردم او را به هوادارى از عموزاده‌اش سرزنش و نكوهش نمايند . پس خداى متعال اين آيه را وحى فرمود و آن حضرت به پا خاست و ولايت او را در روز غدير خم اعلام داشت و دست او را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه . « 3 »\r\nجلال الدين سيوطى در الدر المنثور با دقت در اسناد از ابن ابى حاتم و ابن مردويه و ابن عساكر آورده كه آنها از ابو سعيد خدرى روايت كرده‌اند كه گفت : اين آيه روز غدير خم در شأن علىّ بن أبى طالب ، كرّم اللّه وجهه ، به رسول خدا نازل شد . ابن مردويه هم با دقت\r\n\r\n\r\n","description":"","footnote":"\r\n( 1 ) . فتح القدير : 3 / 57 .\r\n( 2 ) . اين جمله از گفتار آلوسى مشعر بر اين نيست كه روايات نزول آيهء تبليغ در شأن على عليه السّلام اختصاص به شيعه دارد ، چه نامبرده خود بعدا به روايت اهل سنت در اين باب اعتراف نموده و قسمتى از روايات مربوط به آن را هم ذكر كرده است . بلى ، چيزى را كه آلوسى به شيعه و پندار و اعتقاد شيعه نسبت داده ، اين است كه اين آيهء كريمه خلافت امير المؤمنين عليه السّلام را بيان مىدارد و چون ما در آينده پيرامون دلالت اين آيه بر امر مذكور بحث خواهيم نمود ، فعلا با نامبرده محاجه نمىكنيم و به زودى بر آنچه كه حقيقت قضيّه را روشن خواهد كرد ، به خواست خدا واقف خواهيد شد .\r\n( 3 ) . روح المعانى : 2 / 348 .\r\n","page_name":" 393 ","page_number":393},
  {"content":"\r\n\r\nدر سند از ابن مسعود روايت كرده كه گفت : ما در عهد رسول خدا اين آيه را چنين قرائت مىنموديم :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  انّ عليّا ولىّ المؤمنين ،  وَ إِنْ لَمْ تَفْعَلْ فَما بَلَّغْتَ رِسالَتَهُ . \r\n29 - شيخ سليمان قندوزى حنفى ( م 1293 ) گويد : ثعلبى با دقّت در سند از ابو صالح ، از ابن عباس و محمّد بن على باقر ، رضى اللّه عنهما ، روايت كرده كه گفتند : آيهء تبليغ دربارهء على نازل شده است . حموينى در فرائد السمطين از ابو هريره و نيز مالكى در الفصول المهمّة از ابو سعيد خدرى با دقت در اسناد روايت كرده‌اند كه گفت : اين آيه روز غدير خم دربارهء على نازل شده است . شيخ محيى الدين نووى هم آن را چنين ذكر نموده است . « 1 »\r\n30 - شيخ محمّد عبده مصرى ( م 1323 ) گويد : ابن ابى حاتم و ابن مردويه و ابن عساكر از ابو سعيد خدرى روايت كرده‌اند كه آيهء مزبور در روز غدير خم دربارهء على عليه السّلام نازل شده است . « 2 »\r\nاين بود احاديث و اقوال علما و مفسّران اهل سنت پيرامون نزول آيهء تبليغ در شأن على بن ابى طالب عليه السّلام كه تتبع و ذكر آنها براى ما مقدور افتاد . آنان كه دامنهء نقل خود را توسعه داده‌اند ، وجوه ديگرى در مورد نزول آيهء مزبور ذكر كرده‌اند . نخستين كسى كه وجوه ديگرى براى نزول آيه ذكر كرده ، طبرى است و پس از او فخر رازى كه وجوه مختلف در شأن نزول آيه را به نه وجه رسانده است كه ما دهمين آنها را در اين كتاب ذكر كرديم :\r\nاما وجهى را كه طبرى در شأن نزول آيهء مزبور ذكر كرده ، از ابن عباس آورده كه گفت :\r\nاگر آيه‌اى از آياتى را كه پروردگارت بر تو فرو فرستاده است ، كتمان كنى ، رسالت مرا تبليغ نكرده‌اى . اين وجه با نزول آيهء تبليغ در داستان غدير منافاتى ندارد ، خواه لفظ « آية » را در قول ابن عباس نكرهء محض بگيريم و خواه نكرهء تخصيص داده شده . چنانچه آن را نكرهء تخصيص داده شده بگيريم ، مراد همان معنايى است كه ما به وسيلهء احاديث و رواياتى كه نقل شد ، در مقام اثبات آن هستيم و اگر آن را نكرهء مطلق و محض بگيريم ، در اين صورت جملهء « و ان لم تفعل فما بلّغت رسالته » تأكيدى است بر انجام و اجراى\r\n\r\n\r\n","description":"","footnote":"\r\n( 1 ) . ينابيع المودّة 120 .\r\n( 2 ) . تفسير المنار : 6 / 463 .\r\n","page_name":" 394 ","page_number":394},
  {"content":"\r\n\r\nچيزى كه امر به تبليغ آن شده ، منتها به لفظ مطلق كه هرمصداقى را شامل مىشود و داستان غدير هم يكى از آن مصداق‌هاست .\r\nاز قتاده روايت شده كه گفت : خداوند متعال پيامبر را كافى خواهد بود و او را از كيد مردمان نگاه خواهد داشت و با اين نويد او را امر به ابلاغ فرمود . اين قول هم با آنچه ما مىگوييم منافاتى ندارد ، زيرا جز اين منظور نيست كه خداى متعال حفظ و صيانت پيامبرش را در تبليغ امرى كه به موجب آن از اختلاف و عدم تمكين امّتش بيمناك بود ، تضمين فرموده است و منعى ندارد كه آن امر همان نصّ غدير باشد و با تصريحاتى كه در اين احاديث مشهود است ، همين معنى آشكار مىشود .\r\nاز سعيد بن جبير و عبد اللّه بن شقيق و محمّد بن كعب قرظى و عايشه روايت شده كه گفتند : پيش از نزول آيهء  . . وَ اللَّهُ يَعْصِمُكَ مِنَ النَّاسِ . . .  « 1 » عده‌اى از پيغمبر حراست مىنمودند ، ولى پس از نزول اين آيه پيغمبر سر خود را از حجرهء خود بيرون كرد و به حراست‌كنندگان فرمود : برگرديد و برويد ، ديگر نيازى به نگهبانى و حراست شما نيست ، زيرا خداوند مرا حفظ فرمود . « 2 »\r\nدر اين قول نيز جز اينكه پس از نزول وعدهء نگهدارى خداوند ، پيامبر نگهبانان خود را متفرّق ساخت ، چيز ديگرى وجود ندارد كه متعرّض امرى شده باشد كه پيغمبر بدان جهت از آسيب مردم در اين داستان بيم داشت ، و منعى ندارد كه اين امر همان مسئله غدير باشد ، چنان كه روايات مذكور در اين كتاب و غير آن همين امر را تأييد مىكند .\r\nطبرى در سبب نزول آيه نيز به نقل از قرظى آورده كه پيامبر هروقت به منزلى فرود مىآمد ، اصحاب آن حضرت درخت سايه‌دارى را انتخاب مىكردند كه وى به هنگام خواب نيمروز در زير آن درخت بياسايد . روزى هنگام آسايش پيغمبر ، عربى صحرانشين آمد و شمشير خود را كشيد و گفت : چه كسى ترا از حملهء من مانع خواهد شد ؟ پيغمبر فرمود : خدا . ناگهان دست آن عرب لرزيد و شمشير از دست او افتاد . راوى گويد : عرب مزبور در آن حال با وضعى غيرعادى آنقدر سر خود را به درخت كوبيد تا مغز او متلاشى\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . لفظ روايت از عايشه است .\r\n","page_name":" 395 ","page_number":395},
  {"content":"\r\n\r\nگشت و خداى متعال نازل فرمود :  . . وَ اللَّهُ يَعْصِمُكَ مِنَ النَّاسِ . . .  . « 1 »\r\nاين روايت تناقض دارد با آنچه كه قبلا ذكر شد داير به اينكه نگهبانان آن جناب را در برمىگرفتند تا هنگامى كه اين آيه نازل شد ، زيرا بسيار دور از تصور است كه با وجود نگهبانان گرداگرد جايگاه پيامبر و آويخته بودن شمشير در نزد وى ، آن عرب صحرانشين به هنگامى كه آن جناب استراحت حضرتش بتواند به سوى او راه يابد . علاوه بر اين ، قبول چنين واقعه‌اى مستلزم اين است كه آيهء تبليغ به طور پراكنده و متفرق نازل شده باشد ، زيرا اين روايت تصريح دارد كه آنچه بعد از داستان آن عرب صحرانشين نازل شد ، فقط جملهء  . . وَ اللَّهُ يَعْصِمُكَ مِنَ النَّاسِ . . .  « 2 » بود . بديهى است كه بين اين داستان با صدر آيه سنخيّت و مناسبتى وجود ندارد و با چنين كيفيّتى پذيرش اين قول در سبب نزول آيهء مزبور كه قرظى به تنهايى آن را روايت كرده ، دشوار و مشكل است .\r\nالبتّه ، بعيد و محال نيست كه داستان آمدن عرب صحرايى از جملهء اتفاقاتى باشد كه پيرامون نصّ غدير و نزول آيه به وجود آمده باشد و راويان ساده لوح بدون توجه و دقت در جهات لازم پنداشته باشند كه اين آيه به خاطر موضوع اعرابى كه يك موضوع فرعى و اتفاقى بوده ، نازل شده است ، در حالى كه سبب بزرگ‌تر و مهم‌ترى براى نزول آن وجود داشته و آن امر ولايت كبرى بوده است ، و گرنه اين حادثه به فرض وقوع ، حادثه مهمّى نبوده كه به خاطر آن آيه‌اى نازل گردد و چه بسيار نظاير اين امر اتفاق افتاده كه مورد اهميّت و توجه قرار نگرفته است ، منتها چنين اتفاقى به فرض وقوع و صحّت چون مقارن با نصّ ولايت على عليه السّلام اتفاق افتاده ، اشخاص بسيط و ساده لوح را به چنين وهم و پندارى افكنده است .\r\nطبرى از ابن جريح روايت كرده كه پيغمبر صلّى اللّه عليه و آله از قريش انديشناك بود ، چون آيهء  . . وَ اللَّهُ يَعْصِمُكَ مِنَ النَّاسِ . . .  « 3 » نازل شد ، آن حضرت دراز كشيد و دو يا سه بار فرمود :\r\nهركس مىخواهد مرا خوار گرداند ، بيايد . البته ، چه مانعى دارد كه آن امرى كه رسول\r\n\r\n\r\n","description":"","footnote":"\r\n( 1 و 2 ) . مائدة 5 / 67 .\r\n( 3 ) . همان سوره و آيه .\r\n","page_name":" 396 ","page_number":396},
  {"content":"\r\n\r\nخدا به خاطر آن از قريش انديشناك بود ، همان نص خلافت باشد ، چنان كه احاديث و روايات مذكور بتفصيل بدان تصريح دارد . بنابراين ، اين روايت هم با آنچه كه ما مىگوييم ضديّت و منافاتى نخواهد داشت .\r\nطبرى به چهار سند از عايشه روايت كرده كه گفت : هركس گمان كند كه محمّد امرى از كتاب خدا را كتمان نموده ، هرآينه مرتكب بهتان و افتراى بزرگى به خداى متعال گشته است ، در حالى كه خداى متعال فرمايد :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  . « 1 »\r\nعايشه با گفتار اين مطلب در صدد بيان سبب نزول نبوده ، بلكه به اين آيهء كريمه استدلال كرده است پيغمبر صلّى اللّه عليه و آله نسبت به امر تبليغ نهايت مراقبت و اهتمام را اعمال فرموده و هيچ آيه‌اى را از كتاب خدا فروگذار ننموده است مگر آنكه آن را ابلاغ و بيان كرده و اين مطلبى است كه به هيچ وجه در خور شك و ترديد نيست و ما نيز قائل به آن هستيم ، چه قبل از نزول آيهء مزبور و چه بعد از آن .\r\nامّا آنچه را كه رازى در تفسيرش از وجوه دهگانه « 2 » گرد آورده و نصّ غدير را دهمين\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . وجوه دهگانه‌اى كه فخر رازى در اسباب نزول آيهء تبليغ در تفسير خود آورده ، به طور خلاصه از اين قرار است :\r\n1 - اين آيه در داستان رجم و قصاص بر مبناى آنچه در قصه يهود ذكر شد ، نازل گرديد .\r\n2 - در نكوهش و استهزاى يهود به دين اسلام نازل شده است .\r\n3 - چون آيهء تخيير [ احزاب 33 / 28 
  ] نازل شد ، پيغمبر مدلول آن را براى همسران خود بيان نكرد از ترس اينكه مبادا دنيا را اختيار كنند ؛ در نتيجه ، اين آيه نازل شد .\r\n4 - در امر زيد و زينب نازل شد .\r\n5 - در مورد جهاد نازل شد ، زيرا گاه رسول خدا از تحريض منافقين به جهاد خوددارى مىنمود .\r\n6 - چون پيغمبر از نكوهش خدايان ثنوىها كه قائل به دو خدا بودند ، ساكت شد ، اين آيه نازل شد .\r\n7 - هنگامى كه پيامبر در حجة الوداع بعد از بيان شرايع و مناسك به مردم فرمود : آيا ابلاغ كردم ؟ گفتند :\r\nبلى ، آنگاه عرض كرد : بار خدايا گواه باش ، اين آيه نازل شد .\r\n8 - درباره عربى صحرايى نازل شد كه مىخواست پيغمبر را كه در زير درختى آرميده بود ، به قتل رساند .\r\n9 - پيغمبر از قريش و يهود و نصارا انديشناك بود كه خداى متعال به وسيلهء اين آيه هيبت آنان را از قلب او زائل فرمود .\r\n10 - در داستان غدير نازل شده است .\r\n","page_name":" 397 ","page_number":397},
  {"content":"\r\n\r\nآنها قرار داده و داستان عرب صحرايى مذكور در تفسير طبرى را هشتمين آنها و نيز ترس از قريش را با افزايش يهود و نصارا بر آن نهمين آنها عنوان كرده است ، بىترديد همگى مبتنى و متكى بر رواياتى است مرسل كه سندهاى طريق آن مقطوع و گويندهء آن غير معلوم است . به همين جهت ، در تفسير نيشابورى تمام آن اقوال به لفظ مجهول [ قيل :\r\nگفته شد 
  ] بيان گرديده است و نيشابورى روايتى را كه شامل نصّ ولايت است ، وجه اول از وجوه دهگانه قرار داده و آن را به ابن عباس و براء بن عازب و ابو سعيد خدرى و محمّد بن على عليهما السّلام نسبت داده است . « 1 »\r\nطبرى كه خود مقدّم‌تر و داناتر به اين شئون بوده ، وجوه مذكور را به حساب نياورده و هرچند حديث ولايت را نيز ذكر نكرده ، ليكن كتاب جداگانه‌اى در آن تأليف نموده و حديث ولايت را به هفتاد و اند طريق آورده است ، چنان كه قبلا از او و از كسى كه آن را به او نسبت داده ياد شد . در آنجا طبرى نزول آيهء تبليغ را هنگام اعلام ولايت على به اسنادش از زيد بن ارقم روايت كرده و رازى معتبر نشمرده است از وجوه مذكور جز آنچه را كه در وجه نهم بر روايت طبرى افزوده ، معتبر نشمرده است و گفته كه پيغمبر از يهود و نصارا انديشناك بود و به زودى به حقيقت حال در اين امر واقف خواهيد شد .\r\nبنابر مراتب ياد شده ، وجوه نامبرده صلاحيت آن را ندارد كه مورد اعتماد قرار گيرد و در خور آن نيست كه با احاديث معتبر پيشين كه دانشمندان بزرگ ، مانند طبرى ، ابن ابى حاتم ، ابن مردويه ، ابن عساكر ، ابو نعيم ، ابو اسحاق ثعلبى ، واحدى ، سجستانى ، حسكانى ، نطنزى ، رسعنى و جز آنان با اسنادهاى به هم پيوسته آنها را روايت كرده‌اند ، برابرى نمايد . آيا نسبت به حديثى كه اين پيشوايان معتبر مىدانند ، جز تصديق به حقيقت آن ، چه گمان ديگرى مىتوان برد ؟ علاوه بر آنچه گفته شد ، اصولا در بعضى وجوه كه رازى در سبب نزول آيهء تبليغ ذكر كرده ، دلايل ساختگى آشكار و نمايان است ، چه سياق آيه با وجوهى كه به عنوان سبب نزول ذكر شده ، مناسبتى ندارد . بنابراين ، بعيد نيست كه وجوه نه‌گانهء مذكور تفسير به رأى باشد ، يا استحاساناتى فرضى كه فاقد دليل است و يا\r\n\r\n\r\n","description":"","footnote":"\r\n( 1 ) . مفاتيح الغيب : 3 / 635 .\r\n","page_name":" 398 ","page_number":398},
  {"content":"\r\n\r\nمقصود ايجاد موانع زيادى در برابر حديث ولايت است تا نيروى آن حقيقت با القاى اين گونه اوهام درهم شكسته شود و جانب تصديق به اين امر خطير ضعيف و زبون گردد ، در حالى كه خداى متعال جز اين نمىخواهد كه نور خود را تمام و جلوه‌گر فرمايد .\r\nرازى بعد از برشمردن وجوه دهگانه گويد : بدان كه اين روايات اگرچه بسيار است ، ولى بهتر اين است كه مدلول آيه بر اين حمل شود خداى تعالى پيغمبر را از مكر يهود و نصارا ايمن ساخت و او را امر فرمود كه بدون بيم و هراس از آنان تبليغ خود را ظاهر سازد . رجحان اين نظر از اين جهت است كه بحث و سخن بسيارى قبل از اين آيه و بعد از آن با يهود و نصارا جريان دارد ، لذا ديگر روا نيست كه اين يك آيه در بين مطالب قبل و بعد آن مربوط به موضوع ديگرى باشد ، به طورى كه با مطالب قبل و بعد بيگانه و بىارتباط گردد .\r\nاكنون شما مىبينيد كه ترجيح رازى نسبت به اين وجه ، صرف استنباطى است كه او با استفاده از سياق آيات كرده ، بدون اينكه مستندى از روايتى داشته باشد و ما پس از دانستن اين اصل كه ترتيب ذكر آيات نوعا غير از ترتيب نزول آنهاست ، ديگر در مقابل نقل صحيح ، مراعات سياق آيات براى ما مهم نخواهد بود و با ملاحظهء ترتيب نزول سوره‌هايى كه با ترتيب آنها در قرآن مخالفت دارد ، اطمينان به اين امر حاصل خواهد شد ، چنان كه سوره‌هايى كه در مدينه نازل شده و بالعكس ، مؤيّد اين موضوع است .\r\nسيوطى گويد : اجماع و نصوص پياپى بر اين امر استوار است كه ترتيب آيات قرآن توقيفى است و شبهه‌اى در اين امر نيست ، اما اجماع بر اين امر را عده‌اى از علماى تفسير ، از جمله زركشى در البرهان و ابو جعفر بن زبير در المناسبات نقل كرده‌اند و عبارت ابن زبير چنين است : ترتيب آيات قرآن در سوره‌هاى آنها به توقيف و امر و اعلام پيغمبر واقع گشته ، بدون اينكه در اين موضوع خلافى بين مسلمانان باشد . سپس نصوصى را ذكر كرده است مبنى بر اينكه رسول خدا آنچه را كه از قرآن بر او نازل مىشد ، به همين ترتيبى كه هم‌اكنون در مصحف‌هاى ما ثبت شده است ، به اصحاب خود تعليم مىفرمود و وقوف او بدين نحو ، تنها از طريق جبرئيل بود ، چنان كه هنگام نزول هرآيه بيان مىداشت\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nكه جاى نوشتن اين آيه در پى فلان آيه در فلان سوره است . « 1 »\r\nعلاوه بر آنچه ذكر شد ، اصولا انديشه و ترس پيغمبر صلّى اللّه عليه و آله از يهود و نصارا به مقتضاى اوضاع و احوال مىبايستى در اوايل بعثت آن جناب بوده باشد و يا دست كم اندكى بعد از هجرت ، نه در اواخر دوران آن حضرت كه دولت‌هاى عالم در اثر نيرو گرفتن اسلام و برترى مسلمانان تهديد مىشدند ، و ملل مختلف جهان از او و پيشرفت امرش ترسناك بودند ، و در آن هنگام حضرتش خيبر را فتح كرده بود و بنى قريضه و بنى نضير را كه مهم‌ترين طوايف يهود بودند ، پراكنده و مستأصل ساخته بود و گردنكشان در مقابل او خواه‌ناخواه تسليم و خاضع شده بودند . در اين اوان بود كه حجة الوداع انجام يافت و اين آيه هم چنان كه از احاديث پيش گفته دانستيد ، نازل شد . قرطبى در تفسيرش اجماع مفسّران را اعلام و تصريح مىنمايد به اينكه سورهء مائده كه آيهء تبليغ در آن است ، در مدينه نازل گشته ، سپس از نقّاش نقل مىكند كه در سال حديبيه [ سال ششم هجرى 
  ] نازل شده و به دنبال آن اين جمله را از ابن العربى مىآورد كه اين حديث ساختگى است و براى هيچ مسلمانى اعتقاد بدان روا نيست . قرطبى در ادامهء سخن گويد : از همين سوره بخشى در حجة الوداع نازل شده و بخش ديگر در سال فتح مكّه كه اين آيه است :  . . وَ لا يَجْرِمَنَّكُمْ شَنَآنُ قَوْمٍ . . .  « 2 » ، و آنچه بعد از هجرت نازل شده ، مدنى است اعم از اينكه در خود مدينه نازل شده باشد يا در يكى از سفرها ، و تنها آياتى مكى ناميده مىشود كه قبل از هجرت نازل شده باشد . « 3 »\r\nخازن در تفسيرش گفته است : سورهء مائده در مدينه نازل شده مگر آيه شريفهء  . . الْيَوْمَ أَكْمَلْتُ لَكُمْ دِينَكُمْ . . .  « 4 » كه به عرفه در حجة الوداع نازل شده است . قرطبى و خازن با دقت در سند از رسول خدا روايت كرده‌اند كه در حجة الوداع فرمود : سورهء مائده از حيث زمان نزول ، آخرين قسمت قرآن است . « 5 »\r\n\r\n\r\n","description":"","footnote":"\r\n( 1 ) . الاتقان فى علوم القرآن : 1 / 24 .\r\n( 2 ) . مائدة 5 / 2 .\r\n( 3 ) . الجامع لأحكام القرآن : 6 / 30 .\r\n( 4 ) . مائدة 5 / 3 .\r\n( 5 ) . تفسير الخازن : 1 / 448 .\r\n","page_name":" 400 ","page_number":400},
  {"content":"\r\n\r\nسيوطى از محمّد بن كعب ، از طريق ابو عبيد روايت كرده كه سورهء مائده در حجة الوداع بين مكه و مدينه نازل شده است « 1 » و ابن ضريس از محمّد بن عبد اللّه بن ابى جعفر رازى ، از عمرو بن هارون ، از عثمان بن عطاء خراسانى ، از پدرش ، از ابن عباس روايت كرده كه گفت : نخستين آيهء نازل شدهء قرآن ،   اقْرَأْ بِاسْمِ رَبِّكَ الَّذِي خَلَقَ   « 2 » است ، و بعد از آن : آيهء   يا أَيُّهَا الْمُزَّمِّلُ   « 3 » ، و به همين ترتيب سوره‌هاى فتح و مائده و برائت را يكى پس از ديگرى برمىشمرد و سورهء برائت را آخرين سوره قلمداد مىكند كه مائده قبل از آن نازل شده است . « 4 » ابن كثير در تفسيرش از عبد اللّه بن عمر روايت كرده كه آخرين سورهء نازل شده ، سورهء مائده و سورهء فتح است ، يعنى سورهء نصر ؛ و از طريق احمد و حاكم و نسائى از عايشه نقل كرده كه مائده آخرين سوره‌اى است كه بر پيامبر نازل شده است . « 5 »\r\nپس از تمام آنچه ذكر شد ، مىتوان دريافت ارزش آنچه را كه قرطبى در تفسيرش روايت كرده « 6 » ، و سيوطى از طريق ابن مردويه و طبرانى از ابن عباس ذكر نموده است مبنى بر اينكه ابو طالب همه روزه مردانى از بنى هاشم را مىفرستاد كه از پيغمبر نگهبانى و حراست نمايند ، تا اينكه آيهء  . . وَ اللَّهُ يَعْصِمُكَ مِنَ النَّاسِ . . .  « 7 » نازل گرديد . پس از نزول اين آيه ابو طالب خواست كسانى را براى حراست پيغمبر بفرستد كه آن جناب به عموى خود فرمود : همانا خداوند مرا از شرّ جنّ و انس حفظ و حراست فرمود . اين روايت مستلزم آن است كه آيهء مزبور در مكه نازل شده باشد ، و اين خبر علاوه بر جهاتى كه بيان گرديد ، ضعيف‌تر از آن است كه بتواند با احاديث گذشته و اجماع سابق و نصوص مفسّران برابرى كند . « 8 »\r\n\r\n\r\n","description":"","footnote":"\r\n( 1 ) . الاتقان فى علوم القرآن : 1 / 20 .\r\n( 2 ) . علق 96 / 1 .\r\n( 3 ) . مزمّل 73 / 1 .\r\n( 4 ) . فضايل القرآن : 1 / 11 .\r\n( 5 ) . تفسير القرآن العظيم : 2 / 2 .\r\n( 6 ) . الجامع لأحكام القرآن : 6 / 244 .\r\n( 7 ) . مائدة 5 / 67 .\r\n( 8 ) . لباب النقول فى اسباب النزول 117 .\r\n","page_name":" 401 ","page_number":401},
  {"content":"\r\n\r\n\r\nسخن پايانى\r\nقرطبى در تفسيرش دربارهء آيهء كريمهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  « 1 » گويد : اين تأديبى است براى پيغمبر و دانشمندان امت او مبنى بر اينكه چيزى از امر شريعت الهى را كتمان نكنند ، در حالى كه خداى متعال مىدانست كه پيغمبر او چيزى از وحى الهى را كتمان نمىنمايد ، و در صحيح مسلم از مسروق ، از عايشه روايت شده كه گفت : هركه براى تو حكايت كرد كه محمّد چيزى از وحى را كتمان فرموده ، قطعا دروغ گفته است . در حالى كه خداى تعالى مىفرمايد :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . .  . « 2 »\r\nقرطبى گويد : خدا رافضيان را زشت گرداند ، زيرا آنها گفتند كه آن حضرت چيزى را از وحى الهى كه مورد نياز مردم بود ، كتمان كرد . « 3 » ابن حجر عسقلانى هم بر اين افترا افزوده گويد : شيعه مىگويند كه آن حضرت چيزى را بر سبيل تقيه كتمان نمود . « 4 »\r\nاى كاش قرطبى و عسقلانى مستند و مأخذى براى اين افترائى كه به شيعه بسته‌اند ارائه مىدادند تا روشن شود كه آن از زبان كدام دانشمندى نقل شده يا در چه كتابى آمده و يا كدام فرقه‌اى بر چنين عقيده‌اى بوده است . اين دو نفر نه‌تنها چيزى از اين قبيل نيافتند ، بلكه پنداشتند كه در هرحال ، هرچه را به هرگروهى نسبت دهند ، مورد تصديق قرار مىگيرد ؛ يا پنداشتند كه شيعه تأليفاتى كه شامل معتقداتشان باشد ، ندارند تا در مواردى كه نسبتى به آنها داده مىشود ، مجموعهء معتقداتشان مقياسى آشكار براى سنجش و تطبيق نسبتها با آن باشد و يا چنين پنداشتند كه نسلهاى بعدى مردانى را نمىپروراند كه با گروه مفترى برابرى كنند و به حساب سخنانشان برسند . ناگزير ، اين گونه اوهام آنها را واداشته كه حسن اشتهار شيعه را با چنين افتراها و نسبتهاى ناروا و بىاساس آلوده و دگرگون سازند ، همان‌طور كه ساير نويسندگان معاند و مفترى را برانگيخته‌اند كه هرگونه ناسزا و ناروايى را عليه شيعه به كار گيرند و عواطف و احساسات مردم بىخبر و\r\n\r\n\r\n","description":"","footnote":"\r\n( 1 و 2 ) . مائدة 5 / 67 .\r\n( 3 ) . الجامع لأحكام القرآن : 6 / 242 .\r\n( 4 ) . فتح البارى : 7 / 101 .\r\n","page_name":" 402 ","page_number":402},
  {"content":"\r\n\r\nناوارد را عليه آنان تحريك كنند و موجبات جدايى اقوام و امم را از آنان فراهم سازند .\r\nآرى ، اين گونه تصورات و پندارهاى ناروا باعث شد كه بىدريغ عنان سخن را رها كرده و بر خلاف واقع عليه فرقهء شيعه سخن گويند ، به طورى كه گويى عليه قوم و ملّتى سخن مىگويند كه منقرض شده‌اند و اثر حياتى و اجتماعى آنها از بين رفته و ديگر مدافعى ندارند ، در صورتى كه آنچه اينان گفته و نوشته‌اند ، حقيقت ندارد و شيعه هرگز چنين جرأتى نداشت كه ساحت مقدس صاحب رسالت را مورد چنين نسبتى قرار دهند و كتمان آنچه را كه تبليغش بر آن جناب واجب بوده است ، درباره حضرتش روا پندارند مگر آنكه تبليغ مخصوص ظرف معيّنى از زمان و مكان باشد كه وحى الهى اجازهء آشكار ساختن آن را قبل از موعد معين ندهد .\r\nبه خدا اگر اين دو مفسر در سخنان ديگر مفسّران امعان نظر مىكردند و وجوه دهگانه‌اى را كه رازى بيان داشته ، ملاحظه مىكردند ، از افتراى به شيعه خوددارى مىورزيدند و به احوال گويندگان سخنان افتراآميز و تهمت‌انگيز دربارهء شيعه واقف مىشدند ، چه بنا بر اقوال و وجوه پيش گفته ، بعضى از آنها مىگويند : آيهء تبليغ دربارهء جهاد نازل شده ، زيرا پيغمبر در پاره‌اى مواقع از تحريص منافقان به جهاد خوددارى و امساك مىنمود ، ديگرى گويد : هنگامى كه پيغمبر از نكوهش خدايان ثنويها سكوت اختيار فرمود ، اين آيه نازل شد . سومى گويد : هنگامى كه آن حضرت آيهء تخيير را از همسران خود كتمان فرمود ، اين آيه نازل گشت . بنا بر آنچه گفته شد ، نزول آيهء تبليغ بر مبناى اين وجوه و اقوال بيانگر آن است كه پيغمبر از انجام مأموريت خود خوددارى كرده بىگمان چنين نسبتهايى هرگز روا نيست و از ساحت عظمت و قداست پيغمبر گرامى اسلام به دور است .\r\n\r\n","description":"","footnote":"","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n\r\n\r\nكمال دين به ولايت\r\nيكى از آياتى كه در روز غدير در شأن امير المؤمنين عليه السّلام نازل شد ، اين آيه است :\r\n . . الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً . . .  . « 1 »\r\nاماميّه به طور كلّى و بدون استثناء اتفاق نظر دارند بر اينكه اين آيهء كريمه پيرامون نصّ غدير نازل شده است ، بعد از آنكه پيغمبر صلّى اللّه عليه و آله ولايت مولاى ما امير المؤمنين عليه السّلام را با كلماتى روشن و صريح اعلام و اظهار فرمود و در نتيجه ، نصّ آشكار و جلّى بر اين امر را در برگرفت ، به طورى كه صحابهء پيغمبر آن را دريافتند و عرب آن را درك و فهم نمودند و هركس كه اين خبر به او رسيد ، بدان استدلال و احتجاج كرد و بسيارى از علماى تفسير و پيشوايان فنّ حديث و حافظان آثار از اهل سنّت بر آن با اماميّه متّفق شدند و آن حقيقتى است معتبر كه روايت راويان و اصحاب آثار آن را تأييد مىنمايد مشعر بر اينكه پس از نزول اين آيه بر پيغمبر صلّى اللّه عليه و آله ، آن جناب بيش از هشتاد و يك يا هشتاد و دو روز زنده نبود . « 2 » ابو السعود در حاشيهء تفسير رازى اين مدت را تعيين كرده « 3 » و مورّخان اهل سنّت نيز ذكر\r\n\r\n\r\n","description":"","footnote":"\r\n( 1 ) . مائدة 5 / 3 : امروز دين شما را به كمال رسانيدم و نعمت خود را بر شما تمام كردم و اسلام را دين شما برگزيدم .\r\n( 2 ) . مفاتيح الغيب : 3 / 529 .\r\n( 3 ) . همان : 3 / 523 .\r\n","page_name":" 405 ","page_number":405},
  {"content":"\r\n\r\nنموده‌اند « 1 » كه وفات پيغمبر صلّى اللّه عليه و آله در دوازدهم ربيع الاول بوده و گويى بعد از به حساب نياوردن روز غدير و روز وفات آن جناب يك روز بر سبيل تسامح بر هشتاد و دو روز افزوده شده و در هرصورت ، اين به لحاظ زيادت چند روز به حقيقت نزديك‌تر است تا نزول آيهء مزبور در روز عرفه كه در صحيح مسلم و صحيح بخارى و جز آنها مذكور افتاده است ، مضافا بر نصوص بسيارى كه اين قول را تأييد مىكند و از تسليم به مفاد آن گريزى نيست و بعدا به بحث پيرامون آن خواهيم پرداخت .\r\nاينك روايات مربوط به وقت نزول اين آيه را بدين شرح مىتوان از نظر گذراند :\r\n1 - حافظ ابو جعفر ، محمّد بن جرير طبرى ( م 310 ) در كتاب الولاية به اسناد خود از زيد بن ارقم روايت كرده كه اين آيهء كريمه روز غدير در شأن امير المؤمنين عليه السّلام نازل شده است . « 2 »\r\n2 - حافظ ابن مردويه اصفهانى ( م 410 ) از طريق ابو هارون عبدى ، از ابو سعيد خدرى روايت كرده كه اين آيه در روز غدير خم بر رسول خدا نازل گشت ، هنگامى كه فرمود :\r\nمن كنت مولاه ، فعلىّ مولاه ، سپس روايت مزبور را از ابو هريره نقل كرده و در آن تصريح شده كه روز مزبور هجدهم ماه ذيحجّه است ، يعنى روز بازگشت پيغمبر صلّى اللّه عليه و آله از حجة الوداع . « 3 »\r\nسيوطى گويد : ابن مردويه و ابن عساكر به سند ضعيف از ابو سعيد خدرى آورده‌اند كه چون رسول خدا در روز غدير خم على عليه السّلام را منصوب و ولايت او را اعلام فرمود ، جبرئيل آيهء كريمهء  . . الْيَوْمَ أَكْمَلْتُ لَكُمْ دِينَكُمْ . . .  . « 4 » را آورد . « 5 »\r\nابن مردويه و خطيب و ابن عساكر به سند ضعيف « 6 » از ابو هريره روايت كرده‌اند كه\r\n\r\n\r\n","description":"","footnote":"\r\n( 1 ) . ر ك : الكامل فى التاريخ : 2 / 134 ؛ امتاع الأسماع ، مقريزى 548 ؛ البداية و النهاية : 6 / 332 ؛ السيرة الحلبيّة :\r\n3 / 382 .\r\n( 2 ) . ر ك : الغدير ( متن عربى / چ 5 ) : 1 / 215 .\r\n( 3 ) . تفسير القرآن العظيم : 2 / 14 .\r\n( 4 ) . مائدة 5 / 3 .\r\n( 5 ) . الدرّ المنثور : 2 / 259 .\r\n( 6 ) . به زودى در مبحث روزه داشتن روز عيد غدير صحت اين حديث را خواهيد دانست و روشن خواهد شد -\r\n","page_name":" 406 ","page_number":406},
  {"content":"\r\n\r\nگفت : در روز غدير خم كه روز هجدهم ذيحجّه است ، پيغمبر فرمود : من كنت مولاه ، فعلىّ مولاه ، سپس خداى تعالى آيهء شريفهء  . . الْيَوْمَ أَكْمَلْتُ لَكُمْ دِينَكُمْ . . .  « 1 » را فرو فرستاد .\r\nسيوطى اين روايت را به دو طريق از او آورده است . « 2 »\r\nبدخشى در مفتاح النجاة از عبد الرزاق رسعنى ، از ابن عباس آنچه را كه قبلا از نظر گذشت « 3 » ، ذكر كرده گويد : ابن مردويه از ابو سعيد خدرى ، رضى اللّه عنه ، همانند آن را روايت كرده ، و در پايان آن مذكور است كه آيهء  . . الْيَوْمَ أَكْمَلْتُ لَكُمْ دِينَكُمْ . . .  « 4 » نازل شد .\r\nدر اين هنگام پيغمبر فرمود : اللّه اكبر على اكمال الدين و اتمام النعمة و رضى الربّ برسالتى و الولاية لعلى بن ابى طالب « 5 » ، و اربلى به همين لفظ آن را از تفسير او نقل كرده است . « 6 »\r\nقطيفى در الفرقة الناجية گويد : حافظ ابو بكر ، ابن مردويه به اسناد خود كه منتهى به ابو سعيد خدرى مىشود ، روايت كرده كه پيغمبر روزى كه مردم را به غدير خم دعوت فرمود ، امر كرد خار و خاشاك را از زير درختان زدودند . آن روز پنجشنبه بود و آن حضرت مردم را به سوى على دعوت كرد و بازوى على را گرفت و بلند كرد به حدّى كه مردم سفيدى زير بغل پيغمبر را ديدند و هنوز آن دو بزرگوار از يكديگر جدا نشده بودند كه اين آيه نازل شد :  . . الْيَوْمَ أَكْمَلْتُ لَكُمْ دِينَكُمْ . . .  « 7 » اين روايت بىكم و كاست از ابو نعيم اصفهانى مىآيد .\r\n3 - حافظ ابو نعيم اصفهانى ( م 430 ) در كتاب خود ما نزل من القرآن فى على روايت كرده گويد : حديث كرد ما را محمّد بن احمد بن على بن مخلّد ( م 357 ) از محمّد بن عثمان بن\r\n\r\n\r\n","description":"","footnote":"\r\n- كه اشعار نامبردگان به ضعيف بودن سند حديث موجبى ندارد و حديث واضح و رجال اسناد آن همگى ثقه هستند .\r\n( 1 ) . مائدة 5 / 3 .\r\n( 2 ) . الاتقان فى علوم القرآن ( چاپ 1360 ) : 1 / 31 .\r\n( 3 ) . ر ك : الغدير ( متن عربى / چ 5 ) : 1 / 222 .\r\n( 4 ) . مائدة 5 / 3 .\r\n( 5 ) . ترجمه حديث : خدا را به بزرگى مىستايم كه دين را به كمال رسانيد و نعمت را تمام كرد و به رسالت من و ولايت على بن ابى طالب خشنود گشت .\r\n( 6 ) . كشف الغمّة 95 .\r\n( 7 ) . مائدة 5 / 3 .\r\n","page_name":" 407 ","page_number":407},
  {"content":"\r\n\r\nابى شيبه ، از يحيى حمّانى ، از قيس بن ربيع ، از ابو هارون عبدى ، از ابو سعيد خدرى ، رضى اللّه عنه ، كه گفت : پيغمبر مردم را در غدير خم به سوى على دعوت كرد و به امر آن جناب خار و خاشاك زير درختان بر طرف شد . آن روز پنجشنبه بود و پيغمبر على را طلبيد و بازوى او را گرفت و بلند كرد به حدّى كه مردم سفيدى زير بغل رسول خدا را ديدند و هنوز آن اجتماع متفرق نشده بود كه آيهء  . . الْيَوْمَ أَكْمَلْتُ لَكُمْ دِينَكُمْ . . .  « 1 » نازل شد و رسول خدا فرمود : لله اكبر على اكمال الدين و اتمام النعمة و رضى الرب برسالتى و بالولاية لعلى من بعدى . سپس فرمود : من كنت مولاه ، فعلىّ مولاه . اللهم وال من والاه و عاد من عاداه ، و انصر من نصره و اخذل من خذله .\r\nدر اين هنگام حسّان عرض كرد : يا رسول اللّه ، اجازه فرما دربارهء على اشعارى بگويم كه شما آنها را بشنويد . فرمود : بگو به ميمنت و بركت الهى . پس حسّان برخاست و گفت :\r\nاى گروه بزرگان قريش ، من پيرو امر ولايتم و گفتار خود را به شهادت رسول خدا كه در امر ولايت به اجرا درآمد ، اعلام مىدارم . آنگاه گفت :\r\n- پيامبر بزرگوار در روز غدير به مسلمانان ندا كرد و گفت :\r\n- مولا و ولىّ شما كيست ؟ بىهيچ درنگ و چشم‌پوشى گفتند :\r\n- خداوند مولاى ماست و تو ولىّ مايى و از ما هيچگونه عصيانى در ولايت نخواهى ديد .\r\n- پيامبر اكرم به على فرمود : برخيز كه تو پس از من پيشواى اين خلقى .\r\n- هركه من مولاى اويم ، على مولاى اوست و بر شماست كه براستى پيرو او باشيد .\r\n- خدايا دوستدار دوستان او باش و با دشمنانش دشمنى ورز .\r\nشيخ تابعى ، سليم بن قيس هلالى اين حديث را به همين لفظ در كتاب خود از ابو سعيد خدرى روايت كرده كه گفت : همانا رسول خدا مردم را در غدير خم طلبيد و امر فرمود كه خار و خاشاك زير درختان را بر طرف كنند . آن روز پنجشنبه بود و آن حضرت مردم را به سوى خود فرا خواند و بازوى على بن ابى طالب را گرفت و بلند كرد به حدّى\r\n\r\n\r\n","description":"","footnote":"\r\n( 1 ) . مائدة 5 / 3 .\r\n","page_name":" 408 ","page_number":408},
  {"content":"\r\n\r\nكه سفيدى زير بغل رسول خدا صلّى اللّه عليه و آله را ديدم . . . تا پايان روايت به لفظى كه ذكر شد .\r\n4 - حافظ ابو بكر ، خطيب بغدادى ( م 463 ) در تاريخ خود از عبد اللّه بن على بن محمّد بن بشران ، از حافظ ، على بن عمر دارقطنى ، از حبشون خلال ، از على بن سعيد رملى ، از ضمره ، از ابن شوذب ، از مطر ورّاق ، از ابن حوشب ، از ابو هريره روايت كرده ، از رسول خدا اين روايت را نقل كرده است . « 1 »\r\nاز احمد بن عبد اللّه نيرى ، از على بن سعيد ، از ضمره ، از ابن شوذب ، از مطر ، از ابن حوشب ، از ابى هريره ، از پيغمبر روايت شده كه فرمود : هركس روز هجدهم از ذيحجّه را روزه بدارد ، خداوند روزهء شصت ماه براى او مىنويسد ، و آن روز غدير خم است كه پيغمبر دست على بن ابى طالب را گرفت و فرمود : آيا من به مؤمنان اولى از خودشان سزاوارتر نيستم ؟ گفتند : آرى يا رسول اللّه . آن حضرت فرمود : من كنت مولاه ، فعلىّ مولاه عمر بن خطاب گفت : به‌به اى پسر ابو طالب ، تو مولاى من و مولاى هرمسلمانى گرديدى و خداوند آيهء  . . الْيَوْمَ أَكْمَلْتُ لَكُمْ دِينَكُمْ . . .  « 2 » را نازل فرمود .\r\n5 - حافظ ابو سعيد سجستانى ( م 477 ) در كتاب الولاية به اسنادش از يحيى بن عبد الحميد حمّانى كوفى ، از قيس بن ربيع ، از ابو هارون ، از ابو سعيد خدرى ، روايت كرده كه چون رسول خدا مردم را در غدير خم دعوت فرمود ، به امر آن جناب خار و خاشاك زير درختان زدوده شد و آن روز پنجشنبه بود . . . تا آخر حديث به لفظ مذكور در طريق ابو نعيم اصفهانى .\r\n6 - ابو الحسن ، ابن المغازلى شافعى ( م 483 ) در مناقب خود از ابو بكر احمد بن محمّد بن طاوان ، از ابو الحسين احمد بن حسين بن سمّاك ، از ابو محمّد جعفر بن محمّد بن نصير خلدى ، از على بن سعيد بن قتيبهء رملى ، از ضمرة بن ربيعهء قرشى ، از ابن شوذب ، از مطرورّاق ، از شهر بن حوشب ، از ابو هريره حديث مزبور را به لفظ مذكور در طريق خطيب بغدادى روايت كرده « 3 » و گروه ديگرى نيز آن را ذكر نموده‌اند .\r\n\r\n\r\n","description":"","footnote":"\r\n( 1 ) . تاريخ بغداد : 8 / 290 .\r\n( 2 ) . مائدة 5 / 3 .\r\n( 3 ) . العمدة 52 .\r\n","page_name":" 409 ","page_number":409},
  {"content":"\r\n\r\n7 - حافظ ابو القاسم ، حاكم حسكانى گويد : خبر داد ما را ابو عبد اللّه شيرازى ، از ابو بكر جرجانى ، از ابو احمد بصرى ، از احمد بن عمّار بن خالد ، از يحيى بن عبد الحميد حمّانى ، از قيس بن ربيع ، از ابو هارون عبدى ، از ابو سعيد خدرى كه گفت : چون اين آيه  . . الْيَوْمَ أَكْمَلْتُ لَكُمْ دِينَكُمْ . . .  « 1 » نازل شد ، رسول خدا فرمود : اللّه اكبر على اكمال الدين و اتمام النعمة و رضى الرب برسالتى و ولاية على بن ابى طالب من بعدى . « 2 » سپس فرمود :\r\nمن كنت مولاه ، فعلىّ مولاه . اللهم وال من والاه و عاد من عاداه ، و انصر من نصره و اخذل من خذله .\r\n8 - حافظ ابو القاسم ، ابن عساكر شافعى دمشقى ( م 571 ) حديث مزبور را به طريق ابن مردويه از ابو سعيد و ابو هريره ، به طورى كه در تفسير سيوطى مذكور است ، روايت كرده است . « 3 »\r\n9 - اخطب خطبا ، خوارزمى ( م 568 ) گويد : خبر داد ما را سرآمد حافظان ، ابو منصور شهردار بن شيرويه بن شهردار ديلمى در ضمن آنچه كه از همدان به من نوشت ، از ابو الفتح عبدوس بن عبد اللّه بن عبدوس همدانى به طريق كتابت ، از عبد اللّه بن اسحاق بغوى ، از حسن بن عليل غنوى ، از محمّد بن عبد الرحمن زرّاع ، از قيس بن حفص ، از على بن حسن عبدى ، از ابو هارون عبدى ، از ابو سعيد خدرى كه گفت : روزى كه پيغمبر مردم را در غدير خم طلبيد ، حسب الأمر آن جناب خار و خاشاك زير درختان زدوده و بر طرف شد . آن روز پنجشنبه بود و آن حضرت مردم را به سوى على دعوت كرد و بازوى او را گرفت و بلند كرد به حدى كه مردم زير بغل پيغمبر را ديدند « 4 » ، آنگاه آيهء\r\n\r\n\r\n","description":"","footnote":"\r\n( 1 ) . مائدة 5 / 3 .\r\n( 2 ) . بزرگ است خداوندى كه دين را به كمال رسانيد و نعمت خود را بر ما تمام كرد و مرا به رسالت و پس از من على بن ابى طالب را به ولايت برگزيد . ( و )\r\n( 3 ) . الدرّ المنثور : 2 / 259 .\r\n( 4 ) . در فرايد السمطين به نقل از خوارزمى چنين مذكور است : سپس آن دو پراكنده نشدند تا اين آيه نازل شد ، و در لفظ ديگر از او چنين آمده است : سپس آن جماعت پراكنده نشدند تا اين آيه نازل شد ، مثل لفظ ابو نعيم .\r\n","page_name":" 410 ","page_number":410},
  {"content":"\r\n\r\n . . الْيَوْمَ أَكْمَلْتُ لَكُمْ دِينَكُمْ . . .  « 1 » نازل شد . . . تا پايان حديث طبق الفاظى كه به طريق ابو نعيم اصفهانى مذكور افتاد . « 2 »\r\nهمو به اسناد از حافظ احمد بن حسين بيهقى ، از حافظ ابو عبد اللّه حاكم ، از ابويعلى زبير بن عبد اللّه ثورى ، از ابو جعفر احمد بن عبد اللّه بزّاز ، از على بن سعيد رملى ، از ضمره ، از ابن شوذب ، از مطر ورّاق اين روايت را تا آخر آنچه كه به لحاظ متن و سند از خطيب بغدادى نقل شد ، آورده است . « 3 »\r\n10 - ابو الفتح نطنزى در كتاب خود الخصايص العلويّة از ابو سعيد خدرى به لفظى كه قبلا از نظر گذشت « 4 » ، و نيز از ابو سعيد خدرى و جابر انصارى روايت كرده كه گفتند : چون آيهء  . . الْيَوْمَ أَكْمَلْتُ لَكُمْ دِينَكُمْ . . .  « 5 » نازل شد ، پيغمبر فرمود : اللّه اكبر على اكمال الدين و اتمام النعمة و رضى الرب برسالتى و ولاية على بن ابى طالب بعدى .\r\nنطنزى در كتاب خصايص مزبور به اسنادش از امام محمّد باقر عليه السّلام و امام جعفر صادق عليه السّلام آورده است كه فرمودند : آيهء تبليغ در روز غدير نازل شد و در همان روز نيز آيهء  . . الْيَوْمَ أَكْمَلْتُ لَكُمْ دِينَكُمْ . . .  « 6 » نازل گرديد . وى از قول حضرت صادق عليه السّلام گويد : معنى اين آيه اين است : امروز دين شما را به كمال رسانيدم به سبب به‌پا داشتن نگهبان آن و نعمت خود را بر شما تمام كردم ، يعنى به سبب ولايت ما ، و دين اسلام را براى شما پسنديدم و بدان رضا دادم ، يعنى تسليم شدن نفوس نسبت به امر ما .\r\nوى نيز در خصايص خود به اسنادش از ابو هريره حديث روزه داشتن روز غدير را به لفظى كه به طريق خطيب بغدادى گذشت ، روايت كرده و در آن نزول آيهء مزبور دربارهء على در روز غدير مذكور است .\r\n11 - ابو حامد ، سعد الدين صالحانى . شهاب الدين احمد در توضيح الدلايل على ترجيح الفضايل گويد : به اسناد مذكور از مجاهد ، رضى اللّه عنه ، روايت شده كه گفت : آيهء\r\n\r\n\r\n","description":"","footnote":"\r\n( 1 ) . مائدة 5 / 3 .\r\n( 2 ) . المناقب ، خوارزمى 80 .\r\n( 3 ) . همان 94 .\r\n( 4 ) . ر ك : الغدير ( متن عربى / چ 5 ) : 1 / 43 .\r\n( 5 و 6 ) . مائدة 5 / 3 .\r\n","page_name":" 411 ","page_number":411},
  {"content":"\r\n\r\n . . الْيَوْمَ أَكْمَلْتُ لَكُمْ دِينَكُمْ . . .  « 1 » در غدير خم نازل شد و پس از نزول آن رسول خدا ، سلام و صلوات و بركات خدا بر او و آل او باد ، فرمود : اللّه اكبر على اكمال الدين و اتمام النعمة و رضى الربّ برسالتى و الولاية لعلىّ . صالحانى آن را روايت كرده است . « 2 »\r\n12 - ابو المظفّر ، سبط ابن جوزى حنفى بغدادى ( م 654 ) روايتى را كه خطيب بغدادى با دقت در سند از طريق حافظ دارقطنى آورده ، نقل كرده است . « 3 »\r\n13 - شيخ الاسلام حموينى حنفى ( م 722 ) گويد : شيخ تاج الدين ابو طالب على بن حبّ بن عثمان بن عبد اللّه خازن ، از امام برهان الدين ناصر بن ابى المكارم مطرّزى بر سبيل اجازه ، از امام اخطب خوارزم ابو المؤيّد ، موفق بن احمد مكّى خوارزمى روايت كرده كه گفت : خبر داد مرا سرآمد حافظان ، ابو منصور ديلمى در ضمن مكتوبى كه از همدان براى من فرستاد . . . تا آخر روايتى كه به جهت متن و سند از خوارزمى ذكر شده است . « 4 »\r\nاز سيد الحفّاظ ، ابو منصور شهردار بن شيرويه بن شهردار ديلمى روايت شده كه گفت :\r\nخبر داد مرا حافظ حسن بن احمد بن حسن حدّاد معرّى ، از احمد بن عبد اللّه بن احمد ، از محمّد بن احمد ، از محمّد بن عثمان بن ابى شيبه ، از يحيى حمّانى ، از قيس بن ربيع ، از ابو هارون عبدى ، از ابو سعيد خدرى كه رسول خدا مردم را به سوى على دعوت كرد . . . تا آخر حديث به لفظى كه به طريق ابو نعيم قبلا ذكر شد « 5 » ، سپس گويد : اين حديثى است داراى طرق بسيار كه منتهى مىشود به ابو سعيد ، سعد بن مالك خدرى انصارى .\r\n14 - عماد الدين ، ابن كثير قرشى دمشقى شافعى ( م 774 ) در تفسيرش از طريق ابن مردويه ، از ابو سعيد خدرى و ابو هريره روايت كرده كه گفتند : همانا اين آيه در روز\r\n\r\n\r\n","description":"","footnote":"\r\n( 1 ) . مائدة 5 / 3 .\r\n( 2 ) . شهاب الدين در كتاب توضيح الدلائل خود چنين گويد : پيشواى دانشمند اديب داناى آراسته به بزرگوارىهاى اخلاقى ، عالم ربانى و عارف سبحانى سعد الدين ابو حامد ، محمد بن حسين بن يحيى .\r\nصالحانى كه در ميان پيشوايان بزرگ و بنام ، ملقّب به محيى السنّه و ناصر الحديث و مجدّد الاسلام است ، در عبارات برجسته و اشارات دلربا از كتاب خود كه خداى سعى او را بپذيرد و جايگاه او را به فضلش گرامى بدارد ، گفت : . . .\r\n( 3 ) . تذكرة الخواص 18 .\r\n( 4 ) . فرايد السمطين ، باب دوازدهم .\r\n( 5 ) . ر ك : الغدير ( متن عربى / چ 5 ) : 1 / 231 - 232 .\r\n","page_name":" 412 ","page_number":412},
  {"content":"\r\n\r\nغدير خم دربارهء على نازل شده است . « 1 »\r\nهمو در تاريخش حديث مذكور از ابو هريره را به طريق خطيب بغدادى روايت كرده و در اين مورد سخنانى گفته است كه بيان آن در موضوع روزهء روز غدير خواهد آمد . « 2 »\r\n15 - جلال الدين سيوطى شافعى ( م 911 ) از طريق ابن مردويه و خطيب و ابن عساكر اين حديث را به لفظى كه در روايت ابن مردويه گذشت ، روايت كرده است . « 3 »\r\nهمو ضمن آياتى كه در سفر نازل شده گويد : آيهء  . . الْيَوْمَ أَكْمَلْتُ لَكُمْ دِينَكُمْ . . .  « 4 » از جملهء آنهاست . در حديث صحيح از عمر روايت شده كه آيهء مزبور در شام عرفهء روز جمعهء سال حجة الوداع نازل گشته و براى آن طرق بسيارى است ، ليكن ابن مردويه با بررسى در طريق از ابو سعيد خدرى روايت كرده كه آيهء مزبور روز غدير خم نازل گشت ، و مانند آن را نيز از ابو هريره روايت كرده كه در آن مذكور است : آن روز هجدهم ذيحجّه هنگام بازگشت پيغمبر از حجة الوداع بوده و هردو آنها ناصحيح است .\r\nما مىگوييم : اگر مراد او از عدم صحّت ايراد و نكوهش در اسناد است ، اين درست نيست ، زيرا روايت ابو هريره در نزد استادان فنّ حديث ، صحيح الاسناد شناخته شده و ثقه و مورد اعتماد بودن رجال آن مورد تأييد بوده است و ما به طور تفصيل اين موضوع را در باب روزهء روز غدير بيان خواهيم كرد . حديث ابو سعيد هم طرق بسيارى دارد ، چنان كه در كلام حموينى به نقل از كتاب او فرايد السمطين گذشت . علاوه بر اين ، اين روايت اختصاص به ابو سعيد و ابو هريره ندارد و ضمن مطالب گذشته به خوبى دانستيد كه عين آن را جابر بن عبد اللّه و مفسّر تابعى مجاهد مكى و امام باقر و امام صادق عليه السّلام روايت كرده‌اند و علماى حديث به اين راويان تكيه و اعتماد كرده و روايت نامبردگان را پذيرفته‌اند ، چنان كه روايت آن از علما و حافظان حديث مختصّ به ابن مردويه نبوده است و از خود سيوطى در تفسيرش الدّر المنثور روايت خطيب و ابن عساكر را شنيديد و دانستيد كه در نقل اين حديث گروه ديگرى نيز هستند كه با بررسى در سند آن را روايت\r\n\r\n\r\n","description":"","footnote":"\r\n( 1 ) . تفسير القرآن العظيم : 2 / 14 .\r\n( 2 ) . البداية و النهاية : 5 / 210 .\r\n( 3 ) . الدرّ المنثور : 2 / 259 .\r\n( 4 ) . مائدة 5 / 3 .\r\n","page_name":" 413 ","page_number":413},
  {"content":"\r\n\r\nكرده‌اند ، مانند : حاكم نيشابورى ، حافظ بيهقى ، و حافظ ابن ابى شيبه ، حافظ دارقطنى ، حافظ ديلمى ، حافظ حداد و جز آنها ، بدون اينكه در آن طعن و انتقادى از طرف يكى از آنان مشهود گردد .\r\nاگر مراد او از عدم صحّت به لحاظ معارض بودن آن با رواياتى است كه حاكى از نزول آيهء مزبور در روز عرفه است ، در اين صورت ، نامبرده در حكم قطعى به بطلان يكى از دو جانب ، گزافه‌گويى كرده است ، چه بر فرض اينكه يك جانب در نظر او رجحان داشته باشد ، موجب آن نخواهد بود كه دربارهء ديگر حكم قطعى به بطلان بدهد ، چنان كه در مورد تعارض دو حديث مقرّر است ، خصوصا در صورتى كه جمع ميان تكرار نزول يك آيه ممكن باشد ، چنان كه همين احتمال را ابن جوزى در كتاب خود داده است ، مانند شمارى از آيات كريمه كه مكرر نازل شده‌اند ، و از آن جمله است : آيهء بسمله كه يك بار در مكّه و بار ديگر در مدينه نازل شده « 1 » ، و آياتى ديگر كه ذكر آنها خواهد آمد .\r\nبه علاوه ، داستان نزول آيهء مزبور در روز غدير با توجه به روايت از رازى و ابو السعود و ديگران تأييد مىشود داير بر اينكه پيغمبر صلّى اللّه عليه و آله بعد از نزول اين آيه بيش از هشتاد و يك يا هشتاد و دو روز زيست نفرمود . « 2 »\r\nسيوطى در اين تحكم و زورگويى از ابن كثير پيروى كرده است ، چه نامبرده در تفسيرش بعد از ذكر حديث مزبور به دو طريق گويد : هيچ‌يك از اين دو حديث درست نمىآيد « 3 » ، بنابراين ، او ستمكارتر است .\r\n16 - ميرزا محمّد بدخشى ، حديث ابن مردويه را به شرحى كه قبلا از نظر گذشت « 4 » ، در مفتاح النجاة ذكر كرده است .\r\nپس از تمام اين دلايل و آثار ، آنچه در خور نهايت شگفتى است ، سخن آلوسى است كه گويد : شيعه از ابو سعيد خدرى آورده‌اند كه گفت : اين آيه پس از فرمايش پيغمبر دربارهء على ، كرّم اللّه وجهه ، كه در غدير خم فرمود : من كنت مولاه ، فعلىّ مولاه ، نازل شد\r\n\r\n\r\n","description":"","footnote":"\r\n( 1 ) . تذكرة الخواص 18 .\r\n( 2 ) . ر ك : الغدير ( متن عربى / چ 5 ) : 1 / 230 .\r\n( 3 ) . تفسير القرآن العظيم : 2 / 14 .\r\n( 4 ) . ر ك : الغدير ( متن عربى / چ 5 ) : 1 / 231 .\r\n","page_name":" 414 ","page_number":414},
  {"content":"\r\n\r\nو پس از نزول آيه آن جناب فرمود : اللّه اكبر على اكمال الدين و اتمام النعمة و رضى الرب برسالتى و ولاية على كرّم اللّه تعالى وجهه بعدى . پوشيده نيست كه اين از افتراهاى آنان است ، و ركاكت و سستى خبر در آغاز روايت ، گواه بر اين مطلب است . « 1 »\r\nما نمىتوانيم احتمال اين را بدهيم كه آلوسى بر طرق اين حديث و راويان آن آگاهى نداشته و به علّت جهل و عدم وقوف اين روايت را فقط به شيعه نسبت داده است ، بلكه انگيزه‌هاى عصبى و كينه‌توزى او را وادار كرده كه اين حقيقت آشكار را در پرده‌هاى اشتباهكارى و هوچيگرى بپوشاند ؛ ديگر با خود نينديشيده كه ممكن است كسى پيدا شود و پس از وقوف بر كتب اهل سنّت و روايات آنها با او درآويزد و به حساب فتنه‌انگيزى او برسد .\r\nآيا كسى نيست از اين مرد بپرسد تو با شناختى كه از پيشوايان حديث و علماى تفسير و حاملان تاريخ از غير گروه شيعه دارى و نيك مىدانى كه آنان حديث مزبور را روايت كرده‌اند ، چگونه روايت مزبور را به شيعه نسبت داده‌اى ؟ و با اينكه سلسلهء اسناد اين روايت به ابو هريره و جابر بن عبد اللّه انصارى و مجاهد امام باقر و امام صادق عليهما السّلام نيز منتهى گشته ، چگونه اسناد حديث مزبور را تنها مختص ابو سعيد خدرى دانسته‌اى ؟\r\nسپس از او سؤال شود ركاكت و ضعفى را كه در حديث مزبور پنداشته و آن را گواه بر اين گرفته كه حديث مزبور از ساخته‌هاى شيعه است ، آيا در لفظ حديث وجود دارد ؟ و حال آنكه اين حديث نيز همزاد ساير احاديثى است كه روايت شده و هيچگونه پيچيدگى و ابهامى در آن نيست ، يا اين ركاكت خيالى از ضعفى است كه در اسلوب آن به چشم مىخورد ؟ يا متضمّن تكلّفى در بيان مقصود است ؟ يا تنافرى در تركيب آن وجود دارد ، در حالى كه بر مجراى موازين عربيّت صرف جارى است ؟ و يا اين ركاكت در معناى آن است ؟ در صورتى كه در آن روايت اثرى از اين نوع ركاكت نيست جز آنكه آنچه در فضيلت امير المؤمنين عليه السّلام روايت شود و هرمنقبت و فضيلتى كه به آن جناب نسبت داده شود ، در نظر آلوسى و به عقيدهء او ركيك و ضعيف و ناپسند است و اين همان كينه و\r\n\r\n\r\n","description":"","footnote":"\r\n( 1 ) . روح المعانى : 2 / 249 .\r\n","page_name":" 415 ","page_number":415},
  {"content":"\r\n\r\nعصبيّت باطلى است كه دارندهء آن را به وادى هلاكت مىافكند . كاش مىدانستم كه شيعه اگر روايت صحيحى را نقل كردند و روايات اهل سنت هم آن را تأييد نمود ، چه گناهى مرتكب شده‌اند كه يك ناصبى معاند ، عنان گسيخته در وادى عداوت بتازد و با عناد و لجاجت بگويد : اين روايت را شيعه نقل كرده است . البته ، بر كسى پوشيده نيست كه اين مطالب افتراآميز ساخته و پرداختهء آنهاست .\r\nگفتنى است كه ما نيز مىتوانيم هم‌اكنون احاديث ركيك و بىمايهء او را كه كتاب ضخيمش آكنده از آنهاست ، در معرض نمايش بگذاريم تا ارباب انصاف و نقّادان سخن ، مطالب ضعيف و ركيك را از غير آن تميز دهند ، ولى با چشم‌پوشى از آن مىگذريم و با بزرگوارى دم فرو مىبنديم .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nعذاب واقع\r\nاز جملهء آياتى كه بعد از نصّ غدير نازل شده ، قول خداى تعالى است در سورهء معارج :     سَأَلَ سائِلٌ بِعَذابٍ واقِعٍ ، لِلْكافِرينَ لَيْسَ لَهُ دافِعٌ ، مِنَ اللَّهِ ذِي الْمَعارِجِ     « 1 » كه علاوه بر اعتقاد شيعه به آن ، جمعى از علماى بزرگ و سرشناس اهل سنت آن را در كتب تفسير و حديث ثبت و ضبط كرده‌اند و اينك به ذكر نصّ رواياتى در اين‌باره مىپردازيم :\r\n1 - حافظ ابو عبيد هروى ( م 223 يا 224 ) در تفسير غريب القرآن خود روايت كرده گويد : پس از آنكه رسول خدا در غدير خم آنچه را كه مأمور بدان بود ، تبليغ فرمود و اين امر در بلاد شايع و منتشر شد ، جابر « 2 » بن نضر بن حارث بن كلدهء عبدرى آمد و خطاب به پيغمبر گفت : اى محمّد ، به ما از طرف خداوند امر كردى كه گواهى به يگانگى خداوند و رسالت تو بدهيم و در انجام نماز و روزه و حج و زكات امر ترا امتثال كنيم . همه را از تو\r\n\r\n\r\n","description":"","footnote":"\r\n( 1 ) . معارج 70 / 1 - 3 : پرسنده‌اى از عذابى پرسيد كه بر كافران فرود آيد و كس آن را دفع نتواند كرد ، از سوى خدا كه صاحب آسمانهاست .\r\n( 2 ) . در روايت ثعلبى كه خواهد آمد و علما متفقا آن را نقل كرده‌اند ، نام اين شخص حارث بن نعمان فهرى ذكر شده و بعيد نيست كه جابر بن نضر مذكور در اين روايت درست باشد ، زيرا امير المؤمنين عليه السّلام به امر رسول خدا صلّى اللّه عليه و آله پدرش نضر را كه روز بدر كبرى اسير شده بود ، دست بسته به قتل رسانيد و مردم در آن روز تازه مسلمان بودند و هنوز از كفر و شرك فاصلهء زيادى نگرفته بودند و بر همين مبنا افزون بر عصبيت‌هاى دوره جاهليت ، آتش كينه و خشم در دل آنان شعله‌ور بود .\r\n","page_name":" 417 ","page_number":417},
  {"content":"\r\n\r\nپذيرفتيم و قبول كرديم ، امّا تو به اينها اكتفا ننمودى تا اينكه بازوى پسر عمّت را گرفتى و بلند كردى و او را بر ما برترى دادى و گفتى : من كنت مولاه ، فعلىّ مولاه ، آيا اين امر از طرف تست يا از جانب خداوند ؟ رسول خدا فرمود : قسم به خداوندى كه معبودى جز او نيست ، اين امر از جانب خداوند است . نامبرده پس از شنيدن اين سخن به طرف شتر خود روان شد ، در حالى كه مىگفت : بار خدايا اگر آنچه محمّد مىگويد ، راست و حق است ، بر ما سنگى از آسمان ببار يا عذابى دردناك به ما برسان . هنوز به شتر خود نرسيده بود كه سنگى از فراز بر سر او آمد و از پشت او خارج شد و او را كشت و خداى تعالى اين آيه را نازل فرمود :   سَأَلَ سائِلٌ بِعَذابٍ واقِعٍ .   « 1 »\r\n2 - ابو بكر نقّاش موصلى بغدادى ( م 351 ) در تفسير شفاء الصدور خود حديث ابو عبيد مذكور را روايت كرده با اين تفاوت كه نام شخص مزبور را به جاى جابر بن نضر ، حارث بن نعمان فهرى ذكر نموده است ، چنان كه در روايت ثعلبى خواهد آمد و گمان دارم كه اين تصحيح از طرف او باشد .\r\n3 - ابو اسحاق ثعلبى نيشابورى ( م 427 يا 437 ) در تفسير خود الكشف و البيان گويد : از سفيان بن عيينه سؤال شد كه آيهء شريفهء   سَأَلَ سائِلٌ بِعَذابٍ واقِعٍ   « 2 » دربارهء چه كسى نازل شده است ؟ نامبرده به سؤال كننده « 3 » گفت : مسأله‌اى را از من پرسيدى كه تاكنون كسى آن را از من نپرسيده است . پدرم از جعفر بن محمد ، از پدرانش ، صلوات اللّه عليهم ، روايت كرد كه چون رسول خدا به غدير خم رسيد ، پس از گرد آمدن مردم دست على را گرفت و فرمود : من كنت مولاه ، فعلىّ مولاه . اين خبر در بلاد شايع و منتشر گشت و به گوش حارث بن نعمان فهرى رسيد . نامبرده سوار بر شتر به سوى رسول خدا حركت كرد تا به ابطح « 4 » رسيد و در آنجا از ناقهء خود فرود آمد و آن را خوابانيد و به رسول خدا گفت :\r\n\r\n\r\n","description":"","footnote":"\r\n( 1 و 2 ) . معارج 70 / 1 .\r\n( 3 ) . روايت فرات بن ابراهيم كوفى در تفسيرش و روايت كراجكى در كنز الفوايد حكايت از آن دارد كه سؤال كننده حسين بن محمد خارقى بوده است .\r\n( 4 ) . سخن پيرامون كلمهء ابطح به طور مفصل و مبسوط بعدا به خواست خدا خواهد آمد .\r\n","page_name":" 418 ","page_number":418},
  {"content":"\r\n\r\nاى محمّد ، از طرف خداوند ما را امر كردى كه به يكتايى خدا و رسالت تو شهادت دهيم ، قبول كرديم ؛ ما را به پنج نماز امر كردى ، پذيرفتيم ؛ ما را به دادن زكات امر كردى ، اطاعت كرديم ؛ به ما امر كردى كه يك ماه روزه بداريم ، قبول كرديم ؛ ما را به حج امر كردى ، پذيرا شديم ، آنگاه به اين امور اكتفا نكردى تا اينكه بازوى پسر عمّت را گرفتى و بلند كردى و او را بر ما برترى دادى و گفتى : من كنت مولاه ، فعلىّ مولاه ، آيا اين امر از جانب تست يا از طرف خداوند است ؟ رسول خدا فرمود : قسم به آن خداوندى كه معبودى جز او نيست ، اين امر از طرف خداوند است . حارث بن نعمان پس از شنيدن سخن پيغمبر به طرف مركب خود روان شد ، در حالى كه مىگفت : بارخدايا اگر آنچه محمّد مىگويد ، راست و حق است ، بر ما سنگى از آسمان ببار يا عذابى دردناك بر ما نازل كن . هنوز به مركب خود نرسيده بود كه سنگى از فراز بر سر او آمد كه از پشت او خارج شد و او را كشت و خداوند اين آيه را نازل فرمود :   سَأَلَ سائِلٌ بِعَذابٍ واقِعٍ .   « 1 »\r\n4 - حاكم ابو القاسم حسكانى در كتاب دعاة الهداة الى أداء حق الموالاة روايت كرده گويد : بر ابو بكر محمّد بن محمّد صيدلانى حديث قرائت كردم و بدان اقرار نمود و گفتم :\r\nحديث كرد شما را ابو محمّد عبد اللّه بن احمد بن جعفر شيبانى ، از عبد الرحمن بن حسين اسدى ، از ابراهيم بن حسين كسائى ، معروف به ابن ديزيل ، از فضل بن دكين ، از سفيان بن سعيد ثورى ، از منصور « 2 » ، از ربعى ، از حذيفة بن يمان كه گفت : رسول خدا دربارهء على فرمود : من كنت مولاه ، فهذا علىّ مولاه . نعمان بن منذر ( حارث ) فهرى گفت : اين چيزى است كه از خود ميگويى يا پروردگارت به آن امر كرده است ؟ رسول خدا فرمود : از پيش خود نمىگويم ، بلكه پروردگارم امر فرموده است . نامبرده گفت : بار پروردگارا بر ما\r\n\r\n\r\n","description":"","footnote":"\r\n( 1 ) . معارج 70 / 1 .\r\n( 2 ) . منصور بن معتمر بن ربيعهء كوفى ( م 132 ) از ربعى بن حراش روايت مىكند . مورد وثوق بودنش اجماعى است و ذهبى در تذكرة الحفاظ : 1 / 127 از او ياد كرده و او را با كلمات امام ، حافظ و حجت ستوده است و ربعى بن حراش ، ابو مريم كوفى ( م 100 يا 101 يا 104 ) از رجال صحيح مسلم و صحيح بخارى است و ذهبى در تذكرة الحفّاظ : 1 / 60 گويد : ثقه و مورد اعتماد بودن او و پيشوايىاش و استدلال به روايت او مورد اتفاق است .\r\n","page_name":" 419 ","page_number":419},
  {"content":"\r\n\r\nسنگى از آسمان فرو فرست . هنوز به مركب خود نرسيده بود كه سنگى به سوى او آمد و او را به خاك و خون كشيد و خداوند اين آيه را نازل فرمود :   سَأَلَ سائِلٌ بِعَذابٍ واقِعٍ   « 1 » . « 2 »\r\nهمو گويد : حديث كرد ما را ابو عبد اللّه شيرازى ، از ابو بكر جرجانى ، از ابو احمد بصرى ، از محمّد بن سهل ، از زيد بن اسماعيل وابستهء انصار ، از محمّد بن ايوب واسطى ، از سفيان بن عيينه ، از جعفر بن محمّد صادق ، از پدرانش عليهم السّلام كه چون رسول خدا على را در روز غدير خم منصوب فرمود و گفت : من كنت مولاه ، فعلىّ مولاه ، اين خبر در بلاد منتشر شد و نعمان بن حارث فهرى نزد پيغمبر آمد و گفت : از طرف خدا به ما امر كردى كه به يكتايى خدا و رسالت تو شهادت دهيم و در انجام جهاد و حجّ و روزه و نماز و زكات بكوشيم و ما قبول كرديم ، سپس به اين امور اكتفا ننمودى تا اينكه اين پسر را منصوب داشتى و گفتى : من كنت مولاه ، فعلىّ مولاه ، آيا اين امر از طرف شخص تست يا از جانب خداست ؟ رسول خدا فرمود : قسم به آن خداوندى كه جز او معبودى نيست ، اين امر از جانب خداست . در اين هنگام نعمان بن حارث از نزد پيغمبر برگشت و در آن حال مىگفت : بارخدايا اگر اين مطلب حق است ، بر ما سنگى از آسمان ببار و خداوند سنگى بر سر او فرو افكند و او را كشت و اين آيه نازل شد :   سَأَلَ سائِلٌ بِعَذابٍ واقِعٍ .   « 3 »\r\n5 - ابو بكر ، يحيى قرطبى ( م 567 ) در تفسير خود در سورهء معارج گويد : پس از آنكه پيغمبر فرمود : من كنت مولاه ، فعلىّ مولاه ، نضر بن حارث « 4 » به رسول خدا گفت : به ما از طرف خداوند امر به شهادتين فرمودى و ما از تو پذيرفتيم و ما را به نماز و زكات امر كردى ، آنگاه به اين امور اكتفا نكردى تا اينكه پسر عمّ خود را بر ما برترى دادى . آيا خدا\r\n\r\n\r\n","description":"","footnote":"\r\n( 1 ) . معارج 70 / 1 .\r\n( 2 ) . اسناد اين حديث صحيح و رجال آن همگى ثقه هستند .\r\n( 3 ) . معارج 70 / 1 .\r\n( 4 ) . او نضر بن حارث بن كلدة بن عبد مناف بن كلدار است . در اين حديث تصحيف و اشتباه مشهود است ، زيرا نضر در روز بدر كبرى اسير شد و او نسبت به رسول خدا عداوت شديدى داشت و آن حضرت به كشتن او امر فرمود و امير المؤمنين عليه السّلام او را دست بسته كشت . ر ك : السيرة النبوية ، ابن هشام : 2 / 286 ؛ تاريخ طبرى : 2 / 286 ؛ تاريخ اليعقوبى : 2 / 34 .\r\n","page_name":" 420 ","page_number":420},
  {"content":"\r\n\r\nترا بدان امر فرمود يا از پيش خود اين كار را كردى ؟ فرمود : قسم به خداوندى كه جز او معبودى نيست ، اين از جانب خداست . نامبرده برگشت ، در حالى كه مىگفت : خداوندا اگر اين سخن حق است و از جانب تست ، بر ما سنگى از آسمان ببار . ناگهان سنگى بر او افتاد و او را كشت .\r\n6 - شمس الدين ابو المظفّر ، سبط ابن جوزى حنفى ( م 654 ) اين روايت را ذكر كرده گويد : اين حديث را ابو اسحاق ثعلبى در تفسير خود به اسنادش از پيغمبر روايت كرده كه چون پيغمبر موضوع ولايت على را اعلام فرمود ، اين خبر در بلاد شايع و منتشر شد و به حارث بن نعمان فهرى رسيد . نامبرده بر شترى سوار شد و آمد تا به مسجد « 1 » رسيد . شتر را كنار در مسجد خواباند و بست ، سپس خود داخل مسجد شد و در برابر رسول خدا زانو به زمين زد و گفت : اى محمّد ، همانا تو ما را امر كردى كه به يكتايى خدا و رسالت تو شهادت بدهيم ، پذيرفتيم . همچنين ما را امر كردى كه در شبانه‌روز پنج‌بار نماز گزاريم و رمضان را روزه بداريم و خانهء خدا را زيارت كنيم و مال خود را با دادن زكات پاك نماييم ، همه را از تو قبول كرديم ، آنگاه به اين كارها اكتفا نكردى تا اينكه بازوى پسر عمّت را گرفتى و بلند كردى و او را بر مردم برترى دادى و گفتى : من كنت مولاه ، فعلىّ مولاه . آيا اين امر از طرف تست يا از جانب خداست ؟ رسول خدا ، در حالى كه چشمانش سرخ شده بود ، سه بار فرمود : قسم به خدايى كه جز او معبودى نيست ، اين از جانب خداست و من از پيش خود چيزى نمىگويم . در اين هنگام حارث برخاست ، در حالى كه مىگفت :\r\nخداوندا اگر آنچه محمّد مىگويد ، حق است ، سنگى از آسمان بر ما بفرست يا ما را به عذابى دردناك گرفتار كن . راوى گويد : به خدا قسم هنوز نامبرده به شتر خود نرسيده بود كه خدا سنگى از آسمان فرستاد و بر سر او اصابت كرد و از پشت او بيرون شد و هلاك گرديد و خدا اين آيه را نازل فرمود :   سَأَلَ سائِلٌ بِعَذابٍ واقِعٍ   « 2 » . « 3 »\r\n7 - شيخ ابراهيم بن عبد اللّه يمنى وصّابى شافعى در كتاب خود الاكتفاء فى\r\n\r\n\r\n","description":"","footnote":"\r\n( 1 ) . به قرينهء ساير احاديث شايد منظور مسجد پيغمبر صلّى اللّه عليه و آله در غدير خم است .\r\n( 2 ) . معارج 70 / 1 .\r\n( 3 ) . تذكرة الخواص 19 .\r\n","page_name":" 421 ","page_number":421},
  {"content":"\r\n\r\nفضل الاربعة الخلفاء حديث ثعلبى را كه قبلا ذكر شد « 1 » ، روايت كرده است .\r\n8 - شيخ الاسلام حموينى ( م 722 ) روايت كرده گويد : خبر داد مرا شيخ عماد الدين حافظ بدران در شهر نابلس كه به من اجازهء روايت داد ، از قاضى جمال الدين عبد القاسم بن عبد الصمد انصارى بر سبيل اجازه ، از عبد الجبّار بن محمّد حوارى بيهقى بر سبيل اجازه ، از امام ابو الحسن على بن احمد واحدى بر سبيل اجازه كه گفت : بر استاد بزرگوارمان ابو اسحاق ثعلبى در تفسير اين آيه قرائت كردم كه از سفيان بن عيينه سؤال شد كه آيهء كريمهء   سَأَلَ سائِلٌ بِعَذابٍ واقِعٍ   دربارهء چه كسى نازل شده است ؟ گفت . . . تا آخر حديث به شرحى كه به لفظ ثعلبى ذكر شد « 2 » . « 3 »\r\n9 - شيخ محمّد زرندى حنفى اين داستان را در دو كتاب خود معارج الوصول و درر السمطين ذكر كرده است .\r\n10 - شهاب الدين احمد دولت آبادى ( م 849 ) روايت كرده كه رسول خدا روزى فرمود : من كنت مولاه ، فعلىّ مولاه . اللهم وال من والاه و عاد من عاداه و انصر من نصره و اخذل من خذله . يكى از كفار خوارج « 4 » اين حديث را شنيد و نزد پيغمبر آمد و گفت : يا محمّد ، آيا اين از جانب تست يا از طرف خداست ؟ فرمود : اين از جانب خداست . مرد كافر از مسجد بيرون شد و در آستانهء در ايستاد و گفت : اگر آنچه محمّد مىگويد ، حق باشد ، خدايا سنگى از آسمان بر سر من فرود آر . راوى گويد : سنگى فروافتاد و سر او را شكست و آيهء   سَأَلَ سائِلٌ بِعَذابٍ واقِعٍ   نازل شد . « 5 »\r\n11 - نور الدين بن صباغ مالكى مكّى ( م 855 ) اين حديث را روايت كرده است . « 6 »\r\n12 - سيد نور الدين حسنى سمهودى شافعى ( م 911 ) اين حديث را در جواهر العقدين ذكر كرده است .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 240 .\r\n( 2 ) . همان مأخذ .\r\n( 3 ) . فرايد السمطين ، باب سيزدهم .\r\n( 4 ) . مراد از خوارج معنى عمومى آن است كه شامل هركسى مىشود كه با حجت زمان خود نبرد كند يا در برابر او جبهه گيرد ، خواه آن حجت پيغمبر باشد يا وصى و جانشين او .\r\n( 5 ) . هداية السعداء ، جلوهء دوم از هدايت هشتم .\r\n( 6 ) . الفصول المهمّة 26 .\r\n","page_name":" 422 ","page_number":422},
  {"content":"\r\n\r\n13 - ابو السعود عمادى « 1 » ( م 982 ) در تفسيرش چنين نگاشته است : گويند درخواست‌كنندهء عذاب ، حارث بن نعمان فهرى نام داشته و جريان امر از اين قرار بوده است كه چون رسول خدا دربارهء على ، رضى اللّه عنه ، فرمود : من كنت مولاه ، فعلىّ مولاه ، و اين سخن به گوش او رسيد ، گفت : خداوندا اگر آنچه محمّد مىگويد ، حق است ، بر ما سنگى از آسمان ببار . بىدرنگ خدا سنگى بر او افكند كه به مغز سر او اصابت كرد و از عضو زيرين او بيرون شد و در دم جان سپرد . « 2 »\r\n14 - شمس الدين شربينى قاهرى شافعى ( م 977 ) در تفسيرش گويد : در اين كسى كه از خدا طلب عذاب كرد ، اختلاف است . ابن عباس گفته كه او نضر بن حارث بوده و نيز گفته‌اند كه او حارث بن نعمان بوده است ، و جريان امر چنين بوده كه چون پيغمبر فرمود :\r\nمن كنت مولاه ، فعلىّ مولاه ، خبرش به گوش او رسيد و بر شتر خود سوار شد تا به ابطح درآمد و شتر خود را خوابانيد ، سپس گفت : اى محمّد ، از جانب خدا به ما امر كردى كه به يكتايى خدا و رسالت تو شهادت دهيم ، قبول كرديم ؛ امر كردى كه پنج نوبت نماز بخوانيم و اموال خود را تزكيه نمائيم ، پذيرفتيم ؛ امر كردى كه همه ساله ماه رمضان را روزه بداريم ، قبول كرديم ؛ ما را به حج امر كردى ، پذيرا شديم ، آنگاه به اين امور اكتفا نكردى تا اينكه پسر عمّ خود را بر ما برترى دادى . آيا اين امر از ناحيهء تست يا از جانب خدا ؟ پيغمبر فرمود : قسم به خدايى كه جز او معبودى نيست ، اين امر جز از جانب خدا نيست . حارث برگشت ، در حالى كه مىگفت : خداوندا اگر آنچه محمّد مىگويد ، حق است ، بر ما از آسمان سنگى ببار يا عذابى دردناك بر ما فرو فرست . قسم به خداوند هنوز به شتر خود نرسيده بود كه خدا سنگى بر او افكند كه به مغز سر او اصابت كرد و از پشت او بيرون شد و او را كشت ، سپس اين آيه نازل شد :   سَأَلَ سائِلٌ بِعَذابٍ واقِعٍ   « 3 » . « 4 »\r\n\r\n\r\n","description":"","footnote":"\r\n( 1 ) . مولا محمد بن محمد بن مصطفى حنفى در سال 898 در قريه‌اى نزديك قسطنطنيه متولد شد . وى پس از آنكه علم آموخت ، متصدى امر قضاوت و فتوا شد و در دوران تصدى فتوا به سال 982 در قسطنطنيه وفات يافت . براى اطلاع از شرح حال او رجوع شود به : شذرات الذهب : 8 / 398 - 400 .\r\n( 2 ) . ارشاد العقل السليم الى مزايا القرآن الكريم : 8 / 292 .\r\n( 3 ) . معارج 70 / 1 .\r\n( 4 ) . السراج المنير : 4 / 364 .\r\n","page_name":" 423 ","page_number":423},
  {"content":"\r\n\r\n15 - سيد جمال الدين شيرازى ( م 1000 ) در كتاب خود الاربعين فى مناقب امير المؤمنين گويد : حديث سيزدهم از جعفر بن محمّد ، از پدران بزرگوارش روايت شده كه چون رسول خدا به غدير خم رسيد ، مردم را طلبيد و پس از آنكه جمع شدند ، دست على را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه ، و انصر من نصره و اخذل من خذله ، و أدر الحق معه حيث كان . « 1 »\r\nدر روايت ديگر آمده است : اللهم اعنه و اعن به ، و ارحمه و ارحم به ، و انصره و انصر به . « 2 » اين خبر در بلاد شايع و منتشر شد و به گوش حارث بن نعمان فهرى رسيد . نامبرده بر شتر خود سوار شد و نزد رسول خدا آمد . . . تا آخر حديث به شرحى كه ثعلبى آورده است .\r\n16 - شيخ زين الدين مناوى شافعى ( م 1031 ) اين داستان را در شرح حديث ولايت روايت كرده است . « 3 »\r\n17 - سيد ابن عيدروس حسينى يمنى ( م 1041 ) اين داستان را در كتاب خود العقد النبوى و السرّ المصطفوى ذكر كرده است .\r\n18 - شيخ احمد بن باكثير مكى شافعى ( م 1047 ) اين داستان را در تأليف خود وسيلة المآل فى عدّ مناقب الآل نقل كرده است .\r\n19 - شيخ عبد الرحمن صفورى حديث قرطبى را روايت كرده است . « 4 »\r\n20 - شيخ برهان الدين على حلبى شافعى ( م 1044 ) اين داستان را چنين ذكر كرده است : چون رسول خدا فرمود : من كنت مولاه ، فعلىّ مولاه و خبرش در شهرها و اقطار\r\n\r\n\r\n","description":"","footnote":"\r\n( 1 ) . هركه من مولاى اويم ، على مولاى اوست . خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، و يارى كن آن‌كس را كه او را يارى كند و خوار گردان آن‌كس را كه او را خوار گرداند و حق را با او بگردان هرجا كه او باشد . ( و )\r\n( 2 ) . خدايا به او كمك فرما و به دو ديگران را مدد رسان ، و بر او رحم آر و به دو ديگران را از رحمت خود بهره‌مند ساز ، و او را يارى كن و به دو ديگران را يار باش .\r\n( 3 ) . فيض القدير فى شرح الجامع الصغير : 6 / 218 .\r\n( 4 ) . نزهة المجالس : 2 / 242 .\r\n","page_name":" 424 ","page_number":424},
  {"content":"\r\n\r\nمختلف شايع و منتشر گشت و به گوش حارث بن نعمان فهرى رسيد ، به مدينه آمد و شتر خود را كنار در مسجد خوابانيد و داخل شد ، در حالى كه پيغمبر نشسته بود و اصحاب او در پيرامونش بودند . تا مقابل پيغمبر رسيد ، زانو به زمين زد و گفت : اى محمّد ، . . . تا آخر داستان « 1 » طبق روايت سبط ابن جوزى كه پيش از اين ذكر شد . « 2 »\r\n21 - سيد محمود بن محمّد قادرى ، مدنى در تأليف خود الصراط السوى فى مناقب النبى گويد : چندين بار اين گفتار رسول خدا : من كنت مولاه ، فعلىّ مولاه ، نقل و مذكور شد .\r\nگفته‌اند كه حارث بن نعمان مسلمان بود ، ولى پس از آنكه حديث من كنت مولاه ، فعلىّ مولاه را شنيد ، در نبوّت پيغمبر شك و ترديد كرد ، سپس گفت : بار خدايا اگر آنچه محمّد مىگويد ، حق است ، سنگى از آسمان بر ما ببار يا عذاب دردناكى به ما برسان . پس از گفتن اين سخن رفت كه بر شتر خود سوار شود ، اما هنوز در حدود سه گام پيش نرفته بود كه خداوند عزّ و جل سنگى بر او افكند كه به مغز او اصابت كرد و از پشت او بيرون شد و او را كشت و خداوند اين آيه را نازل فرمود :   سَأَلَ سائِلٌ بِعَذابٍ واقِعٍ .   « 3 »\r\n22 - شمس الدين حنفى شافعى ( م 1181 ) در شرح حديث نبوى من كنت مولاه ، فعلىّ مولاه گويد : چون يكى از اصحاب اين سخن را شنيد ، گفت : آيا براى رسول خدا كافى نيست كه ما به يكتايى خدا و رسالت او شهادت داديم و نماز را به پا داشتيم و زكات مال خود را پرداختيم . . . تا آنجا كه گفت : پسر ابى طالب را بر ما برترى داد . آنگاه از پيامبر پرسيد : آيا اين امر از جانب تست يا از جانب خداست ؟ پيغمبر فرمود : قسم به خداوندى كه معبودى جز او نيست ، اين امر از جانب خداست . آرى ، اين واقعه دليلى روشن بر فضل بىانتهاى على است . « 4 »\r\n23 - شيخ محمّد صدر العالم سبط شيخ ابو الرضا در كتاب خود معارج العلى فى مناقب المرتضى گويد : رسول خدا صلّى اللّه عليه و آله روزى فرمود : من كنت مولاه ، فعلىّ مولاه . اللهم وال من والاه و عاد من عاداه . يكى از كفار خوارج اين سخن را شنيد و نزد پيغمبر آمد و گفت : اى\r\n\r\n\r\n","description":"","footnote":"\r\n( 1 ) . السيرة الحلبيّة : 3 / 302 .\r\n( 2 ) . ر ك : الغدير ( متن عربى / چ 5 ) : 1 / 242 .\r\n( 3 ) . معارج 70 / 1 .\r\n( 4 ) . شرح الجامع الصغير : 2 / 387 .\r\n","page_name":" 425 ","page_number":425},
  {"content":"\r\n\r\nمحمّد ، آيا اين امر از طرف تست يا از جانب خداست ؟ پيغمبر فرمود : اين از جانب خداست . در اين موقع آن كافر از مسجد بيرون شد و بر در مسجد ايستاد و گفت : خدايا اگر آنچه را كه اين پيغمبر مىگويد ، حقّ است ، بر ما سنگى از آسمان بفرست . در اين هنگام سنگى آمد و سر او را درهم كوفت .\r\n24 - شيخ محمّد محبوب العالم اين داستان را در تفسير مشهور خود به نام تفسير شاهى بيان داشته است .\r\n25 - ابو عبد اللّه زرقانى مالكى ( م 1122 ) اين داستان را حكايت كرده است . « 1 »\r\n26 - شيخ احمد بن عبد القادر حفظى شافعى در كتاب خود ذخيرة المآل فى شرح عقد جواهر اللآل اين داستان را ذكر كرده است .\r\n27 - سيد محمّد بن اسماعيل يمانى ( م 1182 ) اين داستان را در كتاب خود الروضة النديّة فى شرح التحفة العلوية آورده است .\r\n28 - سيد مؤمن شبلنجى شافعى مدنى اين داستان را در كتاب خود ذكر كرده است . « 2 »\r\n29 - استاد شيخ محمّد عبده مصرى ( م 1323 ) اين داستان را از ثعلبى نقل و ذكر كرده « 3 » ، سپس براساس ايراد ابن تيميه بر حديث مزبور ، او نيز به طرح اشكال پرداخته است كه به زودى بر بطلان و فساد ايراد و اشكال او واقف خواهيد شد .\r\n\r\n\r\n","description":"","footnote":"\r\n( 1 ) . شرح المواهب اللدنيّة : 7 / 13 .\r\n( 2 ) . نور الابصار فى مناقب آل بيت النبىّ المختار 78 .\r\n( 3 ) . تفسير المنار : 6 / 464 .\r\n","page_name":" 426 ","page_number":426},
  {"content":"\r\n\r\n\r\nتأمّلى در حديث غدير\r\nچنان كه در مطالب گذشته ملاحظه كرديد ، تفسير و حديث دربارهء سبب نزول آيهء كريمهء   سَأَلَ سائِلٌ بِعَذابٍ واقِعٍ   « 1 » متّحد و هم‌آهنگ با هم حقيقت را آشكار كرده و مطابقت نصوص و اسانيد متعدّد در اثبات حديث و حصول اطمينان محرز گرديده است .\r\nشعرا نيز اين داستان را از قديم الايّام به رشته نظم درآورده‌اند ، مانند ابو محمّد عونى غسّانى كه از غديريه‌سرايان قرن چهارم هجرى است و در اين خصوص چنين مىسرايد :\r\n- هنگاميكه رسول خدا ولايت و وصايت امير المؤمنين را به امّت ابلاغ فرمود و خداوند متعال را بر آن گواه گرفت .\r\n- منكرى معاند و دورو با قلبى دردناك از حقد و كينه خطاب به رسول خدا گفت :\r\n- آيا اين امر از جانب پروردگار است يا از پيش خود آن را آورده‌اى ؟ رسول خدا فرمود :\r\nپناه بر خدا ، من هيچگاه به ميل خود امرى نكرده‌ام .\r\n- آن دشمن خدا گفت : بار خدايا اگر آنچه را كه گفت ، حق است ، عذاب و شكنجه‌اى بر من فرو فرست .\r\n- بىدرنگ در قبال ناسپاسى او سنگى از آسمان بر او فرود آمد و در دم بيفتاد و هلاك شد .\r\n\r\n\r\n","description":"","footnote":"\r\n( 1 ) . معارج 70 / 1 .\r\n","page_name":" 427 ","page_number":427},
  {"content":"\r\n\r\nديگرى در اين‌باره چنين مىگويد :\r\n- آنچه براى حارث بن نعمان و سرانجام كار او گذشت ، آشكارترين برهان است .\r\n- وى در قبال اختيار رسول خدا براى سعادت امّت بدحال و اندوهناك شد .\r\n- چندانكه از شدت كينه درهم پيچيد و در مدينه نزد پيغمبر آمد .\r\n- آنگاه گفت آنچه را كه در ترديد و انكار امر ولايت گفت و در نتيجه ، گرفتار انتقام و شكنجه الهى گرديد .\r\nما نه از دوست و نه از دشمن كسى را نيافتيم كه در اين داستان طعن يا تكذيبى روا دارد ، بلكه در مقابل رجال اسناد آن كه تماما از ثقات هستند ، همگى اين داستان را پذيرفته و در برابر وقوع آن بىترديد تمكين كرده‌اند ، جز آنچه كه از ابن تيميّه رسيده است « 1 » ، چه تنها او وجوهى در ابطال حديث مذكور بيان كرده كه نمودارى از بدنهادى و كينه‌توزى اوست و پيوسته خوى ناپسند او در هرموضوع و مسئله چنين بوده كه در مقابل فرقه‌هاى اسلامى نسبت به امور مسلّم در نزد همگان ، در مقابل انكار و ماجراجويى برآيد و ما اينك سخنان او را به طور اختصار بيان مىكنيم و بدان پاسخ مىگوييم :\r\n\r\nوجه اول از اشكالات ابن تيميه\r\nوجه اول همانا داستان غدير در موقع بازگشت رسول خدا از حجّة الوداع بوده و مردم بر اين امر اتفاق كرده‌اند ، در حالى كه حديث مزبور حكايت از آن دارد كه چون اين خبر در بلاد شايع و منتشر شد ، حارث به نزد پيغمبر آمد ، در حالى كه آن حضرت در ابطح مكّه بود و طبيعت حال ايجاب مىكند كه اين امر در مدينه باشد . بنابراين ، سازندهء اين\r\n\r\n\r\n","description":"","footnote":"\r\n( 1 ) . ابن تيميه ، آن بازيگر ميدان انكار ضروريات و متجرّى در دشنام و بدگويى به مسلمانان و تكفير و گمراه شمردن آنان كه به همين علت از زمانى كه سخنان پوچ و هرزهء او منتشر شد ، تاكنون از طرف بزرگان علماى اهل سنت هدف تيرهاى نكوهش و ملامت واقع گشته است و در اين زمينه گفتار شوكانى كافى است ، آنجا كه مىگويد : محمد بخارى حنفى ( م 841 ) به بدعت‌گذارى و كفر او تصريح نموده و سپس با صراحت لهجه بيان داشته كه هركس ابن تيميه را شيخ الاسلام بنامد ، كافر است . البدر الطالع : 2 / 260 .\r\n","page_name":" 428 ","page_number":428},
  {"content":"\r\n\r\nحديث از تاريخ داستان غدير بىاطلاع و نسبت به آن جاهل بوده است . « 1 »\r\n\r\nجواب اشكال\r\nاولا آنچه از روايت حلبى در السيرة الحلبيّة و سبط ابن جوزى در تذكرة الخواص و شيخ محمّد صدر العالم در معارج العلى گذشت ، اين است كه آمدن شخص مزبور در مسجد بوده ، اگر مراد مسجد مدينه باشد . افزون بر اين ، حلبى تصريح كرده كه در مدينه بوده است . پس معلوم مىشود ابن تيميّه بدون توجه به اين مطالب شروع به هرزه‌درايى كرده و داستان مزبور را به صورتى كه پنداشته ، مورد تكذيب قرار داده است .\r\nثانيا اختصاص دادن اين مرد ، ابطح را به حوالى مكّه در نتيجه عدم توجه او به حقايق لغوى يا عصبيّت شديد اوست كه پرده و حجابى بين او و حقيقت لغوى افكنده و او را از درك و مشاهده معانى لغوى ناتوان و در ورطهء جهل و عناد غوطه‌ور ساخته است . اين مرد اگر به كتابهاى حديث و لغت‌نامه‌ها و فرهنگهاى جغرافيايى و منابع ادبى مراجعه مىكرد ، به خوبى به تصريحات اهل فنّ دست مىيافت و مىدانست كه آنها كلمهء ابطح را به هروادى و مسيل كه در آن سنگ‌ريزه و شن وجود دارد ، اطلاق مىكنند و ضمن اشاره به مصاديق آن كلمه از بطحاء مكّه نام مىبرند ، و نيز درك مىكرد كه اين كلمه بر هرمسيل و وادى كه داراى چنين صفتى باشد ، اطلاق مىشود و هيچ مانعى ندارد كه در اطراف هر شهر و ديار و هردشت و هامونى مسيل و ريگزار وجود داشته باشد .\r\nبخارى و مسلم از عبد اللّه بن عمر روايت كرده‌اند كه رسول خدا در بطحاء ذى الحليفه شتر خود را خوابانيد و نماز گزارد . « 2 »\r\nهمچنين در صحيح بخارى و صحيح مسلم از نافع روايت شده كه ابن عمر هرزمان كه از حج يا عمره برمىگشت ، در بطحاء ذى الحليفه همان جا كه رسول خدا شتر خود را خوابانيده بود ، شتر خود را مىخوابانيد .\r\nاز عبد اللّه بن عمر روايت شده كه رسول خدا شبى كه براى خواب و استراحت در\r\n\r\n\r\n","description":"","footnote":"\r\n( 1 ) . منهاج السنّة : 4 / 13 .\r\n( 2 ) . صحيح البخارى : 1 / 181 ؛ صحيح مسلم : 1 / 382 .\r\n","page_name":" 429 ","page_number":429},
  {"content":"\r\n\r\nذى الحليفه فرود آمد ، به او گفتند : شما در بطحاء بابركتى هستيد . « 1 »\r\nدر امتاع الاسماع مقريزى مذكور است كه پيغمبر هنگامى كه از مكّه بازگشت ، از منزلگاه ابطح داخل مدينه شد و آنگاه كه در منزلگاه خود در وسط وادى بود ، به او گفتند :\r\nهمانا تو در بطحاء مباركى هستى .\r\nاز ابن عمر روايت شده كه رسول خدا هنگامى كه عمره مىكرد ، در ذى الحليفه فرود مىآمد و در حجّى كه به جا آورد ، در زير درخت مغيلان واقع در محل مسجدى كه در ذى الحليفه است ، نزول فرمود و هرزمان كه در مراجعت از جنگى يا از حج و عمره از آن مسير عبور مىكرد ، در بطن وادى فرود مىآمد و هروقت كه از وسط وادى بيرون مىآمد ، در بطحائى كه بر كنارهء شرقى وادى بود ، شتر خود را مىخوابانيد و در آنجا تا صبح منزل مىكرد و در همان ناحيه خليجى بود كه عبد اللّه در آنجا نماز مىگزارد و در ميان آن تلّى از رمل بود كه رسول خدا در آنجا نماز مىگزارد و سيل در آن به بطحاء جارى شد .\r\nدر روايت ابن زباله مذكور است كه چون پيغمبر از وسط وادى بيرون مىآمد ، شتر خود را در بطحائى كه در كنارهء شرقى وادى بود ، مىخوابانيد .\r\nبغوى آورده است كه قاسم بن محمّد گفت : بر عايشه ، رضى اللّه عنها ، وارد شدم و به او گفتم : اى مادر ، قبر پيغمبر را به من نشان ده ، او سه قبر را نشان داد كه نه مرتفع بود و نه به زمين چسبيده بود و روى آن قبور با سنگريزهء سرخ رنگ پوشيده شده بود . « 2 »\r\nسمهودى از طريق ابن شبّه و بزّار از عايشه ، از پيغمبر روايت كرده كه فرمود : بطحان « 3 » در باغى از باغهاى بهشت قرار دارد . « 4 »\r\nقبل از همهء اين روايات روايتى است كه در خصوص حديث غدير از طريق حذيفة بن\r\n\r\n\r\n","description":"","footnote":"\r\n( 1 ) . صحيح مسلم : 1 / 382 .\r\n( 2 ) . مصابيح السنة : 1 / 83 .\r\n( 3 ) . چنان كه از مطالب آينده به دست مىآيد ، بطحان يكى از واديهاى سه‌گانهء مدينه است و دو وادى ديگر عقيق و قتاة نام دارند . ر ك : الغدير ( متن عربى / چ 5 ) : 1 / 251 ، 252 .\r\n( 4 ) وفاء الوفاء : 2 / 212 .\r\n","page_name":" 430 ","page_number":430},
  {"content":"\r\n\r\nاسيد و عامر بن ليلى رسيده كه گفتند : چون رسول خدا از حجة الوداع برگشت ، آمد تا به جحفه رسيد و غدقن فرمود كه كسى در زير درختان مغيلان به هم پيوسته در بطحاء فرود نيايد . « 1 »\r\nياقوت حموى در فرهنگ جغرافيايىاش چنين گويد : بطحاء در لغت وادى محل عبور سيل است كه در آن سنگريزه وجود دارد و جمع بطحاء بر خلاف قياس ، اباطح و بطاح آمده است . . . تا آنجا كه گويد : ابو الحسن محمّد بن على بن نصر كاتب گويد : شنيدم از زن نوازنده‌اى كه با ابيات طريح بن اسماعيل ثقفى دربارهء وليد بن يزيد بن عبد الملك ترانه مىخواند و نامبرده دايى وليد بود .\r\n- تو پرورش يافتهء جلگه‌ها و ريگزاران هستى و در مكانهاى پست و ميان وادىها پنهان نبوده‌اى كه قدر و منزلتت نمايان نباشد .\r\nمردى گفت : بطحاء جز در مكه نيست ؛ در اين صورت ، استعمال جمع چه معنى دارد ؟ در اين موقع بطحاوى علوى در خشم آمد و گفت : بطحاء مدينه از بطحاء مكه بزرگ‌تر و وسيع‌تر است و جدّ من اهل آنجاست و برايش اين بيت را انشاد كرد :\r\n- بطحاء و وادى مدينه منزل و جايگاه من است و چه نيكو جايگاهى است .\r\nآن مرد گفت : بنابراين ، دو بطحاء وجود دارد و با كلمهء جمع چه صورتى دارد ؟ در جواب گفتيم : عرب را در سخن و شعر خود وسعتى است و بر اين مبنا ، دو چيز را به صورت جمع بيان مىكند . وانگهى بعضى از مردم گفته‌اند كه حدّاقل جمع دو است ، چنان كه فرزدق دربارهء دو بطحاء گفته است :\r\n- تو فرزند دو بطحاء قريش هستى و اگر مىخواهى منتسب به ثقيف باش كه انبوهى سيل‌وار از افراد داراى ادب هستند .\r\nياقوت گويد : اينها همه بيراهه رفتن و تكلّف است ، در حالى كه پس از اجماع اهل لغت بر اينكه بطحاء به معناى زمينى است كه ريگزار باشد ، هرقطعهء از زمين كه چنين باشد ، بطحاء است و بناى جمع نيز بر همين مبناست . به همين مناسبت ، قبيلهء قريش\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 26 ، 46 .\r\n","page_name":" 431 ","page_number":431},
  {"content":"\r\n\r\nابتداى جاهليت به قريش البطحاء و قريش الظواهر ناميده شد ، در صورتى كه حتّى يك تن از آنها در مدينه نبوده اما سخن فرزدق و ابن نباته هرگز دليل بر آن نيست كه بطحاء دو بطحاست ، چه عرب رقمه « 1 » را رقمتان و رامه « 2 » را رامتان گويد و مانند اينها بسيار است و در اين كتاب نيز از نظر خواهد گذشت و منظور تنها رعايت وزن در شعر است و از لحاظ دلالت‌كردن بر تثنيه عارى از اعتبار است .\r\nبطاح منزل و جايگاه قبيلهء بنى يربوع است و لبيد در شعر خود از آن ياد كرده گويد :\r\n- اشراف و بزرگان قوم بهار و تابستان را در زمين‌هاى هموار بطاح گذرانيدند و در طلب زمين‌هاى سرسبز و جويبارها روانه شدند .\r\nهمچنين گفته شده كه بطاح آبى است در ديار قبيله بنى اسد ، و در آنجا بين مسلمانان به فرماندهى خالد بن وليد و اهل ردّه كارزارى درگرفت و ضرار بن ازور اسدى به عنوان پيشتاز قشون خالد و مالك بن نويره به عنوان پيشتاز ياران خود به ميدان نبرد آمدند و در بطاح با يكديگر روبرو شدند و در نتيجه ، ضرار مالك بن نويره را كشت و برادر مقتول به نام متمّم در رثاى برادر خود گويد :\r\n- بر برادر خود مىگريم مادام كه ناله و آواز كبوترى در وادى بطاح سبب بيدارى كبوتران مىگردد . « 3 »\r\nوكيع بن مالك در يادآورى واقعهء بطاح گويد :\r\n- چون خالد با پرچم خود به سوى ما آمد ، بازماندگان در رفتن به سوى او بر يكديگر سبقت گرفتند .\r\nياقوت حموى نيز گويد : اصل لغت بطحاء به معناى مسيل فراخى است كه در آن سنگريزه باشد و نضر گويد : ابطح و بطحاء به معناى زمين نشيب هموار كه معبر سيل باشد . به تعبير ديگر ، خاك‌ها و شنهاى نرمى كه در اثر جريان سيلها ميان تپّه‌ها و كوهها\r\n\r\n\r\n","description":"","footnote":"\r\n( 1 ) . رقمه به معناى كنار وادى و محل تجمّع آب در آن است . المنجد فى اللغة 275 .\r\n( 2 ) . رامه به گودال آب و به موضعى در صحرا اطلاق مىشود . المنجد فى اللغة 288 .\r\n( 3 ) . معجم البلدان : 2 / 213 .\r\n","page_name":" 432 ","page_number":432},
  {"content":"\r\n\r\nواقع مىشود . مىگويند : به ابطح يا به بطحاء وادى آمديم كه مراد خاك و شن‌هاى نرمى است كه در وادى يافت مىشود و جمع آن اباطح است . بعضى از علماى لغت گفته‌اند :\r\nبطحاء به معناى هرزمين فراخى است ، و عمر ، رضى اللّه عنه ، كه گفت : بطّحوا المسجد ، يعنى سنگريزه در كف مسجد بريزيد . همچنين بطحاء مكانى معين در نزديكى ذى قار است ، چنان كه بطحاء مكه و ابطح مكّه و بطحاء ذى الحليفه نيز نام برده مىشود .\r\nابن اسحاق گويد : پيغمبر به قصد غزوه‌اى خارج شد و راه كوهستانى بنى دينار را پيمود ، سپس در بطحاء ابن ازهر در زير درختى به نام ذات الساق فرود آمد و در زير درخت مزبور نماز گزارد و اكنون مسجد آن جناب در آنجاست . علاوه بر اينها بطحاء شهرى است در مغرب نزديك تلمستان .\r\nبطحان و بطحان يكى از سه وادى مدينه است كه عقيق و بطحان و قتاة نام دارند و شاعر دربارهء آن چنين سروده است :\r\n- اى ابو سعيد ، من بعد از شما پيوسته در محنت هستم كه از شوق ديدار مرا فرا مىگيرد .\r\n- چه مجالس كه با لذتهايش به من رو آورد ، ولى به جهت غيبت هم‌نشينان و دوستان بر من گوارا نشد .\r\n- آباد و معمور باد كوه سلع و جلگه‌هاى آن و آن كاميابىها كه در اطراف بطحان داشتيم .\r\nاين شعر روايت كسى را كه بطحان را به سكون طاء دانسته ، تأييد مىكند و ابن مقبل در تأييد آن‌كس كه طاء را مكسور خوانده ، چنين گويد :\r\n- بطحان و يثرب و ريگزارهاى منى و محصّب خراب گشته و از سليمى خالى مانده است .\r\nابو زياد گويد : بطحان از آبهاى قبيلهء ضباب است . « 1 »\r\nياقوت همچنان گويد : بطيحه ، جمع آن بطائح است و بطيحه و بطحاء يكسان است و\r\n\r\n\r\n","description":"","footnote":"\r\n( 1 ) . معجم البلدان : 2 / 215 .\r\n","page_name":" 433 ","page_number":433},
  {"content":"\r\n\r\nوقتى گويند : تبطّح السيل ، يعنى سيل در زمين گسترش يافت و بدين مناسبت بطائح واسط گفته مىشود ، زيرا آبها در آنجا جارى گشته و سيل‌آسا زمين را فراگرفته است و اين بطائح زمين فراخ و وسيعى است بين واسط و بصره كه در قديم روستاهاى به هم پيوسته و سرزمين آبادى بوده است . اتفاقا در زمان خسرو پرويز دجله طغيان كرد و فرات نيز بر خلاف عادت طغيان كرد و چون از جلوگيرى آن عاجز شدند ، سيلى پديد آمد و عمارات و مزارع آنجا را ويران و تباه كرد و ساكنان آن ديار را پراكنده ساخت . « 1 »\r\nابن منظور و زبيدى به طور خلاصه گويند : بطحاء وادى ، خاك نرمى است كه در اثر جريان سيل در مسير آن پديد مىآيد . « 2 » ابن اثير گويد : بطحاء وادى و ابطح آن ، ريگهاى نرمى است كه در مجراى سيل توليد مىشود ، و بر اين معنى دلالت دارد حديثى كه حكايت از اين دارد كه پيغمبر در ابطح مكه نماز گزارد و آن مسيل وادى مكّه است . از ابى حنيفه نقل شده كه در ابطح چيزى نمىرويد ، همانا ابطح درون مجراى سيل است . از نضر نقل شده كه بطحاء زمين فراخ كه گذرگاه سيل و داراى سنگريزه‌هاى بسيار باشد گفته مىشود . به ابطح وادى آمديم و بر روى آن خوابيديم ، و بطحاء وادى نيز مانند آن است ، چه خاكها و ريگهاى نرم و روان در آن است . ابو عمرو گويد : مكانى را ابطح گويند كه آب بر سطح آن گسترش پيدا كند و به چپ و راست جريان يابد ، و جمع ابطح اباطح و بطائح است . در صحاح مذكور است كه تبطّح السيل ، يعنى سيل در پهنه وادى وسعت يافت . ابن سيده گويد : معناى آن اين است كه آب سيل‌آسا به جريان افتاد . ذو الرّمه گويد :\r\n- پيوسته بر شما از ستارگان سماك و ثريّا باران سيل‌آسا ببارد و شما را سيراب نمايد .\r\nلبيد نيز گويد :\r\n- ابر يا باران شدّت تشنگى را از خاك بر طرف مىكند و گسترش آن سبب پيدايش ريگها مىشود .\r\nشاعرى ديگر گويد :\r\n- زمانى كه بر روى كجاوه‌ها پهن شدند مانند پهن شدن مرغابىها در ساحل .\r\n\r\n\r\n","description":"","footnote":"\r\n( 1 ) . معجم البلدان : 2 / 222 .\r\n( 2 ) . لسان العرب : 3 / 236 ؛ تاج العروس : 2 / 124 .\r\n","page_name":" 434 ","page_number":434},
  {"content":"\r\n\r\nبطحاء و ابطح مكه به مناسبت گسترش ريگ و شن در آنجا معروف است و بطحان بضمّ باء و سكون طاء بيشتر به كار مىرود . ابن اثير در النهاية با سكون طاء را صحيح‌تر دانسته است و عياض گرچه در المشارق گفته كه اهل حديث آن را چنين روايت مىكنند و از استادان خود نيز با همين تلفظ شنيده‌ام ، لكن صحيح به فتح باء و كسر طاء است مانند قطران . قالى در البارع و ابو حاتم « 1 » در المعجم على المدن و بكرى در المعجم ما استعجم قيد و تصريح كرده‌اند كه ضبط درست آن همين است و بكرى افزوده كه جز اين روا نيست . به هرحال ، اين كلمه يكى از سه وادى مدينه است كه عقيق و بطحان و قتاة نام دارند و ابن اثير آن را به فتح طاء نيز روايت نموده و برخى هم به كسر روايت كرده‌اند . در حديث آمده است كه عمر اول كسى است كه كف مسجد را با سنگريزه پوشاند و گفت : زمين مسجد را با سنگريزه‌هاى وادى مبارك هموار كنيد . در حديث ابن زبير است كه مردم را براى فرش‌كردن كف مسجد با سنگريزه دعوت كرد و انبطح الوادى فى هذا المكان و استبطح ، يعنى وادى در اين مكان توسعه يافت و در نسبت دادن به بطحان مدينه ، بطحانيون گفته مىشود . « 2 »\r\nيعقوبى گويد : از واسط تا بصره راه در شنزارها و بطائح واقع شده است ، به علّت اينكه در اين فاصله آبهاى متعددى جمع مىشود ، سپس راه از آن شنزارها به دجلة العوراء منتهى مىگردد ، بعد تا بصره امتداد پيدا مىكند و سرانجام منتهى مىشود به كنارهء نهر ابن عمر پايان مىپذيرد . يوم البطحاء از روزهاى معروف عرب و منسوب به بطحاء ذىقار است كه در آنجا بين كسرى و قبيلهء بكر بن وائل جنگ واقع شد .\r\nدر اين مورد شواهد بسيارى از شعر شعراست كه به قول آنان در زبان عربى احتجاج مىشود ، از جمله شعرى كه منسوب به مولاى ما امير المؤمنين عليه السّلام است كه خطاب به وليد بن مغيره فرمايد :\r\n\r\n\r\n","description":"","footnote":"\r\n( 1 ) . مراد ابو حاتم بستى محمد بن حبّان تميمى ( م 354 ) است . ر ك : ريحانة الادب : 1 / 264 . ( و )\r\n( 2 ) . براى اين مطالب شواهدى در كتاب لغت ، مانند صحاح ، قاموس ، نهايه ، صراح ، طراز و جز آنها وجود دارد .\r\n","page_name":" 435 ","page_number":435},
  {"content":"\r\n\r\n- مرا وليد به چيزى بزرگ تهديد مىكند . در جواب گفتم كه من فرزند ابو طالب هستم .\r\n- من فرزند كسى هستم كه در دو ابطح مكه و مدينه و در خاندان دو قبيلهء اجداد غالب به بزرگوارى معروف است .\r\nميبدى در شرح اين شعر ذكر كرده كه مراد آن حضرت از ابطحين ابطح مكه و مدينه است ، و نابغهء بنى شيبان « 1 » ضمن قصيده‌اى كه در ستايش عبد الملك بن مروان سروده ، گويد :\r\n- و زمين در اثر باران بسان فرشهاى رنگين ، پوشيده از نباتات رنگارنگ سبز و سرخ است .\r\n- و تلها و زمين‌هاى گستردهء هموار به انواع رنگهاى گياهان گلدار درآمده است .\r\nسيد حميرى در وصف كوثر كه امير المؤمنين عليه السّلام شيعيان خود را در روز قيامت از آن سيراب مىكند ، در قصيده‌اى كه ضمن غديريه‌سرايان قرن دوم آمده ، چنين گويد :\r\n- سنگريزه‌هاى درون نهر كوثر از مشك ناب است و بر كناره‌هاى آن گلهاى زيباى شگفت‌انگيز بهارى خودنمايى مىكند .\r\nابو تمام كه شرح حال او در ضمن غديريه‌سرايان قرن سوم مذكور است ، در ضمن مديحى چنين گويد :\r\n- آنان قومى هستند كه امنيت آن بلاد را تأمين كردند ، پيش از اينكه كبوتران خواننده و ناله‌كننده آنجا را مأمن قرار دهند .\r\n- آنان كوههاى استوار آن بلاد بودند ، پيش از آنكه كوهها در وجود آيند و مانند سيل خروشان جارى بودند ، پيش از آنكه سيل در واديها جريان يابد . « 2 »\r\nشريف رضى « 3 » در ضمن قصيده‌اى چنين گويد :\r\n- سرچشمه آب را ترك كنيد كه سزاوار آن نيستيد و در تپه‌ها قرار گيريد ، پيش از آنكه\r\n\r\n\r\n","description":"","footnote":"\r\n( 1 ) . اسمش عبد اللّه بن مخارق بن سليم است .\r\n( 2 ) . ديوان ابى تمام 68 .\r\n( 3 ) . يكى از شعراى غدير در قرن پنجم است كه شرح حالش در آنجا خواهد آمد .\r\n","page_name":" 436 ","page_number":436},
  {"content":"\r\n\r\nسيل وادىها را فرا گيرد . « 1 »\r\nدر قصيدهء ديگر او مذكور است :\r\n- كى شمشيرها را خواهم ديد كه سيلى از خون ببارد كه خروشنده‌تر از سيل وادىها باشد . « 2 »\r\nهمو در قصيده‌اى ديگر گويد :\r\n- شادابى دلها از نسيم لطيف زندگانى به آب زلال كناره‌هاى مسيلها مىماند . « 3 »\r\nوى نيز در قصيده‌اى ديگر گويد :\r\n- در هردشت و بيابانى كه لشكر را سوق مىدهى ، با قدرت و چابكى راهها و گردنه‌هاى سخت را مىپيمايى .\r\n- و سواره‌ها هميشه در كوهها و درّه‌ها به سر مىبرند . « 4 »\r\nمهيار ديلمى « 5 » ضمن قصيده‌اى كه در تهنيت پيوند زناشويى نهروانى نوشته ، گويد :\r\n- دو ستارهء سعد زهره و مشترى متّفق نشدند تا اينكه پيوند زناشويى ميان داماد و عروس در بهترين وادىها برقرار شد .\r\n- پيوند داماد و عروس چونان اقتران آفتاب و ماه است و اگر يكى از آن دو از اين حد تنزّل مىكرد ، نكاح مطلوب نبود .\r\nهمو ضمن قصيده‌اى كه به صاحب ابو القاسم نگاشته ، گويد :\r\n- در هربزم شادمانى شنوندهء نوادرى از شعر من باش كه از بين رفتنى و نابودشدنى نيست .\r\n- شعرى كه حامل ثنا و مدح است و از حيث معنى و حسن بيان و لطافت آنچنان سبك‌خيز است كه به چكادها صعود مىكند و در وادىهاى هموار فرود مىآيد . « 6 »\r\n\r\n\r\n","description":"","footnote":"\r\n( 1 ) . ديوان الشريف الرضى : 1 / 205 .\r\n( 2 ) . همان : 1 / 198 .\r\n( 3 ) . همان : 1 / 194 .\r\n( 4 ) . همان : 1 / 191 .\r\n( 5 ) . يكى از شعراء غدير در قرن پنجم است كه شرح حالش در آنجا خواهد آمد .\r\n( 6 ) . ديوان مهيار الديلمى : 1 / 199 .\r\n","page_name":" 437 ","page_number":437},
  {"content":"\r\n\r\nوى نيز در آغاز قصيده‌اى كه براى ناصر الدوله به عمّان نگاشته ، گويد :\r\n- اشترانى كه در كوهستانها به چپ و راست حركت كرده و از سير به ستوه آمده و مسيلهاى نعمان را در نورديده‌اند ، از آن كيست ؟\r\nابو اسحاق ، ابن خفاجهء اندلسى ( م 533 ) در ضمن منظومه‌اى گويد :\r\n- من اگر شكرگزار تو نباشم در اين موقع كه خانه خانهء غربت است ، ابرهاى پراكنده صبح و شام بر من نبارند و مرا سيراب نكنند .\r\n- و لذتى كه از مسيل‌ها و جلالى كه در بلندى تپه‌ها به جهت غرقه شدن در نعمتهاى ممدوح درمىيابم ، نصيب من نباشد .\r\nهمو در قصيده‌اى ديگر گويد :\r\n- حركت نيزه‌ها و نخوت و غرور اسبها به جهت وجود ايشان است .\r\n- آنان را همتهايى است به بلندى كوهها و اخلاقى است به نرمى ريگزارها . « 1 »\r\nوى نيز در قصيده‌اى كه در وصف سگ و خرگوش سروده ، گويد :\r\n- مىگردد ، در حالى كه دندانهاى پيكان مانند تيزش پيدا شد و بر روى چهار دست و پاى نيزه مانند قرار گرفت .\r\n- گاهى با چابكى از تپه‌ها بالا مىرود و گاه در تندروى مانند سيل در مسيل به حركت درمىآيد . « 2 »\r\nو در قصيده‌اى كه در تهنيت قاضى القضات سروده ، گويد :\r\n- مژده باد ! مژده‌اى چونان سپيده صبح كه پردهء شب را مىدرد و طالب باران كه از دوردست به آذرخش مىنگرد .\r\n- و رعد سوار بر مركب باد مىغرّد و نويد باران مىدهد .\r\n- و در اثر باد و باران گلهاى زرد بر تپّه‌ها دينارهاى زرّين را مانند و قطره‌ها در دل وادىها درهم‌هاى سيمين را .\r\nو در قصيده‌اى كه در وصف آوردگاهى سروده ، گويد :\r\n\r\n\r\n","description":"","footnote":"\r\n( 1 ) . ديوان ابن خفاجة الاندلسى 37 .\r\n( 2 ) . همان مأخذ .\r\n","page_name":" 438 ","page_number":438},
  {"content":"\r\n\r\n- او دشمنان را از بلنديها چنان دفع كرد كه آنان را به مانند ريگ و شن به ته دره‌ها روانه ساخت .\r\nو در قصيدهء ديگر گويد :\r\n- او جوانى است در خشونت و درشتى همانند صخره‌ها و در نرمخويى و ملايمت بسان ريگهاى روان در وادىها .\r\nارّجانى ( م 544 ) ضمن قصيده‌اى كه در ستايش وزير شمس الملك سروده ، گويد :\r\n- جاى شگفتى نيست اگر ديدهء من خون ببارد ، در حالى كه دل من جراحت ديده است .\r\n- اى برادر هم قبيلهء من ، اگر قبيله را ديدى ، سلام مرا به ساكنان وادىها برسان . « 1 »\r\nشهاب الدين معروف به « حيص بيص » ( م 574 ) كه در مقابر قريش مدفون است ، در سوك اهل بيت عليهم السّلام از زبان آنان خطاب به ستمكاران كه به كشتنشان بر خداى متعال تجرّى نمودند ، گويد :\r\n- فرمانروايى يافتيم و عفو و بخشايش سرشت ما شد ، ولى هنگامى كه شما به فرمانروايى رسيديد ، مسيل‌ها با خون جارى گشت .\r\n- شما كشتن اسيران را روا شمرديد ، ولى ما چه بسا اسرا را عفو كرديم و از كيفر آنان چشم پوشيديم . « 2 »\r\nالبته ، به خوبى معلوم است كه محل شهادت اهل بيت عليهم السّلام نوعا در عراق و بويژه در كربلا و غير آن بوده است و بعضى از آنها در فخّ كشته شدند كه از توابع مكّه است و در حدود شش ميل از مكّه فاصله دارد ، منتها نه در جهت ابطح مشهور مكه كه عبارت است از وادى محصّب در نزديكى منى در سمت شرقى مكه .\r\n\r\n\r\n","description":"","footnote":"\r\n( 1 ) . ديوان الارّجانى 80 .\r\n( 2 ) . اين ابيات را جماعتى تخميس نموده‌اند ، از جمله سيد راضى فرزند سيد صالح قزوينى ( م 1287 ) و علامهء بزرگ ، سيد ناصر بن احمد بن عبد الصمد غريفى ( م 1331 ) و شيخ عبد الحسين بن قاسم حلى نجفى كه اين قصيده را نيز تضمين كرده است .\r\n","page_name":" 439 ","page_number":439},
  {"content":"\r\n\r\nهمچنين در قصيدهء يكى از شعرا كه در رثاى امام حسين ، سيّد الشهداء عليه السّلام سروده ، اين ابيات آمده است :\r\n- جان من مشتاق منزلگاههاى بهارى است ، و حال آنكه شيرازهء خيمه و خرگاه پيامبر از هم گسيخته شده است .\r\n- خاندان مصطفى را در كربلا خيمه‌گاهى است كه آن را ميان تپه‌ها و دره‌ها برپا كرده‌اند .\r\n\r\nوجه دوم از اشكالات ابن تيميه\r\nوجه دوم اين است كه سورهء معارج به اتفاق‌نظر دانشمندان مكى است . بنابراين ، ده سال يا بيشتر قبل از واقعهء غدير نازل شده است .\r\n\r\nجواب اشكال\r\nآنچه از اجماع و اتّفاق مذكور حاصل مىشود اين است كه سورهء مزبور روى هم رفته مكّى است ، نه جميع آيات آن ؛ بنابراين ، ممكن است اين آيات خاص مدنى باشد ، چنان كه در بسيارى از سوره‌ها نظير دارد و اين ايراد وارد نخواهد بود كه وقتى متيقّن شد كه سوره‌اى مكى است يا مدنى ، لازمهء آن اين است كه آيات اوّليه آن يا آيه‌اى كه نام سوره از آن گرفته شده چنان باشد ، زيرا چنان كه قبلا نيز اشعار داشتيم ، ترتيبى كه در آيات و سور ملاحظه مىشود ، به مقتضاى توقيف است نه ترتيب نزول ؛ بنابراين ، امكان دارد نزول اين آيات متأخر باشد و مقدّم داشتن آنها بر آياتى كه قبلا نازل شده به سبب توقيف باشد ، هرچند ما به حكمت اين امر واقف نباشيم ، همان‌طور كه در اكثر موارد ترتيب در آيات و سور قرآن به حكمت آن وقوفى نداريم و چه بسا نظير اين امر وجود دارد كه موارد زير از جملهء آنهاست :\r\n1 - سورهء عنكبوت كه مكى است ، جز ده آيه از ابتداى آن ، چنان كه اين امر را طبرى و\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nقرطبى و شربينى روايت كرده‌اند . « 1 »\r\n2 - سورهء كهف مكى است ، جز هفت آيه از ابتداى آن و نيز آيهء  وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ . . .  « 2 » كه مدنى است و قرطبى و سيوطى در آثارشان بدان تصريح كرده‌اند . « 3 »\r\n3 - سورهء هود مكى است ، مگر آيهء  وَ أَقِمِ الصَّلاةَ طَرَفَيِ النَّهارِ . . .  « 4 » به روايت قرطبى « 5 » و آيهء  فَلَعَلَّكَ تارِكٌ بَعْضَ ما يُوحى إِلَيْكَ . . .  « 6 » به روايت شربينى . « 7 »\r\n4 - سورهء مريم مكى است ، مگر آيهء سجده « 8 » و آيهء  وَ إِنْ مِنْكُمْ إِلَّا وارِدُها . . .  « 9 » ، چنان كه سيوطى آن را ذكر كرده است . « 10 »\r\n5 - سورهء رعد مكى است ، مگر آيهء  وَ لا يَزالُ الَّذِينَ كَفَرُوا . . .  « 11 » و بعضى آيات ديگر يا برعكس ، به طورى كه قرطبى و رازى و شربينى بدان تصريح كرده‌اند . « 12 »\r\n6 - سورهء ابراهيم مكى است ، مگر آيهء  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ . . .  « 13 » و آيهء بعد از آن ، چنان كه قرطبى و شربينى به آن تصريح كرده‌اند . « 14 »\r\n7 - سورهء اسراء مكى است ، مگر آيهء  وَ إِنْ كادُوا لَيَسْتَفِزُّونَكَ مِنَ الْأَرْضِ . . .  تا  . . وَ اجْعَلْ لِي مِنْ لَدُنْكَ سُلْطاناً نَصِيراً  « 15 » ، به طورى كه قرطبى و رازى و شربينى آن را ذكر كرده‌اند . « 16 »\r\n\r\n\r\n","description":"","footnote":"\r\n( 1 ) . جامع البيان عن تأويل آى القرآن : جزء 20 / 86 ؛ الجامع لأحكام القرآن : 13 / 323 ؛ السراج المنير :\r\n3 / 116 .\r\n( 2 ) . كهف 18 / 28 .\r\n( 3 ) . الجامع لأحكام القرآن : 10 / 346 ؛ الاتقان فى علوم القرآن : 1 / 16 .\r\n( 4 ) . هود 11 / 114 .\r\n( 5 ) . الجامع لأحكام القرآن : 9 / 1 .\r\n( 6 ) . هود 11 / 12 .\r\n( 7 ) . السراج المنير : 2 / 40 .\r\n( 8 ) . مريم 19 / 58 .\r\n( 9 ) . همان سوره 71 .\r\n( 10 ) . الاتقان فى علوم القرآن : 1 / 16 .\r\n( 11 ) . رعد 13 / 31 .\r\n( 12 ) . الجامع لأحكام القرآن : 9 / 278 ؛ مفاتيح الغيب : 6 / 258 ؛ السراج المنير : 2 / 137 .\r\n( 13 ) . ابراهيم 14 / 28 .\r\n( 14 ) . الجامع لأحكام القرآن : 9 / 338 ؛ السراج المنير : 2 / 159 .\r\n( 15 ) . اسراء 17 / 76 - 80 .\r\n( 16 ) . الجامع لأحكام القرآن : 10 / 203 ؛ مفاتيح الغيب : 5 / 540 ؛ السراج المنير : 2 / 261 .\r\n","page_name":" 441 ","page_number":441},
  {"content":"\r\n\r\n8 - سورهء حج مكى است ، مگر آيهء  وَ مِنَ النَّاسِ مَنْ يَعْبُدُ اللَّهَ عَلى حَرْفٍ . . .  « 1 » ، چنان كه قرطبى و رازى و شربينى بدان تصريح كرده‌اند . « 2 »\r\n9 - سورهء فرقان مكى است ، مگر آيهء :  وَ الَّذِينَ لا يَدْعُونَ مَعَ اللَّهِ إِلهاً آخَرَ  « 3 » ، چنان كه قرطبى و شربينى به ذكر آن پرداخته‌اند . « 4 »\r\n10 - سورهء نحل مكى است ، مگر آيهء  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ . . .  تا آخر سورهء مزبور « 5 » ، چنان كه قرطبى و شربينى به آن تصريح كرده‌اند . « 6 »\r\n11 - سورهء قصص مكى است ، مگر آيهء  الَّذِينَ آتَيْناهُمُ الْكِتابَ مِنْ قَبْلِهِ . . .  « 7 » ، و به قولى آيهء  إِنَّ الَّذِي فَرَضَ عَلَيْكَ الْقُرْآنَ . . .  « 8 » ، چنان كه در تفسير قرطبى و تفسير رازى مذكور است . « 9 »\r\n12 - سورهء مدثر مكى است ، مگر آخرين آيهء آن ، چنان كه خازن بغدادى گفته است . « 10 »\r\n13 - سورهء قمر مكى است ، مگر آيهء  سَيُهْزَمُ الْجَمْعُ وَ يُوَلُّونَ الدُّبُرَ  « 11 » ، چنان كه شربينى در تفسيرش اين قول را ذكر كرده است . « 12 »\r\n14 - سورهء واقعه مكى است ، مگر چهار آيه ، چنان كه در تفسير شربينى مذكور است . « 13 »\r\n15 - سورهء مطفّفين مكى است ، مگر آيهء اوّل آن كه نام سوره از آن گرفته شده ، چنان كه طبرى آن را روايت كرده است . « 14 »\r\n\r\n\r\n","description":"","footnote":"\r\n( 1 ) . حج 22 / 11 .\r\n( 2 ) . الجامع لأحكام القرآن : 12 / 1 ؛ مفاتيح الغيب : 6 / 206 ؛ السراج المنير : 2 / 511 .\r\n( 3 ) . فرقان 25 / 68 .\r\n( 4 ) . الجامع لأحكام القرآن : 13 / 1 ؛ السراج المنير : 2 / 617 .\r\n( 5 ) . نحل 16 / 126 - 128 .\r\n( 6 ) . الجامع لأحكام القرآن : 15 / 65 ؛ السراج المنير : 2 / 205 .\r\n( 7 ) . قصص 28 / 52 .\r\n( 8 ) . همان سوره 85 .\r\n( 9 ) . الجامع لأحكام القرآن : 13 / 247 ؛ مفاتيح الغيب : 6 / 585 .\r\n( 10 ) . تفسير الخازن : 4 / 343 .\r\n( 11 ) . قمر 54 / 45 .\r\n( 12 ) . السراج المنير : 4 / 136 .\r\n( 13 ) . همان : 4 / 171 .\r\n( 14 ) . جامع البيان عن تأويل آى القرآن : جزء 30 / 58 .\r\n","page_name":" 442 ","page_number":442},
  {"content":"\r\n\r\n16 - سورهء ليل مكى است ، مگر آيهء اول كه نام سوره از آن گرفته شده ، چنان كه در اتقان سيوطى مذكور است . « 1 »\r\n17 - سورهء يونس مكى است ، مگر آيهء  فَإِنْ كُنْتَ فِي شَكٍّ . . .  « 2 » تا دو يا سه آيه ، يا آيهء  وَ مِنْهُمْ مَنْ يُؤْمِنُ بِهِ . . .  « 3 » ، چنان كه رازى و سيوطى و شربينى آن را در آثارشان آورده‌اند . « 4 »\r\nهمانطور كه در پاره‌اى از سوره‌هاى مكّى ، آيه يا آياتى مدنى است ، در تعدادى از سوره‌هاى مدنى هم آيه يا آياتى مكّى وجود دارد كه از باب نمونه به ذكر دو مورد در اينجا بسنده مىكنيم :\r\n1 - سورهء مجادله مدنى است ، مگر ده آيهء اول آن كه نام سوره از آنها گرفته شده ، چنان كه در تفسير ابو السعود و تفسير شربينى مذكور است . « 5 »\r\n2 - سورهء بلد مدنى است ، مگر آيه اول آن كه نام سورهء بلد از آن گرفته شده تا آخر آيه چهارم ، چنان كه اين قول را سيوطى ذكر كرده است . « 6 »\r\nدر اين راستا از سوره‌هاى ديگرى نيز مىتوان نام برد كه ذكر آنها موجب اطالهء كلام است .\r\nعلاوه بر اين ، ممكن است يك آيه دو بار نازل شده باشد ، مانند بسيارى از آيات كه علما بدانها تصريح كرده‌اند كه از نظر پند و يادآورى و يا از لحاظ اهتمام به شأن آنها و يا جهت اقتضاى دو مورد كه بيش از يك بار نزول آن را ايجاب كند ، نظير  بِسْمِ اللَّهِ الرَّحْمنِ الرَّحِيمِ *  و مانند اول سورهء روم و آيهء روح و آيهء  ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ . . .  « 7 » و آيهء  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ . . . \r\nتا آخر سورهء نحل « 8 » و آيهء  مَنْ كانَ عَدُوًّا لِلَّهِ . . .  تا آخر آيه « 9 » و آيهء  أَقِمِ الصَّلاةَ طَرَفَيِ النَّهارِ . . .  « 10 »\r\n\r\n\r\n","description":"","footnote":"\r\n( 1 ) . الاتقان فى علوم القرآن : 1 / 17 .\r\n( 2 ) . يونس 10 / 94 .\r\n( 3 ) . همان سوره 40 .\r\n( 4 ) . مفاتيح الغيب : 4 / 774 ؛ الاتقان فى علوم القرآن : 1 / 15 ؛ السراج المنير : 2 / 2 .\r\n( 5 ) . ارشاد العقل السليم الى مزايا القرآن الكريم - در حاشيهء مفاتيح الغيب : 8 / 148 ؛ السراج المنير : 4 / 210 .\r\n( 6 ) . الاتقان فى علوم القرآن : 1 / 17 .\r\n( 7 ) . توبة 9 / 113 .\r\n( 8 ) . نحل 16 / 126 - 128 .\r\n( 9 ) . بقرة 2 / 98 .\r\n","page_name":" 443 ","page_number":443},
  {"content":"\r\n\r\nو آيهء  أَ لَيْسَ اللَّهُ بِكافٍ عَبْدَهُ . . .  « 11 » و سورهء فاتحة الكتاب كه يك بار در مكه هنگام واجب شدن نماز و يك بار در مدينه هنگام برگردانيدن قبله نازل شده و به همين جهت ، مثانى نام گرفته است . « 12 »\r\n\r\nوجه سوم از اشكالات ابن تيميه\r\nوجه سوم اين است كه قول خداى تعالى :  وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ . . .  « 13 » به اتفاق آراء مفسّران بعد از بدر چند سال قبل از روز غدير نازل شده است .\r\n\r\nجواب اشكال\r\nگويا اين مرد گمان مىكند نظر راويان احاديثى كه مؤيّد همديگرند ، اين است كه حارث بن نعمان كافر آنچه بر زبان آورده ، از آيهء كريمه‌اى است كه سابقا نازل شده و او آن را در قالب دعا درآورده و در آن روز بيان داشته است ، در صورتى كه خوانندهء اين اخبار به خوبى درك مىكند كه اين گمان درست نيست ، و يا اينكه اين مرد چنين گمان كرده كه در آياتى كه سابقا نازل شده ، مانعى هست كه كسى به آن سخن گويد . مگر در اين روايت جز اين ذكر شده كه اين مرد مرتد به نام حارث يا جابر چنين كلماتى را بر زبان آورده است ؟ اين مطلب چه ربطى با وقت نزول آيهء مزبور دارد ؟ اين آيه چه در بدر نازل شده و چه در احد به جاى خود ، اين مرد كفر خود را به آن آشكار ساخته است ، چنان كه كفار قبل از او الحاد خود را به آن آشكار كردند . مطلب معلوم است ، ابن تيميه مىخواهد با تعداد اشكالاتى كه طرح مىكند ، يك مطلب حق و ثابتى را به زعم خود ابطال نمايد ! !\r\n\r\n\r\n","description":"","footnote":"\r\n. هود 11 / 114 .\r\n( 11 ) . زمر 39 / 36 .\r\n( 12 ) . ر ك : الاتقان سيوطى : 1 / 60 ؛ تاريخ الخميس : 1 / 11 .\r\n( 13 ) . انفال 8 / 32 .\r\n","page_name":" 444 ","page_number":444},
  {"content":"\r\n\r\n\r\nوجه چهارم از اشكالات ابن تيميه\r\nوجه چهارم اين است كه آيهء مزبور به سبب گفتار مشركان در مكّه نازل شده ، و حال آنكه در آنجا عذاب بر آنها نازل نگرديده به واسطه وجود پيغمبر در ميانشان به دليل قول خداى تعالى :  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ .  « 1 »\r\n\r\nجواب اشكال\r\nبين عدم نزول عذاب در مكّه بر مشركان و عدم نزول عذاب در اينجا بر اين مرد معاند ملازمه‌اى نيست ، زيرا افعال خداى متعال به سبب اختلاف وجوه حكمت مختلف است .\r\nدر مورد آنها در آن موقع خداوند متعال مىدانست كه گروهى از آنها بعدا اسلام خواهند آورد و يا از صلب آنها افرادى مسلمان به وجود خواهند آمد . بنابراين ، اگر آن روز با نزول عذاب آنها را نابود مىساخت ، با منظور اصلى از بعثت رسول گرامى صلّى اللّه عليه و آله منافات داشت .\r\nامّا نسبت به اين فرد منكر و معاند كه با كفر بعد از ايمان سير قهقرايى داشت و خدا هم مىدانست كه او با اين گفتار خصمانه و سرسختى در عناد به شاهراه سعادت و هدايت ديگر راهى ندارد و از صلب او هم فرد با ايمانى توليد نمىشود ، همان‌طور كه حضرت نوح نسبت به گروه كفار اين حقيقت را درك كرد و گفت :  . . وَ لا يَلِدُوا إِلَّا فاجِراً كَفَّاراً  « 2 » ، ريشهء حيات او را برحسب تمنّاى خودش بركند و او را كشت . بنابراين ، خيلى فرق است بين آن گروه در به دو امر كه به اميد هدايت و صلاحيت بعدى با آنها مدارا شد و همين رفق و مدارا بود كه تدريجا از همان افراد و فرزندانشان امّت مرحومه تشكيل يافت و احيانا افرادى از آنان كه از صلاحيّت واقعى محروم و فاقد صلاحيّت ايمانى بودند ، در جنگهاى خونين هلاك و يا دچار بدبختىهاى ديگر شدند كه در نتيجه ، گمراهى آنها به وجود خودشان محدود بود و به ديگرى سرايت نكرد و فسادى هم نتوانستند برانگيزند . آرى ، خيلى فرق است ميان اين گروه و آن فرد نابكار و سرسخت در عناد و دشمنى با علم به اينكه وجود او منشأ فتنه و موجب الحاد است ، به طورى كه نه در خود او اميد هدايتى\r\n\r\n\r\n","description":"","footnote":"\r\n( 1 ) . انفال 8 / 33 .\r\n( 2 ) . نوح 71 / 27 .\r\n","page_name":" 445 ","page_number":445},
  {"content":"\r\n\r\nهست و نه از نسل او خيرى صادر مىشود . درست است كه وجود رسول اكرم صلّى اللّه عليه و آله رحمت است و عذاب را از امت باز مىدارد ، ولى به اين نكته هم بايد توجه داشت كه لازمهء رحمت كامل اين است كه حضرتش موانع زيان‌آور را هم از جلو راه سعادت امت بر طرف كند ، و بر همين اساس بود كه خداى سبحان آن وجود پليد و تبهكار را به جرم مخالفت با امر خلافت الهى كه از طرف پيامبر خدا اعلام و ابرام شده بود ، به سزاى بدنهادىاش رساند ، همان‌طور كه همين پيغمبر رحمت در جنگها و غزوات با تيغ آبدار خود ريشه ستمكاران را بر مىكند و نسبت به كسانى كه سركشى مىكردند و امر رسالت را به مسخره و بازى مىگرفتند ، نفرين مىفرمود و خواسته‌اش دربارهء آن افراد برآورده مىشد .\r\nمسلم و بخارى به اسناد از ابن مسعود روايت كرده‌اند كه چون قريش نافرمانى از پيامبر را در پيش گرفتند و از پذيرش اسلام خوددارى كردند ، حضرتش فرمود : بارخدايا ، مرا بر آنها به قحط و غلايى هفت ساله مانند دوران يوسف يارى فرما . در اثر نفرين پيغمبر سختى و قحطى به آنها رو آورد و آنچه داشتند ، مصرف كردند و گرسنگى و بيچارگى به طورى آنان را مستأصل كرد كه به خوردن گوشت مردار و لاشهء حيوانات پرداختند و گرسنگى آنها به جائى رسيد كه چشمهاشان تيره و تار شد و فضا در مقابل ديدگانشان چون دود نمايان گشت و اين مدلول قول خداى تعالى است كه فرمايد :  . . يَوْمَ تَأْتِي السَّماءُ بِدُخانٍ مُبِينٍ  « 1 » . « 2 »\r\nدر تفسير رازى مذكور است : چون پيامبر را قومش در مكه تكذيب كردند ، گفت :\r\nبارخدايا سالهاى آنان را در قحط و غلا مانند سالهاى يوسف گردان . در نتيجه ، باران از آسمان فرو نباريد و از زمين گياه نروييد و شدت گرسنگى قريش را به خوردن استخوانها و سگان و مردارها مجبور ساخت و كار به جايى رسيد كه فضا در برابر چشمانشان چون دود پديدار شد . همين معنى از قول ابن عباس و مقاتل و مجاهد و ابن مسعود نقل شده و\r\n\r\n\r\n","description":"","footnote":"\r\n( 1 ) . دخان 44 / 10 .\r\n( 2 ) . صحيح مسلم : 2 / 468 ؛ صحيح البخارى : 2 / 125 .\r\n","page_name":" 446 ","page_number":446},
  {"content":"\r\n\r\nفرّاء و زجاج نيز آن را اختيار كرده‌اند . « 1 »\r\nابن اثير روايت كرده كه پيغمبر در دعاى خود چنين فرمود : خدايا بر مضر آنچنان سخت‌گير كه بر مردم زمان يوسف سخت گرفتى . در نتيجه ، كار زندگى چنان بر آنان سخت شد كه ناچار به خوردن علهز « 2 » شدند . « 3 » اين داستان را سيوطى از طريق بيهقى از عروه و از طريق بيهقى و ابو نعيم از ابو هريره روايت كرده است . « 4 »\r\nابن اثير گويد : ابو زمعه ، اسود بن مطلب بن اسد بن عبد العزّى و ياران او از روى تمسخر به پيغمبر چشمك مىزدند ، آن حضرت دربارهء او نفرين كرد كه كور و در مرگ فرزند سوگوار شود . نامبرده در سايهء درختى نشسته بود كه جبرئيل با برگ و خار آن درخت به صورت و چشم او زد تا نابينا شد . « 5 »\r\nهمو گويد : رسول خدا مالك بن طلالة بن عمرو بن غبشان را نفرين كرد ؛ در نتيجه ، با اشارهء جبرئيل به سر او ، چرك و جراحت تمام سرش را فراگرفت و هلاك شد .\r\nابن عبد البرّ روايت كرده كه پيغمبر هنگامى كه راه مىرفت ، بدن مباركش به جلو متمايل مىشد و حكم بن ابى العاص كيفيت راه رفتن آن حضرت را تقليد مىكرد . پيغمبر روزى ملتفت عمل او شد و به او فرمود : چنين باش . حكم بن ابى العاص از آن روز دچار رعشه و تشنّج شد . « 6 » عبد الرحمن بن حسّان بن ثابت او را نكوهش كرد و در هجو عبد الرحمن بن حكم چنين سرود :\r\n- پدر تو ملعون است ، خود را از نسبت به دو دور كن . اگر او را از خود دور سازى ، كسى را دور ساخته‌اى كه مصروع و ديوانه است .\r\n- درونش تهى از تقواست و آكنده از پليدى و زشتى .\r\nابن اثير از طريق عبد الرحمن بن ابى بكر روايت كرده كه حكم بن ابى العاص بن اميّه ،\r\n\r\n\r\n","description":"","footnote":"\r\n( 1 ) . مفاتيح الغيب : 7 / 467 .\r\n( 2 ) . علهز خونى است كه با كرك شتر مىآميختند ، سپس آن را با آتش بريان مىكردند و مىخوردند .\r\n( 3 ) . النهاية فى غريب الحديث و الاثر : 3 / 124 .\r\n( 4 ) . الخصايص الكبرى : 1 / 257 .\r\n( 5 ) . الكامل فى التاريخ : 2 / 27 .\r\n( 6 ) . الاستيعاب - در حاشيه الاصابة : 1 / 218 .\r\n","page_name":" 447 ","page_number":447},
  {"content":"\r\n\r\nپدر مروان پشت سر پيغمبر مىنشست و هنگامى كه آن حضرت سخن مىگفت ، او چهرهء خود را به طريق استهزاء دگرگون مىساخت و اشكال مسخره‌آميز از خود نشان مىداد .\r\nپيغمبر او را با آن هيأت ديد و به او فرمود : چنين باش . حكم تا هنگام مرگ پيوسته صورتش به همان هيأت كريه در ارتعاش بود . « 1 » بنابر روايت ديگر تا دو ماه مبتلا به تشنّج و اضطراب شد . و پس از افاقه از اضطراب و تشنج به مرض صرع گرفتار آمد و پس از افاقه از آن همواره در تشنّج و رعشه بود تا سرانجام نيرو و گوشت بدنش از بين رفت .\r\nاين خبر را ابن حجر از طريق طبرانى و بيهقى در الدلائل و سيوطى از حاكم با تصريح به صحّت آن ، و بيهقى و طبرانى از عبد الرحمن بن ابى بكر صدّيق روايت كرده‌اند كه گفت :\r\nحكم بن ابى العاص نزديك پيغمبر مىنشست و هنگام سخن گفتن آن جناب با تغيير چهره و شكل خود او را استهزاء مىكرد . پيغمبر به او فرمود : چنين باش . در نتيجه ، پيوسته گرفتار رعشه و تشنج بود تا مرد . « 2 » مانند اين روايت از طريق ديگر نيز روايت شده است .\r\nابن حجر گويد : بيهقى از طريق مالك بن دينار آورده كه او از هند پسر خديجه ، زوجهء پيغمبر نقل كرده كه پيغمبر صلّى اللّه عليه و آله از برابر حكم عبور فرمود و نامبرده با حركت دادن انگشت خود آن حضرت را مسخره و استهزاء كرد . پيغمبر كه او و حركت او را مشاهده فرمود ، نفرين كرد و گفت : بار خدايا او را وزغ « 3 » گردان ، بىدرنگ شروع به خزيدن كرد . « 4 »\r\nابن حجر و سيوطى آورده‌اند كه ابن فتحون به نقل از طبرى گويد : پيغمبر از حارث بن ابى الحارثه دخترش جمره را خواستگارى فرمود ، حارث گفت : دخترم به بيمارى بدى مبتلاست ، در حالى كه چنين نبود ، ولى پس از آنكه به خانه آمد ، مشاهده كرد كه دخترش مبتلا به برص شده است . « 5 »\r\nسيوطى از طريق بيهقى از اسامة بن زيد روايت كرده كه گفت : رسول خدا مردى را به\r\n\r\n\r\n","description":"","footnote":"\r\n( 1 ) . النهاية فى غريب الحديث و الاثر : 1 / 345 .\r\n( 2 ) . الاصابة : 1 / 345 ؛ الخصايص الكبرى : 2 / 79 .\r\n( 3 ) . وزغ يكى از گونه‌هاى قورباغه است كه در حال راه رفتن نمىجهد ، بلكه به ترتيب اندامهاى حركتىاش را به جلو مىبرد . فرهنگ معين : 4 / 5018 . ( و )\r\n( 4 ) . الاصابة : 1 / 346 .\r\n( 5 ) . همان : 1 / 276 ؛ الخصايص الكبرى : 2 / 79 .\r\n","page_name":" 448 ","page_number":448},
  {"content":"\r\n\r\nمأموريتى اعزام فرمود و آن مرد بر رسول خدا دروغ بست و آن حضرت او را نفرين كرد .\r\nدر نتيجه ، او را مرده يافتند ، در حالى كه شكمش شكافته شده و زمين او را نپذيرفته بود . « 1 »\r\nهمو آورده است كه بيهقى و ابو نعيم از طريق ابو نوفل ، ابن ابى عقرب ، از پدرش روايت كرده‌اند كه گفت : لهب بن ابى لهب نزد پيغمبر آمد و آن حضرت را دشنام داد ، رسول خدا گفت : بار خدايا سگ خود را بر او مسلّط فرما . راوى گويد : ابو لهب مال التجاره به شام مىفرستاد و فرزندش لهب را نيز با غلامان و وكلاى خود اعزام مىداشت و به آنها سفارش مىكرد كه مراقب لهب باشيد ، زيرا من در اثر نفرين محمّد بر او ترسناك هستم . آنها به هرمنزل كه فرود مىآمدند ، لهب را پهلوى ديوار مىخوابانيدند و او را با لباس و اثاث مىپوشانيدند . مدتى در راه به اين كيفيّت از او مواظبت مىكردند تا شبى درنده‌اى آمد و بر او حمله‌ور شد و او را به قتل رسانيد . « 2 »\r\nبيهقى از قتاده روايت كرده كه عتبة « 3 » بن ابى لهب به آزار رسول خدا پرداخت و آن حضرت فرمود : همانا من از خدا مسئلت مىكنم كه سگ خود را بر او مسلّط فرمايد .\r\nنامبرده با جمعيتى از قريش بيرون شد و هنگام شب در حوالى شام در محلّى به نام زرقاء فرود آمدند . ناگاه شيرى بر آن گروه دست يافت و پيرامون آنها گردش كرد تا در ميان آن قوم عتبه را يافت و به او حمله نمود و سر او را به دهن گرفت و با دندان از بدن جدا كرد .\r\nبيهقى از عروه روايت كرده كه در آن شب شير پس از يافتن آن گروه در آن مكان به سوى ديگر برگشت و آنها از جاى برخاستند و عتبه را در ميان گرفتند ، سپس دوباره شير آمد و در ميان آنها رفت تا به عتبه رسيد و سرش را گرفت و از تن جدا كرد .\r\nاين خبر از ابو نعيم و ابن عساكر از طريق عروه نيز روايت شده است و ابن اسحاق و ابو نعيم هم اين داستان را از طريق ديگر از محمّد بن كعب قرظى و جز او روايت كرده‌اند و افزوده‌اند كه حسان بن ثابت در اين‌باره چنين سروده است :\r\n\r\n\r\n","description":"","footnote":"\r\n( 1 ) . الخصايص الكبرى : 2 / 78 .\r\n( 2 ) . همان : 1 / 147 .\r\n( 3 ) . اين روايت را ابن اثير در النهاية : 3 / 21 دربارهء عتبة بن عبد العزى آورده است .\r\n","page_name":" 449 ","page_number":449},
  {"content":"\r\n\r\n- از فرزندان اشقر « 1 » هنگامى كه به ديدارشان رفتى ، بپرس كه داستان ابو واسع ، عتبة بن ابى لهب از چه قرار بود .\r\n- خداوند او را در قبر راحت نگذارد و بر عذابش بيفزايد كه قرابت پيامبر را قطع كرد .\r\n- پيامبر بزرگوارى كه مردم را به نورى درخشان فرا مىخواند .\r\n- فرزند ابو لهب كسى است كه عيبجويان را در حرم خدا فرصت داد تا پيامبر را در برابر قريش تكذيب كنند .\r\n- اما به نفرين آن حضرت گرفتار آمد و حقيقت بر هربيننده و شنونده‌اى آشكار شد .\r\n- هنگامى كه خدا در اثر آن نفرين سگ خود را بر او مسلّط گردانيد ، در حالى كه آرام به سوى او پيش مىرفت چونان كسى كه قصد فريب دارد .\r\n- تا در ميان يارانش كه خواب بر آنان چيره شده بود ، به دو دست يافت .\r\n- و سر و گلوى او را به چنگال گرفت و بسان گرسنه‌اى دهان باز كرد و آن را بلعيد .\r\nالبته ، در ديوان حسان جز بيت اول يافت نمىشود و بعد از بيت اول چنين آمده است :\r\n- بپرس از حال فرزند ابو لهب آن زمان كه يارانش را با سوگند به قرابت نسبى به يارى طلبيد ، در حالى كه آنان تركش گفته بودند .\r\n- و شير او را به دندان گرفته و به خاك و خون كشيده بود .\r\n- خداى رحمان بر زمين افتاده‌شان را بلند نگرداند و شيرى را كه او را نقش بر زمين كرد ، سست نيرو نسازد .\r\nابو نعيم از طاوس روايت كرده كه گفت : چون رسول خدا آيهء   وَ النَّجْمِ إِذا هَوى   « 2 » را تلاوت فرمود ، عتبة بن ابى لهب گفت : من به پروردگار نجم كافر شدم . رسول خدا فرمود :\r\nخدا بر تو سگى از سگان خود را مسلّط فرمايد .\r\nابو نعيم نيز از ابو الضحى روايت كرده كه پسر ابو لهب به كسى كه فرمود :   وَ النَّجْمِ إِذا هَوى   « 3 » كفر مىورزيد و پيامبر او را نفرين كرد .\r\n\r\n\r\n","description":"","footnote":"\r\n( 1 ) . در ديوان حسان ، اشقر ذكر شده است .\r\n( 2 و 3 ) . نجم 53 / 1 .\r\n","page_name":" 450 ","page_number":450},
  {"content":"\r\n\r\nبا توجه به اين امور خواهيد دانست كه عذابى كه به سبب وجود مقدس پيغمبر صلّى اللّه عليه و آله بنا به مدلول دو آيهء معهود نفى شده ، مراد نفى موردى است نه نفى كلّى و اين معنى مقتضاى حكمت و رعايت مصلحت عمومى است ، زيرا عضوى كه فاسد شد ، بالضروره براى مصون ماندن ساير اعضا بايد قطع شود ، به خلاف عضوى كه قسمتى از آن بيمار است و آنطور نيست كه باعث سرايت به ساير اعضاء شود و يا عضوى كه تمامش صدمه ديده ، ولى اميد هست كه با معالجه بهبودى يابد .\r\nخداى متعال قريش را به مانند صاعقهء عاد و ثمود تهديد فرمود كه اگر همگى از دين اعراض كردند ، آنها را عذاب فرمايد ، چنان كه آيهء  فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  « 1 » گوياى آن است و چون مناط حكم اعراض همگان بوده و افرادى مؤمن در ميان آنها به وجود آمد ، صاعقه بر آنها نازل نشد ، و اگر همگى آنان به گمراهى خود ادامه مىدادند ، صاعقه بر طبق تهديدى كه شده بود ، بر آنها نازل مىگشت ، در حالى كه اگر وجود رسول خدا صلّى اللّه عليه و آله به طور كلى مانع از تمام اقسام عذاب مىبود ، اين تهديد درست نبود و احدى از آنها كه گفتيم ، گرفتار عذاب نمىشد و حتى احدى در غزوات و جنگهاى آن حضرت به سبب خشم آن جناب كشته نمىشد ، زيرا تمام اين امور از اقسام عذاب است . خداى ما را از آنها در امان نگاه دارد .\r\n\r\nوجه پنجم از اشكالات ابن تيميه\r\nاگر داستان حارث درست و مطابق واقع بود ، خود آيتى مانند آيت اصحاب فيل بود و چنين آيتى و نظاير آن در خور آن است كه به نقل و روايت آن همّت گماشته شود . اكنون كه ملاحظه مىكنيم صاحبان مسندها و صحاح و فضايل و تفسير و تاريخ و مانند اينها به اين موضوع رأسا توجهى ننموده‌اند و اين داستان جز به اين اسناد ناشناس روايت نشده ؛ بنابراين ، دروغ و بىاساس است .\r\n\r\n\r\n","description":"","footnote":"\r\n( 1 ) . فصّلت 41 / 13 .\r\n","page_name":" 451 ","page_number":451},
  {"content":"\r\n\r\n\r\nجواب اشكال\r\nقياس اين داستان كه يك حادثه فردى بوده ، با داستان اصحاب فيل نامناسب و ناروا و گزاف است ، چه اين حادثه در اجتماع آن روز زمينهء مناسب و كيفيتى كه توجه و اعتناى عمومى را به خود جلب كند ، نداشته است . مضافا به اينكه در عين حال ، هدف و مقصود گروهى كه شاهد اين امر بودند ، اقتضاء مىكرده كه پردهء فراموشى بر آن بكشند ، همانطور كه بر اصل موضوع ولايت در غدير خم كشيدند و به قدرى پيرامون ابطال آن جد و جهد كردند كه نزديك بود به هدف و مقصود خود نايل گردند و با اشتباه كارى و توطئه‌هاى متعصّبانه وضع را دگرگون سازند ، ولى خداى توانا بر خلاف ميل بدخواهان و ناسپاسان نور خود را به كمال مىرساند .\r\nحادثهء اصحاب فيل ، حادثه‌اى بزرگ و مهم و آيتى از آيات درخشان الهى بود كه گروه عظيمى را دچار بدبختى و هلاكت كرد ، به طورى كه بر جهانيان مشهود گشت و امّتى را كه بايد روزى مترقىترين امم باشد ، از كيد آنان نجات بخشيد و موجبات بقا و استقرار آن امّت و برقرارى و عظمت مقدساتشان را فراهم آورد و كعبه آن پايگاه يكتاپرستى را كه سرشار از خير و بركات است ، مقرر فرمود كه طوافگاه امم و مركز زيارت و عبوديت معتقدان به آن باشد و در نتيجهء آن واقعه ، اكنون پس از قرنها بزرگ‌ترين پرستشگاه خدايى است .\r\nبنابراين ، دواعى و مقاصد در حادثهء اصحاب فيل غير از دواعى و مقاصدى است كه در داستان حارث موجود است و قياس آن دو با يكديگر ناروا و اغماض از حق است ، چنان كه اين فرق و تفاوت در ميان معجزات پيغمبر صلّى اللّه عليه و آله به خوبى آشكار است و بر همين اساس بعضى از معجزات آن جناب فقط با اخبار آحاد نقل شده و در عوض بعضى ديگر از حدّ تواتر هم تجاوز كرده و بعضى از معجزات آن جناب نيز بدون اينكه توجه و اعتنايى به سند آن شود ، مورد اتفاق و قبول عموم مسلمانان قرار گرفته است ، و اين اختلاف و تفاوت مربوط به خود آن معجزه‌ها از حيث عظمت و اهميت و به هم پيوستگى آنهاست .\r\nامّا ادعاى ابن تيميّه مبنى بر اينكه مصنّفان اين موضوع را مهمل انگاشته‌اند ، اين نيز\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nگزاف‌گويى ديگرى است ، چه در صفحات گذشته روايت راويان اين واقعه را ذكر كرديم كه همه از پيشوايان علم و حاملان تفسير و حافظان حديث و ناقلان تاريخ مىباشند و كتابهاى رجال و شرح حال بزرگان فضايل بسيارشان را در بر دارد و دانشمندان يكى پس از ديگرى مراتب درايت و شخصيّت آنان را ستوده‌اند . به هرحال ، نمىدانيم مقصود اين مرد از « اسناد ناشناس » چيست ؟ زيرا رواياتى كه در اين زمينه ذكر شد ، به حذيفة بن يمان « 1 » آن صحابى بزرگوار و سفيان بن عيينه « 2 » كه پيشوايى او در علم و حديث و تفسير و مورد اعتماد بودنش در روايت معروف است ، منتهى گشته است . اين از نظر شخصيّت كه بر خلاف تصور و ادعاى ابن تيميّه در نهايت شهرت و موصوف به وثاقت و امانت مىباشد .\r\nاما از لحاظ اسناد به اين دو نفر نيز ، حفّاظ و محدّثان و مفسّران و اهل تحقيق اين اسناد را شناخته و در خور ذكر و اعتماد دانسته و بدون ترديد و انكارى ، آيه‌اى از قرآن كريم و ذكر حكيم را بدين اسناد تفسير كرده‌اند . اينان از كسانى نيستند كه با اسنادهاى كم ارج و روايات پست و سست قرآن را تفسير كنند . بلى سابقه امر و روش اهل دانش چنين بوده است ، ولى ابن تيميه سند را منكر و ناشناس پنداشته و در متن آن نيز به مناقشه پرداخته است ، زيرا هيچ چيز از اين‌روش با برداشت نادرست او تطبيق نمىنمايد .\r\n\r\nوجه ششم از اشكالات ابن تيميّه\r\nاز اين حديث چنين به دست مىآيد كه حارث نامبرده به سبب اعتراف به مبادى پنجگانهء اسلام ، خود مسلمان بوده و بالضرورة احدى از مسلمانان در عهد پيغمبر به عذاب مبتلا نشده است .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 27 - 28 .\r\n( 2 ) . همان : 1 / 80 .\r\n","page_name":" 453 ","page_number":453},
  {"content":"\r\n\r\n\r\nجواب اشكال\r\nاين حديث همان‌طور كه اسلام حارث را ثابت مىكند ، خروج او را از اسلام نيز در بر دارد به دليل ردّ فرمودهء پيغمبر صلّى اللّه عليه و آله و شك و ترديد او در آنچه آن حضرت از طرف خداى تعالى خبر داده است . بنابراين ، عذاب در هنگام مسلمان بودنش بر او نازل نشده ، بلكه بعد از كفر و ارتداد به عذاب گرفتار آمده است ، همان‌طور كه قبلا از نظر گذشت . « 1 » نامبرده پس از شنيدن حديث ، در نبوت پيغمبر صلّى اللّه عليه و آله شك كرد . علاوه بر اين ، كسانى هم بوده‌اند كه در عين مسلمانى ، به علّت تجرّى و جسارت به ساحت قدس نبوى مشمول عقوبت واقع شده‌اند ، مانند جمرة دختر حارث كه داستان او پيش از اين گذشت « 2 » و بعضى ديگر كه داستان آنها در جواب اشكال چهارم ذكر شد . براى تأييد اين موضوع كافى است كه مسلم در صحيح خود از سلمة بن اكوع روايت كرده كه مردى در حضور پيغمبر با دست چپ غذا خورد و پيغمبر به او فرمود : با دست راست بخور ، گفت :\r\nنمىتوانم ، در صورتى كه مىتوانست . پيغمبر فرمود : از دست چپ ناتوان شوى . در نتيجه ، هيچگاه نتوانست دست چپ خود را به دهان برساند .\r\nبخارى گويد : پيغمبر به عنوان عيادت بر عربى صحرايى وارد شد و رسم پيغمبر اين بود كه هروقت به عيادت مريض مىرفت ، مىفرمود : باكى نيست ، و بر همين رويه به آن مرد اين سخن را فرمود . عرب بيمار در جواب پيغمبر گفت : چنين نيست ، بلكه تب است كه بر مرد سالخورده‌اى عارض شده و او را به قبر مىبرد . پيغمبر فرمود : حال كه چنين پنداشتى ، چنين باشد . در نتيجه آن عرب روز بعد را به شام نرسانيد و جان سپرد .\r\nماوردى گويد : رسول خدا فرموده بود كه نمازگزار نبايد در حال نماز به آراستن موى خود بپردازد . آن جناب مردى را ديد كه در حال نماز چنين مىكرد و به او فرمود : خدا موى ترا زشت گرداند . در نتيجه ، موى آن مرد ريخت و طاس شد .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 245 .\r\n( 2 ) . همان : 1 / 260 .\r\n","page_name":" 454 ","page_number":454},
  {"content":"\r\n\r\n\r\nوجه هفتم از اشكالات ابن تيميه\r\nحارث بن نعمان در ميان صحابه معروف نيست ، چه ارباب حديث از قبيل ابن عبد البر در استيعاب و ابن منده و ابو نعيم اصفهانى و ابو موسى در تأليفات خود ضمن نامهاى صحابه نامى از او به ميان نياورده‌اند . بنابراين ، وجود چنين كسى از نظر ما پذيرفتنى نيست .\r\n\r\nجواب اشكال\r\nكتب مشتمل بر نام و شرح حال صحابه متكفّل ذكر تمام صحابه نيست ، بلكه هريك از مؤلّفان در اين موضوع در حدّ توان و امكان به ذكر نام جمعى از صحابه پرداخته است ، سپس مؤلّف ديگرى آمده و از زواياى كتب و آثار ، نام و نشان افرادى از صحابه را كه پيشينيان بر آنها وقوف نيافته بودند ، به دست آورده و بر گفتهء مؤلّف قبلى افزوده است .\r\nجامع‌ترين كتابى كه در اين زمينه يافتيم ، كتاب الاصابة فى تمييز الصحابة ، تأليف ابن حجر عسقلانى است كه در آغاز كتاب خود مىنگارد : همانا يكى از شريف‌ترين علوم دينى ، علم حديث نبوى است و از مهم‌ترين موضوعات آن تشخيص اصحاب رسول خدا و تمييزشان از كسانى است كه بعد از آنان آمده‌اند و گروهى از حفّاظ بنا بر اطلاعى كه از صحابه و تابعين به دست آورده‌اند ، آثارى در اين‌باره تأليف كرده‌اند و تا آنجا كه من اطلاع دارم ، نخستين كسى كه در اين موضوع كتاب تصنيف كرده است ، ابو عبد اللّه بخارى است و ابو القاسم بغوى و ديگران نيز به نقل از او پرداخته‌اند . البته ، جمعى از طبقهء مشايخ بخارى نام صحابه را به انضمام تابعين گرد آورده‌اند كه خليفة بن خياط و محمّد بن سعد و همرديفانش چون يعقوب بن سفيان و ابو بكر بن ابى خيثمه از آن جمله‌اند . در اين زمينه گروه ديگرى نيز بعد از آنها تصنيفاتى كرده‌اند ، مانند ابو القاسم بغوى و ابو بكر بن ابى داود و عبدان و كسانى كه كمى قبل از آنها بوده‌اند ، مانند مطين ، ابو على بن سكن ، ابو حفص بن شاهين ، ابو منصور ماوردى ، ابو حاتم بن حبّان ، طبرانى در كتابش المعجم الكبير ، ابو عبد اللّه بن منده ، ابو نعيم و ابو عمر بن عبد البرّ كه كتاب خود را\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nاستيعاب ناميده به اعتبار اينكه گمان برده تمام آنچه را كه در كتب قبل از او بوده ، در آن فراهم آورده است . با اين حال ، نام تعداد زيادى را از قلم انداخته و ابو بكر بن فتحون در تكميل كتاب او به تأليف جامعى پرداخته است و گروهى هم بر كتاب او تتمه‌هاى لطيف نگاشته‌اند و ابو موسى مدينى نيز به ذيل‌نويسى گسترده‌اى بر تأليف ابن منده اهتمام ورزيده است . به هرحال ، در عصر اينان جمع كثيرى بوده‌اند كه در اين زمينه تصنيف نموده‌اند تا اينكه قرن هفتم فرا رسيد و عزّ الدين بن اثير كتاب جامعى تأليف كرد و آن را اسد الغابة ناميد و در آن بسيارى از تصانيف قبل از خود را جمع آورد ، ولى او هم به پيروى از پيشينيان خود غير صحابى را با صحابه درآميخت و از توجه و تنبيه بر بسيارى از اوهام كه در كتب آنان وجود دارد ، غفلت ورزيد . آنگاه حافظ ابو عبد اللّه ذهبى در كتاب خود نامهايى را كه در كتاب ابن اثير ذكر شده ، جدا كرد و اسامى جمعى ديگر از صحابه را بر آنها افزود و كسانى را كه وى به غلط از آنها ذكرى به ميان آورده و يا افرادى را كه صحابى بودنشان به صحّت نپيوسته ، نام برده است ، ولى در عين حال اين اقدام او شامل همه نشده و به مقصود نزديك نيامده است و من با تتبّع و كاوشى كه كردم ، به نامهايى برخوردم كه نه در كتاب ذهبى است و نه در اسد الغابهء ابن اثير ، در نتيجه ، كتاب بزرگى گرد آوردم و در آن صحابه را از غير صحابه جدا كردم و با همهء اين كوششها حتى بر يك دهم اسامى صحابه نسبت به آنچه كه از ابو زرعهء رازى نقل شده ، وقوف حاصل نگشت .\r\nابو زرعه گويد : پيغمبر وفات يافت ، در حالى كه كسانى كه او را ديدند و سخنش را شنيدند ، بيش از يكصد هزار مرد و زن بوده‌اند كه همهء آنها به طريق سماع يا رؤيت از آن جناب روايت كرده‌اند .\r\nابن فتحون پس از ذكر اين مطلب در ذيل استيعاب گويد : ابو زرعه اين داستان را در جواب پرسش كسى كه دربارهء راويان از او سؤال نمود ، بيان داشته است تا چه رسد به غير آنها . با وجود اين ، تمام راويانى كه به نام يا كنيه در استيعاب ذكر شده‌اند ، سه‌هزار و پانصد نفرند . همو ذكر كرده كه آنچه را كه مطابق شرط صاحب استيعاب استدراك نموده ، قريب به اين تعداد است و من به خط حافظ ذهبى خواندم كه در پشت كتاب تجريد خود\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nنوشته بود : شايد همگى هشت‌هزار نفر باشند ؛ اگر بيش از اين تعداد نباشند ، كمتر از اين نيستند . همچنين به خط او ديدم كه تمام كسانى كه در اسد الغابة مذكورند ، هفت‌هزار و پانصد و پنجاه و چهار نفرند . به هرحال ، آنچه كه گفتار ابو زرعه را تأييد مىكند مطلبى است كه مسلم و بخارى پيرامون داستان تبوك از كعب بن مالك نقل كرده‌اند كه گفت :\r\nمردم بسيارى حضور داشتند كه نمىتوان آنها را به شمار آورد و در دفترى گنجاند . آنچه را هم كه خطيب به سند صحيح از ثورى نقل و ثبت كرده ، چنين است : آنها كه على را بر عثمان مقدم بدارند ، در واقع به دوازده هزار نفر نسبت ناروا داده‌اند كه همگى از اشخاصى بودند كه رسول خدا هنگام وفات از آنها راضى بود . نووى گويد : اين سخن مربوط به دوازده سال بعد از وفات پيغمبر است ، بدين معنى كه در عهد خلافت ابو بكر در قضيهء ردّه و فتوحات اسلامى بسيارى از كسانى كه نامهايشان ضبط نشده است ، از ميان رفته بوده‌اند و سپس در دورهء خلافت عمر در فتح‌ها و طاعون عمومى عمواس « 1 » و غير آن ، كسانى كه از شمار بيرون هستند ، مرده بوده‌اند و سبب پنهان ماندن اسامى آنان اين است كه بيشترشان در حجة الوداع حضور داشته‌اند ، و خدا داناتر است .\r\nچنان كه قبلا بيان داشتيم ، عدهء حاضر در حجة الوداع كه با رسول خدا صلّى اللّه عليه و آله بودند ، يكصد هزار تن يا بيشتر بوده‌اند . بنابراين ، چگونه براى مؤلفان اين كتب ممكن بوده كه نام تمام اين جمعيت انبوه را ثبت و ضبط نمايند ؟ اصولا از مجراى طبيعى خارج است كه بتوان به نام و شرح حال اين جمعيت به طور كامل احاطه و تسلط يافت ، چه بيشتر اين گروه در صحراها و كوهسارها و مناطق گوناگون پراكنده بودند و در مجامع و شهرها مراوده و آمد و رفتى نداشتند مگر براى مقاصد خاص ، چنان كه گه‌گاه به طور اتفاقى براى به دست آوردن حوايجى در آن مجامع حاضر مىشدند و صحبت و روايتى را درك مىكردند و در آنگونه مواقع ديوان و دفترى نبود كه نام هركه وارد و خارج مىشود ، در آن ثبت و ضبط گردد و احوال آنان بررسى شود .\r\n\r\n\r\n","description":"","footnote":"\r\n( 1 ) . شهرى است در شش ميلى رمله در مسير بيت المقدس كه بيمارى طاعون در سال 18 هجرى از آنجا شروع شد و سپس در سرزمين شام منتشر گشت و در نتيجه ، جمع بيشمارى از صحابه درگذشتند .\r\n","page_name":" 457 ","page_number":457},
  {"content":"\r\n\r\nبه هرحال ، براى اهل تحقيق ميسّر نخواهد بود كه به احوال و شئون امّتى احاطه پيدا كنند كه وضع آنها چنين است . ناچار مصنفان به ثبت و ضبط اسامى كسانى مبادرت نموده‌اند كه بيشتر در روايات نامشان برده شده و يا وجودشان در حوادثى كه رخ داده ، واجد اهميت خاصى بوده است . با توجه بدانچه گذشت ، انكار وجود شخصى كه نامش در چنين كتابهايى ذكر نشده ، از حيطهء انصاف خارج است و با اصول و مقررات بحث و استدلال سازش ندارد . وانگهى ممكن است مؤلفانى كه به تدوين آثارى در شرح حال صحابه پرداخته‌اند ، به علّت ارتداد و كفرى كه در پايان زندگى از شخصى مشهود گشته است ، از ذكر نام او صرفنظر كرده باشند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nعيد غدير در اسلام\r\nاز جمله امورى كه به منظور ثبات و نشر داستان غدير و جاودان ماندن خاطرهء آن و تأمين تحقق و ثبوت مفاد آن مورد توجه و اهتمام بوده ، عيد گرفتن اين روز تاريخى است كه همه ساله در روز و شب آن مجامع و محافل جشن و سرور تشكيل مىشود و مراسم بندگى خدا و ابراز خشوع به درگاه احديت اجرا مىگردد و بذل و بخشش و نيكى به ديگران ، عنايت به حال ناتوانان و مستمندان ، و وسعت دادن به زندگى ، در بركردن لباس‌هاى نو و خودآرايى مورد توجه و عمل قرار مىگيرد ، و در اثر اجراى اين تشريفات و تظاهرات در ميان مردم معتقد است كه توجه عموم طبقات به طرف يك وضع نوين و منظرهء جالب معطوف مىگردد و اين وضع بىخبران را به تفحص و پرسش علل و موجبات آن وا مىدارد و به تجسّس از روايت آن منجر مىشود . در نتيجه ، دانايان به بيان روايات متواتر دربارهء اين امر خطير اهتمام مىورزند و گويندگان و سرايندگان به ايراد خطابه و انشاء قصايد و منظومات مىپردازند و بدين وسيله رشتهء روايت غدير خم ناگسستنى و اسناد آن به هم پيوسته و طرق آن محفوظ مىماند و هرسال توجه بدان در ميان نسلها رو به فزونى مىگذارد و اين داستان همواره تكرار و بر زبانها جارى مىشود .\r\nآنچه از اين كيفيت براى اهل تحقيق آشكار مىشود ، دو امر است ، يكى اينكه عيد غدير خم فقط اختصاص به گروه شيعه ندارد و هرچند كه اين گروه نسبت به اين امر\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nعلاقهء خاصى ابراز مىنمايند ، ولى در عين حال افرادى از ساير فرقه‌هاى اسلامى هم در اين عيد با شيعه شركت مىكنند . بيرونى اين روز را از جمله اعيادى ذكر كرده كه مورد توجه و اعتناى اهل اسلام است « 1 » ، و ابن طلحهء شافعى گويد : روز غدير خم را امير المؤمنين در شعر خود ياد كرده و اين روز عيد نام گرفته براى اينكه روزى است كه رسول خدا على را به مقام ارجمند ولايت منصوب كرد و او را بدين جهت بر جميع خلق برترى بخشيد . « 2 » همو گويد : هر معنايى كه ممكن لفظ مولا دلالت بر آن داشته باشد نسبت به شخص رسول خدا ، همان معنى را آن حضرت براى على قرار داده است و اين مرتبه‌اى است عالى و جايگاهى است رفيع و مقامى است شامخ كه پيامبر تنها آن جناب را بدان مخصوص گردانيد و به همين جهت ، اين روز ، روز عيد و هنگام سرور و شادمانى و موسم انبساط خاطر و مسرت دوستان او گشت .\r\nاين جمله خود اشتراك تمام مسلمانان را در عيد گرفتن اين روز ثابت مىنمايد ، خواه ضمير او در تعبير « دوستان او » به پيغمبر صلّى اللّه عليه و آله برگردد و خواه به على . اگر به پيغمبر برگردد كه مطلب واضح است و اگر به على عليه السّلام برگردد ، باز مقصود حاصل است ، زيرا همهء مسلمانان على عليه السّلام را دوست دارند ، چه آنها كه او را جانشين بلافصل پيغمبر صلّى اللّه عليه و آله مىدانند و چه آنها كه آن حضرت را چهارمين خليفه رسول خدا صلّى اللّه عليه و آله به شمار مىآورند .\r\nدر ميان تمام فرق اسلامى كسى نيست كه با آن جناب سر عداوت و دشمنى داشته باشد ، جز تعداد ناچيزى از خوارج كه بر على خروج كردند و از دين اسلام خارج شدند .\r\nكتب تاريخى درسهايى از اين عيد به ما مىدهد و حاكى است كه امم اسلامى در شرق و غرب جهان بر اين عيد توافق دارند و مردم مصر و مغرب و عراق از قرون گذشته به اين روز عيد بزرگ توجه و اعتنا داشتند و در آن روز نماز و دعا مىخواندند و به ايراد خطبه و انشاد شعر مىپرداختند ، چنان كه در آثار بزرگان دين مذكور است .\r\nدر وفيات الاعيان ، تأليف ابن خلكان از اتفاق عموم مسلمانان بر عيد بودن اين روز سخن رفته است ، چنان كه در شرح حال مستعلى پسر مستنصر چنين مذكور است : بيعت\r\n\r\n\r\n","description":"","footnote":"\r\n( 1 ) . الآثار الباقية عن القرون الخالية 334 .\r\n( 2 ) . مطالب السئول 53 .\r\n","page_name":" 460 ","page_number":460},
  {"content":"\r\n\r\nبا نامبرده در روز عيد غدير خم واقع شده و آن هجدهم ذيحجّهء سال 487 هجرى است . « 1 » همچنين ابن خلكان در شرح حال مستنصر بالله عبيدى گويد : نامبرده شب پنجشنبه هجدهم ذيحجّهء سال 487 وفات يافت كه شب عيد غدير خم است ، و من گروه بسيارى را يافتم كه سؤال مىكردند از اين شب كه در چندم ذيحجه بوده است ؟ غدير خم بين مكه و مدينه است و در آن گودال آبى است و گفته مىشود كه در آنجا درختستانى است كه آب در آن جمع مىشود ، و چون رسول خدا در سفر حجة الوداع از مكهء مشرفه بازگشت و به اين مكان رسيد و با على بن ابى طالب عليه السّلام برادرى خود را اعلام فرمود ، گفت : على نسبت به من به منزلهء هارون است نسبت به موسى ؛ بارخدايا دوست بدار كسى را كه او را دوست دارد و دشمن بدار كسى را كه او را دشمن دارد ، و يارى فرما آن را كه او را يارى نمايد و خوار گردان آن را كه او را خوار نمايد ، و شيعه به اين روز علاقهء زيادى دارند . حازمى گويد : آنجا وادىاى است بين مكه و مدينه و در جحفه آبگيرى است كه در آنجا پيغمبر خطبه خواند و اين وادى به دشوارى راه موصوف و به شدت گرما معروف است . « 2 »\r\nهمين مطلب را كه ابن خلكان دربارهء علاقهء فراوان شيعه به اين روز ذكر كرده ، مسعودى نيز بعد از ذكر حديث غدير بيان داشته گويد : فرزندان على و شيعيان او اين روز را بزرگ مىشمارند . « 3 » نظير اين مطلب را ثعلبى در ثمار القلوب نگاشته و پس از آنكه شب غدير را از شبهاى مضاف « 4 » بنام و مشهور در نزد امّت شمرده است ، گويد : اين همان شبى است كه فرداى آن رسول خدا در غدير خم بر جهاز شتران خطبه خواند و در خطبه‌اش فرمود : من كنت مولاه ، فعلىّ مولاه . اللهم وال من والاه و عاد من عاداه ، و انصر من نصره و اخذل من خذله . بر اين اساس است كه شيعه اين شب را بزرگ مىشمارند و در آن به\r\n\r\n\r\n","description":"","footnote":"\r\n( 1 ) . وفيات الاعيان : 1 / 60 .\r\n( 2 ) . همان : 2 / 223 .\r\n( 3 ) . التنبيه و الاشراف 221 .\r\n( 4 ) . ثمار القلوب ثعالبى در مضاف و منسوب است ، يعنى كلماتى كه به صورت اضافه استعمال شده و از آن جمله ليلة الغدير است كه واژهء ليلة به كلمهء الغدير اضافه شده است . ( م )\r\n","page_name":" 461 ","page_number":461},
  {"content":"\r\n\r\nشب زنده‌دارى و عبادت مىپردازند .\r\nآرى ، آنان معتقدند كه نصّ و تصريح بر خلاف بلافصل على عليه السّلام در آن روز تحقّق يافته است و گرچه به اين عقيده از ديگران متمايزند ، ولى در اين كه شب غدير از شبهاى مضاف بنام و مشهور است ، با امّت اسلامى متفق و هم‌عقيده مىباشند ، و اين شهرت و اهميّت تنها به سبب اعتقاد به امر خطير و بزرگ و فضيلت آشكارى است كه در بامداد آن صورت گرفته و وقوع همين امر بزرگ و مهم در اين روز آن را روز خاص يا عيد مباركى گردانده است .\r\nدر اثر اعتقاد به فضيلت روز غدير و شب آن ، شاعران با بيانى دلنشين زيبايى و فروغ و شادمانى را به آن تشبيه كرده‌اند ، چنان كه تميم بن معزّ ، صاحب ديار مصر ( م 374 ) ضمن قصيده‌اى كه باخرزى از او نقل كرده ، چنين سروده است :\r\n- زيبارويانى پياله‌هاى شراب را براى ما به گردش درمىآورند كه بوى خوش آنان سكرآور است .\r\n- نازك‌بدنانى كه چون برخيزند ، به جهت سنگينى كفلهاشان نمىتوانند حركت كنند .\r\n- چونان زيبايى شبهاى غدير ، زيبا هستند و هنگام آمدن ، فروغ و شادابى ايّام غدير را با خود مىآورند . « 1 »\r\nاز جمله دلايل اين امر ، تهنيت و مبارك بادى است كه به وسيلهء ابو بكر و عمر و همسران پيامبر و جز آنها از صحابه به امر رسول خدا صلّى اللّه عليه و آله نسبت به امير المؤمنين عليه السّلام صورت گرفته است ، به طورى كه به زودى به چگونگى آن واقف خواهيد شد و تهنيت و مبارك باد از خواص عيد و مواقع شادمانى و سرور است .\r\nمسئله ديگر اين است كه سابقهء اين عيد تاريخى بزرگ و باشكوه به عهد پيغمبر صلّى اللّه عليه و آله بازمىگردد و آغاز پيدايش آن ، روز غدير در سفر حجة الوداع بوده است پس از آنكه پيامبر اسلام صلّى اللّه عليه و آله جايگاه استوار و ثابت خلافت كبرى را آشكار ساخت و مركز امارت خود را از نظر دينى و دنيوى به آن جمعيّت عظيم مسلمان ابراز داشت و مبناى رفيع دين\r\n\r\n\r\n","description":"","footnote":"\r\n( 1 ) . دمية القصر 38 .\r\n","page_name":" 462 ","page_number":462},
  {"content":"\r\n\r\nمقدسش را معيّن فرمود ، در نتيجه روز مزبور به اوج شهرت رسيد تا آنجا كه هرمسلمان معتقد از موقعيت آن روز قرين مسرّت گرديد . چه مسرّتى از اين بالاتر كه در چنين روزى مركز شريعت و سرچشمهء فيضان انوار تابان احكام دين معلوم و مشهود گشت و ديگر اميال و اهواى اين و آن نتوانست اين پايگاه استوار را زايل و دگرگون كند و جهل و ابهامى وجود نداشت كه اين امر صريح را در پردهء اوهام پنهان نمايد . چه روزى بزرگ‌تر از اين روز است ؟ در حالى كه سنن و آداب شريعت در اين روز آشكار گشت و شاهراه سعادت نمايان شد و تكميل دين و اتمام نعمت در آن صورت گرفت و قرآن كريم آن را تأييد كرد .\r\nزمانى كه پادشاهان بر سرير سلطنت تكيه مىزنند ، ملّت‌ها آن روز را به شادى و مسرّت مىگذرانند و عيد مىگيرند و به افتخار آن چراغانى مىكنند و محافل جشن تشكيل مىدهند و گروه گروه در آن مجامع و محافل گرد مىآيند و خطبا و ادبا به ايراد خطابه و سرودن مدايح و قصايد مىپردازند و خوانهاى نعمت مىگسترانند ، چنان كه اين سيره و عادت در هرقوم و ملّتى معمول است . بنابراين ، روزى كه حكومت اسلامى و ولايت عظماى دين به نام شخصيّتى تحقّق يافت كه پيغمبر اسلام صلّى اللّه عليه و آله به وحى الهى او را با تصريح و تأكيد به آن مقام منصوب فرمود ، سزاوارتر است كه چنين روزى عيد گرفته شود و مجلّل‌ترين مظاهر جشن و سرور در آن نمايان گردد ، و به اعتبار اينكه چنين روزى از اعياد دينى است ، شايسته و رواست كه علاوه بر اجراى مراسم شادى و مسرت امورى نيز كه موجب قرب به درگاه حضرت بارى است از روزه و نماز و دعا و غيره مورد عمل قرار گيرد ، چنان كه به خواست خدا به وظائف و مقررات ياد شده نيز واقف خواهيد شد .\r\nبراى تأمين همين منظور و امورى كه ذكر شد ، رسول خدا صلّى اللّه عليه و آله امر فرمود كه حاضران در آن مجمع بزرگ ، از جمله ابو بكر و عمر و ديگر بزرگان قريش و انصار و همچنين همسران حضرتش بر امير المؤمنين عليه السّلام وارد شوند و او را به اين منصب عالى كه عهده‌دار شدن مقام ولايت كبرى و تكيه زدن بر اريكهء امر و نهى در دين خداست ، تهنيت و شادباش گويند .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\nداستان تهنيت\r\nمحمّد بن جرير طبرى در كتاب الولاية حديثى را به اسناد خود از زيد بن ارقم آورده كه قسمت زيادى از آن قبلا ذكر شد « 1 » و در پايان حديث مزبور آمده است كه رسول خدا فرمود : اى گروه مردم ، بگوييد : با تو از صميم قلب پيمان بستيم و با زبان عهد كرديم و دست بيعت بر اين امر داديم ، عهد و پيمان و بيعتى كه اولاد و اهل بيت و كسان خود را بدان فرا خوانيم و به جاى اين سيرهء مقدّس روش ديگرى را نپذيريم و تو گواه بر ما هستى و خداوند از حيث گواهى كافى است . بگوييد آنچه را كه به شما گفتم ، بر زبان آريد و به على به عنوان فرمانرواى مؤمنان سلام كنيد و بگوييد : سپاس خداى را كه ما را بدين راه رهبرى كرده و اگر ما را رهبرى نكرده بود ، راه خويش را نمىيافتيم . « 2 » همانا خداوند هرصدا و آهنگى را مىشناسد و مىشنود و به خيانت هرخائن واقف است ، پس هركس پيمان‌شكنى كند ، به زبان خود كرده است و كسى كه به پيمان خدايى وفادار بماند ، خداى پاداش بزرگ به او خواهد داد . « 3 » بگوييد چيزى را كه موجب رضايت خداوند است و اگر ناسپاسى كنيد ، خداوند از شما بىنياز خواهد بود .\r\nزيد بن ارقم گفت : در اين هنگام مردم به طرف رسول خدا شتافتند ، در حالى كه همه مىگفتند : شنيديم و امر خدا و رسولش را از صميم قلب فرمانبرداريم ، و نخستين كسانى كه دست بيعت به پيغمبر و على دادند ، ابو بكر و عمر و عثمان و طلحه و زبير بودند با باقى مهاجران و انصار و ساير مردم تا اينكه نماز ظهر و عصر در يك وقت خوانده شد و اين جريان امتداد يافت تا نماز مغرب و عشاء نيز در يك زمان خوانده شد و تا سه روز امر بيعت ادامه داشت .\r\nاين روايت را احمد بن محمّد طبرى ، مشهور به خليلى در كتاب مناقب على بن ابى طالب كه به سال 411 در قاهره تأليف كرده ، از طريق استادش محمّد بن ابى بكر بن عبد الرحمن آورده و در آن چنين آمده است :\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 214 - 216 .\r\n( 2 ) . اعراف 7 / 43 .\r\n( 3 ) . فتح 48 / 10 .\r\n","page_name":" 464 ","page_number":464},
  {"content":"\r\n\r\nدر نتيجه ، مردم به بيعت با او شتافتند و گفتند : شنيديم و امر خدا و رسولش را به دل و زبان و جميع جوارح و اعضاى خود فرمانبرداريم ، سپس براى مصافحه و بيعت با رسول خدا و على اعلام آمادگى كردند و نخستين كسانى كه دست بيعت به رسول خدا « 1 » دادند ، ابو بكر و عمر و طلحه و زبير بودند با باقى مهاجران و ساير مردم برحسب طبقات و مراتبشان ، تا اينكه نماز ظهر و عصر در يك وقت به جا آورده شد و نماز مغرب و عشاء نيز در يك زمان انجام گرفت و تا سه روز بيعت ادامه داشت و رسول خدا پس از بيعت هر دسته و گروهى مىفرمود : سپاس خداى را كه ما را بر همهء جهانيان برترى داد . در نتيجه ، دست دادن و مصافحه سنّت و رسم متداولى گشت تا آنجا كه آن را كسانى به كار بردند كه ذى حق نبودند .\r\nدر كتاب النشر و الطىّ اين داستان چنين ذكر شده : سپس مردم به سوى آن جناب شتافتند ، در حالى كه مىگفتند : بلى ، شنيديم و امر خدا و رسولش را با ايمان قلبى فرمانبرداريم ، و براى بيعت با رسول خدا و على دست بيعت گشودند و اين مراسم ادامه داشت تا اينكه نماز ظهر و عصر در يك وقت خوانده شد و چون روز سپرى گشت ، نماز مغرب و عشاء نيز در يك زمان انجام يافت ، و رسول خدا پس از آمدن هردسته از مردم براى بيعت مىفرمود : سپاس خداى را كه ما را بر جهانيان برترى داد .\r\nمولوى ولىّ اللّه لكنهوى در مرآة المؤمنين در ذكر داستان غدير به اين مضمون نگاشته :\r\nسپس عمر على را ملاقات كرد و به او گفت : گوارا باد تو را اى پسر ابو طالب ، صبح را به شام آوردى در حالى كه مولاى من و مولاى هرمرد و زن باايمان هستى ، و پيوسته هريك از اصحاب با آن جناب روبرو مىشد و او را تهنيت مىگفت .\r\nمورخ ابن خواوند شاه « 2 » ( م 903 ) بعد از ذكر حديث غدير نگاشته : پس رسول خدا فرود آمد و در خيمهء خاص بنشست و فرمود كه امير المؤمنين على در خيمهء ديگر بنشيند .\r\nبعد از آن طبقات خلايق را امر كرد كه به خيمهء على رفتند و زبان به تهنيت آن حضرت\r\n\r\n\r\n","description":"","footnote":"\r\n( 1 ) . در اين روايت افتادگىاى هست كه با مراجعه به روايت اول طبرى بدان واقف خواهيد شد .\r\n( 2 ) . عبد الرحمن دهلوى در مرآة الاسرار از او نقل كرده و ديگران نيز به نگارش او اعتماد نموده‌اند .\r\n","page_name":" 465 ","page_number":465},
  {"content":"\r\n\r\nگشادند و چون مردم از اين امر فارغ شدند ، امّهات [ همسران پيامبر 
  ] به فرمودهء خواجهء كاينات صلّى اللّه عليه و آله نزد على رفته او را تهنيت گفتند . از جملهء اصحاب ، عمر بن الخطاب گفت :\r\nخوشا به حال تو اى على ، صبح كردى در حالى كه مولاى من و مولاى جميع مؤمنين و مؤمنات هستى . « 1 »\r\nمورّخ غياث الدين « 2 » ( م 942 ) نوشته : پس امير المؤمنين على ، كرّم اللّه وجهه ، به موجب فرمودهء حضرت رسالت در خيمه نشست تا طوايف خلايق به ملازمتش رفته لوازم تهنيت به تقديم رسانيدند و از جملهء اصحاب ، امير المؤمنين عمر بن الخطاب ، رضى اللّه عنه ، جناب ولايت مآب را گفت : خوشا به حال تو اى پسر ابو طالب ، بامداد كردى در وقتى كه مولاى من و مولاى هرمؤمن و مؤمنه بودى . بعد از آن امّهات مؤمنين برحسب اشارت سيّد المرسلين به خيمهء امير المؤمنين رفته شرط تهنيت به جاى آوردند . « 3 »\r\nداستان تهنيت ابو بكر و عمر را تعداد بسيارى از پيشوايان حديث و تفسير و تاريخ اهل سنّت كه عدّهء آنان قابل توجه است ، روايت كرده‌اند ، چه آنها كه اين داستان را به طور مرسل ترديدناپذير روايت نموده‌اند و چه آنها كه آن را به مسانيد صحيح و رجال ثقه و مورد اعتماد روايت كرده‌اند كه سلسلهء ناقلان به تعدادى از صحابه منتهى مىشود ، مانند ابن عباس و ابو هريره و براء بن عازب و زيد بن ارقم .\r\nاكنون به ذكر جمعى از پيشوايان حديث و تفسير كه داستان مزبور را روايت كرده‌اند ، بدين شرح مبادرت مىورزيم :\r\n1 - حافظ ابو بكر ، عبد اللّه بن محمّد بن ابى شيبه ( م 235 ) در المصنّف به اسناد خود از براء بن عازب روايت كرده كه گفت : در سفرى با رسول خدا بوديم و در غدير خم فرود آمديم . در اين هنگام بانگ نماز جماعت بلند شد و رسول خدا در زير درختى كه از خار\r\n\r\n\r\n","description":"","footnote":"\r\n( 1 ) . روضة الصفا : 2 / 541 - با اندك تصرّف . ( و )\r\n( 2 ) . در كشف الظنون : 1 / 419 مذكور است كه كتاب حبيب السير او از كتابهاى معتبر و سودمند است و حسام الدين نيز در مرافض الروافض آن را از كتاب‌هاى معتبر به شمار آورده و ابو الحسنات حنفى در الفوايد البهية به آن اعتماد كرده و در صفحات 86 ، 87 ، 90 ، 91 و جز آنها به نقل از آن پرداخته است .\r\n( 3 ) . حبيب السير : 1 / جزء 3 / 411 . ( و )\r\n","page_name":" 466 ","page_number":466},
  {"content":"\r\n\r\nو خاشاك روفته شده بود ، نماز ظهر را خواند ، سپس دست على را گرفت و خطاب به مردم فرمود : آيا مىدانيد كه من به هرمؤمن از خودش سزاوارترم ؟ گفتند : آرى . بعد دست على را گرفت و فرمود : بار خدايا هركس كه من مولاى اويم ، على مولاى اوست .\r\nبارخدايا دوستان او را دوست بدار و دشمنان او را دشمن بدار . پس از اين جريان عمر آن جناب را ملاقات كرد و گفت : گوارا باد ترا اى پسر ابو طالب ، صبح را به شام آوردى در حالى كه مولاى من و مولاى هرمرد و زن باايمان هستى .\r\n2 - امام و پيشواى حنبليان ، احمد بن حنبل ( م 241 ) از عفّان ، از حمّاد بن سلمه ، از علىّ بن زيد ، از عدىّ بن ثابت ، از براء بن عازب روايت كرده كه گفت : ما با رسول خدا بوديم . . . تا پايان روايتى كه به لفظ مذكور از طريق ابن ابى شيبه ذكر شد « 1 » ، با اين فرق كه در روايت مزبور در آغاز اعلام ولايت كلمهء « اللهم » ذكر نشده است .\r\n3 - حافظ ابو العباس شيبانى نسوى ( م 303 ) گويد : حديث كرد ما را هدبه ، از حماد بن سلمه ، از زيد ، و نيز ابو هارون از عدىّ بن ثابت ، از براء كه گفت : با رسول خدا در سفر حجة الوداع بوديم و چون به غدير خم آمديم ، زير دو درخت براى رسول خدا روفته گشت و بانگ نماز جماعت بلند شد و رسول خدا على را طلبيد و دستش را گرفت و او را در طرف راست خود به پا داشت ، سپس فرمود : آيا من به هرفردى از خودش سزاوارتر نيستم ؟ گفتند : آرى ، هستى . فرمود : پس اين [ على 
  ] مولاى كسى است كه من مولاى اويم .\r\nبار خدايا دوستان او را دوست بدار و دشمنان او را دشمن بدار . آنگاه عمر بن خطاب با او ملاقات كرد و گفت : گوارا باد ترا ، صبح را به شام آوردى در حالى كه مولاى هرمرد و زن باايمان هستى .\r\n4 - حافظ ابويعلى موصلى ( م 307 ) اين داستان را در مسند خود از هدبه ، از حماد تا پايان سند و متن مذكور در طريق شيبانى روايت كرده است .\r\n5 - حافظ ابو جعفر ، محمّد بن جرير طبرى ( م 310 ) بعد از ذكر حديث غدير گويد :\r\nسپس عمر على را ملاقات كرد و گفت : گوارا باد ترا اى پسر ابى طالب ، صبح كردى\r\n\r\n\r\n","description":"","footnote":"\r\n( 1 ) . مسند احمد بن حنبل : 4 / 281 .\r\n","page_name":" 467 ","page_number":467},
  {"content":"\r\n\r\nدر حالى كه مولاى من و مولاى هرمرد و زن باايمان هستى . اين گفتهء ابن عباس و براء بن عازب و محمّد بن على است . « 1 »\r\n6 - حافظ احمد بن عقدهء كوفى ( م 333 ) در آغاز كتاب الولاية از استاد خود ابراهيم بن وليد بن حمّاد ، از يحيى بن يعلى ، از حرب بن صبيح ، از پسر خواهر حميد طويل ، از ابن جدعان ، از سعيد بن مسيّب روايت كرده كه گفت : به سعد بن ابى وقّاص گفتم : من مىخواهم دربارهء چيزى از تو سؤال كنم ، ولى از آن خوددارى مىورزم . گفت : آنچه مىخواهى سؤال كن كه من عموى تو هستم . گفتم : سؤال من از برپا ايستادن رسول خدا در ميان شما در روز غدير خم است . گفت : بلى ، هنگام ظهر در ميان ما ايستاد و دست على بن ابى طالب عليه السّلام را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه . سپس ابو بكر و عمر گفتند : اى پسر ابو طالب ، اكنون مولاى هرمرد و زن با ايمان گشتى .\r\n7 - حافظ ابو عبد اللّه مرزبانى بغدادى ( م 384 ) اين داستان را به اسنادش از ابو سعيد خديرى در كتاب سرقات الشعر خود روايت كرده است .\r\n8 - حافظ على بن عمر دارقطنى بغدادى ( م 385 ) حديث غدير را به اسناد خود روايت كرده و در آن آمده است : چون ابا بكر و عمر جريان را شنيدند ، به على گفتند : اى پسر ابى طالب ، اكنون مولاى هرمرد و زن باايمان گشتى . ابن حجر هيثمى اين حديث را از نامبرده حكايت كرده « 2 » و خطيب بغدادى نيز آن را به لفظ ديگر از او نقل نموده است . « 3 »\r\n9 - حافظ ابو عبد اللّه ، ابن بطّهء حنبلى ( م 387 ) اين داستان را به اسنادش در كتاب خود الابانة از براء بن عازب به لفظ حافظ ابو العباس شيبانى كه مذكور افتاد ، با حذف جملهء « امسيت » روايت كرده است .\r\n10 - قاضى ابو بكر باقلانى بغدادى ( م 403 ) داستان مزبور را با دقت در سند روايت كرده است . « 4 »\r\n\r\n\r\n","description":"","footnote":"\r\n( 1 ) . جامع البيان عن تأويل آى القرآن : 3 / 428 .\r\n( 2 ) . الصواعق المحرقة 26 .\r\n( 3 ) . تاريخ بغداد : 8 / 290 .\r\n( 4 ) . التمهيد فى اصول الدين 171 .\r\n","page_name":" 468 ","page_number":468},
  {"content":"\r\n\r\n11 - حافظ ابو سعيد خرگوشى نيشابورى ( م 407 ) اين حديث را در تأليف خود شرف المصطفى به اسنادش از براء بن عازب به لفظ احمد بن حنبل ، و به اسناد ديگر از ابو سعيد خدرى روايت كرده و لفظ او چنين است : سپس رسول خدا فرمود : مرا تهنيت بگوييد ، مرا تهنيت بگوييد كه خداوند مرا به نبوّت برگزيد و اهل بيت مرا به امامت . پس از اين جريان عمر بن خطاب ، امير المؤمنين را ملاقات كرد و گفت : خوشا به حال تو اى ابو الحسن كه مولاى من و مولاى هرمرد و زن باايمان گشتى .\r\n12 - حافظ احمد بن مردويه اصفهانى ( م 416 ) حديث مزبور را در تفسير خود از ابو سعيد خدرى روايت كرده و در آن آمده است : سپس عمر بن خطاب ، على را ملاقات كرد و گفت : گوارا باد ترا اى پسر ابو طالب ، صبح را به شام آوردى در حالى كه مولاى من و مولاى هرمرد و زن باايمان هستى .\r\n13 - ابو اسحاق ثعلبى ( م 427 ) در تفسير خود الكشف و البيان روايت كرده گويد : خبر داد ما را ابو القاسم يعقوب بن احمد سرى ، از ابو بكر محمّد بن عبد اللّه بن محمّد ، از ابو مسلم ابراهيم بن عبد اللّه كجى ، از حجاج بن منهال ، از حمّاد بن سلمه ، از على بن زيد ، از عدىّ بن ثابت ، از براء بن عازب كه گفت : چون با رسول خدا در سفر حجة الوداع به غدير خم آمديم ، حضرتش نماز جماعت را اعلام كرد و زير دو درخت براى آن جناب از خار و خاشاك روفته شد ، سپس دست على را گرفت و فرمود : آيا من به مؤمنان از خودشان سزاوارتر نيستم ؟ گفتند : بلى ، هستى . فرمود : اين [ على 
  ] مولاى كسى است كه من مولاى اويم . بار خدايا دوستان او را دوست دار و دشمنان او را دشمن دار . پس از اين جريان عمر او را ملاقات كرد و گفت : گوارا باد ترا اى پسر ابو طالب ، اكنون تو مولاى هر مرد و زن باايمان گشتى .\r\n14 - حافظ ابن سمان رازى ( م 445 ) اين حديث را به اسناد خود از براء بن عازب به لفظ مذكور از احمد بن حنبل روايت كرده است و محبّ الدين طبرى و شنقيطى نيز آن را از نامبرده حكايت نموده‌اند . « 1 »\r\n\r\n\r\n","description":"","footnote":"\r\n( 1 ) . الرياض النضرة : 2 / 169 ؛ حياة علىّ بن ابى طالب 28 .\r\n","page_name":" 469 ","page_number":469},
  {"content":"\r\n\r\n15 - حافظ ابو بكر بيهقى ( م 458 ) حديث مزبور را بدون ذكر رجال سند از براء بن عازب روايت كرده « 1 » و چنان كه در درر السمطين جمال الدين زرندى حنفى مذكور است ، نامبرده همين حديث را به سندى كه بعدا خواهد آمد ، از ابو هريره روايت نموده و خوارزمى هم آن را از او ، از براء و از ابو هريره روايت كرده است .\r\n16 - حافظ ابو بكر ، خطيب بغدادى ( م 463 ) اين روايت را به دو سند صحيح از ابى هريره آورده است كه قبلا مذكور افتاد . « 2 »\r\n17 - فقيه ابو الحسن ، ابن المغازلى ( م 483 ) در كتاب المناقب گويد : خبر داد ما را ابو بكر احمد بن محمّد بن طاوان از ابو الحسن احمد بن حسين بن سمّاك ، از ابو محمّد جعفر بن محمّد بن نصير خلدى ، از على بن سعيد بن قتيبهء رملى ، از ضمره . . . تا آخر سند و لفظ مذكور از طريق خطيب بغدادى . « 3 »\r\nهمو گويد : خبر داد ما را ابو الحسن احمد بن مظفر عطّار از ابو محمّد ابن سقّاء ، از ابو الحسن على بن عبد اللّه قصّاب بيّع واسطى با اجازهء روايت ، از ابو بكر محمّد بن حسن بن محمّد بياسرى ، از ابو الحسن على بن محمّد بن حسن جوهرى ، از محمّد بن زكريا عبدى ، از حميد طويل ، از أنس كه گفت : رسول خدا دست على را گرفت و او را به بالاى منبر برد و فرمود : بارخدايا اين [ على 
  ] از من است و من از اويم . آگاه باشيد كه او نسبت به من به منزلهء هارون است نسبت به موسى . آگاه باشيد كه هركس من مولاى اويم ، على مولاى اوست . پس از اين داستان على با مسرت و شادمانى برگشت و عمر بن خطّاب به دنبال او آمد و به او گفت : به‌به اى ابو الحسن ، اكنون تو مولاى من و مولاى هرمسلمانى گشتى .\r\n18 - ابو محمّد ، احمد عاصمى در تأليف خود زين الفتى گويد : خبر داد مرا استادم محمّد بن احمد كه خدايش رحمت كناد ، از ابو احمد همدانى ، از ابو جعفر محمّد بن\r\n\r\n\r\n","description":"","footnote":"\r\n( 1 ) . الفصول المهمّة ، ابن صبّاغ مالكى مكّى 25 .\r\n( 2 ) . ر ك : الغدير ( متن عربى / چ 5 ) : 1 / 232 - 233 .\r\n( 3 ) . همان مأخذ .\r\n","page_name":" 470 ","page_number":470},
  {"content":"\r\n\r\nابراهيم بن محمّد بن عبد اللّه بن جبلهء قهستانى « 1 » از ابو قريش محمّد بن جمعة بن خلف قاينى ، از ابو يحيى محمّد بن عبد اللّه بن يزيد مقرى ، از پدرش ، از حمّاد بن سلمه ، از على بن زيد بن جدعان ، از عدىّ بن ثابت ، از براء بن عازب كه گفت : چون رسول خدا فرمود : من كنت مولاه ، فعلىّ مولاه ، عمر گفت : گوارا باد ترا اى ابو الحسن كه مولاى هر مسلمانى گشتى .\r\nهمو گويد : خبر داد ما را محمّد بن ابى زكريّا كه خدايش رحمت كناد ، از ابو الحسن محمّد بن عمر بن بهتهء بزّاز « 2 » به وسيله قرائت حافظ ابو الفتح بن ابى الفوارس بر او در بغداد كه بدان اقرار كرده گفت : خبر داد ما را ابو العباس احمد بن محمّد بن سعيد بن عبد الرحمن بن عقدهء همدانى ، وابستهء بنى هاشم به طريق قرائت بر او از اصل كتابش به سال 330 هنگامى كه در بغداد بر ما درآمد ، گفت : حديث كرد ما را ابراهيم بن وليد بن حمّاد از پدرش ، از يحيى بن يعلى تا آخر خبر مذكور از پدرش ، از طريق حافظ ابن عقده به لحاظ متن و سند . « 3 »\r\n19 - حافظ ابو سعد سمعانى ( م 562 ) در كتاب خود فضايل الصحابة به اسناد از براء بن عازب به لفظ احمد بن حنبل كه قبلا ذكر شد ، داستان تهنيت را آورده است .\r\n20 - حجة الاسلام ، ابو حامد غزالى ( م 505 ) گويد : همهء مسلمانان اجماع دارند بر متن حديث از خطبهء رسول خدا در روز غدير خم كه در جمع مردم فرمود : من كنت مولاه ، فعلىّ مولاه ، و سپس عمر گفت : خوشا به حال تو اى ابو الحسن كه مولاى من و مولاى هر مرد و زن مؤمن گشتى . « 4 »\r\n21 - ابو الفتح اشعرى شهرستانى ( م 548 ) گويد : جريان كمال اسلام و انتظام حال هنگام نزول آيهء كريمهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ \r\n\r\n\r\n","description":"","footnote":"\r\n( 1 ) . در تاريخ بغداد : 1 / 411 عبدان بن حبله مذكور است .\r\n( 2 ) . وى اهل باب الطاق است كه در سال 374 درگذشته . خطيب در تاريخ بغداد : 3 / 35 شرح حال او را نگاشته و از عتيق ثقه بودن او را حكايت كرده است . همو از عتيق ، از برقانى حكايت كرده كه ايرادى به روايت او وارد نيست و او طالبى است و مقصودش از اين كلمه اين است كه او شيعى است .\r\n( 3 ) . ر ك : الغدير ( متن عربى / چ 5 ) : 1 / 273 .\r\n( 4 ) . سرّ العالمين 9 .\r\n","page_name":" 471 ","page_number":471},
  {"content":"\r\n\r\n رِسالَتَهُ . . .  « 1 » از اين قرار است كه چون رسول خدا به غدير خم رسيد ، به امر آن جناب خار و خاشاك روفته و زدوده شد و نماز جماعت را اعلام نمودند ، سپس آن حضرت در حالى كه بر جهاز شتران قرار داشت ، فرمود : هركه من مولاى اويم ، على مولاى اوست .\r\nخدايا دوستانش را دوست بدار و دشمنانش را دشمن بدار ، و يارانش را يارى كن و خواركننده‌اش را خوار گردان ، و حق را با او بگردان هرجا كه او بگردد . آنگاه سه بار فرمود : آيا ابلاغ كردم ؟ اماميّه مدّعى هستند كه اين نصّ صريحى است ، چه ما مىبينيم هركس كه پيغمبر مولاى اوست ، مولا به هرمعنى كه باشد ، شامل على نيز مىشود ، و صحابه از توليت همان را كه ما فهميده‌ايم فهميده‌اند « 2 » ، تا آنجا كه عمر وقتى با على روبرو شد ، به او گفت : خوشا به حال تو يا على كه مولاى هرمرد و زن باايمان گشتى .\r\n22 - خوارزمى حنفى ( م 568 ) با دقت در سند از ابو الحسن على بن احمد عاصمى خوارزمى ، از اسماعيل بن احمد واعظ ، از حافظ ابو بكر بيهقى ، از على بن احمد بن حمدان ، از احمد بن عبيد ، از احمد بن سليمان مؤدب ، از عثمان بن ابى شيبه ، از زيد بن حباب ، از حمّاد بن سلمه ، از على بن زيد بن جدعان ، از عدىّ بن ثابت ، از براء بن عازب روايت كرده كه گفت : در سفر حج با رسول خدا آمديم تا آن حضرت در بين مكّه و مدينه فرود آمد و به امرش نماز جماعت اعلام شد ، سپس دست على را گرفت و فرمود : آيا من به مؤمنان از خودشان سزاوارتر نيستم ؟ گفتند : آرى ، هستى . فرمود : پس اين [ على 
  ] ولىّ كسى است كه من ولىّ اويم . بار خدايا دوستان او را دوست دار و دشمن دار دشمنان او را ، هركه من مولاى اويم ، على مولاى اوست . آن حضرت اين جملات را با صداى بلند بيان مىفرمود . بعد از اين اعلام ، عمر بن خطاب با على روبرو شد و گفت : گوارا باد ترا اى پسر ابو طالب اكنون تو مولاى من و مولاى هرمرد و زن باايمان گشتى . « 3 »\r\nهمچنين به اسناد مذكور از حافظ ابو بكر بيهقى ، از حافظ ابو عبد اللّه حاكم ، از ابويعلى\r\n\r\n\r\n","description":"","footnote":"\r\n( 1 ) . مائدة 5 / 67 .\r\n( 2 ) . به زودى حق سخن را در مفاد آن ادا خواهيم كرد و درخواهيم يافت كه صحابه جز آنچه را كه رأى و عقيدهء اماميه است ، چيز ديگر نفهميده‌اند .\r\n( 3 ) . المناقب ، خوارزمى 94 .\r\n","page_name":" 472 ","page_number":472},
  {"content":"\r\n\r\nزبير بن عبد اللّه ثورى « 1 » ، از ابو جعفر احمد بن عبد اللّه بزّاز ، از على بن سعيد ، از ضمره ، از ابن شوذب تا آخر حديث مذكور از طريق خطيب بغدادى كه از حيث سند و متن قبلا روايت شده است . « 2 »\r\n23 - ابو الفرج ، ابن جوزى حنبلى ( م 597 ) در مناقب خود از طريق احمد بن حنبل به اسناد از براء بن عازب به لفظ او چنان كه مذكور افتاد ، روايت كرده است .\r\n24 - فخر الدين رازى شافعى ( م 606 ) داستان تهنيت را در تفسير كبير خود به لفظى كه قبلا ذكر شد ، روايت كرده است . « 3 »\r\n25 - ابو السعادات ، مجد الدين ابن اثير شيبانى ( م 606 ) بعد از شمردن معانى مولا گويد : و از اين قبيل است حديث من كنت مولاه ، فعلىّ مولاه ، تا آنجا كه گويد : عمر به على گفت : اكنون تو مولاى هرمؤمنى گشتى . « 4 »\r\n26 - ابو الفتح ، محمّد بن على نطنزى در كتاب خود الخصائص العلوية به اسناد خود داستان تهنيت را از ابو هريره به لفظ آن از طريق خطيب بغدادى كه قبلا ذكر شد « 5 » ، روايت كرده است .\r\n27 - عزّ الدين ابو الحسن ، ابن اثير شيبانى ( م 630 ) داستان تهنيت را به اسناد خود از براء بن عازب به لفظى كه پيش از اين ذكر شد « 6 » ، روايت نموده است .\r\n28 - حافظ ابو عبد اللّه كنجى شافعى ( م 658 ) گويد : خبر داد ما را حافظ يوسف بن خليل دمشقى در حلب ، از شريف ابو المعمّر محمّد بن حيدرهء حسينى كوفى در بغداد ، از ابو الغنايم محمّد بن على بن ميمون نرسى در كوفه ، از ابو المثنّى دارم بن محمّد بن زيد نهشلى ، از ابو حكيم محمّد بن ابراهيم بن سرّى تميمى ، از ابو العباس احمد بن از محمّد بن سعيد همدانى ، مشهور به ابن عقده ، از ابراهيم بن وليد بن حمّاد ، از پدرش ، از يحيى بن\r\n\r\n\r\n","description":"","footnote":"\r\n( 1 ) . در مناقب چنين مذكور است ، و در فرايد حموى : نورى ، و در تاريخ بغداد : توزّى ذكر شده است . ر ك :\r\nالغدير ( متن عربى / چ 5 ) : 1 / 106 .\r\n( 2 ) . ر ك : الغدير ( متن عربى / چ 5 ) : 1 / 232 - 233 .\r\n( 3 ) . مفاتيح الغيب : 3 / 636 . نيز ر ك : الغدير ( متن عربى / چ 5 ) : 1 / 219 .\r\n( 4 ) . النهاية فى غريب الحديث و الاثر : 4 / 246 .\r\n( 5 ) . ر ك : الغدير ( متن عربى / چ 5 ) : 1 / 232 .\r\n( 6 ) . همان : 1 / 178 .\r\n","page_name":" 473 ","page_number":473},
  {"content":"\r\n\r\nيعلى ، از حرب بن صبيح ، از پسر خواهر حميد طويل . . . تا آخر آنچه كه از ابن عقده به لحاظ متن و سند قبلا ذكر شد . « 1 »\r\n29 - شمس الدين ابو مظفر ، سبط ابن جوزى حنفى ( م 654 ) داستان تهنيت را از فضايل احمد بن حنبل حكايت كرده به اسنادش از براء بن عازب به لفظ و سندى كه قبلا ذكر شد . « 2 »\r\n30 - عمر بن محمّد ملّا داستان تهنيت را در وسيلة المتعبّدين از براء بن عازب به لفظ احمد روايت كرده است .\r\n31 - حافظ ابو جعفر ، محبّ الدين طبرى شافعى ( م 694 ) داستان تهنيت را به طريق احمد بن حنبل از براء بن عازب و زيد بن ارقم به لفظ مذكور روايت كرده « 3 » و نيز از طريق احمد به لفظ براء بن عازب به نقل آن پرداخته است . « 4 »\r\n32 - شيخ الاسلام حموينى ( م 722 ) گويد : خبر داد ما را شيخ عماد الدين عبد الحافظ بن بدران به وسيلهء قرائت من بر او در مسجد شهر نابلس ، به او گفتم : قاضى ابو القاسم ، عبد الصمد بن محمّد بن ابى الفضل انصارى حرستانى بر سبيل اجازه به تو خبر داد ؟ نامبرده بدان اقرار نمود و گفت : خبر داد ما را ابو عبد اللّه محمّد بن ابى الفضل عراوى به طور اجازه از شيخ السنّه ، حافظ ابو بكر احمد بن حسين بيهقى ، از حاكم ابو يعلى زبير بن عبد اللّه نورى ، از ابو جعفر احمد بن عبد اللّه بزّاز ، از على بن سعيد برقى ، از ضمرة بن ربيعه ، از ابن شوذب ، از مطر ورّاق ، از شهر بن حوشب ، از ابو هريره به لفظ خطيب بغدادى كه پيش از اين مذكور افتاد . « 5 »\r\nهمو گفت : خبر داد ما را پيشواى زاهد ، وحيد الدين محمّد بن ابى بكر بن ابى يزيد جوينى به وسيلهء قرائت من بر او در خيرآباد در جمادى الاول سال 663 ، از امام\r\n\r\n\r\n","description":"","footnote":"\r\n( 1 ) . كفاية الطالب 16 . نيز ر ك : الغدير ( متن عربى / چ 5 ) : 1 / 273 .\r\n( 2 ) . تذكرة الخواص 18 . نيز ر ك : الغدير ( متن عربى / چ 5 ) : 1 / 272 .\r\n( 3 ) . الرياض النضرة : 2 / 169 .\r\n( 4 ) . ذخاير العقبى 67 .\r\n( 5 ) . فرايد السمطين ، باب سيزدهم . ر ك : الغدير ( متن عربى / چ 5 ) : 1 / 232 .\r\n","page_name":" 474 ","page_number":474},
  {"content":"\r\n\r\nسراج الدين محمّد بن ابى الفتوح يعقوبى به طور استماع ، از پدرش امام فخر الدين ابو الفتوح بن ابى عبد اللّه محمّد بن عمر بن يعقوب ، از استاد پيشوا ، محمّد بن على بن فضل قارى ، از سيد و پيشواى منزّه ، فخر الدين مرتضى بن محمود حسينى اشترى بر سبيل اجازه در سال 671 ، از پدرش ، از امام مجد الدين ابو القاسم عبد اللّه بن محمّد قزوينى ، از جمال السنّه ابو عبد اللّه محمّد بن حمويه بن محمّد جوينى ، از جمال الاسلام ابو المحاسن على بن شيخ الاسلام فضل بن محمّد فارندى ، از امام عبد اللّه بن على كه شيخ زمان خود در طريقت بود و پيشواى مسلمانان در شريعت ، از ابو الحسن على بن محمّد بن بندار قزوينى در مكّه ، از على بن عمر بن محمّد حبرى بر سبيل قرائت بر او ، از محمّد بن عبيدهء قاضى ، از ابراهيم بن حجاج ، از حمّاد ، از على بن زيد و ابو هارون عبدى ، از عدىّ بن ثابت ، از براء بن عازب كه گفت : با رسول خدا در سفر حجة الوداع همراه بوديم و آمديم تا به غدير خم رسيديم . در آنجا حضرتش نماز جماعت را اعلام فرمود و زير دو درخت براى وى روفته شد ، سپس دست على را گرفت و فرمود : آيا من به اهل ايمان از خود آنان سزاوارتر نيستم ؟ گفتند : آرى ، هستى . فرمود : آيا من به هرمؤمنى از خودش سزاوارتر نيستم ؟ گفتند : آرى ، هستى . فرمود آيا همسران من مادران مؤمنان نيستند ؟ گفتند : چرا .\r\nفرمود : پس اين [ على 
  ] مولاى كسى است كه من مولاى اويم . بار خدايا دوست بدار آن كس را كه او را دوست بدارد و دشمن بدار آن‌كس را كه او را دشمن بدارد . بعد از اين جريان عمر بن خطاب على را ملاقات كرد و به او گفت : گوارا باد ترا اى پسر ابو طالب ، صبح را به شام آوردى در حالى كه مولاى هرمرد و زن باايمان هستى .\r\nحموينى گويد : امام حافظ ، شيخ السنّه ، ابو بكر احمد بن حسين بيهقى اين حديث را در فضايل امير المؤمنين على ، رضى اللّه عنه ، وارد كرده و من آن را از خطّ مباركش نقل نمودم . آنگاه افزايد : خبر داد ما را استاد و پيشوا ، عماد الدين عبد الحافظ بن بدران بن شبل بن طرحان مقدسى به وسيله قرائت من بر او در شهر نابلس - با اذن و اجازهء شيخ صالح ، محمّد بن عبد اللّه انصارى حرستانى « 1 » - از ابو عبد اللّه محمد بن فضل عراوى بر\r\n\r\n\r\n","description":"","footnote":"\r\n( 1 ) . منسوب به حرستا به فتح حاء و راء و سكون سين ، قريه‌اى است در يك فرسخى دمشق .\r\n","page_name":" 475 ","page_number":475},
  {"content":"\r\n\r\nسبيل اجازه ، از استاد پيشوا ، ابو بكر احمد بن حسين ، از على بن احمد بن عبيد ، از احمد بن سليمان مؤدّب ، از عثمان ، از زيد بن حباب ، از حمّاد بن سلمه ، از على بن زيد بن جدعان ، از عدّى بن ثابت ، از براء كه گفت : به رسول خدا رو آورديم . . . تا آخر حديث كه ذكر شد .\r\n33 - نظام الدين قمى نيشابورى كه روايت او به لفظ ابو سعيد خدرى قبلا از نظر گذشت . « 1 »\r\n34 - ولى الدين خطيب در مشكاة المصابيح داستان تهنيت را به طريق احمد از براء بن عازب و زيد بن ارقم به لفظى كه مذكور افتاد « 2 » ، روايت نموده است . « 3 »\r\n35 - جمال الدين زرندى مدنى ( م بعد از 750 ) داستان تهنيت را در كتاب خود درر السمطين از طريق حافظ ابو بكر بيهقى به اسنادش از براء بن عازب به لفظ مذكور از حموينى روايت كرده است . در روايت او مذكور است : تا اينكه در روز پنجشنبه هجدهم ذيحجّه به غدير خم رسيديم و نماز جماعت اعلام شد .\r\n36 - ابو الفداء ، ابن كثير شامى شافعى ( م 774 ) داستان تهنيت را به لفظ احمد بن حنبل از براء بن عازب ، از طريق حافظ ابويعلى موصلى و حافظ حسن بن سفيان آورده و نيز به ثبت آن از براء بن عازب ، از طريق ابن جرير ، از ابى زرعه ، از موسى بن اسماعيل ، منقرى ، از حمّاد بن سلمه ، از على بن زيد و ابو هارون عبدى ، از عدىّ بن ثابت ، از براء پرداخته و سرانجام آن را از حديث موسى بن عثمان خضرمى ، از ابو اسحاق سبيعى ، از براء و زيد بن ارقم روايت كرده است « 4 » ، چنان كه همين داستان از ابو هريره به لفظ خطيب بغدادى قبلا از نظر گذشت . « 5 »\r\n37 - تقى الدين مقريزى مصرى ( م 845 ) داستان تهنيت را به طريق احمد از براء بن عازب به لفظ پيش گفته روايت كرده است . « 6 »\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 221 .\r\n( 2 ) . همان : 1 / 272 .\r\n( 3 ) . مشكاة المصابيح 557 . اين كتاب به سال 737 ه تأليف شده است .\r\n( 4 ) . البداية و النهاية : 5 / 209 - 211 .\r\n( 5 ) . ر ك : الغدير ( متن عربى / چ 5 ) : 1 / 232 .\r\n( 6 ) . الخطط المقريزية 223 .\r\n","page_name":" 476 ","page_number":476},
  {"content":"\r\n\r\n38 - نور الدين ، ابن صبّاغ مالكى مكّى ( م 855 ) داستان تهنيت را از احمد و حافظ بيهقى ، از براء بن عازب به لفظى از آن دو حكايت كرده است . « 1 »\r\n39 - قاضى نجم الدين اذرعى شافعى ( م 876 ) گويد : آورده‌اند كه عمر بن خطاب ، رضى اللّه عنه ، هنگامى كه سخن رسول خدا را شنيد كه فرمود : من كنت مولاه ، فعلىّ مولاه ، به على ، رضى اللّه عنه ، گفت : گوارا باد ترا كه اكنون مولاى هرمرد و زن مؤمن گشتى . « 2 »\r\n40 - كمال الدين ميبدى حديث احمد را از براء بن عازب و زيد بن ارقم به لفظ پيش گفته‌اش ذكر كرده است . « 3 »\r\n41 - جلال الدين سيوطى ( م 911 ) داستان تهنيت را در جمع الجوامع به طورى كه مذكور است به نقل از حافظ ابن ابى شيبه به لفظى كه قبلا گفته آمد « 4 » ، ذكر كرده است . « 5 »\r\n42 - نور الدين سمهودى مدنى شافعى ( م 911 ) داستان تهنيت را به نقل از احمد به طريق او از براء و زيد روايت كرده است . « 6 »\r\n43 - ابو العباس شهاب الدين قسطلانى ( م 923 ) در معنى مولا گويد : و سخن عمر كه گفت : مولاى هرمؤمن شدى ، يعنى ولىّ هرمؤمن گشتى . « 7 »\r\n44 - سيد عبد الوهاب حسينى بخارى ( م 932 ) كه لفظ او قبلا از نظر گذشت . « 8 »\r\n45 - ابن حجر هيثمى ( م 973 ) دربارهء مفاد حديث گويد : ما اين را قبول داريم كه على اولى است ، ولى تسليم به اين معنى نمىشويم كه اولى به امامت است ، بلكه مراد اين است كه او اولى به پيروى و نزديكى به سوى اوست ، تا آنجا كه گويد : و همين معنى است كه ابو بكر و عمر از حديث فهميده‌اند « 9 » و فهم اين دو نفر كافى است ، چه آن دو پس از\r\n\r\n\r\n","description":"","footnote":"\r\n( 1 ) . الفصول المهمّة 25 .\r\n( 2 ) . بديع المعانى 75 .\r\n( 3 ) . شرح ديوان امير المؤمنين 406 .\r\n( 4 ) . ر ك : الغدير ( متن عربى / چ 5 ) : 1 / 272 .\r\n( 5 ) . كنز العمال : 6 / 397 .\r\n( 6 ) . وفاء الوفاء باخبار دار المصطفى : 2 / 173 .\r\n( 7 ) . المواهب اللدنيّة : 2 / 13 .\r\n( 8 ) . ر ك : الغدير ( متن عربى / چ 5 ) : 1 / 221 .\r\n( 9 ) . به زودى به حق سخن در اين زمينه واقف خواهيد شد كه دربارهء مفاد اين حديث گروه حاضران در غدير خم جز آنچه كه رأى اماميه است ، چيز ديگرى نفهميده‌اند .\r\n","page_name":" 477 ","page_number":477},
  {"content":"\r\n\r\nآنكه سخن پيغمبر را شنيدند ، به على گفتند : اى پسر ابو طالب ، اكنون تو مولاى هرمرد و زن مؤمن گشتى . اين حديث را دارقطنى روايت كرده است . « 1 »\r\n46 - سيد على بن شهاب الدين همدانى داستان تهنيت را در مودة القربى به لفظ براء روايت كرده است .\r\n47 - سيد محمود شيخانى قادرى مدنى در كتاب خود الصراط السوى فى مناقب آل النبى گويد : ابويعلى و حسن بن سفيان در مسندشان از براء بن عازب ، رضى اللّه عنه ، روايت كرده‌اند كه گفت : در حجة الوداع با رسول خدا بوديم . . . تا آخر لفظى كه از آن دو ذكر شد . سپس گويد : حافظ ذهبى گفته : اين حديث حسن است و تمام علماى اهل سنت بر آنچه ما گفتيم اتفاق كرده‌اند . آنگاه دربارهء آنچه كه از خطبهء غدير به عقيدهء او درست است گويد :\r\nصحيح از آنچه ذكر كرديم نيز اين فراز از فرمودهء پيغمبر است : آيا من به هرمؤمنى از خودش سزاوارتر نيستم ؟ گفتند : آرى ، هستى . فرمود : همانا اين [ على 
  ] مولاى كسى است كه من مولاى اويم . بارخدايا دوست بدار آن‌كس را كه او را دوست دارد و دشمن بدار آن كس را كه او را دشمن دارد . پس از اين گفتار ، عمر ، رضى اللّه عنه ، على را ملاقات كرد و گفت : گوارا باد ترا ، صبح را به شام آوردى در حالى كه مولاى هرمرد و زن مؤمن هستى .\r\nقسمتهاى صحيح و حسن پايان يافت و در آنچه ذكر شد چيزى از ساخته‌ها و پرداخته‌هاى افتراآميز مدّعى در ميان نيست . تمام سخن او در گفتارى پيرامون سند حديث غدير خواهد آمد .\r\n48 - شمس الدين مناوى شافعى ( م 1031 ) گويد : چون ابو بكر و عمر حديث ولايت را شنيدند ، طبق آنچه كه دارقطنى از سعد بن ابى وقّاص روايت كرده ، گفتند : اى پسر ابو طالب اكنون تو مولاى هرمرد و زن مؤمن گشتى . « 2 »\r\n49 - شيخ احمد باكثير مكى شافعى ( م 1047 ) داستان تهنيت را در وسيلة المآل فى عدّ مناقب الآل به لفظ براء بن عازب روايت كرده است .\r\n\r\n\r\n","description":"","footnote":"\r\n( 1 ) . الصواعق المحرقة 26 .\r\n( 2 ) . فيض القدير : 6 / 218 .\r\n","page_name":" 478 ","page_number":478},
  {"content":"\r\n\r\n50 - ابو عبد اللّه زرقانى مالكى ( م 1122 ) گويد : دارقطنى از سعد روايت كرده كه گفت : چون ابو بكر و عمر حديث ولايت را شنيدند : گفتند : اى پسر ابو طالب ، اكنون تو مولاى هرمرد و زن مؤمن گشتى . « 1 »\r\n51 - حسام الدين بن محمّد با يزيد سهارنپورى داستان تهنيت را در مرافض الروافض به لفظى كه قبلا از نظر گذشت « 2 » ، ذكر كرده است .\r\n52 - ميرزا محمّد بدخشانى داستان تهنيت را در دو كتاب خود مفتاح النجا فى مناقب آل العبا و نزل الابرار بما صحّ فى اهل البيت الاطهار از براء و زيد از طريق احمد ذكر كرده است .\r\n53 - شيخ محمّد صدر العالم داستان تهنيت را در معارج العلى فى مناقب المرتضى از طريق احمد از براء و زيد ذكر كرده است .\r\n54 - ابو ولىّ اللّه ، احمد عمرى دهلوى ( م 1176 ) كه لفظ او قبلا از نظر گذشت . « 3 »\r\n55 - سيد محمّد صنعانى ( م 1182 ) در الروضة الندية فى شرح التحفة العلوية ، تأليف محبّ الدين طبرى ، حديثى را كه از طريق احمد از براء روايت نموده ، ذكر كرده است .\r\n56 - مولوى محمّد مبين لكنهوى داستان تهنيت را در وسيلة النجاة از براء و زيد ذكر كرده است .\r\n57 - مولوى ولىّ اللّه لكنهوى داستان تهنيت را در مرآت المؤمنين فى مناقب اهل بيت سيّد المرسلين به لفظ احمد ذكر كرده و در روايتى آمده است كه عمر گفت : خوشا به حال تو يا على كه صبح را به شام آوردى در حالى كه مولاى من و مولاى هرمرد و زن مؤمن هستى .\r\n58 - محمّد محبوب العالم در تفسير شاهى از ابو سعيد خدرى آنچه را كه قبلا به لفظ نيشابورى از نظر گذشت « 4 » ، ذكر كرده است .\r\n59 - سيد احمد زينى دحلان مكى شافعى ( م 1304 ) گويد : عمر ، رضى اللّه عنه ،\r\n\r\n\r\n","description":"","footnote":"\r\n( 1 ) . شرح المواهب اللدنيّة : 7 / 13 .\r\n( 2 ) . ر ك : الغدير ( متن عربى / چ 5 ) : 1 / 143 .\r\n( 3 ) . همان : 1 / 143 - 144 .\r\n( 4 ) . همان : 1 / 221 .\r\n","page_name":" 479 ","page_number":479},
  {"content":"\r\n\r\nعلى بن ابى طالب و اهل بيت رسول خدا را دوست مىداشت و در اين مورد مطالب بسيارى از او به دست آمده ، و از آن جمله است اين مطلب كه چون پيغمبر صلّى اللّه عليه و آله فرمود :\r\nمن كنت مولاه ، فعلىّ مولاه ، ابو بكر و عمر ، رضى اللّه عنهما ، گفتند : اى پسر ابى طالب ، اكنون تو مولاى هرمرد و زن مؤمن گشتى . « 1 »\r\n60 - شيخ محمّد حبيب اللّه شنقيطى مدنى مالكى داستان تهنيت را از طريق ابن سمّان ، از براء بن عازب و از طريق احمد ، از زيد بن ارقم به لفظ پيش گفته ذكر كرده است . « 2 »\r\nموضوع تهنيت ، مبتنى بر صدور امر از مقام نبوّت صلّى اللّه عليه و آله و دست بيعت دادن نامبرده است با ابراز مسرّت و خوشحالى پيغمبر صلّى اللّه عليه و آله به اين جريان با بيان جملهء سپاس خداى را كه ما را بر جهانيان برترى داد . بنا بر آنچه از نزول آيهء كريمه در اين روز نمايان دانستيد كه در ضمن آن تصريح شده به اكمال دين و اتمام نعمت و خوشنودى پروردگار به آنچه در اين روز وقوع يافته است . بر همين مبنا ، طارق بن شهاب كتابى كه در مجلس عمر بن خطاب حضور داشت ، گفت : اگر اين آيه دربارهء ما نازل شده بود « 3 » ، ما اين روز را عيد مىگرفتيم « 4 » و اين سخن او را احدى از حاضران در آن مجلس انكار نكرد و حتى از عمر كيفيتى مشهود گشت كه حاكى از تصديق سخن او بود و اعلام اين امر بعد از نزول آيهء تبليغ بود كه در آن امرى شبيه به تهديد در صورت تأخير تبليغ اين نصّ روشن براى احتراز از پيش‌آمدهاى متعصّبانهء ملّت وجود داشت .\r\nتمام اين امور كه بدان اشاره شد ، اين روز را تا حدّى جلال و بزرگى و رفعت و بلندى بخشيد كه حضرت ختمى مرتبت و ائمهء اطهار و پيروان باايمانشان را غرق در شادمانى\r\n\r\n\r\n","description":"","footnote":"\r\n( 1 ) . الفتوحات الاسلامية : 2 / 306 .\r\n( 2 ) . كفاية الطالب فى حياة على بن ابى طالب 28 .\r\n( 3 ) . مراد آيهء مباركهء  الْيَوْمَ أَكْمَلْتُ لَكُمْ دِينَكُمْ . . .  ( مائدة 5 / 3 ) . ر ك : الغدير ( متن عربى / چ 5 ) : 1 / 230 - 238 .\r\n( 4 ) . اين حديث را پيشوايان پنجگانه : مسلم ، مالك ، بخارى ، ترمذى و نسائى روايت كرده‌اند ، چنان كه در تيسير الوصول : 1 / 122 مذكور است و طحاوى در مشكل الآثار 196 و طبرى در جامع البيان : 6 / 46 و ابن كثير در تفسير القرآن العظيم : 2 / 13 از احمد و بخارى روايت كرده‌اند و گروه ديگرى نيز به روايت آن پرداخته‌اند .\r\n","page_name":" 480 ","page_number":480},
  {"content":"\r\n\r\nساخت و اين است آنچه از عيد گرفتن مقصود ماست و به همين معنى پيامبر اكرم اشعار فرموده است ، چنان كه فرات بن ابراهيم كوفى در قرن سوم از محمّد بن ظهير ، از عبد اللّه بن فضل هاشمى ، از امام صادق عليه السّلام از پدر و اجداد گرامىاش ، از رسول خدا صلّى اللّه عليه و آله روايت كرده كه فرمود : روز غدير خم برترين عيد امّت من است و اين همان روزى است كه خداى تعالى مرا امر فرمود كه برادرم على بن ابى طالب را به عنوان نشانه‌اى براى امّت منصوب دارم تا به سبب انوار وجود او بعد از من هدايت شوند . در اين روز خداوند دين را كامل فرمود و نعمت خود را بر امّت من تمام كرد و دين اسلام را براى آنها برگزيد . در حديث مروى از حافظ خرگوشى آمده كه پيامبر اكرم صلّى اللّه عليه و آله فرمود : مرا تهنيت گوييد ، مرا تهنيت گوييد .\r\nامير المؤمنين على بن ابى طالب عليه السّلام شعار پيغمبر بزرگوار صلّى اللّه عليه و آله را پيروى كرده و شخصا نيز اين روز را عيد گرفته است و در سالى كه عيد غدير در روز جمعه واقع شده بود ، خطبه‌اى ايراد كرد و فرمود :\r\nخداى تعالى براى شما گروه اهل ايمان در اين روز دو عيد بزرگ و باعظمت را جمع فرموده كه هيچ‌يك از اين دو بدون آن ديگرى برقرار و استوار نخواهد بود . وى اين موهبت را به شما ارزانى داشت تا عنايت خود را دربارهء شما كامل گرداند و شما را بر طريق رشد و صلاح نگاه دارد و به دنبال آنان كه از نور هدايتش بهره‌مندند ، قرارتان دهد و در شاهراه مقصود حكيمانهء خود به راهتان اندازد و عطاياى گواراى خود را بر شما بيفزايد . از اين رو ، جمعه را براى اجتماع شما مقرّر فرمود تا در اثر اين اجتماع ، خود را از پليدىهاى پيش از آن پاك و پاكيزه نماييد و از آثار سوء كسب‌هاى ناروا و ناپسند كه در فاصله بين دو جمعه دامان شما را آلوده كرده ، شستشو نماييد . اين روز يادبودى براى اهل ايمان است و نمودارى از خشيت پرهيزگاران . در اين روز پاداش كارهاى خوب اهل طاعت چند برابر روزهاى ديگر است . خداوند اين روز را چنان قرار داده كه حق آن ادا نشود مگر به انجام اوامر او و خوددارى از آنچه نهى فرموده و مجاهدت بسيار در انجام آنچه كه بدان با تأكيد دعوت كرده است . اينك اقرار به يگانگى او جز با اعتراف به\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nنبوّت پيامبرش پذيرفته نمىشود و دين جز با پذيرش ولايت آن‌كس كه پيامبر به ولايتش امر فرموده ، مقبول نمىافتد و موجبات اطاعت او جز با پيوستن به رشتهء او و آنان كه اهل ولايت اويند فراهم نمىآيد و به همين مناسبت ، در روز غدير خم آنچه را كه درباره مخلصان و برگزيدگان خود اراده فرموده بود ، بر پيامبرش فرو فرستاد و او را امر به ابلاغ كرد و اينكه به اهل شبهه و نفاق اعتنايى نكند و از همكارىهاى آنان بر ضدّ حق بيمى به دل راه ندهد و مصونيت آن جناب را از كيد منافقان تضمين فرمود . آنگاه امام در ادامهء سخن چنين بيان داشت :\r\nخداوند شما را مشمول رحمت خود فرمايد . هنگام بازگشت از اين مجلس بر خانوادهء خود توسعه دهيد و به برادران خود نيكى كنيد و خداى تعالى را سپاسگزارى نماييد كه شما را به اين موهبت موفق فرمود . راه وحدت در پيش گيريد تا خداوند شما را از پراكندگى رهايى بخشد . به يكديگر نيكى كنيد تا خدا رشتهء الفت و مهربانى را ميان شما استوار و ثابت گرداند و نعمت‌هاى الهى را به يكديگر هديه نماييد به پاس اينكه ثواب و پاداش اعمال شما در اين روز چند برابر اعياد ديگر است و اين فضيلت تنها به چنين روزى اختصاص دارد . نيكى در اين روز به مال شما بركت مىدهد و بر عمر شما مىافزايد . مهربانىهاى متقابل شما در اين روز موجب رحمت و عطوفت خداوند به شما مىشود تا مىتوانيد براى برادران و خانوادهء خود را از آنچه خداوند به شما تفضل فرموده ، بهره‌مند سازيد و تا آنجا كه امكان دارد ، بخشش روا داريد و در اين كار بكوشيد و با يكديگر با چهره‌هاى گشاده و شادمانى روبرو شويد . « 1 »\r\nروز غدير را امامان معصوم ، صلوات اللّه عليهم ، نيز معرفى فرموده و آن را عيد ناميده‌اند و همهء مسلمانان را بدان امر كرده و فضيلت اين روز و پاداش نيكوكاران در اين روز را بيان داشته‌اند ، چنان كه در تفسير فرات بن ابراهيم كوفى در سورهء مائده از جعفر بن محمّد ازدى ، از محمّد بن حسين صايغ ، از حسن بن على صيرفى ، از محمّد بزّاز ، از فرات بن أحنف روايت شده كه گفت : به ابو عبد اللّه عليه السّلام عرض كردم : فداى تو شوم ، آيا\r\n\r\n\r\n","description":"","footnote":"\r\n( 1 ) . اين خطبه را شيخ الطايفه به اسناد خود در مصباح المتهجّد 524 ذكر كرده است .\r\n","page_name":" 482 ","page_number":482},
  {"content":"\r\n\r\nبراى مسلمانان عيدى است كه از عيد فطر و قربان و روز جمعه و روز عرفه برتر باشد ؟\r\nفرمود : بلى . برتر و بزرگ‌تر و شريف‌تر در نزد خدا از حيث منزلت ، آن روزى است كه خداى متعال در آن روز دين خود را كامل كرد و اين آيه را بر پيغمبر خود فرو فرستاد :\r\n . . الْيَوْمَ أَكْمَلْتُ لَكُمْ دِينَكُمْ ، وَ أَتْمَمْتُ عَلَيْكُمْ نِعْمَتِي ، وَ رَضِيتُ لَكُمُ الْإِسْلامَ دِيناً . . .  « 1 » عرض كردم : آن چه روزى است ؟ فرمود : همانا پيغمبران بنى اسرائيل هروقت مىخواستند پيمان وصيت و امامت را براى بعد از خود منعقد نمايند ، پس از انجام آن ، آن روز را روز عيد قرار مىدادند ، و اين روز ، روزى است كه رسول خدا صلّى اللّه عليه و آله على عليه السّلام را منصوب فرمود و در آن نازل شد آنچه كه نازل شد و دين در آن روز كامل گرديد و نعمت در آن روز بر مؤمنان تمام گشت . عرض كردم : اين روز در ايام سال چه روزى است ؟\r\nفرمود : ايّام مقدّم و مؤخّر مىشود ، گاه به روز شنبه اصابت مىكند و گاه بروز يك‌شنبه و گاه به ديگر ايّام هفته . « 2 » عرض كردم : در اين روز چه عملى براى ما سزاوار است كه به جا آوريم ؟ فرمود : اين روز ، روز عبادت و نماز و شكر و ستايش پروردگار است و روز ابراز مسرت و خوشحالى شما در قبال نعمت ولايت ما كه موهبتى الهى براى شماست و من دوست دارم كه شما در اين روز روزه بداريد .\r\nكلينى از على بن ابراهيم ، از پدرش ، از قاسم بن يحيى ، از جدّش حسن بن راشد روايت كرده كه گفت : به ابو عبد اللّه عليه السّلام عرض كردم : فدايت شوم ، آيا جز دو عيد فطر و قربان براى مسلمانان عيدى هست ؟ فرمود : بلى اى حسن ، عيدى بزرگ‌تر و برتر از آن دو عيد .\r\nگفتم : چه روزى است ؟ فرمود : روزى كه امير المؤمنين عليه السّلام در آن روز به پيشوايى مردم منصوب گشت . گفتم : فدايت شوم ، براى ما چه عملى سزاوار است كه در آن روز انجام دهيم ؟ فرمود : اى حسن ، سزاوار است كه در آن روز روزه بدارى و بر محمّد و آل او\r\n\r\n\r\n","description":"","footnote":"\r\n( 1 ) . مائدة 5 / 3 : امروز دين شما را به كمال رسانيدم و نعمت خود را بر شما تمام كردم و اسلام را دين شما برگزيدم .\r\n( 2 ) . ظاهر اين است كه در لفظ حديث چيزى ساقط شده و از قلم افتاده باشد ، و شايد لفظ حديث همان باشد كه بعدا در لفظ كلينى نقل خواهد شد از خود امام در تعيين اينكه آن روز هجدهم ذيحجه است .\r\n","page_name":" 483 ","page_number":483},
  {"content":"\r\n\r\nبسيار درود بفرستى و در پيشگاه الهى از كسانى كه بر آنان ستم روا داشتند ، بيزارى بجويى ، زيرا پيغمبران عليهم السّلام به اوصياى خود امر مىكردند كه هرساله روز اعلام وصايت را عيد بگيرند . راوى گويد : عرض كردم : پاداش كسى كه در اين روز روزه بدارد ، چيست ؟\r\nفرمود : معادل شصت ماه روزه داشتن است . « 1 »\r\nهمو از سهل بن زياد ، از عبد الرحمن بن سالم ، از پدرش روايت كرده كه گفت : از حضرت ابو عبد اللّه عليه السّلام سؤال كردم : آيا براى مسلمانان جز جمعه و قربان و فطر عيدى هست ؟ فرمود : آرى ، عيدى كه حرمتش از عيدهاى نامبرده زيادتر و بزرگ‌تر است .\r\nعرض كردم : فدايت شوم ، آن چه عيدى است ؟ فرمود روزى كه رسول خدا صلّى اللّه عليه و آله در آن روز امير المؤمنين عليه السّلام را منصوب داشت و فرمود : من كنت مولاه ، فعلىّ مولاه . عرض كردم : آن چه روزى بوده است ؟ فرمود : ترا چكار به اينكه چه روزى بوده ؟ سال مىگردد و آن روز هجدهم ماه ذيحجّه است . عرض كردم : در اين روز چه عملى سزاوار است كه انجام دهيم ؟ فرمود : در آن روز با روزه داشتن و عبادت به ياد خدا باشيد و محمّد و آل او را ياد كنيد ، زيرا رسول خدا صلّى اللّه عليه و آله به امير المؤمنين عليه السّلام امر فرمود كه آن روز را عيد بگيرند و ساير پيغمبران نيز چنين مىكردند ، و به اوصياى خود امر مىكردند كه هرساله روز اعلام وصايت را عيد بگيرند . « 2 »\r\nوى نيز به اسنادش از حسين بن حسن حسينى ، از محمّد بن موسى همدانى ، از على بن حسان واسطى ، از على بن حسين عبدى روايت كرده كه گفت : از ابو عبد اللّه عليه السّلام شنيدم كه مىفرمود : روزهء روز غدير خم در هرسال نزد خداوند معادل است با يكصد حج و يكصد عمرهء نيكوى پذيرفته شده در نزد خداوند برابر است و اين روز بزرگ‌ترين عيد الهى است .\r\nشيخ صدوق در كتاب خصال به اسنادش از مفضّل بن عمر روايت كرده كه گفت : به حضرت ابو عبد اللّه عليه السّلام عرض كردم : مسلمانان را چند عيد است ؟ فرمود : چهار عيد .\r\n\r\n\r\n","description":"","footnote":"\r\n( 1 ) . الكافى : 1 / 303 . به زودى روايات ديگرى را به اسنادى كه همهء رجال آن ثقه هستند ، دربارهء اين پاداش و ثواب از حفّاظ حديث خواهيد يافت .\r\n( 2 ) . همان : 1 / 204 .\r\n","page_name":" 484 ","page_number":484},
  {"content":"\r\n\r\nعرض كردم عيد فطر و قربان و جمعه را مىدانم و مىشناسم . فرمود : بزرگ‌تر و شريف‌تر از آنها روز هجدهم ذيحجّه است و آن روزى است كه رسول خدا صلّى اللّه عليه و آله امير المؤمنين عليه السّلام را به پا داشت و او را براى مردم به امامت و ولايت منصوب فرمود . عرض كردم : ما در اين روز چه تكاليفى داريم ؟ فرمود : بر شما روزه داشتن اين روز به عنوان شكر و ستايش خداوند واجب است « 1 » ، با اينكه ذات اقدس الهى در خور اين است كه هرلحظه به شكر و ستايش او پردازند . همچنين پيغمبران به اوصياى خود امر مىكردند كه هرساله روز اعلام وصايت را روزه بدارند و عيد بگيرند .\r\nشيخ الطايفهء طوسى از داود رقّى ، از ابو هارون عمّار بن حريز عبدى روايت كرده كه گفت : در روز هجدهم ذيحجّه به حضور ابو عبد اللّه عليه السّلام شرفياب شدم ، آن جناب روزه‌دار بود و به من فرمود : اين روز بزرگى است كه خداوند حرمت آن را بر اهل ايمان بزرگ داشته ، دين آنان را در اين روز كامل فرموده ، نعمت خود را بر آنان تمام كرده و عهد و پيمانى را كه از مؤمنان گرفته بود ، تجديد فرموده است . حضور آن جناب عرض شد :\r\nثواب روزه داشتن در اين روز چيست ؟ فرمود : اين روز ، روز عيد و روز خوشحالى و مسرت است و روزى است كه به عنوان سپاسگزارى از خداوند بايد روزه داشت و همانا روزه داشتن در اين روز از حيث فضيلت و پاداش با شصت ماه روزه داشتن در ماه‌هاى حرام برابر است .\r\nعبد اللّه بن جعفر حميرى از هارون بن مسلم ، از ابو الحسن ليثى ، از ابو عبد اللّه عليه السّلام روايت كرده كه آن جناب به دوستان و شيعيان خود كه در محضر او بودند ، فرمود : آيا روزى را مىشناسيد كه خداوند در آن روز اسلام را بلندمرتبه ساخت و حقيقت دين را در آن آشكار فرمود و آن روز را براى ما و براى دوستان و شيعيان ما عيد قرار داد ؟ گفتند :\r\nخدا و رسول و فرزند رسولش داناترند ، آيا روز عيد فطر است سرور ما ؟ فرمود : نه .\r\nعرض كردند : آيا روز عيد قربان است ؟ فرمود : نه ، اين دو روزى كه نام برديد ، روزهاى\r\n\r\n\r\n","description":"","footnote":"\r\n( 1 ) . مراد از وجوب ، ثبوت در سنت پيغمبر است كه شامل ندب هم مىشود ، چنان كه از تعبير « سزاوار است » در بقيهء احاديث همين معنى كشف مىشود و براى اين تعبير در احاديث نظاير بسيارى است .\r\n","page_name":" 485 ","page_number":485},
  {"content":"\r\n\r\nبزرگ و با شرافتى است ، ولى روز تجلّى نور ولايت از آن دو روز بزرگ‌تر و شريف‌تر است و آن روز هجدهم ذيحجّه است كه رسول خدا صلّى اللّه عليه و آله در بازگشت از حجة الوداع به غدير خم رسيد .\r\nدر حديث حميرى آمده است : بعد از ذكر نماز شكر در روز غدير به سجده مىروى و مىگويى : اللّهم انا نفرّج وجوهنا فى يوم عيدنا الّذى شرّفتنا فيه بولاية مولانا أمير المؤمنين على بن ابى طالب عليه السّلام . « 1 »\r\nفيّاض بن محمّد بن عمر طوسى به سال 259 در سن نود سالگى گفت : حضرت ابو الحسن على بن موسى الرضا عليه السّلام را در روز غدير ملاقات كردم ، در حالى كه گروهى از خواص در محضر مباركش بودند و حضرتش آنان را براى افطار نزد خود نگاه داشته بود و در عين حال ، غذا و هدايا و لباس و حتى انگشترى و كفش به خانه‌هاشان فرستاده بود و وضع زندگانىشان را تغيير داده بود . همچنين وابستگان و نزديكان خود را از هرجهت سروسامان داده بود ، به طورىكه همگى در كليهء شئون زندگى و آلات و ادوات معمولى وضع جديد و نوينى به خود گرفته بودند كه با روزهاى قبل فرق داشت و آن حضرت فضيلت و ارزش اين روز را براى ايشان بيان مىفرمود .\r\nصاحب مختصر بصائر الدرجات به اسناد از محمّد بن علاء همدانى واسطى و يحيى بن جريح بغدادى روايت كرده كه گفتند : ما با هم قصد ملاقات احمد بن اسحاق قمى ، نمايندهء حضرت ابو محمّد عسكرى ( م 260 ) را در شهر قم نموديم و در خانهء او را كوبيديم و دختركى عراقى در را گشود و از او دربارهء احمد بن اسحاق و قصد ملاقات او سؤال كرديم . دخترك عراقى گفت : آن جناب به مراسم عيد مشغول است ، زيرا امروز عيد است . ما پس از اين جريان با خود گفتيم : سبحان اللّه عيدهاى شيعه چهار است :\r\nقربان ، فطر ، غدير و جمعه .\r\n\r\n\r\n","description":"","footnote":"\r\n( 1 ) . ترجمهء دعا : خداوندا ما در اين روز عيد خجسته كه به ولايت مولايمان امير مؤمنان على بن ابى طالب ، درود خدا بر او باد ، متفخرمان فرمودى ، چهره مىگشاييم و ابراز شادمانى مىكنيم . ( و )\r\n","page_name":" 486 ","page_number":486},
  {"content":"\r\n\r\n\r\nبازتاب شگفتىهاى روزگار در زندگانى\r\nبحث و كاوش پيرامون حقيقت عيد غدير اين معنى را آشكار و اثبات كرد كه اين عيد مربوط به تمام امّت اسلامى است و اختصاص به گروه خاصى ندارد و تاريخ تأسيس اين عيد به عهد پيغمبر صلّى اللّه عليه و آله باز مىگردد و از عهد نبوى پيوسته رشتهء اين عيد از هريك از اوصياى پيغمبر صلّى اللّه عليه و آله به وصىّ بعدى اتصال داشته و پيشوايان دين مردم را از فضيلت و شرافت آن آگاه كرده و هريك از امناى وحى مرتبهء رفيع اين روز را بيان فرموده‌اند ، مانند امام ابو عبد اللّه صادق و امام ابو الحسن على بن موسى الرضا بعد از جدّ گرامىشان امير المؤمنين ، صلوات اللّه عليهم .\r\nاين دو امام بزرگوار كه در دوران زندگى خود به عظمت عيد غدير و اتصال آن به عهد نبوى تصريح فرموده‌اند ، هريك در زمانى از اين دنيا رفته‌اند كه هنوز اثرى از آل بويه نبود و روايات آن دو بزرگوار در تفسير فرات و كافى ثبت گرديده كه هردو در قرن سوم تأليف شده و همين روايات و اخبار ، مدارك شيعه و مصادر آنها در گراميداشت عيد غدير است كه از عهد قديم تاكنون به موجب سخنان طلايى آن بزرگان دين و دانش و زمامداران راستين هماره برقرار بوده است .\r\nحال كه اين مقدّمه را دانستيد و بدان توجه كرديد ، اكنون با من بياييد تا از نويرى و مقريزى در مقام پرسش برآييم و سخنان بىپايه و خلاف واقع آنها را بررسى كنيم ، داير به اينكه اين عيد را معزّ الدوله على بن بويه در سال 352 به وجود آورده است .\r\nنويرى در بيان عيدهاى اسلامى گويد : يكى از اعياد عيدى است كه شيعه به وجود آورده و آن را عيد غدير ناميده‌اند و سبب پيدايش آن برادرى پيغمبر با على بن ابى طالب در آن روز بوده است و غدير گودالى است كه چشمهء آبى بدان مىريزد و دور آن درختان بزرگ و به هم پيچيده‌اى وجود دارد و بين غدير و چشمهء آب ، مسجد رسول خدا واقع شده است و روزى كه آن را روز عيد قرار داده‌اند ، هجدهم ذيحجّه است ، زيرا در چنين روزى از سال دهم هجرى كه حجة الوداع در آن سال به وقوع پيوست ، برقرارى آيين برادرى بين مسلمانان صورت گرفت و شيعه شب آن روز را به نماز و عبادت مىگذرانند\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nو در بامداد آن روز تا قبل از ظهر دو ركعت نماز به جا مىآورند و رويّه و شعارشان در اين روز پوشيدن لباس نو و آزادكردن بردگان و نيكى حتى به بيگانگان و قربانىكردن گوسفندان است .\r\nنخستين كسى كه اين عيد را ابداع كرده ، معزّ الدوله ابو الحسن على بن بويه است كه در اخبار مربوط به او و وقايع سال 352 به شرح آن خواهيم پرداخت . در قبال اين عيد كه شيعه به وجود آورد و آن را به عنوان يكى از سنن و آداب مذهبى ادامه داد ، عوام اهل سنت هم به سال 389 روز سرورى نظير آن براى خود ابداع كردند كه هشت روز بعد از عيد شيعه است . آنان گفتند كه در چنين روزى رسول خدا و ابو بكر صديق به غار درآمدند و از اين‌رو ، در آن روز با خودآرايى و برپاكردن خيمه و خرگاه و آتش‌افروزى به اجراى مراسم پرداختند . « 1 »\r\nمقريزى هم در اين‌باره چنين گويد : عيد غدير قبلا عيد شرعى نبوده و از پيشينيان امت آنها كه روش و عملشان مورد پيروى مردم بوده است ، چنين عيدى را اجرا نمىكرده‌اند و نخستين بار به روزگار معزّ الدوله على بن بويه اين عيد در اسلام معرفى شد و مراسم آن در عراق به اجرا درآمد ، چه نامبرده در سال 352 هجرى روز غدير را عيد معرفى كرد و از آن روز شيعيان آن را عيد گرفتند . « 2 »\r\nمن چه مىتوانم بگويم دربارهء نويسنده‌اى كه به بحث در تاريخ شيعه مىپردازد پيش از آنكه بر حقايق آن وقوف يابد ؛ يا حقيقت امر را مىداند ، ولى هنگام نگارش مطالب آن را فراموش مىكند ؛ يا با وقوف بر حقايق امر ، تحت تأثير انديشه‌اى كه شب هنگام در سر مىپرورد ، آن حقايق را ناديده مىانگارد ؛ يا اينكه چيزى را مىگويد بدون آنكه آن را درك كند و يا از آنچه مىگويد باكى ندارد . بسيار جاى شگفتى است !\r\nمگر نه اين است كه مورخ شهير ، مسعودى ( م 346 ) مىگويد : فرزندان على ، رضى اللّه عنه ، و پيروان او اين روز را بزرگ مىشمارند ؟ مگر نه اين است كه كلينى ( م 329 ) حديث عيد غدير را در كافى روايت مىكند ؟ مگر نه اين است كه فرات بن\r\n\r\n\r\n","description":"","footnote":"\r\n( 1 ) . نهاية الادب فى فنون الادب : 1 / 177 .\r\n( 2 ) . الخطط المقريزية : 2 / 222 .\r\n","page_name":" 488 ","page_number":488},
  {"content":"\r\n\r\nابراهيم كوفى كه در طبقهء استادان ثقة الاسلام كلينى قرار دارد و از مفسّران بنام است ، حديث غدير خم را در تفسيرش كه نزد ما موجود است ، روايت كرده است ؟ اين علما و كتب حديث آنها قبل از تاريخى كه نويرى و مقريزى عنوان مىكنند ، پيش از سال 352 وجود داشته‌اند . مگر نه اين است كه فياض بن محمّد بن عمر طوسى وجود عيد غدير خم و سابقهء آن را به سال 259 خبر داده و خود در محضر امام على بن موسى الرضا عليه السّلام ( م 203 ) حضور داشته و به چشم خود ديده است كه آن حضرت اين روز را عيد گرفت و سابقهء ممتدّ اين عيد و فضيلت و برترى آن را بر ديگر اعياد اسلامى ذكر كرده است ؟ وى نيز آن را از پدرانش از امير المؤمنين عليه السّلام روايت فرموده است .\r\nامام صادق عليه السّلام ( م 148 ) اصحاب خود را به تمام اين امور تعليم فرموده و به آنان خبر داده است كه پيغمبران روزى را كه در آن جانشينان خود را منصوب مىنموده‌اند ، عيد مىگرفته‌اند ، چنان كه در ميان ملوك و پادشاهان نيز سنّت بر اين بوده كه روز تاجگذارى و استقرار بر تخت پادشاهى را جشن مىگرفتند .\r\nبه هرحال ، ائمّه دين ، سلام اللّه عليهم اجمعين ، در دورانهاى پيشين شيعيان را به وظايف خاصّ اين روز آشنا مىكردند و به عبادات و طاعات و كارهاى نيك و دعاهاى مخصوص به اين روز فرا مىخواندند و حديثى كه از مختصر بصائر الدرجات ذكر شد ، بيانگر آن است كه اين روز در اوايل قرن سوم هجرى از اعياد چهارگانهء شيعه بوده است .\r\nاين است حقيقت عيد غدير ، ليكن اين دو مرد براى اينكه شيعه را سرزنش كنند ، اين حقيقت را با همهء سوابق درخشانش انكار كرده و آن را به عنوان بدعتى تازه به معزّ الدوله نسبت داده‌اند و پنداشته‌اند كه تاريخ‌شناسان متتبّع بر اين خيانت واقف نمىشوند و به حساب ناروايىهاى آنها نمىرسند .\r\n\r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\n\r\nتاجگذارى در روز غدير\r\nبه شرحى كه از مجموع روايات عامّه و خاصه مذكور افتاد ، دانستيد كه صاحب مقام شامخ خلافت كبراى اسلامى تعيين شد و منصب ولايت عهد نبوى به دو واگذار گرديد .\r\nاكنون ، همان‌طور كه سيرهء ملوك و پادشاهان است ، شايسته و سزاوار بوده كه مراسم تاجگذارى نيز انجام پذيرد . تاج پادشاهان ايران آرايش صورى داشته و شأن و روش آنان اين بوده است كه تاج‌هاى جواهرنشان نفيس و گرانبها بر سر گذارند ، ولى به جاى آن افسر و ديهيم ، عرب عمامه بر سر مىنهاد ، چه عمامه در عرف عرب نشانهء بزرگان و اشراف قوم بوده و به همين جهت ، از رسول خدا صلّى اللّه عليه و آله روايت شده است كه فرمود : عمامه به منزلهء تاج و ديهيم عرب است . اين حديث را قضاعى و ديلمى روايت كرده‌اند و سيوطى نيز صحت آن را تأييد كرده « 1 » و ابن اثير در النهاية آن را آورده است .\r\nمرتضى حنفى زبيدى گويد : تاج ، يعنى اكليل و فضّه و عمامه ، و لغت اخير بنابر تشبيه است . جمع تاج ، تيجان و اتواج است ، و عرب عمامه را تاج مىنامد و در حديث آمده است : العمائم تيجان العرب كه تيجان جمع تاج است و آن چيزى است كه از طلا و جواهر براى پادشاهان ساخته مىشود . مقصود از اين حديث اين است كه عمامه‌ها به منزلهء تاجهاى پادشاهان است ، چه اعراب در باديه‌ها و صحراها عموما سر برهنه‌اند و يا\r\n\r\n\r\n","description":"","footnote":"\r\n( 1 ) . الجامع الصغير : 2 / 155 .\r\n","page_name":" 491 ","page_number":491},
  {"content":"\r\n\r\nكلاهى بلند بر سر دارند ميان آنها كم است و اكليل‌ها ، تاجهاى پادشاهان عجم است و « توّجه » ، يعنى به او سرورى داد و عمامه بر سر او نهاد . « 1 »\r\nهمو گويد : وقتى كه بر سبيل مجاز گفته مىشود : « عمّم » ، يعنى سرورى يافت ، زيرا تاجهاى عرب همان عمامه‌هاست . پس همان‌طور كه در زبان فارسى مىگويند :\r\nتاجگذارى كرد ، در زبان عربى مىگويند : عمامه بر سر نهاد . بنابراين ، هنگامى كه اعراب عمامه بر سر كسى مىگذاردند او را معمّم مىخواندند و رسم در ميان آنان چنين بود كه وقتى مردى را به سرورى منصوب مىداشتند ، عمامه سرخى بر سر او مىنهادند ، ولى ايرانيان چون تاج بر سر پادشاهانشان مىگذاردند ، به او تاجدار مىگفتند . « 2 »\r\nشبلنجى صاحب التاج را از القاب رسول خدا ذكر كرده و گفته است : مراد از تاج ، عمامه است و صاحب التاج ، يعنى عمامه‌دار ، زيرا عمامه را تاج عرب گويند ، چنان كه در حديث آمده است . « 3 »\r\nبر اين اساس ، رسول خدا صلّى اللّه عليه و آله در روز غدير به طرز خاصى عمامه بر سر على عليه السّلام گذارد كه بيانگر عظمت و جلال آن جناب بود . آرى ، رسول خدا صلّى اللّه عليه و آله با عمامهء خود كه سحاب نام داشت ، بدست مباركش در آن اجتماع عظيم على عليه السّلام را تاجگذارى فرمود و با اين عمل اشعار به اين معنى فرمود كه شخص تاجگذارى شده [ على 
  ] به مقام امارت نظير امارت خود برانگيخته و منصوب گشته است ، با اين فرق كه على عليه السّلام مبلّغ پيام رسول خدا صلّى اللّه عليه و آله و قائم مقام آن حضرت پس از اوست .\r\nحافظ عبد اللّه بن ابى شيبه و ابو داود طيالسى و ابن منيع بغوى و ابو بكر بيهقى از على عليه السّلام روايت كرده‌اند كه فرمود : در روز غدير خم رسول خدا صلّى اللّه عليه و آله عمامه‌اى بر سر من پيچيد و قسمتى از آن را پشت سرم افكند و در روايتى چنين مذكور است : طرفى از عمامه را بر دوشم افكند ، سپس پيغمبر اكرم بيان داشت : همانا خداوند در روز بدر و حنين مرا به وسيله فرشته‌هايى يارى و كمك فرمود كه چنين عمامه‌هايى بر سر داشتند .\r\n\r\n\r\n","description":"","footnote":"\r\n( 1 ) . تاج العروس : 2 / 12 .\r\n( 2 ) . همان : 8 / 410 .\r\n( 3 ) . نور الابصار 25 .\r\n","page_name":" 492 ","page_number":492},
  {"content":"\r\n\r\nبعد افزود : همانا عمامه فاصله و حايلى بين كفر و ايمان است . اين حديث را سيد احمد قشاشى « 1 » در كتاب السّمط المجيد از طريق سيوطى از اعلام چهارگانه روايت كرده است . « 2 »\r\nدر كنز العمّال مذكور است كه از عبد اللّه بن شخير ، از عبد الرحمن بن عدّى بحرانى ، از برادرش عبد الاعلى بن عدّى روايت شده كه گفت : همانا رسول خدا على بن ابى طالب را نزد خود خواند و عمامه بر سر او بست و طرفى از آن را پشت سر او افكند . « 3 »\r\nاز حافظ ديلمى ، از ابن عباس روايت شده كه گفت : چون رسول خدا عمامهء سحاب « 4 » را بر سر على نهاد ، به او فرمود : يا على ، عمامه تاج عرب است .\r\nاز ابن شاذان ، از طريق شيوخ او ، از على روايت شده كه پيغمبر به دست خود عمامه بر سر آن جناب نهاد و دو سر آن را پشت سر و پيش روى او افكند ، سپس به او فرمود :\r\nروى خود را برگردان ، چنين كرد ؛ سپس فرمود : روى به من كن ، اطاعت كرد . در اين موقع پيغمبر رو به اصحاب نمود و فرمود : تاج‌هاى فرشتگان چنين است .\r\nحافظ ابو نعيم در معرفة الصحابة و محب الدين طبرى از عبد الأعلى بن عدىّ نهروانى با ذكر سند آورده‌اند كه رسول خدا روز غدير خم على را به سوى خود خواند و عمامه بر سر او نهاد و دنبالهء آن را پشت سرش افكند . « 5 » اين روايت را علامهء زرقانى نيز ذكر كرده است . « 6 »\r\nشيخ الاسلام حموينى از طريق احمد بن منيع به اسنادى كه عده‌اى از حفّاظ نكته‌سنج در آن هستند ، از ابى راشد ، از على روايت كرده كه گفت : رسول خدا فرمود : همانا خداى عزّ و جل مرا در بدر و حنين به فرشتگانى يارى فرمود كه چنين عمامه‌اى بر سر داشتند ، و اين عمامه حائلى بين مسلمانان و مشركان است . اين سخن را پيغمبر هنگامى به على فرمود كه در روز غدير عمامه بر سر آن جناب نهاد و طرفى از آن را به دوش آن\r\n\r\n\r\n","description":"","footnote":"\r\n( 1 ) . وى به سال 1071 درگذشته و محبى در خلاصة الاثر : 1 / 343 - 346 شرح حال او را نگاشته و او را ستوده است .\r\n( 2 ) . كنز العمال : 8 / 60 .\r\n( 3 ) . همان مأخذ .\r\n( 4 ) . ابن اثير در النهاية : 2 / 160 گويد : سحاب نام عمامهء پيغمبر بوده است .\r\n( 5 ) . الرياض النضرة : 2 / 217 .\r\n( 6 ) . شرح المواهب اللدنيّة : 5 / 10 .\r\n","page_name":" 493 ","page_number":493},
  {"content":"\r\n\r\nجناب افكند .\r\nهمو به اسناد ديگرى از طريق حافظ ابو سعيد شاشى روايت كرده كه رسول خدا عمامه خود را موسوم به سحاب بر سر على بن ابى طالب نهاد و دو طرف آن را جلو و عقب سر او افكند ، سپس فرمود : رو به من كن ، آن حضرت رو كرد ؛ بعد فرمود : روى خود را برگردان ، آن حضرت رو برگرداند . در اين هنگام فرمود : فرشتگان به نزد من چنين آمدند .\r\nاين روايت را به همين لفظ ، جمال الدين زرندى حنفى در نظم درر السمطين و جمال الدين شيرازى در اربعين خود و شهاب الدين احمد در توضيح الدلايل روايت كرده و اين جمله را افزوده‌اند . سپس پيغمبر فرمود : من كنت مولاه ، فعلىّ مولاه . اللهم وال من والاه و عاد من عاداه ، و انصر من نصره ، و اخذل من خذله .\r\nحموينى به اسناد ديگر از طريق حافظ ابو عبد الرحمن بن عايشه از على روايت كرده كه فرمود : رسول خدا در روز غدير خم عمامه‌اى بر سر من نهاد و دنبالهء آن را بر شانه‌ام افكند و فرمود : همانا خداوند در روز بدر و حنين مرا به فرشتگانى يارى كرد كه چنين عمامه‌اى بر سر داشتند ، و به همين لفظ حديث مذكور را ابن صبّاغ مالكى « 1 » و نيز حافظ زرندى در نظم درر السمطين و سيد محمود قارى مدنى در الصراط السوىّ روايت كرده‌اند .\r\nابو الحسين ملطى « 2 » چنين گويد : گفتار رافضيان مبنى بر اينكه على سحاب بر سر دارد ، منشأ آن ، سخن پيغمبر به على است كه فرمود : رو به سوى من كن ، در حالى كه او عمامهء پيغمبر را كه موسوم به سحاب بود ، بر سر داشت . در اين هنگام پيغمبر صلّى اللّه عليه و آله فرمود : على آمد ، در حالى كه سحاب بر سر دارد ، يعنى عمامه‌اى را به نام سحاب پوشيده است و رافضيان اين موضوع را به غير معناى خود تأويل كرده‌اند . « 3 »\r\nغزالى گويد : پيغمبر عمامه‌اى داشت كه سحاب ناميده مىشد و آن را به على بخشيد ،\r\n\r\n\r\n","description":"","footnote":"\r\n( 1 ) . الفصول المهمّة 27 .\r\n( 2 ) . محمد بن احمد بن عبد الرحمن ملطى شافعى ( م 377 ) .\r\n( 3 ) . التنبيه و الردّ 26 .\r\n","page_name":" 494 ","page_number":494},
  {"content":"\r\n\r\nو چه بسا على با اين عمامه ظاهر مىشد و رسول خدا مىفرمود : على به سوى شما آمد ، درحالىكه سحاب بر سر دارد . « 1 »\r\nحلبى گويد : پيغمبر عمامه‌اى داشت به نام سحاب كه آن را بر سر على بن ابى طالب ، كرّم اللّه وجه ، نهاد و چه بسا كه على ، كرم اللّه وجهه ، با آن عمامه ظاهر مىشد و پيغمبر صلّى اللّه عليه و آله مىفرمود : على به سوى شما آمد ، در حالى كه سحاب بر سر دارد ، و مقصود آن حضرت همان عمامه‌اى بود كه آن را به او بخشيده بود . « 2 »\r\nآنچه كه دربارهء جملهء « على سحاب بر سر دارد » به شيعه نسبت داده مىشود ، همين معنى است و احدى از شيعه هيچگاه معنى ديگرى براى اين جمله در نظر نگرفته ، چنان كه ملطى گمان برده است ، بلكه مردمانى اين جمله را به معناى ديگرى تأويل كرده و آن را بر سبيل افترا و تهمت به ما نسبت داده‌اند كه حساب خيانت و افتراى آنها با خداست .\r\nبنابراين آنچه ذكر شد ، اين روز تاجگذارى فرخنده‌ترين روز در اسلام است و بزرگ‌ترين روز جشن و سرور براى دوستداران امير المؤمنين عليه السّلام ، همان‌طور كه براى دشمنان و بدانديشان روز غم و غصّه و كينه‌اندوزى است .\r\n\r\n\r\n","description":"","footnote":"\r\n( 1 ) . البحر الزخّار : 1 / 215 .\r\n( 2 ) . السيرة الحلبيّة : 3 / 369 .\r\n","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\n\r\nگفتارى پيرامون سند حديث غدير\r\nدر اين بحث ، نه دربارهء درستى و صحّت حديث نيازى به بررسى است و نه به منظور اثبات تواتر آن چه اين حديث خود به خود از هرگونه دليل و استدلال بىنياز است . چه كسى مىتواند صحّت آن را منكر شود ، در حالى كه بسيارى از رجال سند آن كسانى هستند كه در صحيح مسلم و صحيح بخارى نامشان ثبت گشته و مورد اعتماد و ثقه بودن آنها تأييد شده است ؟ كدام عنصر لجوج و عنودى را امكان آن هست كه تواتر لفظى و معنوى و اجمالى حديث غدير را رد يا انكار نمايد ؟ در حالى كه افراد دور و نزديك به وقوع واقعهء غدير گواه بود . و در روايت آن اتفاق نموده‌اند و اكثر مؤلفان در حديث و تاريخ و تفسير و كلام آن را در تأليفات خود ثبت و ضبط كرده‌اند و جمعى ديگر اين داستان را جداگانه تدوين نموده و تأليفاتى پديد آورده‌اند . خلاصه آنكه اين واقعه از هنگامى كه منادى رشد و سعادت بشر با صداى روح‌افزاى خود آن را اعلام فرمود و نداى ملكوتىاش در گوشها طنين افكند ، خاطرهء دل‌انگيزش سينه به سينه گشت و نسل به نسل انتقال يافت تا به روزگار ما رسيد و با گذشت زمان در آينده نيز برقرار و جاودان خواهد ماند و هركس كه در قبال چنين حقيقتى در مقام ترديد يا انكار برآيد ، همانند كسى است كه خورشيد تابان را ناديده بگيرد و اشعهء جهان‌آراى آن را انكار نمايد .\r\nبنابراين ، انگيزهء ما در ايراد اين بحث فقط بيان حقيقت ثابت است كه هم‌آهنگى و\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nاتفاق‌نظر علماى شيعه و سنّى را بر صحت و تواتر اين داستان نشان دهيم تا خوانندگان بدانند كه هركس از اين شاهراه منحرف شود ، از مسير مستقيم حقيقى جدا شده و از وجههء مورد اتفاق و اجتماع امّت اسلامى رو گردانده است ، در حالى كه خود معتقد و معترف است كه امّت اسلامى هرگز بر يك امر خبط و خلاف واقع اجتماع و اتفاق نمىكند .\r\nاينك به يادكرد تنى چند از علماى بزرگ و حفّاظ بنام كه به صحّت اين حديث تصريح كرده‌اند ، بدين شرح مىپردازيم :\r\n1 - حافظ ابو عيسى ترمذى ( م 279 ) بعد از ذكر حديث مزبور گويد : اين حديث ، حسن و صحيح است . « 1 »\r\n2 - حافظ ابو جعفر طحاوى ( م 279 ) گويد : ابو جعفر گفته : منكرى در مقام دفع و ردّ اين حديث برآمده و پنداشته كه وقوع اين امر ممكن نيست و بيان داشته كه هنگام بيرون شدن پيغمبر از مدينه به منظور حج كه در راه خود از غدير خم در جحفه گذشته ، على با آن حضرت نبوده است ، و در اين‌باره حديثى را كه احمد به اسنادش براى ما روايت كرده است ، آورده گويد : حديث كرد ما را جعفر بن محمّد از پدرش كه فرمود : بر جابر بن عبد اللّه داخل شديم و او از حجّ پيغمبر اكرم سخن به ميان آورد و گفت : على شتر قربانى پيغمبر را از يمن آورد . آنگاه بقيهء حديث را ذكر كرده است .\r\nابو جعفر گويد : اسناد اين حديث صحيح است و احدى را نسبت به راويان آن طعنى نيست و در آن حديث چنين آمده است : اين سخن رسول خدا به على در غدير خم هنگام بازگشت آن جناب از حجّ به مدينه بوده ، نه هنگام خروج از مدينه براى حج . اين گويندهء منكر به پندار خود گفته كه اين حديث دربارهء اين داستان از سعد بن ابى وقاص روايت شده و سخن رسول خدا در غدير خم هنگام خروج او از مدينه به سوى حج بوده ، نه در بازگشت از حج به سوى مدينه .\r\n\r\n\r\n","description":"","footnote":"\r\n( 1 ) . الجامع الصحيح : 2 / 298 .\r\n","page_name":" 498 ","page_number":498},
  {"content":"\r\n\r\nابو جعفر گويد : صحيح در اين موضوع اين است كه حكم « 1 » اين روايت را از عايشه دختر سعد نگرفته ، بلكه آن را از مصعب بن سعد گرفته است . همچنين غير از ليث كسى چون شعبة بن حجّاج آن را روايت كرده كه در ضبط روايت بصير و مورد اعتماد است و قولش نيز حجّت است . « 2 »\r\n3 - فقيه ابو عبد اللّه محاملى بغدادى ( م 330 ) صحت اين حديث را در امالى خود تأييد كرده است ، چنان كه قبلا از نظر گذشت . « 3 »\r\n4 - ابو عبد اللّه حاكم ( م 405 ) روايت مزبور را به طرق متعدد آورده و در المستدرك صحت آن را تأييد كرده است ، چنان كه در جاى خود گذشت .\r\n5 - ابو محمّد ، احمد بن محمّد عاصمى در زين الفتى گويد : پيغمبر صلّى اللّه عليه و آله فرمود : من كنت مولاه ، فعلىّ مولاه . اين حديثى است كه امّت اسلامى آن را پذيرفته و با اصول موافق يافته است . آنگاه وى آن را به طورى كه در جاى خود گذشت ، به طرق مختلف روايت كرده است .\r\n6 - حافظ ابن عبد البر قرطبى ( م 463 ) بعد از ذكر حديث مؤاخات و دو حديث رايت و غدير گويد : همهء اينها اخبارى است كه به ثبوت رسيده است . « 4 »\r\n7 - فقيه ابو الحسن ، ابن مغازلى شافعى ( م 483 ) در كتاب خود المناقب بعد از آنكه حديث مزبور را از استادش ابو القاسم فضل بن محمّد اصفهانى روايت كرده گويد :\r\nابو القاسم گفت : اين حديث از رسول خدا صحيح است و آن را حدود يكصد تن روايت كرده‌اند كه عشرهء مبشرّه از جملهء آنهايند و اين حديثى ثابت است و هيچ نقص و علتى در آن به نظر نمىآيد . در اين فضيلت على بىنظير است و احدى همتاى آن جناب نيست .\r\n8 - حجة الاسلام ابو حامد غزالى ( م 505 ) گويد : برهان و حجّت چهره گشود و تمام مسلمانان بر متن حديث از خطبهء رسول خدا در روز غدير خم اجماع و اتفاق كردند كه\r\n\r\n\r\n","description":"","footnote":"\r\n( 1 ) . به حديث سعد بن ابى وقاص در جملهء راويان حديث از صحابه مراجعه كنيد .\r\n( 2 ) . مشكل الآثار : 2 / 308 .\r\n( 3 ) . ر ك : الغدير ( متن عربى / چ 5 ) : 1 / 55 .\r\n( 4 ) . الاستيعاب : 2 / 373 .\r\n","page_name":" 499 ","page_number":499},
  {"content":"\r\n\r\nآن حضرت مىفرمود : من كنت مولاه ، فعلىّ مولاه . سپس عمر گفت : خوشا به حال تو . . .\r\nتا آخر داستان . « 1 » تمام كلام در مبحث سخنانى پيرامون مفاد حديث غدير به خواست خدا خواهد آمد .\r\n9 - حافظ ابو الفرج ، ابن جوزى حنبلى ( م 597 ) در المناقب گويد : علماى تاريخ اتفاق دارند بر اينكه داستان غدير بعد از بازگشت پيغمبر از حجة الوداع در هجدهم ذيحجّه بوده ، در حالى كه از صحابه و صحرانشينان و ساكنان اطراف مكه و مدينه يكصد و بيست هزار تن با آن جناب بودند . اين جماعت كسانى بودند كه با پيغمبر حجة الوداع را درك كردند و اين سخن را از او شنيدند و شعرا نيز در اين‌باره اشعار بسيار سرودند .\r\n10 - ابو المظفر ، سبط ابن جوزى حنفى ( م 654 ) بعد از ذكر حديث غدير و بيان آغاز و انجام آن و تهنيت عمر به طرق متعدد گويد : همهء اين روايات را احمد بن حنبل در الفضايل با تفصيل بيشترى بررسى و ثبت كرده است ؛ بنابراين ، هرگاه گفته شود روايتى كه بر اين سخن عمر ، رضى اللّه عنه : اصبحت مولاى و مولى كل مؤمن و مؤمنة « 2 » ضعيف است ، پاسخ آن اين است كه اين روايت صحيح است ، و ضعيف روايتى است كه آن را ابو بكر احمد بن ثابت خطيب از عبد اللّه بن على بن بشر ، از على بن عمر دارقطنى ، از ابو نصر حبشون « 3 » بن موسى بن ايّوب خلال از ابو هريره به طور مرفوع « 4 » روايت كرده كه گفت : چون پيغمبر فرمود : من كنت مولاه ، فعلىّ مولاه ، اين آيه نازل شد :  . . الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً . . .  . « 5 » گفته‌اند : حبشون به تنهائى اين\r\n\r\n\r\n","description":"","footnote":"\r\n( 1 ) . سرّ العالمين 9 .\r\n( 2 ) . پس از آنكه پيامبر اكرم حديث ولايت را در غدير خم بيان فرمود ، عمر بن خطاب امام على را ملاقات كرد و به دو گفت : اكنون تو مولاى من و مولاى هرمرد و زن باايمان گشتى . اين عبارت عمر به الفاظ و طرق مختلف نيز روايت شده و در بخش « داستان تهنيت » كه قبلا از نظر گذشت ، آمده است . ( و )\r\n( 3 ) . در تذكرة الخواص آمده است : ابو نضير خيشون كه اشتباه است و به زودى به صحت روايت حبشون واقف خواهيد داشت .\r\n( 4 ) . حديث مرفوع در اصطلاح اهل درايه خبرى است كه از وسط قطع شده باشد ، يكى يا زيادتر ، با تصريح به رفع . فرهنگ معارف اسلامى : 3 / 1763 . ( و )\r\n( 5 ) . مائدة 5 / 3 .\r\n","page_name":" 500 ","page_number":500},
  {"content":"\r\n\r\nحديث را آورده است و ما مىگوييم : به حديث حبشون استدلال نكرده‌ايم ، بلكه استدلال ما به حديثى است كه احمد در الفضايل با اسناد صحيح از براء بن عازب روايت كرده است ، تا آنجا كه گويد : علماى تاريخ متفقند بر اينكه داستان غدير بعد از مراجعت پيغمبر از حجة الوداع در هجدهم ذيحجّه به وقوع پيوسته است ، چنان كه آن حضرت در جمع صحابه كه يكصد و بيست هزار تن بوده‌اند ، فرمود : من كنت مولاه ، فعلىّ مولاه . . .\r\nتا آخر حديث . پيغمبر به اين مطالب با عبارات واضح تصريح فرموده است . « 1 » و به زودى تتمهء كلامش در مبحث سخنانى پيرامون مفاد حديث غدير به خواست خدا ذكر خواهد شد .\r\n11 - ابن ابى الحديد معتزلى ( م 655 ) حديث تهنيت را از اخبارى به شمار آورده كه در فضايل امير المؤمنين شيوع و اشتهار دارد . وى چنان كه قبلا از نظر گذشت ، به ياد كرد مستفيض و شايع بودن داستان احتجاج امير المؤمنين در روز شورى كه در آن حديث غدير نيز ذكر شده ، پرداخته است . « 2 »\r\n12 - حافظ ابو عبد اللّه كنجى شافعى ( م 658 ) بعد از ذكر حديث از طرق احمد گويد :\r\nاحمد در مسند خود اين حديث را چنين آورده و كافى است كه يك راوى آن حديث را به سند واحد بياورد ، تا چه رسد به اينكه تمام طرق روايت را چنين پيشوايى جمع‌آورى كند و بعد از آنكه حديث مزبور را از طرق حافظ ابو عيسى ترمذى روايت كرده گويد : حافظ دارقطنى طرق اين روايت را در جزء مستقلى فراهم آورده و حافظ ابن عقدهء كوفى به تأليف كتاب جداگانه‌اى در اين‌باره پرداخته است و مورّخان نيز داستان غدير خم را روايت كرده‌اند و محدّث شامى در كتاب خود آن را به طرق مختلف از تعدادى از صحابه و تابعين نقل و ذكر نموده است . اين موضوع را مشايخ بطور عالى « 3 » به من خبر دادند . « 4 » نامبرده نيز داستان مزبور را به اسنادش از محاملى روايت كرده گويد اين حديث مشهور\r\n\r\n\r\n","description":"","footnote":"\r\n( 1 ) . تذكرة الخواص 18 .\r\n( 2 ) . ر ك : الغدير ( متن عربى / چ 5 ) : 1 / 161 - 162 .\r\n( 3 ) . حديث عالى نزد محدّثان ، حديثى است كه قليل الواسطه باشد و متصل به معصوم شود . فرهنگ معارف اسلامى : 2 / 1231 . ( و )\r\n( 4 ) . كفاية الطالب 15 .\r\n","page_name":" 501 ","page_number":501},
  {"content":"\r\n\r\nو حسن است و راويان مورد اعتماد و ثقه آن را روايت نموده‌اند و پيوستگى اين اسنادها به يكديگر برهانى در صحّت نقل آن است . « 1 »\r\n13 - شيخ ابو المكارم ، علاء الدين سمنانى ( م 736 ) در عروة الوثقى گويد : رسول خدا به على كه درود خدا و فرشتگان بر او باد ، فرمود : انت منى بمنزلة هارون من موسى و لكن لا نبى بعدى « 2 » و در غدير خم بعد از حجّة الوداع در حالى كه شانهء او را گرفته بود ، در حضور گروهى از مهاجر و انصار فرمود : من كنت مولاه ، فعلىّ مولاه . اللهم وال من والاه و عاد من عاداه . اين حديثى است كه همگان به صحّت آن اتفاق دارند ؛ بنابراين ، على سرور اوليا شد و همدل و همراز محمّد ، سلام خدا بر او ، بود ، و به همين راز ، سرور صدّيقان و يار غار پيغمبر ، ابو بكر اشاره كرده است در آن هنگام كه ابو عبيدة بن جراح را به سوى على براى حضور در نزد خود فرستاد و گفت : اى ابو عبيده ، تو امين اين امّت هستى ، من ترا به سوى كسى مىفرستم كه با پيامبر كه ديروز او را از دست داديم ، هم‌مرتبه است . بنابراين ، سزاوار و شايسته است كه در نزد او با ادب و نيكو سخن بگويى . . . تا پايان گفتار طولانى او .\r\n14 - شمس الدين ذهبى شافعى ( م 748 ) ، كتاب جداگانه‌اى در موضوع داستان غدير تدوين كرده « 3 » و در تلخيص المستدرك حديث مزبور را به طرق مختلف ذكر نموده و تعدادى از طرق آن را صحيح اعلام كرده و گفته است : صدر حديث متواتر است و من يقين دارم كه رسول خدا حديث من كنت مولاه ، فعلىّ مولاه را بيان فرموده ، اما جملهء اللهم وال من والاه زيادتى است كه در عين حال ، اسناد آن قوى است و گروهى از محدّثان بزرگ به صحت آن اعتماد كرده‌اند ، چنان كه به كلمات بعضى از آنها به زودى واقف خواهيد شد .\r\n15 - حافظ عماد الدين ، ابن كثير شافعى دمشقى ( م 774 ) از سنن حافظ نسائى ، از\r\n\r\n\r\n","description":"","footnote":"\r\n( 1 ) . كفاية الطالب 17 .\r\n( 2 ) . ترجمهء حديث : يا على ، تو نسبت به من به منزلهء هارونى نسبت به موسى ، ولى پيغمبرى بعد از من نخواهد بود .\r\n( 3 ) . ر ك : الغدير ( متن عربى / چ 5 ) : 1 / 156 .\r\n","page_name":" 502 ","page_number":502},
  {"content":"\r\n\r\nمحمّد بن مثنّى ، از يحيى بن حمّاد ، از ابو عوانه ، از سليمان اعمش ، از حبيب بن ثابت ، از ابو طفيل ، از زيد بن ارقم به لفظى كه به طريق نسائى مذكور شد « 1 » ، اين حديث را روايت كرده ، سپس گويد : نسائى در نقل اين روايت از اين جهت « 2 » منحصر به فرد است . استاد ما ابو عبد اللّه ذهبى گفته است كه اين حديث صحيحى است . وى حديث مناشده در رحبه را نيز روايت كرده و گفته است كه اسناد اين حديث نيكوست . همچنين آن را به طرق احمد از زيد روايت كرده گويد : اسناد آن نيكو و رجال آن با شروط سنن مطابق و ثقه هستند . ترمذى در موضوع ريث حديثى را « 3 » بدين سند تصحيح كرده و حديث مذكور را به طريق ابن جرير طبرى از سعد بن ابى وقاص روايت نموده و از قول ذهبى آورده كه اين حديث حسن و غريب « 4 » است . همو آن را به طريق ديگر از جابر بن عبد اللّه روايت كرده و از قول ذهبى گفته كه اين حديث حسن است . وى نيز آن را به طريق ديگر روايت كرده و سپس از قول ذهبى گفته كه صدر حديث متواتر است و من يقين دارم كه رسول خدا آن را بيان فرموده ، امّا جملهء اللهم وال من والاه زيادتى است كه در عين حال ، اسناد آن قوى است .\r\n16 - حافظ نور الدين هيثمى ( م 807 ) حديث مربوط به ركبان را كه قبلا از طريق احمد و طبرانى مذكور افتاد ، روايت كرده گويد : رجال احمد ثقه هستند . نامبرده داستان مناشده را از طريق احمد از ابو طفيل روايت كرده و رجال آن را صحيح خوانده و فطر را ثقه دانسته است . وى نيز داستان مزبور را از طريق ديگر احمد ، از سعيد بن وهب روايت كرده و رجال آن صحيح دانسته است . همو آن را از طريق بزّار ، از سعيد و زيد روايت كرده و رجال آن را صحيح خوانده و فطر را ثقه دانسته است . باز او آن را از طريق\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 30 .\r\n( 2 ) . اين داورى ناروا است و بطلان آن بر هركس كه به طريق زيد در الغدير ( متن عربى / چ 5 ) : 1 / 29 - 37 .\r\nمراجعه نمايد ، آشكار مىشود .\r\n( 3 ) . ريث به معنى درنگ‌كردن و آن اشاره به حديثى است با اين عبارت : وعد جبرئيل عليه السّلام رسول اللّه صلّى اللّه عليه و آله أن يأتيه فراث عليه . ( م )\r\n( 4 ) . در اين حديث غرابتى به نظر نمىرسد ، جز از اين جهت كه در فضل امير المؤمنين عليه السّلام است .\r\n","page_name":" 503 ","page_number":503},
  {"content":"\r\n\r\nابويعلى ، از عبد الرحمن بن ابى يعلى روايت كرده و رجال آن را توثيق نموده است .\r\nهمچنين وى آن را از طريق احمد ، از زياد بن ابى زياد روايت كرده و رجال آن را توثيق نموده است . ديگر بار هم آن را از حبشى بن جناده ، از طريق طبرانى روايت كرده و رجال آن را توثيق نموده است . به هرحال ، او اين داستان را به طرق و اسنادهاى ديگر نيز روايت كرده و به صحيح بودن آن طرق و ثقه بودن رجال آنها تصريح نموده ، به طورى كه در محل خود گذشت . « 1 »\r\n17 - شمس الدين جزرى شافعى ( م 833 ) حديث غدير را به هشتاد طريق روايت كرده و رسالهء خود را به نام اسنى المطالب كه به چاپ رسيده ، تنها در اثبات تواتر حديث مزبور تأليف كرده است . نامبرده بعد از ذكر داستان مناشدهء امير المؤمنين در رحبه گويد :\r\nاين حديث از اين وجه حسن است و از وجوه بسيار كه به تواتر از امير المؤمنين ، رضى اللّه عنه ، رسيده صحيح است . همين حديث از پيغمبر نيز متواترا رسيده كه جمع كثيرى از جمع كثيرى ديگر آن را روايت كرده‌اند و گفتار كسى كه بدون اطلاع از علم حديث خواسته اين حديث را ضعيف قلمداد كند ، قابل اعتنا و حائز اعتبار نيست ، چه حديث مزبور از ابو بكر صدّيق ، عمر بن خطاب ، طلحة بن عبيد اللّه ، زبير بن عوام ، سعد بن ابى وقاص ، عبد الرحمن بن عوف ، عباس بن عبد المطلب ، زيد بن ارقم ، براء بن عازب ، بريدة بن حصيب ، ابو هريره ، ابو سعيد خدرى ، جابر بن عبد اللّه ، عبد اللّه بن عباس ، حبشى بن جناده ، عبد اللّه بن مسعود ، عمران بن حصين ، عبد اللّه بن عمر ، عمار بن ياسر ، ابوذر غفارى ، سلمان فارسى ، اسعد بن زراره ، خزيمة بن ثابت ، ابو ايوب انصارى ، سهل بن حنيف ، حذيفة بن يمان ، سمرة بن جندب ، زيد بن ثابت ، انس بن مالك و جز آنان از صحابه ، رضوان اللّه عليهم ، به طور مرفوع روايت شده است و از گروهى از آنها كه قطع به خبر آنها حاصل است ، صحّت آن به ثبوت رسيده و نيز مسلّم شده است كه اين گفتار از رسول خدا در روز عيد غدير خم صادر گرديده ، چنان كه استاد ما ابو عمر ، محمّد بن احمد بن قدامهء مقدسى از طريق قرائت بر او به ما خبر داد از امام فخر الدين على بن احمد\r\n\r\n\r\n","description":"","footnote":"\r\n( 1 ) . مجمع الزوايد : 9 / 104 - 109 .\r\n","page_name":" 504 ","page_number":504},
  {"content":"\r\n\r\nمقدّسى . آنگاه حديث مناشده را به طرق متعدد ذكر نموده است .\r\n18 - حافظ ابن حجر عسقلانى ( م 852 ) حديث مزبور را در تهذيب التهذيب در موارد گوناگون و به طرق متعدد روايت كرده « 1 » گويد : ابو الحجّاج مزّى ( م 742 ) از آنچه كه ابن عبد البرّ ذكر نموده ، تجاوز نكرده است و به همين مقدار هم مىتوان قناعت كرد ، ليكن حديث موالات را از عده‌اى ذكر كرده كه فقط نامشان را برده است و ابن جرير طبرى در تأليفى چندين برابر آنها را كه مذكور افتاد ، گرد آورده است و ابو العباس ، ابن عقده صحّت حديث را تأييد كرده و گردآورى طرق آن را مورد توجه و اعتنا قرار داده و از هفتاد صحابى يا بيشتر حديث مزبور را با دقت در اسناد روايت كرده است . « 2 » همو گويد : كسى كه بيشتر از همه مناقب حضرت على را از ميان احاديث نيكو به طور مستوفى گرد آورده ، نسائى است كه در كتاب خصائص وى مىتوان تمامى آنها را از نظر گذراند . اما حديث من كنت مولاه ، فعلىّ مولاه را ترمذى و نسائى با بررسى در اسناد آن كه جدّا داراى طرق زيادى است ، روايت كرده‌اند و ابن عقده آنها را نيز در كتاب جداگانه‌اى فراهم آورده كه بسيارى از اسنادهاى آن صحيح و حسن است . همچنين از امام احمد روايت شده كه گفت : آنچه از فضايل و مناقب على بن ابى طالب به ما رسيده ، همانند آن از هيچ‌يك از صحابه نرسيده است . « 3 »\r\n19 - ابو الخير شيرازى شافعى در كتاب ابطال الباطل كه در ردّ بر نهج الحق نوشته ، چنين گويد : امّا آنچه از رسول خدا روايت شده مبنى بر اينكه در روز غدير خم ذكرى از على به ميان آورد و دست او را گرفت و فرمود : آيا من به شما از خودتان سزاوارتر نيستم ؟ در صحاح ثبت شده و به تحقيق پيوسته است و ما سرّ آن را در ترجمهء كتاب كشف الغمّة فى معرفة الائمّة بيان كرده‌ايم .\r\n20 - حافظ جلال الدين سيوطى شافعى ( م 911 ) به متواتر بودن اين حديث تصريح كرده و چنان كه خواهد آمد ، عدّه‌اى از علماى حديث بعد از او اين سخن را از او حكايت\r\n\r\n\r\n","description":"","footnote":"\r\n( 1 ) . تهذيب التهذيب : 7 / 337 .\r\n( 2 ) . همان : 7 / 339 .\r\n( 3 ) . فتح البارى : 7 / 61 .\r\n","page_name":" 505 ","page_number":505},
  {"content":"\r\n\r\nو نقل نموده‌اند .\r\n21 - حافظ ابو العباس ، شهاب الدين قسطلانى ( م 923 ) گويد : اما دربارهء حديث من كنت مولاه ، فعلىّ مولاه به روايت ترمذى و نسائى ، شافعى گويد : مراد از اين ولاء ، ولاء اسلام است ، مانند آيهء  ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  « 1 » ، و اين سخن عمر : اصبحت مولى كل مؤمن ، يعنى تو ولىّ هرمؤمن گشتى . طرق اين حديث خيلى زياد است و همه را ابن عقده در كتاب جداگانه‌اى جمع كرده است و بسيارى از اسانيد آنها صحيح و حسن مىباشد .\r\n22 - حافظ شهاب الدين ، ابن حجر هيثمى مكى ( م 974 ) در ردّ شبههء مخالفان حديث غدير گويد : جواب اين شبهه كه قوىترين شبهات آنهاست ، محتاج به مقدمه‌اى است و اين مقدمه بيان حديث و خاستگاه آن است . بيان آن اين است كه حديث مزبور ، حديثى صحيح است و شكّى در آن نيست ، چه جماعتى از علماى حديث ، مانند ترمذى و نسائى و احمد با بررسى و دقت در اسناد ، آن را روايت كرده‌اند و طرق آن خيلى زياد است ، و از اينجاست كه شانزده نفر از صحابه آن را روايت نموده‌اند و در روايتى از احمد مذكور است كه اين حديث را سى نفر از صحابه از پيغمبر شنيده‌اند و در زمان خلافت على هنگامى كه با او معارضه و منازعه شد ، به مدلول آن دربارهء او شهادت دادند و بسيارى از اسنادهاى آن صحيح و حسن است ، و هركه در صحّت اين حديث قدح روا داشته ، نبايد مورد توجه باشد و همچنين هركه در ردّ آن حديث سخن ايراد كرده به استناد اينكه در آن هنگام على در يمن بوده ، در خور توجه و قابل اعتناء نيست ، چه بازگشت آن جناب از يمن و درك حجّ با پيغمبر به ثبوت رسيده است و سخن بعضى از معترضان در اينكه زيادتى جملهء اللهم وال من والاه . . . تا آخر ساختگى است ، مردود است ، زيرا اين بخش از سخنان پيغمبر از طرقى روايت شده كه بيشتر آن طرق را ذهبى صحيح دانسته است .\r\nنامبرده سپس در خصوص ردّ بر اين داستان در مقامى و ردّ بر تواتر آن در مقام ديگر\r\n\r\n\r\n","description":"","footnote":"\r\n( 1 ) . محمد 47 / 11 : اين بدان سبب است كه خدا مولاى كسانى است كه ايمان آورده‌اند و كفار را مولايى نيست .\r\n","page_name":" 506 ","page_number":506},
  {"content":"\r\n\r\nگويد : لفظ حديث مزبور در نزد طبرانى و غير او به سند صحيح چنين است كه پيغمبر صلّى اللّه عليه و آله در غدير خم زير درختان خطبه ايراد نمود و فرمود : اى مردم ، همانا خداوند مهربان و دانا مرا آگاه فرمود . . . تا آخر حديث كه قبلا نيز ذكر شد . « 1 »\r\nهمو در بيان تعداد مناقب امير المؤمنين عليه السّلام گويد : حديث چهارم اين است كه پيامبر در روز غدير خم فرمود : من كنت مولاه ، فعلىّ مولاه . اللهم وال من والاه و عاد من عاداه كه در شبههء يازدهم گذشت . همچنين از نظر گذشت كه سى تن از صحابه آن را از پيغمبر روايت كرده‌اند « 2 » و بسيارى از طرق آن صحيح يا حسن است . « 3 » به هرحال ، سخن پيرامون معناى حديث به طور كامل قبلا مذكور افتاد .\r\nوى نيز در شرح اين بيت از قصيدهء همزيهء بوصيرى :\r\n و علىّ صنو النبىّ و من * دين فؤادى و داده و الولاء « 4 » \r\nگويد : يارى او و دفاع از مقام او و ردّ بر آن‌كس كه با او در امر خلافت نزاع و معارضه نمود و ردّ آنان كه اجماع برخلافت آن جناب را منظور نكردند و ردّ كسانى كه بر او خروج نمودند و در امر خلافت با او ستيزه كردند و نسبتهاى ناروايى به دو دادند ، در حالى كه از آن نسبتها برى بود ، و رعايت دوستى و يارى آن جناب به منظور عمل‌كردن به مدلول سخن پيغمبر است ، چه به صحّت پيوسته كه حضرتش فرمود : اللهم وال من والاه و عاد من عاداه . انّ عليا منّى و أنا منه ، و هو ولىّ كلّ مؤمن بعدى . « 5 » در تأكيد بر دفاع از آن جناب ، به جهت كثرت دشمنانش از بنى اميّه و خوارج كه در دشنام دادن و نكوهش او مدت هزار ماه حتى بر منبرها كوتاهى نكردند ، بوصيرى اين معنى را بالاخص در نظم خود آورده و ولاء او را آيين خود قرار داده است و براى تأمين همين منظور حفّاظ بزرگ\r\n\r\n\r\n","description":"","footnote":"\r\n( 1 ) . الصواعق المحرقة 25 . نيز ر ك : الغدير ( متن عربى / چ 5 ) : 1 / 26 - 27 .\r\n( 2 ) . اين سى نفر كسانى هستند كه در روز رحبه شهادت به اين امر دادند ، نه تمام راويان حديث مزبور .\r\n( 3 ) . الصواعق المحرقة 73 .\r\n( 4 ) . ترجمهء بيت : على برادر پيغمبر است و كسى است كه ولاء و محبت او آيين دل من است .\r\n( 5 ) . ترجمهء حديث نبوى : خدايا دوستانش را دوست بدار و دشمنانش را دشمن بدار . هرآينه على از من است و من از اويم و او ولىّ هرمؤمن پس از من است . ( و )\r\n","page_name":" 507 ","page_number":507},
  {"content":"\r\n\r\nبه نشر فضايل آن جناب همّت گماشتند تا نسبت به امّت خيرانديشى كرده و حق را يارى نموده باشند . به همين جهت است كه احمد گويد : همانند فضايلى كه دربارهء على به دست آمده ، دربارهء احدى از صحابه نيامده است و اسماعيل قاضى و نسائى و ابو على نيشابورى گفته‌اند : اغلب آنچه دربارهء على به اسنادهاى صحيح و حسن رسيده ، در حق هيچ‌يك از صحابه وارد نشده است و از جملهء آنها روايتى است به صحت رسيده با اين عبارت : انّ اللّه تعالى يحبّه و انّ رسول اللّه يحبّه : همانا خداى تعالى او [ على 
  ] را دوست مىدارد و رسول خدا نيز او را دوست مىدارد . ترمذى هم روايت كرده كه على محبوب‌ترين مردم در نزد رسول خدا بود ، تا آنجا كه گويد : چون آيهء مباهله « 1 » نازل گشت ، رسول خدا على و فاطمه و دو فرزندش را به سوى خود خواند و گفت : بار خدايا اينان خاندان من هستند و نيز فرمود : من سرور فرزندان آدم هستم و على سرور عرب است ، ليكن از طرف بعضى به تصحيح محدّث معروف ، حاكم نسبت به اين حديث اعتراض شده است همچنين به صحّت رسيده كه رسول خدا فرمود : من كنت مولاه ، فعلىّ مولاه ، اللهم وال من والاه و عاد من عاداه . اين حديث را سى نفر از صحابه روايت كرده‌اند . از رواياتى كه به صحّت پيوسته ، اين است كه خداى متعال به پيامبر امر فرمود كه چهار نفر را دوست بدارد و به پيامبرش خبر داد كه ذات اقدس او نيز آنها را دوست مىدارد ، و يكى از آن چهار نفر على است . همچنين در روايات صحيح آمده است كه على را جز مؤمن دوست نمىدارد و جز منافق دشمن نمىدارد . هركس به او ناسزا بگويد ، به پيغمبر ناسزا گفته است على بر تأويل قرآن نبرد مىكند همان‌طور كه پيغمبر بر تنزيل قرآن نبرد فرمود . دو گروه در مورد على هلاك مىشوند : دوستى كه افراط در دوستى او كند و دشمنى كه دشمنى با او را از حد بگذراند . همانا كشندهء آن جناب ابن ملجم شقىترين آخرين است ، چنان كه پى كنندهء ناقهء صالح شقىترين اولين است . « 2 »\r\n23 - جمال الدين حسينى شيرازى ( م 1000 ) در كتاب اربعين خود پس از ذكر حديث\r\n\r\n\r\n","description":"","footnote":"\r\n( 1 ) . آل عمران 3 / 61 .\r\n( 2 ) . الصواعق المحرقة 221 .\r\n","page_name":" 508 ","page_number":508},
  {"content":"\r\n\r\nغدير و نزول آيهء   سَأَلَ سائِلٌ . . .   « 1 » در اين داستان گويد : اصل اين حديث جز داستان حارث متواترا از أمير المؤمنين رسيده و داستان حارث نيز به تواتر از پيغمبر روايت شده است .\r\nداستان مزبور را جمع كثيرى از صحابه روايت كرده‌اند كه ابن عباس از جملهء آنهاست ، سپس لفظ ابن عباس و حذيفة بن اسيد غفارى و حديث ركبان نيز روايت شده است .\r\n24 - جمال الدين ابو المحاسن يوسف بن صلاح الدين حنفى گويد : ابو طفيل واثلة بن اسقع « 2 » گفت : على بن ابى طالب مردم را در رحبه جمع كرد و فرمود : سوگند مىدهم به خداى عزّ و جل هرمردى را كه سخنان رسول خدا را در روز غدير خم شنيده ، برخيزد و شهادت دهد . جماعتى برخاستند و شهادت دادند كه رسول خدا در روز غدير خم فرمود : آيا نمىدانيد كه من به مؤمنان از خودشان سزاوارترم ؟ آن حضرت اين سخن را در حال ايستاده بيان داشت و سپس دست على را گرفت و فرمود : من كنت مولاه ، فعلىّ مولاه . اللهم وال من والاه و عاد من عاداه . ابو طفيل گويد : من از آن جمع بيرون شدم ، در حالى كه از اين سخن احساسى به من دست داد و چون زيد بن ارقم را ملاقات كردم ، آنچه را كه شنيده بودم ، به او خبر دادم و او گفت : متّهم نخواهى بود ، من نيز اين سخنان را از رسول خدا شنيده‌ام . بنابراين ، آن كسى كه خروج على را به حج با رسول خدا و گذشتن او را در راه به غدير خم انكار كرد و گفت : على با شتران قربانى از يمن آمد ، در خور توجه و اعتنا نيست ، زيرا هرچند كه آن جناب هنگام خروج رسول خدا از مدينه به قصد حج در خدمت حضرتش نبود ، ولى در بازگشت ، با رسول خدا بود به راهى كه از غدير خم مىگذشت . بنابراين ، مىتوان گفت كه اين سخنان پيغمبر در مراجعت بوده و اين نظر را حديث صحيح تأييد مىكند . در اين كه گفتار رسول خدا در غدير خم هنگامى بوده كه آن جناب از حج برمىگشته و به مدينه مراجعت مىفرموده است ، از زيد بن ارقم روايت شده كه گفت : چون رسول خدا از حجة الوداع مراجعت كرد و در غدير خم نزول فرمود ،\r\n\r\n\r\n","description":"","footnote":"\r\n( 1 ) . معارج 70 / 1 .\r\n( 2 ) . در كتاب نامبرده چنين است ، ولى صحيح آن ، ابو طفيل عامر بن واثله است .\r\n","page_name":" 509 ","page_number":509},
  {"content":"\r\n\r\nبه امر آن جناب زير درختان را روفتند . « 1 » نامبرده حديث مزبور را به لفظ زيد كه ذكر شد ، از طريق نسائى بيان داشته است . « 2 »\r\n25 - شيخ نور الدين هروى قارى حنفى ( م 1014 ) بعد از روايت حديث مزبور به طرق مختلف گويد : حاصل كلام اين است كه اين حديث صحيح است و شكى در آن نيست ، بلكه بعضى از حفّاظ آن را از احاديث متواتر به شمار آورده‌اند ، زيرا در روايتى از احمد مذكور است كه سى نفر از صحابه آن را از پيغمبر شنيده‌اند و در آن هنگام كه على در ايّام خلافتش مورد معارضه و منازعه قرار گرفته بود ، به آنچه كه دربارهء آن جناب از پيغمبر شنيده بودند ، شهادت دادند . « 3 » همو گويد : احمد آن را در مسند خود روايت كرده و كمترين مرتبهء اين حديث اين است كه حسن باشد . بنابراين ، سخن كسى كه در قدح و ترديد نسبت به ثبوت اين حديث سخن گفته و آن را به عنوان اينكه على در آن هنگام در يمن بوده رد كرده است ، در خور اعتنا و قابل توجه نيست ، زيرا به ثبوت رسيده كه آن جناب از يمن مراجعت كرده و در مراسم حج همراه پيغمبر بوده است . شايد سبب چنين گفتار ترديدآميزى اين بوده كه گوينده پنداشته است پيغمبر حديث من كنت مولاه ، فعلىّ مولاه را هنگام عزيمت از مدينه به مكه و رسيدن به غدير خم بيان فرموده است . پس از اين مرحله سخن برخى از ارباب حديث داير به اينكه زيادتى جملهء اللّهم وال من والاه . . .\r\nساختگى است ، مردود است ، چه اين زيادتى از طرقى روايت شده كه بسيارى از آن طرق را ذهبى به صحت پذيرفته است . « 4 »\r\n26 - زين الدين مناوى شافعى ( م 1031 ) گويد : ابن حجر گفته كه حديث غدير حديثى است كه از طرق بسيار زيادى روايت شده و ابن عقده تمام طرق آن را در كتاب\r\n\r\n\r\n","description":"","footnote":"\r\n( 1 ) . المعتصر من المختصر 413 .\r\n( 2 ) . ر ك : الغدير ( متن عربى / چ 5 ) : 1 / 30 .\r\n( 3 ) . المرقاة فى شرح المشكاة : 5 / 568 . هنگامى كه رسيدن تعداد راويان حديث به سى نفر موجب آن گردد كه حديث مزبور متواتر شناخته شود ، پس چگونه خواهد بود هنگامى كه ما راويان آن را در اين كتاب به بيش از يكصد تن صحابى شمارش و ثبت كرده‌ايم ؟ همچنين چگونه خواهد بود كه حافظ ابو العلاء عطار تعداد طرق آن را به دويست و پنجاه طريق رسانده و ثبت كرده است .\r\n( 4 ) . المرقاة فى شرح المشكاة : 5 / 584 .\r\n","page_name":" 510 ","page_number":510},
  {"content":"\r\n\r\nجداگانه‌اى جمع كرده كه بعضى از آن طرق صحيح و بعضى ديگر حسن است و در بعضى از طرق مذكور تصريح كرده كه سخنان پيغمبر دربارهء على در روز غدير خم وقوع يافته است . و بزّار « 1 » در روايت خود اين زيادتى را در پى حديث ولايت پيغمبر روايت كرده كه فرمود : اللّهم وال من والاه و عاد من عاداه ، و احبّ من احبّه و ابغض من ابغضه ، و انصر من نصره و اخذل من خذله . « 2 » چون ابو بكر و عمر اين سخن را شنيدند ، طبق روايتى كه دارقطنى از سعد بن ابى وقّاص نقل كرده است ، گفتند : اى پسر ابو طالب ، اكنون تو مولاى هرمرد و زن مؤمنى گشتى . همو با دقت در سند روايت كرده كه به عمر گفته شد : تو با على چنان به نيكى رفتار مىكنى كه با هيچ‌يك از صحابه چنين رفتار نكرده‌اى ؟ عمر گفت : همانا او مولاى من است . سپس بعد از روايت حديث نزول آيهء   سَأَلَ سائِلٌ بِعَذابٍ واقِعٍ   « 3 » در روز غدير گويد : هيثمى گفته كه رجال احمد ثقه هستند و در جاى ديگر گفته كه رجال او رجال صحيح هستند و سيوطى هم گفته است : اين حديث متواتر است . « 4 »\r\n27 - نور الدين حلبى شافعى ( م 1044 ) آنچه را كه در باب صحّت حديث و ورود آن به سندهاى صحيح و حسن از ابن حجر گذشت ، ذكر كرده و قابل توجه نبودن سخن كسى را كه در صحّت حديث ترديد روا داشته و يا ذيل آن را ساختگى دانسته است ، نقل نموده و ورود آن را از طرقى كه بسيارى از آن طرق را ذهبى به صحت پذيرفته ، بيان داشته است . « 5 »\r\n28 - شيخ احمد بن باكثير مكّى شافعى ( م 1047 ) در كتاب وسيلة المآل فى عدّ مناقب الآل بعد از روايت حديث مزبور به لفظ حذيفة بن اسيد و عامر بن ليلى و ابن عباس و\r\n\r\n\r\n","description":"","footnote":"\r\n( 1 ) . نسبت دادن روايت اين زيادتى تنها به بزّار ناروا و بر خلاف حق و واقع است ، چه بسيارى از حافظان نيز اين زيادتى را روايت كرده‌اند ، چنان كه در روايات پيش گفته شما را از آن واقف و آگاه نموديم .\r\n( 2 ) . ترجمهء حديث : خدايا دوست بدار آن را كه او را دوست دارد و دشمن بدار آن را كه او را دشمن دارد ، و دوستدار دوستانش باش و با دشمنانش دشمنى ورز ، يارى كن آن را كه او را يارى كند و خوار گردان آن را كه او را خوار گرداند .\r\n( 3 ) . معارج ، 70 / 1 .\r\n( 4 ) . فيض القدير : 6 / 218 .\r\n( 5 ) . السيرة الحلبيّة : 3 / 302 .\r\n","page_name":" 511 ","page_number":511},
  {"content":"\r\n\r\nبراء بن عازب گويد : اين حديث را بزّار با رجال صحيح از فطر بن خليفه كه ثقه است ، و نيز از ام سلمه ، رضى اللّه عنها ، روايت كرده و لفظ امّ سلمه و بعد لفظ سعد بن ابى وقّاص را ذكر نموده گويد : دارقطنى در سنن خود ، باب فضايل از معقل بن يسار ، رضى اللّه عنه ، آورده كه گفت : از ابو بكر ، رضى اللّه عنه ، شنيدم كه مىگفت : على بن ابى طالب عترت رسول خداست ، يعنى از كسانى است كه پيغمبر بر تمسك به آنان و پيروى از ايشان تأكيد فرموده است ، زيرا آنان ستارگان درخشان آسمان هدايت هستند و هركه از ايشان پيروى كند ، به سر منزل سعادت راه يافته است . آرى ، ابو بكر اين فضيلت را ويژهء على دانسته ، به علت اينكه آن جناب در اين شأن و مرتبت امام و پيشواست و در شهر علم و عرفان است و پيشواى پيشوايان و دانشمند امّت است . گويى ابو بكر اين روش را از آنجا اتخاذ كرده است كه رسول خدا آن حضرت را در روز غدير خم از ميان همگان به خصوصياتى كه ذكر شد ، برگزيد . اين حديث صحيح است و ترديدى در آن نيست و هيچگونه شكى كه منافى آن باشد ، در آن وجود ندارد و از جمع كثيرى از صحابه روايت شده و شيوع و اشتهار كامل يافته ، و در شهرت آن تنها مجمع حجّة الوداع كافى است . شيخ الاسلام عسقلانى ، خدايش رحمت كناد ، گويد : حديث من كنت مولاه ، فعلىّ مولاه را ترمذى و نسائى با دقت در سند روايت كرده‌اند و اين حديث طرق خيلى زيادى دارد و ابن عقده تمام طرق آن را در كتاب جداگانه‌اى جمع كرده و بسيارى از اسنادهاى آن صحيح و حسن است . بر اين معنى دلالت دارد آنچه كه ابو طفيل ، رضى اللّه عنه ، روايت كرده كه على ، كرم اللّه وجهه ، در دوران خلافتش مردم را در رحبه كه موضعى در عراق است ، جمع كرد ، آنگاه به‌پا خاست و حمد و ثناى الهى را به جا آورد . . . تا پايان روايت كه پيش از اين ذكر شده است . « 1 »\r\n29 - شيخ عبد الحق دهلوى بخارى ( م 1052 ) در اللمعات فى شرح المشكاة گفتارى دارد كه مفاد و ترجمهء آن اين است : اين حديث بدون شك و ترديد صحيح است و جمعى مانند ترمذى و نسائى و احمد آن را روايت كرده‌اند و طرق آن بسيار است ،\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 176 .\r\n","page_name":" 512 ","page_number":512},
  {"content":"\r\n\r\nچنان كه شانزده نفر از اصحاب پيغمبر آن را روايت كرده‌اند و در روايتى مذكور است كه سى تن از صحابه آن را از پيغمبر شنيده‌اند و در زمانى كه على در ايّام خلافت مورد معارضه و منازعه قرار گرفته بود ، به آنچه كه درباره آن جناب از پيامبر شنيده بودند ، شهادت دادند و بسيارى از اسناد آن صحيح و حسن است ، و اظهارات آن‌كس كه در صحت حديث ترديد روا داشته ، قابل توجه و اعتنا نيست . همچنين گفتار بعضى از معترضان داير به اينكه زيادتى جملهء اللّهمّ وال من والاه . . . ساختگى است ، مردود است ، چه به طرق مختلفه روايت شده كه اكثر آن طرق را ذهبى به صحّت پذيرفته است .\r\nدهلوى پس از آنكه در كتاب لمعات خود آورده كه اين حديث صحيح است و شكى در آن نيست و گروهى مانند ترمذى و نسائى و احمد با دقت در سند آن را روايت كرده‌اند ، گويد : ابن حجر نيز در الصواعق المحرقه چنين گفته است .\r\n30 - شيخ محمود بن محمّد شيخانى قادرى مدنى در كتاب الصراط السوّى فى مناقب آل النبىّ گويد : از جملهء حديثهاى صحيحى كه وارد شده ، حديث نبوى من كنت مولاه ، فعلىّ مولاه دربارهء على ، رضى اللّه عنه ، است كه ترمذى و نسائى و امام احمد و ديگران با دقت در سند آن را روايت كرده‌اند و چه بسا حديث صحيحى هست كه مسلم و بخارى آن را نياورده‌اند . سپس حديث رحبه را به لفظ سعيد بن وهب روايت كرده گويد : ذهبى گفته كه اين حديث صحيح است . بعد روايت احمد را در داستان رحبه از ابو طفيل و زيد بن ارقم ذكر كرده گويد : حافظ ذهبى گفته كه اين حديث صحيح و غريب است . « 1 » آنگاه آن را از طريق ابن عوانه ، از ابو طفيل ، از زيد روايت كرده گويد : حافظ ذهبى گفته كه اين حديث صحيح است . در نهايت آن را از طريق حافظ ابويعلى و حافظ حسن بن سفيان روايت كرده گويد : حافظ ذهبى گفته كه اين حديث حسن است و جمهور علماى اهل سنت در اين نظر با ما متّفق مىباشند .\r\n\r\n\r\n","description":"","footnote":"\r\n( 1 ) . براى غرابت اين حديث نه برحسب اصطلاح اهل حديث و نه از جهت ديگر وجهى نيست ، جز اينكه مشتمل بر فضل امير المؤمنين عليه السّلام است .\r\n","page_name":" 513 ","page_number":513},
  {"content":"\r\n\r\nاما آنچه كه تنها بدعتگذاران اسماعيليه « 1 » در بلاد يمن به زعم خود گفته‌اند و با اين گفتار خود با اهل جمعه و جماعت و سنن مخالفت ورزيده‌اند ، اين است كه آنها دربارهء اين كه رسول خدا هنگام بازگشت از حجّة الوداع در روز غدير خم اصحاب خود را جمع كرد و جملهء الست اولى بكم من انفسكم « 2 » را سه بار بر آنها تكرار فرمود و آنها هم در جواب آن جناب زبان به تصديق و اعتراف گشودند و سپس حضرتش دست على ، رضى اللّه عنه ، را گرفت و فرمود : من كنت مولاه ، فعلىّ مولاه . اللهمّ وال من والاه و عاد من عاداه ، و اخذل من خذله ، و انصر من نصره و ادر الحقّ معه حيث دار « 3 » ، گفته‌اند كه مولى در اين حديث به معنى اولى است ، نه ناصر و نه ساير معانى مشترك . مدعى اين معنى از فرقهء اسماعيليه گويد : جز اين نيست كه مقصود پيغمبر اين بوده كه همان سمت ولاء [ اولويت در تصرف 
  ] كه رسول خدا را بر مردم است ، براى على نيز مسلّم است و جملهء نخست از گفتار پيغمبر : الست اولى بكم من أنفسكم را سند و دليل بر اين مدّعا قرار داده است . مدعى اين معنى نيز گويد : اگر مراد رسول خدا از مولى ، ناصر يا سيّد و جز آنها مىبود ، ديگر نيازى به جمع‌كردن صحابه و گواه گرفتن آنها احساس نمىشد و موجبى نداشت كه دست على را بگيرد و بلند كند ، زيرا اين را هركس مىدانست و احتياجى نبود كه پيغمبر با عبارت اللهم وال من والاه و عاد من عاداه . . . زبان به دعاى او بگشايد . همين مدعى گويد : چنين دعايى در خور كسى جز امام معصوم و مفترض الطاعهء بعد از پيغمبر نيست ، زيرا پيغمبر حق را تابع و پيرو على قرار داد ، نه متبوع او ، و اين مقام\r\n\r\n\r\n","description":"","footnote":"\r\n( 1 ) . به زودى در بيان مفاد حديث به اين حقيقت خواهيد رسيد كه اين برهان اختصاص به فرقهء اسماعيليه ندارد ، بلكه بنا بر مقتضاى حق صريح است و هركس كه ولاى امير المؤمنين عليه السّلام را بعد از رسول خدا صلّى اللّه عليه و آله برحسب جانشينى آن جناب ، مانند ولاى شخص رسول خدا صلّى اللّه عليه و آله مىداند ، همين نظر و عقيده را دارد .\r\n( 2 ) . ترجمهء حديث : آيا من به شما از خودتان سزاوارتر نيستم ؟ ( و )\r\n( 3 ) . هركه من مولاى اويم ، على مولاى اوست . خدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد ، و خوار گردان آن‌كس را كه او را خوار گرداند و يارى كن آن‌كس را كه او را يارى كند ، و حق را با او بگردان هرجا كه او باشد . ( و )\r\n","page_name":" 514 ","page_number":514},
  {"content":"\r\n\r\nشايسته نيست جز براى آن‌كس كه عصمتش محرز و اطاعت از او واجب باشد . بنابراين دلايل و براهين ، ثابت و محقّق است كه على ، رضى اللّه عنه ، تنها وصىّ است و وصايت او از طرف رسول خدا منصوص است و خلافت آن‌كس كه بر او پيشى گرفت ، معصيت و نافرمانى خداست . در اينجا افتراى مدعى تمام شد .\r\nپيش از اين احاديث صحيح و حسن از نظر گذشت و در آن احاديث تمام آنچه كه مدعى ذكر كرده ، نيست ، بلكه از آنچه ما بيان داشتيم ، حديث من كنت مولاه ، فعلىّ مولاه و جملهء اللّهم وال من والاه و حديث انّ اللّه ولى المؤمنين ، و من كنت وليّه ، فهذا وليّه . اللّهم وال من والاه و عاد من عاداه ، و اخذل من خذله ، و انصر من نصره از صحّت برخوردار است . همين‌طور از آنچه ما ياد كرديم ، روايات ذيل به صحّت پيوسته است :\r\n1 - پيامبر به مردم فرمود : آيا مىدانيد كه من به مؤمنان از خودشان سزاوارترم ؟ گفتند :\r\nبلى ، يا رسول اللّه . فرمود : هركس من مولاى اويم ، على مولاى اوست . بارخدايا دوست بدار آن را كه او را دوست مىدارد و دشمن بدار آن را كه او را دشمن مىدارد .\r\n2 - پيامبر فرمود : گويى كه من دعوت شده‌ام و دعوت حق را اجابت كرده‌ام ؛ همانا من در ميان شما دو چيز خطير و گرانبها را بر جاى مىنهم : كتاب خدا و عترت و اهل بيتم .\r\nمراقب باشيد كه بعد از من دربارهء آن دو چگونه رفتار مىنماييد ؟ آن دو هرگز از يكديگر جدا نشوند تا در كنار حوض بر من وارد شوند . سپس فرمود : همانا خداوند مولاى من است و من ولىّ هرمومن هستم . بعد دست على را گرفت و فرمود : هركس من مولاى اويم ، اين [ على 
  ] ولىّ اوست . بارخدايا دوست بدار آن‌كس را كه او را دوست دارد و دشمن بدار آن‌كس را كه او را دشمن دارد .\r\n3 - پيامبر فرمود : آيا من به هرمؤمنى از خود او سزاوارتر نيستم ؟ گفتند : بلى ، هستى .\r\nدر اين موقع فرمود : پس همانا اين [ على 
  ] مولاى كسى است كه من مولاى اويم . خدايا دوستان او را دوست بدار و دشمنان او را دشمن بدار . پس از اين جريان عمر ، رضى اللّه عنه ، على را ملاقات كرد و گفت : گوارا باد ترا ، صبح را به شام آوردى در حالى كه مولاى هرمرد و زن مؤمن گشتى .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nدر آنچه از اخبار و روايات صحيح و حسن به دست آمده ، اثرى از اختراعات مدّعى و افتراهاى او وجود ندارد « 1 » و ابن عقده تمامى طرق احاديث مذكور و جز آنها را در كتاب جداگانه‌اى گرد آورده است .\r\n31 - سيد محمّد برزنجى شافعى ( م 1103 ) در تأليف خود النواقض گويد : بدان كه شيعه ادعا مىكنند كه اين حديث نصّى است آشكار و نمايان در امامت على ، رضى اللّه عنه ، و اين مهم‌ترين شبهه‌هاى آنهاست ، و آن بخش حديث مذكور را كه با عبارت من كنت مولاه ، فعلى مولاه ذكر كرديم ، بدون زيادتى جملهء اللهم وال من والاه . . . صحيح است و از طرق بسيار روايت شده است . « 2 »\r\n32 - ضياء الدين مقبلى ( م 1108 ) حديث غدير را در كتاب خود الابحاث المسددّة فى الفنون المتعدّدة از احاديث متواتر و قطعى به شمار آورده است در حاشيهء هداية العقول آمده است : علامه سيد عبد اللّه بن وزير در تاريخ معروف خود ، موسوم به طبق الحلوى از سيد محمّد ابراهيم نقل كرده كه گفت : حديث من كنت مولاه ، فعلىّ مولاه يكصد و پنجاه طريق دارد ، ولى همهء آن طرق را جز افرادى از حفّاظ حديث نشناخته‌اند « 3 » و علّامهء بزرگوار امير محمّد بن اسماعيل كه خدايش رحمت كناد ، گفته : حديث مزبور يكصد و پنجاه طريق دارد و علّامهء مقبلى بعد از تحقيق و بررسى بعضى از طرق اين حديث گويد :\r\nهرگاه اين امر معلوم نباشد ، پس در دين امر قطعى و مسلّمى وجود نخواهد داشت و در فصول خود اين حديث و همچنين حديث منزلت را از احاديث متواتر لفظى قلمداد كرده و جلال نسبت به تواتر حديث غدير مطلب فصول را تأييد نموده است ، ولى متواتر بودن\r\n\r\n\r\n","description":"","footnote":"\r\n( 1 ) . مدّعى چيزى اضافه بر آنچه كه شيخانى به صحت آن اعتراف دارد نياورده ، جز بيانى در كيفيت احتجاج و استدلال كه ناگزير از آن بوده است . بنابراين ، اگر شيخانى در مقام دليل و برهان نظرى داشته ، چرا ابراز نكرده است ؟ به زودى بر حقايق اين گفتار در تمام موارد واقف خواهيد شد .\r\n( 2 ) . قبلا سخن حافظان مبنى بر صحت صدر و ذيل حديث مزبور و برخوردارى آن از اسناد قوى بيان شده و به زودى در مبحث قراين معين متّصل و منفصل اين كتاب گفتار نهايى و كافى ما را به خواست خدا از نظر خواهيد گذراند .\r\n( 3 ) . هداية العقول الى غاية السئول ، حسين بن قاسم يمنى : 2 / 30 .\r\n","page_name":" 516 ","page_number":516},
  {"content":"\r\n\r\nحديث منزلت را نپذيرفته چنين گويد : حديث منزلت صحيح و مشهور است ، اما متواتر نيست . « 1 »\r\nسيد امير محمّد صنعانى در كتاب الروضة النديّة فى شرح التحفة العلوية گويد : حديث غدير نزد بيشتر پيشوايان حديث متواتر شناخته شده است .\r\nحافظ ذهبى در تذكرة الحفّاظ در شرح حال طبرى گويد : محمّد بن جرير طبرى دربارهء حديث غدير كتابى جداگانه تأليف كرده است و من بر آن كتاب دست يافتم و از بسيارى طرق آن دچار دهشت شدم . وى نيز در شرح حال حاكم گويد : از نظر حاكم حديث مزبور داراى طرق نيكويى است كه من اين طرق را جداگانه جمع و تدوين كرده‌ام .\r\nهمو گويد : استاد مجتهد ، ضياء الدين صالح بن مهدى مقبلى كه در مكه سكونت داشت ، حديث غدير را جزو احاديث متواترى كه در كتاب الابحاث المسدّده فى الفنون المتعدّدة جمع كرده ، به شمار آورده است . نامبرده از پيشوايان علم و تقوا و انصاف است و با انصاف پيشوايان حديث داير به تواتر آن ، ديگر لزومى ندارد كه با ايراد طرق آن ايجاد ملال شود ، بلكه براى تيمّن و تبرّك به ذكر بعضى از آنها پرداخته مىشود .\r\n33 - شيخ محمّد صدر العالم در كتاب معارج العلى فى مناقب المرتضى چنين گويد : بدان كه حديث موالات به طورى كه در قطف الازهار سيوطى آمده ، متواتر است و من خواستم طرق آن را بررسى كنم تا اين تواتر آشكار گردد . بنابراين ، مىگويم :\r\nاين حديث را احمد و حاكم از ابن عباس ، و ابن ابى شيبه و احمد از ابن عباس ، از بريده ، و احمد و ابن ماجه از براء ، و طبرانى از جرير ، و ابو نعيم از جندع انصارى ، و ابن قانع از حبشى بن جناده روايت كرده‌اند .\r\nترمذى با دقت در سند گفته است : حديث مزبور حسن و غريب است .\r\nهمچنين نسائى و طبرانى و ضياء مقدّسى از ابو طفيل ، از زيد بن ارقم يا حذيفة بن اسيد ، و ابن ابى شيبه و طبرانى از ابو ايّوب ، و ابن ابى شيبه و ابن ابى عاصم و ضياء از سعد بن ابى وقاص ، و شيرازى در الالقاب از عمر ، و طبرانى از مالك بن حويرث ، و\r\n\r\n\r\n","description":"","footnote":"\r\n( 1 ) . متواتر بودن حديث منزلت كه مورد اتفاق همهء علماى حديث است ، بر او پوشيده مانده است .\r\n","page_name":" 517 ","page_number":517},
  {"content":"\r\n\r\nابو نعيم در فضايل الصحابة از يحيى بن جعده ، از زيد بن ارقم ، و ابن عقده در كتاب الموالات از حبيب بن بديل بن ورقاء و قيس بن ثابت و زيد بن شراحيل انصارى ، و احمد از على و سيزده نفر ، و ابن ابى شيبه از جابر حديث موالات را روايت كرده‌اند .\r\nاحمد با دقت در سند و ابن ابى عاصم نيز در السنّة از زاذان بن عمر روايت كرده‌اند كه گفت : در رحبه از على شنيدم . . . تا آخر حديث .\r\nاحمد با دقت در سند از براء بن عازب و زيد بن ارقم روايت كرده و لفظ آن دو را ذكر نموده است .\r\nطبرانى از ابن عمر ، و ابن ابى شيبه از ابو هريره و دوازده تن از صحابه ، و احمد و طبرانى و ضياء از ابو ايّوب و جمعى از صحابه ، و حاكم از على و طلحة ، و احمد و طبرانى و ضياء از ابو ايّوب و جمعى از صحابه ، و حاكم از على و طلحة ، و احمد و طبرانى و ضياء از على و زيد بن ارقم و سى نفر از صحابه ، و ابو نعيم در فضايل الصحابة از سعد ، و خطيب از انس نيز حديث مزبور را روايت كرده‌اند .\r\nعبد اللّه بن احمد و ابو يعلى و ابن جرير و خطيب و ضياء از عبد الرحمن بن ابى ليلى روايت كرده‌اند كه گفت : على را در رحبه ديدم . . . تا پايان حديث .\r\nطبرانى اين حديث را از عمرو بن مرّه و زيد بن ارقم روايت نموده است .\r\nطبرانى و حاكم از ابو طفيل ، از زيد بن ارقم روايت كرده‌اند و حديث را به لفظى كه ذكر نموديم ، بيان داشته‌اند .\r\nسرانجام ، طبرانى آن را از حبشى بن جناده ، و ابو نعيم در فضايل الصحابه از زيد بن ارقم و براء بن عازب روايت كرده‌اند .\r\n34 - سيد ابن حمزهء حرّانى دمشقى حنفى ( م 1120 ) حديث غدير را از طريق ترمذى و نسائى و طبرانى و حاكم و ضياء مقدسى روايت كرده ، سپس گويد : سيوطى گفته كه اين حديث متواتر است . « 1 »\r\n35 - ابو عبد اللّه زرقانى مالكى ( م 1122 ) بعد از ذكر كلام قسطلانى در المواهب اللدنيّة\r\n\r\n\r\n","description":"","footnote":"\r\n( 1 ) . البيان و التعريف : 2 / 136 ، 230 .\r\n","page_name":" 518 ","page_number":518},
  {"content":"\r\n\r\nگويد : رسول خدا على را به سبب دانش بسيار ، استنباط دقيق ، تيزفهمى ، حسن سيرت ، صفاى باطن ، اخلاق پسنديده و ثابت قدم بودنش برگزيد ، تا آنجا كه گويد : طبرانى و غير او به اسناد صحيح آورده‌اند كه رسول خدا هنگام بازگشت از حجة الوداع در غدير خم كه موضعى است به جحفه ، خطبه‌اى ايراد كرد و فرمود : اى مردم ، همانا خداوند مولاى من و من مولاى اهل ايمان هستم و من به مؤمنان از خودشان سزاوارترم . پس هركه من مولاى اويم ، على مولاى اوست . بارخدايا دوستان او را دوست دار و دشمنان او را دشمن دار ، و يارى كن كسى را كه او را يارى نمايد و خوار گردان كسى را كه او را خوار گرداند ، و او را محور و مدار حق قرار ده . بعضى پنداشته‌اند زيادتى عبارت اللهمّ وال من والاه . . . ساختگى است كه بايد گفت اين پندار مردود است ، چه اين عبارت از طرقى آمده كه بسيارى از آن طرق را ذهبى به صحت پذيرفته و دارقطنى از سعد روايت كرده است كه چون ابو بكر و عمر اين كلمات را از پيامبر شنيدند ، گفتند : اى پسر ابو طالب ، اكنون تو مولاى هرمرد و زن مؤمن گشتى . سپس داستان نزول آيهء   سَأَلَ سائِلٌ بِعَذابٍ واقِعٍ   « 1 » را پيرامون قضيه ذكر كرده و پس از آنكه به شرح حال ابن عقده پرداخته و او را ستوده است ، گويد : اين حديث متواتر است و شانزده نفر صحابى آن را روايت كرده‌اند . « 2 » و در روايتى از احمد مذكور است كه سى تن صحابى اين خطبه را از پيغمبر صلّى اللّه عليه و آله شنيده‌اند و هنگامى هم كه على در ايام خلافتش مورد معارضه و منازعه واقع شده بود ، به آنچه شنيده بودند ، براى آن حضرت شهادت دادند ، بنابراين ، سخن كسى كه بر صحّت داستان مزبور معترض بوده و يا آن را رد كرده است به اعتبار اينكه على در يمن بوده ، قابل توجه و التفات نيست ، زيرا به ثبوت رسيده كه آن جناب از يمن مراجعت فرمود و در سفر حجة الوداع همراه رسول خدا بود . « 3 »\r\n\r\n\r\n","description":"","footnote":"\r\n( 1 ) . معارج 70 / 1 .\r\n( 2 ) . اين تعدادى است كه او بدان دست يافته است و به همين تعداد ، حديث مزبور را متواتر مىداند و چنان كه قبلا بيان داشتيم ، راويان اين حديث از صحابه متجاوز از يكصد نفر است .\r\n( 3 ) . شرح المواهب اللدنيّة : 7 / 13 .\r\n","page_name":" 519 ","page_number":519},
  {"content":"\r\n\r\n36 - شهاب الدين حفظى شافعى كه از غديريه‌سرايان قرن دوازدهم است ، در كتاب ذخيرة الاعمال فى شرح عقد جواهر اللآل گويد : اين حديث صحيح است و شكى در آن نيست . ترمذى و نسائى و احمد آن را روايت كرده‌اند و طرق آن بسيار است . امام احمد گويد : سى صحابى هنگامى كه على در ايام خلافتش مورد معارضه و منازعه قرار گرفته بود ، به اين حديث براى آن حضرت شهادت دادند .\r\n37 - ميرزا محمّد بدخشى گويد : اين حديث صحيح و مشهور است ، و در صحت آن ترديد روا نداشته مگر منكر متعصّب كه گفتارش بىاعتبار است ، چه آنكه حديث مزبور طرق بسيار زيادى دارد و ابن عقده تمام طرق آن را در كتابى جداگانه گرد آورده و ذهبى به صحت بسيارى از طرق آن تصريح كرده است و جمع كثيرى از صحابه آن را روايت نموده‌اند . « 1 »\r\nهمو در كتاب مفتاح النجا فى مناقب آل العبا گويد : حكيم ترمذى در نوادر الاصول و طبرانى به سند صحيح در المعجم الكبير از ابو طفيل ، از حذيفة بن سيد ، رضى اللّه عنه ، روايت كرده‌اند كه رسول خدا در غدير خم زير درختى خطبه ايراد كرد و فرمود : اى مردم ، به تحقيق خداى مهربان و دانا مرا آگاه فرمود . . . تا آخر خطبه كه قبلا از نظر گذشت . « 2 » سپس گويد : اين خطبه را احمد از براء بن عازب و زيد بن ارقم ، رضى اللّه عنهما ، به لفظى روايت كرده كه پيش از اين بيان داشتيم « 3 » ، سپس گويد : احمد از على و ابو ايوب انصارى و عمرو بن مرّه و ابو يعلى از ابو هريره ، و ابن ابى شيبه از ابو هريره و از دوازده تن از صحابه ، و بزّار از ابن عباس و عماره و بريده ، و طبرانى از ابن عمر و مالك بن حويرث و ابو ايوب و جرير و سعد بن ابى وقّاص و ابو سعيد خدرى و انس ، و حاكم از على و طلحه ، و ابو نعيم در فضايل الصحابة از سعد ، و خطيب از انس ، رضى اللّه عنهم ، اين حديث را روايت كرده‌اند . سپس حديث را ذكر نموده گويد : در روايت ديگر طبرانى از عمرو بن مرّه و زيد بن ارقم و حبشى بن جناده ، رضى اللّه عنهم ، آن را به طور مرفوع و با لفظ من كنت\r\n\r\n\r\n","description":"","footnote":"\r\n( 1 ) . نزل الابرار 21 .\r\n( 2 ) . ر ك : الغدير ( متن عربى / چ 5 ) : 1 / 26 - 27 .\r\n( 3 ) . همان : 1 / 29 - 30 .\r\n","page_name":" 520 ","page_number":520},
  {"content":"\r\n\r\nمولاه ، فعلىّ مولاه . اللهم وال من والاه و عاد من عاداه ، و انصر من نصره ، و اعن من اعانه روايت كرده است و عبارت حديث در نزد ابن مردويه كه به طور مرفوع از ابن عباس روايت شده ، چنين است : اللهم من كنت مولاه ، فعلىّ مولاه ، اللهم وال من والاه و عاد من عاداه و اخذل من خذله و انصر من نصره ، و احبّ من احبّه و ابغض من ابغضه .\r\nحديث مزبور در روايت ديگر از ابو نعيم در كتاب فضايل الصحابة از زيد بن ارقم و براء بن عازب به طور مرفوع چنين مذكور است : ألا انّ اللّه وليّى و أنا ولىّ كل مؤمن . من كنت مولاه ، فعلىّ مولاه . همين حديث را احمد در روايت ديگر آورده است و ابن حبّان و حاكم و حافظ ابو بشر اسماعيل بن عبد اللّه عبدى اصفهانى ، مشهور به سمويّه از ابن عباس ، از بريده نقل كرده‌اند و طبرانى در روايت ديگر از ابو طفيل ، از زيد بن ارقم روايت كرده است و ترمذى و حاكم هم به نقل آن از زيد بن ارقم پرداخته‌اند . سپس نامبرده گويد :\r\nاين حديث صحيح و مشهور است و حافظ ابو عبد اللّه محمّد بن احمد بن عثمان ذهبى تركمانى فارقى دمشقى به صحّت بسيارى از طرق حديث مزبور تصريح كرده است . اين حديث طرق بسيار زيادى دارد و حافظ ابو العباس احمد بن محمّد بن سعيد كوفى ، معروف به ابن عقده تمام طرق آن را در كتابى جداگانه گرد آورده است و احمد از ابو طفيل روايت كرده كه على ، كرم اللّه وجهه ، در رحبه مردم را جمع كرد و فرمود : . . . تا پايان داستان مناشدهء رحبه .\r\n38 - مفتى شام ، عمادى حنفى دمشقى ( م 1171 ) حديث مزبور را از احاديث متواتر به شمار آورده و به طورى كه در آغاز كتابش گفته است ، آن را از ده تن از مشايخ و بيشتر به نقل از ترمذى و بزّار و احمد و طبرى و ابو نعيم و ابن عساكر و ابن عقده و ابويعلى روايت كرده است . « 1 »\r\n39 - ابو العرفان ، صبّان شافعى ( م 1206 ) بعد از روايت حديث گويد : سى صحابى آن را از پيغمبر روايت كرده‌اند و بسيارى از طرق آن صحيح يا حسن است . « 2 »\r\n40 - سيد محمود آلوسى بغدادى ( م 1270 ) گويد : بلى ، در نزد ما به ثبوت پيوسته كه\r\n\r\n\r\n","description":"","footnote":"\r\n( 1 ) . الصلاة الفاخرة 49 .\r\n( 2 ) . اسعاف الراغبين - در حاشيهء نور الابصار 153 .\r\n","page_name":" 521 ","page_number":521},
  {"content":"\r\n\r\nرسول خدا در حق امير در غدير خم فرموده : من كنت مولاه ، فعلىّ مولاه ، و بر اين جمله چنان كه در بعضى روايات آمده ، عبارتى را افزوده است ، ليكن در تمام اين روايات بر آنچه ادعا دارند از امامت كبرى و زعامت عظمى دلالتى نيست « 1 » . « 2 » همو گويد : ذهبى اين حديث را صحيح دانسته و گفته است : همانا حديث من كنت مولاه ، فعلىّ مولاه متواتر است و در اينكه رسول خدا آن را بيان فرموده ، ترديدى نيست . اما جملهء اللهمّ وال من والاه زيادتى است كه اسناد آن قوى است . « 3 »\r\n41 - شيخ محمّد حوت بيروتى شافعى ( م 1276 ) گويد : حديث من كنت مولاه ، فعلىّ مولاه را اصحاب سنن جز ابو داود روايت نموده‌اند و احمد نيز آن را روايت كرده ، و بر صحت آن تأكيد ورزيده است . حديث مزبور به لفظ من كنت وليّه ، فعلىّ وليّه نيز روايت شده ، و احمد و نسائى و حاكم آن را روايت كرده و صحيح دانسته‌اند . « 4 »\r\n42 - مولوى ، ولىّ اللّه لكنهوى در كتاب مرآت المؤمنين فى مناقب اهل بيت المرسلين بعد از ذكر حديث غدير به طرق متعدد ، كلامى ايراد كرده كه مفاد و ترجمهء آن اين است :\r\nبايد دانست كه اين حديث صحيح است و داراى طرق بسيارى است و آن‌كس كه در صحت آن ترديد دارد ، خطا كرده است ، زيرا حديث مزبور را جمعى از علماى حديث ، مانند ترمذى و نسائى با دقت در سند روايت نموده‌اند و جمعى از صحابه در ايّام خلافت على آن را براى آن جناب شهادت داده‌اند . سپس حديث مناشده و تأثير نفرين حضرت على را ذكر كرده است .\r\n43 - حافظ معاصر ، شهاب الدين ابو الفيض ، احمد بن محمّد بن صديق حضرمى گويد :\r\nاما حديث من كنت مولاه فعلىّ مولاه از پيغمبر به تواتر رسيده است ، به روايت قريب شصت نفر كه اگر اسنادهاى همهء آنها را بياوريم ، بسيار طولانى خواهد بود ، ولى به\r\n\r\n\r\n","description":"","footnote":"\r\n( 1 ) . به زودى در گفتارى پيرامون مفاد حديث ، به دلالت آن بر امامت كبرى و زعامت عظمى واقف خواهيد شد . فقط منظور از نقل كلام او در اينجا تمكين او در قبال صحت سند حديث است .\r\n( 2 ) . روح المعانى : 2 / 249 .\r\n( 3 ) . همان : 2 / 350 .\r\n( 4 ) . اسنى المطالب 227 .\r\n","page_name":" 522 ","page_number":522},
  {"content":"\r\n\r\nمنظور فايدهء بيشتر به ذكر نام كسانى كه با دقت در سند آن را روايت كرده‌اند مىپردازيم و هركس بخواهد بر طرق و اسنادهاى اين روايت وقوف يابد ، به كتاب ما در متواتر رجوع نمايد . اينك از محدّثانى كه حديث غدير را روايت كرده‌اند ، بدين شرح ياد مىكنيم :\r\nاحمد در مسند خود و ابن ابى عاصم در السنّة از على و سيزده تن از صحابه . نسائى در خصايص از على و ده و اندى نفر . طحاوى در مشكل الآثار و بزّار در مسند و ابن عساكر و كسان ديگر از على و جماعتى كه با او بودند . ابن راهويه در مسند و ابن جرير در تهذيب الآثار و ابن ابى عاصم در السنّة و طحاوى در مشكل الآثار و محاملى در امالى و ابن عقده و خطيب از حديث ابن عباس . احمد و نسائى در السنن الكبرى و خصايص و ابن ماجه و حسن بن سفيان و دولابى در الكنى و الاسماء و ابن عساكر در تاريخ دمشق از حديث براء بن عازب . احمد و ترمذى و نسائى در السنن الكبرى و ابن حبّان در صحيح و بزّار و دولابى در الكنى و الاسماء و طبرانى و حاكم و محدثان ديگر از زيد بن ارقم . احمد و نسائى در السنن الكبرى و خصايص و سمّويه در فوايد خود و عثمان بن ابى شيبه و ابن جرير در تهذيب الآثار و ابن حبّان و حاكم و طبرانى در المعجم الصغير و ابو نعيم در حلية الاولياء و تاريخ اصفهان و فضايل الصحابة و ابن عقده و ابن عساكر از طرقى كه به حدّ تواتر مىرسد ، از بريده . احمد و نسائى در السنن الكبرى و طبرانى از حديث ابو ايّوب .\r\nترمذى و ابن عقده و طبرانى و دارقطنى و از طريق دارقطنى ، ابن عساكر از حديث حذيفة بن اسيد ، جز آنكه اين طريق در نزد ترمذى مورد شكّ است . نسائى و ابن ماجه و سعيد بن منصور و ابن جرير در تهذيب الآثار و بزّار و ابن عقده و ابن عساكر از حديث سعد بن ابى وقاص . ابن ابى شيبه و بزّار هردو در مسند خود و ابو يعلى و طبرانى در المعجم الاوسط و ابن عقده ، و نيز طبرانى در المعجم الصغير و ابن عقده و ابو نعيم در حلية الاولياء و تاريخ اصفهان و خطيب و ابن عساكر از حديث انس بن مالك . حاكم و طبرانى در المعجم الاوسط و ابو نعيم در تاريخ اصفهان و ابن عساكر از حديث ابو سعيد .\r\nعثمان بن ابى شيبه و نسائى هردو در سنن خود و ابن عقده و ابويعلى و طبرانى و بانياسى در الجزء و ابو نعيم در تاريخ اصفهان و ابن عساكر در تاريخ دمشق از حديث جابر بن\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nعبد اللّه . طبرانى از حديث عمرو بن ذى مرّ . عثمان بن ابى شيبه در سنن خود و ابن عقده و طبرانى و ابن عدى و از طريق ابن عدى ، ابن عساكر از حديث ابن عمر . ابن عقده و طبرانى و ابن عساكر از حديث مالك بن حويرث . ابو نعيم در حلية الاولياء و طبرانى و ابو طاهر مخلص و ابن قانع و ابن عساكر از حبشى بن جناده . طبرانى و ابن عقده از حديث جرير بن عبد اللّه بجلى . بزّار از حديث عماره . طبرانى و ابن عقده و ابن عساكر از حديث عمّار بن ياسر ، از حديث رباح بن حارث ، از حديث عمر بن خطاب و از حديث نبيط بن شريط . ابن عقده و ابن عساكر از حديث سمرة بن جندب . طوسى در امالى خود از حديث ابو ليلى . ابو نعيم در معرفة الصحابة از حديث جندب انصارى . ابن عقده در كتاب الموالات از حديث جماعتى به اسنادهاى متعدد ، از جمله : حبيب بن بديل ، قيس بن ثابت ، زيد بن شرحبيل ، عباس بن عبد المطلب ، حسن بن على و برادرش ، عبد اللّه بن جعفر ، سلمة بن اكوع ، زيد بن ابى ثابت ، ابو ذر ، سلمان فارسى ، يعلى بن مرّه ، خزيمة بن ثابت ، سهل بن حنيف ، ابو رافع ، زيد بن حارثه ، جابر بن سمره ، ضمرهء اسلمى ، عبد اللّه بن ابى اوفى ، عبد اللّه بن بسر مازنى ، عبد الرحمن بن يعمر ديلمى ، ابو طفيل ، سعد بن جناده ، عامر بن عميره ، حبّة بن جوين ، ابو امامه ، عامر بن ليلى ، وحشى بن حرب ، عايشه و امّ سلمه ، و حاكم از حديث طلحة بن عبيد اللّه .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n\r\nداورى دربارهء سند حديث غدير\r\nتحقيق و پژوهشى كه در خلال مطالب گذشته صورت گرفت ، شما را بر اين آگاه ساخت كه گروههاى بسيار از علماى امّت و حفّاظ حديث و رؤساى مذاهب اهل سنّت و جماعت حديث غدير را روايت كردند و با اطمينان خاطر آن را پذيرفتند و گروهى ديگر نيز در قبال هرگونه شك و ترديد نسبت به آن ، دفاع و هوادارى كردند و به صحيح بودن اسنادهاى زيادى از طرق حديث مزبور و حسن بودن طرق ديگر و قوى بودن اسناد بعضى ديگر از طرق حديث حكم نمودند . در اين راستا ، گروهى از علماى بزرگ بر متواتر بودن آن تأكيد ورزيدند و كسانى را كه منكر اين معنى شدند ، مورد انتقاد و سرزنش قرار دادند . همچنين بر شما محقق شد و دانستيد كه برحسب آنچه بدان وقوف يافتيم ، يكصد و ده تن از صحابه حديث غدير را روايت كرده‌اند و پيش از اين ذكر شد كه حافظ سجستانى حديث مزبور را از يكصد و بيست تن از صحابه روايت نموده « 1 » و حافظ ابو العلاء همدانى آن را به دويست و پنجاه طريق روايت كرده است « 2 » و بر همين مقياس است روايت تابعين و محدثانى كه پس از ايشان آمدند . با اين اوصاف ، در احاديث مروى از رسول خدا صلّى اللّه عليه و آله هرگز حديثى را نخواهيد يافت كه به اين مرتبه از ثبوت و يقين و تواتر رسيده باشد .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 155 .\r\n( 2 ) . همان : 1 / 158 .\r\n","page_name":" 525 ","page_number":525},
  {"content":"\r\n\r\nشمس الدين جزرى رساله‌اى جداگانه در اثبات تواتر اين حديث ترتيب داده و منكر تواتر آن را منسوب به نادانى نموده است . بنابراين ، همان‌طور كه از فقيه ضياء الدين مقبلى ذكر شد ، اگر تحقّق و ثبوت اين حديث با اين همه شواهد و دلايل نامعلوم پنداشته شود ، هيچ امرى در دين قطعى و مسلّم نخواهد بود . « 1 » از عاصمى نقل شده كه حديث مزبور را امّت اسلامى تلقى به قبول نموده و پذيرش صحت و تواتر آن موافق با اصول درايت است . « 2 » از غزالى نقل شده كه همگان اجماع بر متن حديث مزبور دارند . « 3 » از ذهبى نقل شده كه جمهور اهل سنّت بر اين حديث اتفاق نظر دارند . « 4 » از بدخشى نقل شده كه اين حديث صحيح و مشهور است و در صحت آن ترديد روا نداشته مگر منكر متعصب كه سخن او را اعتبارى نيست . « 5 » باز از ذهبى نقل شده كه نه‌تنها صحت اين حديث مورد اتفاق همگان است ، بلكه صدر حديث متواتر است و به يقين پيوسته كه رسول خدا آن را بيان فرموده و ذيل حديث زيادتى است كه اسناد آن قوى است . « 6 » از لكنهوى هم نقل شده كه اين حديث صحيح است و هركس در صحت آن ترديد روا داشته ، به خطا رفته است . « 7 » همچنين ذكر شده كه اين حديث مشهور است و داراى طرق بسيار زيادى است . « 8 » از قول آلوسى ذكر شده كه نزد ما به ثبوت پيوسته كه رسول خدا حديث غدير را در حق على بيان فرموده است . « 9 » از قارى هروى ذكر شده كه حديث مزبور صحيح است و شكى در آن نيست . « 10 » از جزرى ذكر شده كه اين حديث به تواتر از پيغمبر و امير المؤمنين رسيده است و گروه بسيارى از راويان و محدثان آن را روايت كرده‌اند و براى گفتار كسى كه بدون اطلاع از علم حديث خواسته حديث مزبور را ضعيف قلمداد كند ، اعتبارى نمىتوان قائل شد . « 11 » در همين راستا ، ذكر شده كه اين\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 307 .\r\n( 2 ) . همان : 1 / 295 .\r\n( 3 ) . همان : 1 / 296 .\r\n( 4 ) . همان : 1 / 305 .\r\n( 5 ) . همان : 1 / 309 .\r\n( 6 ) . همان : 1 / 297 .\r\n( 7 ) . همان : 1 / 311 .\r\n( 8 ) . همان : 1 / 310 .\r\n( 9 ) . همان : 1 / 310 .\r\n( 10 ) . همان : 1 / 302 .\r\n( 11 ) . همان : 1 / 299 .\r\n","page_name":" 526 ","page_number":526},
  {"content":"\r\n\r\nحديث صحيح است و شكى كه منافى آن باشد ، در آن نيست و گفتار كسى كه در صحت آن ترديد كرده ، در خور توجه و التفات نيست و سخن كسى كه ذيل حديث را اضافى دانسته و آن را نفى نموده است ، قابل اعتنا نخواهد بود . « 1 »\r\nباز از جزرى ذكر شده كه اين حديث متواتر است و سخن كسى كه در صحت آن ترديد كرده ، قابل توجه نخواهد بود و صحت حديث مزبور از گروهى به ثبوت رسيده كه قطع به خبر آنها حاصل است . « 2 » از اصفهانى هم نقل شده كه حديث مزبور صحيح است و هيچگونه علّت و نقصى در آن به نظر نمىرسد و آن را حدود يكصد تن روايت كرده‌اند كه از جملهء آنها ده نفرى هستند كه بشارت به بهشت يافته‌اند . . . « 3 » تا آخر سخنانى كه به طور مبسوط مذكور افتاد .\r\nبا تمام اين اوصاف ، از خلال عصبيّت‌ها و انبوه كينه‌ها محصول شومى به دست آمد كه گروهى را از شعاع فضيلت علوى محروم ساخت تا آنجا كه صفاى حق و حقيقت را تيره و كدر ساختند و آرامش و اطمينانى را كه در سايهء ولايت مطلق الهى وجود داشت ، به اضطراب مبدل كردند و با آهنگ‌هاى ماجراجويانه و جنجال‌هاى ناموزون در قبال يك حقيقت آشكار به مخالفت برخاستند و به بىانصافى گراييدند . در نتيجه ، آن يك منكر صحت صدور حديث غدير خم شد « 4 » و علّت انكار خود را مسافرت على عليه السّلام به يمن و نبودن او با پيغمبر صلّى اللّه عليه و آله در سفر حجة الوداع بيان داشت و آن ديگرى منكر صحت صدر حديث شد « 5 » و گفت : بيشتر كسانى كه داستان غدير خم را روايت نموده‌اند ، صدر حديث را روايت نكرده‌اند . سوّمى ذيل حديث را به ضعف سند نسبت داد « 6 » و گفت : شكى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 304 .\r\n( 2 ) . همان : 1 / 299 .\r\n( 3 ) . همان : 1 / 295 .\r\n( 4 ) . طحاوى و ديگران آن را از بعضى حكايت كرده و بدان پاسخ داده‌اند ، چنان كه قبلا از نظر گذشت . ر ك :\r\nالغدير ( متن عربى / چ 5 ) : 1 / 294 ، 300 .\r\n( 5 ) . تفتازانى در كتاب خود المقاصد 290 اين مطلب را عنوان نموده و بعضى از متأخران هم از او تقليد و تبعيت كرده‌اند .\r\n( 6 ) . ابن تيميه در منهاج السنة : 4 / 85 اين مطلب واهى را بيان داشته است .\r\n","page_name":" 527 ","page_number":527},
  {"content":"\r\n\r\nنيست كه ذيل حديث عارى از حقيقت است . چهارمى در اصل حديث نكوهش و طعن روا داشت و دعاى ملحق به آن را معتبر دانست « 1 » و گفت : غير از احمد ، ديگران تنها قسمت اخير حديث را كه عبارت است از اللهم وال من والاه . . . روايت كرده‌اند .\r\nبنابر مطالبى كه قبلا به طور مبسوط بيان شد ، دانستيد كه تمام حديث مزبور متواتر است و عموم علماى حديث بر صحت آن اتفاق كرده‌اند و به اعتبار تمام حديث در سخنان خود تصريح نموده‌اند و به ياوه‌سرايىها و سخنان بىاساس و ماجراجويانه اهميت نداده‌اند و در نتيجه ، اجماع علماى اهل حديث بر صحت تمام حديث ، بر ياوه‌سرايان سبقت گرفت و كار به جايى رسيد كه ديگر پناهگاهى در وادى اعتبار براى آنها باقى نماند . در زمينهء انكار و ترديد فردى يك بار گويد : علماى ما اين حديث را روايت نكرده‌اند « 2 » و بار ديگر گويد : از طريق راويان ثقه صحت اين حديث تأييد نشده است . « 3 » برخى از متأخران هم به تقليد از او گويند : محدثان مورد اعتماد و ثقه اين حديث را ذكر نكرده‌اند « 4 » ، در حالى كه خود اين گويندهء مقلّد در جاى ديگر از كتابش قائل به تواتر حديث مىشود . به هرحال ، ما با آن گروه پيشرو و پيروان آنان جز با ملايمت روبرو نمىشويم ، چنان كه خداى سبحان ما را به آن امر فرموده است . « 5 »\r\nمن نمىدانم نارسايى نيروى دانش مانع آن گشته كه گويندهء بدوى اين ترّهات علماى هم‌كيش خود را بشناسد ؟ يا بر كتب صحيح و مسند وقوف حاصل نمايد ؟ و يا اينكه او اصلا دانشمندان مشهور اهل سنت را ثقه و مورد اعتماد نمىداند ؟\r\n- اگر نمىداند ، اين خود مصيبتى است و اگر مىداند ، مصيبت بزرگ‌تر است .\r\nدر ميان اين گروه معاند كسى است كه با بىپروايى و گستاخى تمام مىگويد : اين\r\n\r\n\r\n","description":"","footnote":"\r\n( 1 ) . اين نظر محمد محسن كشميرى در نجاة المؤمنين است .\r\n( 2 ) . اين سخن را ابن حزم در المفاضلة بين الصحابة بيان داشته است .\r\n( 3 ) . ابن تيميه در منهاج السنة : 4 / 86 اين مطلب را از ابن حزم نقل و حكايت كرده است .\r\n( 4 ) . اين سخن هروى نوادهء ميرزا مخدوم بن عبد الباقى در السهام الثاقبة است .\r\n( 5 ) . ر ك : فرقان 25 / 63 .\r\n","page_name":" 528 ","page_number":528},
  {"content":"\r\n\r\nحديث را غير از احمد در مسند كسى روايت نكرده است « 1 » و مسند احمد هم مشتمل بر حديث صحيح و ضعيف مىباشد . اين شخص گويى به هيچ تأليفى جز مسند احمد دست نيافته و يا سير و سلوك علمى او را بر اسنادهاى به هم پيوستهء صحيح و قوى در كتاب‌هاى صحيح و مسندها و سنن و جز آنها واقف نكرده است و پندارى بر آنچه كه علماى بنام و مشهور پيرامون احمد و مسند او جداگانه تأليف نموده‌اند ، آگاهى نيافته يا سخن عبد الوهّاب سبكى به گوش او نخورده كه گويد : احمد مسند خود را تأليف كرده و اين كتاب اصلى از اصول اين امّت است . « 2 » حافظ ابو موسى مدينى گويد : مسند امام احمد اصل بزرگ و مرجع استوار و محكمى براى اصحاب حديث است . كتاب مزبور منتخبى است مشتمل بر احاديث بسيار و مسموعات فراوان ، و در نتيجه ، رهگشا و تكيه‌گاه است و در موقع تنازع پناهگاه و مورد استناد است ، چه پدرم و ديگرى به ما خبر دادند كه مبارك بن عبد الجبّار از بغداد به آنها نوشت : خبر داد ما را . . . ، سپس سند را از طريق حافظ ابن بطّه تا احمد ذكر كرده گويد : احمد گفت : همانا من كتاب مسند را جمع و تدوين كردم و آن را از بيش از هفتصد و پنجاه هزار حديث برگزيدم تا هرزمان مسلمانان دربارهء حديثى از رسول خدا اختلاف نمودند ، به آن مراجعه نمايند . اگر در آنجا بود كه هيچ و اگر نبود ، حديث مورد اختلاف فاقد حجّيت و سنديت است . عبد اللّه گويد : به پدرم گفتم چرا از تدوين كتب كراهت دارى ، در حالى كه خود مسند را تأليف نمودى ؟ گفت : اين كتاب را تدوين كردم تا هنگام اختلاف مردم در سنّت رسول خدا صلّى اللّه عليه و آله رهنماى آنها باشد و براى رفع و حلّ اختلاف بدان مراجعه نمايند . ابو موسى مدينى گويد : احمد حديثى را در مسند نياورده مگر از كسى كه صدق و ديانتش در نزد او به ثبوت رسيده باشد ، نه از كسى كه امانتش مورد نكوهش و طعن است . همو گويد : دليل بر اينكه امام احمد در مطالب كتاب خود از حيث سند و متن جانب احتياط را نگاه داشته است ، اين بوده كه جز روايات صحيح الاسناد را در آن نياورد . سپس دليل اين مدعاى خود را ذكر كرده است .\r\n\r\n\r\n","description":"","footnote":"\r\n( 1 ) . اين سخن محمد محسن كشميرى در نجاة المؤمنين است .\r\n( 2 ) . طبقات الشافعية : 1 / 201 .\r\n","page_name":" 529 ","page_number":529},
  {"content":"\r\n\r\nآن‌كس كه اين عقيده را دربارهء احمد و مسند او دارد ، گويى به سخن حافظ جزرى واقف نشده كه در وصف امام احمد و مسند او چنين سروده است :\r\n- كتاب مسند احمد اثر فرزند برومند حنبل نشانهء آشكار دين است و به دريا ماند .\r\n- كتابى كه كلمات گهربار پيامبر برگزيده را در برگرفته و احاديث دروار نبوى را در خود جاى داده است .\r\n- پس هيچ صحيحى مانند صحيح بخارى جامع نيست و هيچ مسندى چون مسند احمد دقيق نباشد . « 1 »\r\nحافظ سيوطى در ديباچهء كتاب جمع الجوامع گويد : هرچه حديث در مسند احمد آمده ، پذيرفته است و حديث ضعيف مذكور در آن نيز نزديك به حديث حسن است .\r\nپس به فرض اينكه ما به آنچه كشميرى دربارهء احمد و مسند او گفته است ، تن در دهيم ، گناه احمد چيست ؟ و مسند را چه جرمى است چنانچه اين حديث از جملهء احاديث صحيح در آن باشد ؟ وانگهى تن در دادن به سخن اين مرد داير به تخصيص روايت حديث مزبور به احمد ممكن نخواهد بود ، زيرا كه راويان حديث مزبور گروهى از بزرگان علم حديث هستند كه اين حديث را در كتب صحيح و مسندهاى خود درج كرده‌اند و افرادى كه همه ثقه و مورد اعتمادند ، آن را از ديگر افراد ثقه و مورد اعتماد دريافت و روايت كرده‌اند و بسيارى از رجال اسناد آن رجالى هستند كه در صحيح مسلم و صحيح بخارى مذكورند .\r\nيكى ديگر از اهل عناد گويد : حديث غدير در غير كتب صحيح نقل شده « 2 » ، در حالى كه او غافل است از اينكه حديث مزبور را ترمذى در صحيح خود و ابن ماجه در سنن خود ، و دارقطنى به طرق متعدّد و ضياء الدين مقدسى در المختارة و ديگران با دقت در سند روايت كرده‌اند . سخن شيخ محمّد حوت را شنيدى كه گفت : اين حديث را اصحاب سنن جز ابو داود روايت نموده‌اند و احمد نيز آن را روايت كرده است و همگى به صحت\r\n\r\n\r\n","description":"","footnote":"\r\n( 1 ) . المصعد الاحمد فى ختم مسند احمد 45 .\r\n( 2 ) . اين سخن حسام الدين سهارنپورى در مرافض الروافض است .\r\n","page_name":" 530 ","page_number":530},
  {"content":"\r\n\r\nاين حديث اقرار نموده‌اند « 1 » و اصحاب شيخ گويند كه اين كتابها همه صحيح است و احاديثى كه به آن كتابها نسبت داده شود ، نمودار صحت آنهاست .\r\nبا اين مطالب خواهيد دانست كه گفتار آن‌كس « 2 » كه در صحت اين حديث به جهت عدم ذكر آن در صحيح مسلم و صحيح بخارى طعن و قدح كرده است ، چه ارزشى خواهد داشت ؟\r\nبرعكس ، ديگرى را مىبينيم كه صحت حديث را تأييد مىكند و حسن بودن آن را مدلّل مىداند و اتفاق جمهور اهل سنت را بر آن نقل مىكند و مىگويد : چه بسا احاديث صحيحى كه مسلم و بخارى آنها را روايت نكرده‌اند . « 3 »\r\nاكنون مىگوييم : احاديث صحيحى كه مسلم و بخارى آنها را روايت نكرده‌اند ، به قدرى زياد است كه حاكم نيشابورى كتاب بزرگى كه از حيث حجم كمتر از صحيح مسلم و صحيح بخارى نيست ، در تدارك و جبران آنها تأليف كرده و با ذهبى در آنچه كه در الملخّص روايت كرده ، همداستان شده است و در فرهنگهاى رجال و منابع كتابشناسى آثار ديگرى را نيز خواهيد يافت كه در تدارك و جبران احاديث صحيحى كه در صحيح مسلم و صحيح بخارى ثبت نگشته ، تأليف شده است .\r\nهمين حاكم نيشابورى گويد : بخارى و مسلم هيچگاه عنوان نكرده‌اند كه حديث صحيح منحصرا احاديثى است كه آن دو مورد بررسى و روايت قرار داده‌اند ، و گروهى از بدعت‌گذاران در روزگار ما به ظهور پيوسته‌اند كه راويان آثار را مورد شماتت قرار داده و گفته‌اند مجموعهء احاديثى كه در نزد شما صحيح تلقى شده ، به ده هزار حديث نمىرسد و اين همه اسنادهايى كه جمع‌آورى شده و مشتمل بر يكهزار مجلّد يا كمتر و بيشتر گرديده ، همگى غيرصحيح و ناپذيرفتنى است .\r\nالبته ، گروهى از برجستگان اهل علم در اين شهر و غير آن از من خواستند كه كتابى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 311 .\r\n( 2 ) . قاضى عضد ايجى در المواقف و تفتازانى در شرح المقاصد چنين گفته‌اند .\r\n( 3 ) . ر ك : الغدير ( متن عربى / چ 5 ) : 1 / 304 .\r\n","page_name":" 531 ","page_number":531},
  {"content":"\r\n\r\nتأليف نمايم مشتمل بر احاديث روايت شده به اسانيدى كه محمّد بن اسماعيل بخارى و مسلم بن حجّاج به امثال آنها استدلال و احتجاج مىنمايند ، زيرا راهى براى دستيابى به احاديث بىنقص وجود ندارد ، گرچه خود آن دو هم هرگز چنين ادّعايى نداشته‌اند ، چنان كه جماعتى از علماى عصر بخارى و مسلم و اعصار بعدى احاديث سستى را به دست آورده‌اند كه آن دو روايت و ثبت كرده‌اند و من كوشش بسيارى در پيداكردن راه تصحيح آنها به كار بردم تا به طريقى كه مورد پسند و رضايت اهل فن حديث باشد ، از آن احاديث دفاع نمايم . اينك براى بررسى و روايت احاديثى كه راويان آنها ثقه بوده و مسلم و بخارى يا يكى از آن دو به امثال آنها استدلال و احتجاج كرده‌اند ، از خداوند استعانت مىجويم . آرى ، شرط صحيح بودن در نظر تمام فقهاى اهل اسلام همين است كه زيادتى در اسنادها و متن احاديث از اهل وثوق و مورد اعتماد پذيرفته و مقبول است . « 1 »\r\nحافظ بزرگوار عراقى در شرح بيتى از الفيّهء حديث خود گويد :\r\nمسلم و بخارى تمام احاديث صحيح را ثبت و روايت نكرده‌اند ، يعنى كتاب آن دو شامل تمام احاديث صحيح نيست و آن دو به چنين امرى ملتزم و متعهد نشده‌اند ، و دارقطنى و ديگران آن دو را به احاديث غير لازم متّهم كرده‌اند . « 2 »\r\nحاكم در خطبهء مستدرك گويد : بخارى و مسلم هيچ‌يك چنين حكمى نكرده‌اند كه جز احاديثى كه آنها بررسى و روايت نموده‌اند ، حديثى صحيح نيست .\r\nبخارى گويد : در كتاب جامع جز احاديث صحيح حديثى را داخل نكردم و بعضى از احاديث صحيح را به علّت طولانى بودن ترك و از ذكر آنها صرف‌نظر نمودم .\r\nمسلم گويد : من هرحديث صحيحى را در كتاب صحيح خود قرار نداده‌ام ، فقط احاديثى را در آن نهادم كه اهل حديث اجماع بر آن نموده‌اند . مرادش آن احاديثى است كه شرايط متّفق عليه بودن به نظر او در آن احاديث وجود داشته ، هرچند اجتماع شرايط مذكور در پاره‌اى از آن احاديث در نظر بعضى از اهل حديث ظاهر نشده باشد .\r\nعراقى نيز در شرح دو بيت ديگر از الفيهء حديث خود گويد :\r\n\r\n\r\n","description":"","footnote":"\r\n( 1 ) . المستدرك : 1 / 3 .\r\n( 2 ) . فتح المغيث 17 .\r\n","page_name":" 532 ","page_number":532},
  {"content":"\r\n\r\nچون قبلا عنوان شد كه بخارى و مسلم تمام احاديث صحيح را جمع و بررسى و روايت نكرده‌اند ، مثل اين است كه گفته شده صحّت احاديث زايد بر آنچه در صحيح مسلم و صحيح بخارى است ، چگونه و از كجا شناخته شود ؟ و او در پاسخ گويد : آن حديث زائد را كه تصريح به صحّت آن شده باشد ، به صحّت قبول كن ، يعنى پيشواى مورد اعتمادى چون ابو داود و ترمذى و نسائى و دارقطنى و خطابى و بيهقى در مصنّفات مورد اعتماد خود صحّت آن را تصريح كرده باشند . ابن الصلاح هم قيد « در مصنّفات آنها » را آورده ، اما من موضوع را به اين قيد مقيد نمىكنم و مىگويم : همين كه طريق صحيحى به دست آمد مشعر بر اينكه آنها حديث را صحيح اعلام كرده‌اند ، اگرچه در غير مصنّفات خود آنها باشد يا صحّت حديثى را پيشوايى از ائمّهء حديث اعلام نمود كه تصنيف مشهورى از او به دست نيامده است ، مانند يحيى بن سعيد قطّان و ابن معين و مانند آنها ، در اين صورت هم حكم به صحّت حديث بجا و درست است . اينكه ابن الصلاح مذكور بودن حديث را در مصنفات آنها قيد كرده ، براى اين است كه او معتقد شده به اينكه در اين عصرها و زمانها كسى را نمىسزد كه صحّت احاديث را بررسى و بدان حكم نمايد ، و به اين علّت بر صحّت سندى كه به وسيله كسى در غير تصنيف مشهورى اعلام شده باشد ، اعتماد نكرده است . همچنين حديث صحيح از مصنفاتى اخذ مىشود كه فقط به جمع احاديث صحيح اختصاص داشته باشد ، مانند صحيح ابو بكر ، محمّد بن اسحاق بن خزيمه و صحيح ابو حاتم محمّد بن حبّان و كتاب المستدرك على الصحيحين ، تأليف ابو عبد اللّه حاكم ، و آنچه از زيادتى متّصل به حديثى و يا تتمهء حديثى كه اصل آن حذف شده باشد و در مستخرجات بر صحيح بخارى و صحيح مسلم يافت شود ، آن زيادتى يا تتمه نيز محكوم به صحت خواهد بود .\r\nبر ارباب تحقيق و بحث پوشيده نماند كه در قرون نخستين در برابر امر ولايت كه پيغمبر اسلام صلّى اللّه عليه و آله در روز غدير بدان تصريح فرمود ، اين گونه سر و صداهاى ناموزون و همهمه‌هاى بىاساس وجود نداشته ، جز اينكه در آن زمان تعداد معدودى از كينه‌توزان و عداوت‌ورزان بر آل اللّه وجود داشته‌اند كه براى داستان ولايت علّت و قضيهء شخصى\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nمىتراشيدند كه بين امير المؤمنين عليه السّلام و زيد بن حارثه واقع شده ، به خاطر اينكه موقعيّت بزرگ آن جناب را در نفوس كوچك جلوه دهند . همين كه زمان مأمون خليفهء عباسى فرا رسيد ، نامبرده چهل نفر از فقهاى عصر را احضار و با آنها دربارهء موضوع غدير خم مناظره كرد و حق مطلب را بر آنها اثبات و مدلّل ساخت . « 1 » سپس در قرن چهارم امّت اسلامى داستان غدير را با پذيرش تلقّى كردند حافظان صاحب نظر در برابر اين قضيه خاضع شدند و سر تمكين فرود آوردند بدون اينكه كمترين اعتراضى بنمايند و سخن ترديدآميز فرد ناشناسى را كه گفته بود على عليه السّلام در سفر حجة الوداع با رسول خدا صلّى اللّه عليه و آله نبوده ردّ و ابطال كردند . « 2 »\r\nما صريح كلمات بزرگان علم حديث را همراه با اتفاق نظر جمهور اهل سنّت در صحّت حديث مزبور و نيز گفتارشان را در تواتر آن در مطالب گذشته بيان كرديم و در ميان آنها برخى از مشايخ و استادان بزرگ مسلم و بخارى را مىتوان يافت كه حديث مزبور را با اسنادهاى صحيح و حسن روايت كرده و به ثبوت و تحقق آن اطمينان حاصل نموده‌اند . همچنين در ميان آن بزرگان گروهى از اساتيد قرن سوم هستند كه بخارى و مسلم از آنان به اسانيدشان در كتابهاى صحيح خود روايت مىكنند و آنان از اين قرارند :\r\nيحيى بن آدم ( م 203 ) ، شبابة بن سوار ( م 206 ) ، اسود بن عامر ( م 208 ) ، عبد الرزّاق بن همام ( م 211 ) ، عبد اللّه بن يزيد ( م 212 ) ، عبيد اللّه بن موسى ( م 213 ) ، حجاج بن منهال ( م 217 ) ، فضل بن دكين ( م 218 ) ، عفان بن مسلم ( م 219 ) ، علىّ بن عياش ( م 219 ) ، محمّد بن كثير ( م 223 ) ، موسى بن اسماعيل ( م 223 ) ، قيس بن حفص ( م 227 ) ، هدبة بن خالد ( م 235 ) ، عبد اللّه بن ابى شيبه ( م 235 ) ، عبيد اللّه بن عمر ( م 235 ) ، ابراهيم بن منذر ( م 236 ) ، ابن راهويه اسحاق ( م 237 ) ، عثمان بن ابى شيبه ( م 239 ) ، قتيبة بن سعيد ( م 240 ) ، حسين بن حريث ( م 244 ) ، ابو الجوزاء احمد ( م 246 ) ، ابو كريب محمّد ( م 248 ) ، يوسف بن عيسى ( م 249 ) ، نصر بن على ( م 251 ) ، محمّد بن بشّار ( م 252 ) ، محمّد بن\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 210 - 211 .\r\n( 2 ) . همان : 1 / 294 - 295 .\r\n","page_name":" 534 ","page_number":534},
  {"content":"\r\n\r\nمثنّى ( م 252 ) ، يوسف بن موسى ( م 253 ) ، محمّد صاعقه ( م 255 ) و غير اينها . « 1 »\r\nبنابراين ، عدم بررسى و روايت از طرف بخارى و مسلم نسبت به اين حديث كه صحت و تواتر آن مورد اتفاق است ، اگر به حساب نقصان صحيح مسلم و صحيح بخارى و طعن به مؤلّفان آنها گذارده نشود ، موجب طعن يا نقص حديث مزبور نخواهد بود . گويى شيخ محمود قادرى اين مطلب را دريافته و منظورش از عنوان‌كردن جملهء « چه بسا حديث صحيح كه مسلم و بخارى آن را روايت نكرده‌اند » كه پيش از اين ذكر شد « 2 » ، منزه ساختن ساحت صحيح مسلم و صحيح بخارى و مؤلّفان آنها از نقص بوده است ، نه اينكه مىخواسته حديث را اثبات نمايد ، چه نامبرده در مورد حديث گويد : جمهور اهل سنّت به آنچه ما ذكر كرده‌ايم اتفاق نظر دارند .\r\nبر هرفرد هوشيار و بينا پوشيده نيست كه آغاز كنندهء ردّ حديث بر خلاف اجماع ، ابن حزم اندلسى است « 3 » ، در حالى كه همين شخص معتقد است كه امّت اجتماع بر خطا نمىكند . سپس ابن تيميه از ابن حزم پيروى كرده و سخن او را مدرك طعن خود بر حديث مزبور قرار داده است و جز آن دستاويزى براى خود در اين امر نيافته مگر اينكه بر سخن ابن حزم افزوده گويد : از بخارى و ابراهيم حرّانى و طائفه‌اى از علماى حديث نقل شده كه نامبردگان حديث مزبور را نكوهيده و ضعيف شمرده‌اند . اين مرد سخن خود را نيز از ياد برده كه گفت : همانا داستان غدير در هنگام بازگشت رسول خدا از حجة الوداع واقع شده و مردم بدان اتفاق و اجماع دارند . « 4 » سپس افرادى كه شيفتهء انحراف و جدايى از حق ثابت بودند ، نظير تفتازانى ، قاضى ايجى ، قوشچى و سيد جرجانى از اين دو نفر تقليد و پيروى كردند و بليّه‌اى بر بليّه افزودند و در ردّ حديث مزبور اكتفا به عدم روايت آن در صحيح مسلم و صحيح بخارى نكردند و بر افترا و تهمت ابن تيميّه در نكوهش بخارى و\r\n\r\n\r\n","description":"","footnote":"\r\n( 1 ) . شرح حال همه اينها قبلا از نظر گذشت . ر ك : الغدير ( متن عربى / چ 5 ) : 1 / 82 - 93 .\r\n( 2 ) . ر ك : الغدير ( متن عربى / چ 5 ) : 1 / 304 .\r\n( 3 ) . پس از تمام شدن محاكمه ، به رأى همگانى دربارهء ابن حزم و عقيدهء او واقف خواهى شد .\r\n( 4 ) . منهاج السنّة : 4 / 13 .\r\n","page_name":" 535 ","page_number":535},
  {"content":"\r\n\r\nحرّانى واقف نشدند يا نسبت اين مطالب به بخارى و حرّانى به سبب ضعف ناقل [ ابن تيميّه 
  ] آنها را خوشدل و آسوده نساخت تا گستاخانه گفتند : ابن ابى داود و ابو حاتم سجستانى به طور ارسال مسلّم اين حديث را مورد طعن و نكوهش قرار داده‌اند . آنگاه ابن حجر آمد و اين موضوع را علاوه بر ابن ابى داود و ابو حاتم سجستانى به ديگران نيز نسبت داد ، تا اينكه هروى پيدا شد و سجستانى را حذف كرد و به جاى او واقدى و ابن خزيمه را قرار داد ، چنان كه در السهام الثاقبة گويد : بسيارى از پيشوايان حديث صحت حديث مزبور را مورد طعن و نكوهش قرار داده‌اند ، مانند ابن ابى داود و واقدى و ابن خزيمه و جز آنها از علماى مورد وثوق و اعتماد .\r\nنمىدانم اينان تا چه حد بر خداى مهربان گستاخ و بىباكند ؟ در حالى كه مفترى سرانجام ناكام و بىنصيب است . « 1 »\r\nمن چه بگويم و چه مىتوان گفت دربارهء يك دانشمند اهل بحث و تحقيق كه اين گونه نسبت‌هاى ساختگى و بىاساس را به پيشوايان حديث و حافظان سنت در كتاب خود روا مىداند ؟ آيا از اينان سؤال نمىشود كه منشأ و مصدر اين نقل‌ها و اضافات كجاست ؟\r\nآيا در كتابى مدوّن آنها را يافته‌اند ؟ آن كتاب چه كتابى است و در كجاست ؟ و چرا نام آن كتاب را نبرده‌اند ؟ اگر هم آنها را از اساتيد حديث روايت كرده‌اند ، چرا از ذكر اسناد خوددارى ورزيده‌اند ؟ آيا كسى از اينها نمىپرسد : طعن و نكوهش كسى چون بخارى و نظاير او در حديث چگونه بر گروه بسيارى از حافظان بزرگ و حديث‌شناسان زبردست در قرنهاى نخست تا قرن هفتم و هشتم ، قرنى كه ابن تيميّه و مقلّدان او در آن مىزيستند ، پنهان مانده است ؟ به طورى كه احدى از اين مقوله دم نزده و اثرى از اين مطلب در هيچ تأليف و مسندى يافت نمىشود ؟ يا اينكه آنان به هنگام مطالعه و بررسى مدارك بر اين امر اطلاع يافته ، ولى در بازار حق ارزشى براى آن قائل نشده‌اند و از اين‌رو ، آن را ناديده انگاشتند .\r\nبعد از همهء اينها ، در پهنهء حقيقت كجا كسى را سراغ دارى كه از گناه انكار تواتر\r\n\r\n\r\n","description":"","footnote":"\r\n( 1 ) . طه 20 / 61 .\r\n","page_name":" 536 ","page_number":536},
  {"content":"\r\n\r\nحديث غدير درگذرد و نيز چشم‌پوشى كند از اين گفتار ناروا كه چون شيعه اتفاق دارند بر اعتبار تواتر در آنچه كه بدان بر امامت استدلال مىنمايند ، پس چگونه براى آنها جايز و روا باشد كه به حديث غدير احتجاج و استدلال كنند ، در حالى كه حديث مزبور از احاديث آحاد است ؟ « 1 » گويندهء اين سخن دربارهء حديث غدير چنين مىگويد ، در حالى كه حديثى را به استناد اينكه هشت نفر صحابى آن را روايت كرده‌اند ، متواتر مىداند . « 2 » البته ، در اين گروه كسى هست كه حديثى را به استناد اينكه چهار نفر از صحابه آن را روايت كرده‌اند ، متواتر مىداند و مىگويد : مخالفت با آن روا نيست . « 3 » همو به متواتر بودن حديث الائمّة من قريش « 4 » قطع دارد ، در حالى كه مىگويد : اين حديث را انس بن مالك و عبد اللّه بن عمر و معاويه روايت كرده‌اند و مضمون حديث مزبور را جابر بن عبد اللّه و جابر بن سمره و عبادة بن صامت نيز روايت نموده‌اند . ديگرى نظير اين سخن را دربارهء حديثى ديگر مىگويد كه على آن را از پيغمبر صلّى اللّه عليه و آله روايت نموده و دوازده نفر هم آن را از على روايت كرده‌اند « 5 » ، سپس مىافزايد : اين دوازده طريق به على منتهى مىشود و چنين حديثى در حدّ تواتر است . فرد ديگرى حديث تقتلك الفئة الباغية را در مورد عمار بن ياسر متواتر مىداند و مىگويد : « 6 » روايات نسبت به اين حديث به تواتر رسيده است . اين حديث از عمّار و عثمان و ابن مسعود و حذيفه و ابن عباس دربارهء ديگران نيز روايت شده است و سيوطى سخن كسى را كه تواتر حديث را به ده نفر محدود ساخته است ، نيكو شمرده گويد :\r\n- حديثى را كه تعداد زيادى روايت كرده‌اند ، واجب است كه اجتماع آن گروه را بر دروغ محال دانست .\r\n\r\n\r\n","description":"","footnote":"\r\n( 1 ) . اين سخن را تفتازانى در المقاصد 290 و ابن حجر در الصواعق المحرقة 25 و مقلدان آنها بيان داشته‌اند .\r\n( 2 ) . ر ك : الصواعق المحرقة 13 .\r\n( 3 ) . ابن حزم در المحلى در مسئلهء عدم جواز فروختن آب گويد : پس اينان چهار تن از صحابه ، رضى اللّه عنهم ، هستند . در نتيجه ، اين نقل متواتر است و مخالفت با آن روا نيست .\r\n( 4 ) . ر ك : الفصل فى الملل و النحل : 4 / 89 .\r\n( 5 ) . ر ك : البداية و النهاية : 7 / 289 .\r\n( 6 ) . تهذيب التهذيب : 7 / 409 ؛ الاصابة : 2 / 512 .\r\n","page_name":" 537 ","page_number":537},
  {"content":"\r\n\r\n- پس چنين روايتى متواتر است و گروهى متواتر را به ده نفر محدود كرده‌اند و اين در نزد من نيكوتر است . « 1 »\r\nاينها نظريّات مشهور اينان در حدّ تواتر است ، لكن هنگامى كه برخورد به حديث غدير كردند ، براى پذيرش آن حدّ و ميزان را به قدرى بالا مىبرند كه روايت يكصد و ده تن صحابى يا بيشتر به هرتعداد كه باشد ، به حدّى كه آنان در نظر گرفته‌اند ، نمىرسد .\r\nاز غرائب و شگفتىهاى امروز مطلبى است كه احمد امين در كتاب خود آورده گويد :\r\nحديث غدير را شيعه از براء بن عازب روايت كرده است « 2 » ، و تو مىدانى كه نصيب و سهم براء بن عازب از نقل و بررسى علماى اهل سنّت از بسيارى از روايات صحابه وافرتر و زيادتر است ، چه قبلا از نظر گذشت « 3 » كه متجاوز از چهل مرد از برجستگان ايشان حديث را با بررسى و دقت در سند از براء بن عازب روايت كرده‌اند كه در ميانشان شخصيتهايى چون احمد و ابن ماجه و ترمذى و نسائى و ابن ابى شيبه و نظاير آنان وجود دارند و تمامى اسنادهاى آن صحيح است و رجال آن همگى ثقه هستند ، ليكن احمد امين چنين پسنديده كه اين روايت فقط منسوب به شيعه باشد تا از صلاحيت استدلال ساقط شود .\r\nبلى اين سخن احمد امين در ميان ساير سخنان ساختگى و بىاساسش كه در صفحات فجر الاسلام و ضحى الاسلام و ظهر الاسلام آمده ، تازگى و غرابتى ندارد .\r\n\r\n\r\n","description":"","footnote":"\r\n( 1 ) . الفيّة السيوطى فى علم الحديث 16 .\r\n( 2 ) . ظهر الاسلام 194 .\r\n( 3 ) . ر ك : الغدير ( متن عربى / چ 5 ) : 1 / 18 - 20 ، 272 - 283 .\r\n","page_name":" 538 ","page_number":538},
  {"content":"\r\n\r\n\r\nرأى همگانى دربارهء ابن حزم اندلسى\r\nچه مىتوانم نگاشت دربارهء شخصيتى كه فقهاى زمانش در نسبت دادن گمراهى به او و نكوهش شديد او اجماع كرده و عوام را از نزديك شدن به او برحذر داشته‌اند و همگان حكم داده‌اند كه تأليفات و مدوّنات او را هرزمان مشتمل بر گمراهى يافتند ، بسوزانند . « 1 » آلوسى هنگامى كه از او نام مىبرد ، او را اين گونه معرفى مىنمايد : وى گمراه و گمراه‌كننده است . « 2 »\r\nچه مىتوانم گفت دربارهء نويسنده و مؤلفى كه از دروغ بستن به خدا و رسول او ترسى ندارد و از كژانديشى جسارت ورزيدن به مقدسات شرع نبوى و متهم ساختن مسلمانان به هرناروايى و بر زبان آوردن سخنان باطل و بيهوده بيمناك نيست .\r\nچگونه از سخندان و اهل بحثى ياد كنم كه در گفتارهاى خود به مبدئى قائل نيست و در رأى خود به مأخذى از كتاب و سنّت استناد نمىجويد و اظهار نظرش هماره مبتنى بر زورگويى است و چون حكم كند ، جز دروغ نگويد .\r\nامورى را به امّت اسلامى نسبت مىدهد كه از آن مبرّا هستند و مطالبى را به پيشوايان و حافظان دين اسناد مىدهد كه از آن به دورند . تأليفات نامبرده بهترين گواهى است كه حقّ مطلب را دربارهء رأى همگان بر گمراهى او ادا مىكند . اينك نمونه‌هايى چند از آراء\r\n\r\n\r\n","description":"","footnote":"\r\n( 1 ) . لسان الميزان : 4 / 200 .\r\n( 2 ) . روح المعانى : 21 / 76 .\r\n","page_name":" 539 ","page_number":539},
  {"content":"\r\n\r\nاو را در اينجا مىآوريم :\r\nوى در كتاب فقه خود گويد : كسى كشته شده و در ميان اولياى مقتول كسانى هستند كه غايب يا كودك و يا مجنون مىباشند ، در اين مورد اختلاف كرده‌اند . سپس از ابو حنيفه نقل كرده كه گفت : حق قصاص قاتل با ولىّ مكلّف و بالغ است و در انتظار كودكان نمىتوان ماند .\r\nاز شافعى هم نقل كرده كه گفت : مادام كه در اولياى مقتول كودكى است ، ولىّ بزرگ نبايد قصاص بكند تا كودك به حد بلوغ و رشد برسد . آنگاه بر شافعىها اعتراض مىكند به اينكه حسن بن على ، عبد الرحمن بن ملجم را كشت ، در حالى كه على فرزندان صغير داشت . بعد مىگويد : داستان قتل ابن ملجم همان قدر موجب طعن حنفىهاست كه آنان شافعىها را بدان نكوهش مىكنند ، زيرا حنفىها و مالكىها در اين اختلاف ندارند كه هركس ديگرى را بر تأويل بكشد ، در اين قتل قصاصى بر او نيست و ميان امّت اسلامى خلافى نيست در اين كه عبد الرّحمن بن ملجم ، على را نكشت مگر در حال تأويل و اجتهاد و با در نظر گرفتن اين كه كارش درست و مقرون به صواب است و در اين‌باره عمران بن حطّان ، شاعر فرقهء صفريه « 1 » گويد :\r\n- شگفتا از ضربتى كه پرهيزكارى چون ابن ملجم وارد آورد و از آن ضربت هدفى جز خشنودى خدا نداشت .\r\n- من هروقت او را به ياد مىآورم ، پندارم كه كفّهء عمل او به نزد خدا از همهء مردم سنگين‌تر است .\r\nمراد اين است كه من در خصوص ابن ملجم انديشه مىكنم و سپس او را چنين مىپندارم . بنابراين ، حنفىها در مخالفت با حسن بن على گرفتار همان طعن و ملامتى هستند كه آن را دربارهء شافعىها روا مىداشتند و از بازگشت تيرهاى ملامت و سرزنش به سوى خودشان هرگز سخن نمىگويند و از افتادن در چاهى كه خود آن را كنده‌اند ،\r\n\r\n\r\n","description":"","footnote":"\r\n( 1 ) . صفريه : به ضم صاد و سكون فاء ، نام فرقه‌اى از خوارج كه اصحاب زياد بن اصفرند و زيادية نيز ناميده مىشوند . ( م )\r\n","page_name":" 540 ","page_number":540},
  {"content":"\r\n\r\nدم نمىزنند . « 1 »\r\nاكنون با من بياييد تا از هرمسلمانى سؤال كنيم اين يگانه فتوا از چه قسمت از سخن پيغمبر صلّى اللّه عليه و آله گرفته شده است ؟ آيا از اين گفتار او كه در حديثى صحيح به على عليه السّلام فرمود :\r\nكشندهء تو پست‌ترين و نابكارترين پسينيان است ؟ و در احاديث ديگر به لفظ « پست‌ترين و نابكارترين مردم » و « پست‌ترين و نابكارترين اين امت » نيز آمده است ، چنان كه پىكنندهء ناقهء صالح پليدترين قوم ثمود است . اين سخن رسول خدا صلّى اللّه عليه و آله را حافظان صاحب نظر و بزرگان حديث به طرق متعددى - كه بنا بر تعيين حدّ تواتر ابن حزم ، نزديك است كه متواتر باشد - روايت كرده‌اند كه از جملهء ايشانند :\r\nپيشواى حنبليان احمد « 2 » ، نسائى « 3 » ، ابن قتيبه « 4 » و نيز حاكم به روايت از عمار « 5 » ، و ذهبى در تلخيص خود كه هردو صحت آن را تثبيت كرده‌اند . همچنين حاكم آن را از ابن سنان دؤلى روايت كرده و صحيح بودنش را تأييد نموده است . « 6 » اين مطلب را ذهبى در تلخيص خود ذكر كرده و خطيب به نقل از جابر بن سمره در تاريخش آورده است . « 7 » ابن عبد البرّ هم آن را از نسائى نقل كرده گويد : طبرى و ديگران نيز آن را ذكر كرده‌اند . « 8 » و ابن اسحاق هم در السيرة به ثبت آن پرداخته است و اين روايت از محمّد بن كعب قرظى ، از يزيد بن جشم « 9 » ، از عمار بن ياسر نيز معروف است . روايت مزبور را ابو خيثمه از چند طريق آورده و محبّ الدين طبرى در الرياض النضرة از طريق احمد و ابن ضحاك ، از على ، و نيز از طريق ابو حاتم و ملّا ، از صهيب با دقت در سند روايت كرده است . ابن كثير آن را از طريق\r\n\r\n\r\n","description":"","footnote":"\r\n( 1 ) . المحلّى : 10 / 482 . اين مطلب را ابن حجر نيز در تلخيص الخبير فى تخريج احاديث الرافعى الكبير ( هند 1303 ) 416 از ابن حزم حكايت مىكند .\r\n( 2 ) . مسند احمد بن حنبل : 4 / 263 .\r\n( 3 ) . الخصايص 39 .\r\n( 4 ) . الامامة و السياسة : 1 / 135 .\r\n( 5 ) . المستدرك : 3 / 140 .\r\n( 6 ) . همان : 3 / 113 .\r\n( 7 ) . تاريخ بغداد : 1 / 135 .\r\n( 8 ) . الاستيعاب - در حاشيهء الاصابة : 3 / 60 .\r\n( 9 ) . در نسخه‌ها چنين ذكر شده ، ولى صحيح آن ابو يزيد بن خثيم است .\r\n","page_name":" 541 ","page_number":541},
  {"content":"\r\n\r\nابو يعلى « 1 » و نيز از طريق خطيب « 2 » آورده است و سيوطى از ابن عساكر و حاكم و بيهقى « 3 » ، و به چند طريق از ابن عساكر « 4 » ، و از طريق ابن مردويه « 5 » ، و از طريق دارقطنى « 6 » ، و از طريق احمد و بغوى و طبرانى و حاكم و ابن مردويه و ابو نعيم و ابن عساكر و ابن نجّار « 7 » نيز آن را روايت كرده است .\r\nاين سخن ابن حزم چه سازش و مناسبتى دارد با قول ديگر رسول خدا كه به على فرمود : آيا تو را خبر دهم از كسى كه عذاب و شكنجهء او روز قيامت از همهء مردم سخت‌تر است ؟ على عليه السّلام عرض كرد : خبر ده مرا يا رسول اللّه ، فرمود : همانا معذّب‌ترين مردم در روز قيامت پىكنندهء ناقهء ثمود است و آن‌كس كه محاسن ترا به خون سرت خضاب مىكند . « 8 »\r\nو نيز چه سازشى دارد با بيان ديگرى از رسول خدا كه خطاب به على فرمود : كشندهء تو شبه يهود است ولى او خود يهود است ، اين روايت را ابن عدىّ در الكامل و ابن عساكر « 9 » با دقت در سند آورده‌اند .\r\nو نيز چه تناسبى دارد با سخنى كه ابن كثير ذكر كرده كه على بسيار مىفرمود : چه چيز بازمىدارد شقىترين امّت را ؟ « 10 » اين خبر را سيوطى به دو طريق : يكى از طريق ابو سعد و ابو نعيم و ابن ابى شيبه « 11 » ، و ديگرى از طريق ابن عساكر « 12 » با دقت در سند ذكر كرده است .\r\nو يا چه مناسبتى دارد با سخن ديگر امير المؤمنين كه به ابن ملجم فرمود : ترا جز بدترين خلق خدا نمىبينم ؟ اين خبر را طبرى و ابن اثير روايت كرده‌اند . « 13 »\r\nو يا با سومين سخن آن حضرت كه فرمود : در كمين من جز يك شقى نيست . اين خبر\r\n\r\n\r\n","description":"","footnote":"\r\n( 1 ) . البداية و النهاية : 7 / 323 .\r\n( 2 ) . همان : 7 / 325 .\r\n( 3 ) . جمع الجوامع : 6 / 411 .\r\n( 4 ) . همان : 6 / 412 .\r\n( 5 ) . همان : 6 / 413 .\r\n( 6 ) . همان : 6 / 157 .\r\n( 7 ) . همان : 6 / 399 .\r\n( 8 ) . العقد الفريد : 2 / 298 .\r\n( 9 ) . جمع الجوامع : 6 / 413 .\r\n( 10 ) . البداية و النهاية : 7 / 323 .\r\n( 11 ) . جمع الجوامع : 6 / 411 .\r\n( 12 ) . همان : 6 / 413 .\r\n( 13 ) . تاريخ الامم و الملوك : 6 / 85 ؛ الكامل فى التاريخ : 3 / 169 .\r\n","page_name":" 542 ","page_number":542},
  {"content":"\r\n\r\nرا احمد به اسنادش و با دقت در طريق روايت آورده است . « 1 »\r\nو يا با چهارمين سخن آن جناب كه به خانواده‌اش فرمود : به خدا سوگند ، دوست دارم شقىترين امّت برانگيخته شود . ابو حاتم و ملّا در سيرهء خود اين خبر را با دقت در سند آورده‌اند . « 2 »\r\nو يا با پنجمين سخن آن حضرت كه فرمود : چه چيز مانع شقىترين شماست ؟ اين روايت از طريق عبد الرزّاق و ابن سعد ذكر شده است . « 3 »\r\nو يا با ششمين سخن آن جناب كه فرمود : شقىترين امّت منتظر چيست ؟ محاملى با دقت در سند آن را روايت كرده است . « 4 »\r\nاى كاش مىدانستم كدام اجتهاد به اين نتيجه مىرسد كه قتل امام مفترض الطّاعه واجب شود ؟ يا كدام اجتهاد تجويز مىكند كه كشتن امام به جاى مهريّهء نكاح « 5 » زنى از خوارج قرار داده شود كه شقىترين فرد قبيلهء مراد دلدادهء او شده است ؟ و يا براى اجتهاد در برابر نصّ روشن و نمايان پيغمبر صلّى اللّه عليه و آله چه مجال و موقعيتى باقى است ؟ اگر چنين فتح بابى بشود ، اجتهاد شامل كشتن همهء پيغمبران و خلفاى ايشان مىشود ، ليكن ابن حزم با اين نظريهء سخيف خود كه اجتهاد را مجوز قتل امام مىداند ، رضايت نمىدهد كه كشندهء عمر و عثمان نيز مجتهد و معذور باشند . البته ، ما چنين نظرى نداريم .\r\nبارى ، اى كاش مىدانستم كدام امّتى از امّتها اتفاق كرده بر معذور داشتن عبد الرحمن بن ملجم در جنايتى كه مرتكب شد ، اتّفاق كرده است ؟ كاش ابن حزم ما را به آن امّت راهنمايى مىكرد ، زيرا امّت اسلامى داراى چنين عقيدهء سخيف نبوده و نيست ، مگر خوارج كه از دين خارج شدند و اين مرد از آنان پيروى نمود و به شعر شاعر ايشان استدلال كرد .\r\n\r\n\r\n","description":"","footnote":"\r\n( 1 ) . البداية و النهاية : 7 / 324 .\r\n( 2 ) . الرياض النضرة : 2 / 248 .\r\n( 3 ) . الكامل فى التاريخ : 3 / 168 ؛ كنز العمّال : 6 / 412 .\r\n( 4 ) . الرياض النضرة : 2 / 248 .\r\n( 5 ) . ر ك : الامامة و السياسة : 1 / 134 ؛ تاريخ طبرى : 6 / 83 ؛ المستدرك : 3 / 143 ؛ الكامل فى التاريخ : 3 / 168 ؛ البداية و النهاية : 7 / 328 .\r\n","page_name":" 543 ","page_number":543},
  {"content":"\r\n\r\nبارخدايا عمران بن حطّان خود كيست ؟ و داورى او دربارهء ابن ملجم داير به نيكو شمردن عمل وى در ريختن خون ولىّ خدا و امام منزّه ، امير المؤمنين منشأ چه اثرى است ؟ اصلا شعر او چه ارزشى دارد تا بدان استدلال شود و در احكام اسلام مورد استناد قرار گيرد ؟ آخر ارزش فقيهى چون ابن حزم كه از كسى چون عمران پيروى مىكند و در دين خدا سخن او را دستاويز قرار مىدهد و با پيغمبر بزرگ صلّى اللّه عليه و آله در نصوص صحيح و ثابت او مخالفت مىورزد و آن نصوص را رد مىكند و با سخنان سخيف و كودكانه يك نفر خارجى بىدين امّت اسلامى را متهم مىسازد ، چيست ؟ در حالى كه قاضى همزمان او ابو الطيب ، طاهر بن عبد اللّه شافعى « 1 » دربارهء عمران و روش او چنين مىسرايد :\r\n- همانا من از آنچه كه دربارهء ابن ملجم ملعون بر خلاف واقع گفته‌اى بيزارم .\r\n- شگفتا از ضربت نگون‌بختى كه بدان مىخواست اركان اسلام را منهدم و ويران سازد .\r\n- من هرروزى كه او را ياد مىكنم ، بر او و بر عمران و پدرش حطّان لعنت مىفرستم .\r\n- هماره تا روزگار باقى است ، در نهان و آشكار لعنت‌هاى خدا بر او و آن ديگرى باد .\r\n- شما دو تن [ ابن ملجم و عمران 
  ] از سگان جهنم هستيد كه نص شريعت بر آن دلالت دارد . « 2 »\r\nبكر بن حسّان باهلى گويد :\r\n- بگو ابن ملجم را ، در حالى كه مقدرات غلبه‌كننده است ، واى بر تو كه اركان اسلام را خراب كردى .\r\n- تو برترين انسان و نخستين كسى را كه ايمان آورد و اسلام را كيش خود قرار داد ،\r\n\r\n\r\n","description":"","footnote":"\r\n( 1 ) . نامبرده از فقهاى شافعى است و ابن خلكان در وفيات الاعيان : 1 / 253 گويد : وى ثقه و راستگو و متدين و پرهيزكار بود و به اصول فقه و فروع آن آشنايى داشت و اهل تحقيق ، پاكدل ، نيكومنش و داراى روش صحيح بود و شعر بر طريقهء فقها مىسرود . در سال 348 در آمل متولد شد و به سال 450 در بغداد وفات يافت .\r\n( 2 ) . مروج الذهب : 2 / 43 .\r\n","page_name":" 544 ","page_number":544},
  {"content":"\r\n\r\nكشتى .\r\n- كسى را كه داناترين مردم به قرآن و آيين و شريعت نبوى بود .\r\n- داماد و ياور پيغمبر و سرور ما كه مناقبش همه نور و برهان است .\r\n- آن كه مقام و منزلت او نسبت به پيغمبر به رغم حسودان همانند جايگاه هارون نسبت به موسى بن عمران است .\r\n- آن كه در نبرد شمشيرى برنده و آبدار و در برابر شجاعان همانند شير بود .\r\n- من كشندهء او را در حالى كه اشك از چشمانم جارى است به ياد آوردم و گفتم :\r\nپروردگار خلق پاك و منزه است .\r\n- من گمان ندارم كشندهء او از بشر بوده كه از روز رستاخيز ترسان باشد ، بلكه شيطانى پليد بوده است .\r\n- شيطانى كه شقىترين فرد قبيلهء مراد است و به روز حساب زيانكارترين مردم در نزد خداست .\r\n- همانند پىكنندهء ناقهء صالح كه بر قوم ثمود در سرزمين حجر خسران و زيان‌بار آورد .\r\n- على قبل از مرگ خود پيوسته به مردم خبر مىداد كه به زودى محاسن او به خون سرش خضاب خواهد شد .\r\n- پس خدا از او نگذرد با جنايتى كه مرتكب شد و قبر عمران و حطان را نيز سيراب نگرداند .\r\n- به خاطر شعرش دربارهء پليدى كه مرتكب جنايت شد و به على از ظلم و دشمنى رسيد آنچه رسيد .\r\n- اين عمران بود كه گفت : شگفتا از ضربتى كه پرهيزكارى چون ابن ملجم وارد آورد و بدان مىخواست كه رضايت خداوند را جلب كند .\r\n- نه چنين است ، بلكه اين ضربتى بود از گمراهى كه او را به آتش دوزخ افكند و به زودى گرفتار خشم الهى خواهد شد .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n- گويى او با اين ضربت مىخواست تا ابد در آتش عذاب بسوزد . « 1 »\r\nابن حجر گويد : صاحب اين ابيات بكر بن حمّاد تاهرتى است كه اهل قيروان بوده و در زمان بخارى مىزيسته است . سيد حميرى شاعر مشهور شيعه نيز در پاسخ به شعر عمران چكامه‌اى سروده كه در ديوان او مذكور است . « 2 »\r\nابن عبد البرّ نام شاعر را ابو بكر بن حماد تاهرتى ثبت كرده و اشعارى هم از او در رثاى امير المؤمنين عليه السّلام ذكر كرده كه با اين بيت آغاز مىشود :\r\n- على در بصره و كوفه محاسنى را به حركت درآورد كه مصيبت آن بر هرمسلمانى سخت آمد . « 3 »\r\nمحمد بن احمد طبيب « 4 » در مقام رد بر عمران بن حطّان گويد :\r\n- چه ضربتى بود كه از مردى بسيار مكار سر زد و ضارب آن در نزد خداوند پليدترين خلق گرديد .\r\n- هرزمان كه من در آن انديشه مىنمايم . او را لعن مىكنم و بر آن سگ [ عمران بن حطّان 
  ] نيز لعنت مىفرستم .\r\nافزون بر آنچه ذكر شد ، اقدام امام مجتبى عليه السّلام به كشتن ابن ملجم در حضور مسلمانان كه برخى از صحابه و تابعين در ميانشان بودند و اين اقدام را شايسته و صحيح تلقى نمودند و حتى هريك از آنها دوست مىداشت كه خود مباشر كشتن آن پليد باشد ، ما را به اين حقيقت دلالت مىكند كه عمل آن لعين از امورى نبوده كه اجتهاد در آن راه داشته باشد ، تا چه رسد به اينكه اجتهاد اين عمل را نيكو شمرد . اجتهاد در چنين موردى بر فرض لزوم آن ، اجتهاد در برابر نصوص آشكار است . بنابراين ، مصلحت عمومى ايجاب مىنمود كه مسلمانان اين جرثومه فساد و منشأ شرور و پليديها را نابود سازند و اقدام\r\n\r\n\r\n","description":"","footnote":"\r\n( 1 ) . مروج الذهب : 2 / 43 ؛ الكامل فى التاريخ : 3 / 171 ؛ تمام المتون صفدى 152 . اين شعر نيز در الاستيعاب ضمن شرح حال امير مؤمنان على عليه السّلام آمده است .\r\n( 2 ) . الاصابة : 3 / 179 .\r\n( 3 ) . الاستيعاب : 2 / 472 .\r\n( 4 ) . اين دو بيت در الكامل مبرد ( چاپ مصر ) : 3 / 90 ثبت شده ، ولى مخفى نماند كه از اصل كتاب نيست .\r\n","page_name":" 546 ","page_number":546},
  {"content":"\r\n\r\nبدين عمل بر همهء مسلمانان واجب بود ، منتها امام وقت ، حضرت مجتبى به احراز اين فضيلت مانند ساير فضايل بر ديگران پيشى گرفت .\r\nاين از آن موضوعاتى نيست كه ابن حزم به رشته تحرير درآورده و خودخواهانه بر شافعى و حنفى و مالكى حكم كرده و آنها را به باد مسخره و استهزاء گرفته است . اين امر در مورد كشندهء هرامام و پيشواى بر حقى از ضروريات اسلام است و به همين جهت ، مىبينيد آنان كه به امامت عمر بن خطاب معتقدند ، در وجوب كشتن قاتل او شك و ترديدى ندارند و هيچ‌يك از آنها در چنين موردى مجال و محلى براى اجتهاد نمىبيند ، چنان كه به زودى در سخنان خود ابن حزم نيز خواهد آمد كه نامبرده در مورد كشندگان عثمان براى اجتهاد محل و مجالى نيافت .\r\nپس چقدر فرق است بين ابن حزم و ابن حجر ! آن يك عمل عبد الرحمن بن ملجم را پسنديده مىشمارد و اين يك از ذكر نام او در كتاب لسان الميزان خود معذرت مىخواهد .\r\nآرى ، ابن حجر او را از بقاياى خوارج و يك مرد آدمكش حيله‌گر مىشمارد . « 1 »\r\nابن حجر در اين نظر و گفتار خود از حافظ ابو زرعهء عراقى پيروى كرده آنجا كه گويد :\r\nگروهى از خوارج بر على هجوم بردند و او با آنها جنگ كرد و بر آنان پيروز گشت ، سپس از بقاياى آنها شقىترين پسينيان ، عبد الرحمن بن ملجم مرادى كه مردى گستاخ و گجسته بود ، بر آن حضرت حمله‌ور شد و او را از پاى درآورد . « 2 »\r\n\r\nنمونه‌هايى از آراء ابن حزم\r\nاز نمونه‌هاى آراء ابن حزم سخن او دربارهء مجتهدى است كه به خطا رفته باشد . وى گويد : عمّار ، رضى اللّه عنه ، را ابو الغاديه ، يسار بن سبع سلمى كشت . عمّار در بيعت رضوان حضور داشته و بدين جهت ، او از كسانى است كه خداوند گواهى داده كه از آنچه در قلبش مىگذشته ، آگاه بوده و آرامش و اطمينان را بر او فرو فرستاده و از او خشنود گرديده است . پس ابو الغاديه ، رضى اللّه عنه ، تأويل‌كننده و مجتهدى است كه هرچند\r\n\r\n\r\n","description":"","footnote":"\r\n( 1 ) . تهذيب التهذيب : 7 / 338 .\r\n( 2 ) . طرح التثريب : 1 / 86 .\r\n","page_name":" 547 ","page_number":547},
  {"content":"\r\n\r\nدربارهء او به خطا رفته و بر او ستم كرده ، اما به يك پاداش نايل گرديده است و اين شخص مانند كشندگان عثمان ، رضى اللّه عنه ، نيست ، زيرا براى آنها مجالى براى اجتهاد در كشتن او نيست ، به جهت اينكه عثمان كسى را نكشته ، با كسى به نبرد نپرداخته ، كشتار نكرده ، دفاع ننموده ، با داشتن همسر زنا نكرده و پس از ايمان كافر نشده است تا تأويلى محاربه با او را تجويز نمايد ، بلكه برعكس ، كشندگان عثمان گناهكار ، جنگجو ، خونريز و حرام‌خوارند و بدون تأويل در طريق ظلم و ستم گام برمىدارند . پس آنان نابكاران و گجستگانند . « 1 »\r\nمن براى اجتهاد ابو الغاديه معنايى نيافته‌ام ، چه اين مرد از افراد ناشناس بىشخصيت و بىارزش عهد نبوى است و جز اينكه او جهنى است ، با عنوان و سمت ديگرى معرفى نشده است و در هيچ فرهنگ شرح حال رجال چيزى كه بيانگر اجتهاد او باشد ، ذكر نشده و از علم الهى چيزى از او نقل نگرديده است جز اين فرمايش پيغمبر صلّى اللّه عليه و آله : دماؤكم و اموالكم حرام : خونها و مالهاى شما بر ديگران حرام است و اين كلام آن جناب : لا ترجعوا بعدى كفّارا يضرب بعضكم رقاب بعض : بعد از من بازگشت به كفر ننماييد كه بعضى از شما بعضى ديگر را بكشند . اصحاب رسول خدا صلّى اللّه عليه و آله تعجب كردند از اينكه او اين كلمات نبوى را شنيده و مع الوصف مباشر قتل عمّار مىشود « 2 » و احدى از علماى اسلام تا پيدا شدن ابن حزم از اجتهاد كسى چون ابو الغاديه دم نزده و سخنى نگفته است .\r\nاز اين گذشته ، ندانسته‌ام كه در برابر نص‌ها و تصريحهاى نبوى دربارهء عمار ، اين اجتهاد چه معنى دارد ؟\r\nمقصودم از نصوص ، تنها اين نيست كه رسول خدا صلّى اللّه عليه و آله در روايتى صحيح و ثابت و متواتر « 3 » به عمار فرمود : كشندهء تو گروه ستمكارند ، و به لفظ ديگر : قاتل تو كسانىاند كه از راه راست منحرفند ، هرچند همين سخن مجالى براى اجتهاد در نيكو پنداشتن قتل او باقى نمىگذارد ، زيرا كشندهء او هرقدر قائل به تأويل باشد ، دشمنى بر عمار نموده و از راه\r\n\r\n\r\n","description":"","footnote":"\r\n( 1 ) . الفصل فى الملل و النحل : 4 / 161 .\r\n( 2 ) . الاستيعاب : 2 / 680 ؛ الاصابة : 4 / 150 .\r\n( 3 ) . متواتر بودن اين حديث را ابن حجر ذكر كرده است . ر ك : الاصابة : 2 / 512 ؛ تهذيب التهذيب : 7 / 409 .\r\n","page_name":" 548 ","page_number":548},
  {"content":"\r\n\r\nراست منحرف شده است و ما اجتهادى نمىشناسيم كه ظلم و عدوان را تجويز نمايد ، عدوانى كه عقل خود قباحت آن را ثابت دانسته و دين اقدس الهى هم در قبيح شمردن آن از قانون عقل پشتيبانى كرده است ، هرچند معاويه آن را تأويل يا رد نمود وقتى كه عبد اللّه بن عمر حديث نبوى را دربارهء قتل عمار براى معاويه نقل كرد و عمرو بن عاص به او گفت : آيا سخن عبد اللّه را نمىشنوى ؟\r\nمعاويه گفت : همانا تو پيرى احمق هستى كه پيوسته حديث نقل مىكنى ، و حال آنكه از پيرى عنان اختيار از كف داده‌اى . آيا ما او را كشتيم ؟ جز اين نيست كه على و يارانش او را كشتند ، بدينگونه كه او را آوردند و در ميان نيزه‌هاى ما افكندند . « 1 »\r\nمعاويه در ادامهء سخن نيز خطاب به عمرو بن عاص گفت : تو اهل شام را بر من تباه كردى : آيا هرچيزى كه از رسول خدا شنيده‌اى ، آن را بازگو مىكنى ؟ عمرو گفت : من گفتم ، ولى علم به غيب نداشتم و نمىدانستم كه جنگ صفين به وقوع مىپيوندند ؟ من هنگامى آن را گفتم كه عمار دوست تو بود و تو هم مانند من دربارهء او روايت كردى .\r\nمعاويه و عمرو بن عاص را در اين قضيه معاتبه و مؤاخذهء مشهورى است و شعرى كه ميان آن دو ردّ و بدل شده است ، چنان كه عمرو گفت :\r\n- مرا عتاب و مؤاخذه مىكنى به گفتن چيزى كه آن را شنيده‌ام ، در حالى كه اگر با من به انصاف رفتار كنى ، خود مانند آن را پيش از من گفته‌اى .\r\n- آيا پاپوش تو در آنچه گفتى ، ثابت و استوار است و پاپوش من در گفتن سخنى نظير سخن تو مرا مىلغزاند ؟\r\n- و مرا آگاهى نبود كه صفّين در پيش است و عمار بر كشتن من تحريض مىنمايد .\r\n- اگر مرا علم غيب بود ، آن گفتار را كتمان مىكردم و مشقتهاى گروهى را كه سينه‌هايشان از حسد در غليان است ، تحمل مىكردم .\r\n- خداوند جز اين نمىخواهد كه سينهء تو بر من خشمناك باشد بدون گناه و جنايتى كه مرتكب شده باشم و يا خونى كه بر گردن من باشد .\r\n\r\n\r\n","description":"","footnote":"\r\n( 1 ) . تاريخ الامم و الملوك : 6 / 23 ؛ البداية و النهاية : 7 / 369 .\r\n","page_name":" 549 ","page_number":549},
  {"content":"\r\n\r\n- سوگند به شتران رهرو كه من تنها در شامگاه نسبت به يارى تو كم ميل و پريده عقل مىباشم .\r\nمعاويه با ابياتى به او چنين پاسخ داد :\r\n- خدا عتاب و اهل آن را زشت گرداند ، آيا نمىبينى در چه روزگار دشوارى به سر مىبرم ؟\r\n- اين سخنان را واگذار ، آيا امروز چاره‌اى دارى كه بدان گروهى را كه حسد مىورزند ، رد كنى ؟\r\n- على آنها را دعوت كرد و آنها نيز دعوتى را اجابت كردند كه در نزدشان از مال و منال و عيال محبوب‌تر است . « 1 »\r\nمن نمىخواهم به بحث در خبرى بپردازم كه طبرانى با دقت در سند آن را از ابن مسعود ، از پيغمبر صلّى اللّه عليه و آله روايت كرده كه فرمود : زمانى كه مردم اختلاف نمودند ، پسر سميّه ، عمّار با حق است « 2 » ، هرچند اين روايت خود برهانى قاطع است ، چه با اين وصف ، دشمن عمّار ناچار بر باطل خواهد بود و نمىتوانى اجتهادى را پيدا كنى كه غلبهء مبطل را بر محقّ بعد از چنين نصّ جلىّ و آشكارى نيكو بشمارد .\r\nمقصود من خبرى است كه حاكم با دقت در سند روايت كرده و صحت آن را اعلام داشته است ، چنان كه ذهبى در تلخيص المستدرك به اسناد از عمرو بن عاص روايت كرده كه گفت : از رسول خدا شنيدم كه مىفرمود : پروردگارا قريش در آزار عمّار حريص است ، همانا كشندهء عمّار و برهنه‌كنندهء او در آتش دوزخ است . « 3 » اين خبر را سيوطى از طريق طبرانى و ابن حجر آورده‌اند . « 4 »\r\nسيوطى روايت كرده كه رسول خدا به عمّار فرمود : برهنه‌كنندهء تو و كشندهء تو به آتش دوزخ درخواهد آمد . « 5 » اين خبر را سيوطى از طريق ابن عساكر ، از طريق طبرانى در\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد : 2 / 274 .\r\n( 2 ) . جمع الجوامع : 6 / 184 .\r\n( 3 ) . المستدرك : 3 / 387 .\r\n( 4 ) . الجامع الصغير : 2 / 193 ؛ الاصابة : 4 / 151 .\r\n( 5 ) . جمع الجوامع : 7 / 73 .\r\n","page_name":" 550 ","page_number":550},
  {"content":"\r\n\r\nالمعجم الاوسط « 1 » و از طريق حاكم « 2 » روايت كرده است .\r\nحافظ ابو نعيم و ابن عساكر از زيد بن وهب روايت كرده‌اند كه گفت : عمّار بن ياسر در خرده گرفتن به قريش حريص بود و قريش نيز معاملهء به مثل مىكرد و در نتيجه ، بر او دست يافتند و او را زدند . وى در خانه خود نشست و عثمان به عيادت او آمد و چون از نزد او بيرون شد ، بر منبر برآمد و گفت : شنيدم كه رسول خدا به عمار فرمود : گروه ستمكار ترا مىكشند ، كشندهء عمّار در آتش است . « 3 »\r\nحافظ ابويعلى و ابن عساكر با دقت در سند از عبد اللّه بن عمر روايت كرده‌اند كه گفت :\r\nشنيدم كه رسول خدا به عمّار مىفرمود : گروه ستمكار ترا مىكشند ، كشندهء عمّار را به آتش دوزخ بشارت ده . « 4 »\r\nسيوطى از طريق حافظ ابن عساكر ، از اسامة بن زيد آورده كه گفت : رسول خدا فرمود : آنها را با عمّار چكار ؟ او آنها را به سوى بهشت مىخواند و آنها او را به سوى آتش دوزخ دعوت مىكنند . كشنده و برهنه‌كنندهء عمار در آتش دوزخ است . « 5 » ابن كثير نيز اين حديث را در تاريخش روايت كرده است . « 6 »\r\nسيوطى نيز از طريق ابن عساكر ، از مسند على نقل كرده كه فرمود : همانا عمار با حق است و حق با اوست ، عمار با حق مىگردد هرجا كه حق بگردد و كشندهء عمّار در آتش دوزخ است . « 7 »\r\nاحمد و ابن عساكر از عثمان ، و نيز ابن عساكر از امّ سلمه روايت كرده‌اند از رسول خدا كه به عمار فرمود : تقتلك الفئة الباغية قاتلك فى النار . يعنى گروه ستمكار ترا مىكشند ، كشندهء تو در آتش است . « 8 » ابن كثير نيز اين حديث را از طريق ابو بكر بن ابى شيبه ، از امّ سلمه روايت كرده است . « 9 »\r\n\r\n\r\n","description":"","footnote":"\r\n( 1 ) . جمع الجوامع : 6 / 184 .\r\n( 2 ) . همان مأخذ .\r\n( 3 ) . همان : 7 / 72 .\r\n( 4 ) . همان : 7 / 74 .\r\n( 5 ) . همان : 6 / 184 و 7 / 75 .\r\n( 6 ) . البداية و النهاية : 7 / 268 .\r\n( 7 ) . جمع الجوامع : 7 / 75 .\r\n( 8 ) . كنز العمّال : 6 / 184 .\r\n( 9 ) . البداية و النهاية : 7 / 270 .\r\n","page_name":" 551 ","page_number":551},
  {"content":"\r\n\r\nاحمد از خالد بن وليد روايت كرده كه گفت : رسول خدا فرمود : هركه با عمار دشمنى كند ، خدا با او دشمنى مىكند و هركس با عمار كينه ورزد ، خدا با او كين مىورزد . « 1 » اين خبر را حاكم به دو طريق با دقت آورده « 2 » و او و ذهبى دو طريق مزبور را به صحت پذيرفته‌اند و خطيب « 3 » و ابن اثير « 4 » و ابن كثير « 5 » و ابن حجر « 6 » و سيوطى از طريق ابن ابى شيبه و احمد « 7 » ، و نيز از طريق احمد و ابن حبّان و حاكم « 8 » آن را آورده‌اند .\r\nحاكم اين حديث را به اسنادى كه او و ذهبى به صحت پذيرفته‌اند ، از رسول خدا به اين لفظ روايت كرده است : هركس عمّار را دشنام دهد ، خدا بر او خشم آورد و هركس كينهء عمار را به دل گيرد ، خدا به او كين ورزد و هركس عمار را به سفاهت نسبت دهد ، خدا او را سفيه خواند . « 9 » اين خبر را سيوطى از طريق ابن النجار آورده است . « 10 »\r\nطبرانى حديث مزبور را به اين لفظ روايت كرده است : هركس عمّار را دشنام دهد ، خدا بر او خشم آورد و هركس عمّار را تحقير نمايد خدا او را سبك شمارد و هركس عمّار را به سفاهت نسبت دهد ، خدا او را سفيه خواند .\r\nحاكم همين خبر را به اسناد خود بدين لفظ آورده است : هركس عمّار را سبك شمارد ، خدا او را تحقير كند و هركس عمّار را دشنام دهد ، خدا بر او خشم آورد و هركس كينهء عمّار را به دل گيرد ، خدا به او كين ورزد . « 11 » سيوطى هم آن را از طريق ابويعلى و ابن عساكر « 12 » ، و نيز از ابويعلى و ابن قانع و طبرانى و ضياء مقدسى در المختارة روايت كرده است . « 13 »\r\nحاكم نيز اين خبر را به اسنادى كه او و ذهبى در تلخيص المستدرك آن را به صحت\r\n\r\n\r\n","description":"","footnote":"\r\n( 1 ) . مسند احمد بن حنبل : 4 / 89 .\r\n( 2 ) . المستدرك : 3 / 391 .\r\n( 3 ) . تاريخ بغداد : 1 / 152 .\r\n( 4 ) . اسد الغابة : 4 / 45 .\r\n( 5 ) . البداية و النهاية : 7 / 311 .\r\n( 6 ) . الاصابة : 2 / 512 .\r\n( 7 ) . جمع الجوامع : 7 / 73 .\r\n( 8 ) . همان : 6 / 184 .\r\n( 9 ) . المستدرك : 3 / 390 .\r\n( 10 ) . جمع الجوامع : 7 / 73 .\r\n( 11 ) . المستدرك : 3 / 391 .\r\n( 12 ) . جمع الجوامع : 7 / 73 .\r\n( 13 ) همان : 6 / 185 .\r\n","page_name":" 552 ","page_number":552},
  {"content":"\r\n\r\nپذيرفته‌اند ، بدين لفظ روايت كرده است : هركس عمّار را دشنام دهد ، خدا بر او خشم آورد و هركس با عمّار دشمنى كند ، خدا با او دشمنى مىورزد . « 1 »\r\nاحمد هم خبر مزبور را به اسنادش بدين لفظ روايت كرده است : هركه با عمّار دشمنى كند ، خدا با او دشمنى مىكند و هركه با عمّار كينه ورزد ، خدا با او كين مىورزد و هركه عمّار را دشنام دهد ، خدا بر او خشم آورد . « 2 »\r\nاين نصوص صحيح و متواتر « 3 » كجا و اجتهاد ابو الغاديه كجا ؟ يا آنان كجا و نيكو شمردن ابن حزم عمل ابى الغاديه را كجا ؟ يا رأى او در اجتهادش كجا ؟ و يا بخشيدنش يك پاداش به ابى الغاديه كجا ؟ در حالى كه به موجب نص شريف نبوى ، كشندهء عمّار ناگزير در آتش است ، آيا بغض و تحقيرى بزرگ‌تر از قتل و كشتار متصور است ؟\r\nاز مجموع آنچه در اين زمينه ذكر شد ، تاريخ درسهايى به ما مىآموزد . ابن اثير گويد :\r\nهمانا ابو الغاديه عمار را كشت و تا زمان حجّاج زندگى كرد و بر حجاج داخل شد و حجاج مقدم او را گرامى داشت و به او گفت : ابن سميّه [ عمّار 
  ] را تو كشتى ؟ گفت : آرى . حجاج گفت : هركس كه مىخواهد در روز قيامت فردى توانا و مقتدر را ببيند و مسرور شود ، به اين شخص كه عمّار را كشته بنگرد . سپس ابو الغاديه از حجاج حاجتى طلب كرد و حجاج نپذيرفت . ابو الغاديه بر سبيل اعتراض و با تأثر گفت : ما دنيا را براى اينان مهيّا و رام كرده‌ايم و اينان از دنيا كه با كوشش ما براى آنها مسخر شده است ، به ما بهره نمىدهند ، آن وقت وى چنين مىپندارد كه من در روز قيامت توانا هستم . حجاج گفت : آرى ، به خدا سوگند كسى كه دندان او مانند كوه احد است و ران او مانند كوه ورقان است و نشيمنگاه او مانند مدينه و ربذه است ، همانا چنين كسى در روز قيامت بزرگ و مقتدر است . سوگند به خدا ، اگر تمام اهل زمين در كشتن عمار شركت كرده بودند ، همگى داخل در آتش دوزخ مىشدند . « 4 » اين داستان را ابن حجر نيز ذكر كرده است . « 5 »\r\n\r\n\r\n","description":"","footnote":"\r\n( 1 ) . المستدرك : 3 / 389 .\r\n( 2 ) . مسند احمد بن حنبل : 4 / 90 .\r\n( 3 ) . بنابر آنچه ابن حزم در حد تواتر در ساير احاديث معتقد است .\r\n( 4 ) . الكامل فى التاريخ : 3 / 134 .\r\n( 5 ) . الاصابة : 4 / 151 .\r\n","page_name":" 553 ","page_number":553},
  {"content":"\r\n\r\nابن عبد البر گويد : ابو الغاديه دوستدار عثمان بود و كشندهء عمّار . او هروقت براى ورود به مجلس معاويه و ديگر مجالس اذن مىطلبيد ، مىگفت : كشندهء عمار بر در است ، و هرگاه نسبت به داستان كشتن عمّار از او سؤال مىشد ، چگونگى كشتن او را وصف مىكرد و باكى نداشت . داستان او در نزد اهل علم شگفتىآور است ، زيرا همين مرد از پيغمبر روايت كرده كه فرمود : بعد از من بازگشت به كفر نكنيد كه بعضى از شما بعضى ديگر را بكشند . او با اينكه اين سخن را از پيغمبر شنيده بود ، اما سرانجام ، عمار را به قتل رسانيد . « 1 »\r\nتمامى اين مطالب از هدف مورد علاقهء ابو الغاديه در كشتن عمار و آگاهى و وقوف او بر سخن پيغمبر گرامى اسلام درباره قاتل عمار و بىپروايىاش در كشتن عمار حكايت دارد . اين مرد پيرو و همعقيدهء پيشوايش معاويه بوده كه به روايتگر فرمايش پيغمبر مىگفت : تو پيرى احمق هستى كه پيوسته حديث نقل مىنمايى ، در حالى كه عنان اختيار از كف داده‌اى .\r\nتو خوانندهء گرامى به مقصود معاويه از اين سخن و مقدار علاقه‌مندىاش به سنّت نبوى و پيروى او از آنچه كه از مصدر وحى الهى روايت شده ، داناترى . آرى ، اجتهاد ابو الغاديه در آنچه كه مرتكب شد و به ورطه‌اى كه فرو افتاد ، از چنين اعتقادى سست و پندارى واهى نشأت مىگرفت .\r\nخلاصهء نظر ابن حزم دربارهء كشندگان عثمان اين است كه اجتهاد آنان در برابر اين نص نبوى است : ريختن خون مسلمانى كه به وحدانيت خدا و رسالت من شهادت دهد ، روا نيست مگر يكى از اين سه : همسردار زناكار ، فردى كه مرتكب قتل عمد گردد و كسى كه دين خود را واگذارد و از جماعت جدا شود « 2 » ، ولى اين عقيده را درباره قاتل على عليه السّلام و\r\n\r\n\r\n","description":"","footnote":"\r\n( 1 ) . الاستيعاب - در حاشيهء الاصابة : 4 / 151 .\r\n( 2 ) . اين روايت را بخارى و مسلم در صحيحين و ابو داود و ترمذى و نسائى و ابن ماجه و دارمى در السنن و ابن سعد در الطبقات و احمد و طيالسى هريك در المسند خود و ابن هشام در السيرة و واقدى در المغازى 430 ، 432 با دقت در طريق روايت كرده‌اند .\r\n","page_name":" 554 ","page_number":554},
  {"content":"\r\n\r\nآنان كه با او مقاتله كردند و دربارهء قاتل عمّار قائل نيست ، و حال آنكه دانستى كه جريان در مورد اينان عين همان جريانى است كه دربارهء كشندگان عثمان پنداشته است .\r\nحال كه ابن حزم اين شيوه را در بسيارى موارد بنا بر اصلى اختيار كرده كه جز به خطاى اين گروه در اجتهادشان منتهى نمىشود ، پس چرا دربارهء قاتلان عثمان استحقاق يك پاداش را روا نمىداند ، همان‌طور كه براى عبد الرحمن بن ملجم و نظاير او روا مىداند ؟ بلى ، ممكن است عذر و بهانه آورد كه اين قاتل على است و آنان كشندگان عثمان .\r\nآرى ، وى در مورد كشندگان عثمان مجال و محلى براى اجتهاد قائل نيست ، چه اين معنى به پندار او فقط در مورد اجتهادى است كه درست و صواب باشد ، اما اجتهاد ناصواب نيز در اين مورد جارى است ، چنان كه از نظر او در امثال اين قضيّه جريان دارد .\r\nبه هرحال ، اين مرد در اثبات نظريات فاسدش خود را به ورطهء نامطلوبى افكنده است ، زيرا او به صحابه دشنام داده و آنان را كه در واقع كشندگان عثمان بودند ، گناهكار و ملعون خوانده است ، در حالى كه تمام ياران و هم‌كيشان او برآنند كه هركس آنها را دشنام دهد ، گمراه و در خور تكفير است و اين امر در نظر بسيارى از پيشوايان به طور مطلق و بدون تفكيك فرقه‌اى از فرقهء ديگر و يا استثناى احدى از آنان موجب تعزير است ، زيرا همه بر عدالت تمام صحابه اجماع دارند « 1 » و خود اين شخص نيز مىگويد :\r\nكسى كه يكى از صحابه ، رضى اللّه عنهم ، را دشنام دهد ، اگر نادان باشد ، معذور است و اگر بر او دليل و حجتى قائم شود و باز او بدون لجاج و عناد به روش خود ادامه دهد ، چنين كسى فاسق است ، مانند كسى كه زنا و دزدى مرتكب شود ، و اگر به خدا و رسول در اين كار عناد و لجاج ورزيد ، كافر است . عمر ، رضى اللّه عنه ، در محضر پيغمبر دربارهء حاطب كه از مهاجران و از اصحاب بدر بود ، گفت : بگذار اين منافق را گردن بزنم . عمر در تكفير حاطب كافر نشد ، بلكه تأويل كنندهء خطاكار بود ، در حالى كه رسول خدا فرموده\r\n\r\n\r\n","description":"","footnote":"\r\n( 1 ) . ر ك : الصارم المسلول على شاتم الرسول 572 - 592 ؛ الاحكام فى اصول الاحكام : 2 / 631 ؛ الشرف المؤبد ، شبراوى 112 - 119 .\r\n","page_name":" 555 ","page_number":555},
  {"content":"\r\n\r\nاست : علامت نفاق كينه‌ورزى با انصار است و به على فرمود : با تو جز منافق كينه نمىورزد . « 1 »\r\nدر نظر ابن حزم چه بسيارند كسانى نظير عبد الرحمن بن ملجم و ابو الغاديه كه در كتاب فصل حكم داده به اينكه آنها مجتهدند و در آنچه به خطا تشخيص دهند ، در خور پاداش هستند . وى گويد : قطع داريم كه معاويه ، رضى اللّه عنه ، و ياران او به خطا اجتهاد كردند و مستحق يك پاداش و اجر هستند . « 2 » همو معاويه و عمرو عاص را از مجتهدان شمرده ، سپس گويد : جز اين نيست كه اينان در ريختن خونهايى اجتهاد كردند ، مانند اهل فتوا كه در اين‌باره اجتهاد مىكنند و در ميان فتوا دهندگان كسانى هستند كه كشتن ساحر را جايز مىدانند و كسان ديگرى هستند كه چنين رأى و نظرى ندارند . علاوه بر اين ، كسانى هستند كه نظرشان بر اين است كه آزاد بايد به قصاص كشتن بنده كشته شود و كسانى هستند كه رأيشان چنين نيست . همچنين برخى معتقدند كه مؤمن بايد به قصاص كشتن كافر كشته شود و كسانى چنين نظرى ندارند . پس چه فرقى هست بين اين گونه اجتهادها با اجتهاد معاويه و عمرو ديگران ، اگر نادانى و كوردلى و آشفتگى مطالب بدون دانش در ميان نبود ؟ « 3 »\r\nچقدر تفاوت هست بين فتوا دهندگانى كه أدلّه در فتوا بر آنها مشتبه گشته و يا از جهت صراحت و ظهور حتى نسبت به فهم مفتى اختلاف داشته يا اينكه مفتى يكى از دو دستهء دلايل را از دستهء ديگر به علت صحّت طريق در نزد او يا تعدّد اسناد قوىتر يافته و در نتيجه ، به جانب قوّت تمايل پيدا كرده است و مفتى ديگر به نوعى از استنباط جانب ديگر را بر خلاف مفتى اول قوىتر دانسته است . پس هريك بنا به مذهب خود فتوا داده است و همه در رأى خود تكيه و اعتماد به كتاب و سنّت كرده و آن را دليل مدّعا قرار داده‌اند . چقدر فرق و تفاوت است بين اينان و بين جنگجويان با على عليه السّلام ، در حالى كه كتاب عزيز الهى در برابر چشم و گوش ملت اسلامى قرار دارد و آيهء تطهير كه ناطق به\r\n\r\n\r\n","description":"","footnote":"\r\n( 1 ) . الفصل فى الملل و النحل : 3 / 257 .\r\n( 2 ) . همان : 4 / 161 .\r\n( 3 ) . همان : 4 / 160 .\r\n","page_name":" 556 ","page_number":556},
  {"content":"\r\n\r\nعصمت پيغمبر و داماد برگزيدهء او و دو دختر زادهء اوست و در آن كتاب مقدّس آيهء مباهله در حقّ آنان نازل گشته و على در آن آيه نفس پيغمبر خوانده شده است و غير از آن دو آيه ، بالغ بر سيصد آيهء ديگر « 1 » كه همگى دربارهء امام امير المؤمنين شرف صدور يافته هر روز و هرساعت خودنمايى مىكند .\r\nاين است تصريحات و نصوص حفّاظ باريك‌بين و پيشوايان مشهور كه در مقابل آنها كتب صحيح و مسندهاست و در آن كتب داستان تطهير و حديث منزلت و حديث برائت ، همان كلام رسا و روشن و متواتر نبوى كه بر زبان صحابه جارى شده و سپس از آنان به تابعين رسيده است .\r\nآيا در نظر شما امكان دارد كه خداى تعالى در مجتمعى پاكى و منزه بودن ذات و شخصيتى را از هرگونه ناپاكى و تيرگى اعلام فرمايد و عصمت او را از هرپليدى بيان دارد و او را به منزلهء نفس نفيس پيغمبر بزرگوار قرار دهد و اين مناقب را به گوش بندگانش برساند و نيز به موجب نصّ كتاب مقدسش بر امّت پيغمبر گرامىاش مودّت خويشاوندان او را كه امير المؤمنين سرور آنهاست ، واجب گرداند ، و ولاى آنها را پاداش تحمّل بار سنگين رسالت بزرگ الهى قرار دهد و از زبان پيغمبرش صلّى اللّه عليه و آله به امّت او خبر دهد كه طاعت على طاعت او و تمرّد از على تمرّد از اوست ؟ « 2 » و با همهء اينها ، مجال و محلّى براى اجتهاد باقى باشد كه بر طبق آن جايز گردد كه با او جنگ نمايند يا او را به قتل رسانند يا از روى زمين محوش كنند يا در ملأ عام به او دشنام و ناسزا گويند يا بر منابر او را لعن كنند و يا آشكارا به محاجّه و معارضه با او برخيزند ؟ آيا فهم آزاد حكم مىكند كه اين چنين اجتهادها در اين گونه موارد همانند اجتهاد اهل فتوا در مورد قتل ساحر و امثال آن است ؟\r\nابن حزم خود مىگويد : هركس از اهل اسلام تأويل كند و به خطا رود ، اگر حجت بر او\r\n\r\n\r\n","description":"","footnote":"\r\n( 1 ) . ر ك : تاريخ بغداد : 6 / 221 ؛ تاريخ ابن عساكر ؛ كفاية الطالب كنجى 108 ؛ الصواعق المحرقة 76 ؛ تاريخ الخلفاء سيوطى 115 ؛ الفتوحات الاسلامية : 2 / 342 ، نور الابصار 81 . در اين زمينه مصادر بسيار ديگرى هم هست .\r\n( 2 ) . حاكم در مستدرك : 3 / 121 ، 128 و ذهبى در تلخيص خود با دقت در طريق روايت كرده‌اند و هردو آن را به صحت پذيرفته‌اند .\r\n","page_name":" 557 ","page_number":557},
  {"content":"\r\n\r\nتمام نشود و حق بر او آشكار نگردد ، او معذور و مستحق يك پاداش است به پاس اينكه در طلب حق بوده و قصدى جز حق نداشته است و چون از روى عمد نبوده ، خطاى او بخشوده است ، زيرا خداى تعالى فرمود : در آنچه به خطا گفته باشيد ، بر شما گناهى نيست ، مگر آنكه دلهاتان آهنگ آن كرده باشد « 1 » ، و اگر در تأويل خود به واقع و صواب رسيده باشد ، او را دو پاداش است : يكى براى رسيدن او به واقع و صواب يكى هم براى طلب و كاوش او ، و اگر حجت بر او تمام شده و حق براى او آشكار گشته باشد و با وجود اين ، از حق منصرف شده باشد ، ولى معارض با خدا و رسول نباشد ، او فاسق است ، براى اينكه به سبب اصرار در امر حرام بر خداى تعالى گستاخى ورزيده است و اگر ضمن انصراف از حق با خدا و رسولش معارضه كند ، او كافر و مرتد است و خون و مال او حلال است و در اين احكام فرقى نيست بين خطاى در اعتقاد در هرچيزى كه از شريعت باشد و خطاى در فتوا در هرامرى كه باشد . « 2 »\r\nبنابراين ، آيا انكار حجّيت كتاب عزيز خداوند يا نفى آنچه كه از آن تلاوت كرديم ، ممكن است ؟ يا ممكن است احتمال داده شود كه اين حجّت‌هاى قاطع كلا بر اين مجتهدان خطاكار پنهان مانده است و حق بر آنها آشكار نشده و حجت بر آنها تمام نگشته است ؟ و يا اجتهاد و تأويل در اين نصوص نيز جريان يافته است ؟\r\nعلاوه بر آنچه ذكر شد ، در اين زمينه نصوص ديگرى از پيغمبر صلّى اللّه عليه و آله هست دربارهء جنگ و آشتى با على عليه السّلام وجود دارد كه از جملهء آن نصوص ، حديثى است كه حاكم با دقت در سند از زيد بن ارقم ، از پيغمبر صلّى اللّه عليه و آله روايت كرده كه آن جناب به على عليه السّلام و فاطمه و حسن و حسين عليهم السّلام فرمود : من با هركسى كه شما به جنگيد ، در جنگم و با هركسى كه شما به مسالمت رفتار كنيد ، در مسالمتم . « 3 » اين حديث را ذهبى در تلخيص خود و كنجى از طريق طبرانى « 4 » و خوارزمى « 5 » و سيوطى از طريق ترمذى و ابن ماجه و ابن حبّان و\r\n\r\n\r\n","description":"","footnote":"\r\n( 1 ) . احزاب 33 / 5 .\r\n( 2 ) . الفصل فى الملل و النحل : 3 / 258 .\r\n( 3 ) . المستدرك : 3 / 149 .\r\n( 4 ) . كفاية الطالب 189 .\r\n( 5 ) . المناقب 90 .\r\n","page_name":" 558 ","page_number":558},
  {"content":"\r\n\r\nحاكم « 1 » روايت كرده‌اند .\r\nخطيب اين حديث را به اسنادش از زيد بدينگونه آورده است : من با كسى كه با شما بجنگد ، در جنگم و با كسى كه با شما به مسالمت رفتار كند ، در مسالمتم . « 2 » حديث مزبور را حافظ ابن عساكر « 3 » ، كنجى از طريق ترمذى « 4 » ، و ابن حجر از طريق ترمذى و ابن ماجه و ابن حبّان و حاكم « 5 » ، ابن صبّاغ مالكى « 6 » ، و محب الدين طبرى « 7 » ، و سيوطى از طريق ابن ابى شيبه و ترمذى و طبرانى و حاكم « 8 » ، و ضياء مقدسى در المختارة روايت كرده‌اند . اين حديث را به لفظ اوّل ابن كثير از ابو هريره ، از طريق نسائى ، از حديث ابو نعيم فضل بن دكين و نيز ابن ماجه از حديث وكيع ، و هردو از سفيان ثورى روايت كرده‌اند . « 9 »\r\nهمين حديث را به لفظ دوم احمد از ابو هريره « 10 » ، حاكم « 11 » و خطيب « 12 » روايت كرده‌اند و كنجى نيز به روايت آن از طريق احمد پرداخته و گفته : اين حديث ، حسن و صحيح است . « 13 » متقى هم از طريق احمد و طبرانى و حاكم آن را روايت كرده است . « 14 »\r\nمحب الدين طبرى از ابو بكر صدّيق آورده كه گفت : رسول خدا را ديدم كه خيمه‌اى برپا كرد ، در حالى كه بر كمانى عربى تكيه داشت و على و فاطمه و حسن و حسين عليهم السّلام در خيمه بودند . در اين هنگام فرمود : اى مسلمانان ، من با هركس كه با اهل اين خيمه به مسالمت رفتار كند ، در مسالمتم و با هركس كه با آنان بجنگد ، در جنگم و با دوستانشان دوستم . آنان را دوست نمىدارد مگر كسى كه نيكبخت و پاكزاد باشد و با آنان كين نمىورزد مگر بدبخت ناپاكزاد . « 15 »\r\n\r\n\r\n","description":"","footnote":"\r\n( 1 ) . جمع الجوامع : 6 / 216 .\r\n( 2 ) . تاريخ بغداد : 7 / 137 .\r\n( 3 ) . تاريخ الشام : 4 / 316 .\r\n( 4 ) . كفاية الطالب 189 .\r\n( 5 ) . الصواعق المحرقة 112 .\r\n( 6 ) . الفصول المهمّة 11 .\r\n( 7 ) . الرياض النضرة : 2 / 189 .\r\n( 8 ) . جمع الجوامع : 7 / 102 .\r\n( 9 ) . البداية و النهاية : 8 / 36 .\r\n( 10 ) . مسند احمد بن حنبل : 2 / 442 .\r\n( 11 ) . المستدرك : 3 / 149 .\r\n( 12 ) . تاريخ بغداد : 4 / 208 .\r\n( 13 ) . كفاية الطالب 189 .\r\n( 14 ) . كنز العمّال : 6 / 216 .\r\n( 15 ) . الرياض النضرة : 2 / 189 .\r\n","page_name":" 559 ","page_number":559},
  {"content":"\r\n\r\nحاكم با دقت در طريق از جابر بن عبد اللّه روايت كرده كه گفت : شنيدم رسول خدا ، در حالى كه بازوى على بن ابى طالب را گرفته بود ، فرمود : اين فرماندهء نيكان است و كشندهء فاجران . هركه او را يارى كند ، يارى شود و هركه او را خوار نمايد ، خوار و زبون گردد .\r\nسپس صداى خود را به گفتن اين سخنان كشيد كه جلب توجه بيشترى در شنوندگان نمايد . « 1 » اين روايت را ابن طلحهء شافعى از ابوذر با لفظ « رهبر نيكان » به جاى « فرمانده نيكان » آورده است . « 2 » و ابن حجر از حاكم « 3 » و احمد زينى دحلان « 4 » نيز آن را روايت كرده‌اند .\r\nدر اين‌باره احاديث بسيار زيادى است كه اگر آنها را گرد آورم ، مشتمل بر مجلّدات بزرگ و پر حجم خواهد شد . علاوه بر اين ، رسول خدا صلّى اللّه عليه و آله بين اصحاب خود تبليغ مىفرمود و همگان را از تكاليف امير المؤمنين عليه السّلام در نبرد با بيدادگران و منحرفان آگاهى مىداد ، همان نبردى كه ابن حجر در آن معتقد به اجتهاد معاويه و عمرو بن عاص و همراهان آنها بود براى اينكه در آن نبرد معذور و مأجور قلمدادشان نمايد ، در حالى كه پيغمبر صلّى اللّه عليه و آله اهل ايمان و اميرشان ، آن ولىّ پاك و منزّه خداوند را به جنگ با معاويه و يارانش امر مىفرمود و طبعا اين امر بر أحدى از اصحاب پوشيده و مخفى نمىماند . اينك به ذكر نمونه‌هايى از اوامر و اخبار رسول خدا صلّى اللّه عليه و آله در اين‌باره « 5 » مىپردازيم :\r\nحاكم در مستدرك و ذهبى در تلخيص خود از ابو ايوب انصارى روايت كرده‌اند كه گفت : همانا رسول خدا على بن ابى طالب را به جنگ با پيمان‌شكنان و بيدادگران منحرف از حق و خوارج امر فرمود . « 6 » و اين خبر را كنجى نيز روايت كرده است . « 7 »\r\nحاكم با دقت در سند از ابو ايوب آورده كه گفت : نيز از رسول خدا شنيدم كه به على مىفرمود : تو با ناكثين و قاسطين و مارقين نبرد خواهى كرد . « 8 »\r\n\r\n\r\n","description":"","footnote":"\r\n( 1 ) . المستدرك : 3 / 129 .\r\n( 2 ) . مطالب السئول 31 .\r\n( 3 ) . الصواعق المحرقة 75 .\r\n( 4 ) . الفتوحات الاسلامية : 2 / 338 .\r\n( 5 ) . اين روايات را به منظور اختصار ، به جميع طرقى كه به دست آورده‌ايم ، ذكر نكرديم و به زودى در جلد سوم مفصلا خواهد آمد .\r\n( 6 ) . المستدرك : 3 / 139 .\r\n( 7 ) . كفاية الطالب 70 .\r\n( 8 ) . المستدرك : 3 / 140 .\r\n","page_name":" 560 ","page_number":560},
  {"content":"\r\n\r\nخطيب و ابن عساكر از امير المؤمنين روايت كرده‌اند كه فرمود : رسول خدا مرا به نبرد با ناكثين و قاسطين و مارقين امر كرد . « 1 » اين روايت را حموينى « 2 » و سيوطى « 3 » روايت نموده‌اند و حاكم و ابن عساكر نيز از ابن مسعود روايت كرده‌اند كه گفت : رسول خدا بيرون آمد تا به منزل ام سلمه رسيد . سپس على آمد و پيغمبر به ام سلمه فرمود : به خدا سوگند ، اين پس از من قاتل قاسطين و ناكثين و مارقين است . « 4 » حموينى هم به دو طريق از سعد بن عباده ، از على روايت كرده كه فرمود : من مأمور به نبرد با ناكثين و مارقين و قاسطين هستم . « 5 »\r\nبيهقى و خوارزمى از ابن عباس روايت كرده‌اند كه گفت : رسول خدا به امّ سلمه فرمود :\r\nاين علىّ بن ابى طالب است . گوشت او از گوشت من است و خون او از خون من . او نسبت به من به منزلهء هارون نسبت به موسى است ، جز اينكه بعد از من پيغمبرى نخواهد بود . اى امّ سلمه ، اين امير مؤمنان ، سرور مسلمانان ، گنجينهء دانش من ، وصىّ من و درى است كه از آن در به من راه خواهند يافت . او برادر من در دنيا و آخرت است و در مقام برتر و بالاتر با من است . على قاسطين و ناكثين و مارقين را به قتل خواهد رساند . « 6 »\r\nاين خبر را حموينى با اختلاف در يك واژه به سه طريق روايت كرده است . « 7 »\r\nكنجى و متقى نيز حديث مزبور را از طريق حافظ عقيلى روايت كرده‌اند . « 8 »\r\nشيخ الاسلام حموينى در فرايد السمطين از طريق حاكم ، از ابو ايوب روايت كرده كه گفت : رسول خدا مرا به نبرد با ناكثين و قاسطين امر فرمود و از طريق ديگر آن را از غياث بن ثعلبه ، از ابو ايوب روايت كرده است غياث گويد : ابو ايّوب اين حديث را در خلافت عمر بن خطاب بيان داشت .\r\n\r\n\r\n","description":"","footnote":"\r\n( 1 ) . تاريخ بغداد : 8 / 340 و 13 / 187 .\r\n( 2 ) . فرايد السمطين ، باب پنجاه و سوم .\r\n( 3 ) . جمع الجوامع : 6 / 392 .\r\n( 4 ) . همان : 6 / 391 .\r\n( 5 ) . فرايد السمطين ، باب پنجاه و چهارم .\r\n( 6 ) . المحاسن و المساوى : 1 / 31 ؛ المناقب 52 ، 58 .\r\n( 7 ) . فرايد السمطين ، باب بيست و هفتم و بيست و هشتم .\r\n( 8 ) . كفاية الطالب 69 ؛ كنز العمّال : 6 / 154 .\r\n","page_name":" 561 ","page_number":561},
  {"content":"\r\n\r\nهمو در فرايد از ابو سعيد خدرى روايت كرده كه گفت : رسول خدا ما را به قتال با ناكثين و قاسطين و مارقين امر فرمود . ما عرض كرديم : يا رسول اللّه ، ما را به قتال با اينها امر فرمودى ، با چه كس اين امر را انجام دهيم ؟ فرمود : با على بن ابى طالب . « 1 »\r\nابن عبد البرّ گويد : از حديث على و از حديث ابن مسعود و از حديث ابى ايّوب انصارى روايت شده كه رسول خدا به قتال با ناكثين و قاسطين و مارقين امر فرمود . « 2 »\r\nاكنون كه حق را آشكارا دريافتى شايد بدان اعتراف كنى ، اما اگر جوياى سخن قاطع دربارهء معاويه و عمرو بن عاص هستى ، مىتوانى به سخنان آن دو كه در كتابهاى تاريخ ثبت شده ، مراجعه كنى ، و ما به زودى ضمن شرح حال عمرو عاص و در بحث و بررسى از معاويه در جلد دهم شما را بر آنچه كه رشد و صلاح را از غىّ و گمراهى متمايز و آشكار خواهد كرد ، واقف خواهيم ساخت .\r\nاين اجمال سخن بود در آراء ابن حزم و گمراهى و گفتار تحكّم آميز او . بنابراين ، همانطور كه خودش گفته است ، اگر نادانى و كوردلى و آشفتگى مطالب بدون علم و اطلاع در كار نباشد ، رأى عمومى را در گمراهى نامبرده خواهيد يافت كه از اهلش صادر و در محلّش واقع گشته است و در اينجا ديگر مجالى نيست براى نسبت دادن حسد و كينه به برخى از مالكىها يا غير آنها كه به گمراهى ابن حزم حكم كرده‌اند ، چه معاصران او و چه متأخّران از او و كتاب فصل او قوىترين دليل بر گفتار حق و رأى درست ماست .\r\nابن خلكان گويد : ابن حزم نسبت به علماى پيش از خود بسيار بدگويى كرده و كسى از زخم زبان او ايمن نمانده است . ابن عريف گويد : زبان ابن حزم و شمشير حجاج همانند يكديگر بوده‌اند . وى اين سخن را از آن جهت گفته كه ابن حزم نسبت به پيشوايان بسيار بدگويى مىكرده است . در نتيجه ، دلها از او متنفر گشت و فقهاى زمان نيز زبان به اعتراض گشودند و كينهء او را به دل گرفتند و سخن او را رد كردند و بر گمراهى او اجماع كردند و به نكوهش او پرداختند و سلاطين و بزرگان را از فتنهء او برحذر داشتند و مردم را از نزديك شدن به او و اخذ آراء او نهى نمودند . سرانجام ، پادشاهان او را تبعيد و آواره كردند تا\r\n\r\n\r\n","description":"","footnote":"\r\n( 1 ) . فرايد السمطين ، باب پنجاه و سوم .\r\n( 2 ) . الاستيعاب - در حاشيهء الاصابة : 3 / 53 .\r\n","page_name":" 562 ","page_number":562},
  {"content":"\r\n\r\nناچار خود را به صحراى لبله « 1 » رسانيد و در پايان روز يكشنبه دو روز از ماه شعبان سال 456 مانده در آنجا چشم از جهان فرو بست .\r\n\r\n\r\n","description":"","footnote":"\r\n( 1 ) . لبله : به فتح هردو لام ، از بلاد اندلس است .\r\n","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n\r\n\r\nمفاد حديث غدير\r\nپس از آنچه در مباحث اين كتاب شرح و بيان شد ، اميد است كه ديگر زمينه و راهى براى شك و ترديد در صدور حديث غدير خم از مصدر مقدس نبوى باقى نمانده باشد ، امّا در دلالت آن بر امامت مولاى ما امير المؤمنين عليه السّلام بايد گفت اگر هرچيز درخور شك و ترديد باشد ، شكى نداريم در اينكه لفظ مولى خواه برحسب وضع لغوى ، صريح در معناى مقصود ما باشد و خواه به واسطه مشترك بودن آن بين معانى بسيار و متعدد ، مفاد آن مجمل باشد و خواه از قرائن تعيين كنندهء معناى امامت كه منظور ماست عارى و برهنه باشد و خواه چنين قرائنى را در بر داشته باشد . در هرصورت ، اين لفظ در اين مقام جز به همين معنى به معناى ديگر دلالت نخواهد داشت ، زيرا آنان كه در اجتماع عظيم روز غدير خم اين لفظ را شنيده و درك كرده‌اند و يا پس از زمانى بر اين خبر مهم از طريق كسانى اطلاع يافته‌اند كه به سخنشان در لغت استدلال مىشود و نظرشان حجيّت دارد ، همگى همين معنى را از اين لفظ فهميده‌اند بدون اينكه منع و انكارى در كار باشد . پس از آنان درك و فهم همين معنى پيوسته در ميان شعرا و رجال ادب تا عصر حاضر جريان داشته است و همين وحدت تشخيص برهانى قاطع در معناى مقصود است و در طليعهء اين گروهها از شخص مولا امير المؤمنين عليه السّلام نام برده مىشود ، آنجا كه حضرتش در پاسخ نامهء معاويه ابياتى سروده و مرقوم داشته كه در محل خود خواهد آمد و اين بيت از جملهء\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nآنهاست :\r\n- رسول خدا در روز غدير خم ولايت مرا بر شما واجب ساخت .\r\nو از جملهء آنان حسان بن ثابت است كه در غدير خم و روز معهود شخصا حضور داشت و از رسول خدا صلّى اللّه عليه و آله رخصت خواست كه قضيهء حديث غدير و امر ولايت را به نظم درآورد و از جملهء ابيات او اين بيت است :\r\n- پيامبر اكرم به على فرمود : برخيز كه تو پس از من پيشواى اين خلقى .\r\nو از جملهء آنان صحابى بزرگوار ، قيس بن سعد بن عبادهء انصارى است كه ضمن ابياتى گويد :\r\n- على پيشواى ما و ديگران است ، چنان كه قرآن بدان اشاره دارد .\r\n- آن روز كه رسول خدا فرمود : هركه من مولاى اويم ، اين [ على 
  ] مولاى اوست و اين خبرى بس بزرگ است .\r\nو از جملهء آن گروه محمّد بن عبد اللّه حميرى است كه گويد :\r\n- آنان نصب او [ على 
  ] را در روز غدير خم كه از طرف خداوند و بهترين خلق صورت گرفته بود ، فراموش كردند .\r\nو از جملهء آنها عمرو بن عاصى صحابى است كه گويد :\r\n- چه بسا كه از مصطفى سفارش‌هاى مخصوص دربارهء على شنيديم .\r\n- او در روز خم بر منبر برآمد و تبليغ فرمود ، در حالى كه هنوز ياران كوچ نكرده بودند .\r\n- همو فرمانروايى مؤمنان را از طرف خداوند به دو سپرد و وى جانشين صاحب شريعت آمد .\r\n- دست على در دست او بود ، در حالى كه فرمان خداوند عزيز و بلند مرتبت را آشكارا بيان مىداشت .\r\n- سپس فرمود : هركه من مولاى اويم ، على امروز براى او بهترين ولىّ است .\r\nو از جملهء آنها كميت بن زيد اسدى است كه در سال 126 به شهادت رسيد . وى در منظومه‌اى گويد :\r\n\r\n","description":"","footnote":"","page_name":" 566 ","page_number":566},
  {"content":"\r\n\r\n- و در روز دوح « 1 » ، دوح غدير خم ، ولايت او [ على 
  ] را آشكار فرمود كه اى كاش اطاعت مىشد .\r\n- ليكن آن كسان پيمان ولايت را شكستند و من پيمانى به اين خطيرى نديدم .\r\nو از جملهء آنها سيد اسماعيل حميرى ( م 173 ) است كه در اين‌باره اشعار بسيارى سروده كه در جاى خود خواهد آمد و از جملهء آنهاست :\r\n- به همين جهت ، پروردگار پيمبر ، على را به عنوان جانشينى پشتيبان براى بهترين خلق برگزيد .\r\n- و او در كنار غدير خم درنگ كرد و بارها را فرو نهاد و از رفتن باز ايستاد .\r\n- چوبها را برافراشتند و او بر منبرى كه از بار و بنهء شتران فراهم آمده بود ، بالا رفت .\r\n- و در آن چاشتگاه ، حاجيان را به گرد آمدن فرا خواند و خرد و بزرگ به سويش روى آوردند .\r\n- و در حالى كه دست حيدر را به دست داشت و او را بىپرده نشان مىداد و به سوى او اشاره مىكرد ، فرمود :\r\n- هان ! براستى كه هركس من مولاى او هستم ، اين [ على 
  ] به حكمى تغييرناپذير مولاى اوست .\r\n- آيا تبليغ كردم ؟ گفتند : آرى ، فرمود : پس در غياب و حضور به آن گواهى دهيد .\r\n- حاضران به غايبان برسانند و من نيز پروردگار شنوا و بيناى خود را بر آن گواه مىگيرم .\r\n- پس به امر خداوند آسمان برخيزيد و همگى او را امير خود دانيد و با او بيعت نماييد .\r\n- مردم برخاستند و براى بيعت ، دست در دست او [ على 
  ] نهادند . پس پيامبر از آنان احساس نگرانى كرد و گفت :\r\n- خداوندا با دوست على دوست باش و دشمن او را دشمن دار .\r\n- كسانى كه او را خوار دارند ، خوارشان دار و آنان كه با وى يارند ، ياورشان باش .\r\n\r\n\r\n","description":"","footnote":"\r\n( 1 ) . روزى كه رسول خدا براى تبليغ ولايت در منطقه‌اى از غدير خم كه درختان كهن و انبوه داشت ، فرود آمد . ( و )\r\n","page_name":" 567 ","page_number":567},
  {"content":"\r\n\r\n- پس دعاى پيمبر مصطفى را چگونه مىبينى ؟ آيا پذيرفته شده يا بر باد هوا رفته است .\r\n- اى على ، اى همانند مصطفى كه مردم براى امر ولايت در غدير خم حاضر آمدند ، دوستت دارم .\r\nو از جملهء آنها عبدى كوفى ، از شعراى قرن دوم است كه قصيدهء بائيهء بلندى دارد و اين ابيات جزئى از آن است :\r\n- در غدير خم آنگاه كه احمد آن پيمبر رهنما بر جهاز شتران قرار گرفت ، آنان را از اين جهالتها بازداشت .\r\n- و به مردمى كه در پيرامونش گرد آمده يا در خدمتش نشسته بودند و با نگرانى به سخنانش گوش مىدادند ، فرمود :\r\n- اى على ، برخيز كه من مأمور رساندن فرمان ولايت به مردم هستم و اين تبليغ براى من سزاوارتر و بهتر است .\r\n- آرى ، من على را به رهبرى و راهنمايى پس از خود منصوب مىكنم و على بهترين منصب‌دار است .\r\n- آنان با تو بيعت كردند و دست خود را به سوى تو گشودند ، ليكن در دل از تو رويگردان بودند .\r\nو از جمله آنها استاد ادب عربى ابو تمام ( م 231 ) است كه در قصيدهء رائيه‌اش گويد :\r\n- در روز غدير ، به چاشتگاه در بيابانى كه در آن پرده و پوششى نبود ، حق بر او آشكار شد .\r\n- پيامبر خدا به پا خاست و مردم را به حق فرا خواند تا نيكى به حريم آنان نزديك و زشتى از پيرامونشان دور شود .\r\n- بازوان على را گرفت و اعلام كرد كه او سرور و سرپرست شماست ، آيا مىدانيد ؟\r\n- پيامبر روز و شب خود را به اين بيان با مردمى گذراند كه بام و شامشان به گمراهى و نادانى مىگذشت .\r\n- تا حق بر آنان نمودار شد و آنان نيز آشكارا اين حق را انكار كردند .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nگروهى از نوابغ و دانشمندان بنام كه به رموز علم و عربيت كاملا آشنا بوده‌اند ، با التزام به موارد لغت و آگاهى از وضع الفاظ و تقيد به موازين صحيح در تركيب كلام و شعر از آن دسته پيروى كرده‌اند ، مانند دعبل خزاعى ، حمّانى كوفى ، امير ابو فراس ، علم الهدى سيّد مرتضى ، شريف رضى ، حسين بن حجّاج ، ابن رومى ، كشاجم ، صنوبرى ، مفجّع ، صاحب بن عبّاد ، ناشى صغير ، تنوخى ، زاهى ، ابو العلاء سروى ، جوهرى ، ابن علويّه ، ابن حمّاد ، ابن طباطبا ، ابو الفرج ، مهيار ، صولى نيلى ، فنجكردى ، و جز آنها از بزرگان ادب و استادان لغت كه آثارشان با گذشت روزگاران پيوسته نقل و ثبت گشته و اين كار تا عصر و زمان ما ادامه يافته است و براى هيچ سخندان و اهل فن روا و ممكن نيست كه به خطاى همهء آنها در تشخيص حكم كند ، چه تمامى آنان خود سرچشمهء لغات و مرجع اصلى امّت در ادب مىباشند .\r\nدر اين زمينه افراد و دسته‌هايى از مردم بوده‌اند كه از لفظ مولى و ولىّ اين معنى را فهميده‌اند و آنها اگرچه با شعر بدان اشعار نكرده‌اند ، ولى در سخنان صريح خود آن را آشكار ساخته‌اند و يا از مضمون خطابشان اين معنى آشكار گشته است كه از جملهء آنان ابو بكر و عمر هستند هنگامى كه به منظور تهنيت و بيعت به نزد امير المؤمنين عليه السّلام آمدند ، در حالى كه مىگفتند : اى پسر ابو طالب ، اكنون تو مولاى هرمرد و زن مؤمن گشتى . « 1 » من نمىدانم كداميك از معانى مولى كه تطبيق آن بر مولاى ما امكان داشته است ، قبل از آن روز وجود نداشته تا تازه شناخته شود و ابو بكر و عمر بيايند و به خاطر آن او را تهنيت گويند و تصريح نمايند كه در آن روز موسوم و موصوف به آن گرديده است ؟ آيا آن معانى عبارت از نصرت و محبّت است كه على عليه السّلام از روزى كه از پستان ايمان شير خورده و با برادر و پسر عم برگزيدهء خود نشو و نما كرده ، پيوسته متّصف به آنها بوده است ؟ يا معانى ديگر مولى كه نمىتوان آنها را در اين مقام بخصوص منظور و مراد دانست ؟ نه به خدا قسم ، نه اين و نه آن هيچ‌يك نبود ، جز همان معنايى كه همهء حاضران آن را فهم كرده‌اند ،\r\n\r\n\r\n","description":"","footnote":"\r\n( 1 ) . داستان تهنيت با اسنادها و تفاصيل آن قبلا از نظر گذشت . ر ك : الغدير ( متن عربى / چ 5 ) :\r\n1 / 270 - 283 .\r\n","page_name":" 569 ","page_number":569},
  {"content":"\r\n\r\nيعنى اينكه على عليه السّلام به آن دو نفر و به جميع مسلمانان از خودشان سزاوارتر است و بر همين اساس ، با او بيعت كردند و او را تهنيت گفتند .\r\nيكى از كسانى كه همين معنى را از كلمهء مولى فهميد ، حارث بن نعمان فهرى يا جابر بن نعمان فهرى است كه فورا به كيفر عناد و انكار خود رسيد در آن روزى كه نزد رسول خدا صلّى اللّه عليه و آله آمد و گفت : اى محمّد ، ما را به شهادتين و به نماز و زكات و حج امر كردى و به اين اوامر اكتفا ننمودى تا بازوى پسر عمّت را گرفتى و دستش را بلند كردى و او را بر ما برترى دادى و گفتى : من كنت مولاه ، فعلىّ مولاه . « 1 »\r\nآيا مقصود ملازم با تفضيل كه بر اين كافر حسود و معاند گران آمد و ترديد كرد در اينكه آن از طرف خداوند است يا به مقتضاى محبت و علاقهء شخص پيغمبر صلّى اللّه عليه و آله است ، ممكن است دو معنى پيش گفتهء ناصر و محبّ يا جز آنها از ديگر معانى مولى باشد ؟ من گمان ندارم كه فكر آزاد و ضمير روشن چنين احتمالى را بپذيرد و روا بداند ؟ بلكه با كمال صراحت مىگويد : معنى اين كلمه همان ولايت مطلقه‌اى است كه ستمكاران قريش دربارهء خود رسول خدا صلّى اللّه عليه و آله بدان ايمان نياوردند ، مگر بعد از آنكه به وسيله آيات بيّنات و معجزات مقهور گشتند و نيروى برهان و نبردهاى خردكننده آنها را زبون ساخت تا نصرت الهى و پيروزى حق بر باطل تحقق يافت و مردم دسته دسته و فوج فوج به اسلام گراييدند . البته ، پذيرش اين معنى دربارهء امير المؤمنين عليه السّلام به مراتب بر آنها گران‌تر آمد ، منتها آنچه را كه معاندان در دل داشتند ، حارث بن نعمان آن را آشكارا بيان كرد و خداى عزيز و توانا هم او را مورد عقوبت خود قرار داد .\r\nاز كسانى كه همين معنى را از ولايت فهم كرده‌اند ، آن گروهى هستند كه بر امير المؤمنين عليه السّلام در ميدان وسيع كوفه وارد شدند ، در حالى كه عرض مىكردند : اى مولاى ما ، سلام بر تو باد . امام عليه السّلام براى واقف ساختن ساير شنوندگان و حاضران بر معنى درست ، از آنها توضيح خواست و فرمود : من چگونه مولاى شما هستم در حالى كه شما گروهى از عرب هستيد ؟ ! آنان در جواب آن حضرت عرض كردند : ما از رسول\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 239 - 247 .\r\n","page_name":" 570 ","page_number":570},
  {"content":"\r\n\r\nخدا صلّى اللّه عليه و آله در روز غدير خم شنيديم كه مىفرمود : من كنت مولاه فعلى مولاه . « 1 » خوانندهء گرامى خود مىداند آن مولويّتى كه در نظر عرب كه هرگز در برابر كسى خاضع نمىشود ، مورد اهميّت و داراى عظمت است ، تنها محبت يا نصرت و يا ساير معانى عرفى مولى نبوده ، بلكه اين مولويّت همان سرورى و رياست كبرايى است كه تحمل آن براى آنان سخت و دشوار بوده مگر اينكه موجبى براى خضوع و گردن نهادن آنها در قبال آن معنى دست دهد و معناى مزبور همان است كه در حضور آن جمعيت امير المؤمنين عليه السّلام به طور استفهام توضيح خواست و آنها نيز در جواب آن حضرت عرض كردند كه از نص صريح رسول خدا صلّى اللّه عليه و آله آن را فهميده و درك كرده‌اند .\r\nدرك و فهم اين معنى حتى بر زنان پرده‌نشين پوشيده نبوده چنان كه به نقل از ربيع الابرار زمخشرى آورديم كه بانو دارميّهء حجونيّه كه معاويه از سبب دوستى او نسبت به امير المؤمنين عليه السّلام و كينه او نسبت به خودش پرسش نمود ، به امورى استدلال كرد كه يكى از آنها اين است : رسول خدا سمت ولايت را براى امير المؤمنين در روز غدير خم برقرار فرمود و كينه خود را نسبت به معاويه به اين علت اعلام نمود كه معاويه با كسى جنگ كرده كه در امر خلافت از او سزاوارتر بوده و آن مقامى را كه در خور آن نبوده ، طلب كرده است . معاويه با شنيدن اين سخن دم فرو بست و لب به انكار نگشود . « 2 »\r\nقبل از همهء اين امور و دلايل ، مناشدهء شخص امير المؤمنين عليه السّلام و احتجاج و استدلال اوست در روز رحبه كه اسنادها و طرق صحيح آن به تفصيل بيان شد « 3 » و جريان مناشده و احتجاج آن جناب در هنگامى صورت گرفت كه در امر خلافت مورد معارضه و منازعه قرار گرفته و دريافته بود كه مردم در اثر القائات مغرضانه و تبليغات سوء ، حضرتش را نسبت به گفتارى كه در باب تفضيل و اولويت خود از پيغمبر صلّى اللّه عليه و آله نقل و روايت فرموده بود ، متهم ساخته و در مقدم داشتن وى بر ديگران ترديد كرده بودند . مناشدات و\r\n\r\n\r\n","description":"","footnote":"\r\n( 1 ) . بحث دربارهء اسنادهاى اين حديث و متن آن قبلا از نظر گذشت ، ر ك : الغدير ( متن عربى / چ 5 ) :\r\n1 / 187 - 191 .\r\n( 2 ) . ر ك : الغدير ( متن عربى / چ 5 ) : 1 / 208 .\r\n( 3 ) . همان : 1 / 166 - 185 .\r\n","page_name":" 571 ","page_number":571},
  {"content":"\r\n\r\nاستدلال آن حضرت به شرحى كه پيش از اين به‌طور مبسوط بيان شد . « 1 »\r\nبرهان الدين حلبى گويد : پس از آنكه امر خلافت به على برگشت ، آن حضرت به منظور ردّ و ابطال دعاوى كسانى كه با وى در امر خلافت معارضه و منازعه نموده بودند به حديث غدير احتجاج و استدلال فرمود . « 2 »\r\nبا اين حالات و كيفيات ، آيا معناى ديگرى براى مولى جز آنچه ما مىگوييم و جز معنايى كه خود آن جناب فهم و درك كرده معقول و متصور است ؟ با اينكه جمعى از صحابه براى او شهادت و گواهى دادند و افرادى براى پنهان داشتن فضيلت او به كتمان شهادت پرداختند و به بلايى افتضاح‌آور مبتلا شدند و كسانى هم با او طريق منازعت پيمودند تا دهانشان به واسطه آن شهادت بسته شد ، و گرنه در معارضه و منازعه بر سر امر خلافت در معناى حبّ و نصرت چه گواهى براى آن جناب بود ؟ و حال آنكه اين دو معنى ساير مسلمانان را هم شامل مىشد و اختصاص به آن جناب نداشت ، مگر بنابر تعريفى كه به زودى آن را ذكر خواهيم كرد و آن همان معنى منطقى و مطلوب اولويت است .\r\nآنان كه بر موارد استدلال و احتجاج بين افراد امّت و اجتماعات آنان و نيز بر احتجاجاتى كه در خلال كتب بسيار از قديم‌ترين ايّام تا عصر حاضر تأليف و تصنيف گرديده ، وقوف يافته‌اند ، به خوبى مىدانند كه عربىدانان از حديث غدير خم جز همان معنى اولويّت كه در اثبات امامت مطلقه بدان استدلال مىشود ، معنى ديگرى نفهميده‌اند كه عبارت است از سزاوارتر بودن از هرفرد نسبت به جان و مال او در امر دين و دنيايش ، همان اولويتى كه براى رسول خدا صلّى اللّه عليه و آله و جانشينان منصوص پس از او مسلم و ثابت است . ما وقوف بر اين حقيقت را به مقدار احاطهء اهل بحث و قدرت علمى اهل تتبّع و تحقيق محوّل كرده بيش از اين در اين مقام بسط سخن نمىدهيم .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 183 ، 301 ، 304 ، 309 .\r\n( 2 ) . السيرة الحلبيّة : 3 / 303 .\r\n","page_name":" 572 ","page_number":572},
  {"content":"\r\n\r\n\r\nمفعل به معناى افعل\r\nاما در خصوص اينكه مراد از لفظ « مولى » در لغت همان « اولى » است و يا اينكه « اولى » يكى از معانى « مولى » است ، براى به دست آوردن برهان بر اين امر كافى است كه به سخنان مفسّران و محدّثان در تفسير آيهء كريمهء  فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ وَ بِئْسَ الْمَصِيرُ  « 1 » توجه شود . بعضى از مفسّران منحصرا كلمه مولى را در تفسير اين آيه به « اولى » تفسير كرده و بعضى « اولى » را يكى از معانى مولى دانسته‌اند .\r\nاز دستهء اوّل كه مولى را به اولى تفسير كرده‌اند ، مىتوان اين افراد را نام برد :\r\n1 - ابن عبّاس در تفسيرش . « 2 »\r\n2 - كلبى « 3 » كه فخر رازى در تفسيرش از او حكايت كرده است . « 4 »\r\n3 - فرّاء ، يحيى بن زياد كوفى نحوى ( م 207 ) كه فخر رازى در تفسيرش از او حكايت نموده است . « 5 »\r\n4 - ابو عبيدة ، معمّر بن مثنّى بصرى ( م 210 ) كه فخر رازى در تفسيرش از او نقل كرده « 6 » و استشهاد او را به بيت لبيد ذكر نموده است كه گفت :\r\n فغدت كلا الفرجين تحسب انّه * مولى المخافة خلفها و امامها « 7 » \r\nشيخ مفيد نيز اين معنى را از ابو عبيده در رسالهء خود كه در معنى مولى تأليف كرده ، آورده و شريف مرتضى آن را در الشافى به نقل از كتاب غريب القرآن خود بيان داشته و\r\n\r\n\r\n","description":"","footnote":"\r\n( 1 ) . حديد 57 / 15 : امروز از شما و كافران فديه و سربها نپذيرند . جايگاهتان دوزخ است ، همان سزاوار شماست و بد فرجامى است . ( و )\r\n( 2 ) . تنوير المقياس من تفسير ابن عباس 342 .\r\n( 3 ) . محمد بن سائب ، مفسر نسّابه كه به سال 146 در كوفه درگذشته است .\r\n( 4 ) . مفاتيح الغيب : 8 / 93 .\r\n( 5 ) . همان مأخذ .\r\n( 6 ) . همان .\r\n( 7 ) . شرح المعلقات السبع ، زورزنى 106 . ( و ) اين بيت در وصف گاو وحشى است كه از صداى آدميان هراسناك شد به حدّى كه ندانست صدا از جلو او بوده يا از عقب ، و كداميك از جلو و عقب سزاوارتر به ترس و بيم است . ( م )\r\n","page_name":" 573 ","page_number":573},
  {"content":"\r\n\r\nاستشهاد او را به بيت لبيد نيز قيد كرده است و شريف جرجانى با نقل اين قول از او در ردّ بر صاحب متن استدلال نموده است . « 1 »\r\n5 - اخفش اوسط ، ابو الحسن سعيد بن مسعدهء نحوى ( م 215 ) . اين معنى را فخر رازى در نهاية العقول از او آورده و همچنين استشهاد او را به بيت لبيد نقل كرده است .\r\n6 - ابو زيد ، سعد بن اوس لغوى بصرى ( م 215 ) ، صاحب كتاب الجواهر العبقريّة معنى مزبور را از او نقل كرده است .\r\n7 - بخارى ، ابو عبد اللّه محمد بن اسماعيل ( م 215 ) اين معنى را در صحيح خود بيان كرده است . « 2 »\r\n8 - ابن قتيبه ( م 276 ) اين معنى را عنوان كرده و به بيت لبيد استشهاد جسته است . « 3 »\r\n9 - ابو العباس ثعلب ، احمد بن يحيى نحوى شيبانى ( م 291 ) . قاضى زوزنى حسين بن احمد ( م 486 ) در شرح المعلقات السبع ، ذيل بيت لبيد گويد : ثعلب گفته است : مولى در اين بيت به معناى اولى است ، مانند آيهء  . . مَأْواكُمُ النَّارُ هِيَ مَوْلاكُمْ . . .  « 4 » جايگاه شما آتش دوزخ است ، آتش اولى و سزاوارتر به شماست .\r\n10 - ابو جعفر طبرى ( م 310 ) معنى مزبور را در تفسير خود ذكر كرده است . « 5 »\r\n11 - ابو بكر انبارى ، محمّد بن قاسم لغوى نحوى ( م 328 ) معنى مزبور را در تفسير مشكل القرآن خود ذكر كرده و شريف مرتضى در الشافى از او نقل نموده و استشهاد او را به بيت لبيد آورده است . ابن بطريق نيز به نقل آن از او پرداخته است . « 6 »\r\n12 - ابو الحسن رمانى ، على بن عيسى ، مشهور به ورّاق نحوى ( م 382 يا 384 ) .\r\nفخر رازى در نهاية العقول معنى مزبور را از او نقل كرده است .\r\n13 - ابو الحسن واحدى ( م 468 ) در الوسيط آورده :  . . مَأْواكُمُ النَّارُ هِيَ مَوْلاكُمْ . . .  « 7 » :\r\n\r\n\r\n","description":"","footnote":"\r\n( 1 ) . شرح المواقف : 3 / 271 .\r\n( 2 ) . صحيح البخارى : 7 / 240 .\r\n( 3 ) . القرطين : 2 / 164 .\r\n( 4 ) . حديد 57 / 15 .\r\n( 5 ) . جامع البيان فى تأويل آى القرآن : 9 / 117 .\r\n( 6 ) . العمدة 55 .\r\n( 7 ) . حديد 57 / 15 .\r\n","page_name":" 574 ","page_number":574},
  {"content":"\r\n\r\nجايگاه شما آتش دوزخ است ، آتش اولى و سزاوارتر به شماست به جهت گناهانى كه مرتكب شده‌ايد ، يعنى همانا آتش است كه بر شما ولايت مىكند ، زيرا امر شما در اختيار آن مىباشد و آتش اولى و سزاوارتر از هرچيزى به شماست .\r\n14 - ابو الفرج ، ابن جوزى ( م 597 ) معنى مزبور را در تفسير زاد المسير خود از ابو عبيده نقل كرده و آن را پسنديده است .\r\n15 - ابو سالم محمّد بن طلحه شافعى ( م 652 ) همين معنى را عنوان كرده است . « 1 »\r\n16 - شمس الدين سبط ابن جوزى حنفى ( م 654 ) نيز آن را ذكر كرده است . « 2 »\r\n17 - محمّد بن ابى بكر رازى ، صاحب مختار الصحاح در كتاب غريب القرآن كه به سال 668 از آن فراغت يافته ، گويد : مولى آن كسى است كه اولى و سزاوارتر به چيزى است ، چنان كه خداى تعالى فرمايد :  . . مَأْواكُمُ النَّارُ هِيَ مَوْلاكُمْ . . .  « 3 » : جايگاه شما آتش دوزخ است ، آتش اولى و سزاوارتر به شماست . مولى در لغت بر هشت وجه است و يكى از آنها به معناى اولى است .\r\n18 - تفتازانى ( م 791 ) معنى مزبور را به نقل از ابو عبيده ذكر كرده است . « 4 »\r\n19 - ابن صبّاغ مالكى ( م 855 ) اولى بالشىء را از معانى كلمهء مولى كه در قرآن عزيز استعمال شده ، به شمار آورده است . « 5 »\r\n20 - جلال الدين محمّد بن احمد محلّى شافعى ( م 854 ) اين معنى را در تفسير الجلالين بيان كرده است .\r\n21 - جلال الدين احمد خجندى . در توضيح الدلايل على ترجيح الفضايل ، تأليف شهاب الدين احمد از او نقل شده كه گفت : مولى به چند معنى اطلاق مىشود كه يكى از آن معانى اولى است ، چنان كه خداى تعالى فرمود :  . . هِيَ مَوْلاكُمْ . . .  « 6 » ، يعنى آتش دوزخ اولى و سزاوارتر به شماست .\r\n\r\n\r\n","description":"","footnote":"\r\n( 1 ) . مطالب السئول 16 .\r\n( 2 ) . تذكرة الخواص 19 .\r\n( 3 ) . حديد 57 / 15 .\r\n( 4 ) . شرح المقاصد 288 .\r\n( 5 ) . الفصول المهمّة 28 .\r\n( 6 ) . حديد 57 / 15 .\r\n","page_name":" 575 ","page_number":575},
  {"content":"\r\n\r\n22 - علاء الدين قوشچى ( م 879 ) همين معنى را در شرح التجريد ذكر كرده است .\r\n23 - شهاب الدين احمد بن محمّد خفاجى حنفى ( م 1069 ) در حاشيهء تفسير بيضاوى با استشهاد به بيت لبيد معنى مزبور را آورده است .\r\n24 - سيد امير محمّد صنعانى در الروضة النديّة به نقل از فقيه حميد محلّى معنى مزبور را ذكر كرده است .\r\n25 - سيد عثمان حنفى مكّى ( م 1268 ) نيز آن را ذكر كرده است .\r\n26 - شيخ حسن عدوى حمزاوى مالكى ( م 1303 ) گويد :  . . هِيَ مَوْلاكُمْ . . .  « 1 » ، يعنى بنابر كفر و ترديدتان در دين ، آتش دوزخ از هرجايگاهى اولى و سزاوارتر به شماست . « 2 »\r\n27 - سيد محمّد مؤمن شبلنجى همين معنى را ذكر كرده است . « 3 »\r\nاز دستهء دوم كه اولى را يكى از معانى مولى دانسته‌اند ، مىتوان به ذكر نام اين اشخاص پرداخت :\r\n28 - ابو اسحاق ، احمد ثعلبى ( م 427 ) در الكشف و البيان گويد :  . . مَأْواكُمُ النَّارُ هِيَ مَوْلاكُمْ . . .  « 4 » ، يعنى آتش يار و مونس شما و اولى و احقّ است به اينكه مسكن شما باشد .\r\nوى سپس به بيت لبيد مذكور استشهاد كرده است .\r\n29 - ابو الحجاج ، يوسف بن سليمان شنتميرى ( م 476 ) اين معنى را در گفتار لبيد ذكر نموده و به آيهء كريمه مزبور استشهاد كرده است . « 5 »\r\n30 - فرّاء ، حسين بن مسعود بغوى ( م 510 ) در معالم التنزيل همين معنى را ذكر كرده است .\r\n31 - زمخشرى ( م 538 ) آن را ذكر و به بيت لبيد استشهاد كرده ، سپس گويد : جايز نيست كه مراد از « مولى » در آيهء  . . هِيَ مَوْلاكُمْ . . .  « 6 » ، « ناصركم » باشد . « 7 »\r\n\r\n\r\n","description":"","footnote":"\r\n( 1 ) . حديد 57 / 15 .\r\n( 2 ) . النور السارى - در حاشيهء صحيح البخارى : 7 / 240 .\r\n( 3 ) . نور الابصار 78 .\r\n( 4 ) . حديد 57 / 15 .\r\n( 5 ) . تحصيل عين الذهب - در حاشيهء كتاب سيبويه : 1 / 202 .\r\n( 6 ) . حديد 57 / 15 .\r\n( 7 ) . الكشّاف : 2 / 435 .\r\n","page_name":" 576 ","page_number":576},
  {"content":"\r\n\r\n32 - ابو البقاء محبّ الدين عكبرى بغدادى ( م 616 ) در تفسيرش آن را ذكر كرده است . « 1 »\r\n33 - قاضى ناصر الدين بيضاوى ( م 692 ) ، در تفسيرش آن را ذكر و به بيت لبيد استشهاد كرده است . « 2 »\r\n34 - حافظ الدين نسفى ( م 710 ) در تفسير خود آن را بيان كرده است . « 3 »\r\n35 - علاء الدين على بن محمّد خازن بغدادى ( م 741 ) در تفسيرش آن را ذكر كرده است . « 4 »\r\n36 - ابن سمين ، احمد بن يوسف حلبى ( م 856 ) در تفسير خود المصون فى علم الكتاب المكنون گويد : در آيهء  . . هِيَ مَوْلاكُمْ . . .  « 5 » ، جايز است كه مولى مصدر باشد ، يعنى آتش ولايت شماست يا داراى ولايت بر شماست ، و نيز جايز است اسم مكان باشد ، يعنى آتش مكان ولايت شماست ، و جايز است كه به معناى اولى بكم : سزاوارتر به شما باشد ، مانند اينكه بگويى : وى مولاى اوست ، يعنى سزاوارتر به اوست .\r\n37 - نظام الدين نيشابورى ، در تفسير خود آن را ذكر كرده است . « 6 »\r\n38 - شربينى شافعى ( م 977 ) آن را ذكر و به بيت لبيد استشهاد كرده است . « 7 »\r\n39 - ابو السعود ، محمّد بن محمّد حنفى قسطنطينى ( م 972 ) اين معنى را ذكر نموده ، سپس بقيهء معانى مولى را بيان كرده است . « 8 »\r\n40 - شيخ سليمان جمل در حاشيه‌اى كه بر تفسير الجلالين نوشته و آن را الفتوحات الالهية ناميده و در سال 1198 از آن فراغت يافته ، اين معنى را ذكر كرده است .\r\n41 - مولا جار اللّه اللّه آبادى در حاشيهء تفسير بيضاوى گويد : مولى مشتق از اولى است\r\n\r\n\r\n","description":"","footnote":"\r\n( 1 ) . تفسير العكبرى 135 .\r\n( 2 ) . انوار التنزيل و اسرار التأويل : 2 / 497 .\r\n( 3 ) . تفسير النسفى - در حاشيهء تفسير الخازن : 4 / 229 .\r\n( 4 ) . تفسير الخازن : 4 / 229 .\r\n( 5 ) . حديد 57 / 15 .\r\n( 6 ) . غرائب القرآن و رغائب الفرقان - در حاشيهء مفاتيح الغيب ، جلد هشتم .\r\n( 7 ) . السراج المنير : 4 / 200 .\r\n( 8 ) . ارشاد العقل السليم الى مزايا القرآن الكريم - در حاشيهء مفاتيح الغيب : 8 / 72 .\r\n","page_name":" 577 ","page_number":577},
  {"content":"\r\n\r\nبه حذف زايد .\r\n42 - محبّ الدين افندى در كتاب خود تنزيل الآيات على الشواهد من الابيات ( چاپ 1281 ) در شرح بيت لبيد ، معناى مزبور را عنوان كرده است .\r\nاگر اين گروه كه همه پيشوايان ادب عربى و اساتيد لغت هستند ، اين معنى را از معانى لغوى لفظ مولى نمىدانستند ، براى آنها روا نبود كه آن را به اولى تفسير نمايند . اما سخن بيضاوى بعد از ذكر معناى « اولى » كه گويد : حقيقت معناى آن « محراكم » مىباشد ، يعنى جايگاهى كه دربارهء آن سزاوار است گفته شود : هو اولى بكم ، يعنى آن لايق‌تر به شماست ، مانند اينكه بگويى : هو مئنة الكرم ، به جاى انّه الكريم ، يعنى براستى او كريم است يا اولى بكم به معنى مكانكم عمّا قريب مىباشد كه از ولى به معناى قرب است يا به معنى ناصركم است ، يعنى يار شما طبق قول شاعر كه گفته است : تحيّة بينهم ضرب و جيع ، يعنى سلام و تحيّت ميان ايشان عبارت از ضربت دردناك است و يا معناى مولاكم در واقع متوليكم مىباشد ، يعنى آتش عهده‌دار شماست ، چنان كه موجبات آن را در دنيا عهده‌دار بوده‌ايد .\r\nمقصود بيضاوى از اين شرح ، بيان معنى حقيقى لغوى آن كه در آغاز بدان تصريح نموده نيست ، بلكه مقصودش بيان حاصل معنى است و مقدم داشتن اين معنى كه آتش سزاوارتر به شماست ، و استشهاد او به بيت لبيد كه جز معنى « اولى » در آن احتمال داده نشده است ، مشعر بر اين است كه معنى اصلى و حقيقى كلمهء مولى همان اولى است و سخن اخير او كه گفته : جايگاهى كه دربارهء آن سزاوار است گفته شود . . . « 1 » و نكته‌سنجى او در تقريب بقيّهء معانى به نحوى كه هريك از عبارات مناسب با يكى از آن معانى است ، به استثناى معنى « اولى » كه از لحاظ تقريب معنى از وجههء لغوى نيست ، بلكه معنى لغوى را با مقدّم داشتن آن و استشهاد به بيت لبيد تثبيت كرده و در اينجا مراد تقريب معنى از وجههء قصد و اراده است و آنچه در تفسير نسفى مذكور است ، قريب به اين است .\r\nخازن گويد : مولى در آيهء مورد استشهاد به معناى ولىّ است و گفته شده كه به معناى\r\n\r\n\r\n","description":"","footnote":"\r\n( 1 ) . مراد فقره قبلى است . ( و )\r\n","page_name":" 578 ","page_number":578},
  {"content":"\r\n\r\nاولى است ، يعنى آتش سزاوارتر به شماست براى گناهانى كه مرتكب شده‌ايد و معنى چنين مىشود : آتش است كه متولّى امر شما مىشود ، زيرا آتش امر شما را در اختيار گرفته و شما خود را به سبب كفر و نفاق تسليم آن كرده‌ايد ، پس آتش از هرچيزى سزاوارتر به شماست . همچنين گفته شده كه معناى جملهء  . . هِيَ مَوْلاكُمْ . . .  « 1 » اين است كه مولى و ناصرى براى شما نخواهد بود ، زيرا كسى كه آتش مولاى او باشد ، مولاى ديگر ندارد .\r\nاما تفسير آن به ولىّ ، اين هم منافاتى با نظر ما ندارد ، زيرا ثابت و محقق شده كه ولىّ با مولى در معانى متعددى يكسان است و يكى از آن معانى ، اولى بالامر است و به زودى اين موضوع براى شما روشن خواهد شد . بنابراين ، هردو قول تنها در تعبير مغايرت دارند و در حقيقت مباينتى ندارند و همان‌طور كه قبلا گفتيم ، آنچه بعد از اين امر بيان شده ، تقريبى براى ارادهء معنى است و قول سوم عبارت است از ذكر لازمهء معنى خواه ولى باشد و خواه اولى ؛ بنابراين ، بين آن نيز با آنچه از تفسير لفظ بيان شد ، منافاتى وجود نخواهد داشت . در اينجا آيات ديگرى نيز هست كه مولى در آنها به معناى اولى بالامر استعمال شده كه آيهء  . . أَنْتَ مَوْلانا . . .  « 2 » از جملهء آنهاست . ثعلبى در الكشف و البيان مىگويد : يعنى ناصر و حافظ و ولىّ ما و سزاوارتر به ما .\r\nاما دربارهء آيهء  بَلِ اللَّهُ مَوْلاكُمْ . . .  « 3 » ، احمد بن حسن زاهد درواجكى در تفسير زاهدى گويد : خداوند سزاوارتر به اين است كه اطاعت شود .\r\nابو حيّان در تفسير آيهء كريمهء  . . ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ  « 4 » گويد : كلبى گفته است : هو مولانا ، يعنى او در مرگ و زندگى از خود ما به ما سزاوارتر است و نيز گفته شده : او مالك و سرور ماست و از اين‌رو ، هرطور بخواهد تصرف مىنمايد . « 5 » سجستانى عزيزى گويد : هو مولانا ، يعنى او ولىّ ماست ، و مولى بر هشت\r\n\r\n\r\n","description":"","footnote":"\r\n( 1 ) . حديد 57 / 15 .\r\n( 2 ) . بقرة 2 / 286 .\r\n( 3 ) . آل عمران 3 / 150 .\r\n( 4 ) . توبة 9 / 51 .\r\n( 5 ) . البحر المحيط : 5 / 52 .\r\n","page_name":" 579 ","page_number":579},
  {"content":"\r\n\r\nوجه است : معتق [ آزادكننده 
  ] ، معتق [ آزاد كرده شده 
  ] ، ولىّ ، سزاوارتر به چيزى ، پسر عمو ، داماد ، همسايه و هم‌پيمان . « 1 »\r\n\r\nسخن رازى در مفاد حديث غدير\r\nرازى آمده و شبهه‌هايى را از روى شك و ترديد كه حتى از اظهار آنها عاجز و ناتوان است ، مطرح مىكند و با از شاخه‌اى به شاخهء ديگر پريدن مىخواهد آنها را به صورت پسنديده و در كسوت زيبا نشان دهد .\r\nنامبرده بعد از نقل معنى مولى به « اولى » از جماعتى ، چنين مىگويد : خداى تعالى فرمود :  . . مَأْواكُمُ النَّارُ هِيَ مَوْلاكُمْ وَ بِئْسَ الْمَصِيرُ .  « 2 » در لفظ مولى اينجا اقوالى است . يكى از آن اقوال از ابن عباس است كه گفت : مولاكم ، يعنى بازگشت شما ، و تحقيق اين معنى اين است كه مولى در موضع ولىّ است به معناى قرب و نزديكى . بنابراين ، معنى چنين مىشود : همانا آتش جايگاه شماست ، جايگاهى كه بدان نزديك مىشويد و به آن مىرسيد . معنى دوم از كلبى است ، يعنى : سزاوارتر به شما ، و همين معنى با قول زجّاج و فرّاء و ابو عبيده موافق است . بدان كه آنچه را اينان گفته‌اند ، معناى كلمه است ، نه تفسير لفظ ، زيرا اگر مولى و أولى در لغت يكى بودند ، استعمال هريك از آنها به جاى ديگرى صحيح مىبود ، آن وقت لازم بود كه گفته شود : هذا مولى من فلان ، همان‌طور كه گفته مىشود : هذا أولى من فلان ، و چون اين درست نيست ، خواهيم دانست كه آنچه در اين باره گفته‌اند ، معنى است نه تفسير ، و اينكه ما به اين نكتهء دقيق آگاهى داديم ، براى اين است كه شريف مرتضى هنگامى كه در امامت على ، به حديث نبوى من كنت مولاه ، فعلىّ مولاه تمسك جسته ، گفته كه يكى از معانى « مولى » ، « أولى » است و براى اثبات اين امر ، به اقوال پيشوايان لغت در تفسير اين آيه استدلال كرده به اينكه معناى مولى ، اولى مىباشد و چون ثابت شد كه لفظ مزبور از نظر لغوى بر معنى « اولى » اشتمال دارد ، ناچار در اين مورد بايد حمل به همين معنى شود ، زيرا معانى ديگر مولى يا ثبوت آن در مورد\r\n\r\n\r\n","description":"","footnote":"\r\n( 1 ) . غريب القرآن 154 .\r\n( 2 ) . حديد 57 / 15 .\r\n","page_name":" 580 ","page_number":580},
  {"content":"\r\n\r\nعلى آشكار است ، مانند پسر عمو « 1 » و ناصر بودن يا محققا در مورد معتق [ آزادكننده 
  ] و معتق [ آزادشده 
  ] منتفى است . بنابراين ، بر تقدير اول [ تحقق ثبوت 
  ] اطلاق اين لفظ عبث خواهد بود و بر تقدير دوم [ تحقق نفى 
  ] اطلاق كذب و خلاف واقع است . امّا ما با دليل بيان كرديم كه سخنان اينان در اين مورد بيان معنى است ، نه تفسير و هنگامى كه چنين شد ، استدلال به آن ساقط مىشود . « 2 »\r\nرازى در نهاية العقول گويد : اگر روا باشد كه مولى به معناى « أولى » بيايد ، بايد صحيح باشد كه آنچه قرين يكى از اين دو لفظ قرار مىگيرد ، قرين لفظ ديگر نيز قرار گيرد ، و حال آنكه چنين نيست ، پس ممتنع است كه مولى به معناى « أولى » باشد .\r\nبيان اين ملازمه اين است كه واضع لغت جز در وضع الفاظ مفرد در برابر معانى مفرد تصرف ديگرى ندارد ، ولى پيوستن بعضى از اين الفاظ به بعضى ديگر بعد از آنكه هريك از آن دو به معناى مفرد خود وضع شده ، امرى است عقلى ، نه وضعى ؛ مثلا زمانى كه ما گفتيم : انسان حيوان است ، لفظ انسان براى بيان حقيقت مخصوص بدان وضع شده است و لفظ حيوان نيز براى بيان حقيقت مخصوص بدان ، اما نسبت دادن حيوان به انسان بعد از پى بردن به اينكه هريك از اين دو لفظ در برابر معنايى مخصوص وضع شده است ، امرى است عقلى ، نه وضعى . پس از ثبوت اين امر ، وقتى كه لفظ « اولى » براى معنايى وضع شده و لفظ « من » براى معنايى ديگر ، درست بودن دخول يكى از آنها بر ديگرى به تجويز عقلى است نه وضع .\r\nبا به ثبوت رسيدن اين موضوع ، هرگاه مفهوم لفظ « أولى » بدون كم و زياد همان مفهوم لفظ « مولى » باشد و عقل مقرون شدن مفهوم « من » را به مفهوم « اولى » درست تشخيص داد ، لازمه‌اش اين است كه مقرون شدن مفهوم « من » به لفظ « مولى » نيز درست باشد ،\r\n\r\n\r\n","description":"","footnote":"\r\n( 1 ) . اين سخن غفلتى است شگفت ، زيرا به زودى پى خواهى برد كه رسول اكرم صلّى اللّه عليه و آله پسر عموى جعفر و عقيل و طالب و آل ابو طالب بود و امير المؤمنين پسر عموى آنان نبود ، بلكه برادر ايشان بود . بنابراين ، لازمهء اين معنى اگر از لفظ مولى اراده شود ، كذب است ، نه از آن معانى كه ثبوت آن بنا به ادعاى رازى ثابت و آشكار است .\r\n( 2 ) . مفاتيح الغيب : 8 / 93 .\r\n","page_name":" 581 ","page_number":581},
  {"content":"\r\n\r\nزيرا صحت اين اقتران بين دو مفهوم است ، نه بين دو لفظ .\r\nبيان اينكه چنين نيست كه هرچه دخول آن بر يكى از آن دو صحيح باشد ، دخول آن بر ديگرى صحيح باشد ، اين است كه گفته نمىشود : هو مولى من فلان : او مولى از فلانى است ، ولى درست است كه گفته شود : هو مولى و هما موليان : او يك مولى است و آن دو دو مولى هستند ، و درست نيست كه گفته شود : هو اولى و هما اوليان بدون « من » .\r\nهمچنين مىگويى : هو مولى الرجل و مولى زيد : او مولاى آن مرد است و مولاى زيد است و نمىگويى : هو أولى الرجل و أولى زيد : او اولاى آن مرد است و اولاى زيد است ، و نيز درست است كه بگويى : هما أولى رجلين و هم أولى رجال : آن دو اولاى دو مرد هستند و آنها اولاى مردانى هستند ، ولى نمىتوانى بگويى : هما مولى رجلين و هم مولى رجال : آن دو مولاى دو مرد هستند و آنها مولاى مردانى هستند ، و نيز درست است كه گفته شود : هو مولاه و مولاك : او مولاى اوست و مولاى تست ، ولى گفته نمىشود : هو أولاه و أولاك : او اولاى اوست و اولاى تست . اين ايراد هم وارد نيست كه مگر درست نيست گفته شود : ما أولاه ؟ يعنى او چه مولايى است ؟ زيرا مىگوييم كه اين ، افعل تعجب است ، نه افعل تفضيل ؛ به علاوه در اينجا كلمهء أولى فعل است و در مورد قبلى اسم است ، و ضمير در اينجا منصوب است و در مورد قبلى مجرور است . بنابراين ، حمل مولى بر أولى جايز نيست .\r\nجاى تعجب است كه اختلاف احوال در مشتقات از حيث لازم بودن و متعدّى بودن برحسب صيغه‌هاى مختلف آنها بر رازى پوشيده بوده باشد . اتحاد معنى يا مرادف بودن الفاظ مربوط به ذات و جوهر معانى است ، نه به عوارضى كه از انواع تركيب يا تصريف الفاظ و صيغه‌هاى آنها به وجود مىآيد . بنابراين ، اختلاف حاصل بين مولى و أولى از لحاظ پيوستگى لفظ « أولى » به حرف « باء » و برهنه بودن لفظ « مولى » از آن ، همانا ناشى از صيغهء « افعل » از اين مادّه است ، همان‌طور كه مصاحبت حرف « من » به طور مطلق مقتضاى اين صيغه است . بنابراين ، مفاد و معناى « فلان أولى بفلان » و « فلان مولاى فلان » يكى است وقتى كه از مولى معنى اولى به : سزاوارتر به او از ديگرى اراده شود ، چنان كه\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nلفظ أفعل در حال اضافه به تثنيه و جمع يا ضمير آن دو استعمال مىشود ، مثلا گفته مىشود : زيد أفضل الرجلين يا زيد أفضلهما ، يعنى زيد فاضل‌ترين آن دو مرد است يا زيد فاضل‌ترين آن دو است و زيد أفضل القوم يا زيد أفضلهم ، يعنى زيد فاضل‌ترين آن گروه است يا زيد فاضل‌ترين آنهاست ، ولى اگر بعد از صيغهء « افعل » كلمهء مفرد بيايد ، به صورت اضافه استعمال نمىشود ، يعنى گفته نمىشود : زيد أفضل عمرو ، بلكه در چنين موردى ناچار بايد از حرف « من » استفاده كرد و گفت : زيد أفضل من عمرو ، يعنى زيد از عمرو فاضل‌تر است . با اين توضيح ، ديگر هيچ ترديدى باقى نمىماند كه در تمام اين موارد معنى يكى است ، و همين‌طور است در ساير كلمات هم‌وزن با « افعل » ، مثل اعلم ، اشجع ، احسن ، اسمح ، اجمل و نظاير آنها .\r\nخالد بن عبد اللّه ازهرى در باب افعل التفضيل در كتاب تصريح خود گويد : واقع شدن لفظى به جاى لفظ ديگر كه با آن مرادف و از حيث معنى متّحد است ، وقتى درست است كه مانعى در كار نباشد و در اين مورد ، مانع همان دستور استعمال است ، زيرا اسم تفضيل جز با لفظ « من » كه خاص آن مىباشد ، با هيچ‌يك از حروف جرّ سازش ندارد و گاه حرف جرّ « من » با مجرورش حذف مىشود ، و اين در حالتى است كه كلمهء محذوف معلوم باشد ، مثل  وَ الْآخِرَةُ خَيْرٌ وَ أَبْقى .  « 1 »\r\nمضافا بر آنچه ذكر شد ، اشكالى را كه رازى به آن تشبّث جسته ، شامل معانى ديگر مولى كه او و ديگران ذكر كرده‌اند نيز مىشود ، از جمله معناى ناصر كه براى كلمهء مولى در حديث غدير اختيار كرده است ، چه به جاى ناصر دين اللّه ، مولى دين اللّه استعمال نشده است ، چنان كه در قرآن از قول عيسى عليه السّلام جملهء « من موالى الى اللّه » به جاى آيهء  « مَنْ أَنْصارِي إِلَى اللَّهِ »  « 2 » نيامده است و حوّاريون نيز در جواب ، به جاى\r\n\r\n\r\n","description":"","footnote":"\r\n( 1 ) . اعلى 87 / 17 : آخرت بهتر و ماندگارتر است . واژهء محذوف در اين آيهء شريفه « من الدنيا » است كه بر اين اساس ، معناى آيه چنين خواهد بود : زندگى آخرت بهتر و ماندگارتر از زندگى دنياست . در اينجا نبايد از نظر دور داشت كه ماندگارتر بودن زندگى آخرت از زندگى دنيا در مقام ترجيح است ، و گرنه زندگى آخرت تا ابد باقى و پايدار است . ( و )\r\n( 2 ) . آل عمران 3 / 52 .\r\n","page_name":" 583 ","page_number":583},
  {"content":"\r\n\r\n « نَحْنُ أَنْصارُ اللَّهِ »  « 1 » ، « نحن موالى اللّه » نگفته‌اند .\r\nيكى از معانى مولى نيز ولىّ است و دربارهء مؤمن ، ولىّ اللّه گفته شده ، ولى در فرهنگهاى لغت مولى اللّه وارد نشده است ، در حالى كه گفته مىشود : اللّه ولىّ المؤمنين و مولاهم ، چنان كه راغب در مفردات به اين نكته تصريح كرده است . « 2 »\r\nاكنون با من بياييد تا يكى از معانى مولى را كه همه بر آن متفق هستند ، بررسى كنيم .\r\nيكى از معانى مورد اتفاق ، منعم عليه است ، و روشن است كه اين معنى در كنار « على » با اصل لفظ مولى مخالف است و رازى ناگزير است اين معنى را در اين مورد منع نمايد ، مگر اينكه بگويد : لفظ « منعم » با مجرورش « عليه » مجموعا به معناى مولى است ، ولى نامبرده اين معنى را در مورد « اولى به » كه به معناى مولى باشد ، نمىپذيرد و علّت خوددارى او در اين مورد وجود امرى است كه شب هنگام آن را انديشيده است .\r\nاين حالت در تفسير الفاظ و مشتقات و بسيارى از كلمات مترادف اگر قائل به ثبوت ترادف باشيم ، شايع و رايج مىباشد ، مثلا گفته مىشود : أجحف به و جحفه : او را به فوق طاقتش تكليف كرد . اكبّ لوجه و كبّه اللّه : خدا او را بر روى افكند . أحرس به و حرسه : او را نگاهدارى كرد . زريت عليه زريا و أزريت به : او را تحقير و عتاب نمودم . نسأ اللّه فى أجله و أنسأ أجله : خدا اجل او را به تأخير انداخت . رفقت به و أرفقته : با او مدارا و نرمى كردم . خرجت به و أخرجته : او را خارج نمودم . غفلت عنه و أغفلته : از او غافل شدم .\r\nأبذيت القوم و بذوت عليهم : سخن زشت به آن گروه گفتم . أشلت الحجر و شلت به :\r\nسنگ را بلند كردم ، چنان كه گفته مىشود رأمت النّاقه ولدها ، يعنى عطفت عليه : شتر ماده متمايل به فرزند خود شد . اختتأله ، يعنى خدعه : با او مكر نمود . صلّى عليه ، يعنى دعاله :\r\nبراى او دعا كرد . خنقته العبرة ، يعنى غصّ بالبكاء : گريه او را گلوگير كرد . احتنك الجراد الارض ، يعنى استولى عليها : ملخ بر زمين مستولى شد ، چنان كه در قرآن آمده است :  . . لَأَحْتَنِكَنَّ ذُرِّيَّتَهُ . . .  « 3 » ، يعنى أستولين عليهم : بر ذريهء او مستولى مىشوم .\r\n\r\n\r\n","description":"","footnote":"\r\n( 1 ) . آل عمران 3 / 52 .\r\n( 2 ) . المفردات فى غريب القرآن 555 .\r\n( 3 ) . اسراء 17 / 62 .\r\n","page_name":" 584 ","page_number":584},
  {"content":"\r\n\r\nهمچنين گفته مىشود : استولى عليه ، يعنى غلبه : بر او غالب شد و قدرت يافت . همهء اين الفاظ كه مرادف يكديگر استعمال مىشوند ، يك معنى را در بر دارند و گفته مىشود :\r\nأجحف فلان بعبده ، يعنى كلّفه ما لا يطاق : بندهء خود را به امرى كه توانايى نداشت تكليف كرد .\r\nشاه صاحب ، در مورد حديث غدير و خطبهء پيغمبر صلّى اللّه عليه و آله گويد : همانا لفظ « أولى » در گفتار رسول خدا كه فرمود : الست أولى بالمؤمنين من أنفسهم ، مشتق از ولايت است ، به معناى دوستى ؛ پس گفته مىشود : اولى بالمؤمنين ، يعنى محبوب‌تر نزد مؤمنان ، و چون گفته شود : بصر به ، و نظر اليه ، و رآه ، همه يكى است ، يعنى او را ديد . اين اختلاف را در اكثر الفاظ مترادف كه رمانى ( م 384 ) آنها را در يك تأليف جداگانه ، شامل چهل و پنج صفحه ( مصر 1321 ) جمع كرده ، خواهيد يافت و احدى از علماى لغت چيزى از آن را به مجرّد اختلاف كيفيّت با پيوستن حروف انكار نكرده است ، همان‌طور كه ديگران نسبت به ساير اختلافات از حيث تركيب انكارى روا نداشته‌اند . براى مثال گفته مىشود :\r\n« عندى درهم غير جيّد » و مجاز نيست كه گفته شود : « عندى درهم الّا جيّد » و گفته مىشود : « انّك عالم » ، ولى گفته نمىشود : انّ انت عالم و « الى » بر سر ضمير درمىآيد ، ولى « حتّى » بر سر ضمير درنمىآيد با اينكه معناى هردو يكى است . اين چنين است دو حرف « أم و أو » كه هردو در مورد ترديد استعمال مىشوند ، ولى در تركيب كلام به چهار وجه از يكديگر جدا هستند ؛ « هل » و « همزه » كه هردو در مورد استفهام استعمال مىشوند ، ولى از ده جهت با يكديگر فرق دارند ؛ « ايّان » و « حيث » كه از حيث معنى متّحدند و در عين حال ، از سه جهت با يكديگر در استعمال فرق دارند ؛ « كم » و « كأيّن » كه يك معنى مىدهند ، ولى از پنج جهت با يكديگر در استعمال فرق دارند ؛ « اىّ » و « من » كه با وجود اتحاد معنى ، از شش جهت فرق دارند و نيز « عند » و « لدن » و « لدى » كه با اتحاد معنى از شش جهت متباين هستند .\r\nشايد نظام الدين نيشابورى در تفسير خود بعد از نقل محصّل كلام رازى تا آنجا كه گفته : در اين هنگام استدلال به آن ساقط مىشود ، به همين گزافه‌گويى او اشاره كرده كه\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nبعد از نقل آخرين كلام او گويد : در اين ساقطكردن استدلال بحثى است كه بر ارباب خرد پوشيده نيست .\r\n\r\nشبههء رازى و نظر دانشمندان\r\nاين شبههء بىاساس رازى بر سخن‌شناسان عرب و علما پوشيده نبوده و قبل از رازى و بعد از او مورد بررسى قرار گرفته است و چون اساس و پايه درستى نداشته ، بطلان و ناوارد بودن آن را تشخيص داده‌اند . بنابراين ، طرح اين شبهه آنها را از رأى و نظر خود دربارهء مترادف بودن دو لفظ « مولى » و « اولى » منحرف نساخته و تفتازانى در شرح المقاصد و قوشچى در شرح التجريد يكزبان گفته‌اند : گاه مراد از « مولى » ، آزادكننده ، هم‌پيمان ، همسايه ، پسر عمو ، ناصر و اولى به تصرّف است . ابو عبيده گويد :  . . مَأْواكُمُ النَّارُ هِيَ مَوْلاكُمْ . . .  « 1 » ، يعنى جايگاه شما آتش دوزخ است و آتش سزاوارتر به شماست . پيغمبر فرمود : هر زنى كه بدون اذن مولايش ازدواج نمايد . . . ، يعنى بدون اذن كسى كه بر او اولويت دارد و مالك و عهده‌دار امر اوست و به تصرف در شئون او سزاوارتر است . اين تعبير در شعر عرب فراوان است و استعمال مولى به معنى متولّى و مالك امر و اولى به تصرّف در كلام عرب رواج دارد و از غالب پيشوايان لغت نيز نقل شده است و مقصود اين است كه كلمهء مولى براى اين معنى اسم است ، نه اينكه صفتى به منزلهء اولى است تا مورد اعتراض واقع گردد كه صيغهء افعل التفضيل نيست . بنابراين ، مانند آن استعمال نمىشود . « 2 »\r\nتفتازانى و قوشچى اين معنى را در مورد تقريب استدلال به حديث غدير بر امامت ذكر كرده‌اند ، سپس از جهات مختلف آن را رد نموده‌اند جز از اين جهت ؛ در نتيجه ، اين معنى را در اين مورد پذيرفته‌اند ، چنان كه شريف جرجانى با آن دو در پذيرش اين معنى همگام و متفق شده و افزوده است : تفتازانى با اثبات اين معنى مناقشهء قاضى عضد را داير بر اينكه احدى مفعل را به معناى افعل ندانسته ، رد كرده است ، سپس گويد : در\r\n\r\n\r\n","description":"","footnote":"\r\n( 1 ) . حديد 57 / 15 .\r\n( 2 ) . شرح المقاصد ، تفتازانى 289 .\r\n","page_name":" 586 ","page_number":586},
  {"content":"\r\n\r\nپاسخ اين مناقشه گفته‌اند كه مولى به معناى متولّى و مالك امر و اولى به تصرف در كلام عرب رواج دارد و از پيشوايان لغت نيز نقل شده است . ابو عبيده گويد :  . . هِيَ مَوْلاكُمْ . . .  « 1 » ، يعنى آتش سزاوارتر به شماست . رسول خدا فرموده است : هر زنى كه بدون اذن مولايش ازدواج كند . . . ، يعنى بدون اذن آن‌كس كه سزاوارتر به اوست و مالك و عهده‌دار تدبير در امر اوست .\r\nابن حجر با همهء اصرارى كه در ردّ استدلال به حديث غدير دارد ، « مولى » را به معنى « اولى » پذيرفته ، منتها در متعلق اولويّت مناقشه كرده كه آيا اين اولويت در تمام امور است يا از بعضى جهات ؟ آنگاه وجه اخير را اختيار كرده و فهم اين معنى از حديث غدير را به ابو بكر و عمر نسبت داده است كه به على گفتند : اكنون تو مولاى هرمرد و زن مؤمن گشتى . « 2 » اين عنوان را شيخ عبد الحق در لمعات خود از او ذكر كرده و شيخ شهاب الدين احمد بن عبد القادر شافعى نيز در ذخيرة المآل با او همگام و هم‌عقيده شده ، گويد : تولّى به معناى ولايت است و مولى به معناى دوست و ياور يا به معناى سزاوارتر به پيروى و نزديك شدن به اوست ، چنان كه خداى تعالى فرمود :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ . . .  « 3 » : نزديك‌ترين مردم به ابراهيم هرآينه كسانىاند كه از او پيروى كردند . همين معناست كه عمر ، رضى اللّه عنه ، از حديث غدير فهميد ، چه او پس از شنيدن سخن پيغمبر گفت : اى پسر ابو طالب ، ترا گوارا باد كه ولى هرمرد و زن مؤمن گشتى .\r\nپيش از اين از ابن انبارى در مشكل القرآن نقل شد كه « مولى » هشت معنى دارد و يكى از آن معانى « أولى » است . رازى اين را از او و از ابو عبيده حكايت كرده ، سپس در نهاية العقول گويد : ما اين مطلب را نمىپذيريم كه هركس لفظ « مولى » را به معناى « أولى » گرفته ، قائل به اين است كه حديث غدير دلالت بر امامت على ، رضى اللّه عنه ، دارد . مگر نه اين است كه ابو عبيده و ابن انبارى حكم كرده‌اند به اين كه لفظ « مولى » به معناى\r\n\r\n\r\n","description":"","footnote":"\r\n( 1 ) . حديد 57 / 15 .\r\n( 2 ) . الصواعق المحرقة 24 .\r\n( 3 ) . آل عمران 3 / 68 .\r\n","page_name":" 587 ","page_number":587},
  {"content":"\r\n\r\n« أولى » است و با وجود اين ، قائل به امامت ابو بكر ، رضى اللّه عنه ، مىباشند . « 1 »\r\nشريف مرتضى از ابو العباس مبرّد نقل كرده كه ولىّ در اصل يعنى آن كه أولى و احقّ و سزاوارتر است ، و مانند آن « مولى » است و ابو نصر فارابى جوهرى ( م 393 ) در مادهء « ولىّ » گويد : در بيتى از لبيد كه قبلا ذكر شد ، مولى ، يعنى سزاوارترين موضعى كه محل ترس است « 2 » ، و ابو زكريّا خطيب تبريزى با استناد به قول جعفر بن علبهء حارثى كه گفت :\r\n ألهفى بقُرّى سَحبَل حين أجلبت * علينا الولايا و العدوّ المباسل « 3 » \r\nيكى از معانى هشت‌گانهء مولى را « 4 » ولىّ و أولى به شمار آورده است . « 5 » از عمر بن عبد الرحمن فارسى قزوينى در كشف الكشاف مذكور است كه تركيب « مولى المخافة » در بيت لبيد ، يعنى اولى و سزاوارتر به اين كه در آن خوف باشد و سبط ابن جوزى اين معنى را از معانى دهگانهء مولى كه به علماى عربيّت نسبت داده‌اند ، شمرده است « 6 » ، و مانند اوست ابن طلحهء شافعى كه « أولى » را در آغاز معانى « مولى » در كتابش قرار داده است « 7 » و شبلنجى به پيروى از او اين معنى را به علماء اسناد داده است « 8 » و عبد الرحيم بن عبد الكريم و رشيد النّبى شارحان معلقات سبع در شرح بيت لبيد گويند : شاعر مزبور از « مولى المخافة » « أولى بمخافة » را اراده كرده است .\r\nبا تمام اين اوصاف كه ذكر شد ، معلوم مىشود كه نسبت دادن عبد العزيز دهلوى ، صاحب التحفة الاثنى عشريّة فى الرّد على الشيعة انكار استعمال « مولى » به معناى « أولى » را به قاطبهء اهل عربيّت تا چه اندازه عارى از حقيقت است . آيا اين مرد گمان كرده اينها را كه ما نام برديم ، پيشوايان ادبيات فارسى هستند ؟ يا اينكه آنان به قدر وى از موارد لغت\r\n\r\n\r\n","description":"","footnote":"\r\n( 1 ) . رأى و عقيده آنها در امر امامت براى ما مهم نيست ، فقط مقصود ما تصريح نامبردگان به معناى لغوى لفظ مزبور است .\r\n( 2 ) . صحاح اللغة : 2 / 564 .\r\n( 3 ) . من تأسف مىخورم به قرّى سحبل هنگامى كه زنان و بينوايان و دشمن جنگجو در آن گرد آمدند .\r\n( 4 ) . و آن معانى عبارتند از : بنده ، سرور ، پسر عمو ، داماد ، همسايه ، هم‌پيمان ، ولى و أولى .\r\n( 5 ) . شرح ديوان الحماسة : 1 / 22 . براى تفصيل بيشتر رجوع شود به : معجم البلدان : 3 / 194 ( ذيل مادّه « سحبل » ) و 4 / 340 ( ذيل مادّهء « قرّى » ) . ( و )\r\n( 6 ) . تذكرة الخواص 19 .\r\n( 7 ) . مطالب السئول 16 .\r\n( 8 ) . نور الابصار 78 .\r\n","page_name":" 588 ","page_number":588},
  {"content":"\r\n\r\nعربى آگاهى نداشته‌اند ؟ داورى در اين امر را به نهاد پاك و ضمير آزاد شما خوانندهء ارجمند وامىگذاريم .\r\nعلاوه بر آنچه بيان شد ، اظهارنظر رازى داير به اينكه « أولى » در حال اضافه استعمال نشده است ، به طور مطلق ممنوع است ، زيرا چنان كه دانستيد ، اين لفظ به تثنيه و جمع اضافه شده است و حتى اضافه شدن آن به نكره در حديث نبوى ملاحظه مىشود .\r\nبخارى به اسنادهاى بسيار كه از حيث لفظ متفق هستند ، از ابن عباس از رسول خدا روايت كرده كه فرمود : ألحقوا الفرائض بأهلها فما تركت الفرائض فلأولى رجل ذكر « 1 » و مسلم نيز آن را روايت كرده است . « 2 » در روايتى از احمد ، فلأولى ذكر آمده « 3 » و در روايت ديگر فلأولى رجل ذكر . « 4 » ابن اثير هم آن را لأولى رجل ذكر ثبت كرده است . « 5 »\r\nحديثى كه از لحاظ سياق با حديث غدير خيلى شباهت دارد و نظريهء ما را دربارهء حديث غدير تأييد مىنمايد ، حديثى است به روايت بخارى از رسول اكرم صلّى اللّه عليه و آله كه فرمود :\r\nما من مؤمن الّا أنا أولى الناس به فى الدنيا و الاخرة ، اقرؤا ان شئتم : النبىّ أولى بالمؤمنين من أنفسهم ، فايّما مؤمن ترك مالا فليرثه عصبته من كانوا ، فإن ترك دينا اوضياعا فليأتنى و أنا مولاه . « 6 »\r\nاين روايت را مسلم نيز به اين لفظ آورده است : إن على الارض من مؤمن الّا أنا أولى الناس به ، فايّكم ما ترك دينا او ضياعا فانا مولاه . « 7 »\r\n\r\n\r\n","description":"","footnote":"\r\n( 1 ) . صحيح البخارى : 10 / 7 ، 9 ، 10 ، 13 : اموال موروثى را به اهلش برسانيد و آنچه از آنها باقى ماند ، به نزديك‌ترين مرد از ورثه بدهيد .\r\n( 2 ) . صحيح مسلم : 2 / 2 .\r\n( 3 ) . مسند احمد بن حنبل : 1 / 313 .\r\n( 4 ) . همان : 1 / 335 .\r\n( 5 ) . النهاية فى غريب الحديث و الاثر : 2 / 49 .\r\n( 6 ) . صحيح البخارى : 7 / 190 : مؤمنى نيست مگر اينكه من سزاوارترين شخص به او در دنيا و آخرت هستم .\r\nاگر خواستيد ، بخوانيد : پيغمبر به مؤمنان از خودشان سزاوارتر است ، پس هرمؤمنى كه مالى از خود به ارث بگذارد ، كسان او هركه باشند ، وارث اويند و اگر دينى دارد يا زمينى بر جاى نهد ، پيش من بيايد كه من به آن سزاوارتر هستم .\r\n( 7 ) . صحيح مسلم : 2 / 4 : بر روى زمين هيچ مؤمنى نيست مگر اينكه من سزاوارترين مردم به او هستم ، پس هريك از شما دينى دارد يا زمينى باقى بگذارد ، من بدان سزاوارترم .\r\n","page_name":" 589 ","page_number":589},
  {"content":"\r\n\r\n\r\nسخن ديگر رازى\r\nرازى را سخن ديگرى است كه گاه بدان پرداخته و گاه از آن كوتاه آمده و در كتابش نهاية العقول چنين پنداشته است كه هيچ‌يك از پيشوايان نحو و لغت نگفته كه وزن مفعل كه براى معنى مصدرى يا زمان و مكان وضع شده است ، به معناى افعل تفضيل آمده باشد و تو خوانندهء ارجمند چنانچه مطالب پيشين را در باب « مولى » به معناى « أولى » دريافته باشى ، بر سستى و بىاساس بودن گفتار او و كسانى كه از او پيروى كرده‌اند ، واقف خواهى شد ، از قبيل قاضى عضد ايجى در المواقف و شاه صاحب هندى در التحفة الاثنى عشرية و كابلى در الصواقع و عبد الحق دهلوى در لمعات و قاضى سناء اللّه پانىپتى در السيف المسلول . در ميان آنان كسانى هستند كه در انكار راه مبالغه پيموده‌اند تا به حدى كه انكار اين موضوع را به اهل عربيّت نسبت داده‌اند و چنان كه دانستيد ، اساس اين شبهه از رازى است و او آن را به ديگرى نسبت نداده و اين اشخاص هرجا كه به نكوهش نظريهء اماميه پرداخته‌اند ، كوركورانه از او تقليد و پيروى نموده‌اند .\r\nمن اين گروه را ملامت نمىكنم كه بر كلمات اهل عربيّت و كاربرد الفاظ عربى وقوفى ندارند ، زيرا اينان از فن عربيّت و قواعد زبان عربى بسى دورند . آخر از رازى تا ايجى و از هندى تا كابلى و از دهلوى تا پانىپتى چه نسبتى با زبان خالص عربى و چه اطلاعى از عربيّت دارند ؟ بلى ، كسانى كه با زبان و ادب عربى بيگانه‌اند ، اگر در آن داورى نمايند ، حاصلى جز اين سخنان پوچ و بيهوده نخواهد داشت و مثلشان بدان ماند كه شاعرى گفت :\r\n- هنگامى كه طوايف بزرگ قريش به شمار آيند ، ترا نسبتى با هيچ‌يك از آنان نخواهد بود .\r\nآيا آنان كه تصريح كرده‌اند به اينكه لفظ « مولى » گاه به معناى « أولى » مىآيد ، از كسى كه مانند شبكور در خبط و اشتباه است ، به قواعد زبان عربى داناتر نبوده‌اند ؟ و حال آنكه در ميان آنان كسانىاند كه خود منشأ لغت و پيشواى ادب و محيط به فنون عربيت هستند و در علم تفسير دستى توانا دارند . آيا تصريح آنان دليلى قاطع بر اين نيست كه مفعل در\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nبعضى موارد به معناى أفعل آمده است ؟ بنابراين ، انكار مطلق چه لزومى خواهد داشت ؟\r\nمگر اينكه آن را سفسطه‌اى براى رسيدن به مقصود بدانيم .\r\nدر اثبات سفسطه‌بافى رازى ، كافى است به قول ابو الوليد ، ابن شحنهء حنفى حلبى استناد جوييم كه در روض المناظر ضمن حوادث سال 606 گويد : رازى در انواع علوم دست داشت جز علم عربيت . ابو حيّان هم در تفسيرش بعد از نقل كلام رازى گويد :\r\nتفسير او از نحوهء كلام عرب و مقاصد آنان خارج است و سخنان او در اكثر مطالبش به كلام كسانى شباهت دارد كه خود را از حكما مىنامند . « 1 » شوكانى نيز در تفسير آيهء كريمهء  . . لا تَخَفْ نَجَوْتَ مِنَ الْقَوْمِ الظَّالِمِينَ  « 2 » گويد : رازى را در اين‌باره اشكالاتى نامربوط و بىاساس است به حدى كه سزاوار نيست چنين مطالبى در تفسير كلام خداى تعالى ذكر شود ، چه جواب اشكالات بىربط او در نظر افراد مبتدى آشكار است تا چه رسد به بزرگان صاحب كمال . « 3 »\r\nوانگهى دلالت وزن مفعل بر زمان و مكان چون دلالت وزن أفعل بر تفضيل است و مانند خواص هريك از مشتقات ، از عوارض صورى لفظ مىباشد و ربطى به جوهر الفاظ ندارد ، و اين امرى است متداول كه به قاعده و قياس قابل فهم است مادام كه خلاف آن از عرب نرسيده باشد ، ولى در موردى كه خلاف آن ثابت شد ، بايد حكم‌كردن در معانى الفاظ را به اهل زبان سپرد ، و اگر بر رازى معلوم شده باشد كه مولى به جنبهء مصدرى يا زمان و مكان اختصاص دارد ، در اين صورت ملزم خواهد بود كه كاربرد آن را در معناى فاعل و مفعول و فعيل انكار نمايد ، و حال آنكه خود تصريح كرده كه مولى به معانى مددكار ، سرور ، بنده و هم‌پيمان آمده و تمام اهل عربيّت هم با او در اين امر متّفق هستند و همگى نيز مقرّند به اينكه مولى به معناى ولىّ آمده و عدّه‌اى از اهل لغت معانى ديگرى چون : شريك ، قريب ، دوستدار ، آزاد ، هم‌پيمان ، مالك و خداوند را براى آن ذكر\r\n\r\n\r\n","description":"","footnote":"\r\n( 1 ) . البحر المحيط : 4 / 149 .\r\n( 2 ) . قصص 28 / 25 : مترس كه تو از ستمكاران نجات يافته‌اى . ( و )\r\n( 3 ) . فتح القدير : 4 / 163 .\r\n","page_name":" 591 ","page_number":591},
  {"content":"\r\n\r\nكرده‌اند . علاوه بر اين ، بزرگان اهل لغت كه قولشان سنديت دارد و « أولى » را از معانى « مولى » ذكر نموده‌اند ، قصدشان اين نبوده كه « أولى » معناى وصفى « مولى » است تا مورد مناقشه واقع شود به اينكه معناى تفضيل از مفاد مولى خارج و افزون بر آن است و در نتيجه ، نمىتواند مولى با اولى يكى باشد ، بلكه مقصود آنان اين است كه « مولى » اسم است براى « اولى » ؛ بنابراين ، ديگر دستاويزى وجود ندارد كه نيروى تشخيص و نظر اهل لغت را ضعيف سازد .\r\nبه فرض اينكه رازى و همفكران او بر نظير اين استعمال در غير مولى واقف و آگاه نشدند ، اين عدم وقوف با اين همه نصوص كه ملاحظه كرديد ، مستلزم آن نيست كه از اصل آن را انكار نمايند . چه بسا در لغت عرب واژه‌هايى را مىيابيم كه كاربردى خاص دارند ، مانند كلمهء « عجاف » كه جمع « أعجف » است و جمع « أفعل » طبق قاعده هيچگاه بر وزن « فعال » نيامده ، مگر در اين كلمهء خاص ، چنان كه جوهرى در صحاح به آن تصريح كرده است .\r\nرازى در تفسيرش و سيوطى نيز به اين امر تصريح كرده‌اند « 1 » و در قرآن كريم چنين آمده است :  وَ قالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ . . .  « 2 » ، و از همين ماده است شعر عرب در مدح سيّد مضر ، هاشم بن عبد مناف :\r\n عمر و العلى هشم الثريد لقومه * و رجال مكّة مسنتون عجاف « 3 » \r\nقواعد استثنايى از اين گونه بسيار است كه در اينجا به ذكر چند نمونه بسنده مىكنيم :\r\n1 - فعل مضاعف و متعدّى مفتوح العين كه بر وزن فعلت باشد ، مضارع آن مضموم العين است ، مثل رددت و عددت ، مگر سه فعل كه عين الفعل مضارع آنها مضموم و مكسور آمده است . اين سه عبارتند از : شدّ ، نمّ و علّ ، و بعضى بثّ را بر آنها\r\n\r\n\r\n","description":"","footnote":"\r\n( 1 ) . المزهر : 2 / 63 .\r\n( 2 ) . يوسف 12 / 43 : پادشاه گفت : من در خواب هفت گاو فربه ديدم كه هفت گاو لاغر آنها را مىخورند .\r\n( 3 ) . ترجمهء بيت عمرو بزرگ ، هاشم تريت تهيه براى قوم خود كرد ، در حالى كه اهل مكه به قحطى گرفتار آمده و لاغر شده بودند .\r\n","page_name":" 592 ","page_number":592},
  {"content":"\r\n\r\nافزوده‌اند . « 1 »\r\n2 - ضمير تثنيه و جمع در هيچ‌يك از اسماء افعال ، مانند صه و مه ظاهر نمىشود ، مگر در « ها » كه به معناى خذ : بگير است و در آن گفته مىشود : هاؤما ، هاؤم و هاؤنّ چنان كه در قرآن آمده است :  هاؤُمُ اقْرَؤُا كِتابِيَهْ .  « 2 » به تذكرهء ابن هشام و اشباه و النظاير سيوطى مراجعه كنيد .\r\n3 - قياس شايع در مصدر تفاعل ، تفاعل به ضمّ عين است ، مگر در مادّهء « تفاوت » كه جوهرى در مصدر اين مادّه اوّل ضمّ واو را ذكر كرده ، سپس از ابن سكيت ، از كلابيّون [ قبيله‌اى از عرب 
  ] فتح واو را نقل نموده و از عنبرى كسر واو را . همچنين از ابو زيد ، فتح و كسر هردو حكايت شده « 3 » و سيوطى نيز به نقل حركات سه‌گانه در آن پرداخته است . « 4 »\r\n4 - قياس شايع در فعل به فتح عين كه مضارع آن يفعل به كسر عين است ، اين است كه مضموم العين استعمال نمىشود ، مگر در مادّهء « وجد » كه عامريّون [ قبيله‌اى از عرب 
  ] به طورى كه در صحاح مذكور است ، مضارع آن را مضموم العين به كار برده‌اند ، چنان كه شاعر قبيلهء مزبور ، لبيد گفته است :\r\n لو شئت قد نقع الفؤاد بشربة * فدع الصوادى لا يجُدن غليله « 5 » \r\nابن قتيبه و فيروزآبادى نيز بدان تصريح كرده‌اند « 6 » و سيوطى به نقل از شرح الدريديّهء ابن خالويه گفته : در كلام عرب مضارع فعل مثال واوى مضموم العين نيست ، مگر در يك ماده و آن وجد ، يجد است . « 7 »\r\n5 - قياس شايع اين است كه اسم فاعل از أفعل بر وزن فاعل نيامده ، مگر در مادّه‌هاى أبقل ، أورس و أيفع كه گفته مىشود : أبقل الموضع فهو باقل ، أورس الشجر فهو وارس و أيفع الغلام فهو يافع . « 8 » در صحاح نيز آمده : بلد عاشب كه در ماضى آن جز أعشبت الأرض\r\n\r\n\r\n","description":"","footnote":"\r\n( 1 ) . ادب الكاتب 361 .\r\n( 2 ) . حاقّة 69 / 19 : نامهء مرا بگيريد و بخوانيد . ( و )\r\n( 3 ) . ادب الكاتب 593 .\r\n( 4 ) . المزهر : 2 / 39 .\r\n( 5 ) . ترجمهء بيت : اگر مىخواهى دلها به جرعه‌اى بهبود يابند ، بگذار تشنگان سيراب شوند تا سوز تشنگى را احساس نكنند .\r\n( 6 ) . ادب الكاتب 361 ؛ القاموس : 1 / 343 .\r\n( 7 ) . المزهر : 2 / 49 .\r\n( 8 ) . همان : 2 / 40 .\r\n","page_name":" 593 ","page_number":593},
  {"content":"\r\n\r\nگفته نمىشود .\r\n6 - اسم مفعول از باب أفعل بر وزن فاعل نيامده ، مگر در يك مادّه ، چنان كه عرب گويد : أسامت الماشية فى المرعى كه سائمة اسم مفعول آن است و نگفته‌اند : مسامة .\r\nخداى تعالى فرمايد :  . . فِيهِ تُسِيمُونَ  « 1 » كه از مادّه أسام ، يسيم مىباشد . « 2 »\r\nشما بسيارى از اين نوادر و استثناءات را در المخصّص ، تأليف ابن سيده و لسان العرب خواهيد يافت و سيوطى چهل صفحه از جلد دوم المزهر را به ذكر چنين مواردى اختصاص داده است .\r\n\r\nدر پاسخ به سخن رازى\r\nدر قبال تمام آنچه كه ما در اين زمينه به ثبوت رسانديم ، رازى را سخنى است كه تيرگى درون و سوء نيّت او را برملا مىسازد . نامبرده در نهاية العقول گويد : امّا آنچه را كه از علماى اهل لغت نقل كرده‌اند داير به اينكه « مولى » به معناى « اولى » است ، براى آنان در اين امر حجّت و دليلى نيست ، زيرا در اثبات لغت درست نيست كه بدينگونه نقل استدلال شود . بنابراين ، ما مىگوييم : هرچند كه ابو عبيده دربارهء آيهء :  . . مَأْواكُمُ النَّارُ هِيَ مَوْلاكُمْ . . .  « 3 » گفته « مولى » به معناى « أولى » مىباشد و اين معنى را اخفش و زجّاج و علىّ بن عيسى نيز ذكر نموده‌اند و به بيت لبيد هم استشهاد كرده‌اند ، ولى اين مطالب از ناحيهء اين پيشوايان لغت تساهل است ، نه تحقيق ؛ به علّت اينكه بزرگانى چون خليل و امثال او اين معنى را فقط در تفسير اين آيه و آيه‌اى ديگر به طور مرسل و غير مسند ذكر كرده‌اند و در كتابهاى اصلى لغت ذكرى از اين معنى به ميان نياورده‌اند .\r\nكاش اين نكته براى من روشن بود كه چه كسى به رازى خبر داد كه اين توجيه از طرف پيشوايان تفسير و لغت جنبهء تساهل داشته و تحقيق نيست ؟ آيا اين اظهار نظر رازى همهء موارد لغوى را كه از آنان نقل شده ، شامل مىشود ؟ يا اينكه اين شخص با لفظ « مولى »\r\n\r\n\r\n","description":"","footnote":"\r\n( 1 ) . نحل 16 / 10 .\r\n( 2 ) . المزهر : 2 / 47 .\r\n( 3 ) . حديد 57 / 15 .\r\n","page_name":" 594 ","page_number":594},
  {"content":"\r\n\r\nحساب ديگرى دارد ؟ آيا براى يك نفر لغوى هنگامى كه معنايى را براى لفظى قائل مىشود ، جز اينكه استشهاد به بيت عرب يا آيه‌اى از قرآن كريم استشهاد نمايد كه اين كار را كرده‌اند ، تكليف ديگرى هم هست ؟\r\nآيا عدم ذكر خليل و همگنان او را چگونه دليل بر تسامح گرفته ، آن هم بعد از اينكه به نقل از پيشوايان لغت پرداخته است . اصولا لزومى ندارد كه معناى هرواژه در تمام فرهنگهاى لغت ذكر شده باشد . آيا رازى در اين مورد فقط كتاب العين خليل و نظاير آن را دليل منحصر براى تحقّق معناى لغوى مىداند ؟\r\nتاكنون چه كسى در نقل لغت شرط كرده كه حتما بايد سلسلهء اسناد آشكارا ذكر شود ؟ مگر به دست آوردن معناى لغتى جز با استناد به بيت شعرى از شاعران عرب يا آيهء كريمه‌اى از قرآن يا سنّت ثابتى و يا كاربردى كه از اهل اصطلاح شنيده شده باشد ، راه ديگرى دارد ؟ آيا رازى بهتر از ابو عبيده و اخفش و ديگر بزرگان لغت كسى را براى تعليم معانى مىتواند معرّفى كند ؟ اين مرد چرا آنگونه كه در ساير موارد لغوى به قول اين بزرگان استناد مىجويد ، در بيان معناى « مولى » عمل نمىكند ؟ آرى ، ناچاريم بگوييم كه وى در اين مورد هدف خاصّى دارد كه نمىتواند از آن صرف‌نظر كند .\r\nآيا اين مرد در ثبوت يك معناى لغوى فقط وجود آن را در لغت‌نامه‌ها شرط مىداند ؟\r\nبه طورى كه اگر آن معنى در تفسير آيه‌اى يا شرح حديثى و يا بررسى بيت شعرى ذكر شده باشد ، ارزش و وزنى براى آن قائل نيست ؟ در صورتى كه ما مىبينيم كه علما در ثبوت يك معناى لغوى به گفتار هركسى كه اطلاع از لغت داشته باشد ، اعتماد مىنمايند ، اگرچه دختركى از اعراب بيابانى باشد « 1 » و در نظر اكثريت چيزى از قبيل ايمان يا عدالت و يا بلوغ در اين مورد شرط نيست .\r\nقسطلانى گويد : تنها قول شافعى در لغت حجت و دليل است . « 2 »\r\nسيوطى گويد : نقل يك تن از اهل لغت محكوم به قبول است . « 3 » همو به نقل از انبارى\r\n\r\n\r\n","description":"","footnote":"\r\n( 1 ) . ر ك : المزهر : 1 / 83 ، 84 .\r\n( 2 ) . ارشاد السارى لشرح صحيح البخارى : 7 / 75 .\r\n( 3 ) . المزهر : 1 / 77 .\r\n","page_name":" 595 ","page_number":595},
  {"content":"\r\n\r\nآورده است : نقل يك فرد عادل كافى است و شرط نيست كه ديگرى با او در آن نقل موافقت كرده باشد . « 1 » وى نيز گويد : به قول يك شيخ و يك عرب لغت ثابت مىشود . « 2 » همچنين او از خصايص ابن جنّى نقل كرده كه گفت : هركس بگويد كه لغت جز از طريق نقل شناخته نمىشود ، به خطا رفته است ، زيرا مفهوم لغت گاه به وسيله قراين هم به دست مىآيد ، مثلا هنگامى كه انسان گفتار شاعرى را بشنود كه سروده :\r\n قوم إذا الشرّ أبدى ناجذيه لهم * طاروا إليه زرافات و وُحدانا « 3 » \r\nخواهد دانست كه زرافات به معناى جماعات است . بنابراين ، نامبرده ثبوت لغت را به وسيله قرينه و به گفتار يك شاعر عربى كافى دانسته است . تمام اين مصادر و دلايل در مورد لفظ « مولى » به معناى « اولى » وجود دارد ، منتهى رازى نمىداند كه لغت به چه وسيله پايدار مىماند . و از اين‌رو ، مىبينيد كه در سخن خود ترديد دارد و آشفته خاطر و پريشان فكر است و بيهوده و بدون دليل تندى مىورزد و خشونت به خرج مىدهد و با همهء اينها گمان ندارم بتواند حتى يكى از اين سؤالات را كه در برابر او گذارديم ، جواب دهد .\r\nگويا رازى در استدلالش به كتاب العين و تهى بودن كتاب مزبور از واژهء مولى فراموش كرده كه در كتاب المحصول خود آورده است : تمامى اهل لغت كتاب العين را مورد نكوهش قرار داده‌اند . « 4 »\r\nمن نمىدانم مقصود او از كتب اصلى لغت چيست ؟ و چه كسى به فرهنگهاى لغت كه مقصود از آنها بررسى الفاظ و تطبيق آنها بر معانى است ، اين نام را اختصاص داده و آثارى را كه دربارهء لغات غريب قرآن يا حديث و يا ادبيات عربى تأليف شده ، از حوزهء كتب اصلى لغت خارج و جدا ساخته است ؟ آيا نيّت صاحبان لغت‌نامه‌ها در صحّت استدلال به آنها دخالت دارد ؟ يا مورد وثوق و اطمينان بودن صاحبان كتب و تسلّط آنها به\r\n\r\n\r\n","description":"","footnote":"\r\n( 1 ) . المزهر : 1 / 83 .\r\n( 2 ) . همان : 1 / 87 .\r\n( 3 ) . قومى كه هرزمان آثار و علائم نبرد نمايان مىشود ، گروه گروه و فرد فرد به سوى آن مىشتابند و پر مىكشند .\r\n( 4 ) . المزهر : 2 / 47 ، 48 .\r\n","page_name":" 596 ","page_number":596},
  {"content":"\r\n\r\nفنّ عربيّت و تحقيق و جستجوى آنها در موارد استعمال عرب موجب آن گشته كه بدان كتابها استدلال شود ؟ در حالى كه تمام اين جهات در كتب پيشوايان و علماى بنام و مشهورى كه آمدن مولى به معناى اولى از آنها نقل شد ، موجود است .\r\n\r\nمفعل به معناى فعيل\r\nاكنون با من بياييد تا داد و فرياد و هيجان شاه صاحب هندى را كه در تأليف خود التحفة الاثنى عشرية به راه انداخته و بر عربيّت هجوم آورده است ، بررسى كنيم . اين مرد در مقام ردّ دلالت حديث من كنت مولاه ، فعلىّ مولاه بر ولايت امير المؤمنين عليه السّلام چنين پنداشته كه استدلال به اين حديث تمام نخواهد بود ، مگر اينكه مولى به معناى ولىّ باشد ، در صورتى كه وزن مفعل به معناى فعيل نيامده است .\r\nاو با اين بيان خواسته بر آراء اهل لغت خطّ بطلان بكشد ، چرا كه گفته‌اند : مراد از مولى به معناى ولىّ ، همان معنايى است كه از ولىّ امر ، ولىّ زن ، ولىّ يتيم ، ولىّ بنده مملوك ، و ولايت سلطان و ولىّ عهد نسبت به كسى كه پادشاه و سرپرست مملكت او را براى زمان بعد از خود برمىگزيند ، فهميده مىشود .\r\nآرى ، گفتار فرّاء ( م 207 ) در معانى القرآن و ابو العباس مبرّد مشعر بر اينكه ولىّ و مولى در لغت عرب يكى است ، از نظر دهلوى پنهان مانده و اتفاق پيشوايان علم لغت را بر اين امر از ياد برده كه در فرهنگهاى لغت ولىّ را از جمله معانى مولى به شمار آورده‌اند .\r\nهمچنين سخنان ديگر علما را ناديده گرفته است ، مانند سخن ابن انبارى در مشكل القرآن و سخن ثعلبى در الكشف و البيان پيرامون آيهء  . . أَنْتَ مَوْلانا . . .  « 1 » و گفتار جوهرى « 2 » ، سجستانى « 3 » ، فيروزآبادى « 4 » ، واحدى در الوسيط و قرطبى . « 5 » ابن اثير گويد : از اين قبيل است كلام عمر كه خطاب به على گفت : أصبحت مولى كلّ مؤمن . « 6 » زبيدى هم در اين\r\n\r\n\r\n","description":"","footnote":"\r\n( 1 ) . بقرة 2 / 286 .\r\n( 2 ) . صحاح اللغة : 2 / 564 .\r\n( 3 ) . غريب القرآن 154 .\r\n( 4 ) . القاموس : 4 / 401 .\r\n( 5 ) . الجامع لأحكام القرآن : 3 / 431 .\r\n( 6 ) . النهاية فى غريب الحديث و الاثر : 4 / 246 .\r\n","page_name":" 597 ","page_number":597},
  {"content":"\r\n\r\nباره به آيهء كريمهء  . . ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ الْكافِرِينَ لا مَوْلى لَهُمْ  « 1 » و احاديث نبوى أيّما امرأة نكحت به غير اذن مولاها و من كنت مولاه فعلى مولاه استشهاد كرده است « 2 » . « 3 »\r\n\r\nنظرى در معانى مولى\r\nعلماى لغت سيّد را كه غير از مالك و معتق است ، از معانى « مولى » ذكر كرده‌اند ، همانطور كه امير و سلطان را از معانى « ولىّ » دانسته‌اند با اتفاقشان بر اتحاد معناى « ولىّ » و « مولى » . البتّه ، هريك از دو معنى امير و سيّد پيوسته متضمن معناى اولويّت به امر مىباشد و بر اين مبنا ، امير كسى است كه در تعيين برنامهء مربوط به نظم جامعه و در اجراى قواعد و قوانين مربوط به تهذيب و تربيت اشخاص و جلوگيرى از تجاوز هركس نسبت به ديگرى از تمامى افراد رعيت سزاوارتر است . همچنين سيّد به معناى آقا و سرور ، نسبت به تصرف در شئون قومى كه بر آنان سرورى مىكند ، سزاوارتر است و دايرهء اين دو وصف از حيث وسعت و تنگى به نسبت اختلاف در مقادير امارت و سيادت مختلف خواهد بود ، بنابراين ، دامنه وظايف و اختيارات امارت و سيادت در حاكم يك ايالت از اختيارات متصديان ديوان‌خانه‌ها و فرمانداران شهرها وسيع‌تر است و بالاتر از همهء اين مقامات ، مقام پادشاهان است كه بر يك كشور حكومت مىكنند و بالاتر از مقام سلاطين از حيث توسعه در اختيارات ، مقام پيغمبرى است كه بر جميع جهانيان مبعوث شده باشد و آن‌كس كه پيغمبر او را براى اجراى قوانين شريعت جانشين و خليفهء خود قرار مىدهد .\r\nما اگر از آمدن مولى به معناى اولى هم چشم‌پوشى نماييم ، از اين دو معنى نمىتوانيم صرف‌نظر كنيم و واژه مولى را در حديث غدير خم جز به عالىترين معانى يا\r\n\r\n\r\n","description":"","footnote":"\r\n( 1 ) . محمّد 47 / 11 .\r\n( 2 ) . تاج العروس : 10 / 399 .\r\n( 3 ) . براى ما مقدور نيست كه تمام مصادر يا بيشتر آنها را ذكر كنيم و اصلا نظريهء بىاساس دهلوى حايز اهميت نخواهد بود .\r\n","page_name":" 598 ","page_number":598},
  {"content":"\r\n\r\nدامنه‌دارترين مراتب آن نمىتوان منطبق ساخت ، بعد از اينكه دانستيم هيچ‌يك از معانى مولى كه بالغ بر بيست و هفت معنى مىشود ، در حديث غدير پذيرفتنى نيست ، مگر آنكه با دو معنى امير و سيّد مطابقت داشته باشد و معانى بيست و هفتگانهء مولى از اين قرار است :\r\n1 - پروردگار 2 - عمو 3 - پسر عمو 4 - فرزند 5 - خواهرزاده 6 - آزادكننده 7 - آزادشده 8 - برده 9 - مالك « 1 » 10 - پيرو 11 - احسان‌يافته 12 - شريك 13 - هم‌سوگند 14 - رفيق 15 - همسايه 16 - واردشونده 17 - داماد 18 - قريب 19 - خداوند نعمت 20 - هم‌عهد 21 - ولىّ 22 - سزاوارتر 23 - سرور 24 - دوستدار 25 - ياور 26 - متصرّف در امر 27 - متولّى در امر .\r\nاينك به بررسى هريك از اين معانى براى تطبيق به مقام مورد بحث مىپردازيم :\r\nامّا معناى اول پروردگار است كه دعوىكردن آن كفر محسوب مىشود ، زيرا عالميان را پروردگارى جز خداى تعالى نيست . امّا معانى دوم و سوم تا چهاردهم كه ادّعاى هريك از آنها در حديث مزبور مستلزم كذب است ، زيرا پيغمبر صلّى اللّه عليه و آله عموى فرزندان برادرش خواهد بود ، اگر داراى برادرى باشد كه نيست و امير المؤمنين عليه السّلام پسر عموى پدر آنها خواهد بود ، و حال آنكه پيغمبر صلّى اللّه عليه و آله فرزند عبد اللّه است و امير المؤمنين عليه السّلام پسر برادر عبد اللّه ، يعنى ابو طالب است و واضح است كه مادر هريك جدا و در نسب مختلف است . بنابراين ، دايىهاى هريك از آن دو غير از دايىهاى آن ديگرى است و در نتيجه ، على عليه السّلام خواهرزادهء آن‌كس كه پيغمبر صلّى اللّه عليه و آله خواهرزادهء اوست ، نخواهد بود . همچنين شما به خوبى مىدانيد كسى كه پيغمبر صلّى اللّه عليه و آله او را آزاد كرده است ، معقول نيست كه بار ديگر على عليه السّلام او را آزاد\r\n\r\n\r\n","description":"","footnote":"\r\n( 1 ) . در صحيح البخارى : 7 / 57 به جاى مالك ، مليك آمده است و قسطلانى در ارشاد السارى لشرح صحيح البخارى : 7 / 77 گويد : مولى ، مليك است ، زيرا عهده‌دار امور مردم است . ابو محمد عينى نيز در عمدة القارى اين چنين به شرح آن پرداخته و عدوى حمزاوى در النور السارى به همين لفظ آن را بيان كرده است .\r\n","page_name":" 599 ","page_number":599},
  {"content":"\r\n\r\nكرده باشد و نيز مىدانيد كه پيغمبر صلّى اللّه عليه و آله و على عليه السّلام هردو سرور و آقاى آزادمردان جهان از پيشينيان و پسينيان مىباشند و بنابراين ، آن دو بزرگوار آزادشدهء هيچ آزادمردى نبودند و نسبت دادن بندگى و بردگى به هريك از آن دو عين سخافت و شناعت است . اين مطلب نيز معلوم است كه چون وصىّ پيغمبر صلّى اللّه عليه و آله نسبت به بردگان مملوك پيغمبر صلّى اللّه عليه و آله مالكيّت نداشته ، پس مالك هم كه يكى از معانى مولى است ، مناسبت ندارد و از آنجا كه پيغمبر صلّى اللّه عليه و آله تابع و پيرو احدى جز خداى تعالى كه او را به پيامبرى برانگيخت ، نبوده است ، پس معنى ندارد كه در برابر انبوه جمعيت مسلمان با صداى رسا بفرمايد : هركس كه من پيرو اويم ، على پيرو اوست . در معناى يازدهم نيز بايد گفت كه نه‌تنها كسى رسول خدا صلّى اللّه عليه و آله را مورد انعام و احسان قرار نداده ، بلكه آن جناب خود ولى نعمت تمام خلق بوده است و معناى احسان يافته ديگر موردى نخواهد داشت . همچنين پيغمبر صلّى اللّه عليه و آله با كسى در تجارت و جز آن شركتى نداشته تا وصىّ او نيز با او شريك باشد . مضافا به اينكه ، تصور تسليم حقّ شركت به ديگرى در شمار تصورات بىپايه و اساس است ، به فرض اينكه براى آن جناب شركتى با ديگرى وجود داشته است . امّا تجارت حضرتش براى امّ المؤمنين خديجه عليها السّلام قبل از بعثت ، صرفا كاركردن به نفع خديجه و براى او بوده ، نه اينكه با او شركت داشته است . اگر هم فرض كنيم كه شركت داشته و ذى نفع بوده ، امّا وصىّ گرامىاش على عليه السّلام نه در سفر با آن جناب بوده و نه دخالتى در امر تجارت او داشته است .\r\nپيغمبر اكرم صلّى اللّه عليه و آله نيز با احدى هم‌سوگند نبوده كه بخواهد بدان كسب قدرت و عزت كند ، چه عزّت مخصوص خداوند و رسول او و اهل ايمان است و همهء مسلمانان از طريق آن جناب كسب عزت و نيرو كردند . بنابراين ، قصد اين معنى در اين مقام امكان‌پذير نيست و به فرض ثبوت ، ملازمه‌اى بين آن دو وجود ندارد . امّا رفيق و همسايه و مهمان و داماد و قريب ، خواه مراد قرابت رحمى باشد و خواه قرابت از حيث مكان ، ارادهء هيچ يك از اين معانى ممكن نيست ، زيرا كم ارجى اين معانى با برپا ساختن آن اجتماع بزرگ و مهم در اثناى مسافرت و در ريگستانى سوزان و غيرمسكون به ثبوت مىرسد ، آن هم به\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nگونه‌اى كه طبق دستور پيغمبر صلّى اللّه عليه و آله پيشروان كاروان را متوقف سازند و دنبالهء كاروان را از ادامهء سير باز دارند در جايى كه محل فرود آمدن نيست . اين خصوصيات حكايت دارد كه چيزى جز امر مؤكّد الهى همراه با تهديد در صورت عدم تبليغ ، موجب توقف در آن منطقه نبوده است . اين است كه رسول خدا صلّى اللّه عليه و آله چنين محفلى را برپا مىدارد ، در حالى كه مردم از رنج سفر صدمه ديده‌اند و گرماى طاقت‌فرسا توقف را دشوار مىسازد به حدى كه بعضى از افراد رداى خود را به زير پاى خود مىافكنند . در چنين شرايط سخت و موقعيت فوق العاده منبرى از جهاز شتران برپا مىنمايند و پيغمبر صلّى اللّه عليه و آله از فراز آن مردم را به امر خداوند آگاه مىفرمايد كه هنگام درگذشت او فرا رسيده و او مأمور به تبليغ امر مهمى است و انديشناك از اينكه به سبب پايان يافتن دوران زندگانىاش فرصتى ديگر براى انجام اين امر باقى نمانده باشد ، در حالى كه اين امر را اهميتى بسزا در دين و دنياست . آيا با اين همه مقدمات فوق العاده و تشكيلات مهم و بىسابقه ، معقول است كه آن حضرت از طرف خداوند مردم را از امورى باخبر سازد كه چندان ارزش و اهميّتى نداشته باشد ؟ مثلا به مردم خبر دهد كه هركس كه پيغمبر صلّى اللّه عليه و آله با او رفاقت و مصاحبت داشته ، يا همسايهء او بوده ، يا علاقهء دامادى با او داشته ، يا به عنوان مهمان به خانه او درآمده و يا با او به هريك از دو معنايى كه ذكر شد ، قرابت داشته ، على عليه السّلام نيز با او چنان خواهد بود ؟ نه ، خدا مىداند كه چنين معانى را نمىتوان پذيرفت ، حتى از افراد كم‌خرد و خيال‌باف ، تا چه رسد از كسى كه عقل اوّل و انسان كامل و پيامبر دانا و خطيب بسيار توانا باشد . راستى تهمت زشت و ناروايى است اگر برخى از اين معانى به پيغمبر اسلام صلّى اللّه عليه و آله نسبت داده شود و اگر چنين فرض كنيم كه مراد يكى از اين معانى بوده است ، چه فضيلت و مزيتى براى امير المؤمنين عليه السّلام در آن معنى وجود داشته كه در قبال آن به دو تهنيت و آفرين گفته شود و حضرتش مورد اعجاب و تحسين قرار گيرد ؟ و سعد بن ابى وقاص در روايت خود « 1 » آن را بر شتران سرخ‌مو چنانچه از آن او باشند ، برترى دهد يا از دنيا و مافيها محبوبترش داند و آرزو كند كه با داشتن آن مقام عمر نوح را دارا باشد .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 38 - 41 .\r\n","page_name":" 601 ","page_number":601},
  {"content":"\r\n\r\nاما خداوند نعمت كه اين معنى نيز مورد ندارد ، زيرا هركس كه رسول خدا صلّى اللّه عليه و آله بر او انعام و احسان كرده باشد ، لزومى ندارد كه امير المؤمنين عليه السّلام هم به او انعام نموده باشد ، بلكه خلاف اين معنى ضرورى است ، مگر اينكه مراد اين باشد كه هركس پيغمبر صلّى اللّه عليه و آله به دين و هدايت و تهذيب اخلاق و ارشاد و عزّت در دنيا و نجات در آخرت بر او انعام فرموده ، على عليه السّلام نيز به تمام اين امور به او انعام نمايد ، بدان جهت كه على قائم مقام او ، عهده‌دار وظايف از طرف او ، حافظ شرع او و ابلاغ‌كنندهء دين اوست و براى همين است كه خداى متعال به ولايت او دين اسلام را به كمال رسانيد و نعمت خود را آشكارا بر همگان تمام كرد . در اين صورت ، اين همان معناى امامت و ولايتى است كه ما آن را مىجوييم و در مقام اثبات آن مىباشيم و جز اين مقصودى نداريم .\r\nامّا معنى هم‌عهد كه مراد از آن معاهده با بعضى قبايل براى برقرارى آرامش و صلح يا يارىكردن و هم‌آهنگى است . بنابراين ، معنى ندارد كه امير المؤمنين چنين باشد ، مگر از آن جهت كه آن جناب در تمام اقدامات و مقاصد رسول خدا پيرو اوست . البته ، از آنجا كه تمام مسلمانان در اين وصف با على عليه السّلام مساوى هستند ، ديگر نام بردن از آن جناب آن هم به طرزى خاص و با اين تشريفات و اهتمامى كه بيان شد ، معنى ندارد ، مگر آنكه مراد اين باشد كه در معاهدات و قراردادهايى كه رسول خدا صلّى اللّه عليه و آله در تنظيم حكومت اسلامى و نگهدارى دولت از پراكندگى و انحلال و حفظ و صيانت آن از هرگونه مشكلات و حوادث منعقد فرموده است ، على عليه السّلام نيز همانند آن حضرت در اين امور دخالت دارد و اگر مراد هم‌عهدى در اوصاف و فضايل باشد ، چنان كه گفته مىشود : فلانى هم‌عهد كرم و فضل است ، يعنى كريم و فاضل است ، هرچند اين معنا را ذوق عربى نمىپذيرد ، با وجود اين ، نتيجه به بيان پيغمبر صلّى اللّه عليه و آله چنين مىشود كه هركس من در نزد او هم‌عهد فضايل شناخته شده‌ام ، بايد به مانند اين دربارهء على عليه السّلام معتقد باشد و بنابراين تقريب ، اين معنى به مقصود ما نزديك است . البته ، نزديك‌ترين معانى در اين‌باره اين است كه از آن عهودى اراده شود كه پيغمبر با مسلمانانى كه با او بيعت كردند ، منعقد ساخت بر اين مبنى كه دين او را پاس دارند و در راه مصالح آن و دور ساختن هرناروا و فساد از\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nآن بكوشند . در اين صورت ، نه‌تنها مانعى براى ارادهء اين معنى نيست ، بلكه اين معنى تعبير ديگرى از كلام آن جناب است كه فرمود : على جانشين من است و بعد از من امام است .\r\nامّا دوستدار و ياور از اين دو حال بيرون نيست : يا مراد تحريض مردم بر دوست داشتن و يارى اوست ، از آن رو كه به پيامبر ايمان داشته و پيوسته به دفاع از آن حضرت پرداخته است ، يا مقصود فراخواندن على به محبت و يارى مؤمنان است و بر هرتقدير ، يا جمله اخبارى است يا انشائى .\r\nاما احتمال اوّل ، يعنى اخبار به وجوب دوستى او بر اهل ايمان ، يك امر ناشناخته و بىسابقه نبوده است كه پيغمبر اكرم آن را ابلاغ نكرده باشد و به اين ترتيب مأمور به ابلاغ آن شده باشد و كوتاهى در ابلاغ آن بنا به تصريح قرآن با عدم تبليغ امر رسالت برابر بوده باشد . بنابراين ، لزومى نداشت كه انبوه جمعيت در غدير خم گرد آيند ، آنگاه در شرايطى دشوار چنان مجمع مهمى منعقد گردد و با ابلاغ آن امر ، تكميل دين و اتمام نعمت و خشنودى پروردگار تحقق پذيرد كه گويى پيامبر امرى حياتى را ابلاغ فرموده و چيزى را كه مسلمان‌ها نمىدانسته‌اند ، اعلام و مقرر داشته است . سپس آنان كه در مقام تهنيت على برآمدند ، با عبارت « اكنون تو مولاى ما و مولاى هرمرد و زن مؤمن گشتى » او را تهنيت گويند ، حاكى از حدوث يك امر بزرگ و بىسابقه كه گويندگان تهنيت تا آن موقع آن را نمىدانسته‌اند . چگونه مىتوان چنين احتمالى داد ؟ در حالى كه آنان شب و روز اين آيات را تلاوت مىكردند : مردان مؤمن و زنان مؤمن دوستان يكديگرند « 1 » و هرآينه مؤمنان برادرانند « 2 » كه اين مشعر است به لزوم دوستى متقابل بين آنها ، همان‌طور كه بين دو برادر است . به هرحال ، پيامبر اكرم برتر از اين است كه چنين امر بىارزشى را ابلاغ نمايد و خداى حكيم ما پاكتر از اين است كه شبيه اين امر بيهوده را تشريع فرمايد .\r\nاما احتمال دوم ، يعنى انشاى وجوب دوستى و نصرت او با چنان گفتارى نيز در سستى دست كمى از احتمال اول ندارد ، زيرا در آن هنگام امرى وجود نداشته كه انشاء\r\n\r\n\r\n","description":"","footnote":"\r\n( 1 ) . توبة 9 / 71 .\r\n( 2 ) . حجرات 49 / 10 .\r\n","page_name":" 603 ","page_number":603},
  {"content":"\r\n\r\nنشده باشد و حكمى نبوده كه تشريع و ابلاغ نشده باشد تا نيازى به بيان انشائى آن باشد ، چنان كه دانستيد . به علاوه ، بنابراين دو وجه حق مقام اين بوده كه رسول خدا صلّى اللّه عليه و آله بفرمايد : هركه دوستدار و ياور من است ، بايد دوستدار و ياور على نيز باشد . پس اين دو احتمال از مفاد لفظ خارج است ، و شايد سبط ابن جوزى كه گويد : جايز نيست كه لفظ مولى در اين حديث بر ناصر و ياور حمل شود ، نظرش به همين معنى بوده است « 1 » و به زودى تمام سخن او در اين خصوص ذكر خواهد شد ، هرچند بنابراين احتمال وجوب محبت و مبادلهء نصرت اختصاص به امير المؤمنين عليه السّلام نخواهد داشت ، بلكه اين سيره و يكسان در ميان همهء مسلمانان است . بنابراين ، دليل تخصيص آن به آن جناب و اهتمام در شأن او چيست ؟ اگر مقصود محبت و نصرت مخصوصى است كه از حدود محبت و نصرت رعيت بالاتر بوده ، از قبيل وجوب متابعت و پيروى از او و امتثال اوامر او و تسليم در برابر او ، اين خود همان معناى حجّيت و امامت است ، خصوصا بعد از تطبيق آن به آنچه كه نظيرش در خود پيغمبر صلّى اللّه عليه و آله است با تصريح حديث من كنت مولاه ، فعلىّ مولاه در اين صورت ، تفكيك بين معناى مولى در مورد آن دو بزرگوار در يك سياق و عنوان مستلزم ابطال كلام خواهد بود .\r\nاما احتمال سوم ، يعنى ، اخبار پيغمبر صلّى اللّه عليه و آله به اينكه دوستى مردم و يارى ايشان بر ذمهء على عليه السّلام است ، در اين صورت ، ضرورت داشت كه روى سخن پيغمبر صلّى اللّه عليه و آله به على عليه السّلام مىبود و به او تأكيد مىفرمود ، نه اينكه به شنوندگان ابلاغ و تأكيد نمايد . همچنين احتمال ديگر ، يعنى انشاى وجوب دوستى و يارى در حقّ مردم بر ذمّهء على عليه السّلام كه در اين فرض هم بايد گفت كه پيغمبر صلّى اللّه عليه و آله از اين اهتمام در برقرارى آن تشريفات خاص و ايراد خطبه و جلب توجه خلق براى استماع و مبالغه در تبليغ بىنياز بود ، مگر اينكه مقصودش جلب عواطف مردم و افزايش محبت آنان نسبت به على عليه السّلام بوده باشد كه مردم وقتى دانستند على عليه السّلام دوست و ياور آنهاست ، از او تبعيت كنند و در هيچ امرى مخالفت او را روا ندانند و هيچگاه سخن او را رد نكنند .\r\n\r\n\r\n","description":"","footnote":"\r\n( 1 ) . تذكرة الخواص 19 .\r\n","page_name":" 604 ","page_number":604},
  {"content":"\r\n\r\nبا نحوهء سخن پيغمبر صلّى اللّه عليه و آله ، يعنى ابتدا نمودن به حديث من كنت مولاه ، فعلىّ مولاه خواهيم دانست كه بر اين تقدير ، آن جناب از محبت و نصرت اراده نفرموده ، مگر آن اندازه و مقدار را كه در خود پيغمبر صلّى اللّه عليه و آله وجود داشته است ، زيرا دوستى و نصرت پيامبر نسبت به امّتش از حيث كيفيت و جهت غير از دوستى و نصرتى است كه در افراد مؤمن نسبت به يكديگر وجود دارد ، چه آن جناب امّت خود را دوست دارد و آنها را يارى مىفرمايد براى اينكه رهبر و فرمانرواى آنان در امور دين و دنياست ، مالك امر آنهاست ، نگهبان حوزهء اعتقادى آنهاست ، حافظ شخصيت آنهاست و از خودشان به آنها سزاوارتر است . اگر حضرتش نسبت به آنها اين درجه از محبت و نصرت را اجرا و عملى نمىفرمود ، گرگان خونخوار و وحشيان سركش و بىباك آنها را پراكنده و نابود مىساختند و از هرطرف دستهاى ستم و تجاوز به سوى آنها دراز مىشد و چه حوادث نابودكننده‌اى چون هجوم دشمنان و تاراج اموال و كشتن نفوس و هتك حرمت اشخاص رخ مىداد كه در اين صورت ، غرض اصلى صاحب شريعت از به پا داشتن دعوت و گسترش بساط دين و بلند داشتن آيات الهى با پراكندگى جامعهء اسلامى از بين مىرفت .\r\nپس هركس در محبت و نصرت خلق در اين حد و به اين كيفيت معرفى شود ، ناچار او خليفة اللّه در زمين است و جانشين فرستادهء خدا در ميان خلق است . بنابراين فرض ، معناى حديث جز همان معنايى كه ما گفتيم ، نيست .\r\n\r\nمعانى مورد نظر از حديث غدير\r\nاز معانىاى كه براى مولى بيان شد و مورد بررسى قرار گرفت ، باقى نماند جز ولىّ ، أولى ، سيّد به معناى سرور ، نه مالك و آزادكننده ، متصرف در امر و متولّى امر .\r\nامّا « ولىّ » ايجاب مىنمايد كه از آن معنايى اراده شود كه از « أولى » اراده مىشود به علت عدم صحّت بقيهء معانى ، به طورى كه يكايك آن معانى و فقدان مناسبت آنها را براى شما مدلّل و معلوم ساختيم .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nامّا « سيّد » « 1 » به معناى سرور پيوسته از معناى أولى جدايى ناپذير است ، زيرا تقدّم آن بر غيرش محرز است ، خصوصا در كلمه‌اى كه پيغمبر صلّى اللّه عليه و آله خود را متصف بدان فرموده و سپس پسر عمّ خود على عليه السّلام را برابر با وصف خود قرار داده است . بنابراين ، امكان نخواهد داشت كه مراد از آن كسى باشد كه با پيشدستى و غلبه و ستم سرورى يافته باشد ، بلكه اين سيادت دينى است و بر همه عموميّت دارد ، به طورى كه تبعيّت و پيروى از آن بر تمام مسلمانان واجب خواهد بود .\r\nاين چنين است « متصرف در امر » ، چنان كه اين معنى را رازى در مورد آيهء كريمهء  . . وَ اعْتَصِمُوا بِاللَّهِ ، هُوَ مَوْلاكُمْ . . .  « 2 » از قفّال ذكر كرده كه گفت : او مولاى شماست ، يعنى سرور شما و متصرف در امرتان است . « 3 » اين دو معنى را سعيد چلپى ، مفتى روم و شهاب الدين احمد خفاجى در حاشيهء خود بر تفسير بيضاوى ذكر كرده‌اند و ابن حجر آن را از معانى حقيقى مولى به شمار آورده است « 4 » و كمال الدين جهرمى هم در ترجمهء صواعق و همچنين محمّد بن عبد الرسول برزنجى در النواقص و شيخ عبد الحق در لمعات در اين مطلب از او پيروى نموده‌اند . پس در اين مقام امكانى نيست جز اينكه مراد به آن متصرفّى باشد كه خداى سبحان او را برانگيخته تا در خور تبعيّت باشد و بشر را به سوى طرق رستگارى رهبرى نمايد .\r\nپس چنين شخصى در انواع تصرف نسبت به جامعهء انسانيّت اولى و سزاوارتر از ديگران است ، بنابراين ، كسى كه داراى چنين سمتى است ، يا پيغمبرى است مبعوث و يا امامى است مفترض الطاعه كه به امر پروردگار از جانب پيامبر تعيين و معرفى شده است ، پيامبرى كه در گفتار و كردارش تابع فرمان خداست و از روى ميل شخصى و به دلخواه خود سخن نمىگويد و آنچه بگويد ، جز وحى الهى كه به او ابلاغ مىشود ، نيست . « 5 »\r\nهمين‌طور است « متولّى امر » كه ابو العباس مبرّد آن را از جمله معانى مولى به شمار\r\n\r\n\r\n","description":"","footnote":"\r\n( 1 ) . جمع كثيرى از پيشوايان تفسير و حديث و لغت سيد را از معانى مولى به شمار آورده‌اند .\r\n( 2 ) . حج 22 / 78 .\r\n( 3 ) . مفاتيح الغيب : 6 / 210 .\r\n( 4 ) . الصواعق المحرقة 25 .\r\n( 5 ) . نجم 53 / 3 ، 4 .\r\n","page_name":" 606 ","page_number":606},
  {"content":"\r\n\r\nآورده و در تفسير آيهء شريفهء  ذلِكَ بِأَنَّ اللَّهَ مَوْلَى الَّذِينَ آمَنُوا . . .  « 1 » گفته است : « ولىّ » و « مولى » در معنى يكسانند و اوست كه به خلق خود سزاوار و متولّى امور ايشان است . « 2 » ابو الحسن واحدى در تفسيرش الوسيط ، قرطبى « 3 » در تفسير آيهء  بَلِ اللَّهُ مَوْلاكُمْ . . .  « 4 » ، ابن اثير « 5 » ، زبيدى « 6 » و ابن منظور « 7 » به اين معنى تصريح كرده‌اند و چنين گفته‌اند : از اين قبيل است حديث أيّما امرأة نكحت به غير اذن مولاها فنكاحها باطل كه در روايت ديگر به غير اذن وليّها مذكور است . بنابراين ، « مولى » و « ولىّ » ، يعنى متولّى امر . « 8 » همچنين مفسّران سرشناس بر اين معنى تأكيد ورزيده‌اند ، مانند بيضاوى « 9 » در تفسير آيات  . . ما كَتَبَ اللَّهُ لَنا هُوَ مَوْلانا . . .  « 10 » ،  . . وَ اعْتَصِمُوا بِاللَّهِ هُوَ مَوْلاكُمْ . . .  « 11 » و  . . وَ اللَّهُ مَوْلاكُمْ . . .  « 12 » ؛ ابو السعود عمادى « 13 » در تفسير آيهء  . . وَ اللَّهُ مَوْلاكُمْ . . .  « 14 » و آيهء  . . هِيَ مَوْلاكُمْ . . .  « 15 » ؛ راغب در مفردات ؛ احمد بن حسن زاهد درواجكى كه در تفسيرش گويد : « مولى » در لغت كسى است كه متولى و عهده‌دار مصالح تست . بنابراين ، او مولاى تست ، كارهاى ترا سروسامان مىدهد و ترا در برابر دشمنانت يارى مىنمايد و به همين مناسبت ، پسر عمو و آزادكننده « مولى » ناميده شده و سپس اين كلمه اسم گرديده است براى كسى كه امرى را عهده‌دار مىشود ؛ زمخشرى در كشّاف ؛ و ابو العباس ، احمد بن يوسف شيبانى كواشى ( م 680 ) در تلخيص\r\n\r\n\r\n","description":"","footnote":"\r\n( 1 ) . محمّد 47 / 11 .\r\n( 2 ) . اين معنى را شريف مرتضى در الشافى از او حكايت كرده است .\r\n( 3 ) . الجامع لأحكام القرآن : 4 / 232 .\r\n( 4 ) . آل عمران 3 / 150 .\r\n( 5 ) . النهاية فى غريب الحديث و الأثر : 4 / 246 .\r\n( 6 ) . تاج العروس : 10 / 398 .\r\n( 7 ) . لسان العرب : 15 / 401 . ( و )\r\n( 8 ) . همان مأخذ : هرگاه زنى بدون اذن ولىّ خود ازدواج كند ، ازدواجش باطل است . ( و )\r\n( 9 ) . انوار التنزيل و اسرار التأويل : 1 / 505 و 2 / 114 ، 530 .\r\n( 10 ) . توبة 9 / 51 .\r\n( 11 ) . حج 22 / 78 .\r\n( 12 ) . تحريم 66 / 2 .\r\n( 13 ) . ارشاد العقل السليم الى مزايا القرآن الكريم - در حاشيه مفاتيح الغيب : 8 / 183 .\r\n( 14 ) . تحريم 66 / 2 .\r\n( 15 ) . حديد 57 / 15 .\r\n","page_name":" 607 ","page_number":607},
  {"content":"\r\n\r\nالكشاف ؛ نسفى در تفسير آيهء  . . أَنْتَ مَوْلانا . . .  « 1 » و نيشابورى در غريب القرآن آنجا كه به بحث در آيات  . . أَنْتَ مَوْلانا . . .  « 2 » ،  . . فَاعْلَمُوا أَنَّ اللَّهَ مَوْلاكُمْ . . .  « 3 » و  . . هِيَ مَوْلاكُمْ  « 4 » پرداخته است . قسطلانى در حديثى كه قبلا از نظر گذشت ، از قول بخارى و مسلم دربارهء كلمهء أنا مولاه كه از پيامبر روايت شده ، گويد : من مولاى اويم ، يعنى ولىّ مرده‌ام و از جانب او امورش را عهده‌دار خواهم بود . سيوطى در تفسير الجلالين در شرح آيات  . . أَنْتَ مَوْلانا . . .  « 5 » ،  . . فَاعْلَمُوا أَنَّ اللَّهَ مَوْلاكُمْ . . .  « 6 » و  . . لَنْ يُصِيبَنا إِلَّا ما كَتَبَ اللَّهُ لَنا هُوَ مَوْلانا . . .  « 7 » همين معنى را ذكر كرده است . بنابراين ، اين معنى نيز از « أولى » جدا نخواهد بود ، بويژه كه صاحب رسالت خود را بدان توصيف فرموده است ، چنانچه آن را اراده كرده باشد .\r\nبه هرحال ، پس از ژرفنگرى در فرهنگهاى لغت و مجموعه‌هاى ادبى و منابع علمى عربى نظريه و عقيدهء ما در اين خصوص اين است كه حقيقت معنى « مولى » از ميان معانى متعدد جز « أولى » نيست ، چه اين معنى جامع تمامى آن معانى است و در هريك از آن معانى به نوعى مورد توجه قرار گرفته و در عين حال ، لفظ مولى بر هيچ‌يك از آن معانى اطلاق نشده است ، مگر به مناسبت اين معنى . بنابراين مقدمه مىگوييم :\r\n1 - پروردگار سبحان به خلق خود از هرفرد غالب و قاهرى برايشان ، اولى و سزاوارتر است . جهان آفرينش را به حكمت آفريد و به مقتضاى مشيت خود در آن تصرف مىكند .\r\n2 - عمو از همهء مردم به محافظت فرزند برادرش و عطوفت به او اولى و سزاوارتر است و جايگزين پدر اوست كه به او سزاوارتر بوده است .\r\n3 - پسر عمو به همدلى و همدوشى با عموزادهء خود اولى و سزاوارتر است ، چه آن دو چونان دو شاخهء يك درختند .\r\n4 - فرزند سزاوارترين خلق به اطاعت از پدر و فروتنى در برابر اوست . خداى متعال\r\n\r\n\r\n","description":"","footnote":"\r\n( 1 و 2 ) . بقرة 2 / 286 .\r\n( 3 ) . انفال 8 / 40 .\r\n( 4 ) . حديد 57 / 15 .\r\n( 5 ) . بقرة 2 / 286 .\r\n( 6 ) . انفال 8 / 40 .\r\n( 7 ) . توبة 9 / 51 .\r\n","page_name":" 608 ","page_number":608},
  {"content":"\r\n\r\nفرمايد : در برابر پدر و مادر از روى مهربانى سر تواضع فرود آر . « 1 »\r\n5 - خواهرزاده نيز سزاوارترين خلق در فروتنى و خضوع نسبت به دايى خود است كه برادر مادرش مىباشد .\r\n6 - آزادكننده در مهرورزى به كسى كه آزاد شدهء اوست ، از ديگران اولى و سزاوارتر است .\r\n7 - آزادشده اولى و سزاوارتر است به اينكه احسان و نيكى آزادكننده‌اش را منظور دارد و با فرمانبردارى از او و فروتنى در برابرش از او سپاسگزارى كند .\r\n8 - برده در تبعيت و اطاعت امر مولاى خود از ديگران اولى و سزاوارتر است و اين اطاعت از مالك بر او واجب است و سعادت او به آن بستگى دارد .\r\n9 - مالك اولى و سزاوارتر است به سرپرستى و حفاظت بنده‌هاى مملوك خود و امورشان و تصرف در آنان تا آنجا كه به حدّ ستم نرسد .\r\n10 - پيرو و تابع اولى و سزاوارتر است به يارى متبوع خود از كسى كه تابع و پيرو او نيست .\r\n11 - احسان‌يافته در سپاسگزارى خداوند نعمت از ديگران اولى و سزاوارتر است .\r\n12 - شريك اولى و سزاوارتر است به رعايت حقوق شركت و حفظ شريكش تا به او زيانى نرسد .\r\n13 - وظيفهء هم‌سوگند روشن است ، چه او در اقدام به حفظ هم‌سوگندش و دفع هر ستمى از او اولى و سزاوارتر است .\r\n14 - همچنين رفيق به اداى حق رفاقت از ديگران اولى و سزاوارتر است .\r\n15 - همسايه هم اولى و سزاوارتر است به رعايت حقوق همسايگانش از آنان كه دور از او هستند .\r\n16 - مانند آنهاست وارد شونده بر قومى كه او اولى و سزاوارتر است به قدردانى و حق‌شناسى از كسانى كه در ميانشان قرار گرفته و بدانها پناه برده و در كنارشان ايمن\r\n\r\n\r\n","description":"","footnote":"\r\n( 1 ) . اسراء 17 / 24 .\r\n","page_name":" 609 ","page_number":609},
  {"content":"\r\n\r\nگرديده است .\r\n17 - داماد اولى و سزاوارتر است به مراعات حقوق كسى كه داماد او گرديده و بدين وسيله پشتيبانى يافته و در زندگى نيرومند گشته است . در حديث آمده است كه سه كس داراى سمت پدرى هستند : پدر آدمى ، پدر همسر و معلّم .\r\n18 - بر اين منوال است قريب ، چه او به امر نزديكان و دفاع از آنان و كوشش در راه مصالحشان اولى و سزاوارتر است .\r\n19 - خداوند نعمت اولى و سزاوارتر است به احسان بر كسى كه مورد انعام و احسان واقع گشته و اينكه نيكى را تداوم بخشد .\r\n20 - هم‌عهد مانند هم‌سوگند است در اولويت براى يارىكردن آن‌كس كه با او عهد بسته است .\r\n21 - دوستدار و محبّ به دفاع از محبوب اولى و سزاوارتر است .\r\n22 - ياور به دفاع از كسى كه يارى شده اولى و سزاوارتر است .\r\n23 تا 26 - در مورد ولىّ و سيّد و متصرف در امر و متولّى در امر به شرحى كه قبلا مذكور افتاد ، از چگونگى حال آگاه شديد .\r\nحال كه وضعيت معانى مشروحهء بالا و عدم تناسب آنها با مورد بحث روشن گشت ، ديگر جز يك معنى براى « مولى » باقى نمانده ، و آن « أولى » است و اين اولويت به حسب استعمال در هريك از مواردش مختلف است . بنابراين ، اشتراك در مولى ، اشتراك معنوى است و اين اشتراك از اشتراك لفظى أولى بهتر است ، چه اشتراك لفظى مستلزم وضع‌هاى زياد و نامعلوم است به نصّ ثابت كه بنا بر اصل مسلّم ، آن وضعها منتفى است و شمس الدين ابن بطريق در پاره‌اى از اين نظريه بر ما پيشى گرفته است . « 1 » نامبرده يكى از بزرگان قرن ششم است و از كلمات تعدادى از علماى اهل سنت نيز برمىآيد كه آنان در ذكر مناسبات بعضى از معانى مولى داد سخن داده‌اند « 2 » ، مانند آنچه كه ما ذكر كرديم .\r\n\r\n\r\n","description":"","footnote":"\r\n( 1 ) . العمدة 56 .\r\n( 2 ) . به آنچه در سابق از درواجكى و ديگران نقل كرديم و به آنچه از سبط ابن جوزى و ديگران نقل خواهيم -\r\n","page_name":" 610 ","page_number":610},
  {"content":"\r\n\r\nروايتى است كه مسلم به اسناد خود از رسول خدا صلّى اللّه عليه و آله آورده كه فرمود : « نبايد بندهء مملوك به مالك خود بگويد : مولاى من » و در حديث ابو معاويه اين جمله نيز بر آن افزوده شده است : زيرا همانا مولاى شما خداست . « 1 » اين روايت كه تعدادى از پيشوايان حديث آن را در تأليفات خود با بررسى در طريق آورده‌اند ، بيانگر آن است كه چون به طور مطلق از مولى سخن رود ، معناى مقصود كه « أولى » است ، به ذهن متبادر مىشود .\r\nاين مطلب را نيز در بخش سخنانى پيرامون مفاد حديث غدير مىتوان از نظر گذراند .\r\n\r\nقراين معيّن متصل و منفصل\r\nتا اينجا با توضيحاتى كه داده شد ، اهل بحث و كاوش را گزيرى جز اين نيست كه بپذيرند مولى به معناى أولى است و چنانچه ما از آنچه گفتيم ، تنزّل كرده بگوييم : يكى از معانى مولى اين معنى است و آن را مشترك لفظى بدانيم ، باز هم مقصود حاصل است ، زيرا در حديث غدير قرينه‌هاى متّصل و گاهى منفصل وجود دارد كه با وجود اين قراين ، ارادهء غير اين معنى از بين مىرود . اينك بيان مطلب :\r\nقرينهء اول : مقدّمهء حديث است و آن سخن پيغمبر صلّى اللّه عليه و آله است كه فرمود : الست أولى بكم من انفسكم : آيا من به شما از خودتان سزاوارتر نيستم ؟ يا سخنان ديگر آن جناب كه با الفاظ ديگر كه همين معنى را مىفهماند . بعد بر اين سخن افزود : فمن كنت مولاه ، فعلىّ مولاه . اين حديث را به كيفيتى كه بيان شد ، بسيارى از علماى فريقين روايت كرده‌اند كه در اينجا به ذكر نام تعدادى از پيشوايان حديث و حافظان اهل سنّت بدين شرح مبادرت مىورزيم :\r\n1 - احمد بن حنبل 2 - ابن ماجه 3 - نسائى 4 - شيبانى 5 - ابويعلى 6 - ابو جعفر طبرى 7 - ترمذى 8 - طحاوى 9 - ابن عقده 10 - عنبرى 11 - ابو حاتم 12 - طبرانى 13 - قطيعى 14 - ابن بطّه 15 - دارقطنى 16 - ذهبى 17 - حاكم نيشابورى 18 - ثعلبى 19 - ابو نعيم\r\n\r\n\r\n","description":"","footnote":"\r\n- كرد ، مراجعه كنيد كه عدهء زيادى از علما را در طى كلمات قوم خواهى يافت كه نظير آن دو اظهار عقيده كرده‌اند .\r\n( 1 ) . صحيح مسلم 197 .\r\n","page_name":" 611 ","page_number":611},
  {"content":"\r\n\r\n20 - ابن سمّان 21 - بيهقى 22 - خطيب بغدادى 23 - سجستانى 24 - ابن مغازلى 25 - حسكانى 26 - عاصمى 27 - خلعى 28 - سمعانى 29 - خوارزمى 30 - بيضاوى 31 - ملّا 32 - ابن عساكر 33 - ابو موسى 34 - ابو الفرج 35 - ابن اثير 36 - ضياء الدّين 37 - قزاوغلى 38 - كنجى 39 - تفتازانى 40 - محب الدين طبرى 41 - وصّابى 42 - حموينى 43 - ايجى 44 - ولىّ الدين 45 - زرندى 46 - ابن كثير 47 - شريف 48 - شهاب الدين 49 - جزرى 50 - مقريزى 51 - ابن صبّاغ 52 - هيثمى 53 - ميبدى 54 - ابن حجر 55 - اصيل الدين 56 - سمهودى 57 - كمال الدين 58 - بدخشى 59 - شيخانى 60 - سيوطى 61 - حلبى 62 - ابن باكثير 63 - سهارنپورى 64 - ابن حجر مكّى .\r\nدر بيان طرق حديث غدير از صحابه و تابعين به وضوح موارد ذكر مقدّمه حديث را با تعيين اجزاى كتب اين دسته از علماى اعلام سابقا بيان كرديم . گروه ديگرى نيز از راويان اين مقدّمه هستند كه عدّهء آنان در خور توجه است و ما در اينجا با ذكر مجدّد نامشان به اطالهء سخن نمىپردازيم . افزون بر اين ، تعداد بيشمارى از علماى شيعه را نيز در نظر بگيريد كه اين حديث را روايت كرده‌اند .\r\nبنابراين ، مقدّمهء سخن پيغمبر صلّى اللّه عليه و آله از جمله واردات صحيح و ثابت است و به طورى كه تعداد بسيارى از بزرگان ياد شده تصريح كرده‌اند ، چاره و مفرّى جز اعتراف به آن نيست . « 1 »\r\nبنابراين ، اگر رسول خدا صلّى اللّه عليه و آله غير از معنايى كه در مقدمهء سخن خود : الست أولى بكم من انفسكم بدان تصريح كرده ، معناى ديگرى را اراده مىفرمود ، فرمايش آن جناب به صورت كلامى از هم گسيخته در مىآمد و ما پيغمبر بزرگوار را از هرلغزش و سخن نارسايى مبرّا مىدانيم . در اين صورت ، سخن حضرتش از حوزهء بلاغت خارج مىشد ، در حالى كه آن جناب زبان‌آورترين و سخنورترين كسى است كه به زبان عربى دهان گشوده است ، پس جز اذعان و اعتراف به ارتباط اجزاى كلام آن حضرت و متحد دانستن معنى در مقدمه و ذى المقدمه راهى نيست و حق هم در كلامى كه از وحى الهى\r\n\r\n\r\n","description":"","footnote":"\r\n( 1 ) . به بحث « راويان حديث غدير از صحابه » و بحث « گفتارى پيرامون سند حديث غدير » مراجعه شود .\r\n","page_name":" 612 ","page_number":612},
  {"content":"\r\n\r\nسرچشمه گرفته باشد جز اين نيست .\r\nمزيد بر توضيح و بيان مطلب شرحى است از سبط ابن جوزى كه پس از برشمردن ده معنى براى مولى و تصريح به اينكه معناى دهم مولى ، أولى است ، چنين گويد : مراد از مولى در حديث غدير ، طاعت مخصوص است و وجه دهم كه أولى است ، متعيّن است و معناى حديث چنين مىشود : هركس كه من به او از خودش سزاوارترم ، على نيز به او از خودش سزاوارتر است . « 1 » حافظ ابو الفرج ، يحيى بن سعيد ثقفى اصفهانى در كتاب خود به نام مرج البحرين بدين معنى تصريح كرده است ، چه او اين حديث را با اسناد به استادانش روايت نموده و در روايت مزبور چنين گفته است : رسول خدا دست على را گرفت و فرمود : من كنت وليّه و اولى به من نفسه ، فعلىّ وليّه : هركس كه من ولىّ اويم و به او از خودش سزاوارترم على نيز ولىّ اوست . پس دانسته شد كه تمام معانى بازگشت به معانى دهم ، يعنى « أولى » دارد و گفتار رسول خدا صلّى اللّه عليه و آله : أ لست أولى بالمؤمنين من أنفسهم نيز دلالت بر همين معنى دارد ، و اين حديث نصّ صريح در اثبات امامت على و پذيرش طاعت اوست .\r\nابن طلحهء شافعى تصريح كرده است كه طايفه‌اى از علماى حديث لفظ مولى را در حديث غدير بر « أولى » حمل نموده‌اند . « 2 » نظير اين اعترافات از ديگر علما نيز به خواست خدا در جاى خود خواهد آمد .\r\nقرينهء دوم : دنبالهء حديث است كه رسول خدا صلّى اللّه عليه و آله فرمود : اللّهمّ وال من والاه و عاد من عاداه . در برخى از طرق حديث بر فرمايش رسول خدا صلّى اللّه عليه و آله عبارت و انصر من نصره و اخذل من خذله يا جمله‌هايى كه متضمن همين معانى است ، افزوده شده است و با ذكر جماعت راويانى كه قبلا از آنان سخن به ميان آمد ، ديگر موجبى براى تكرار و تطويل كلام آنان نيست ، و ضمن گفتارى پيرامون سند حديث غدير كه قبلا از نظر گذشت « 3 » ، بسيارى از علما مجموع حديث غدير و دنبالهء آن را صحيح دانسته‌اند و با اين\r\n\r\n\r\n","description":"","footnote":"\r\n( 1 ) . تذكرة الخواص 20 .\r\n( 2 ) . مطالب السئول 16 .\r\n( 3 ) . ر ك : الغدير ( متن عربى / چ 5 ) : 1 / 294 - 313 .\r\n","page_name":" 613 ","page_number":613},
  {"content":"\r\n\r\nحال ، براى اهل تحقيق و بحث امكان خواهد داشت كه ذيل حديث مزبور را قرينهء مدّعا بدانند به دلايل و وجوهى كه جز با معناى اولويّت سازگار نخواهد بود ، اولويّتى كه ملازم با سمت امامت باشد .\r\nاين وجوه و دلايل به شرح ذيل است :\r\n1 - در آن زمان كه پيغمبر صلّى اللّه عليه و آله نسبت به موهبت خداى سبحان به وصىّ او داير به احراز مقام شامخ رياست عامّه بر تمامى امّت اسلامى و امامت مطلقهء او بعد از خودش قيام كرد و اين امر مهم را اعلام فرمود ، آن جناب برحسب اوضاع و احوال مىدانست كه تماميّت اين امر نيازمند هواداران بسيار و ياران بااقتدار است تا بدان وسيله متصديان امور ولايات و عمّال بر اين امر گردن نهند . از طرفى آن حضرت مطلع بود كه در ميان انبوه جمعيت كسانى هستند كه بر على عليه السّلام رشك مىبرند ، چنان كه در قرآن بدان اشاره شده « 1 » و نيز اشخاصى هستند كه با آن جناب كين مىورزند و در ميان اهل نفاق افرادى هستند كه بر مبناى انتقامجويى جاهليّت دشمنى با او را در دل دارند و بعد از آن جناب ، در اثر آزمندى آنان كه فكر سرورى و رياست و افزايش بهره‌هاى مادى در سر مىپرورانند ، حوادث ناگوارى رخ خواهد داد و جنب و جوشهايى پديد خواهد آمد ، و على عليه السّلام هم به حكم حق‌خواهى و عدالت‌پرورى آرزوها و آمال آنها را اجابت نخواهد كرد و آنها را به جهت بىتجربگى و بىكفايتى لايق و سزاوار مقامهايى كه چشم طمع بدان دوخته‌اند ، نخواهد دانست ، ناچار آنها هم به مخالفت و دشمنى با او برخواهند خاست و اوضاع را آشفته خواهند كرد ، چنان كه حضرتش به اجمال از اوضاع و احوال خبر داد و فرمود : اگر على را به فرمانروايى بپذيريد ، در حالى كه نمىبينم كه اين كار را بكنيد ، او را راهنمايى با بصيرت و مطّلع خواهيد يافت . « 2 » در نتيجهء توجه به اين كيفيّات و امور ، رسول خدا بعد از\r\n\r\n\r\n","description":"","footnote":"\r\n( 1 ) . آنجا كه خداى تعالى فرمايد :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ .  ( نساء 4 / 54 ) ابن مغازلى در المناقب و ابن ابى الحديد در شرح نهج البلاغة : 2 / 236 و حضرمى شافعى در الرشفة 27 اشعار نموده‌اند كه اين آيه دربارهء على عليه السّلام و مختصات علمى او كه مورد رشك و حسد واقع شد ، نازل گرديده است .\r\n( 2 ) . ر ك : الغدير ( متن عربى / چ 5 ) : 1 / 12 ، 13 .\r\n","page_name":" 614 ","page_number":614},
  {"content":"\r\n\r\nابلاغ ولايت على عليه السّلام در حق آنان كه پيرو و دوست و ياور اويند ، دعا فرمود و بر آنان كه در ستيز و دشمنى با اويند ، نفرين فرستاد تا بدين وسيله امر خلافت براى او قطعيّت يابد و مردم بدانند كه پيروى و دوستى على عليه السّلام خشنودى خداى سبحان را فراهم آرد و مخالفت و دشمنى با على عليه السّلام خشم پروردگار را در پى دارد ، شايد به خود آيند و به حق و اهل حق بگرايند . چنين دعايى آن هم به لفظ عموميت نخواهد داشت ، مگر دربارهء كسى كه چنين شأن و مقامى و الا را دارا باشد . بنابراين ، نظير اين سخن و دعا دربارهء افراد اهل ايمان كه خداى متعال دوستى متقابل را بر آنها واجب فرموده ، نقل نشده است ، چه فخرفروشى و بىمهرىهايى كه در آنها يافت مىشود ، جزئياتى است كه به اين پايه از اهميت نمىرسد . اين چنين دعائى دربارهء كسى خواهد بود كه در امر دين در حكم ستون و پايه باشد و در اسلام كاملا سرشناس بوده و بر امّت اسلامى امامت و سرورى داشته باشد ، و گرنه ضعف و عدم پيشرفت او در آن مقام باعث ناتوانى حق و گسيختن رشتهء اسلام مىگردد .\r\n2 - سياق اين دعاست : اللّهم وال من والاه . . . از حيث افادهء عموميّت افرادى كه از كلمهء « من » فهميده مىشود و عموميّت زمانى و حالى كه از حذف متعلّق معلوم مىگردد ، دلالت بر عصمت امام عليه السّلام دارد ، زيرا از جملهء مزبور چنين استفاده مىشود كه موالات و يارى او و احتراز از دشمنى و ستيز با او بر هركس و در هرزمان و در هرحال واجب است و اين معنى مستلزم اين است كه آن حضرت در تمام احوال و زمان‌ها موصوف به عصمت و مصون از معصيت باشد و هيچگاه جز حق سخنى نگويد و جز به حق كارى از او سر نزند و جز با حق نباشد ، زيرا اگر در معرض ارتكاب خلاف و معصيتى قرار گيرد ، لازم است كه بر او اعتراض شود و به خاطر عمل ناروايش مورد سرزنش قرار گيرد و از او اعراض شود ؛ پس چون رسول خدا صلّى اللّه عليه و آله نسبت به هيچ‌يك از شئون و احوال او استثنايى در فرمايش خود نياورده ، خواهيم دانست كه على عليه السّلام هم در هيچ زمان و در هيچ حال فاقد عصمت و عدالت و حق‌خواهى نبوده است و كسى كه داراى چنين مقامى باشد ، واجب است كه امام بر خلق باشد ، چه امامت كسى كه پايين‌تر از او باشد ، بر او طبق\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nموازين استدلالى كه در محل خود بيان شده است ، قبيح و ناروا خواهد بود . بنابراين ، چون او امام است ، ناگزير به مردم از خودشان سزاوارتر است .\r\n3 - مناسب‌ترين مقصود رسول اكرم صلّى اللّه عليه و آله از اين دعا كه سخنان خود را با آن پايان داده و قطعا جمله‌هاى دعا با جمله‌هاى قبل از آن بىارتباط نيست ، اين است كه آن جناب در مقام بيان تكليف بر حاضران بوده و وجوب طاعت و موالات در حق على را بيان داشته است كه در نتيجه ، در آن دعا به فرمانبردارى از او ترغيب شده و تمرّد و سرپيچى از او مورد تهديد قرار گرفته است و اين معنى فقط در صورتى است كه مولى را به معنى اولى بگيريم ، بر خلاف اينكه بگوييم مراد پيغمبر صلّى اللّه عليه و آله از مولى ، محب و ناصر بوده است كه در اين صورت ، از سخنان پيغمبر صلّى اللّه عليه و آله جز اين به دست نمىآمد كه على محب و دوستدار كسى است كه رسول خدا او را دوست بدارد يا يار و مددكار كسى است كه رسول خدا يار و مددكار او باشد . بنابراين ، مناسب اين بود كه دعا اختصاص به على عليه السّلام داشته باشد در موقعى كه او به محبت يا نصرت پيغمبر صلّى اللّه عليه و آله برخيزد ، نه اينكه شامل عامهء ملت شود اگر قيام و اقدام به موالات او نمايند و برعكس ، نفرين به عامهء آنان باشد اگر با او دشمنى ورزند ، مگر اينكه فرض كنيم غرض آن جناب تأكيد بر ايجاد روابط دوستانه بين او و امّت بوده است وقتى كه دريافتند على عليه السّلام هرفردى از آنها را در هرحال و در هرزمان دوست مىدارد و يارى مىكند ، همان‌طور كه پيامبر چنين است و على را به جانشينى خود در ميان مردم برمىگزيند تا وظيفهء محبت و نصرت را انجام دهد و با اين تعيين ، نجات از هر مهلكه و خلاصى از هرترس و رهايى از هرپستى براى امّت فراهم گردد ، چنان كه اين ترتيب بين سلاطين و رعايا و اميران و مردمان عادى جريان دارد .\r\nچون محبت و نصرت در وجود نازنين پيغمبر صلّى اللّه عليه و آله بر اين مبنا و صفت است ، ناچار در آن كسى هم كه قدم به جاى قدم آن جناب مىگذارد ، بايد بر همين منوال و خصوصيّت باشد ، و گرنه سياق كلام مختل و ارتباط سخن گسيخته مىشود ؛ در نتيجه ، با اين تقريب و توضيح پس از مماشات با آنان كه مولى را به معناى محبّ و ناصر گرفته‌اند ، باز معنى مولى با معناى امامت يكى است و همان مفاد اولى را مىرساند . حافظان و محدثان\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nحديث غدير را با افزودگىهايى گوناگون روايت و ثبت كرده‌اند ، كه جز با معنايى از كلمهء مولى كه مقصود ماست ، سازش ندارد .\r\nقرينهء سوم : قول رسول خداست به اين شرح : اى گروه مردم ، به چه امرى شهادت مىدهيد ؟ مردم گفتند : شهادت مىدهيم به يگانگى خدا . فرمود : بعد از آن به چه امرى ؟\r\nگفتند : به اينكه محمّد بنده و فرستادهء اوست . فرمود : ولىّ شما كيست ؟ گفتند : خدا و رسولش مولاى مايند . سپس بازوى على را گرفت و او را به پا داشت و فرمود : هركس كه خدا و رسول مولاى اويند ، اين [ على 
  ] مولاى اوست .\r\nاين جمله‌ها در حديثى كه از جرير روايت شده ، مذكور است و لفظ روايت رسيده از خود امير المؤمنين عليه السّلام و روايت زيد بن ارقم و عامر بن ليلى نيز قريب به اين مضمون است و در لفظ حذيفة بن اسيد به سند صحيح چنين مذكور است : آيا اين شما نيستيد كه به يگانگى خدا و اينكه محمّد بنده و فرستادهء اوست ، شهادت مىدهيد ؟ تا آنجا كه راوى گويد : گفتند : بلى ، شهادت مىدهيم ، فرمود : خداوندا گواه باش . سپس فرمود : اى مردم ، همانا خدا مولاى من است و من مولاى مؤمنان هستم و به آنها از خودشان سزاوارترم ، پس هركس كه من مولاى او هستم ، اين [ على 
  ] مولاى اوست . « 1 »\r\nبنابراين ، واقع شدن ولايت در سياق شهادت به توحيد و رسالت و رديف‌كردن آن در دنبال مولويّت مطلقهء خداى سبحان و سپس رسول او ممكن نيست مگر اينكه از آن معناى ولايت و امامتى اراده شود كه با سزاوارتر بودن به مردم از خودشان ملازم باشد .\r\nقرينهء چهارم : اين گفتار رسول خداست در دنبالهء لفظ حديث : اللّه اكبر على اكمال الدين و اتمام النعمة و رضى الربّ برسالتى و الولاية لعلىّ بن ابى طالب . « 2 » عبارت حديث به روايت شيخ الاسلام حموينى چنين است : اللّه اكبر تمام نبوتى و تمام دين اللّه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 22 ، 26 ، 27 ، 33 ، 36 ، 47 ، 55 .\r\n( 2 ) . ترجمهء حديث : خداى را بزرگى سزاست كه دين را به كمال رسانيد و نعمت را بر همگان تمام كرد و مرا به رسالت و على بن ابى طالب را به ولايت برگزيد . ( و )\r\n","page_name":" 617 ","page_number":617},
  {"content":"\r\n\r\nبولاية علىّ بعدى « 1 » . « 2 » شما چه امرى را در رديف رسالت در نظر مىگيريد كه به سبب آن دين به كمال رسد و نعمت تمام شود و خدا بدان خشنود گردد ؟ آيا اين امر غير از امامت است كه تماميّت امر رسالت و تكميل نشر آن و استحكام پايه‌هايش همگى بدان بستگى دارد ؟ بنابراين ، عهده‌دار اين وظيفهء مقدس و مهم به مردم از خودشان سزاوارتر است .\r\nقرينهء پنجم : اين سخن پيغمبر صلّى اللّه عليه و آله است قبل از بيان ولايت : گويى كه من خوانده شده‌ام و دعوت الهى را براى انتقال به سراى ديگر اجابت كرده‌ام ، يا نزديك است كه خوانده شوم و اجابت نمايم ، يا آگاه باشيد ، همانا نزديك است كه من از شما جدا شوم و يا نزديك است كه فرستادهء پروردگارم بيايد و من اجابت نمايم . اين كلمات از روايات حفّاظ حديث مكرر نقل شده است . « 3 »\r\nاز اين سخن اين حقيقت معلوم مىشود كه از وظايف تبليغى آن جناب موضوع مهمى باقى است كه بيم دارد از اينكه مرگش در رسد و آن را اعلام نفرموده باشد و اگر به آن امر قيام نكند ، امر رسالت ناتمام خواهد ماند . بنابراين ، حضرتش بعد از ذكر آن كلمات و اشعار به اهميت موضوع ، امرى را غير از ولايت امير المؤمنين عليه السّلام و ولايت عترت پاك كه او سر حلقهء آنان است ، بيان و اعلام نفرمود ، به طورى كه در نقل مسلم مصرّح است . با اين حال ، آيا جايز است كه آن امر مهم منطبق با اين ولايت ، جز معناى امامت كه مورد تصريح كتب صحاح است ، معناى ديگرى داشته باشد ؟ و آيا داراى اين مقام جز اين است كه به مردم از خودشان سزاوارتر باشد ؟\r\nقرينهء ششم : سخن رسول خداست بعد از بيان ولايت على عليه السّلام : مرا تهنيت گوييد ، مرا تهنيت گوييد ، همانا خداوند متعال مرا به نبوت و اهل بيت مرا به امامت مخصوص گردانيد ، چنان كه قبلا از نظر گذشت . « 4 »\r\n\r\n\r\n","description":"","footnote":"\r\n( 1 ) . ترجمهء حديث : خداى را بزرگى سزاست كه نبوّت مرا و دين الهى را به ولايت على پس از من كمال بخشيد .\r\n( 2 ) . ر ك : الغدير ( متن عربى / چ 5 ) : 1 / 43 ، 165 ، 231 - 233 ، 235 .\r\n( 3 ) . همان : 1 / 26 ، 27 ، 30 ، 32 - 34 ، 36 ، 47 ، 176 .\r\n( 4 ) . همان : 1 / 274 .\r\n","page_name":" 618 ","page_number":618},
  {"content":"\r\n\r\nبنابراين ، صريح عبارت مزبور همان امامت مخصوص به اهل بيت است كه سرور و سر حلقهء آنان امير المؤمنين عليه السّلام است و مقصود رسول خدا صلّى اللّه عليه و آله در اينجا آن جناب بوده است .\r\nگذشته از اين ، خود همين تهنيت و بيعت و دست دادن و گرد آمدن براى انجام اين مراسم و ادامهء پيوستهء اين مراسم تا سه روز ، به طورى كه پيش از اين مذكور شد « 1 » ، جز با معناى خلافت و اولويّت ، با معناى ديگرى سازش و مناسبت ندارد و به همين جهت است كه مىبينيد ابو بكر و عمر با امير المؤمنين عليه السّلام روبرو شدند و او را به ولايت تهنيت گفتند . در اين جريان معناى مولى مطابق فرمايش رسول خدا بيان شده است و كسى كه اين خلعت را پوشيده ، به مردم از خودشان سزاوارتر است .\r\nقرينهء هفتم : فرمايش رسول خداست بعد از بيان ولايت : فليبلّغ الشاهد الغايب : آنان كه حضور دارند ، مراتب را به غايبان ابلاغ نمايند ، چنان كه در همين مجلد از نظر گذشت . « 2 »\r\nآيا اين گونه تأكيد پيغمبر صلّى اللّه عليه و آله داير به اينكه حاضران به غايبان ابلاغ نمايند ، گمان مىكنيد نسبت به موالات و محبت و نصرت در ميان مسلمانان بوده كه به موجب كتاب و سنّت ، هرفردى آن را مىدانسته و بدان توجه داشته است ؟ گمان ندارم هيچ كوته‌نظر و سست‌رأيى چنين گمان برد و در برابر اين همه تشريفات و اهتمام و تأكيد ، موضوع مورد نظر پيغمبر اسلام را يك امر ساده و عمومى تصور كند . بدون شك و ترديد شما به خوبى تشخيص خواهيد داد كه مقصود رسول خدا صلّى اللّه عليه و آله از اين امر مؤكّد ، تنها موضوع مهمى بوده است كه تا آن هنگام فرصت ابلاغ آن پيش نيامده بود و طوايف و قبايل مختلف هم كه در آن مجمع حضور نداشتند ، از آن بىاطلاع بوده‌اند و اين امر مهم همان امامت است كه كمال دين و تمام نعمت و خشنودى پروردگار بدان بستگى دارد و گروهى كه حضور داشتند ، از سخنان پيغمبر صلّى اللّه عليه و آله جز اين امر مهم چيز ديگرى درك و فهم نكرده‌اند و رسول\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 269 - 283 .\r\n( 2 ) . همان : 1 / 33 ، 160 ، 198 .\r\n","page_name":" 619 ","page_number":619},
  {"content":"\r\n\r\nگرامى صلّى اللّه عليه و آله هم لفظ ديگرى كه در آن مجمع بزرگ در خور تبليغ باشد ، بر لفظ « مولى » اختيار ننمود و با اين همه اهميّت كه به نحوهء تبليغ خود داد ، از معانى مولى ، جز « أولى » را اراده نفرمود .\r\nقرينهء هشتم : قول رسول خداست بعد از بيان ولايت به روايت ابو سعيد و جابر : اللّه اكبر على اكمال الدين و اتمام النعمة و رضى الربّ برسالتى و الولاية لعلىّ من بعدى . « 1 » رسول خدا صلّى اللّه عليه و آله از فرط سرور و اعجاب بر اكمال دين و اتمام نعمت و خشنودى پروردگار به رسالت خود و ولايت على عليه السّلام بعد از خود ، تكبير گفت . در روايت وهب چنين مذكور است : انّه وليّكم بعدى « 2 » و در عبارت على ولىّ كلّ مؤمن بعدى « 3 » آمده است .\r\nبه همين مضمون است روايتى كه ترمذى و احمد و حاكم و نسائى و ابن ابى شيبه و طبرى و بسيارى ديگر از حفّاظ به طرق صحيح از قول رسول خدا صلّى اللّه عليه و آله روايت كرده‌اند :\r\nهمانا على از من است و من از اويم ، و او پس از من ولى هرمؤمن است . در روايتى ديگر آمده است : او بعد از من ولىّ شماست .\r\nابو نعيم و ديگران به اسناد صحيح روايت كرده‌اند كه رسول خدا فرمود : هركس كه خشنود مىشود از اينكه زندگى و مرگش همانند زندگى و مرگ من باشد و در بهشت عدن كه پروردگارم نهال آن را نشانده ، مسكن گيرد ، على را دوست بدارد و از امامان پس از من تبعيت نمايد ، زيرا آنان عترت منند و از سرشت من آفريده شده‌اند . « 4 »\r\nهمو به اسناد صحيح كه رجال آن مورد وثوق و اعتمادند ، از حذيفه و زيد و ابن عباس روايت كرده كه گفتند : رسول خدا فرمود : هركس كه دوست دارد زندگى و مرگ او چون من باشد و به زبرجد ياقوت‌نشان تمسّك جويد كه خداوند آن را به دست خود آفريد و به آن فرمود : به وجود آى و آن نيز موجود شد ، على را بعد از من دوست بدارد و از او پيروى كند . « 5 »\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 43 ، 232 - 234 ، 237 .\r\n( 2 ) . همان : 1 / 60 .\r\n( 3 ) . همان : 1 / 165 .\r\n( 4 ) . حلية الاولياء : 1 / 86 .\r\n( 5 ) . همان مأخذ .\r\n","page_name":" 620 ","page_number":620},
  {"content":"\r\n\r\nاين بيانات و تعبيرات ما را به يقين مىرساند كه ولايت ثابت براى امير المؤمنين عليه السّلام مرتبه‌اى است معادل مرتبهء صاحب رسالت با حفظ تفاوت بين دو مرتبه از حيث تقدم زمانى و اولويّت ، خواه مراد از لفظ « بعد از من » بعديّت از حيث زمان باشد يا از حيث رتبه ؛ پس امكان ندارد كه از كلمهء مولى جز اولويّت بر خلق در تمام شئونشان اراده شود ، زيرا در ارادهء معناى نصرت و محبت از مولى به اين قيد ، سياق حديث واژگون مىشود و به جاى اينكه حاكى از فخر و مباهات باشد ، نوعى منقصت به شمار مىرود كه بر كسى پوشيده نيست .\r\nقرينهء نهم : قول رسول خداست بعد از ابلاغ ولايت : اللهمّ انت شهيد عليهم انّى قد بلّغت و نصحت : بار خدايا تو گواهى كه من پيامت را به آنان ابلاغ كردم و خير و صلاحشان را بيان داشتم . گواه گرفتن بر امّت به ابلاغ و نصيحت مستلزم اين است كه موضوع تبليغ پيغمبر صلّى اللّه عليه و آله در روز غدير امر جديدى باشد كه قبلا آن امر را ابلاغ نكرده بوده است ، مضافا بر اينكه در بقيهء معانى عمومى مولى بين مسلمانان ، از قبيل دوستى و يارى ، نيازى براى گواه گرفتن بر امّت بويژه دربارهء على عليه السّلام در خور تصوّر نيست مگر در حدّى كه بيان داشتيم .\r\nقرينهء دهم : سخن رسول خداست قبل از بيان حديث غدير ، آنجا كه فرمود : همانا خداوند مرا مأمور ابلاغ امرى كرده كه به سبب آن سينهء من تنگ شد و گمان كردم كه مردم مرا تكذيب مىكنند و خداوند مرا تهديد فرمود كه اگر آن امر را ابلاغ نكنم ، مرا عذاب فرمايد . « 1 »\r\nمشابه اين گفتار نيز از آن حضرت روايت شده است . « 2 » و همين سخن با عبارتى ديگر نقل گرديده كه مفاد آن چنين است : من در ابلاغ اين امر از ترس طعن و نكوهش اهل نفاق و تكذيب آنها به خداى خود مراجعه كردم و خدا مرا تهديد فرمود كه اين امر را ابلاغ كنم ، و گرنه مرا عذاب فرمايد . « 3 »\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 165 ، 196 .\r\n( 2 ) . همان : 1 / 221 .\r\n( 3 ) . همان : 1 / 166 .\r\n","page_name":" 621 ","page_number":621},
  {"content":"\r\n\r\nدر خبرى از ابن عباس چنين مذكور است : چون پيغمبر مأمور شد كه على بن ابى طالب را در مقام خود برقرار فرمايد ، روانه مكه شد و فرمود : ديدم كه مردم به عهد كفر و زمان جاهليت نزديكند ، چنانچه اين امر را در حقّ على انجام دهم ، خواهند گفت كه چون على پسر عموى او بود ، اين مقام را به او داد . آنگاه آن حضرت به مكه رفت و حجة الوداع را به جا آورد و مراجعت فرمود تا به غدير خم رسيد . « 1 »\r\nدر رواياتى ديگر نيز آمده است :\r\nهمانا خداوند به محمد امر فرمود كه على را در حضور مردم به ولايت منصوب كند .\r\nپيغمبر بيمناك بود از اينكه بگويند او به پشتيبانى از پسر عموى خود برخاسته است و در اين اقدام ملامتش نمايند . « 2 »\r\nچون خداوند به رسول خود امر فرمود كه على را به پا دارد و آنچه را كه فرمود ، دربارهء او بگويد ، آن حضرت عرض كرد : پروردگارا همانا قوم من به زمان جاهليت نزديكند . سپس به حج رفت و چون مراجعت كرد ، در غدير خم فرود آمد . « 3 »\r\nزمانى كه جبرئيل امر ولايت را آورد ، عرصه بر پيغمبر تنگ شد و فرمود : قوم من به عهد جاهليت نزديك مىباشند ، در اين موقع آيهء تبليغ نازل گرديد . « 4 »\r\nمجموع اين امور حاكى از خبر بزرگ و مهمى است كه پيغمبر صلّى اللّه عليه و آله در بيان و ابلاغ آن از تحريك اهل نفاق و تكذيب آنها مىترسيد و آنچه كه از آن بيم داشت و موجب مىشد كه بگويند وى به حمايت از پسر عموى خود پرداخته است ، مىبايستى امرى باشد كه به امير المؤمنين اختصاص مىيافت ، نه امرى عادى كه همهء مسلمانان در آن شركت دارند ، از قبيل نصرت و محبت ، و اين امر چيزى نيست مگر اولويت بر خلق در تمام امورشان و معانى ديگرى كه در حكم اولويت باشد .\r\nقرينهء يازدهم : در اسنادهاى بسيار زياد از موضوع روز غدير به لفظ « نصب » تعبير\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 51 - 52 .\r\n( 2 ) . همان : 1 / 219 .\r\n( 3 ) . همان : 1 / 217 .\r\n( 4 ) . همان مأخذ .\r\n","page_name":" 622 ","page_number":622},
  {"content":"\r\n\r\nشده است ، به روايت از اين افراد :\r\nعمر بن خطاب : رسول خدا على را آشكارا به ولايت منصوب داشت . « 1 »\r\nامام على عليه السّلام : خدا پيامبرش را مأمور ساخت كه مرا در غدير خم براى مردم به ولايت منصوب فرمايد . « 2 » در گفتار ديگر آن جناب به روايت عاصمى كه از نظر خواهد گذشت ، آمده است : رسول خدا مرا آشكارا به ولايت منصوب فرمود .\r\nامام حسن مجتبى عليه السّلام : آيا مىدانيد كه رسول خدا على را در روز غدير خم به ولايت منصوب داشت ؟ « 3 »\r\nعبد اللّه بن جعفر : پيغمبر ما برترين و سزاوارترين و بهترين مردم را در غدير خم براى امّتش به ولايت منصوب فرمود . « 4 »\r\nقيس بن سعد : رسول خدا على را در غدير خم به ولايت منصوب كرد . « 5 »\r\nابن عباس و جابر : خدا به محمّد امر فرمود كه على را در جمع مردم به ولايت منصوب كند . « 6 »\r\nابو سعيد خدرى : رسول خدا در روز غدير خم ندا در داد و على را به ولايت منصوب فرمود . « 7 »\r\nلفظ « نصب » ما را پيدايش مرتبه‌اى براى امام عليه السّلام در روز غدير خم آگاه مىسازد كه قبل از آن روز چنين مرتبه‌اى براى آن جناب شناخته نشده بود . اين مرتبه غير از محبت و نصرت است كه نزد همه معلوم و براى هرفردى از افراد مسلمان ثابت بوده است و استفادهء معناى خاصّ اولويّت از كلمهء « نصب » بر مبناى شايع بودن استعمال آن در برقرارى حكومتها و تثبيت ولايات قابل ترديد نيست ، چه مثلا گفته مىشود : پادشاه زيد را بر فلان منطقه و ولايت به عنوان والى نصب كرد و در چنين موردى نمىتوان احتمال\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 57 .\r\n( 2 ) . همان : 1 / 165 .\r\n( 3 ) . همان : 1 / 199 .\r\n( 4 ) . همان : 1 / 200 .\r\n( 5 ) . همان : 1 / 208 .\r\n( 6 ) . همان : 1 / 219 .\r\n( 7 ) . همان : 1 / 231 .\r\n","page_name":" 623 ","page_number":623},
  {"content":"\r\n\r\nداد كه او را به عنوان رعيّت بودن يا محب يا ناصر يا محبوب و يا منصور نصب كرده است ، همانند آن معنى كه بر افراد جامعه كه زير سيطره و امر آن پادشاهند ، اطلاق مىشود .\r\nافزون بر اينكه لفظ « نصب » در طرق متعدد حديث مقرون به لفظ ولايت ذكر شده و يا در دنبال آن تصريح گرديده كه نصب او براى مردم يا براى امّت صورت گرفته است . با اين خصوصيات ، خواهيد دانست كه مرتبهء ثابت شده براى او همان حاكميّت مطلق بر همهء امّت است و اين همان معناى امامت است كه ملازم با اولويت مورد نظر ما در معناى مولى است و اين معنى از عبارت ديگر ابن عباس نيز استفاده مىشود ، آنجا كه گويد : به پيغمبر امر شد كه على را به جانشينى خود برگزيند . « 1 »\r\nسخن رسول خدا صلّى اللّه عليه و آله به اين معنى كه مراد ماست ، تصريح دارد ، آنجا كه فرمود :\r\nخداى عزّ و جل امر كرده كه امام و پيشواى شما را منصوب نمايم ، آن‌كس را كه بعد از من وصىّ و جانشين من است و خداى عزّ و جل در كتاب خود طاعت او را واجب فرموده و اطاعت از او را همانند اطاعت از من قرار داده و شما را به ولايت او امر فرموده است . « 2 » پيامبر نيز در اين راستا فرمايد : همانا خداوند على را ولىّ و امام شما گردانيد و اطاعت او را بر هركس واجب ساخت . بنابراين ، حكم او نافذ و سخن او مطاع است . « 3 »\r\nقرينهء دوازدهم : سخنى است از ابن عباس بعد از ذكر حديث ، آنجا كه گفت : سوگند به خدا ، ولايت على بر اين قوم واجب آمد . « 4 »\r\nسخن ابن عباس معناى تازه‌اى را مىرساند كه از حديث استفاده شده است ، معنايى غير از آنچه قبل از آن مسلمانان مىشناختند و در نظر هريك از آنها ثابت بود و ابن عباس اين امر را با سوگند مورد تأكيد قرار داده است .\r\nاين معناى بزرگ و مهمى است كه از وجوب گردن نهادن بر ولايت على حكايت\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 51 ، 217 .\r\n( 2 ) . همان : 1 / 165 .\r\n( 3 ) . همان : 1 / 215 .\r\n( 4 ) . همان : 1 / 52 ، 217 .\r\n","page_name":" 624 ","page_number":624},
  {"content":"\r\n\r\nدارد ، معنايى كه با اقرار به رسالت همدوش است و امام عليه السّلام در آن با ديگرى برابر نيست و آن چيزى نيست مگر خلافتى كه تنها على عليه السّلام از ميان افراد جامعهء اسلامى بدان ممتاز گشته است و معناى اولويت هرگز از آن منفك نخواهد بود .\r\nقرينهء سيزدهم : روايتى است كه شيخ الاسلام حموينى در فرايد السمطين از ابو هريره آورده كه گفت : چون رسول خدا از حجة الوداع مراجعت فرمود ، آيهء شريفهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ . . .  « 1 » نازل شد و چون آن حضرت جملهء  . . وَ اللَّهُ يَعْصِمُكَ مِنَ النَّاسِ . . .  « 2 » را استماع نمود ، قلب او آرامش يافت ، تا اينكه بعد از ذكر حديث گويد : اين آخرين امر واجبى بود كه خداوند بندگان خود را بدان ملزم فرمود . چون رسول خدا تبليغ فرمود ، آيهء اكمال نازل شد .\r\nعبارت اخير ما را آگاه مىسازد كه رسول خدا صلّى اللّه عليه و آله در سخن خويش از فريضه‌اى پرده برداشته كه قبل از آن سابقهء تبليغ نداشته است و روا نيست كه اين معناى محبت و نصرت باشد ، زيرا محبت و نصرت ، چه به بيان كتاب و چه به بيان سنّت ، از روزگارى پيش معروف و مقرر بوده است . پس باقى نمانده مگر معناى امامت كه امر بدان تأخير يافت تا تشويش‌ها و عصبيّتها و خودسرىها زدوده شود و نفوس مسلمانان آمادهء پذيرش وحى الهى و تسليم در قبال آن گردد و از چنين امر مهم و بزرگى نرمند و اين چنين امرى با معناى « أولى » سازش دارد .\r\nقرينه چهاردهم : در حديث زيد بن ارقم به طرق بسيار آمده كه دامادش « 3 » از او دربارهء حديث غدير خم سؤال كرد و زيد بن ارقم به او گفت : شما اهل عراق به فتنه‌انگيزى و نفاق معروفيد . دامادش به او گفت : باكى بر تو نخواهد بود ، از من ايمن هستى . زيد گفت : بلى ، ما در جحفه بوديم كه رسول خدا از جايگاه خود بيرون آمد . . . تا پايان حديث . « 4 »\r\nاز عبد اللّه بن العلا روايت شده كه به زهرى پس از آنكه داستان غدير را حديث كرد ،\r\n\r\n\r\n","description":"","footnote":"\r\n( 1 و 2 ) . مائدة 5 / 67 .\r\n( 3 ) . در حديث مزبور اشعار به اين دارد كه شخص مزبور داماد عطيهء عوفى بوده است . ( م )\r\n( 4 ) . ر ك : الغدير ( متن عربى / چ 5 ) : 1 / 29 - 30 ، 36 .\r\n","page_name":" 625 ","page_number":625},
  {"content":"\r\n\r\nگفت : در شام اين حديث را بازگو منما . « 1 » همچنين از سعيد بن مسيّب نقل شده كه گفت : به سعد بن ابى وقاص گفتم : مىخواهم راجع به موضوعى از تو سؤال كنم ، ولى پرهيز مىكنم ، گفت : آنچه مىخواهى سؤال كن من پسر عموى توام . « 2 »\r\nظاهر اين كلمات اين است كه حديث غدير در بين مردم داراى معنايى بوده كه روايت‌كنندهء آن از بيان آن مىترسيده كه مبادا در اثر توليد عداوت نسبت به وصىّ پيغمبر صلّى اللّه عليه و آله در عراق و شام به او آسيبى برسد . به همين علّت زيد بن ارقم از داماد عراقى خود پرهيز كرد ، زيرا او از دورويى و ضديت در ميان عراقىهاى آن روز آگاه بود و از اين رو ، سرّ خود را فاش نمىكرد تا دامادش به او اطمينان و ايمنى داد ، آنگاه داستان را براى او بيان كرد . با اين حال ، ديگر نمىتوان فرض نمود كه معناى « مولى » همان معناى مبتذل و شايع در هرفرد مسلمانى باشد ، بلكه معناى حديث امرى است كه فقط به قامت امام على عليه السّلام راست مىآيد كه بدان سبب بر غير خود برترى مىيابد ، و آن معناى خلافت است كه با اولويت كه مراد ماست ، يكسان و متحد است .\r\nقرينهء پانزدهم : احتجاج امير المؤمنين عليه السّلام است به حديث غدير خم در روز رحبه بعد از آنكه خلافت به او منتهى گشت ، آن هم به منظور ردّ بر كسى كه در خلافت با او معارضه و منازعه مىنمود « 3 » ، و نيز خموشى و بىجواب ماندن آن گروه پس از آنكه گواهان شهادت دادند . آيا اگر فرض شود كه معناى « مولى » در حديث غدير حب و نصرت بوده و با اولويت بر خلق ملازمه نداشته ، چه برهان و دليلى در قبال منازعه و معارضه در امر خلافت براى آن جناب وجود داشته كه به آن استشهاد كرده و حاضران در غدير خم را كه در رحبه بودند ، سوگند داده است كه شهادت دهند ؟\r\nقرينهء شانزدهم : در داستان ركبان از نظر گذشت « 4 » كه گروهى كه از جملهء آنها ابو ايوب انصارى بود ، به امير المؤمنين با اين جمله سلام كردند : السّلام عليك يا مولانا ، آن جناب فرمود : چگونه من مولاى شمايم در حالى كه شما طايفه‌اى از صحرانشينان عرب\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 24 .\r\n( 2 ) . همان : 1 / 273 .\r\n( 3 ) . همان : 1 / 344 .\r\n( 4 ) . همان : 1 / 187 - 191 .\r\n","page_name":" 626 ","page_number":626},
  {"content":"\r\n\r\nهستيد ؟ گفتند : ما از پيغمبر شنيديم كه فرمود : من كنت مولاه فعلىّ مولاه . شما به خوبى مىدانيد كه تعجب امير المؤمنين عليه السّلام از پاسخ آنان يا ارادهء كشف حقيقت براى گروه حاضر به جهت معنى حب و نصرت كه در ميان مسلمانان رواج دارد ، نبود كه سواران مزبور به جاى « السّلام عليك يا مولانا » بگويند : « السّلام عليك يا محبّنا او ناصرنا » ، بويژه بعد از تعليل به اين جمله : « و انتم رهط من العرب ، » يعنى در حالى كه شما طايفه‌اى از صحرانشينان عرب هستيد ، زيرا نفوس عربى استنكافى نداشته كه معناى محبّت و نصرت بين افراد جامعهء آنان برقرار باشد ، بلكه اين معنى در نظر آنها بزرگ و مهم شمرده مىشده كه يكى از آنها به مولويّت بر آنها به معناى مورد نظر ما مخصوص گردد . به اين جهت است كه به چنين معنايى اذعان نمىكنند و گردن نمىنهند مگر با نيروى زيادى كه بر همگى آنان تفوق گيرد يا نصّ خدايى كه افراد مسلمان آنها را به آن ملزم نمايد ، و اين معنى نيست مگر همان « اولى » كه مرادف است با امامت و ولايت مطلقه‌اى كه آن جناب از آنها به آن كسب اطلاع فرمود و آنها هم در پاسخى كه دادند ، به حديث غدير استناد كردند .\r\nقرينهء هفدهم : گيرا شدن نفرين مولاى ما امير المؤمنين عليه السّلام دربارهء آنهايى است كه شهادت خود را به حديث غدير در روز مناشدهء رحبه و روز ركبان كتمان كردند و در نتيجه ، دچار نابينايى و برص و سوء عاقبت و يا آفت و بدبختى ديگرى گرديدند ، در حالى كه آنها از افرادى بودند كه در غدير خم حضور داشتند . « 1 »\r\nآيا هيچ سخندان و اهل تحقيقى روا مىبيند كه احتمال داده شود به اينكه وقوع اين بليّه‌ها و بدبختىها بر آن قوم سختگيرى امام به نفرين‌كردن بر آنها براى كتمانشان نسبت به معناى محبت و نصرتى باشد كه در ميان تمام افراد جامعهء دينى شمول و عموميّت دارد ؟ در صورت روا بودن چنين امرى لازم مىآمد كه نفرين امام شامل بسيارى از مسلمانان شود كه ميان خود دشمنى و زد و خورد و كشتار نمودند تا ريشهء اين دو صفت ، يعنى محبت و نصرت را كندند ، تا چه رسد كه آنان ثبوت و برقرارى آن دو\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 191 - 195 .\r\n","page_name":" 627 ","page_number":627},
  {"content":"\r\n\r\nصفت را ميان خود كتمان كنند و همگى دچار عواقب شوم آنها بشوند ، ولى شخص واقع‌بين و كنجكاو داغ ننگ و عار و اثر نفرين را بر آنها كه اين نبأ عظيم را كتمان نمودند ، مىبيند ، همان نبأ عظيمى كه اين مولاى بزرگوار ، صلوات اللّه عليه ، بدان مخصوص گشته است و آن جز همان معنايى نيست كه نصوص بسيار بر آن توافق كرده و قراين فراوان آن را نمايان ساخته‌اند كه همه از امامت و اولويّت آن جناب بر آنها از خودشان حكايت دارد .\r\nگذشته از اين مرحله ، كتمان شهادت آنها نمىتواند نسبت به يك امر عادى كه در آن جناب و غير او به طور مساوى وجود داشته است ، بوده باشد ، بلكه لازم است كه اين كتمان نسبت به فضيلتى باشد كه اختصاص به شخص آن جناب دارد ، اما گويى بر آنها گوارا نبود كه امام بدان امر ممتاز و مخصوص باشد و بدين جهت ، آن را كتمان كردند ، ليكن نفرين آن حضرت آنان را به وسيله آشكار نمودن حق رسوا و مفتضح نمود و نشانهء زشت و آشكار اين كتمان تا زنده بودند ، بر جبهه‌ها و چشم‌ها و پهلوهاى آنان باقى ماند .\r\nبعد از آنها هم اوراق تاريخ و كتب آن آثار را در خود ثبت كرد كه دهان به دهان بگردد و تا پايان عمر جهان زبانزد جهانيان باشد .\r\nقرينهء هجدهم : در داستان مناشدهء رحبه از طريق احمد و نسائى و هيثمى و محبّ الدين طبرى به اسناد صحيح گذشت كه امير المؤمنين عليه السّلام چون در رحبه مردم را در موضوع حديث غدير سوگند داد ، عده‌اى از اصحاب رسول خدا صلّى اللّه عليه و آله شهادت دادند به اينكه آن را از آن حضرت شنيده‌اند . ابو طفيل گفت : من از آن مجلس خارج شدم ، در حالى كه در خود چيزى از ترديد و انكار احساس مىنمودم « 1 » ، سپس زيد بن ارقم را ملاقات كردم و به او گفتم از على ، رضى اللّه عنه ، شنيدم كه چنين و چنان مىگفت . زيد گفت : چه انكارى دارى ؟ من نيز از رسول خدا صلّى اللّه عليه و آله شنيدم كه آن\r\n\r\n\r\n","description":"","footnote":"\r\n( 1 ) . مفاد اين جمله در لفظ احمد چنين است و در لفظ نسائى آمده : در حالى كه در خود از او چيزى احساس مىكردم ، و در لفظ محب الدين طبرى نيز مذكور است : در حالى كه در خود از شك و ترديد چيزى احساس مىكردم .\r\n","page_name":" 628 ","page_number":628},
  {"content":"\r\n\r\nسخنان را مىفرمود . « 1 »\r\nبه نظر شما ابو طفيل چه چيزى را انكار مىنمود يا بزرگ و مهم مىشمرد ؟ آيا ترديد و انكار او نسبت به صدور حديث بوده ؟ اين احتمال درست نيست ، زيرا اين مرد شيعى و از دوستان فداكار امير المؤمنين عليه السّلام و از كسانى است كه ثقه و مورد اعتماد آن جناب است ؛ بنابراين ، در حديثى كه مولاى او روايت مىكند ، هرگز شك و ترديدى به خود راه نمىدهد ، بلكه او از اين در تعجب بود كه آن گروه اين حقيقت با عظمت را دگرگون ساختند و بر خلاف ديگران از بيان شهادت كوتاهى و تقصير نمودند ، در حالى كه همه عرب اصيل بودند و لفظ و معناى حقيقى حديث را نيك مىشناختند و از پيروان رسول صلّى اللّه عليه و آله و اصحاب آن جناب نيز به شمار مىرفتند . پس جاى احتمال بود كه اكثر آنها آن را نشنيده‌اند ، يا حوادث مهمّ و مشكلات بزرگ زندگى مانع ابراز شهادت شده است . اين بود كه زيد بن ارقم او را مطمئن كرد كه خود نيز شنيده است . در نتيجه ، ابو طفيل دانست كه تمايلات و هواهاى نفسانى آن گروه بين آنها و تسليم در برابر اين حقيقت حايل گشته است . حال آيا اين معناى مهم مىتواند غير از خلافت كه هم‌طراز اولويت است ، بوده باشد ؟ بديهى است كه معنى حبّ و نصرت منظور نيست ، چه هريك از اين دو نسبت به فرد فرد جامعهء اسلامى شمول و عموميّت دارد .\r\nقرينهء نوزدهم : داستان انكار حارث فهرى نسبت به سخن رسول خدا صلّى اللّه عليه و آله در داستان غدير است كه قبلا از نظر گذشت « 2 » و به طورى كه پيش از اين شرح داديم ، اين حديث نمىتواند با غير « اولى » از معانى مولى سازش داشته باشد . « 3 »\r\nقرينهء بيستم : حافظ ابن سمّان از حافظ دارقطنى از عمر روايت كرده كه گفت : دو تن از صحرانشينان كه با هم خصومت و نزاع داشتند ، نزد عمر آمدند و عمر به على گفت :\r\nبين اين دو نفر حكم كن . يكى از آن دو از روى استخفاف و تحقير گفت : اين شخص ميان\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 174 ، 175 .\r\n( 2 ) . همان : 1 / 239 - 246 .\r\n( 3 ) . همان : 1 / 343 .\r\n","page_name":" 629 ","page_number":629},
  {"content":"\r\n\r\nما قضاوت خواهد كرد ؟ در اين هنگام عمر از جا جست و گريبان آن مرد را گرفت و گفت :\r\nواى بر تو ! مىدانى اين كيست ؟ اين مولاى من و مولاى هرمؤمن است ، و هركس كه اين شخص مولاى او نباشد ، مؤمن نيست . « 1 »\r\nباز از عمر روايت كرده كه مردى با او در مسأله‌اى منازعه كرد و عمر به على بن ابى طالب اشاره كرد و گفت : اين شخص كه نشسته ، بين من و تو حكم باشد . آن مرد از روى استخفاف گفت : اين ، شكم گنده ؟ عمر از جاى خود برخاست و گريبان او را گرفت ، از زمين بلندش كرد ، سپس به او گفت : آيا مىدانى كه چه كسى را كوچك شمردى ؟ اين مرد مولاى من و مولاى هرمسلمان است .\r\nاحمد زينى دحلان در فتوحات آورده است : على يك بار بر مرد صحرانشينى داورى فرمود و آن مرد راضى به حكم آن جناب نشد ، عمر بن خطاب گريبان او را گرفت و به او گفت : واى بر تو ! همانا او مولاى تو و مولاى هرمرد و زن مؤمن است . « 2 » طبرانى با بررسى در سند روايت كرده كه به عمر گفته شد : تو نسبت به على نوعى تعظيم و تكريم به جا مىآورى كه با احدى از اصحاب پيغمبر نمىنمايى . گفت : همانا او مولاى من است . اين روايت را زرقانى مالكى نيز از دارقطنى نقل و ذكر كرده است . « 3 »\r\nبنابراين ، مولويّت ثابت براى امير المؤمنين عليه السّلام كه عمر بدان نسبت به خود و به هر مؤمن اعتراف نموده ، در اصل همان مولويّتى است كه در روز غدير خم بدان اعتراف كرده است و اعتراف خود را با اين جمله توأم ساخت كه هركس اين وصىّ [ على 
  ] مولاى او نيست ، مؤمن نخواهد بود . به اين معنى كه هركس به مولويت آن جناب اعتراف نكند ، مؤمن نيست ، يا به اين معنى كه هركس مولاى على نباشد ، يعنى محبّ و ناصر او نباشد ، ليكن آنچنان محبت و نصرتى كه اگر از او منتفى شود ، ايمان از او منتفى گردد . اين معنى جز با ثبوت و تحقق خلافت براى او مرتبط نخواهد بود ، زيرا محبت و نصرت عادى كه\r\n\r\n\r\n","description":"","footnote":"\r\n( 1 ) . الرياض النضرة : 2 / 170 ؛ ذخاير العقبى 68 ؛ وسيلة المآل ، شيخ احمد بن باكثير مكّى ؛ المناقب ، خوارزمى 97 ؛ الصواعق المحرقة 107 .\r\n( 2 ) . الفتوحات الاسلامية : 2 / 307 .\r\n( 3 ) . شرح المواهب اللدنيّة 13 .\r\n","page_name":" 630 ","page_number":630},
  {"content":"\r\n\r\nمورد دستور و ترغيب شارع مقدس است و در بين تمام مسلمانان برقرار است و با منتفى شدن آن ايمان منتفى نمىشود و ممكن هم نيست چنين باشد ، زيرا معلوم است كه مخالفت و دشمنىهاى متقابل كه بين صحابه و تابعين وجود داشت ، تا حدى كه در بعضى موارد منجر به دشنام دادن و گلاويز شدن آنها با يكديگر مىگرديد و كار به نبرد و جنگ منتهى مىشد و حتى بعضى از اين امور در محضر پيغمبر صلّى اللّه عليه و آله واقع مىشد ، با وجود اين ، آن جناب از آنها نفى ايمان نفرمود و آنان كه به عدالت تمامى صحابه معتقد بودند ، با مشاهدهء آن مشاجرات و منازعات به احدى از آنها خرده نگرفتند . پس راهى باقى نماند جز اينكه بگوييم : ولايتى كه داراى اين صفت است همان امامت است كه ملازم با اولويتى است كه مقصود ماست ، خواه عمر با اين سخن خود به حديث غدير اعتراف كرده باشد ، چنان كه روايت حافظ محب الدين طبرى در ذيل حديث غدير به آن اشاره دارد ، و خواه اين كلمه را به عنوان يك حقيقت مهم و آشكار كه از جهات مختلف در نظر او ثابت و محقق بوده ، اظهار نموده باشد .\r\nناگفته نماند كه ابن اثير و حلبى و بعضى ديگر اين روايت را به شخصى مجهول نسبت داده و گفته‌اند : سبب اين كلام پيغمبر : من كنت مولاه ، فعلى مولاه ، اين بود كه اسامة بن زيد به على گفت : تو مولاى من نيستى ، رسول خدا صلّى اللّه عليه و آله مولاى من است ، پس پيغمبر فرمود : هركس كه من مولاى اويم ، على مولاى اوست . « 1 »\r\nكسى كه اين روايت مجهول را ذكر كرده است ، منظورش اين بوده كه حديث مزبور را از عظمت آن فرود آورده از آن سلب اهميّت نمايد . به اين منظور آن را به صورت يك قضيهء كوچك و شخصى درآورده و چنين وانمود كرده است كه مختصر معارضه و جدالى بين دو نفر از افراد امّت دست داده بوده است و رسول خدا صلّى اللّه عليه و آله با اين جمله از فرمايش خود آن را اصلاح فرموده است ، در حالى كه او نمىداند خود را به نادانى مىزند در اينكه روايات متواتر و احاديث بسيار زيادى در سبب آشكاركردن اين امر خطير در مقابل پندار بىپايه و مايه و مغرضانهء او وجود دارد كه بر مقصود او خطّ بطلان\r\n\r\n\r\n","description":"","footnote":"\r\n( 1 ) . النهاية فى غريب الحديث و الاثر : 4 / 246 ؛ السيرة الحلبيّة : 3 / 304 .\r\n","page_name":" 631 ","page_number":631},
  {"content":"\r\n\r\nمىكشد ، از نزول آيهء تبليغ تا اقدامات مهمى كه در مقدّمهء ابلاغ اين امر صورت گرفت و وقايعى كه مقارن با ابلاغ آن وقوع يافت ، به طورى كه هيچ‌يك از اين امور و وقايع با اين مطلب بىاساس و دروغسازش و مناسبتى ندارد و مانند دلايل قطعى مزبور است آيهء كريمهء  . . الْيَوْمَ أَكْمَلْتُ لَكُمْ دِينَكُمْ . . .  كه صراحت دارد به اكمال دين و اتمام نعمت و خشنودى پروردگار به اين آهنگ آشكار ، و اين عظمت ناشى از ارزش اصلاح بين دو مرد كه با يكديگر مشاجره نموده‌اند ، نيست .\r\nوانگهى گوينده اين داستان توجه نكرده كه همين داستان بر فرض صحت آن ، بر تأكيد معنى و حجيّت آن بر خصم افزوده است .\r\nفرض كنيد سبب اين بيان آشكار پيغمبر صلّى اللّه عليه و آله امرى است كه اين راوى مجهول ذكر كرده است ، ولى ما مىگوييم : آن معنى را كه اسامه از كلمهء مولى دربارهء رسول خدا صلّى اللّه عليه و آله ثابت دانسته و نسبت به امير المؤمنين عليه السّلام انكار كرده است ، ناچار بايد معنايى باشد كه مستلزم برترى و فضيلت خاصى است ، نه معنايى كه هركس حتى خود اسامه از آن بهره‌مند است و دارا بودن آن بين مسلمانان موجب برترى نخواهد بود . در اين صورت ، اين معنى كه مورد انكار واقع شده و سپس با سخن پيغمبر صلّى اللّه عليه و آله دربارهء على عليه السّلام ثابت و محقق گرديده است ، چيزى نيست مگر همان اولويت يا معانى ديگر مولى كه بيانگر اولويت است .\r\nما مىگوييم : همانا پيغمبر صلّى اللّه عليه و آله چون مىدانست كه در ميان امّت كسانى هستند كه با پسر عموى او معارضه و مشاجرهء لفظى خواهند كرد و ممكن است كه اين مشاجره منتهى به امور ناروا و عواقب وخيمى شود كه موجب ضديّت با او و پيدايش دشوارىها و ناگوارىهايى در برابر رفتار اصلاحى او بعد از پيغمبر اكرم گردد ؛ از اين رو ، حضرتش آن مجمع بزرگ را در غدير خم تشكيل داد و در آن مجمع موقعيت و جايگاه وصىّ خود را در امر دين و قرب و منزلت مقام والاى او را تبيين فرمود ، بدينگونه كه احدى از افراد امّت را توان آن نيست كه با على به گفتار يا كردار مقابله نمايد و آنچه بر عهدهء ديگران است ، همان اطاعت و تبعيت و تسليم در مقابل امر او و فروتنى در برابر مقام اوست و آن\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nجناب بعد از شخص پيغمبر صلّى اللّه عليه و آله در مسير آن حضرت حركت خواهد كرد . بدين منظور ، پيامبر اكرم با اين تشكيلات و تصريحات موانع و موجبات لغزش را از مسير او بر طرف نمود و سنن و مراسم فرمان‌بردارى را در مقابل او آشكار كرد و با خطبه‌اى كه انشاء فرمود ، طرق ستيز و دشمنى با او را به هرعذر و بهانه قطع فرمود كه ما از هرگونه جدّ و جهد در توضيح و بيان مفاد آن دريغ نورزيده‌ايم .\r\nهمانند اين روايت مجهول است روايتى كه احمد بن حنبل و چند تن از علماى حديث از بريده نقل كرده‌اند كه گفت : با على در جنگ يمن همراه بودم و شدت عملى از او ديدم . پس از بازگشت خدمت رسول خدا رفتم و از او نام بردم و به نكوهش او پرداختم ، ناگاه ديدم كه چهرهء رسول خدا متغيّر شد و فرمود : اى بريده ، آيا من به مؤمنان از خودشان سزاوارتر نيستم ؟ گفتم : بلى ، هستى يا رسول اللّه . فرمود : من كنت مولاه ، فعلىّ مولاه . « 1 »\r\nگويى راوى اين داستان هم مانند راوى داستان قبلى خواسته صورت امر مزبور را كوچك و ناچيز جلوه دهد ؛ به اين منظور ، آن را در قالب يك قضيّهء شخصى ريخته است و ما بعد از اينكه حديث غدير را با طرق متواترش ثابت كرديم ، ديگر اهميّتى به اين قبيل قضايا و روايات نمىدهيم ، زيرا منتهاى چيزى كه از اين حديث برمىآيد ، تكرار اين لفظ از رسول خداست كه گاه به صورت عمومى اعلام شده و گاه به صورت شخصى ، تا اينكه بريده بداند آنچه را كه از امير المؤمنين عليه السّلام ديده و آن را درشتى پنداشته است ، مجوّز آن نيست كه دربارهء آن جناب سخن ناروا بگويد ، آن هم براساس آنچه كه در خور مقام و شأن حكامى است كه امر رعيّت به آنها واگذار شده است . به هرحال ، هنگامى كه حاكم اقدام به امرى مىكند كه متضمّن مصلحت عمومى است ، اگر آن اقدام در نظر فردى از افراد عادى ناخوش و نامطلوب آيد ، او حق ندارد در اين‌باره سخن بگويد و زبان به اعتراض و نكوهش بگشايد ، زيرا در اجراى مصلحت عمومى نظر فردى تأثيرى ندارد و مرتبت و صلاحيت مقام ولايت بر توقعات و انتظارات شخصى و فردى رجحان\r\n\r\n\r\n","description":"","footnote":"\r\n( 1 ) . مسند احمد بن حنبل : 5 / 347 .\r\n","page_name":" 633 ","page_number":633},
  {"content":"\r\n\r\nو برترى دارد . بنابراين ، پيغمبر صلّى اللّه عليه و آله خواست بريده را به جاى خود بنشاند و او را ملزم فرمايد كه از حدّ خود تجاوز نكند در آنچه كه براى امير المؤمنين عليه السّلام از ولايت عامه معين و مقرر گشته است ، نظير آنچه كه براى خود پيغمبر صلّى اللّه عليه و آله به حكم « آيا من به مؤمنان از خود آنها سزاوارتر نيستم ؟ » ثابت و مدلّل گرديده است .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\n\r\nاحاديثى در تفسير معانى مولى و ولايت\r\nپيش از اتمام اين قراين ، بايد به تفسيرى توجه كرد كه رسول خدا صلّى اللّه عليه و آله شخصا در معناى لفظ مبارك خود فرموده و سپس به آنچه كه مولاى ما امير المؤمنين عليه السّلام مطابق تفسير پيامبر اكرم در اين‌باره بيان داشته است .\r\nعلىّ بن حميد قرشى به نقل از سلوة العارفين ، تأليف الموفّق بالله حسين بن اسماعيل جرجانى ، پدر المرشد بالله به اسنادش از پيغمبر صلّى اللّه عليه و آله روايت كرده كه چون از آن حضرت در معناى حديث من كنت مولاه ، فعلى مولاه سؤال شد ، فرمود : خدا مولاى من است و به من از خودم سزاوارتر ، مرا با وجود ذات مقدس او امرى نيست ؛ و من مولاى مؤمنان هستم و به آنها از خودشان سزاوارترم ، آنان را با وجود من امرى نيست ؛ و هركس كه من مولاى اويم و به او از خودش سزاوارترم و او را با وجود من امرى نيست ، پس على مولاى اوست و به او از خودش سزاوارتر است و او را با وجود وى امرى نيست . « 1 »\r\nدر حديث احتجاج عبد اللّه بن جعفر بر معاويه مذكور افتاد كه به او گفت : اى معاويه ، همانا من از رسول خدا كه بر منبر بود و من روبروى او بودم و عمر بن ابى سلمه ، اسامة بن زيد ، سعد بن ابى وقاص ، سلمان فارسى ، ابوذر ، مقداد و زبير بن عوام نيز حضور داشتند ، شنيدم كه مىفرمود : آيا من به مؤمنان از خودشان سزاوارتر نيستم ؟ همگى گفتيم : بلى ، يا\r\n\r\n\r\n","description":"","footnote":"\r\n( 1 ) . شمس الاخبار 38 .\r\n","page_name":" 635 ","page_number":635},
  {"content":"\r\n\r\nرسول اللّه . فرمود : آيا زنان من مادران شما نيستند ؟ گفتيم : بلى ، يا رسول اللّه . فرمود : من كنت مولاه ، فعلىّ مولاه ، اولى به من نفسه . بعد با دست خود به شانهء على زد و گفت :\r\nبار خدايا دوستان او را دوست بدار و دشمنانش را دشمن بدار . اى مردم ، من به مؤمنان از خودشان سزاوارترم ، آنان را با وجود من امرى نيست ، و على بعد از من به مؤمنان از خودشان سزاوارتر است ، آنان را با وجود او امرى نيست ، تا آنجا كه عبد اللّه بن جعفر گفت : پيغمبر ما برترين و سزاوارترين مردم و بهترين آنها را در روز غدير خم و در ديگر مواقع براى امّتش به ولايت منصوب فرمود و به دو بر آنان حجّت آورد و به اطاعت او امرشان فرمود و به آنان خبر داد كه على نسبت به آن جناب به منزلهء هارون است نسبت به موسى ، و او ولىّ هرمؤمن بعد از آن حضرت است و اينكه هركس كه پيامبر ولىّ اوست ، على نيز ولىّ اوست ، و هركس كه پيامبر به او از خودش سزاوارتر است ، على نيز به او سزاوارتر است ، و على جانشين و وصىّ پيامبر است . « 1 »\r\nدر روايتى كه شيخ الاسلام حموينى در داستان احتجاج امير المؤمنين در ايام خلافت عثمان آورده ، ذكر شد كه رسول خدا صلّى اللّه عليه و آله خطبه‌اى ايراد فرمود و گفت : اى مردم ، آيا مىدانيد كه خداى عزّ و جل مولاى من است و من مولاى مؤمنان هستم و به آنان از خودشان سزاوارترم ؟ گفتند : بلى ، يا رسول اللّه . فرمود : يا على ، برخيز . على فرمايد : پس من برخاستم و پيامبر فرمود : من كنت مولاه ، فعلىّ مولاه . اللّهمّ وال من والاه و عاد من عاداه . پس از سخن پيامبر ، سلمان به‌پا خاست و گفت : يا رسول اللّه ، على چگونه ولائى بر ما دارد ؟ فرمود : ولائى مانند ولاى من ، هركس كه من به او از خودش سزاوارترم ، پس على نيز به او از خودش سزاوارتر است . « 2 »\r\nدر داستان مناشدهء امير المؤمنين در روز صفّين سخن آن جناب مذكور شد كه رسول خدا صلّى اللّه عليه و آله فرمود : اى مردم ، همانا خدا مولاى من است و من مولاى مؤمنان هستم و به آنان از خودشان سزاوارترم . هركه من مولاى اويم ، پس از من على مولاى اوست . خداوندا دوستانش را دوست بدار و دشمنانش را دشمن بدار ، و ياران او را يارى كن و\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 200 .\r\n( 2 ) . همان : 1 / 165 .\r\n","page_name":" 636 ","page_number":636},
  {"content":"\r\n\r\nخواركنندگانش را خوار گردان . پس سلمان فارسى به پا خاست و نزد آن جناب آمد و گفت : يا رسول اللّه ، چگونه ولائى ؟ فرمود : چون ولاى من ، هركس كه من به او از خودش سزاوارترم ، على به او از خودش سزاوارتر است . « 1 »\r\nحافظ عاصمى در زين الفتى گويد : روايت شده كه از على بن ابى طالب سؤال شد دربارهء پيغمبر : من كنت مولاه ، فعلىّ مولاه ؟ فرمود : مرا آن زمان كه به پا خاستم ، منصب پيشوايى داد .\r\nمراد آن جناب از جملهء « زمانى كه من برخاستم » قيام او در مجمع روز غدير است ، پس از آنكه رسول خدا صلّى اللّه عليه و آله به او امر فرمود كه برخيزد تا دست او را بلند كند و معرفى نمايد و به پيشوايى بر امت نصب فرمايد . اين معنى قبلا از نظر گذشت « 2 » و حسان در آن روز اشارهء به قيام آن حضرت كرد ، آنجا كه گويد :\r\n- پيامبر به على فرمود : برخيز كه من ترا پس از خود پيشوا و رهنماى امّت برگزيدم .\r\nدر حديثى كه سيد همدانى در مودّة القربى روايت كرده ، مذكور است كه رسول خدا صلّى اللّه عليه و آله فرمود : اى گروه مردم ، آيا خداوند به من از خودم سزاوارتر نيست كه مرا امر و نهى مىكند و مرا بر خداوند امر و نهيى نيست ؟ گفتند : بلى ، يا رسول اللّه . فرمود : هركس كه خدا مولاى اوست و من نيز مولاى اويم ، پس اين على مولاى اوست كه به شما امر و نهى مىنمايد و شما را بر او امر و نهيى نخواهد بود . پروردگارا دوستان او را دوست بدار و دشمنان او را دشمن بدار ، و ياران او را يارى نما و خواركنندگان او را خوار گردان .\r\nپروردگارا تو بر ايشان گواهى كه من ابلاغ كردم و پند دادم .\r\nامام حافظ واحدى بعد از ذكر حديث غدير گويد : اين ولايتى كه پيغمبر براى على برقرار فرمود ، در روز قيامت مورد پرسش قرار خواهد گرفت ، چنان كه در تفسير قول خداى تعالى :  وَ قِفُوهُمْ إِنَّهُمْ مَسْؤُلُونَ  « 3 » ، روايت شده : يعنى از ولايت على ، رضى اللّه عنه ،\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 196 .\r\n( 2 ) . همان : 1 / 15 ، 23 ، 165 ، 217 .\r\n( 3 ) . صافّات 37 / 24 .\r\n","page_name":" 637 ","page_number":637},
  {"content":"\r\n\r\nو معنى چنين مىشود : همانا از آنان سؤال مىشود كه آيا بر طبق سفارش پيغمبر حق موالات او را ادا كردند يا امر ولايت را ضايع و مهمل گذاردند ؟ تا در مقام مطالبه به كيفر اعمال خود برسند .\r\nشيخ الاسلام حموينى و جمال الدين زرندى در نظم درر السمطين و ابن حجر و حضرمى اين حديث را با بررسى در سند روايت و ذكر كرده‌اند . « 1 »\r\nحموينى از طريق حاكم ابو عبد اللّه ، ابن البيّع و او از محمّد بن مظفّر ، از عبد اللّه بن محمّد بن غزوان ، از على بن جابر ، از حافظ محمّد بن خالد بن عبد اللّه ، از محمّد بن فضيل ، از محمّد بن سوقه ، از ابراهيم ، از اسود ، از عبد اللّه بن مسعود روايت كرده كه گفت : رسول خدا فرمود : فرشته‌اى نزد من آمد و گفت : اى محمّد ، از پيغمبران پيش از خود سؤال كن كه بر چه امرى مبعوث شدند ؟ آنها گفتند : بر ولايت تو و ولايت على بن ابى طالب .\r\nهمو گفته كه از على روايت شده كه فرمود : موالات اصلى از اصول دين قرار داده شده است . وى نيز از طريق حاكم ابن البيّع از محمّد بن على ، از احمد بن حازم ، از عاصم بن يوسف يربوعى ، از سفيان بن ابراهيم حرنوى ، از پدرش ، از ابو صادق روايت كرده كه گفت : على فرمود : اصول اسلام سه چيز است كه هيچ‌يك از آنها بدون ديگرى سود ندهد : نماز ، زكات و موالات . همچنين بنا به روايتى عمر بن خطاب از كسى كه امير المؤمنين مولاى او نباشد ، نفى ايمان نمود . « 2 »\r\nآلوسى دربارهء قول خداى تعالى :  وَ قِفُوهُمْ إِنَّهُمْ مَسْؤُلُونَ  « 3 » ، بعد از ذكر اقوالى كه در تفسير آن رسيده ، گويد : بهترين اين اقوال ، سؤال از عقايد و اعمال است و سرآمد آنها لا إله الّا اللّه است و بزرگ‌ترين آنها ولايت على ، كرّم اللّه تعالى وجهه ، مىباشد . « 4 »\r\nاز طريق بيهقى از حافظ حاكم نيشابورى به اسنادش از رسول خدا روايت شده كه فرمود : هنگامى كه خداى متعال پيشينيان و پسينيان را در روز قيامت جمع فرمايد و\r\n\r\n\r\n","description":"","footnote":"\r\n( 1 ) . فرايد السمطين ، باب چهاردهم ؛ الصواعق المحرقة 89 ؛ رشفة الصادى 24 .\r\n( 2 ) . ر ك : الغدير ( متن عربى / چ 5 ) : 1 / 382 .\r\n( 3 ) . صافّات 37 / 24 .\r\n( 4 ) . روح المعانى : جزء 23 / 74 .\r\n","page_name":" 638 ","page_number":638},
  {"content":"\r\n\r\nصراط بر جسر جهنّم نصب شود ، احدى از آن عبور نمىكند ، مگر اينكه به سبب ولايت علىّ بن ابى طالب برائت نامهء ايمنى از آتش در دست داشته باشد . اين روايت را محبّ الدين طبرى با بررسى در طريق آن آورده است . « 1 »\r\nمجال آن نيست كه بسيارى از مصادرى را كه بر آنها آگهى و وقوف يافته‌ايم و در آنها رواياتى در تفسير قول خداى تعالى :  وَ قِفُوهُمْ إِنَّهُمْ مَسْؤُلُونَ  « 2 » و حديث : سل من ارسلنا قبلك من رسلنا آمده و همچنين آنچه را كه حفّاظ حديث از رسول خدا صلّى اللّه عليه و آله در مورد حديث برائت و جواز عبور از صراط روايت كرده‌اند ، ذكر نماييم . بنا بر آنچه گذشت ، گمان ندارم وجدان آزاد حكم نمايد به اينكه تمام اين دلايل و قراين با معنايى بيگانه با مدلول خلافت و اولويت بر مردم از خود آنها سازگارى داشته باشد و با اين حال ، آن معنى را اصلى از اصول دين قلمداد كند و ايمان را بدون آن منتفى شمارد و عمل هركس را تنها بدان درست داند .\r\nاين اولويت كه از اصول دين به شمار آمده و مولويتى كه ايمان با نبودن آن منتفى است ، به طورى كه در كلام عمر از نظر گذشت « 3 » ، در كلام ديگرش به ابن عباس نيز به آن تصريح شده است و راغب هم آن را از ابن عباس نقل كرده كه گفت : شبى با عمر به راهى مىرفتم و عمر بر قاطرى سوار بود و من بر اسبى سوار بودم . در اين موقع عمر آيه‌اى را قرائت كرد كه در آن از على بن ابى طالب ياد شده بود ، سپس گفت : سوگند به خدا اى اولاد عبد المطلب ، همانا على در ميان شما به امر خلافت سزاوارتر از من و ابو بكر بود .\r\nابن عباس گويد : من با خود گفتم : خدا مرا نبخشد اگر دست از او بدارم . پس به او گفتم :\r\nاى امير المؤمنين ، آيا تو چنين مىگويى ، در حالى كه تو و رفيقت خيز برداشتيد و امر خلافت را در برابر مردم از ما سلب كرديد . عمر گفت : دور شويد ( يا از اين سخن خوددارى كنيد ) اى اولاد عبد المطلب ، دور شويد ، شما ياران عمر بن خطاب هستيد . ابن عباس گويد : پس از اين سخن او ، من با درنگى عقب ماندم و او جلو افتاد و چون تعلل مرا\r\n\r\n\r\n","description":"","footnote":"\r\n( 1 ) . الرياض النضرة : 2 / 172 .\r\n( 2 ) . صافّات 37 / 24 .\r\n( 3 ) . ر ك : الغدير ( متن عربى / چ 5 ) : 1 / 382 .\r\n","page_name":" 639 ","page_number":639},
  {"content":"\r\n\r\nاحساس كرد ، مرا گفت : بشتاب كه از راه وانمانى ، بعد گفت : سخن خود را بر من تكرار كن . گفتم : مطلبى را يادآور شدى و من ترا پاسخ گفتم و اگر تو سكوت مىكردى ، ما نيز ساكت مىمانديم .\r\nعمر گفت : به خدا قسم ، ما آنچه كرديم ، از روى عداوت نبود ، و ليكن او را كوچك شمرديم و ترسيديم كه عرب به سبب كشتارهايش در جنگها به خلافت او تن ندهند و با او همداستان و متحد نشوند . ابن عباس گويد : خواستم بگويم : رسول خدا او را به ميدانهاى جنگ اعزام مىكرد و او بزرگان و رؤساى عرب را درهم مىشكست و زبون مىساخت و آن حضرت در آن مأموريت‌ها على را كوچك نمىشمرد ، اما تو و رفيقت ابو بكر او را كوچك مىشماريد . عمر در ادامهء سخن گفت : شد آنچه شد ، حال چگونه مىبينى ؟ به خدا قسم ، ما در هيچ امرى بدون على تصميم نمىگيريم و هيچ كارى بدون اذن او انجام نمىدهيم . « 1 »\r\nابن ابى الحديد دربارهء اين داستان چنين گويد : عمر گفت : اى ابن عباس ، سوگند به خدا همانا اين رفيق تو ، يعنى على بعد از رسول خدا سزاوارترين مردم به امر خلافت است ، جز اينكه ما دربارهء خلافت او از دو چيز ترسيديم . ابن عباس گويد : گفتم : يا امير المؤمنين ، آن دو چيز كدام است ؟ گفت : ترس و انديشهء ما از جوانى او و علاقه و محبت او نسبت به اولاد عبد المطلب بود . « 2 »\r\nجملهء اخير به روايتى ديگر چنين است : بىميلى ما نسبت به دو به جهت جوانى او و محبّت او نسبت به اولاد عبد المطلب بود . « 3 »\r\nگواهى به ولايت امير المؤمنين عليه السّلام به معناى مورد نظر ما ، يعنى اولويت مطلق ، نور و حكمتى است كه در دلهاى دوستان آن جناب به وديعت نهاده شده است و پاكدلان بدان روى مىآورند و براى تعيين حامل بار سنگين آن رسولان برانگيخته مىشوند ، چنان كه طبق روايت بيهقى ، ضمن گفتگويى طولانى كه بين ابن عباس و مردى از اهالى حمص از\r\n\r\n\r\n","description":"","footnote":"\r\n( 1 ) . المحاضرات ، راغب : 7 / 213 .\r\n( 2 ) . شرح نهج البلاغة : 2 / 20 .\r\n( 3 ) . همان : 2 / 115 .\r\n","page_name":" 640 ","page_number":640},
  {"content":"\r\n\r\nتوابع شام جريان يافته ، چنين مذكور است : مرد شامى به ابن عباس گفت : همانا طايفه و قبيلهء من خرج سفر براى من گرد آوردند و من فرستادهء ايشانم كه به عنوان امين خود مرا نزد تو فرستاده‌اند و ترا نمىسزد كه مرا بدون برآوردن حاجتم برگردانى ، زيرا قبيلهء من در امر على و به خاطر محبت او در معرض هلاكت هستند ، بيا و آنها را از اين تنگنا و مشكل برهان تا خداوند در كار تو گشايش پديد آرد . ابن عباس به او گفت : اى برادر شامى ، همانا على در اين امّت از حيث فضيلت و علمش همانند آن عبد صالح است كه موسى عليه السّلام با او ملاقات كرد . سپس حديث ام سلمه را كه متضمن فضايل بسيارى براى على است ، ذكر كرد . آن مرد شامى به ابن عباس گفت : سينهء مرا از نور و حكمت پر كردى و مرا از تنگدلى و مشقّت رهاندى ، خداى ترا گشايش دهاد . گواهى مىدهم كه على ، رضى اللّه عنه ، مولاى من و مولاى هرمرد و زن مؤمنى است . « 1 »\r\n\r\n\r\n","description":"","footnote":"\r\n( 1 ) . المحاسن و المساوى : 1 / 30 .\r\n","page_name":" 641 ","page_number":641},
  {"content":"\r\n . \r\n","description":"","footnote":"","page_name":" 642 ","page_number":642},
  {"content":"\r\n\r\n\r\nسخنانى پيرامون مفاد حديث غدير\r\nآنچه از معناى « مولى » با حقيقت امر موافقت دارد ، در بهترين مظاهرش آشكار و نمايان شد ، به طورى كه خصم را ديگر راهى جز تسليم و گردن نهادن در مقابل آن حقيقت باقى نماند ، مگر كسى كه راه عناد و لجاج پويد و مسلك و روش او انحراف از راه راست باشد . كاوش در كشف حقيقت ، ما را به سخنانى تابناك از گروهى دانشمند واقف و آگاه كرد كه حس حقيقت‌جويى آنها را به معناى واقعى ولايت رهبرى نمود و در نتيجه ، حقايقى را كه در اين‌باره به دست آوردند ، بيان كردند ، بدون اينكه به آهنگهاى ناهنجار و ماجراجويىها توجه كنند .\r\nاينك اصل كلمات آنان :\r\n1 - ابن زولاق ، حسن بن ابراهيم ، ابو محمّد مصرى ( م 387 ) در تاريخ مصر چنين گويد :\r\nدر هجدهم ذيحجّهء سال 362 كه روز غدير بوده است ، گروهى از اهالى مصر و مغرب و به اتفاق آنها ديگران براى دعا گرد آمدند ، چه آن روز ، روز عيد بود و رسول خدا در چنان روزى امير المؤمنين علىّ بن ابى طالب را به خلافت برگزيد . « 1 »\r\nاين كلام مشعر بر اين است كه ابن زولاق آن مرد عرب توانا در لغت و ادب ، از حديث غدير جز همان معنايى كه مورد نظر ماست ، معناى ديگرى را درنيافته و آن روز را جز\r\n\r\n\r\n","description":"","footnote":"\r\n( 1 ) . مقريزى اين مطلب را از او حكايت كرده است . ر ك : الخطط المقريزيّة : 2 / 222 .\r\n","page_name":" 643 ","page_number":643},
  {"content":"\r\n\r\nروز بيعت با امير المؤمنين و نصب او به خلافت ندانسته است .\r\n2 - امام ابو الحسن واحدى ( م 468 ) بعد از ذكر حديث غدير گويد : اين ولايت كه پيغمبر آن را استوار و برقرار داشت ، روز قيامت مورد بررسى و سؤال خواهد بود . « 1 »\r\n3 - حجة الاسلام ابو حامد غزالى ( م 505 ) در كتاب سرّ العالمين « 2 » گويد : علما در ترتيب خلافت و چگونگى تحقق و حصول آن براى كسى كه امر خلافت به او ارجاع شده ، اختلاف كرده‌اند . نظر بعضى از آنان اين است كه خلافت به نص است و دليلشان در اين مسئله قول خداى تعالى است :  قُلْ لِلْمُخَلَّفِينَ مِنَ الْأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ ، فَإِنْ تُطِيعُوا يُؤْتِكُمُ اللَّهُ أَجْراً حَسَناً وَ إِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً .  « 3 » ابو بكر بعد از رسول خدا مسلمانان را دعوت به طاعت نمود و آنها دعوت او را اجابت كردند و بعضى از مفسران در تفسير آيهء شريفهء :\r\n وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً . . .  « 4 » دربارهء لفظ « حديث » در آيه آورده‌اند كه پيامبر فرمود : اى حميرا همانا پدر تو بعد از من خليفه است . و زنى نيز به رسول خدا گفت : هنگامى كه ترا از دست داديم ، به چه كسى رجوع نماييم ؟ پيغمبر اشاره به ابو بكر كرد و از جمله امورى كه به منزله نص خلافت ابو بكر دانسته‌اند ، اين است كه او در حيات رسول خدا به جماعت امامت نمود ، و امامت جماعت تكيه‌گاه دين است .\r\nاين بود اجمالى از آنچه كه قائلان به نصوص بدان استناد كرده‌اند ، سپس تأويل كرده گويند : اگر على اولين خليفه مىبود ، موجبات فنا و نيستى را براى امّت فراهم مىساخت\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 387 - 388 .\r\n( 2 ) . در نسبت كتاب به غزالى شكى نيست و ذهبى در ميزان الاعتدال در شرح حال حسن صباح اسماعيلى بدان تصريح كرده و قصه او را از آن نقل مىكند و سبط ابن جوزى هم در تذكرة الخواص 36 بدان تصريح كرده و قسمتى از سخن نامبرده را آورده است .\r\n( 3 ) . فتح 48 / 16 : به اعراب باديه‌نشين كه از جنگ تخلّف ورزيده‌اند ، بگو : به زودى با جنگ با مردى جنگى و دلير فرا خوانده مىشويد . با آنان كارزار كنيد تا اسلام آرند . اگر فرمان بريد ، خدايتان پاداشى نيكو خواهد داد و اگر روى بگردانيد ، چنان كه پيش از اين گردانيده‌ايد ، شما را به عذابى دردناك كيفر مىدهد . ( و )\r\n( 4 ) . تحريم 66 / 3 : آنگاه كه پيامبر با يكى از زنان خود سخنى به راز گفت . . . ( و )\r\n","page_name":" 644 ","page_number":644},
  {"content":"\r\n\r\nو در نتيجه ، پيروزى در فتوحات و منقبت‌ها نصيب آنها نمىشد و ملامت و منقصتى نخواهد بود در اينكه او چهارمين خليفه باشد ، چنان كه آخرين پيغمبر بودن رسول خدا موجب ملامت و منقصتى نيست و آنها كه از اين طريقه عدول كرده‌اند ، چنين پنداشته‌اند كه اين امر و آنچه بدان تعلق يافته ، فاسد است و تأويل مزبور هم بىاساس است و از گمان و پندار شما صادر گشته و در خلافت و احكام ، ميراث صورت گرفته است ، مانند داود و زكريا و سليمان و يحيى . اين دسته گويند : براى زنهاى پيغمبر يك هشتم خلافت بوده و به اين عقيده استناد كرده‌اند . اين نظر باطل است ، زيرا اگر خلافت ميراث مىبود ، هرآينه عباس ، عموى پيغمبر سزاوارتر بود .\r\nبه هرحال ، برهان چهره گشود و علماى حديث و تفسير به اتفاق همگان بر متن حديث غدير از خطبهء رسول خدا در روز غدير خم اجماع نمودند كه آن جناب فرمود :\r\nمن كنت مولاه ، فعلىّ مولاه ، آنگاه عمر گفت : اى ابو الحسن ، خوشا به حال تو كه مولاى من و مولاى هرمرد و زن مؤمن شدى . اين سخن عمر گرچه به معناى گردن نهادن به امر ولايت و رضايت و تأييد آن است ، اما جاه‌طلبى موجب شد كه هواى نفس بر او غلبه يابد و ميل به خلافت در او پيدا شود و پرچم فرماندهى را برافرازد و با چكاچك سلاحها و صف‌آرايىهاى سپاهها و به هم پيوستن سوارها انديشهء كشورگشايى در سر پرورد و به آرزوى خود رسد . در نتيجه ، راه خلاف و سركشى در پيش گرفتند و امر پيغمبر را پشت سرافكندند و آن را به بهاى اندك فروختند و در اين داد و ستد زيان كردند و چه بد بود آنچه خريدند . « 1 »\r\n4 - شمس الدين سبط ابن جوزى حنفى ( م 654 ) گويد : علماى تاريخ متفقند كه داستان غدير بعد از بازگشت پيغمبر از حجة الوداع در هجدهم ذيحجّه بوده كه آن حضرت صحابه را كه يكصد و بيست هزار تن بودند ، گرد آورد و گفت : من كنت مولاه ، فعلىّ مولاه . آرى ، پيغمبر اكرم بر اين امر تصريح كرده و به تلويح و اشاره سخن نگفته است . « 2 »\r\nابو اسحاق ثعلبى در تفسير خود به اسنادش آورده كه چون پيغمبر اين سخن را\r\n\r\n\r\n","description":"","footnote":"\r\n( 1 ) . سرّ العالمين 9 .\r\n( 2 ) . تذكرة الخواص 18 .\r\n","page_name":" 645 ","page_number":645},
  {"content":"\r\n\r\nفرمود ، در اقطار منتشر شد و در بلاد و شهرها شايع گشت . نامبرده سپس آنچه را كه در بارهء آيهء   سَأَلَ سائِلٌ بِعَذابٍ واقِعٍ   « 1 » ذكر شد ، بيان كرده گويد : علماى عربيّت دربارهء حديث نبوى من كنت مولاه ، فعلىّ مولاه گفته‌اند كه لفظ مولى به معانى متعددى آمده است ، سپس از معانى مولى ، نه معنى « 2 » را ذكر كرده گويد : و دهم به معناى « أولى » است ، چنان كه خداى تعالى فرمايد :  فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ . . .  « 3 » ، سپس شروع به ابطال يكايك معانى مذكور كرده گويد :\r\nمراد از « مولى » در حديث غدير ، طاعت و فرمانبردارى محض و مخصوص است ، پس وجه دهم متعيّن است و آن « اولى » است و معناى فرمايش پيغمبر چنين مىشود :\r\nهركس كه من به او از خودش سزاوارتر هستم ، على به او سزاوارتر است . حافظ ابو الفرج ، يحيى بن سعيد ثقفى اصفهانى در كتاب خود به نام مرج البحرين به اين معنى تصريح كرده است ، چه نامبرده اين حديث را به اسناد خود از استادانش روايت نموده و دربارهء آن گفته است : پس رسول خدا دست على را گرفت و گفت : هركسى كه من ولىّ اويم و به او از خودش سزاوارترم ، على نيز ولىّ اوست . پس روشن شد كه تمام معانى « مولى » به معناى دهم آن « اولى » بازگشت مىنمايد و سخن آن جناب نيز دلالت به همين معنى دارد : آيا نه اين است كه من به مؤمنان از خودشان سزاوارترم ؟ و اين نصّ صريحى است در اثبات امامت على و پذيرش طاعت او . همچنين حضرتش دربارهء على فرمود :\r\nپروردگارا او را محور و مدار حق قرار ده .\r\n5 - كمال الدين ابن طلحهء شافعى ( م 654 ) بعد از ذكر حديث غدير و نزول آيهء تبليغ دربارهء آن گويد : پس قول رسول خدا : من كنت مولاه ، فعلىّ مولاه مشتمل بر لفظ « من » :\r\nهركس مىباشد و چون اين لفظ داراى معناى عمومى است ، پس مىتوان گفت كه هر\r\n\r\n\r\n","description":"","footnote":"\r\n( 1 ) . معارج 70 / 1 .\r\n( 2 ) . آن معانى عبارتند از : مالك ، آزادكننده ، آزادشده ، ياور ، پسر عمو ، هم‌پيمان ، متولى در امر ، همسايه ، سرور .\r\n( 3 ) . حديد 57 / 15 : امروز نه از شما فديه و سربها پذيرند و نه از كافران . جايگاهتان آتش دوزخ است كه سزاوار شماست . ( و )\r\n","page_name":" 646 ","page_number":646},
  {"content":"\r\n\r\nانسانى كه رسول خدا مولاى اوست ، على نيز مولاى اوست . همچنين حديث مزبور مشتمل بر لفظ « مولى » است به معانى متعدد كه در قرآن كريم نيز به آن معانى به كار رفته است . يك بار به معناى اولى آمده ، چنان كه خداى تعالى دربارهء منافقان فرمايد :  . . مَأْواكُمُ النَّارُ هِيَ مَوْلاكُمْ . . .  « 1 » ، يعنى آتش سزاوارتر به شماست . سپس نامبرده كلمات ياور ، وارث ، خويشاوند ، دوست ، نزديك ، و آزادكننده را از معانى آن ياد كرده گويد : وقتى كه « مولى » به اين معانى وارد شده ، اگر به هريك از آن معانى حمل شود ، يا به معناى « أولى » چنان كه طايفه‌اى بر اين عقيده‌اند و يا به معنى دوست صميمى ، معناى حديث چنين مىشود : هركس كه من سزاوارتر به او هستم ، يا ياور اويم ، يا وارث اويم ، يا خويشاوند اويم ، يا دوست اويم و يا نزديك اويم ، على نيز نسبت به او چنين است و اين بيان صراحت دارد به اينكه پيغمبر على را به اين منقبت عالى مخصوص گردانيد و او را در مقام ولايت همانند خودش قرار داده است و اين امتياز كسى جز او را برازنده نيست .\r\nبايد دانست كه حديث غدير از اسرار قول خداى تعالى است در آيهء مباهله :  . . فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ . . .  « 2 » كه بنا بر دلايلى كه گذشت ، مراد از « انفسنا » شخص على است ، چه خداى متعال چون شخص رسول خدا را با شخص على قرين هم قرار داد و هردو را با ضميرى كه مضاف به رسول خداست جمع كرد ، رسول خدا نيز به موجب اين حديث اولويت ثابتى را كه خود بر تمامى مؤمنان دارد ، براى على نيز ثابت فرمود ، زيرا پيغمبر اولى به مؤمنان است ، ياور مؤمنان است و سرور مؤمنان است ، و هرمعنايى كه به موجب كلمهء « مولى » امكان داشته باشد كه دربارهء پيغمبر اطلاق شود ، آن را براى على قرار داد ، و اين مرتبه‌اى است بسى ارجمند و درجه و جايگاهى است بس رفيع كه رسول خدا به على اختصاص داده است نه به احدى جز او ، و براى همين امر روز غدير خم ، روز عيد و موسم سرور براى دوستان آن جناب است .\r\nدر تقرير و شرح و بيان اين مطلب بايد گفت : بدان كه خداى تعالى به نور خودش ترا\r\n\r\n\r\n","description":"","footnote":"\r\n( 1 ) . حديد 57 / 15 .\r\n( 2 ) . آل عمران 3 / 61 .\r\n","page_name":" 647 ","page_number":647},
  {"content":"\r\n\r\nبه اسرار تنزيل واقف سازد و به لطفش نيروى بينش به تو عطا نمايد و ترا به شاهراه سعادت رهبرى فرمايد كه چون يكى از معانى لفظ « مولى » ناصر است ؛ بنابراين ، معنى جملهء من كنت مولاه ، فعلىّ مولاه چنين مىشود : هركس كه من ناصر او هستم ، على ناصر اوست . در اين صورت ، پيغمبر على را به ناصر وصف فرموده نسبت به هركس كه خودش ناصر اوست ، زيرا اين معنى را به لفظ عموم ذكر كرده است و جز اين نيست كه پيغمبر صفت ناصريّت را در حقّ على براى اين اثبات كرده كه خداى عزّ و جل اين صفت را به على اختصاص داده است . ابو اسحاق ثعلبى به سند خود در تفسيرش روايتى را از اسماء بنت عميس آورده كه گفت : چون آيهء  . . وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ . . .  « 1 » نازل شد ، از رسول خدا شنيدم كه فرمود : صالح المؤمنين ، علىّ بن ابى طالب است پس چون خداى تعالى در آيه‌اى كه بر پيامبرش نازل فرمود ، خبر داد كه ناصر او خداست و جبرئيل و على . از آنجا كه وصف ناصريت از جانب خدا براى على ثابت است ، پيغمبر هم به پيروى از قرآن كريم وصف ناصريّت را براى على ثابت فرمود . « 2 »\r\nرسول خدا على را به آنچه كه از لوازم اين سمت و وصف است ، آشكارا توصيف فرمود ، به طورى كه حافظ ابو نعيم به سند خود روايت كرده گويد : على بر رسول خدا داخل شد و آن جناب فرمود : مرحبا به سرور مسلمانان و پيشواى پرهيزكاران . پس سيادت بر مسلمانان و پيشوايى پرهيزكاران چون از صفات شخص پيغمبر است و خداى متعال از على به موجب كلمهء « انفسنا » در آيهء مباهله از على به نفس پيغمبر تعبير كرده ، او را به چيزى توصيف فرموده كه از صفات پيغمبر است . اين مطلب را درياب و فهم كن . « 3 »\r\nبا توجّه بدانچه ذكر كرديم ، پيوسته رسول خدا آن جناب را به صفات مخصوص خود متصف فرموده است ، حتّى حافظ ابو نعيم اين روايت را به سند خود از انس بن مالك آورده كه گفت : من خود شنيدم كه رسول خدا به ابو برزه فرمود : اى ابو برزه ، همانا\r\n\r\n\r\n","description":"","footnote":"\r\n( 1 ) . تحريم 66 / 4 .\r\n( 2 ) . مطالب السئول 16 .\r\n( 3 ) . حلية الاولياء : 1 / 66 .\r\n","page_name":" 648 ","page_number":648},
  {"content":"\r\n\r\nخداوند دربارهء على بن ابى طالب به من فرموده كه او پرچم هدايت و گلدستهء نورانى ايمان و پيشواى اولياى من و نور همهء پيروان من است . اى ابو برزه ، على پيشواى پرهيزكاران است ، دوستدار او دوستدار من است و دشمن او دشمن من است ، او را به اين امر بشارت ده . پس از آنكه اين مستند براى تو واضح و آشكار شد ، سرّ و حكمت اختصاص على از طرف پيغمبر به بسيارى از صفات كه براى غير او نيست ، هويدا مىگردد و پيشىجويان بايد كه در آن بر يكديگر پيشى جويند « 1 » . « 2 »\r\n6 - صدر الحفاظ ، فقيد الحرمين ، ابو عبد اللّه كنجى شافعى ( م 658 ) بعد از ذكر سخن پيغمبر به على كه اگر كسى را به جاى خود تعيين مىكردم ، هيچ‌كس از تو سزاوارتر نبود به جهت سبقت در اسلام و خويشاوندى با رسول خدا و همسرى فاطمه سرور زنان جهان ، چنين گويد : اين حديث هرچند به عدم تعيين خليفه دلالت دارد ، ولى حديث غدير خم دليل بر توليت است و توليت ، همان تعيين خليفه است ، و اين حديث ، يعنى حديث غدير به علّت اينكه در پايان زندگى پيغمبر شرف صدور يافته ، ناسخ است . « 3 »\r\n7 - سعيد الدين فرغانى ( م 699 ) ، به طورى كه ذهبى در العبر ذكر كرده ، به شرح قصيدهء تائيهء ابن فارض حموى ( م 576 ) پرداخته كه اوّل آن اين بيت است :\r\n سقتنى حميّا الحُبّ راحة مقلتى * و كأسى مُحيّا مَن عن الحسن جلّت « 4 » \r\nآنگاه در شرح اين بيت :\r\n و أوضح بالتأويل ما كان مشكلا * علىّ بعلم ناله بالوصيّة « 5 » \r\nگويد : اين بيت مبتداست و خبر آن محذوف ، تقدير آن چنين است : بيان على ، كرّم اللّه\r\n\r\n\r\n","description":"","footnote":"\r\n( 1 ) . مطففين 83 / 21 .\r\n( 2 ) . حلية الاولياء : 1 / 67 . ما اين كلام را با وجود ايرادهايش نقل كرديم ، هرچند كه دربارهء اجزاى آن بحث و نظر داريم .\r\n( 3 ) . كفاية الطالب 69 .\r\n( 4 ) . شاعر چشم خود را به كف ساقى تشبيه كرده گويد : چشم من مرا از بادهء محبت سيراب كرد و پيالهء من چهرهء كسى است كه فراتر از زيبايى است .\r\n( 5 ) . على با تأويل آنچه را كه مشكل بود ، آشكار ساخت ، آن هم با دانشى كه طبق وصيّت پيامبر بدان دست يافته بود .\r\n","page_name":" 649 ","page_number":649},
  {"content":"\r\n\r\nوجهه ، و توضيح او در تأويل مشكلات كتاب و سنت به واسطهء علمى است كه بدان دست يافت ، از آن جهت كه پيغمبر او را با بيان حديث من كنت مولاه ، فعلى مولاه وصىّ و قائم‌مقام شخص خود قرار داد . اين سخن پيغمبر در روز غدير خم است ، بنا بر آنچه خود آن جناب ، كرّم اللّه وجهه ، در پاره‌اى از ابيات خود بدان اشعار داشته كه اين دو بيت از جملهء آنهاست :\r\n- پيامبر مرا به فرمانروايى بر امتش برگزيد و سفارش كرد ، در حالى كه بدان خشنود بود .\r\n- و در روز غدير خم به امر خدا ولايتم را بر شما واجب گردانيد .\r\nغدير خم آبى است بر يك منزلى مدينه كه اكنون بدان « راه پيادگان به مكه » گويند . اين بيان همراه با تأويل على به سبب علمى كه به وصيّت پيغمبر صلّى اللّه عليه و آله حاصل گشته ، از جمله فضايل بىشمارى است كه رسول خدا او را بدان مخصوص گردانيد و آن جناب آنها را به ارث برد .\r\nفرغانى گويد : امّا سهم و بهرهء علىّ بن ابى طالب ، كرم اللّه وجهه ، از علم و كشف مشكلات كلام وحى و كتاب آسمانى قرآن كه معجزهء خاص پيغمبر است ، به واضح‌ترين بيان چنان است كه به نشان افتخار « أنا مدينة العلم و علىّ بابها » و « من كنت مولاه ، فعلىّ مولاه » از جانب پيامبر اكرم نايل آمد همراه با فضايل بىشمار ديگر كه حضرتش دربارهء وى بيان فرمود .\r\n8 - علاء الدين ابو المكارم سمنانى بياضى مكّى ( م 736 ) در العروة الوثقى گويد : پيغمبر به على كه درود خدا و فرشتگان گرامى بر او باد ، فرمود : أنت منّى بمنزلة هارون من موسى و لكن لا نبىّ بعدى و در غدير خم بعد از حجة الوداع در جمع مهاجر و انصار ، در حالى كه شانهء او را گرفته بود ، فرمود : من كنت مولاه فعلىّ مولاه . اللّهم وال من والاه و عاد من عاداه . اين حديثى است كه علماى حديث عموما بر صحت آن اتفاق نظر دارند و بدان على سرور اولياء گرديد . همو كه يار جانى محمّد عليه السّلام بود و به اين سرّ ، سرور صدّيقان و يار غار پيغمبر ، ابو بكر اشاره كرده است ، هنگامى كه ابو عبيدهء جراح را براى طلب حضور على فرستاد و گفت : اى ابو عبيده ، ترا كه امين اين امّتى ، به سوى كسى\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nمىفرستم كه در مرتبه هم‌طراز كسى است كه ديروز او را از دست داديم ، سزاوار است كه با او به حسن ادب سخن بگويى .\r\n9 - حسن بن محمّد طيبى ( م 743 ) در الكاشف در شرح حديث غدير گويد : مراد از اينكه پيامبر فرمود : همانا من به اهل ايمان از خودشان سزاوارترم ، همان است كه قصد آن حضرت ( مدلول ) قول خداى تعالى فرمود : پيامبر به مؤمنان از خودشان سزاوارتر است . « 1 » اين جمله از آيه اطلاق دارد و مشخص نمىكند كه پيامبر به اهل ايمان از خودشان به چه چيز سزاوارتر است ؟ از اين رو ، خدا آن را به جملهء « و همسران پيامبر مادران مؤمنان هستند » « 2 » مقيّد ساخت تا اعلام فرموده باشد كه آن جناب به منزلهء پدر است ، و قرائت ابن مسعود ، رضى اللّه عنه ، اين معنى را تأييد مىكند : النبىّ أولى بالمؤمنين من أنفسهم و هو أب لهم . مجاهد گفته كه هرپيغمبرى پدر امّتش مىباشد و به همين جهت ، مؤمنان برادران يكديگر شدند . پس در قول پيغمبر : من كنت مولاه ، فعلىّ مولاه تشبيه صورت گرفته است ، بدين معنى كه على چون پيامبر به منزلهء پدر امّت است و بر امّت احترام و بزرگداشت او و نيكى به دو واجب است . در مقابل ، بر اوست كه نسبت به امّت شفقت و مهربانى نمايد و چونان پدر كه بر اولاد مهر مىورزد ، با آنها رئوف باشد و به همين جهت ، عمر آن جناب را با اين عبارت تهنيت گفت : اى پسر أبو طالب ، اكنون تو مولاى هرمرد و زن مؤمن گشتى .\r\n10 - شهاب الدين بن شمس الدين دولت آبادى ( م 1049 ) در هداية السعداء گويد :\r\nابو القاسم در كتاب التشريح گفت : هركس بگويد كه على از عثمان بافضيلت‌تر است ، ايرادى بر او وارد نيست ، زيرا ابو حنيفه ، رضى اللّه عنه ، و ابن مبارك گفته‌اند : هركس بگويد كه على برترين جهانيان ، يا فاضل‌ترين مردمان و يا بزرگترين بزرگان است ، بر او خرده نتوان گرفت ، براى اينكه مراد برترى نسبت به مردم عصر و زمان خلافت اوست ، چنان كه پيامبر فرمود : هركه من مولاى اويم ، على مولاى اوست ، يعنى در زمان خلافتش ، و مانند اين كلام در قرآن و احاديث و اقوال علما فراوان است .\r\n\r\n\r\n","description":"","footnote":"\r\n( 1 و 2 ) . احزاب 33 / 6 .\r\n","page_name":" 651 ","page_number":651},
  {"content":"\r\n\r\nهمو در هداية السعداء گويد : در حاصل التمهيد فى خلافة ابى بكر و دستور الحقايق آمده است : چون پيامبر از مكّه مراجعت فرمود ، در غدير خم فرود آمد و به امر وى از جهاز شتران منبرى ساختند ، سپس بر فراز آن رفت و فرمود : آيا نه اين است كه من به مؤمنان از خودشان سزاوارترم ؟ گفتند : آرى ، چنين است . پس فرمود : من كنت مولاه فعلىّ مولاه . اللّهم وال من والاه و عاد من عاداه ، و انصر من نصره و اخذل من خذله و خداى عز و جل فرمود :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 1 » اهل سنت گفته‌اند : مراد از حديث هركه من مولاى اويم ، على مولاى اوست ، يعنى در وقت خلافت و امامت او . « 2 »\r\n11 - ابو شكور ، محمّد بن عبد السعيد بن محمّد كشى سالمى حنفى در التمهيد فى بيان التوحيد گويد : رافضيان گويند : امامت براى على بن ابى طالب ، رضى اللّه عنه ، منصوص است ، به دليل اينكه پيغمبر او را وصىّ خود و خليفهء بعد از خود قرار داد ، آنجا كه فرمود : آيا خشنود نيستى كه نسبت به من به منزلهء هارون نسبت به موسى باشى ، جز اينكه بعد از من پيغمبرى نيست . پس همانطور كه هارون عليه السّلام خليفهء موسى عليه السّلام بود ، همچنين على ، رضى اللّه عنه ، جانشين رسول خداست . دليل دوم اين است كه پيغمبر عليه السّلام على را ولىّ مردم قرار داد ، پس از آنكه از مكّه مراجعت فرمود و در غدير خم فرود آمد و به امر او از جهاز شتران منبرى ساختند و بر آن بالا رفت و فرمود : آيا من به مؤمنان از خودشان سزاوارتر نيستم ؟ گفتند : آرى ، پس فرمود : من كنت مولاه ، فعلىّ مولاه . اللّهم وال من والاه و عاد من عاداه ، و انصر من نصره و اخذل من خذله و خداى جلّ جلاله فرمايد :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ \r\n\r\n\r\n","description":"","footnote":"\r\n( 1 ) . مائدة 5 / 55 : ولىّ شما تنها خداست و پيامبرش و مؤمنانى كه نماز مىخوانند و در حال ركوع انفاق مىكنند . ( و )\r\n( 2 ) . قصد ما از ذكر اين قول و اقوال بعد از آن صرفا موافقت اين علما در مفاد ولايت است ، اما دربارهء زمان ولايت و افضليت ، ما با اين مرد هم‌عقيده نيستيم و در مطالب گذشته بررسى و بحث كامل كرده‌ايم و در مطالب بعد هم بيان صريح ما در اين موضوع خواهد آمد .\r\n","page_name":" 652 ","page_number":652},
  {"content":"\r\n\r\n هُمْ راكِعُونَ .  « 1 » اين آيه كه در شأن على ، رضى اللّه عنه ، نازل گشته ، دلالت دارد بر اينكه او بعد از رسول خدا سزاوارترين مردم بوده است .\r\nسپس در جواب آنچه ذكر شد ، گويد : امّا دربارهء اينكه رافضيان گفتند كه پيغمبر عليه السّلام على را ولىّ قرار داد ، مىگوييم : مراد پيغمبر در وقت اوست ، يعنى بعد از عثمان ، رضى اللّه عنه ، و در زمان معاويه ، رضى اللّه عنه ، و ما نيز همين را مىگوييم و همچنين در جواب قول خداى تعالى :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا . . .  « 2 » مىگوييم كه على ، رضى اللّه عنه ، به همين دليل در روزگار خود ولى و امير بوده ، و آن بعد از عثمان ، رضى اللّه عنه ، است ، اما قبل از آن وقت چنين سمتى را نداشته است .\r\n12 - ابن باكثير مكى شافعى ( م 1047 ) در وسيلة المآل فى عدّ مناقب الآل بعد از ذكر حديث غدير به طرق متعدد گويد : دارقطنى در الفضايل از معقل بن يسار ، رضى اللّه عنه ، با بررسى سند روايت كرده كه گفت : شنيدم ابو بكر ، رضى اللّه عنه ، مىگفت : على بن ابى طالب عترت رسول خداست ، يعنى كسانى كه پيغمبر بر تمسّك به آنان و پذيرش رهبرىشان تأكيد فرموده ، پس آنان ستارگان راهنمايى هستند كه هركس از ايشان پيروى كرد ، هدايت يافت ، و ابو بكر ، رضى اللّه عنه ، على را به اين مزيت مخصوص داشته است ، زيرا او در اين مقام امام است و در شهر علم و عرفان است ، پس او امام ائمّه و عالم امّت است . گويى ابو بكر اين نظر و گفتار را از رسول خدا اخذ كرده كه آن جناب او را در روز غدير خم از بين آنها به ولايت سابقا ذكر شد ، اختصاص داد . اين حديث درست است و شكى و ريبى كه منافى با آن باشد ، وجود ندارد و از جمع كثيرى از صحابه روايت شده و شيوع و شهرت بسزا يافته است در اين باب گردهمايى حجة الوداع كفايت مىكند .\r\n13 - سيد امير محمّد يمنى ( م 1181 ) در الروضة الندية فى شرح التحفة العلويّة بعد از ذكر حديث غدير به طرق متعدد گويد : فقيه حميد در معانى آن سخن گفته و در آن اطالهء كلام داده است و ما بعضى از سخنان او را نقل مىنماييم . وى گويد : پيغمبر دست او را گرفت و بلند كرد و گفت : من كنت مولاه ، فعلىّ مولاه ، و مولى هروقت بدون قرينه اطلاق\r\n\r\n\r\n","description":"","footnote":"\r\n( 1 و 2 ) . مائدة 5 / 55 .\r\n","page_name":" 653 ","page_number":653},
  {"content":"\r\n\r\nشود ، از آن معنى مالك متصرف فهميده مىشود ، و هنگامى هم كه در اصل براى معانى متعددى استعمال مىشده ، يكى از آن معانى ، مالك در تصرف است . به همين علّت است كه وقتى گفته شود : اين مولاى قوم است ، از آن اين معنى به ذهن متبادر مىشود كه او مالك متصرف در امور آنهاست . سپس ياور ، پسر عمو ، آزادكننده و آزادشده را از معانى مولى برشمرده گويد : يكى ديگر از معانى آن « أولى » است ، چنان كه خداى تعالى فرمايد :  . . مَأْواكُمُ النَّارُ هِيَ مَوْلاكُمْ . . .  « 1 » ، يعنى آتش به شما و براى عذابتان سزاوارتر است .\r\nبعد از همهء اين مطالب ، اگر از لفظ مولى در حديث غدير ، معناى مالك در تصرف به ذهن متبادر نشود ، ناچار به طور مساوى منسوب به تمام معانى خواهد بود و آن را به همهء معانى حمل خواهيم كرد ، مگر آن معانى كه در حق على امكان ندارد ، از قبيل آزادكننده و آزادشده . در نتيجه ، مىتوان معنى مالك در تصرف و نيز « اولى » به معناى مالك در تصرّف بر امّت را مىتوان داخل در آن معانى دانست و هنگامى كه على به فرمودهء پيغمبر به مؤمنان از خودشان سزاوارتر باشد ، امام خواهد بود ، چنان كه حديث نبوى من كنت وليّه ، فهذا وليّه نيز بر اين معنى دلالت دارد . پس « ولى » برحسب تبادر به ذهن مالك در تصرف است ، اگرچه در غير آن استعمال شود . بنابراين معنى است كه رسول خدا فرمود :\r\nسلطان ولىّ كسى است كه وليّى براى او نيست . مراد حق تصرف در عقد نكاح است ، بدين معنى كه امام را در اين امر ولايت است هنگامى كه خويشاوندى موجود نباشد و اين معنى بر سبيل حقيقت است ، پس على القاعده زمانى كه دليلى بر تخصيص به معناى خاص نباشد ، بايد كلمه حمل به تمام آنها بشود .\r\n14 - شيخ احمد عجيلى شافعى در ذخيرة المآل شرح عقد جواهر اللآل فى فضائل الآل بعد از ذكر حديث غدير و داستان حارث بن نعمان فهرى گويد : اين از نيرومندترين دلايل است بر اينكه ، على ، رضى اللّه عنه ، به امامت و خلافت و صداقت و نصرت و پيروى نمودن از او سزاوارتر است به اعتبار احوال و اوقات و خصوص و عموم ، و اين سخن نه با آنچه گذشت ، منافات دارد و نه با آنچه به خواست خدا خواهد آمد داير به\r\n\r\n\r\n","description":"","footnote":"\r\n( 1 ) . حديد 57 / 15 .\r\n","page_name":" 654 ","page_number":654},
  {"content":"\r\n\r\nاينكه يكى از همراهان آن جناب كه در يمن با او بود ، دربارهء او سخن ناروايى گفت و پيغمبر در مراجعت از حج خطبه‌اى مشعر به ولايت او ايراد فرمود تا خلق را به منزلت و قدر او آگاه سازد و به ردّ سخن كسى چون بريده دربارهء او بپردازد ، چه نامبرده نسبت به آن جناب كينه و عداوت داشت و در مسافرت يمن از او درشتىاى ديد و پس از مراجعت آن را براى پيغمبر حكايت كرد . پيامبر از شنيدن اين سخن چهره‌اش دگرگون شد و فرمود : اى بريده ، آيا من به مؤمنان از خودشان سزاوارتر نيستم ؟ هركس كه من مولاى اويم ، على مولاى اوست . اى بريده ، على را نكوهش مكن ، زيرا على از من است و من از او اويم و او بعد از من ولى شماست . « 1 »\r\n\r\n\r\n","description":"","footnote":"\r\n( 1 ) . سخن دربارهء اين حديث و امثال آن قبلا از نظر گذشت . ر ك : الغدير ( متن عربى / چ 5 ) : 1 / 383 ، 384 .\r\n","page_name":" 655 ","page_number":655},
  {"content":"\r\n . \r\n","description":"","footnote":"","page_name":" 656 ","page_number":656},
  {"content":"\r\n\r\n\r\nتوضيح بيشتر در مفاد حديث غدير\r\nانگيزهء ما از اين گفتار اين است كه برخى از كسان گرچه حديث غدير را چون آفتاب تابان روشن و درخشان يافته يا با ما در پذيرش آن هم‌آهنگ بوده « 1 » و در مفاد آن حقيقت را بر زبان آورده‌اند « 2 » ، اما از لازمهء حق چشم‌پوشى كرده‌اند . حقيقت اين است كه پس از آنكه خلافت رسول خدا صلّى اللّه عليه و آله براى مولاى ما امير المؤمنين عليه السّلام ثابت و مبرهن گشت ، لازمهء لاينفك آن بلافصل بودن است ، همان‌طور كه مرسوم است اگر پادشاهى يكى از نزديكان مورد علاقهء خود را به ولايت عهد خود منصوب نمايد و يا شخصى هنگام مردنش كسى را وصى خود قرار دهد و هردو گواهانى بر اين امر بگيرند ، در اين صورت ، آيا آن گواهان يا ديگران ممكن است احتمال بدهند كه ولايت عهد كسى كه از طرف پادشاه تعيين شده ، يا وصايت وصى كه از طرف شخص وصيت‌كننده معيّن گرديده ، بعد از گذشتن مدتى طولانى پس از مردن آن پادشاه يا آن شخص وصيّت‌كننده تحقق خواهد يافت ؟ يا بعد از قيام كسان ديگر به تصدى آن مقام يا آن وصايت كه در حين برقرارى امر ولايت عهد و يا بيان وصيت نامى از آنها برده نشده است ؟ آيا معقول است كه با تصريح و تعيين جانشين از طرف پادشاه يا وصى از طرف موصى ، مردم بيايند و ديگرى را براى\r\n\r\n\r\n","description":"","footnote":"\r\n( 1 ) . ر ك : شرح المواقف : 3 / 271 ؛ المقاصد 290 ؛ الصواعق 26 ؛ السيرة الحلبية : 3 / 303 .\r\n( 2 ) . ر ك : الغدير ( متن عربى / چ 5 ) : 1 / 383 - 385 .\r\n","page_name":" 657 ","page_number":657},
  {"content":"\r\n\r\nتصدى مقام سلطنت بعد از آن پادشاه و يا براى اجراى مقاصد وصيت‌كننده انتخاب كنند تا براى به دست گرفتن زمام امور قيام نمايد ؟ همانند موردى كه شخصى بدون وصيت مرده و يا پادشاهى بدون تعيين جانشين از دنيا رفته باشد . نه ، چنين نيست . كسى چنين اعتقادى ندارد و چنين كارى نمىكند ، مگر آنكه از حق آشكار و صريح منحرف شود و از رأى خردمندان سرباز زند .\r\nآيا كسى پيدا نمىشود كه با اين انتخاب‌كنندگان روبرو شده به آنها بگويد : اگر پادشاهى به غير آن‌كس كه به ولايت عهد خود منصوب كرده و يا شخص وصيت‌كننده‌اى به غير آن‌كس كه وصى خود قرارش داده است ، نظر و تمايلى مىداشت ، چرا خود اين كار را نكرد ، در حالى كه هردو اين مردم را مىديدند و مىشناختند ؟\r\nدر مورد امر خلافت نيز مىگوييم : در ميان آنان كه مىگويند ولايت ثابت براى مولاى ما به نص و تصريح روز غدير مربوط به زمان خلافت صورى او بعد از عثمان است ، كسى نيست بگويد : آيا رسول خدا آنها را كه بر پسر عمش على سبقت گرفتند ، نمىشناخت و مقام و حدود صلاحيت آنها را نمىدانست ؟ پس چرا هنگامى كه مرگ خود را نزديك ديد ، عهده‌دارى اين امر را به على عليه السّلام اختصاص داد و حاضران را امر فرمود كه با او بيعت كنند و آن را به غايبان ابلاغ نمايند ؟ « 1 » و اگر براى آن اشخاص نصيبى از امر خلافت مىديد ، چرا از بيان آن در موقع حاجت خوددارى كرد ؟ و حال آنكه اين موضوع مهم‌ترين فرايض دين و اساسىترين اصول آيين بود و مىدانست كه برحسب اوضاع و احوال ، رأى و نظر مردم در چنين امر مهمى با يكديگر برخورد خواهد كرد ، چنان كه برخورد كرد و پيش‌بينى مىفرمود كه گاه جدال و اختلافات لفظى به زد و خورد منتهى مىشود و مشاجرات به نبرد و كشتار مىانجامد . با اين حال ، پيغمبر رحمت صلّى اللّه عليه و آله با چه مجوّز و بهانه امّت خود را در مورد بزرگ‌ترين نشانهء دين بلا تكليف رها فرمود ؟\r\n\r\n\r\n","description":"","footnote":"\r\n( 1 ) . در تعدادى از احاديث پيش گفته اين سه جمله را مىيابيد : 1 - نزديك بودن اجابت دعوت حق . 2 - امر به بيعت با امير المؤمنين عليه السّلام . 3 - امر به ابلاغ به غايبين .\r\n","page_name":" 658 ","page_number":658},
  {"content":"\r\n\r\nپيغمبر رحمت صلّى اللّه عليه و آله اين كار را نكرد و براى خلافت و وصايت بعد از خود جز على عليه السّلام از كسى نام نبرد ، ولى خوشبينى اين گروه به گذشتگانشان كه در امر خلافت دست به كار شدند و عليه صاحب خلافت به پا خاستند و به عنوان جوان بودن و كمى سن او و علاقه و محبت او نسبت به اولاد عبد المطلب ، چنان كه قبلا از نظر گذشت « 1 » ، مدلول صريح و نص مسلّم را به ظرف زمان خلافت صورى موكول كردند ، ولى حسن يقين به رسول خدا صلّى اللّه عليه و آله ما را ملزم مىدارد كه بگوييم حضرتش تكليف خود را در حدّ ضرورت و به قدر نياز امّت رسا و كافى ايفا فرموده خداوند ما را به راه راست هدايت فرمايد .\r\n\r\nعبادات روز غدير\r\nاز آنجا كه غدير روزى است كه خداوند متعال به آن دين را كامل و نعمت را بر بندگانش تمام فرمود و بدين جهت ، خشنودى خود را به امامت مولاى ما امير المؤمنين اعلام فرمود و او را رايت هدايت قرار داد تا امّت را به حركت در شاهراه سعادت و صراط مستقيم حق وادارد و از پرتگاه هلاكت و لغزشگاه ضلالت باز دارد ، بعد از روز مبعث نبوى صلّى اللّه عليه و آله روزى به عظمت اين روز نخواهيد يافت كه نعمتهاى ظاهرى و باطنى در آن اين چنين فراوان شده و رحمت واسعهء بيكران پروردگار همه را فراگرفته باشد ، روز فرخنده‌اى كه فرع اساس مقدس بعثت نبوى و استوار سازندهء اين دعوت قدسى است .\r\nبنابراين ، بر هرديندارى واجب است كه در قبال اين نعمتهاى بزرگ به شايستگى سپاسگزارى نمايد و از اين طريق به ساحت قدس ربوبى تقرّب جويد و از انواع عبادات ، از قبيل نماز و روزه و نيكى و صلهء رحم و اطعام و شركت در مجالس جشن و سرور به مناسبت اين روز بهره‌مند شود ، و در احاديث و روايات به مراسم و آدابى در اين روز اشارت رفته كه روزه از جملهء آنهاست .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 1 / 389 .\r\n","page_name":" 659 ","page_number":659},
  {"content":"\r\n\r\n\r\nحديث روزهء روز غدير\r\nحافظ ابو بكر ، خطيب بغدادى ( م 463 ) از عبد اللّه بن على بن محمّد بن بشران ، از حافظ على بن عمر دارقطنى ، از ابو نصر حبشون خلّال ، از على بن سعيد رملى ، از ضمرة بن ربيعه ، از عبد اللّه بن شوذب ، از مطر ورّاق ، از شهر بن حوشب ، از ابو هريره روايت كرده كه گفت : هركس روز هجدهم ذيحجّه روزه بدارد ، براى او ثواب روزهء شصت ماه نوشته مىشود ، و آن روز غدير خم است هنگامى كه پيغمبر دست على بن ابى طالب را گرفت و فرمود : آيا من ولى مؤمنان نيستم ؟ گفتند : بلى ، يا رسول اللّه هستى . فرمود : من كنت مولاه ، فعلىّ مولاه . پس از آن عمر بن خطاب گفت : خوشا به حال تو اى پسر ابى طالب كه مولاى من و مولاى هرمسلمان گشتى ، آنگاه خداوند آيهء  . . الْيَوْمَ أَكْمَلْتُ لَكُمْ دِينَكُمْ . . .  « 1 » را نازل فرمود . كسى هم كه روز بيست و هفتم رجب را روزه بدارد براى او ثواب روزهء شصت ماه نوشته مىشود ، و آن اولين روزى است كه جبرئيل عليه السّلام بر محمّد به رسالت نازل شد . « 2 »\r\nهمو اين خبر را به طريق ديگر از على بن سعيد رملى روايت كرده است و عاصمى نيز در زين الفتى آورده گويد : خبر داد ما را محمّد بن ابى زكريا از ابو اسماعيل بن محمّد فقيه ، از ابو محمّد يحيى بن محمّد علوى حسينى ، از ابراهيم بن محمّد عامى ، از حبشون بن موسى بغدادى ، از على بن سعيد شامى ، از ضمره ، از شوذب ، تا آخر سند و متن مذكور بدون ذكر روزهء رجب .\r\nروايت مزبور را ابن مغازلى شافعى در كتابش مناقب على بن ابى طالب از ابو بكر ، احمد بن طاوان آورده كه گفت : خبر داد ما را ابو الحسين احمد بن حسين بن سمّاك از ابو محمّد جعفر بن محمّد بن نصير خلدى ، از على بن سعيد رملى ، تا آخر سند و متن مذكور .\r\nهمچنين سبط ابن جوزى و خطيب خوارزمى روايت ياد شده را از طريق حافظ بيهقى ، از حافظ حاكم نيشابورى ، ابن البيع ، صاحب المستدرك ، از ابويعلى زبيرى ، از\r\n\r\n\r\n","description":"","footnote":"\r\n( 1 ) . مائدة 5 / 3 .\r\n( 2 ) . تاريخ بغداد : 8 / 290 .\r\n","page_name":" 660 ","page_number":660},
  {"content":"\r\n\r\nابو جعفر احمد بن عبد اللّه بزاز ، از على بن سعيد رملى ، تا آخر نقل كرده‌اند « 1 » و شيخ الاسلام حموينى نيز از طريق بيهقى همين روايت را ذكر كرده است . « 2 »\r\n\r\nرجال سند حديث\r\n1 - ابو هريره .\r\nعلماى اهل تسنّن بر عدالت و ثقه بودن او اجماع دارند ؛ بنابراين ، احتياجى به بسط مقال درباره او نداريم .\r\n2 - شهر بن حوشب اشعرى .\r\nحافظ ابو نعيم او را از اولياء شمرده و شرح حال كامل و جداگانه‌اى براى او نوشته است . « 3 »\r\nذهبى ستايش بخارى را نسبت به او در ميزان الاعتدال حكايت نموده و از احمد بن عبد اللّه عجلى و يحيى و ابن شيبه و احمد و نسوى ثقه بودن او را نقل كرده است .\r\nحافظ ابن عساكر شرح حال او را ثبت كرده و گويد : دربارهء او از امام احمد سؤال شد ، گفت : حديث او چه نيكو است . وى محدّثى موثق و درخور ثناست و در نقل روايت بر او ايرادى نمىتوان گرفت . عجلى گويد : او شامى ، ثقه و از تابعين است . يحيى بن معين او را توثيق كرده است و يعقوب بن شيبه گويد : او ثقه است ، ولى بعضى از علما او را مورد نكوهش قرار داده‌اند . « 4 »\r\nابن حجر شرح حال او را نگاشته و از احمد ثقه بودن و صحّت حديث و ستايش او را نقل كرده است . همو از بخارى حسن حديث و اعتبار و قوت او را در روايت و از ابن معين ثقه بودن و دقت نظر او را ، و از عجلى و يعقوب و نسوى ثقه بودن او را حكايت نموده است . همچنين از ابو جعفر طبرى نقل كرده كه نامبرده فقيه و قارى و عالمى توانا بوده است ، گرچه برخى او را ضعيف شمرده‌اند ، چنان كه ابو الحسن قطان به نفى حجت و\r\n\r\n\r\n","description":"","footnote":"\r\n( 1 ) . تذكرة الخواص 18 ، المناقب 94 .\r\n( 2 ) . فرايد السمطين ، باب سيزدهم .\r\n( 3 ) . ر ك : حلية الاولياء : 6 / 59 - 67 .\r\n( 4 ) . تاريخ الشام : 6 / 343 .\r\n","page_name":" 661 ","page_number":661},
  {"content":"\r\n\r\nبرهان از او پرداخته ، در حالى كه بخارى و مسلم و چهار پيشواى ديگر صاحب صحيح ، چون ترمذى ، ابو داود ، نسائى و ابن ماجه از او حديث نقل كرده‌اند . « 1 »\r\n3 - مطر بن طهمان وراق ، ابو رجاء خراسانى كه دوستدار على بود و در بصره سكونت داشت و انس را درك كرد .\r\nحافظ ابو نعيم او را از اولياء شمرده و شرح حال جداگانه براى او ثبت نموده است و از ابو عيسى روايت كرده كه گفت : من همانند مطر در فقاهت و زهد نديدم . « 2 »\r\nابن حجر شرح حال او را درج و گفتار ابو نعيم را نقل كرده است . « 3 »\r\nابن حبّان او را از افراد ثقه شمرده و از عجلى راستى گفتار و صحّت روايت او را نقل كرده است و از بزّاز حكايت نموده كه گفت : بر روايات او اشكالى وارد نيست . وى انس را ديده و كسى را سراغ نداريم كه حديث او را ترك كرده باشد . نامبرده در سال 125 و به قولى 129 درگذشته ، و گفته‌اند كه در حدود سال 140 منصور او را كشته است . بخارى و مسلم و ديگر پيشوايان حديث كه صاحبان صحاح ششگانه‌اند ، از او حديث نقل و روايت كرده‌اند .\r\n4 - ابو عبد الرحمن بن شوذب .\r\nحافظ ابو نعيم او را در شمار اولياء آورده و از كثير بن وليد روايت كرده كه گفت : هر وقت ابن شوذب را مىديدم ، به ياد فرشتگان مىافتادم . « 4 »\r\nجزرى از احمد و ابن معين ثقه بودن او را حكايت كرده « 5 » و ابن حجر از او ذكرى به ميان آورده كه خلاصه‌اش اين است : او استماع حديث كرده و در فقه دست داشته و از ثقات بوده است . سفيان ثورى گفته : نامبرده از استادان مورد وثوق ما بوده و ابن خلفون از ابن نمير و ديگران توثيق او را نقل كرده است و از ابو طالب و عجلى و ابن عمّار و ابن معين و نسائى حكايت كرده كه نامبرده ثقه است و در سال 86 متولد و در سال 144 يا\r\n\r\n\r\n","description":"","footnote":"\r\n( 1 ) . تهذيب التهذيب : 4 / 370 .\r\n( 2 ) . حلية الاولياء : 3 / 75 .\r\n( 3 ) . ر ك : تهذيب التهذيب : 10 / 167 .\r\n( 4 ) . ر ك : حلية الاولياء : 6 / 129 - 135 .\r\n( 5 ) . خلاصة الجزرى 170 .\r\n","page_name":" 662 ","page_number":662},
  {"content":"\r\n\r\n156 يا 157 وفات يافته است . حديث او را پيشوايان ششگانهء حديث ، جز مسلم روايت كرده‌اند و حاكم در مستدرك و ذهبى در تلخيص المستدرك صحيح بودن حديث او را تصديق كرده‌اند . « 1 »\r\n5 - ضمرة بن ربيعهء قرشى ، ابو عبد اللّه دمشقى ( م 182 يا 200 يا 202 ) .\r\nحافظ ابن عساكر شرح حال او را نگاشته و از احمد حكايت كرده است كه گفت : به من رسيده كه نامبرده استادى صالح بوده است . همو در جواب پرسشى كه از او شد ، گفت : اين مرد ثقه ، مورد اعتماد ، داراى صلاحيت و خوش‌روايت است . وى نيز از ابن معين ثقه بودن او را نقل نموده و از ابن سعد حكايت كرده كه نامبرده ثقه و مورد اطمينان و نيكوكار بوده و در اين مزايا و محسّنات كسى بر او برترى نداشته است و از ابن يونس هم آورده كه گفت : او در زمان خود مردى فقيه بوده است . « 2 »\r\nجزرى ثقه بودن او را از احمد و نسائى و ابن معين و ابن سعد ذكر كرده « 3 » و در تهذيب ابن حجر چنين آمده است : احمد او را مردى نيكو حديث و از افراد ثقه و مورد اطمينان مىداند كه در شام همانند نداشته است و وى به قول ابن معين و نسائى و ابن حبّان و عجلى مردى ثقه و به قول ابو حاتم انسانى صالح بوده است و ابن سعد و ابن يونس هم از ثقه و صالح بودنش سخن گفته‌اند و صاحبان صحاح ، جز مسلم از طريق او حديث روايت كرده‌اند و حاكم در مستدرك و ذهبى در تلخيص المستدرك بر صحّت حديث او تأكيد ورزيده‌اند .\r\n6 - ابو نصر على بن سعيد ، ابو حملهء رملى كه تاريخ وفاتش را بخارى سال 216 ثبت كرده است .\r\nذهبى او را توثيق كرده گويد : من ايرادى بر او نيافتم و تاكنون نديده‌ام كه احدى در مورد او سخنى بگويد . او در حديث داراى صلاحيت است . و با وجود ثقه بودنش احدى از صاحبان صحاح ستّه از طريق او حديثى روايت نكرده‌اند . وى نيز شرح حال او را به\r\n\r\n\r\n","description":"","footnote":"\r\n( 1 ) . تهذيب التهذيب : 5 / 255 .\r\n( 2 ) . تاريخ الشام : 7 / 36 .\r\n( 3 ) . خلاصة الجزرى 150 .\r\n","page_name":" 663 ","page_number":663},
  {"content":"\r\n\r\nعنوان على بن سعيد آورده و بر صداقت او صحّه گذاشته است . « 1 »\r\nابن حجر ثقه بودن او را اختيار كرده و بر ذهبى ايراد گرفته و گفته است : با اينكه وى ثقه است و كسى به نكوهش او نپرداخته ، چگونه او را در عداد ضعفا ذكر كرده‌اى ؟ « 2 »\r\n7 - ابو نصر حبشون بن موسى بن ايوب خلّال ( م 331 ) .\r\nخطيب بغدادى شرح حال او را ثبت كرده گويد : نامبرده ثقه بوده و در باب البصرهء بغداد سكونت داشته است . آنگاه از حافظ دارقطنى حكايت كرده كه او صدوق است .\r\n8 - حافظ على بن عمر ، ابو الحسن بغدادى ، مشهور به دارقطنى ، صاحب سنن ( م 385 ) .\r\nخطيب بغدادى شرح حال او را ثبت كرده گويد : نامبرده يگانهء عصر و نخبهء روزگار و پيشواى زمان خود بوده و علم روايت و درايت و معرفت به علل حديث و اسماء رجال و احوال راويان به او منتهى گشته است ، علاوه بر مراتب صدق و امانت و فقه و عدالت و قبول شهادت و صحت اعتقاد و سلامت مذهب و احاطه به علوم . همو از ابو الطيّب ، طاهر بن عبد اللّه طبرى حكايت كرده كه گفت : دارقطنى در حديث ، امير المؤمنين بود و حافظى را نديدم كه وارد بغداد شده باشد ، مگر آنكه به سوى او شتافت و به او تسليم شد ، يعنى در برابر او به جهت تقدّم در حفظ و برترى منزلت در علم گردن نهاد . سپس در شرح حال و ستودن او بسط كلام داده است . « 3 »\r\nابن خلكان شرح حال او را ذكر كرده و او را ستوده است « 4 » و همچنين ذهبى از قول حاكم نقل كرده كه گفت : دارقطنى در حفظ و فهم و ورع يگانهء عصر خود گرديد و پيشواى قاريان و نحويان بود و من در سال 367 ه چهار ماه در بغداد مقيم شدم و بسيار به ديدارش رفتم و او را بالاتر از آنچه براى من توصيف شده بود ، يافتم و از او دربارهء علل حديث و استادانش سؤال كردم . نامبرده را مصنفاتى است كه ذكر آنها به طول مىانجامد\r\n\r\n\r\n","description":"","footnote":"\r\n( 1 ) . ميزان الاعتدال : 2 / 224 .\r\n( 2 ) . لسان الميزان : 4 / 227 .\r\n( 3 ) . ر ك : تاريخ بغداد : 12 / 34 - 40 .\r\n( 4 ) . وفيات الاعيان : 1 / 359 .\r\n","page_name":" 664 ","page_number":664},
  {"content":"\r\n\r\nو من گواهى مىدهم كه در بسيط زمين همانند او به جايش ننشست . « 1 »\r\nدر بسيارى از كتب رجال ضمن شرح حال كامل او انواع ستايش‌ها از او به عمل آمده است كه ما از ذكر آنها صرفنظر مىكنيم . ما در اسناد اين حديث به بررسى جامعى پرداختيم تا روشن شود كه اين حديث تا چه پايه صحيح است و رجال طريق آن تا چه اندازه ثقه هستند و آنچنان ثقه بودن آنها واضح و آشكار است كه براى هيچ ماجراجويى كه در انواع جدل مهارت دارد و در هرسخن و گفتار تصرّفات نابجايى به كار مىبندد ، مجالى باقى نمىماند كه نسبت به آن زبان به نكوهش بگشايد ، چه اين همه كتب شرح حال رجال آكنده از ثناگويى و ستايشگرى و ذكر جميل آنهاست .\r\nعلاوه بر مزيّتى كه اين حديث داراست ، يعنى اشعار آن به نزول آيهء كريمهء  . . الْيَوْمَ أَكْمَلْتُ لَكُمْ دِينَكُمْ . . .  « 2 » در روز غدير خم كه مؤيد و پشتوانهء احاديث گذشته است ، در ميان راويان آن افرادى مانند طبرى ، ابن مردويه ، ابو نعيم ، خطيب ، سجستانى ، ابن عساكر ، حسكانى و نظاير آنان از پيشوايان و حفّاظ نيز وجود دارند . « 3 »\r\nاكنون كه اين امر آشكار و مدلّل شد ، لازم است كه گفتار ابن كثير را پيرامون اين حديث « 4 » مورد بررسى قرار دهيم . او به استناد روايتى كه به دست آورده حاكى از اينكه اين آيه در روز عرفه از حجة الوداع نازل گرديده ، چنين پنداشته كه اين حديث ناشناس ، بل دروغ است . براستى جاى شگفتى است كه كسى در ناشناس بودن يكى از دو گروه از راويان در روايات متعارض قاطعانه اظهار نظر كند ، در حالى كه هردو در صحّت همانند و برابر با يكديگرند . كاش مىدانستم كه در كفّهء مقابل حديث مورد نظر ما كدام مرجّح وجود دارد كه صحت آن را ترجيح دهد و چه امرى كفّهء اين حديث را سبك كرده و موجب عدم اعتدال در ميزان گرديده است ؟ با امكان معارضهء ابن كثير به مانند گفتارش\r\n\r\n\r\n","description":"","footnote":"\r\n( 1 ) . ر ك : تذكرة الحفّاظ : 3 / 199 - 203 .\r\n( 2 ) . مائدة 5 / 3 .\r\n( 3 ) . ر ك : الغدير ( متن عربى / چ 5 ) : 1 / 230 - 238 .\r\n( 4 ) . ابن كثير در اين گفتار ، به طورى كه از مندرجات البداية و النهاية : 5 / 214 معلوم مىشود ، از ذهبى تقليد و پيروى كرده است .\r\n","page_name":" 665 ","page_number":665},
  {"content":"\r\n\r\nدربارهء جانب ديگر به جهت مخالفتى كه با آنچه ما دربارهء نزول آيهء كريمه ثابت كرديم ، دارد ؟ آيا براى اين پندار ابن كثير مجوّزى پسنديده وجود دارد ؟ غير از اينكه او مىخواهد قرآن كريم را از اين خبر عظيم كه امر ولايت و امامت باشد ، منحرف و جدا سازد ، و گرنه براى ابن كثير هم امكان داشت كه مانند سبط ابن جوزى نزول آيه را دو مرتبه احتمال دهد « 1 » ، چنان كه تكرار نزول در مورد بسمله و آيات ديگرى كه قبلا از نظر گذشت « 2 » ، واقع شده است .\r\nابن كثير را شبههء ديگرى است در اصرار بر انكار حديث . شبهه مزبور عبارت است از پندار او در اينكه پاداش روز غدير اگر معادل با روزهء شصت ماه باشد ، مستلزم اين است كه مستحب بر واجب برترى و فضيلت داشته باشد ، زيرا آنچه دربارهء روزه تمام ماه رمضان رسيده ، اين است كه ثواب آن معادل با ده ماه است ، و اين تفاوت بىسابقه و ناروا و باطل است .\r\nردّ و ابطال اين شبهه و پندار به دو طريق نقض و حلّ صورت مىگيرد ، امّا ردّ به طريق نقض به وسيلهء روايات بسيار زياد امكان‌پذير است كه مجال ذكر همهء آنها و حتّى اكثر آنها در اينجا نيست « 3 » و از مجموع آنها به چند حديث اكتفا مىكنيم :\r\n1 - كسى كه ماه رمضان را روزه بدارد و شش روز از شوال را هم در پى آن روزه بگيرد ، مثل اين است كه در تمام عمر خود روزه داشته است . اين حديث را مسلم به چند طريق ، ابو داود ، ابن ماجه ، دارمى ، احمد و ابن ديبع به نقل از ترمذى و مسلم با بررسى سند روايت كرده‌اند « 4 » و هركس كه قائل به استحباب روزهء اين شش روز است ، اتكاء و اسنادش به اين روايت است .\r\n2 - كسى كه شش روز بعد از فطر را روزه بدارد ، چنان است كه تمام سال را روزه\r\n\r\n\r\n","description":"","footnote":"\r\n( 1 ) . تذكرة الخواص 18 .\r\n( 2 ) . ر ك : الغدير ( متن عربى / چ 5 ) : 1 / 257 .\r\n( 3 ) . ر ك : نزهة المجالس : 1 / 151 - 158 ، 167 - 176 .\r\n( 4 ) . صحيح مسلم : 1 / 323 ؛ سنن أبى داود : 1 / 381 ؛ سنن ابن ماجة : 1 / 524 ؛ سنن الدارمى : 2 / 21 ؛ مسند احمد بن حنبل : 5 / 417 ، 419 ؛ تيسير الوصول : 2 / 329 .\r\n","page_name":" 666 ","page_number":666},
  {"content":"\r\n\r\nداشته است . حديث مزبور را ابن ماجه ، دارمى ، احمد ، نسائى و ابن حبّان هردو در سنن خود با بررسى سند روايت كرده‌اند « 1 » و سيوطى صحت اين حديث را نيز تأييد نموده است . « 2 »\r\n3 - رسول خدا به روزه داشتن ايام البيض ، يعنى سيزدهم و چهاردهم و پانزدهم هرماه امر مىكرد و مىفرمود : روزهء اين سه روز مانند روزه داشتن در تمام عمر است . اين حديث را ابن ماجه و دارمى با بررسى سند روايت كرده‌اند . « 3 »\r\n4 - هيچ ايّامى از روزهاى دنيا براى عبادت در نزد خدا محبوب‌تر از عبادت دههء ذيحجّه نيست و همانا روزه داشتن يك روز از آن معادل با روزه داشتن يك سال است و يك شب آن در فضيلت معادل شب قدر است . اين حديث را ابن ماجه و غزالى روايت كرده‌اند . « 4 » در كتاب احياء علوم الدين اين حديث نيز مذكور است : كسى كه سه روز از ماه حرامى را كه عبارت از پنجشنبه و جمعه و شنبه است ، روزه بدارد ، خدا به پاداش هرروز براى او عبادت نهصد سال ثبت مىفرمايد .\r\n5 - از انس بن مالك نقل شده كه گفت : گفته مىشد فضيلت هرروز روزه در دههء ذيحجه برابر با هزار روز روزه است و روزهء روز عرفه معادل ده هزار روز روزه است . اين موضوع را منذرى به نقل از بيهقى و اصفهانى ذكر كرده است . « 5 »\r\n6 - روزه داشتن سه روز از هرماه معادل روزهء تمام عمر است با افطار آن . حديث مزبور را احمد « 6 » و ابن حبّان در صحيح خود با بررسى سند روايت كرده‌اند و سيوطى نيز صحت آن را تأييد نموده است « 7 » و نسائى و ابويعلى در مسند خود و بيهقى از جرير روايت مزبور را به لفظ « روزهء سه روز از هرماه معادل روزهء تمام عمر است » آورده‌اند . « 8 »\r\nترمذى و نسائى با بررسى در سند روايت كرده‌اند كه هركس سه روز از هرماه را\r\n\r\n\r\n","description":"","footnote":"\r\n( 1 ) . سنن ابن ماجة : 1 / 524 ؛ سنن الدارمى : 2 / 21 ؛ مسند احمد بن حنبل : 3 / 308 ، 324 ، 344 و 5 / 280 .\r\n( 2 ) . الجامع الصغير : 2 / 79 .\r\n( 3 ) . سنن ابن ماجة : 1 / 522 ؛ سنن الدارمى : 2 / 19 .\r\n( 4 ) . سنن ابن ماجة : 1 / 527 ؛ احياء علوم الدين : 1 / 227 .\r\n( 5 ) . الترغيب و الترهيب : 2 / 66 .\r\n( 6 ) . مسند احمد بن حنبل : 5 / 34 .\r\n( 7 ) . الجامع الصغير : 2 / 78 .\r\n( 8 ) . همان مأخذ .\r\n","page_name":" 667 ","page_number":667},
  {"content":"\r\n\r\nروزه بدارد ، از حيث ثواب معادل روزهء همهء عمر است و خداى متعال در تصديق اين حديث آيهء  مَنْ جاءَ بِالْحَسَنَةِ فَلَهُ عَشْرُ أَمْثالِها . . .  « 1 » را نازل فرمود : يك روز به ده روز . « 2 » اين حديث را مسلم به لفظى قريب به اين ذكر كرده « 3 » ، و نسائى از حديث جرير آورده كه روزه داشتن سه روز از هرماه در ثواب معادل روزه داشتن در تمام عمر است و مراد از سه روز ، ايام البيض مىباشد . اين روايت را حافظ منذرى نيز ذكر نموده « 4 » و ابن حجر به ثبت آن پرداخته و صحت آن را تأييد كرده است . « 5 »\r\n7 - روزه داشتن روز عرفه مانند روزه داشتن هزار روز است . حديث مزبور را ابن حبّان از عايشه روايت كرده است « 6 » و طبرانى در المعجم الاوسط و بيهقى « 7 » با بررسى در سند آن را روايت كرده‌اند .\r\n8 - از عبد اللّه بن عمر رسيده كه گفت : هنگامى كه ما با رسول خدا بوديم ، روزه داشتن روز عرفه را معادل دو سال مىدانستيم . اين حديث را طبرانى در المعجم الاوسط روايت كرده و نسائى به لفظ يك سال آورده است . « 8 »\r\n9 - هركس روز بيست و هفتم ماه رجب را روزه بگيرد ، خداى تعالى براى او ثواب شصت ماه ثبت مىفرمايد . اين حديث را حافظ دمياطى « 9 » و صفورى روايت كرده‌اند . « 10 »\r\n10 - از ابو هريره و سلمان روايت شده كه رسول خدا فرمود : در رجب روز و شبى هست كه هركس آن روز را روزه بدارد و آن شب را به عبادت سپرى سازد ، او را پاداش كسى است كه صد سال روزها روزه بدارد و شبها به عبادت پردازد . آن شب و روز ، سه\r\n\r\n\r\n","description":"","footnote":"\r\n( 1 ) . انعام 6 / 160 .\r\n( 2 ) . تيسير الوصول ، ابن ديبع 330 .\r\n( 3 ) . صحيح مسلم : 1 / 319 ، 321 .\r\n( 4 ) . الترغيب و الترهيب : 2 / 33 .\r\n( 5 ) . سبل السّلام 234 .\r\n( 6 ) . الجامع الصغير : 2 / 78 .\r\n( 7 ) . الترغيب و الترهيب : 2 / 27 ، 66 .\r\n( 8 ) . همان : 2 / 27 .\r\n( 9 ) . ذهبى در تذكرة الحفّاظ : 4 / 268 دربارهء نام و نشان و مقام او گويد : استاد ما ، امام ، علامه ، حافظ ، حجت ، فقيه ، نسّابه ، استاد محدثان ، شرف الدين ابو محمد عبد المؤمن دمياطى شافعى . سپس او را بسيار ستوده و درگذشت او را به سال 705 ثبت كرده است .\r\n( 10 ) . السيرة الحلبية : 1 / 254 ؛ نزهة المجالس : 1 / 154 .\r\n","page_name":" 668 ","page_number":668},
  {"content":"\r\n\r\nروز مانده به پايان ماه رجب است . اين حديث را شيخ عبد القادر گيلانى در غنية الطالبين روايت كرده است . « 1 »\r\n11 - ماه رجب ، ماه بزرگى است ، هركس يك روز از آن را روزه بدارد ، خداوند ثواب سه هزار سال براى او ثبت خواهد فرمود . گيلانى اين حديث را در غنية الطالبين روايت كرده است . « 2 »\r\n12 - كسى كه روز عاشورا روزه بدارد ، گويى تمام عمر را روزه گرفته است . در تورات چنين نوشته شده است . اين روايت را صفورى ذكر كرده است . « 3 »\r\n13 - هركس يك روز از محرّم را روزه بدارد ، او را به هرروز ثواب سى روز روزه داشتن است . طبرانى اين حديث را در المعجم الصّغير آورده است . « 4 »\r\nاما در ردّ به طريق حلّ بايد گفت كه ما اصل مسلّمى در دست نداريم كه به اتّكاى آن زيادتى پاداش عبادات واجب را بر ثواب مستحبات لازم بشماريم ، بلكه امثال احاديثى كه در ردّ به طريق نقض ذكر شد ، ما را به امكان عكس و حتى وقوع آن راهنمايى مىنمايد و احاديث مروى در مورد ساير اعمال مستحب جز روزه كه در شرع مورد ترغيب قرار گرفته ، اين معنى را تأييد مىنمايد . افزون بر اين ، اصولا پاداش و ثواب در مقابل حقايق اعمال و مقتضيات طبيعى آن قرار دارد ، نه در برابر عنوانهاى عارض بر آن ، از قبيل وجوب و استحباب كه برحسب مصالح مقرون بدان اعمال مقرّر مىشود .\r\nبنابراين ، امتناعى نيست كه در طبيعت يك عمل مستحب ، در ماهيّت‌هاى گوناگون يا در ماهيّتهاى متّحد برحسب مناسبات همزمان به آن عمل ، چيزى باشد كه موجب افزايش ثواب و پاداش گردد .\r\nدر اين مقام اين نكته قابل تذكر است كه مترتّب شدن ثواب و پاداش بر يك عمل منحصرا به نسبت و مقدار كشف آن عمل از حقيقت ايمان و جايگزين بودن آن در نفس است و آنچه كه شكّى در آن نيست ، اين است كه به جا آوردن اعمال مستحب افزون بر\r\n\r\n\r\n","description":"","footnote":"\r\n( 1 ) . نزهة المجالس ، صفورى : 1 / 154 .\r\n( 2 ) . همان : 1 / 153 .\r\n( 3 ) . همان : 1 / 174 .\r\n( 4 ) . الترغيب و الترهيب : 2 / 28 .\r\n","page_name":" 669 ","page_number":669},
  {"content":"\r\n\r\nواجبات كه بر عهده بنده است و يا دورى و اجتناب از مكروهات علاوه بر ترك محرّمات از ثبات و استقامت انسان در امتثال امر خدا و خضوع و فروتنى در برابر او و ابراز علاقه و محبّت نسبت به او حكايت دارد كه بدان ايمان كامل مىشود و پيوسته بنده به مولاى خود تقرّب مىجويد تا بدان حدّ كه او را دوست بدارد ، چنان كه بخارى از ابو هريره روايت كرده كه گفت : رسول خدا فرمود : خداى عزّ و جل فرمايد : پيوسته بندهء من به سبب نافله‌ها به من نزديكى مىجويد تا او را دوست بدارم ، پس وقتى كه او را دوست داشتم ، خواهم بود گوش او كه با آن بشنود و چشم او كه با آن ببيند و دست او كه با آن بگيرد و پاى او كه با آن راه رود . « 1 »\r\nممكن است گفته شود : برحسب نواميس عدالت الهى لزومى ندارد كه اجر و پاداش اضافى بر انجام وظيفهء واجب و ترك عمل حرام مترتب شود ، مگر همان عطايا و مواهبى كه بنده از آن برخوردار و بهره‌مند است ، از قبيل نعمت زندگى و خرد و عافيت و استفاده از نيروى حيات و آمادگى براى عمل و نجات يافتن از آتش دوزخ در آخرت . پيداست كه تمام اعمال صالح بنده در مقابل اين همه مواهب و عطاياى الهى و نعمت‌هاى بىمنتهاى او بسى كوچك و ناچيز است و عنايات بىحدّ و حصر پروردگار چيزى جز لطف و تفضّل او به بندهء خود نيست .\r\nهمين حقيقت است كه از آيات متعدّد كتاب عزيز قرآن استفاده مىشود ، آنجا كه خداى متعال فرمود : پرهيزكاران در جاى امن و آرام هستند ، در باغها و چشمه‌سارها ، لباسهايى از ديباى نرم و ستبر مىپوشند و روياروى يكديگرند . همچنين سپيدتنان درشت چشم را به همسرىشان درآوريم . در آنجا هرميوه‌اى را به آسودگى فراپيش خوانند . در آنجا طعم مرگ را نمىچشند ، جز همان مرگ نخست ، و خدا از عذاب دوزخ نگاهشان داشت . اين نواختى از پروردگار تست و رستگارى بزرگ خود اين است . « 2 » پس تمام پاداشهايى كه در آنجا وجود دارد ، همه به فضل و احسان خداى سبحان است .\r\n\r\n\r\n","description":"","footnote":"\r\n( 1 ) . صحيح البخارى : 9 / 214 ؛ الاسماء و الصفات ، بيهقى 416 ؛ ميزان الاعتدال ، ذهبى : 1 / 301 .\r\n( 2 ) . دخان 44 / 51 - 57 .\r\n","page_name":" 670 ","page_number":670},
  {"content":"\r\n\r\nفخر رازى گويد : اصحاب ما به اين آيه استدلال كرده‌اند كه بهره‌مندى از ثواب و پاداش از طرف ذات اقدس الهى بر سبيل تفضّل است نه از راه استحقاق ، زيرا خداى تعالى چون اقسام ثواب و پاداش اهل تقوا را برشمرد ، بيان كرد كه تمام آنها بر سبيل فضل و احسان از جانب او براى آنان حاصل مىشود . سپس فرمود : اين رستگارى بزرگى است . همچنين اصحاب ما به اين آيه استدلال كرده‌اند كه تفضّل و احسان از حيث درجه بالاتر از ثواب و پاداش استحقاقى است . چه خداوند متعال آن را فضلى از جانب خويش دانسته و سپس از فضل به عنوان رستگارى بزرگ ياد كرده است . دليل ديگر بر اين مطلب اين است كه خداوند بزرگ وقتى كه پاداش و اجرت اجير را عطا كرد و سپس شخص ديگرى را خلعتى بخشيد ، پيداست كه اين خلعت بالاتر از آن اجرت و پاداش است . « 1 »\r\nابن كثير در تفسيرش گويد : در روايت صحيح از رسول خدا رسيده كه فرمود : عمل كنيد و عمل خود را استوار سازيد و آن را از راه خلوص و صدق انجام دهيد و بدانيد كه عمل هيچ‌كس هرگز او را داخل بهشت نمىكند . عرض كردند : اى رسول خدا ، دربارهء خود شما همچنين است ؟ فرمود : آرى ، مگر اينكه رحمت و فضل خدا شامل حالم شود . « 2 »\r\nاين معنى را مىتوان از روايت صحيحى كه بخارى از رسول خدا آورده دريافت ، آنجا كه فرمود : حق خداوند بر بندگان اين است كه او را پرستش كنند و چيزى را كه در پرستش او شريك و انباز نسازند و حق بندگان بر خدا اين است كه موحدّان را شكنجه و عذاب نفرمايد . « 3 »\r\nالبته ، روشن است كه اين مقدار از حق ثابت بندگان بر خداوند با عقل سليم سازگار است ، امّا زايد بر آن از نعمتهاى الهى كه پيغمبر صلّى اللّه عليه و آله از بيان آن سكوت فرموده است ، جز فضل و احسان از جانب پروردگار سبحان نيست .\r\n\r\n\r\n","description":"","footnote":"\r\n( 1 ) . مفاتيح الغيب : 7 / 459 .\r\n( 2 ) . تفسير القرآن العظيم : 4 / 147 .\r\n( 3 ) . صحيح البخارى : 4 / 264 .\r\n","page_name":" 671 ","page_number":671},
  {"content":"\r\n\r\nدر روش و كار دولت‌ها با كارمندان مشاهده مىكنيد كه در مقابل انجام تكاليف و خيانت نكردن در آن ، پاداش و اجرشان جز همان حقوق مقرر قانونى نيست و چنانچه يكى از آنها علاوه بر استحقاق ، به ترفيع مقامى يا دريافت رتبه‌اى نايل گردد ، به سبب خدمت اضافى زايد بر وظايف مقرر اوست و كسى در ميان مردم نيست كه اين روش را بر حكومت‌ها خرده‌گيرى نمايد و مورد انتقاد قرار دهد . اين روش عينا بين بردگان و ارباب آنها برقرار و معمول است و از امور ثابت و پايدارى است كه در نفوس تمام افراد بشر وجود دارد ، جز اينكه ذات اقدس خداوند سبحان به فضل دايم و پيوستهء خود جهانيان را در برابر تكاليف و وظايفشان پاداش و اجر فراوان عطا مىفرمايد .\r\nدر اينجا كلمه‌اى قدسى است از سرور و مولاى ما امام زين العابدين ، على بن الحسين عليهما السّلام كه از ذكر آن نبايد خوددارى كرد . آن جناب در دعايى كه در مقام اعتراف به تقصير و كوتاهى از اداى شكر در صحيفهء سجاديّه آمده فرمايد :\r\nبارخدايا هنوز كسى شكر و سپاس ترا در قبال موهبتى به انجام نرسانده باز نعمتى از تو به دو رسد و شكر و سپاس ديگرى بر او واجب آيد و هرچه در راه طاعت و بندگى تو كوشش كند ، باز به كمتر از آنچه سزاوار تست ، بسنده كرده است . بنابراين ، شاكرترين بندگان تو از اداى حق شكرت عاجز و كوشاترين آنها از اداى حق بندگىات قاصر است .\r\nكسى از روى استحقاق نه در خور آمرزش تست و نه شايستهء رضاى تو ، پس هركس را آمرزيده‌اى ، به كرم خود آمرزيده‌اى و از هركس خشنود شده‌اى ، به فضل و عنايت خويش خشنود شده‌اى .\r\nاندك سپاس را از بنده‌ات طاعت ناچيز را پاداش بسيار مىدهى . شكر بندگانت را آنچنان مستوجب پاداش ديدى و اجرى بزرگ دادى كه گويى در خوددارى از آن در برابرت مختار و توانا بوده‌اند كه به پاداش آن را تلافى فرموده‌اى يا تو خود سبب آن نبوده‌اى كه در قبالش اجرى فراوان آماده داشته‌اى . نه چنين است ، بلكه اى معبود من ، تو خود به امر آنان قيام كرده‌اى قبل از آنكه به طاعت تو قيام كنند و پاداش آنان را آماده فرموده‌اى پيش از آنكه بر بندگىات گردن نهند ، زيرا شيوه تو فضل و كرم و عادت تو\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nاعانت و احسان و رويهء تو عفو و بخشش است . آرى ، تمامى خلق معترفند كه هركس را عقاب كنى ، بر او ستمى روا نداشته‌اى و همه گواهند كه هركس را ببخشايى ، به او تفضل فرموده‌اى و جملگى برآنند كه از آنچه سزاوار تست ، كوتاهى ورزيده‌اند . اگر شيطان آنها را فريب نمىداد و از اطاعت تو باز نمىداشت ، كسى مرتكب گناه و تمرّد نمىشد . و اگر باطل را به صورت حق در نظرشان جلوه‌گر نمىساخت ، كسى از راه بندگى تو گمراه نمىگشت .\r\nپاكا خداوندا چقدر كرم و احسان تو در حق مطيع و عاصى روشن و نمايان است .\r\nمطيع را مورد نوازش قرار مىدهى در امرى كه خود او را به انجام آن توانا ساختى و عاصى را مهلت مىدهى ، در حالى كه قادرى در عقاب او شتاب كنى . به هردو گروه عنايتى فرموده‌اى كه استحقاق آن را نداشته‌اند ، و تفضلى كرده‌اى كه عمل آنها در برابرش نارسا و ناچيز است . اگر مطيع را برحسب قدرتى كه خودت به او داده‌اى ، پاداش مىدادى ، جاى اين بود كه از پاداش تو محروم ماند و نعمت تو از او رو به زوال نهد ، ولى تو به كرم خود در برابر طاعت ناچيز او در زمان كوتاه گذران ، پاداش بسيار و پايان‌ناپذير به او عطا فرمودى و در ازاى مدت اندك ناپايدار به مدت دراز پايدار مأجورش ساختى .\r\nسپس برخوردارى از روزىات را كه مىتوانست بدان بر طاعت تو نيرو گيرد ، در شمار نياوردى و در گردن او تاوان ننهادى و در به كار بردن اسبابى كه مىتوانست بدان به عفو و مغفرت تو راه يابد ، خرده‌گيرى نكردى ، و گرنه همهء مجاهدات او در مقابل خردترين نعمت و احسان تو ارزش نمىداشت و همچنان در گرو ساير عنايات و الطاف تو مىماند . در اين صورت ، كى استحقاق كمترين پاداش ترا داشت ؟ نه ، كى چنين شود ؟ « 1 »\r\nروز غدير را نماز مخصوصى است كه ابو النضر عيّاشى و صابونى مصرى دربارهء آن كتابى جداگانه تأليف كرده‌اند . براى آگاهى از نماز و دعاهاى ويژهء اين روز بزرگ مىتوان به آثار مكتوبى كه بدين منظور تدوين شده است ، مراجعه كرد .\r\n\r\n\r\n","description":"","footnote":"\r\n( 1 ) . صحيفهء كاملهء سجّاديّه ، دعاى سى و هفتم . ( و )\r\n","page_name":" 673 ","page_number":673},
  {"content":"\r\n . \r\n\r\n","description":"","footnote":"","page_name":" 674 ","page_number":674}
  ]