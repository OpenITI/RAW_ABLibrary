[
  {"content":"\r\n\r\nبسم الله الرحمن الرحيم\r\nمؤسسه علمى فرهنگى دارالحديث\r\nسازمان چاپ و نشر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : مشكينى اردبيلى ، على ، 1300 - 1386 .\r\nعنوان و نام پديد آور : تفسير روان / على مشكينى ؛ خطاط عثمان طه ، ويراستار حسين استاد ولى .\r\nمشخصات نشر : قم موسسه علمى فرهنگى دار الحديث ، سازمان چاپ و نشر ، 1392 .\r\nمشخصات ظاهرى : 8 ج .\r\nisbn ( set ) : 978 - 964 - 493 - 657 - 9\r\nisbn : 978 - 964 - 493 - 662 - 3\r\nوضعيت فهرست نويسى : فيپا\r\nيادداشت : نويسنده در جلدهاى ششم و هفتم و هشتم رضااستادى است .\r\nيادداشت : ويراستار در جلدهاى ششم و هفتم و هشتم قاسم شير جعفرى است .\r\nيادداشت : چاپ قبلى : الهادى ، 1388 .\r\nيادداشت : ج . 1 - 8 ( چاپ دوم )\r\nموضوع : تفاسير شيعه - قرن 14\r\nشناسه افزوده : استادى ، رضا ، 1316\r\nشناسه افزوده : استادولى ، حسين ، 1331 - ويراستار\r\nشناسه افزوده : شير جعفرى . قاسم . ويراستار\r\nشناسه افزوده : موسسه علمى - فرهنگى دارالحديث . سازمان چاپ و نشر\r\nرده بندى كنگره : 1392 7 ت 56 م / 98 bp\r\nرده بندى ديويى : 179 / 297\r\nشماره كتابشناسى ملى : 3114009\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعه آثار آية الله على مشكينى ( قدس سره ) - ( 5 )\r\nآية الله على مشكينى قدس سره\r\nتفسير روان 5\r\nهمايش بزرگداشت آية الله على مشكينى ( قدس سره )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتفسير روان / ج 5\r\nآيت الله على مشكينى قدس سره\r\nخطاط : عثمان طه\r\nنوع خط : نسخ\r\nويراستار : حسين استاد ولى\r\nناظر فنى : محمدباقر نجفى\r\nنمونه خوان : علنيقى نگران ، محمود سپاسى ، محمدعلى دباغى\r\nصفحه آرا : مرتضى فتح اللهى\r\nناشر : سازمان چاپ و نشر دارالحديث\r\nچاپ : اول / 1392\r\nچاپخانه : دار الحديث\r\nشمارگان : 1000\r\nقيمت مورد : 100000 تومان\r\nمؤسسه علمى فرهنگى دار الحديث\r\nسازمان چاپ و نشر\r\nدفتر مركز : قم ، ميدان شهدا ، خيابان معلم ، پلاك 125 تلفن : 7740523 - 0251 / فاكس : 7740571 - 0251\r\nنمايشگاه دائمى علوم حديث ( قم ، خيابان معلم ) تلفن : 7740545 - 0251 ، فروشگاه شماره \" 2 \" ( شهر رى ، حرم حضرت عبدالعظيم حسنى عليه السلام درب شرقى 7 ) تلفن : 55952862 - 021\r\nفروشگاه شماره \" 3 \" ( مشهد مقدس ، چهار راه شهدا ، ضلع شمالى باغ نادرى ، مجتمع فرهنگى تجارى گنجينهء كتاب ، طبقهء هم كف : 3 - 2240062 - 0511\r\nhttp : / / darolhadith . ir isbn ( set ) : 978 - 964 - 493 - 657 - 9\r\ndarolhadith 20 @ gmail . com isbn : 978 - 964 - 493 - 662 - 3\r\n* كليه حقوق چاپ و نشر براى ناشر محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ جلد پنجم 
  ]\r\n\r\nسورهء مريم\r\n\r\n[ رمزگشايى حروف مقطّعه 
  ]\r\nبِسْمِ اللَّهِ الرَّحْمنِ الرَّحِيمِ ( كهيعص )\r\n« كاف ، ها ، يا ، عين ، صاد » يعنى من كفايت‌كننده ، هدايت‌گر ، ولىّ امر ، عالم ، و صادق‌الوعد هستم . و يا اين حروف رمزهايى ميان خدا و رسول اوست . و يا آن‌كه مراد اين است كه اين كتاب ، مركب از همين حروف است لكن كسى توان آوردن نظير آن را ندارد . و يا آن‌كه اين كتاب ، داراى محكمات و اين‌گونه متشابهات است .\r\nو در برخى از تفاسير آمده كه چون جبرئيل امين اين سوره را بر پيامبر اسلام آورد ، شروع به خواندن نمود و گفت : كاف . پيامبر گفت : دانستم . گفت : ها . پيامبر فرمود : دانستم .\r\nگفت : يا . پيامبر فرمود : دانستم . گفت : عين . پيامبر گفت : دانستم . گفت : صاد . پيامبر گفت :\r\nدانستم . جبرئيل عرضه داشت : يا محمّد ، چگونه دانستى در صورتى كه من خود ندانسته‌ام ؟ يعنى قرآن علوم و اسرارى دارد كه غير از پيامبرِ مورد نزول ، احدى حتى آورندهء آن نمىداند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\n[ داستان زكريا و پسرش يحيى ( عليهما السلام ) 
  ]\r\nذِكْرُ رَحْمَتِ رَبِّكَ عَبْدَهُ زَكَرِيَّا « 2 » إِذْ نَادَى رَبَّهُ نِدَاءً خَفِيّاً « 3 » قَالَ رَبِّ إِنِّى وَهَنَ الْعَظْمُ مِنِّى وَاشْتَعَلَ الرَّأْسُ شَيْباً وَلَمْ أَكُن بِدُعَائِكَ رَبِّ شَقِيّاً « 4 »\r\nلغت و اعراب :\r\nذكر رحمة مبتداست و خبرش محذوف ، به‌تقدير « فى هذه السورة ذكر رحمة ربك » .\r\nعبده مفعول رحمة است . بدعائك اضافهء دعا به كاف اضافه به فاعل است ، به‌تقدير « بدعائك إيّاى » و يا اضافهء به مفعول است ، به‌تقدير « بدعائى إيّاك » . شقى در اين‌جا كنايه است از محروميت يا نافرمانى .\r\nتفسير :\r\nذِكْرُ رَحْمَتِ رَبِّكَ عَبْدَهُ زَكَرِيَّا إِذْ نَادَى رَبَّهُ نِدَاءً خَفِيّاً\r\nاين سوره چنان‌كه آياتش دلالت دارد سورهء مكّيه است و مفسران نيز در آن اتفاق نظر دارند ، و در آغاز آن پنج حرف از حروف مقطعه است كه در بيان مراد از آنها معانى مختلفى ذكر كرده‌اند . و اين سوره شامل سرگذشت عدهء زيادى از پيامبران و مريم عَذرا است و اشاره به اين كه همهء آنان اهل طاعت و خضوع در برابر خداوند و داراى صدق و اخلاص بودند و تذكر اين‌كه پيروانشان از شريعت و رفتار آنها روى برتافته ، سراغ شهوات و گناهان رفتند .\r\nمعناى آيه : اى پيامبر ، در اين سوره يادآورى رحمت پروردگارت نسبت به بندهء خود زكرياست ( زكريا پيامبر عظيم‌الشأن از بنىاسرائيل و از اولاد هارون برادر موسى بن عمران و بزرگ احبار بيت‌المقدس بوده ) و رحمت و احسان و لطف خدا به او هنگامى بود كه پروردگار خود را به نداى پنهانى ندا در داد .\r\nقَالَ رَبِّ إِنِّى وَهَنَ الْعَظْمُ مِنِّى وَاشْتَعَلَ الرَّأْسُ شَيْباً وَلَمْ أَكُن بِدُعَائِكَ رَبِّ شَقِيّاً\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاين آيه تفسير نداء است ، يعنى : زكريا چنين گفت : پروردگارا ، حقيقت اين است كه استخوان‌هاى بدنم در اثر گذشت عمر سست شده و موهاى سرم در اثر پيرى و مرور زمان همانند شعلهء آتش ، سفيد و مشتعل گشته و هرگز اى خداوند ، من در دعا و درخواست از درگاهت محروم نبوده‌ام . و يا آن‌كه هرگز دعوت تو و امر و نهيت را نافرمانى نكرده‌ام . و در روايات اهل‌بيت وحى عليهم السلام آمده كه خداوند هيچ حاجتى را از مؤمن رد نمىكند ؛ يا خود آنچه را خواسته مىدهد و در صورت عدم مصلحت ، عوض آن را در دنيا يا در آخرت عطا مىكند .\r\nوَإِنِّى خِفْتُ الْمَوَالِيَ مِن وَرَائِي وَكَانَتِ امْرَأَتِي عَاقِراً فَهَبْ لِي مِن لَّدُنكَ وَلِيّاً « 5 » يَرِثُنِي وَيَرِثُ مِنْ آلِ يَعْقُوبَ وَاجْعَلْهُ رَبِّ رَضِيّاً « 6 »\r\nلغت و اعراب :\r\nموالى جمع مولا ، معانى متعدد دارد كه از جمله وارث و اولاد اعمام است . عاقر : نازا ، مذكّر و مؤنّث در آن يكسان است . رضىّ بر وزن فعيل ، به معناى راضى يا مَرضى .\r\nتفسير :\r\nوَإِنِّى خِفْتُ الْمَوَالِىَ مِن وَرَائِى وَكَانَتِ امْرَأَتِى عَاقِراً فَهَبْ لِى مِن لَّدُنكَ وَلِيّاً يَرِثُنِى وَيَرِثُ مِنْ آلِ يَعْقُوبَ\r\nبايد دانست كه زكرياى پيامبر اولاد نداشت و وارث او پس از ارتحال ، عموها يا عموزادگانش بودند و آنها همه مردمانى ناصالح و از اشرار بنىاسرائيل بودند و بدين‌جهت بيم داشت كه پس از مرگ ، اموالش به دست وارثان ناصالح افتد و در مصارف حرام مصرف نمايند ، و نيز منصب توليت بيت‌المقدس و رياست احبار و تبليغ شريعت و كتاب وقت و تصدى امر به معروف و نهى از منكر همه در دست وارثان ناصالح قرار گيرد ، از اين\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nرو از خداوند درخواست وارث و فرزند ذكور نمود .\r\nمعناى آيه : و نيز گفت : پروردگارا ، حقيقت اين است كه از وارثان و متصديان امورم پس از مرگ ، در بيم و هراس افتاده‌ام و همسرم هم نازاست . يعنى احتمال باردار شدن همسرم را ندارم ، زيرا علاوه بر پيرى و گذشتن از حد يأس ، از اول هم نازا بود . پس اى خداوند ، به من از جانب خود فرزندى و وارثى ببخش كه از من ارث برد و از اولاد يعقوب نيز ارث برد .\r\nمراد از ارث در اين‌جا اعمّ از ارث مالى و غير مالى است ، نظير منصب توليت بيت‌المقدس و تصدى امر تبليغ شريعت و كتاب تورات و غيره . و مراد از آل‌يعقوب ، اعمام و بنى اعمام اوست . و ممكن است مراد از آل يعقوب همسر او باشد ، زيرا همسر زكريا خواهر مادر مريم و دختر عمران بود و او از اولاد سليمان بن داوود بود كه نسبش به يعقوب مىرسد . و مفسران اهل سنّت برآنند كه مراد از ارث در اين‌جا يقيناً ارث مالى نيست ؛ بلكه ارث نبوت است ، به قرينهء خبرى كه از پيامبر اسلام نقل مىكنند كه و به ادلهء متعدد مجعول است . نحن مَعاشرَ الانبياء لا نورّث ، بل كلّ ما تركناه صدقة . و اين خبر مورد قبول علماى تشيّع نيست .\r\nوَاجْعَلْهُ رَبِّ رَضِيّاً\r\nيعنى : و اى پروردگار من ، آن فرزند را رضىّ قرار ده . يعنى مرضى باشد و از جهات اعتقادى و اخلاقى و عملى مورد رضايت تو باشد . يا آن‌كه راضى باشد ، يعنى به آنچه از تكاليف آسمانى به او متوجه كنى و به آنچه از مقدّرات عالم تكوين به او متوجه شود راضى و خشنود و صبور باشد .\r\nيَا زَكَرِيَّا إِنَّا نُبَشِّرُكَ بِغُلَامٍ اسْمُهُ يَحْيَى لَمْ نَجْعَل لَّهُ مِن قَبْلُ سَمِيّاً « 7 » قَالَ رَبِّ أَنَّى يَكُونُ لِى غُلَامٌ وَكَانَتِ امْرَأَتِى عَاقِراً وَقَدْ بَلَغْتُ مِنَ الْكِبَرِ عِتِيّاً « 8 » قَالَ كَذلِكَ قَالَ رَبُّكَ هُوَ عَلَيَّ هَيِّنٌ وَقَدْ خَلَقْتُكَ مِن قَبْلُ وَلَمْ تَكُ شَيْئاً « 9 »\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nلغت و اعراب :\r\nغلام : نوجوانى كه موى پشت لبش تازه روييده و غالباً به اعم از كودكى تا جوانى گفته مىشود . ا نّى چگونه ، يا از كجا . عاقر : نازا . عِتىّ : سالخوردهء فرتوت كه اعضاى بدن او خشكيده و غيرقابل ترميم است . كذلك به‌تقدير « الأمر كذلك » يعنى كما قُلنا يا كما قُلتَ .\r\nتفسير :\r\nيَا زَكَرِيَّا إِنَّا نُبَشِّرُكَ بِغُلَامٍ اسْمُهُ يَحْيَى لَمْ نَجْعَل لَّهُ مِن قَبْلُ سَمِيّاً\r\nيعنى : خداوند به فرشتگان دستور داد كه در جواب درخواست زكريا به وى چنين گويند : اى زكريا ، ما تو را به پسرى مژده مىدهيم كه پيش از او احدى را همنام او قرار نداده‌ايم . و در سورهء آل‌عمران آيهء 39 در كيفيت خطاب فرشتگان به او چنين آمده است :\r\nفَنَادَتْهُ الْمَلَائِكَةُ وَهُوَ قَائِمٌ يُصَلِّى فِى الْمِحْرَابِ أَنَّ اللَّهَ يُبَشِّرُكَ بِيَحْيَى يعنى فرشتگان او را در حالى كه در محراب عبادت ايستاده نماز مىخواند ندا در دادند كه : اى زكريا ، خداوند تو را به تولد يحيى مژده مىدهد .\r\nو بايد دانست كه از آيات اين كتاب كريم ، راجع به يحياى پيامبر ، اوصاف و فضايلى ذكر شده كه دربارهء هيچ پيامبرى پيش از او ذكر نشده است ، مانند جملهء وَآتَيْنَاهُ الْحُكْمَ صَبِيّاً [ مريم ، 12 
  ] : ما او را در حال كودكى نبوت و شريعت داديم . و كلمهء وَسَيِّداً وَحَصُوراً [ آل عمران ، 39 
  ] : او آقايى بود كه خود را از همهء شهوات نفسانى نگه مىداشت . و جملهء وَسَلَامٌ عَلَيْهِ يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيّاً [ مريم ، 15 
  ] درود و سلام بر او در روزى كه متولد شد و روزى كه خواهد مرد و روزى كه زنده برانگيخته مىشود . اين اوصاف هر چند در عيسى بن مريم عليه السلام كه از خويشان يحيى بوده و هر دو پسرخالهء يكديگر بودند وجود داشته ، لكن در وقت اتصاف يحيى به اين اوصاف هنوز عيسى متولد نشده بود .\r\nقَالَ رَبِّ أَنَّى يَكُونُ لِى غُلَامٌ وَكَانَتِ امْرَأَتِى عَاقِراً وَقَدْ بَلَغْتُ مِنَ الْكِبَرِ عِتِيّاً\r\nيعنى : زكريّا پس از شنيدن نداى فرشتگان گفت : پروردگارا چگونه براى من فرزندى خواهد بود در صورتى كه همسرم از ابتدا نازاست و خود پيرى فرتوتم و كبر سنّم از حد\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nگذشته و استخوان‌هايم پوك و اندام‌هايم ناتوان است ؟ !\r\nو اين سؤال به عنوان استبعاد و انكار نيست ؛ بلكه با علم به تحقق خواسته‌اش استفسار از كيفيت وقوع وعده دارد ، زيرا درهاى مطلوب طبق عادت از هر سو بسته است و خطورات قلبى و وسوسه‌هاى درونى منافات با علم به تحقق شىء ندارد .\r\nقَالَ كَذلِكَ قَالَ رَبُّكَ هُوَ عَلَىَّ هَيِّنٌ وَقَدْ خَلَقْتُكَ مِن قَبْلُ وَلَمْ تَكُ شَيْئاً\r\nيعنى : فرشتگان گفتند : مطلب همين است ( كه گفتيم يعنى خدا وعده داده . و يا مطلب همان است كه گفتى و راه‌هاى عادى بر اين هدف بسته است لكن ) پروردگارت گفته : اين كار بر من آسان است ، و چگونه چنين نباشد در حالى كه تو را پيش از اين آفريدم در حالى كه چيزى نبودى . يعنى همان‌گونه كه تو را از مواد اوليهء خاك به صورت نطفه آفريدم و همان‌طور كه نطفه را به وسيلهء سير حالات مختلف انسان كامل كردم مىتوانم يحياى موعود را در رحم مادرش از نطفهء پدر يا بدون پدر بيافرينم .\r\nبايد دانست كه مراد از « شيئاً » تعبيرى است كه در سورهء دهر آيهء اول دربارهء انسان آمده :\r\nلَمْ يَكُن شَيْئاً مَذْكُوراً . يعنى اى زكريا ، موجودى به عنوان انسان نبودى بلكه عناوين ديگر داشتى . زيرا از خاك تا انسان‌شدن عناوين و نام‌هاى مختلف داشته است .\r\nقَالَ رَبِّ اجْعَل لِّى آيَةً قَالَ آيَتُكَ أَلَّا تُكَلِّمَ النَّاسَ ثَلَاثَ لَيَالٍ سَوِيّاً « 10 » فَخَرَجَ عَلَى قَوْمِهِ مِنَ الْمِحْرَابِ فَأَوْحَى إِلَيْهِمْ أَن سَبِّحُوا بُكْرَةً وَعَشِيّاً « 11 »\r\nلغت و اعراب :\r\nسوىّ : صحيح و سالم ، و سويّاً حال است از فاعل لا تكلّم . أوحى اشاره نمود ، و اصلش به معناى اسراع است . بكرة : صبحگاهان . عشىّ : شامگاهان .\r\nتفسير :\r\nقَالَ رَبِّ اجْعَل لِّى آيَةً قَالَ آيَتُكَ أَلَّا تُكَلِّمَ النَّاسَ ثَلَاثَ لَيَالٍ سَوِيّاً\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nيعنى : زكريا گفت : پروردگارا ، براى من دربارهء تحقق اين وعده نشانه‌اى قرار ده . يعنى وقت باردار شدن همسر يا تولد ناگهانى فرزند موعود را به من اطلاع ده . خداوند يا فرشتهء وحى گفت : نشانهء تو اين است كه توان سخن گفتن با مردم را در سه شب و سه روز دنبال هم با وجود صحت جسم و سلامت اندام‌هايت نداشته باشى . يعنى با مردم فقط مىتوانى با رمز و اشارهء چشم و ابرو و دست ، سخن گويى و با خداوند مىتوانى به ذكر و دعا و نماز و تلاوت زبور و تورات مناجات نمايى .\r\nو بايد دانست كه اين معنا همان است كه در سورهء آل‌عمران آيهء 41 آمده : قَالَ آيَتُكَ أَلَّا تُكَلِّمَ النَّاسَ ثَلَاثَةَ أَيَّامٍ إِلَّا رَمْزَاً وَاذْكُر رَبَّكَ كَثِيرَاً وَسَبِّحْ بِالعَشِىِّ وَالْإِبْكَارِ . و مراد از سه روز در اين آيه ، سه روز با شب‌هاى آنهاست چنان‌كه مراد از سه شب در آيهء مورد بحث هم ، سه شب با روزهاست و استعمال سه شب يا سه روز در مجموع شبانه‌روز شايع است . و حاصل آيه آن‌كه بندآمدن زبانت از گفتگو با مردم نشانهء اين است كه وعدهء خداوندى در شُرف وقوع است .\r\nفَخَرَجَ عَلَى قَوْمِهِ مِنَ الْمِحْرَابِ فَأَوْحَى إِلَيْهِمْ أَن سَبِّحُوا بُكْرَةً وَعَشِيّاً\r\nيعنى : پس از آن‌كه نشانهء تعيين شده از جانب خدا تحقق يافت و زكريا حس كرد كه توان گفتگو با مردم را ندارد از محراب عبادتش بيرون شد و اشراف به قوم خود پيدا كرد ، آن‌گاه به سوى آنها اشاره كرد كه صبح و شام خدا را تسبيح گوييد . مراد اين است كه به رمز آنها را امر نمود نماز مرتب صبحگاهى و شامگاهى را بخوانيد . و يا آن‌كه پيوسته در صبح و شب ، ذكر خدا گوييد و منتظر من نباشيد .\r\nيَا يَحْيَى خُذِ الْكِتَابَ بِقُوَّةٍ وَآتَيْنَاهُ الْحُكْمَ صَبِيّاً « 12 » وَحَنَاناً مِن لَّدُنَّا وَزَكَاةً وَكَانَ تَقِيّاً « 13 » وَبَرَّاً بِوَالِدَيْهِ وَلَمْ يَكُن جَبَّاراً عَصِيّاً « 14 » وَسَلَامٌ عَلَيْهِ يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيّاً « 15 »\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nلغت و اعراب\r\nحكم : نبوت و عقل كامل و مستقلّات عقليه و شرايع دين . صبىّ : كودكى كه به حد بلوغ نرسيده باشد . حنان : رحمت و محبّت و عطوفت ، عطف است به حكم ، به‌تقدير « اتيناه حناناً » . و برّاً عطف است به تقيّاً . جبّار : متكبر سلطه‌جو كه خواستهء خود را بر ديگران تحميل مىكند و از كسى چيزى تحمل نمىكند .\r\nتفسير :\r\nيَا يَحْيَى خُذِ الْكِتَابَ بِقُوَّةٍ\r\nيعنى : پس از آن‌كه به وعدهء خود دربارهء زكريا وفا كرديم و او را فرزندى به نام يحيى داديم و به نبوت و پيامبرى انتخاب نموديم ، در خطابى به او گفتيم : اى يحيى ، اين كتاب را به قوّت و قدرت بگير .\r\nمراد از كتابْ تورات است ، زيرا همهء پيامبران در فاصلهء زمانى ميان موسى عليه السلام و عيسى عليه السلام در كتاب آسمانى و شريعت تابع موسى بودند . و مراد از قوه ، نيروى روحى و جسمى است . يعنى اصول و معتقدات تورات را به نيروى روحى و عقل و درايت ، و فروع عملى آن را به نيروى جسمى به پا دار .\r\nوَآتَيْنَاهُ الْحُكْمَ صَبِيّاً وَحَنَاناً مِن لَّدُنَّا وَزَكَاةً\r\nيعنى : و ما او را در حال صباوت و كودكى ، حكم و حنان از جانب خود و زكات ارزانى داشتيم .\r\nمراد از حكم ، منصب نبوت يا شريعت آسمانى و يا علوم و مستقلّات عقليه است ، و مراد از حنان ، رحمت و عطوفت او به والدين يا به همهء ارحام خود يا به همهء مؤمنان و يا به كلّ انسان‌هاست ، و ذكر « من لدنّا » براى بيان عظمت و كمال و قداست عطيّه است و اين‌كه اين عطايا مخصوص حضرت بارى است و از غير او ساخته نيست ، زيرا نبوت يا مجموعهء شريعت و رحمت فوق‌العادهء قلبى خاصه نسبت به نوع بشر از هداياى خاصهء خداوند است . و مراد از زكات ، رشد و نموّ و تكامل اوست در علوم\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو عطوفتى كه به او اعطا شده بود .\r\nوَكَانَ تَقِيّاً وَبَرَّاً بِوَالِدَيْهِ وَلَمْ يَكُن جَبَّاراً عَصِيّاً\r\nخداوند سه صفت بزرگ در اين‌جا براى يحياى پيامبر ذكر كرده : پرواى از خدا ، احسان به والدين و عدم تكبر نسبت به مردم . يعنى : و يحيى صاحب تقوا بود و از همهء محرّمات الهى اجتناب مىكرد .\r\nمراد اين است كه هر چند يحيى غير بالغ بود و واجبات و محرّمات الهى مطلقاً دربارهء او فعليت نداشت و حكم مباحات را داشت ، لكن او از كودكى از همه اجتناب مىنمود .\r\nو ممكن است بگوييم : مقتضاى اتصاف يحيى به منصب نبوت ، فعليت همهء واجبات و محرمات در حق اوست نظير بالغان ديگر . پس اين جمله اشاره به عصمت اوست از محرمات با فعليت و تنجّز همه دربارهء او . و ممكن است مراد اين باشد كه يحيى از ابتداى تميزش از كارهايى كه بر حسب سنّ او ناپسند بود اجتناب مىكرد چنان كه در روايات آمده كه : عده‌اى از بچه‌ها مشغول بازى بودند ، به او گفتند : يا يحيى ، تَعالَ نَلْعَبْ يعنى بيا بازى كنيم . يحيى گفت : أ لِلَّعبِ خُلِقْنا ؟ يعنى آيا ما براى بازى آفريده شده‌ايم ؟ !\r\nو نيز يحيى محسن و نيكوكار نسبت به پدر و مادر بود ، و نيز او هرگز متكبر و سلطه‌جو نسبت به مردم و نافرمان و عصيان‌كار نبود . اگر « عصىّ » در اين‌جا به معناى عصيّاً لربّه است مؤكّدِ « تقياً » است ، و اگر به معناى عاقّ است مؤكِّد « برّاً بوالديه » است ، و اگر به معناى نافرمان و متعدى به حقوق است مؤكِّد « جبّاراً » است .\r\nوَسَلَامٌ عَلَيْهِ يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيّاً\r\nيعنى : و درود و سلام بر او روزى كه متولد شد و روزى كه مىميرد و روزى كه زنده برانگيخته مىشود .\r\nمراد از سلام ، انشاى سلامت از آسيب و هر ضرر و عذاب است كه در اين سه روز متوجه انسان مىشود ، زيرا هر يك از اين سه روز بسيار حساس و خطرناك و انتهاى جهان و ابتداى ورود به جهانى ديگر و سرآغاز زندگى در آن عالم است . نخست روز تولد است كه از ظلمتكدهء تنگ و تاريك رَحِم ، چشم به فضاى وسيع نامتناهى دنيا مىگشايد و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر معرض هزاران آسيب و ضرر از سوى شياطين انسى و جنّى و حوادث عالم قرار مىگيرد . دوم روز مرگ و انتقال از دنيا به عالم برزخ است ، جهانى كه نسبتش به دنيا نسبت دنيا به عالم رحِم است و در آن‌جا نيز در معرض عذاب‌هاى گوناگون قرار مىگيرد . سوم روز بعث و قيام قيامت است كه از عالم برزخ هنگام نفخهء دوم صور ، وارد صحنهء قيامت مىشود و با عذاب‌هاى غيرمتناهى مواجه مىگردد . خداوند براى يحياى پيامبر ، انشاى سلامت در اين سه نموده است .\r\n\r\n[ داستان حضرت مريم ( عليها السلام ) 
  ]\r\nوَاذْكُرْ فِى الْكِتَابِ مَرْيَمَ إِذِ انتَبَذَتْ مِنْ أَهْلِهَا مَكَاناً شَرْقِيّاً « 16 » فَاتَّخَذَتْ مِن دُونِهِمْ حِجَاباً فَأَرْسَلْنَا إِلَيْهَا رُوحَنَا فَتَمَثَّلَ لَهَا بَشَراً سَوِيّاً « 17 » قَالَتْ إِنِّى أَعُوذُ بِالرَّحْمنِ مِنكَ إِن كُنتَ تَقِيّاً « 18 » قَالَ إِنَّمَا أَنَا رَسُولُ رَبِّكِ لِأَهَبَ لَكِ غُلَاماً زَكِيّاً « 19 »\r\nلغت و اعراب :\r\nمريم به تقدير « قصّة مريم ، يا حديث مريم » است . انتبذت : منعزل شد و كناره‌گيرى كرد .\r\nسوىّ : تامّ الخلقه كه نقص و عيب جسمى و روانى نداشته باشد . إن كنت تقيّاً ؛ جواب شرط ، مقدّر است يعنى : فلاتتعرَّض لى .\r\nتفسير :\r\nوَاذْكُرْ فِى الْكِتَابِ مَرْيَمَ إِذِ انتَبَذَتْ مِنْ أَهْلِهَا مَكَاناً شَرْقِيّاً فَاتَّخَذَتْ مِن دُونِهِمْ حِجَاباً\r\nآيه انتقال است از قصهء يحيى به قصهء عيسى ، زيرا ميان اين دو پيامبر عظيم الهى وجه تشابه بسيار است . ولادت هر دو به نحو اعجاز و خرق عادت بوده ؛ خداوند به هر دو در حال صباوت و كودكى منصب نبوت عطا كرده ؛ هر دو را به صفت احسان به مادر تعريف\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنموده و دربارهء هر دو سلام و درود در سه حالت تولد و مرگ و برانگيختن در قيامت ذكر شده است .\r\nمعناى آيه : اى پيامبر ، در اين كتاب ، سرگذشت مريم را به يادآور ( يعنى در اين قرآن يا در اين سوره ، زيرا عنوان كتاب و قرآن بر اجزاى كل آن مثل سوره و آيه گفته مىشود ) آن هنگامى كه از اهل و خويشان خود در مكانى از شرق ، كناره گرفت و در برابر خويشان و مردم حجابى اتخاذ كرد .\r\nگفته شده : مريم عليها السلام محلّى را در داخل بيت‌المقدس در جانب شرقى آن و يا خارج از مسجد و خارج از خانهء مسكونى خود در طرف شرق آن براى فراغت در عبادت يا در ايّام عادت زنانگى معيّن نمود « 1 » و مشغول عبادت شد ، و از اين جهت است كه مسيحيان عبادت خود را رو به مشرق انجام مىدهند .\r\nفَأَرْسَلْنَا إِلَيْهَا رُوحَنَا فَتَمَثَّلَ لَهَا بَشَراً سَوِيّاً\r\nيعنى : پس روح خود را به سوى او فرستاديم ( مراد از روح ، جبرئيل روح‌الامين است و اضافهء او به خدا اضافهء تشريفيه است يعنى مخلوق او و از آنِ او و تحت ارادهء اوست ) و او در برابر مريم براى ملاقات آشكار و گفتگو و امكان انس و الفت به صورت بشرى سوىّ درآمد ، يعنى بشرى تام‌ّالخلقه و تمام عيار داراى همهء اعضا و اندام‌هاى بشرى و نيروى تكلّم و انس با انسان كه مريم از ديدنش نهراسد .\r\nقَالَتْ إِنِّى أَعُوذُ بِالرَّحْمنِ مِنكَ إِن كُنتَ تَقِيّاً\r\nيعنى : مريم پس از مشاهدهء او در محيط خلوتگاه خود گفت : پناه مىبرم به خداوند رحمان از شر تو اگر اهل پروا و ترس از خدا باشى .\r\nذكر كلمهء « رحمان » در اين‌جا براى توسل باطنى به رحمت واسعهء حق است كه وقت نياز و اضطرار بندگان شامل مىگردد . و مشروط نمودن استعاذه به پرواى او براى تحريك خوف و هراس اوست كه مرسوم است ، مثلًا مىگويند : اگر ايمان دارى به من آزار مرسان .\r\nقَالَ إِنَّمَا أَنَا رَسُولُ رَبِّكِ لِأَهَبَ لَكِ غُلَاماً زَكِيّاً\r\nيعنى : فرشتهء روح به او گفت : جز اين نيست كه من فرستادهء پروردگار تو هستم ، آمدم\r\n\r\n\r\n","description":"","footnote":"\r\n( 1 ) . در برخى روايات آمده كه مريم عليها السلام بتول بود ، يعنى عادت زنانگى نداشت .\r\n","page_name":" 19 ","page_number":19},
  {"content":"\r\n\r\nكه به تو پسرى پاكيزه عطا كنم .\r\nذكر كلمهء « انّما » كه دلالت بر حصر دارد مفيد اين است كه من بشر نيستم بلكه فرشتهء فرستادهء خدايم . و توصيف غلام به « زَكىّ » اشاره به اين است كه او پاكيزه از هر عيب و نقص يا قابل رشد و نموّ جسمى و روحى است ، زيرا از نظر جسمى همهء مراحل تكوّن در رحِم را در مدت اندكى پيمود و جنينِ در شُرف تولد گرديد ، و از نظر روحى در ساعات اوليهء خوابيدن در گهواره ، همهء مراحل كمالات انسانى را تا آن‌جا كه به نبوت برسد طى كرد .\r\nقَالَتْ أَنَّى يَكُونُ لِى غُلامٌ وَلَمْ يَمْسَسْنِى بَشَرٌ وَلَمْ أَكُ بَغِيّاً « 20 » قَالَ كَذلِكِ قَالَ رَبُّكِ هُوَ عَلَيَّ هَيِّنٌ وَلِنَجْعَلَهُ آيَةً لِّلنَّاسِ وَرَحْمَةً مِّنَّا وَكَانَ أَمْراً مقْضِيّاً « 21 » فَحَمَلَتْهُ فَانتَبَذَتْ بِهِ مَكَاناً قَصِيّاً « 22 »\r\nلغت و اعراب :\r\nبغىّ : زن بدكاره كه گويى مردها را مىطلبد . كذلك به‌تقدير « الأمر كذلك » . لنجعله عطف است به محذوف ، به‌تقدير « نخلقه لمصالح كثيرة ولنجعله » . انتبذت به باء « بِهِ » باء معيّت است ، يعنى : ابتعدت مريمُ مع حَملِه . قصىّ : بعيد .\r\nتفسير :\r\nقَالَتْ أَنَّى يَكُونُ لِى غُلامٌ وَلَمْ يَمْسَسْنِى بَشَرٌ وَلَمْ أَكُ بَغِيّاً * قَالَ كَذلِكِ قَالَ رَبُّكِ هُوَ عَلَىَّ هَيِّنٌ\r\nيعنى : مريم گفت : چگونه يا از كجا مرا پسرى تواند بود در حالى كه هرگز بشر و انسانى با من تماس حلال نداشته و هرگز من زن بدكاره‌اى نبوده‌ام ؟ فرشتهء روح به او گفت : مطلب همان گونه است كه مىگويى ، يعنى احدى با تو تماس نگرفته ، لكن پروردگارت گفته : اين كار - يعنى بخشيدن پسرى زكىّ بدون تماس مادر او بااحدى - بر من آسان است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nوَلِنَجْعَلَهُ آيَةً لِّلنَّاسِ وَرَحْمَةً مِّنَّا\r\nيعنى : و اين فرزند را به تو بخشيديم تا مصالح مقدّر در وجود او محقَّق شود و براى اين كه او را نشانه و معجزه‌اى براى مردم قرار دهيم كه بدانند من مقتدر حكيمى هستم كه مىتوانم بر خلاف عادت جاريهء تكوين ، نطفه‌اى را در رحِم در عرض چند لحظه يا چند ساعت جنين سازم و چون متولد شود بىدرنگ او را قدرت علم و ادراك دهم و توان تكلّم با مردم و مقام والاى نبوت و آوردن كتاب آسمانى عطا كنم . و نيز او را رحمتى از جانب خود قرار دهم . و خلاصه آن‌كه كيفيت آفرينش او را نشانه و معجزه كرديم تا مردم باور كنند ، و نبوت و رسالت او را رحمت براى جامعهء بشرى عصرش قرار داديم تا به شريعتش عمل نمايند .\r\nوَكَانَ أَمْراً مقْضِيّاً\r\nيعنى : و آفرينش او به نحو اعجاز و انتخاب او به نبوت و رسالت ، كارى است كه از پيش حكم قطعى او صادر گرديده است . يعنى دستور قطعى آن از علم ازلى الهى در لوح محفوظ مندرج شده و هم اكنون وارد مرحلهء اجرا خواهد شد .\r\nفَحَمَلَتْهُ فَانتَبَذَتْ بِهِ مَكَاناً قَصِيّاً\r\nيعنى : فرشتهء وحى در اثناى گفتگو ، به مريم نزديك شد و در آستين يا لباس يا در بدن وى دميد ، پس به ناگاه مريم به عيسى باردار گرديد . يعنى عيسى در رحِم مادر تحت كلمهء كُن صادر از خداوند يا از آن فرشته قرار گرفت و به صورت جنينِ در شُرف تولد موجود شد . پس مريم به واسطهء باردار شدن ، همراه حملش خود را به جاى دوردستى كنار كشيد .\r\nبايد دانست كه در كيفيت حمل مريم به واسطهء نفخ روح ، اختلاف است كه از دور بوده يا از نزديك ، و در آستين لباس بوده يا در بدن او ، و همچنين در سن او كه از ده سال يا پانزده سال گفته شده ، و همين‌طور در مدت حمل او كه آيا يك لحظه يا مثلًا يك ساعت پس از نفخ بوده يا شش ماه يا نُه ماه طول كشيده ؟ و ظاهر تشبيه عيسى عليه السلام به آدم عليه السلام در كيفيت آفرينش در آيهء 59 آل‌عمران اين است كه دفعى و به نحو اعجاز باشد نه به نحو متعارف .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nفَأَجَاءَهَا الْمضخَاضُ إِلَى جِذْعِ النَّخْلَةِ قَالَتْ يَا لَيْتَنِى مِتُّ قَبْلَ هذَا وَكُنتُ نَسْياً مَنْسِيّاً « 23 » فَنَادَاهَا مِن تَحْتِهَا أَلَّا تَحْزَنِى قَدْ جَعَلَ رَبُّكِ تَحْتَكِ سَرِيّاً « 24 » وَهُزِّى إِلَيْكِ بِجِذْعِ النَّخْلَةِ تُسَاقِطْ عَلَيْكِ رُطَباً جَنِيّاً « 25 »\r\nلغت :\r\nمخاض : درد زاييدن . جِذع : تنهء درخت از ريشه تا برگ . نَسىْ : موجودى كه قابل ذكر نيست . مَنسىّ : از خاطره‌ها رفته . سرىّ : جدول آب ، شخص شريف و رفيع المنزلة . هزَّه : حركت داد آن را . تساقط : تُسقط « 1 » . رطب : حالت رسيدهء خرماست ميان بُسر و تَمر ، نظير انگور ميان غوره و كشمش . جنىّ : چيده شده ، آمادهء چيدن .\r\nتفسير :\r\nفَأَجَاءَهَا الْمَخَاضُ إِلَى جِذْعِ النَّخْلَةِ قَالَتْ يَا لَيْتَنِى مِتُّ قَبْلَ هذَا وَكُنتُ نَسْياً مَنْسِيّاً\r\nيعنى : پس از آن‌كه مريم به نفخ فرشته آبستن شد و بچه در رحم در شُرف ولادت قرار گرفت و رو به خروج گذاشت ، درد زاييدن او را مجبور به رفتن به سوى تنهء خشك درخت خرمايى كرد كه شايد به وسيلهء آن تستّر جويد و هنگام فشار درد ، بدان تكيه نمايد . در آن حال بود كه گفت : اى كاش پيش از اين مرده بودم و نَسْى و مَنسى مىشدم ، يعنى موجودى غير قابل ذكر و از اذهان مردم هم دور افتاده بودم و كسى مرا به چنين امرى ياد نمىكرد .\r\nفَنَادَاهَا مِن تَحْتِهَا أَلَّا تَحْزَنِى قَدْ جَعَلَ رَبُّكِ تَحْتَكِ سَرِيّاً\r\nيعنى : پس به ناگاه فرزندش عيسى او را از زير پايش ندا در داد . يعنى چون پيامبران ، نافْ بريده متولد مىشوند ، عيسى از رحم بيرون آمده و در محلّى واقع شده و مريم هنوز او\r\n\r\n\r\n","description":"","footnote":"\r\n( 1 ) . يعنى ساقط مىكند ، فرومىريزد .\r\n","page_name":" 22 ","page_number":22},
  {"content":"\r\n\r\nرا نديده بود و او به جاى داد و فرياد بچه‌ها مادر را صدا زده . و تعبير به اين‌كه ندا از طرف زير پاى مادر بود ، شاهد اين است كه ندا از عيسى بوده نه از فرشتهء وحى و ندا اين بود : اى مادر ، مبادا اندوهناك شوى ، بىترديد ، پروردگارت در زير پايت انسانى شريف و عالىقدر قرار داده است .\r\nو محتمل است معنا اين باشد كه : زير پايت ، نهرى جارى و چشمه‌اى گوارا آفريده است . و اولى اين است كه به قرينهء آيات بعد ، مراد از « سرىّ » هر دو معنا باشد .\r\nوَهُزِّى إِلَيْكِ بِجِذْعِ النَّخْلَةِ تُسَاقِطْ عَلَيْكِ رُطَباً جَنِيّاً\r\nيعنى : و اى مادر ، تنهء درخت خرما را به سوى خود حركت ده كه بر تو خرماى رسيده و آمادهء چيدن فرو ريزد . و البته تحريك جذع هم در اين‌جا كه به وسيلهء زدن دست به تنهء درخت تحقق يافته به نحو اعجاز است نظير نداى بچه و سرسبز شدن درخت و آوردن ميوه . و ظاهراً مراد از تحريك تنهء درخت ، دست گذاشتن روى آن است به قصد اين‌كه حركت كند و خرما بريزد به نحو اعجاز و گرنه تنهء درخت با دست زدن و تكان دادن حركت نمىكند .\r\nفَكُلِى وَاشْرَبِى وَقَرِّى عَيْناً فَإِمَّا تَرَيِنَّ مِنَ الْبَشَرِ أَحَداً فَقُولِى إِنِّى نَذَرْتُ لِلرَّحْمَانِ صَوْماً فَلَنْ أُكَلِّمَ الْيَوْمَ إِنسِيّاً « 26 » فَأَتَتْ بِهِ قَوْمَهَا تَحْمِلُهُ قَالُوا يَامَرْيَمُ لَقَدْ جِئْتِ شَيْئاً فَرِيّاً « 27 » يَاأُخْتَ هَارُونَ مَا كَانَ أَبُوكِ امْرأَ سَوْءٍ وَمَا كَانَتْ أُمُّكِ بَغِيّاً « 28 »\r\nلغت و اعراب :\r\nقرَّ عينُه - از باب ضَرَب و مَنَع - : چشمش خنك شد . كنايه است از خوشحال شدن ، كه چشم از خوشحالى ، سرد و خشك مىشود و در فارسى روشنى چشم گويند . فامّا ترينَّ\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n« ان » شرطيه و « ما » زايده است و اصل فعل تَرْأيين بوده است . « 1 » فرىّ : شىء عظيم و بُهت‌آور يا بسيار زشت و قبيح . بغىّ : زن بدكاره .\r\nتفسير :\r\nفَكُلِى وَاشْرَبِى وَقَرِّى عَيْناً فَإِمَّا تَرَيِنَّ مِنَ الْبَشَرِ أَحَداً فَقُولِى إِنِّى نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنسِيّاً\r\nيعنى : اى مادر ، از خرماى فرو ريخته بخور و از نهر جارى بياشام و چشم روشن دار ، يعنى به فرزندى كه خدا به تو بخشيده ، و اگر از جنس آدمى كسى را ديدى و از بچه و بچه‌دار شدنت پرسيد خود جواب مده و با اشارهء دست يا چشم و ابرو به او بگو ، يعنى تفهيم كن ، كه بىترديد ، من براى تقرب به خداى رحمان ، نذر روزهء صَمت كرده‌ام ، پس امروز هرگز با كسى سخن نخواهم گفت .\r\nظاهر آيه اين است كه در آن عصر در مذهب يهود روزهء صمت يعنى روزهء سكوت مشروع بوده و فرزندش عيسى از پيش به او دستور روزهء صمت داده بود .\r\nفَأَتَتْ بِهِ قَوْمَهَا تَحْمِلُهُ قَالُوا يَامَرْيَمُ لَقَدْ جِئْتِ شَيْئاً فَرِيّاً\r\nيعنى : پس از گذشت زمانى مريم فرزندش عيسى را در حالى كه در آغوش خود گرفته بود نزد قوم خويش آورد ، آنها با كمال تعجب و تحير و بدبينى گفتند : اى مريم ، حقّاً كه تو كار بسيار عجيب و بهت‌آور و زشتى به جا آوردى !\r\nمحتمل است كه آنها از مخلوق‌الساعه بودن عيسى اطلاعى نداشتند و آوردن بچه پيش قوم خود پس از مدتى از عزلت مريم اتفاق افتاده كه ممكن بوده در آن مدت ازدواج حلال كند يا از راه حرام بياورد كه آنها حمل بر راه حرام كرده‌اند .\r\nيَاأُخْتَ هَارُونَ مَا كَانَ أَبُوكِ امْرَأَ سَوْءٍ وَمَا كَانَتْ أُمُّكِ بَغِيّاً\r\nيعنى : اى خواهر هارون ، نه پدر تو مرد بدى بود و نه مادرت زنى بدكاره بود . يعنى پس اين بچه را از كجا آوردى ؟\r\nپدر مريم ، عمران مردى صالح و مادرش حنَّه دختر فاقوذ زنى صالحه بوده و ظاهراً\r\n\r\n\r\n","description":"","footnote":"\r\n( 1 ) . كه پس از اعلال تَرَيْن شده ، سپس نون تأكيد ثقيله به آن ملحق گرديده است .\r\n","page_name":" 24 ","page_number":24},
  {"content":"\r\n\r\nمراد از هارون در اين‌جا هارون برادر موسى عليه السلام پيامبر مشهور نيست ، زيرا ميان مريم و آن هارون ، قريب هزار و هشتصد سال فاصله است . و برخى گفته‌اند : هارون در آن عصر مردى نيك و از صالحان بوده و غرضشان اين است كه تو با آن سوابق عبادت كه شبيه هارون عابد بودى چگونه اين بچه را آوردى ؟ ! و برخى نيز گفته‌اند كه هارون مردى فاسق و فاجر بوده و مريم را به عنوان تقبيح كارش ، خواهر او خوانده‌اند . و به هر حال كلام آنها در مقام اتهام مريم بوده است .\r\n\r\n[ سخنانى از عيسى ( ع ) 
  ]\r\nفَأَشَارَتْ إِلَيْهِ قَالُوا كَيْفَ نُكَلِّمُ مَن كَانَ فِى الْمَهْدِ صَبِيّاً « 29 » قَالَ إِنِّى عَبْدُ اللَّهِ آتَانِيَ الْكِتَابَ وَجَعَلَنِي نَبِيّاً « 30 » وَجَعَلَنِي مُبَارَكاً أَيْنَ مَا كُنتُ وَأَوْصَانِي بِالصَّلَاةِ وَالزَّكَاةِ مَادُمْتُ حَيّاً « 31 » وَبَرّاً بِوَالِدَتِي وَلَمْ يَجْعَلْنِي جَبَّاراً شَقِيّاً « 32 » وَالسَّلَامُ عَلَيَّ يَوْمَ وُلِدتُّ وَيَوْمَ أَمُوتُ وَيَوْمَ أُبْعَثُ حَيّاً « 33 »\r\nلغت و اعراب :\r\nمهد : گهواره . كان فى المهد « كان » منسلخ از زمان است ، به‌تقدير « هو فى المهد صبىٌّ » .\r\nصبيّاً حال است از فاعل كان . و برّاً « بَرّ » صفت مشبهه است يعنى محسناً ، عطف است به مباركاً .\r\nتفسير :\r\nفَأَشَارَتْ إِلَيْهِ قَالُوا كَيْفَ نُكَلِّمُ مَن كَانَ فِى الْمَهْدِ صَبِيّاً\r\nيعنى : پس از آن‌كه مريم اظهار سكوت كرد و آنها در سؤالشان ( اين بچه را از كجا آورده‌اى ) كه از توبيخ و اتهام آنها مفهوم مىشد اصرار ورزيدند ، اشاره به سوى آن كودك در گهواره نمود ، يعنى از اين كودك سؤال كنيد . آنها گفتند : چگونه سخن بگوييم با كودكى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nخُرد كه در ميان گهواره آرميده است ؟ !\r\nقَالَ إِنِّى عَبْدُ اللَّهِ آتَانِىَ الْكِتَابَ وَجَعَلَنِى نَبِيّاً\r\nيعنى : در آن حال كه آنها متحيّر در كار او بودند ، عيسى نوزاد گهواره چنين گفت : حقيقت اين است كه من بندهء خدايم ، او به من كتاب آسمانى داده و مرا پيامبر قرار داده است .\r\nبايد دانست كه پرسش آنها از سبب تولد عيسى است و اين‌كه از راه حلال است يا حرام . و عيسى اين پرسش را جواب بالملازمه داده نه مستقيم ، زيرا تكلّم كودك نوزاد با عباراتى فصيح و بليغ همانند سخن انسانى بزرگ و جا افتاده شاهد قطعى است كه ولادت وى از راه حرام نيست بلكه شاهد قطعى بر صدق نبوت و كتاب و همهء ادعاهاى اوست .\r\nو ظاهر آيه اين است كه مراد از كتاب در اين‌جا همان انجيل و مراد از نبوت ، منصب نبوت فعلى است و هيچ مانعى نيست كه فرزندى نوزاد در همان حال ، منصب نبوت يابد و كتاب انجيل بتمامه در ذهن و فكر او حاضر باشد ، لكن در آن حال ، منصب رسالت نداشته ، زيرا رسالت ، مأموريت ابلاغ شريعت و كتاب به جامعه است و تا جوان و مستعد اختلاط با مردم و كوشش در اداى وظيفه نباشد رسالت پيدا نمىكند .\r\nو نيز معلوم باشد كه نخستين سخنى كه عيسى در گهواره گفته انّى عبداللَّه است و اين خود از معجزات اوست ، زيرا اشاره است به اين‌كه پس از بزرگى و پيدا كردن مقام رسالت و انجام وظيفهء آن و سپس عروج به آسمان ، آنچه گروهى از پيروان من به نام حلول و تثليث و غيره خواهند گفت همه شرك و باطل است بلكه من بندهء خدايم نه خدا و نه اجزاى خدا ، نه حلول و نه تثليث و انحاى آن .\r\nوَجَعَلَنِى مُبَارَكاً أَيْنَ مَا كُنتُ\r\nتتمهء كلام عيسى در گهواره است . يعنى و خداوند مرا در هر جايى كه باشم داراى خير و بركت قرار داده است .\r\nمراد اعم از خير و بركت اخروى و دنيوى است ، زيرا در هر جا متصدى هدايت مردم به سوى توحيد و اصول و فروع شريعت خويش و معارف كتاب انجيل و كوشا در تعليم و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nتربيت جامعه و تكميل نفوس آنها و ترخيص و تحليل چيزهايى بود كه تورات بر آنها حرام كرده بود از محرمات ثانويه‌اى كه خداوند به خاطر ظلمشان بر آنها تشريع نموده بود .\r\nو در اين جمله اشاره به سيّاح بودن اوست . و مراد از جعل در اين‌جا انشاى اين صفت است ، يعنى به‌تقدير خداوند در آينده چنين خواهم بود .\r\nوَأَوْصَانِى بِالصَّلَاةِ وَالزَّكَاةِ مَادُمْتُ حَيّاً\r\nيعنى : و خداوند مرا به نماز و زكات تا مدتى كه زنده‌ام وصيت كرده است .\r\nمراد از نماز در اين‌جا نماز شريعت اوست ، و مراد از زكات نيز انفاق به محرومان جامعه است كه طبق حكم عقل سليم و سيرهء جاريه ميان عقلا در بين هر قوم و ملتى مرسوم است چنان كه در آيات مكّى قرآن مجيد نيز مراد از زكاتِ مقرون به صلاة همين است . و محتمل است مراد ، زكات ثابت در انجيل باشد هر چند فعلًا نيست .\r\nو بايد دانست كه ظاهراً معناى ما دمت حيّاً اين است كه مادامى كه در محيط دنيا ميان مردم هستم ، نه به اين معنا كه مادامى كه روح در جسد دارم ، و گرنه لازم مىآيد كه پس از عروج به آسمان نيز در ميان فرشتگان و ارواح انبيا مكلّف به تكاليف دنيوى و مأمور به نماز و زكات اموال باشد و ظاهراً آن‌جا اين تكاليف نيست .\r\nوَبَرّاً بِوَالِدَتِى وَلَمْ يَجْعَلْنِى جَبَّاراً شَقِيّاً وَالسَّلَامُ عَلَىَّ يَوْمَ وُلِدتُّ وَيَوْمَ أَمُوتُ وَيَوْمَ أُبْعَثُ حَيّاً\r\nيعنى : و خداوند مرا احسان‌كنندهء به مادر خويش قرار داده و هرگز مرا جبّار و شقى نيافريده است .\r\nجبّار ، متكبر و سلطه‌جوست كه ارادهء خود را بر ديگران تحميل كند و خواست كسى را تحمل نكند ، و شقى محروم از رحمت حق است . و تفسير آيهء بعد در ذيل آيهء 15 گذشت و فرقى ميان اين دو آيه نيست ، لكن گفته‌اند كه ميانشان چند فرق است : اول كلمهء « سلام » در آن‌جا جنس يا نكره است كه افادهء عموميت ندارد و در اين آيه مُحلّى به الف لام استغراق است يعنى عيسى همهء اقسام رحمت و سلام خدا را خواستار شده است . دوم در آن‌جا انشاى رحمت از جانب خداوند است و شمولش حتمى است و در اين‌جا درخواست عبد\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاست و معلَّق به قبول است .\r\nذلِكَ عِيسَى ابْنُ مَرْيَمَ قَوْلَ الْحَقِّ الَّذِى فِيهِ يَمْتَرُونَ « 34 » مَا كَانَ للَّهِ أَن يَتَّخِذَ مِن وَلَدٍ سُبْحَانَهُ إِذَا قَضَى أَمْراً فَإِنَّمَا يَقُولُ لَهُ كُن فَيَكُونُ « 35 » وَإِنَّ اللَّهِ رَبِّى وَرَبُّكُمْ فَاعْبُدُوهُ هَذا صِرَاطٌ مُّسْتَقِيمٌ « 36 »\r\nاعراب :\r\nذلك اشاره است به عيسى . قولَ الحقّ به‌تقدير « أقول الحقّ » « 1 » يا حال است از عيسى يعنى « حالَ كونه مقولًا بقول الحقّ و كلمة كُن » .\r\nتفسير :\r\nذلِكَ عِيسَى ابْنُ مَرْيَمَ\r\nمفهوم از سياق آيات اين است كه اين آيه و آيهء بعد ، كلام خداوند است ، نظير جملهء معترضه در ميان سخنان عيسى در گهواره و آيهء 36 كه تتمهء كلام عيسى است .\r\nمعناى آيه : اين عيسى كه وصفش گفته شد ( از كيفيت ولادت ، و تكلّم به مجرد تولد ، و اعتراف به عبوديت و بندگى خداوند ، و مكلّف شدنش از جانب حق به نماز و زكات و احسان به مادر ، و منصوب شدن در گهواره به مقام نبوت و دريافت كتاب آسمانى از جانب خدا ) عيسى فرزند مريم است . يعنى نه آن عيسى بن مريم كه نصارا مىگويند و او را به الوهيت و حلول و بنوّت « 2 » و تثليث توصيف مىكنند .\r\nقَوْلَ الْحَقِّ الَّذِى فِيهِ يَمْتَرُونَ\r\n\r\n\r\n","description":"","footnote":"\r\n( 1 ) . يا : أقول قولَ الحقّ .\r\n( 2 ) . يعنى فرزند خدا بودن .\r\n","page_name":" 28 ","page_number":28},
  {"content":"\r\n\r\nيعنى : و دربارهء عيسى گفتار حق و سخن ثابت و به جا مىزنيم . و يا آن‌كه اين عيسى كه وصفش را مىگوييم قول حق است ، يعنى تولّد و تكوّن‌يافته از گفتار حق و كلمهء كُن است ، و لكن در آن شك و ترديد مىكنند . يعنى عده‌اى همانند يهود او را به تولد از غير حلال رَمى مىكنند ، و برخى ديگر دَم از الوهيتش مىزنند نظير عده‌اى از پيروانش .\r\nمَا كَانَ للَّهِ أَن يَتَّخِذَ مِن وَلَدٍ سُبْحَانَهُ إِذَا قَضَى أَمْراً فَإِنَّمَا يَقُولُ لَهُ كُن فَيَكُونُ\r\nاين آيه در مقام ابطال گفتار نصارا و اعتقاد آنها به فرزندى مسيح براى خداست .\r\nيعنى : هرگز خداوند را نسزد و نزد عقل ممكن نباشد و در هيچ شريعتى جايز نباشد كه براى خود فرزندى اتخاذ نمايد ، منزه است او از اين مطلب ، هرگاه خدا چيزى را ارادهء حتمى كند جز اين نيست كه به او مىگويد : باش ، پس او بلافاصله مىباشد .\r\nاين جملهء شرطيه به منزلهء استدلال بر عدم اتخاذ فرزند است ، زيرا طلب فرزند براى اين است كه در حوايج و نيازهاى دنيوى ياور و معين والد باشد و خداوند هيچ‌گاه نيازمند نمىشود ، زيرا همه چيز با صِرف ارادهء او تحقق مىپذيرد .\r\nوَإِنَّ اللَّهَ رَبِّى وَرَبُّكُمْ فَاعْبُدُوهُ هَذا صِرَاطٌ مُّسْتَقِيمٌ\r\nيعنى : سپس عيسى در گهواره در خطاب به كسانى كه در مقام پرس‌وجو برآمده بودند ادامه داد و چنين گفت : بدون شك خداوند پروردگار من و پروردگار شماست ، پس او را بپرستيد و همين است راه راست .\r\nفَاخْتَلَفَ الْأَحْزَابُ مِن بَيْنِهِمْ فَوَيْلٌ لِّلَّذِينَ كَفَرُوا مِن مَّشْهَدِ يَوْمٍ عَظِيمٍ « 37 » أَسْمِعْ بِهِمْ وَأَبْصِرْ يَوْمَ يَأْتُونَنَا لكِنِ الظَّالِمُونَ الْيَوْمَ فِى ضَلَالٍ مُّبِينٍ « 38 » وَأَنذِرْهُمْ يَوْمَ الْحَسْرَةِ إِذْ قُضِيَ الْأَمْرُ وَهُمْ فِي غَفْلَةٍ وَهُمْ لَا يُؤْمِنُونَ « 39 » إِنَّا نَحْنُ نَرِثُ الْأَرْضَ وَمَنْ عَلَيْهَا وَإِلَيْنَا يُرْجَعُونَ « 40 »\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nلغت و اعراب :\r\nويل به معناى واى كه هنگام درد و رنج گفته مىشود . مشهد مصدر ميمى است به معناى شهود و حضور . أسمع بهم و أبصر فعل تعجب‌اند يعنى چه شنوا و چه بينايند ! اليوم الف لام عهد حضورى و اشاره به زمان حضورشان در دنياست . إذ قُضى الأمر ظرف است براى حسرت . و هم فى غفلة و هم لا يؤمنون هر دو جمله ، حال مفيد تعليل است از ضمير جمع أنذِرهم . نرث الأرض ارث و وراثت منتقل‌شدن مال است از كسى به كسى بدون عقد و نحوه ، و از مصاديق آن انتقال مال از ميّت به وَرَثه است .\r\n\r\n[ روز شنوايى ، بينايى و حسرت كافران 
  ]\r\nتفسير :\r\nفَاخْتَلَفَ الْأَحْزَابُ مِن بَيْنِهِمْ فَوَيْلٌ لِّلَّذِينَ كَفَرُوا مِن مَّشْهَدِ يَوْمٍ عَظِيمٍ\r\nيعنى : پس از عيسى حزب‌ها و گروه‌هايى از ميان اصحاب او با هم اختلاف نمودند ، يعنى عده‌اى به نام يعقوبيه گفتند : خداوند همان مسيح ، عيسى فرزند مريم است ، و گروهى به نام نسطوريه گفتند : مسيح فرزند خداوند است ، و طايفهء ديگرى به نام اسرائيليه گفتند :\r\nخدا يكى از سه نفر است . و آنان‌كه در ميان اصحاب مسيح به حق بودند كسانى بودند كه به عيسى بن مريم پيامبر مبشّر به احمد صلى الله عليه و آله گرويدند و ايمان آوردند . پس واى به حال كسانى كه كفر ورزيدند از حضور در روزى بزرگ كه روز قيامت است !\r\nأَسْمِعْ بِهِمْ وَأَبْصِرْ يَوْمَ يَأْتُونَنَا لكِنِ الظَّالِمُونَ الْيَوْمَ فِى ضَلَالٍ مُّبِينٍ\r\nيعنى : اينان در روزى كه نزد ما مىآيند - روز رستاخيز - چه شنوا و بينا خواهند بود ! يعنى توجه آنها به حقايق توحيد و اصول شرايع در آن‌جا در برابر كَرى و كورى آنها از درك حقايق در دنيا اعجاب‌انگيز خواهد بود . لكن آن ستمكاران امروز در گمراهى آشكارند .\r\nاستدراك كلام با « لكن » اشاره به اين است كه درك عميق حقايق توحيد در آن روز هر چند توأم با اعتراف و اقرار باشد سودى به حال آنها نخواهد داشت ، زيرا آن ستمكاران امروز در گمراهى آشكارند و ملاك در حيازت سعادت ، امروز است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nوَأَنذِرْهُمْ يَوْمَ الْحَسْرَةِ إِذْ قُضِىَ الْأَمْرُ وَهُمْ فِى غَفْلَةٍ وَهُمْ لَا يُؤْمِنُونَ\r\nيعنى : و اى پيامبر ، آنها را از روز حسرت كه روز قيامت است بيم ده ، و حسرت آنها آن‌گاه است كه كار تمام شده است . يعنى همه در محكمهء عدل الهى حضور يافته ، بهشتىها دستور بهشت گرفته و آنان محكوم به عذاب و جهنم شوند . از آن روز بيم ده در حالى كه آنان امروز در غفلت كفر و عناد و نفاق‌اند و آنها هرگز ايمان نمىآورند .\r\nإِنَّا نَحْنُ نَرِثُ الْأَرْضَ وَمَنْ عَلَيْهَا وَإِلَيْنَا يُرْجَعُونَ\r\nيعنى : حقيقت اين است كه ما خود زمين را و كسانى را كه بر روى آن ساكن‌اند وارث خواهيم بود و آنها همگى به سوى ما بازگردانده مىشوند .\r\nمعناى وارث شدن خداوند نسبت به زمين و وارث شدن نسبت به صاحبان آن يكى است ، زيرا وراثت زمين ، مرگ صاحبان آن و باقى ماندن آن است در تحت سيطرهء خداوند .\r\nو وراثت صاحبان زمين هم مرگ آنها و قرار گرفتن زمين در اختيار خداست . پس جملهء « و من عليها » عطف تفسير و تأكيد مطلب است .\r\nو بايد دانست كه جملهء اول در اين‌جا اشاره به مرگ همه كس و بقاى خداوند است ، و جملهء دوم اشاره به اين است كه مرگ فناى مطلق نيست ، بلكه هلاك‌شوندگان به وسيلهء سير خاصى به سوى خدا بازمىگردند به اين طريق كه نخست از دنيا منتقل به برزخ و سپس منتقل به قيامت و ما بعد قيامت مىشوند .\r\nوَاذْكُرْ فِى الْكِتَابِ إِبْرَاهِيمَ إِنَّهُ كَانَ صِدِّيقاً نَّبِيّاً « 41 » إِذْ قَالَ لِأَبِيهِ يَاأَبَتِ لِمَ تَعْبُدُ مَا لَا يَسْمَعُ وَلَا يُبْصِرُ وَلَا يُغْنِى عَنكَ شَيْئاً « 42 » يَا أَبَتِ إِنِّى قَدْ جَاءَنِى مِنَ الْعِلْمِ مَا لَمْ يَأْتِكَ فَاتَّبِعْنِى أَهْدِكَ صِرَاطاً سَوِيّاً « 43 » يَا أَبَتِ لَا تَعْبُدِ الشَّيْطَانَ إِنَّ الشَّيْطَانَ كَانَ لِلرَّحْمنِ عَصِيّاً « 44 » يَاأَبَتِ إِنِّى أَخَافُ أَن يَمَسَّكَ عَذَابٌ مِنَ الرَّحْمنِ فَتَكُونَ لِلشَّيْطَانِ وَلِيّاً « 45 »\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nلغت و اعراب :\r\nإذ قال بدل است از ابراهيم . تاء در يا أبتِ بدل از ياء تكلّم محذوف است و اين تعبير جز در « يا أبت » و « يا امَّتِ » گفته نمىشود و نيز اين تعبير از اصطلاح قديم است كه مانده است .\r\nأغنى عنه الشىء : دفع كرد از او آن شىء را يا كفايت نمود از آن . ولِىَ فلاناً - از باب حَسِب - :\r\nبلافاصله به دنبال او شد .\r\n\r\n[ داستان ابراهيم ( ع ) 
  ]\r\nتفسير :\r\nوَاذْكُرْ فِى الْكِتَابِ إِبْرَاهِيمَ إِنَّهُ كَانَ صِدِّيقاً نَّبِيّاً\r\nيعنى : اى پيامبر ، در اين كتاب يعنى قرآن مجيد ، ابراهيم را به ياد آر - بخوان قصهء ابراهيم را كه خدا در اين كتاب ياد كرده - كه او بىترديد سخت راستگو بود . يعنى راستگو و صادق در گفتار و كردار بود به گونه‌اى كه در طول عمر دراز خود يك بار دروغ نگفته و كردارش با گفتارش مخالفت نداشته ، و او نبى بود . يعنى منتخب از جانب خدا به منصب نبوت و اخبار از احكام شريعت و كتاب آسمانى بود .\r\nإِذْ قَالَ لِأَبِيهِ يَاأَبَتِ لِمَ تَعْبُدُ مَا لَا يَسْمَعُ وَلَا يُبْصِرُ وَلَا يُغْنِى عَنكَ شَيْئاً\r\nيعنى : ياد ابراهيم ياد آن هنگامى است كه به پدر خويش گفت : اى پدر من ، چرا چيزى را مىپرستى كه نمىشنود و نمىبيند و هرگز توان آن را ندارد كه تو را از چيزى مستغنى نمايد ؟ « 1 » بايد دانست كه استفهام ابراهيم در اين آيه از علت عبادت پدر ، تواضع در مقام ابلاغ دين است و نمىگويد عمل تو قطعاً فاسد و نارواست و دعوت من حتماً درست و رواست تا او در عناد افتد ، بلكه به صورت سؤال ملايم از سبب و علت كار است و حاصل سخن ابراهيم ردّ كار پدر است از دو جهت ، نخست آن‌كه پرستش اظهار خضوع در برابر معبود است و آن توقف دارد به فهم و درك معبود ، و بت‌ها قدرت شنيدن و ديدن ندارند تا درك كنند و بفهمند . دوم آن‌كه نتيجهء پرستش مشركان ،\r\n\r\n\r\n","description":"","footnote":"\r\n( 1 ) . كه چيزى را از تو دفع نمايد و شر چيزى را از تو باز دارد .\r\n","page_name":" 32 ","page_number":32},
  {"content":"\r\n\r\nطلب حاجت از بت‌ها بود كه سودى برسانند و از ضررى برهانند و بت‌ها توان اين امور را ندارند .\r\nيَا أَبَتِ إِنِّى قَدْ جَاءَنِى مِنَ الْعِلْمِ مَا لَمْ يَأْتِكَ فَاتَّبِعْنِى أَهْدِكَ صِرَاطاً سَوِيّاً\r\nابراهيم پس از اشاره به بطلان راه و مسلك پدر مىخواهد راه صحيح و مستقيم را ارائه كند . معناى آيه : اى پدر من ، حقيقت اين است كه مرا از علم و دانش چيزى رسيده كه تو را نرسيده ، پس از من پيروى كن تا تو را به راه راست هدايت كنم .\r\nيَا أَبَتِ لَا تَعْبُدِ الشَّيْطَانَ إِنَّ الشَّيْطَانَ كَانَ لِلرَّحْمنِ عَصِيّاً\r\nيعنى : اى پدر من ، هرگز شيطان را مپرست ، زيرا شيطان سخت نافرمان خداوند است . زيرا نخستين نافرمان در آسمان است و پس از آن در طول عمرش از او و اولاد او يك طاعت سر نزده و در همهء نافرمانىهايى كه از بشر صادر مىشود دخيل و شريك است .\r\nاطلاق كلمهء رحمان دو مرتبه در دو آيه اشاره به اين است كه او كسى را نافرمانى مىكند كه سراپا رحمت و تفضّل است . و مراد از عبادت شيطان در اين‌جا اطاعت اوست كه عبادت و خضوع در برابر بت‌ها به دستور او انجام مىگيرد ، پس گويى كه او را عبادت مىكنند .\r\nيَاأَبَتِ إِنِّى أَخَافُ أَن يَمَسَّكَ عَذَابٌ مِنَ الرَّحْمنِ فَتَكُونَ لِلشَّيْطَانِ وَلِيّاً\r\nيعنى : اى پدر من ، بىترديد ، من بيم دارم كه تو را عذابى از جانب خداى رحمان برسد ، يعنى عذاب دنيوى مانند مرض و فقر و جنگ و حوادث خطرزا و خذلان نزد خداوند و وصول لعن فرشتگان و مؤمنان ، و در آخرت عذاب قيامت و جهنم ، كه در نتيجه دنباله‌رو نزديك شيطان گردى .\r\nو بايد دانست كه طبق عقيدهء اماميه ، آباء و اجداد پدرى پيامبر اسلام از پدرش عبداللَّه تا آدم ابوالبشر همه مؤمن و موحد بودند و كسى از آنها مشرك نبوده ، پس مراد از كلمهء « أبتِ » در چهار مورد در اين آيات ، پدر حقيقى و نسبى ابراهيم نيست بلكه پدرخوانده يا عمو يا پدر زن و يا معلّم ابراهيم بوده است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nقَالَ أَرَاغِبٌ أَنتَ عَنْ آلِهَتِى يَاإِبْرَاهِيمُ لَئِن لَّمْ تَنتَهِ لَأَرْجُمَنَّكَ وَاهْجُرْنِى مَلِيّاً « 46 » قَالَ سَلَامٌ عَلَيْكَ سَأَسْتَغْفِرُ لَكَ رَبِّى إِنَّهُ كَانَ بِى حَفِيّاً « 47 » وَأَعْتَزِلُكُمْ وَمَا تَدْعُونَ مِن دُونِ اللَّهِ وَأَدْعُوا رَبِّى عَسَى أَلَّا أَكُونَ بِدُعَاءِ رَبِّى شَقِيّاً « 48 »\r\nلغت :\r\nراغب : اعراض‌كننده و رويگردان . رَجَمَه - از باب نَصَر - : سنگ پرتاب كرد به سوى او ، لعن و طرد كرد او را . مَلىّ : مدت مديد . حَفِىَ بزيد - از باب عَلِمَ - : مبالغه نمود در اكرام او و اظهار سرور كرد و پرس و جو نمود .\r\nتفسير :\r\nقَالَ أَرَاغِبٌ أَنتَ عَنْ آلِهَتِى يَاإِبْرَاهِيمُ لَئِن لَّمْ تَنتَهِ لَأَرْجُمَنَّكَ وَاهْجُرْنِى مَلِيّاً\r\nيعنى : پدر ابراهيم در پاسخ دعوت او چنين گفت : اى ابراهيم ، آيا تو از معبودهاى من مُعرض و رويگردانى ؟ بىترديد اگر از سخنان خود دست بر مدارى تو را سنگسار خواهم نمود ، و از من براى مدتى بس طولانى دورى جوى .\r\nاز اين آيه معلوم مىشود كه پدر در مقابل دعوت خاضعانه و صميمانهء ابراهيم پاسخ تند و شديداللحنى داده و در مقابلِ اى پدر من ، اى پسر من هم نگفته و او را تهديد به بدترين نوع كشتن كرده و از پيش خود تبعيد نموده است .\r\nقَالَ سَلَامٌ عَلَيْكَ سَأَسْتَغْفِرُ لَكَ رَبِّى إِنَّهُ كَانَ بِى حَفِيّاً\r\nيعنى : ابراهيم در جواب خشونت و تهديد پدر گفت : سلام بر تو ( يعنى از من در برابر تهديد به قتل و تبعيد تو قصد اضرار و آزار نيست بلكه سلامت است ) به زودى براى تو از پروردگار خود طلب بخشش و مغفرت خواهم كرد چرا كه او بر من عطوف و مهربان و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبسيار نيكوكار است .\r\nبايد دانست كه وعدهء غفران براى مشرك در اين مقام مبنى بر اين است كه ابراهيم يقين نداشته كه پدر در اعتقاد خود محكم و مستحكم است بلكه گمان مىكرده كه جاهل مستضعف است ، به گونه‌اى كه اگر حق بر او روشن شود مىپذيرد . و ممكن است شرك او را مىدانسته و لكن ممنوعيت استغفار براى مشرك كه از آيهء 113 توبه استفاده مىشود در جايى است كه در حال بقاى شرك طلب غفران از گناهان ديگر باشد ، و اما طلب خروج او از شرك و انقلاب موضوع و دخول در ايمان ، مانعى ندارد ( يعنى أطلب أن يوفّقك اللَّه للتوبة ) .\r\nوَأَعْتَزِلُكُمْ وَمَا تَدْعُونَ مِن دُونِ اللَّهِ وَأَدْعُوا رَبِّى عَسَى أَلَّا أَكُونَ بِدُعَاءِ رَبِّى شَقِيّاً\r\nيعنى : و من از شما و از آنچه به جز خدا و به جاى او مىخوانيد دورى مىجويم و به جاى خواندن آنها پروردگار خود را مىخوانم و اين اميد را دارم كه هرگز در خواندن پروردگار خود محروم نباشم .\r\nفَلَمَّا اعْتَزَلَهُمْ وَمَا يَعْبُدُونَ مِن دُونِ اللَّهِ وَهَبْنَا لَهُ إِسْحَاقَ وَيَعْقُوبَ وَكُلّاً جَعَلْنَا نَبِيّاً « 49 » وَوَهَبْنَا لَهُمْ مِن رَّحْمَتِنَا وَجَعَلْنَا لَهُمْ لِسَانَ صِدْقٍ عَلِيّاً « 50 »\r\nتفسير :\r\nفَلَمَّا اعْتَزَلَهُمْ وَمَا يَعْبُدُونَ مِن دُونِ اللَّهِ وَهَبْنَا لَهُ إِسْحَاقَ وَيَعْقُوبَ وَكُلّاً جَعَلْنَا نَبِيّاً\r\nيعنى : چون ابراهيم از آنها و از آنچه آنان به جز خدا و به جاى خدا مىپرستيدند اعتزال گزيد و جدا شد يعنى به سوى شامات سفر كرد ، فرزندش اسحاق و نوه‌اش يعقوب از اسحاق را به او عطا كرديم و هر يك از آنها ( اسحاق و يعقوب ) را پيامبر كرديم .\r\nدر اين آيه نام اسماعيل فرزند او ذكر نشده ، زيرا همان گونه كه او از ميان قوم\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمشرك خود بيرون آمد از ميان ارحام و همسر ديگرش كه مادر اسماعيل است اعتزال جست و آيه در بيان حال او و همسرش مادر اسحاق است . علاوه آن‌كه آيه در مقام بيان حدوث سلسلهء نبوت بنىاسرائيل است كه از اسحاق شروع مىشود و به وسيلهء فرزند او يعقوب فزونى يافت و پيامبران بسيارى از نسل آنها پيدا شد و اسماعيل در اين امر با او شريك نبود .\r\nوَوَهَبْنَا لَهُمْ مِن رَّحْمَتِنَا وَجَعَلْنَا لَهُمْ لِسَانَ صِدْقٍ عَلِيّاً\r\nيعنى : ما به ابراهيم و فرزندانش از رحمت خويش هبه كرديم و براى آنها ذكر خير راستين و نام نيك بالا و والايى قرار داديم .\r\nمحتمل است مراد از « رحمت » در اين‌جا مقام ولايت و امامت امت باشد كه پس از مقام نبوت به آنها اعطا شده ، زيرا كه ظاهراً همهء پيامبران الهى از نوح نبى تا محمّد صلى الله عليه و آله منصب ولايت و امامت جامعه را داشته‌اند هرچند برخى قدرت اجرا و فعليت بخشيدن آن را نداشته‌اند ، مانند امامان معصوم ما در زمانى كه مسلوب‌الخلافه بودند . و « لسان » گفته مىشود به نام و ياد شخص كه در ميان قومى منتشر شود . و مراد از ذكر خير ، شيوع مقام نبوت و رسالت و كتاب آنها و شهرت معجزات بسيارى در جهان است كه از پيامبران بنىاسرائيل صادر شده است .\r\nوَاذْكُرْ فِى الْكِتَابِ مُوسَى إِنَّهُ كَانَ مُخْلَصاً وَكَانَ رَسُولًا نَّبِيّاً « 51 » وَنَادَيْنَاهُ مِن جَانِبِ الطُّورِ الْأَيْمَنِ وَقَرَّبْنَاهُ نَجِيّاً « 52 » وَوَهَبْنَا لَهُ مِن رَّحْمَتِنَا أَخَاهُ هَارُونَ نَبِيّاً « 53 »\r\nلغت و اعراب :\r\nجانب الطور الأيمن ، أيمن صفت جانب است يعنى الجانب الأيمن من الطور . نجىّ به معناى نجواكننده مانند جليس ، و نجيّاً حال است از فاعل قرّبناه يا از مفعول آن .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n[ موسى ، اسماعيل و ادريس ( عليهم السلام ) 
  ]\r\nتفسير :\r\nوَاذْكُرْ فِى الْكِتَابِ مُوسَى إِنَّهُ كَانَ مُخْلَصاً وَكَانَ رَسُولًا نَّبِيّاً\r\nپس از ذكر ابراهيم خليل ، از اين آيه تا آيهء 58 يادى از جهاد چند پيامبر عظيم‌الشأن به ميان آمده يعنى موسى و هارون و اسماعيل و ادريس .\r\nمعناى آيه : اى پيامبر ، در اين كتاب ، موسى را به ياد آر ، يعنى آنچه ما در اين كتاب از او ياد كرده‌ايم براى مردم بخوان ، كه حقّاً او مخلَص بود و رسول و نبى بود .\r\nمخلَص به صيغهء مفعول ، كسى است كه خداوند او را مخصوص خود كرده باشد و هيچ شيطان جنّى و انسى در روح و روان او و در جسم و تن او نصيبى نداشته باشد . « 1 » و اين مرحله بالاترين مقام بندگى و والاترين مرتبهء انسانى است . و اطلاق رسول به لحاظ فرستاده شدن او به سوى خلق ، و نبى به لحاظ اخبار و ابلاغ از جانب اوست ، و رسالت بر نبوت تقدم رتبى و خارجى دارد .\r\nوَنَادَيْنَاهُ مِن جَانِبِ الطُّورِ الْأَيْمَنِ وَقَرَّبْنَاهُ نَجِيّاً\r\nيعنى : و ما او را از جانب راست كوه طور ندا در داديم ، يعنى آن‌گاه كه او را به رسالت و نبوت انتخاب مىكرديم و آن‌گاه كه او را كتاب تورات عطا مىكرديم و آن‌گاه كه او را همراه اعيان قومش براى مناجات مىپذيرفتيم . و نيز او را مقرّب خود ساختيم كه هم‌صحبت سرّى و نجواكنندهء او باشيم و هم‌صحبت سرّى و نجواكنندهء ما باشد .\r\nوَوَهَبْنَا لَهُ مِن رَّحْمَتِنَا أَخَاهُ هَارُونَ نَبِيّاً\r\nيعنى : و به موسى از رحمت خويش برادرش هارون را در حالى كه او نيز پيامبر بود هبه كرديم .\r\nاطلاق هبه و بخشيدن هارون به خاطر اين است كه در كوه طور از خداوند درخواست نمود كه برادرش هارون را وزير او قرار دهد وَاجْعَل لِى وَزِيراً مِنْ أَهْلِىهَارُونَ أَخِى [ طه ، 29 - 30 
  ] . و ظاهر آيه اين است كه پس از آن‌كه هارون را به پيامبرى انتخاب كرد وزير موسى نمود .\r\n\r\n\r\n","description":"","footnote":"\r\n( 1 ) . و گفته شده : در تن او ممكن است اثر كند چنان كه سحر ساحران در بدن رسول‌خدا صلى الله عليه و آله اثر كرد ، و نيز آن حضرت‌حسنين عليهما السلام را تعويذ مىداد .\r\n","page_name":" 37 ","page_number":37},
  {"content":"\r\n\r\nوَاذْكُرْ فِى الْكِتَابِ إِسْماعِيلَ إِنَّهُ كَانَ صَادِقَ الْوَعْدِ وَكَانَ رَسُولًا نَّبِيّاً « 54 » وَكَانَ يَأْمُرُ أَهْلَهُ بِالصَّلَاةِ وَالزَّكَاةِ وَكَانَ عِندَ رَبِّهِ مَرْضِيّاً « 55 » وَاذْكُرْ فِى الْكِتَابِ إِدْرِيسَ إِنَّهُ كَانَ صِدِّيقاً نَّبِيّاً « 56 » وَرَفَعْنَاهُ مَكَاناً عَلِيّاً « 57 »\r\nتفسير :\r\nوَاذْكُرْ فِى الْكِتَابِ إِسْماعِيلَ إِنَّهُ كَانَ صَادِقَ الْوَعْدِ وَكَانَ رَسُولًا نَّبِيّاً\r\nيعنى : اى پيامبر ، در اين كتاب از اسماعيل ياد كن ، حقيقت اين است كه او در وعده‌هاى خود راستگو و او رسول و نبى بود .\r\nمحتمل است مراد از اسماعيل در اين‌جا اسماعيل فرزند ابراهيم خليل و برادر اسحاق باشد كه ذكرش در اين مورد براى برترى مقامش مستقلًا به ميان آمده ، و ممكن است اسماعيل فرزند حزقيل پيامبرى ديگر از بنىاسرائيل باشد .\r\nوَكَانَ يَأْمُرُ أَهْلَهُ بِالصَّلَاةِ وَالزَّكَاةِ وَكَانَ عِندَ رَبِّهِ مَرْضِيّاً\r\nيعنى : و او اهل خود را ، يعنى خويشان خود يا اهل شهر و يا امت خود را ، به نماز و زكات فرمان مىداد . مراد از نماز ، نماز در شريعت وقت است و مراد از زكات ، انفاق مالى مرسوم در ميان عقلاست كه بر حسب اقتضاى فطرت و وجدان ، اغنياى هر قومى به مستمندان مىدهند . و ممكن است در شريعت وقت او زكات خاصى بوده است . و نيز او نزد پروردگار خود مورد رضايت بود ؛ يعنى خداوند از عقايد باطنى و اخلاق روانى و عمل‌هاى خارجى او راضى بود .\r\nوَاذْكُرْ فِى الْكِتَابِ إِدْرِيسَ إِنَّهُ كَانَ صِدِّيقاً نَّبِيّاً وَرَفَعْنَاهُ مَكَاناً عَلِيّاً\r\nادريس لغت غير عربى است و در تفاسير آمده كه نام ديگر اخنوخ جدّ پدر نوح پيامبر بوده و او نخستين پيامبرى بوده كه در علم نجوم و حساب دست داشته و آن از معجزات\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nوى بوده ، و او قلم و خط را اختراع نمود و خياطى و دوختن لباس را به بشر آموخت كه پيش از او از پوست حيوانات بر خود مىبستند . خدا وى را سى جلد صحيفهء آسمانى نازل كرد ، و او كَيل و وزن را احداث نمود و اسلحهء چوبى و سنگى ساخت و با اولاد قابيل نبرد نمود .\r\nمعناى آيه : و اى پيامبر ، در اين كتاب ادريس را به ياد آور ، حقّاً كه او صدّيق و نبى بود . صدّيق يعنى سخت متّصف به درستى در عقايد و گفتار و كردار . و ما او را به جايگاهى بلند بالا برديم . يعنى به مقام والاى نبوت و تقرب نزد حق و يا به آسمان چهارم يا ششم ارتقا داديم .\r\nأُولئِكَ الَّذِينَ أَنْعَمَ اللَّهُ عَلَيْهِم مِنَ النَّبِيِّينَ مِن ذُرِّيَّةِ آدَمَ وَمِمَّنْ حَمَلْنَا مَعَ نُوحٍ وَمِن ذُرِّيَّةِ إِبْرَاهِيمَ وَإِسْرَائِيلَ وَمِمَّنْ هَدَيْنَا وَاجْتَبَيْنَا إِذَا تُتْلَى عَلَيْهِمْ آيَاتُ الرَّحْمنِ خَرُّوا سُجَّداً وَبُكِيّاً « 58 »\r\nلغت و اعراب :\r\nاولئك الذين مبتدا و خبر است . من النبيّين بيان موصول . من ذرّيّة ادم صفت « نبيّين » است .\r\nو ممّن حملنا ، و من ذرّيّة ابراهيم هر دو عطف‌اند به آدم ، و ممّن هدينا عطف است به نبيّين . إذا تتلى عليهم جملهء مستأنفه است . خُرور : به‌رو در افتادن . سُجَّد : جمع ساجد . بُكىّ : جمع باكى .\r\nتفسير :\r\nأُولئِكَ الَّذِينَ أَنْعَمَ اللَّهُ عَلَيْهِم مِنَ النَّبِيِّينَ مِن ذُرِّيَّةِ آدَمَ وَمِمَّنْ حَمَلْنَا مَعَ نُوحٍ وَمِن ذُرِّيَّةِ إِبْرَاهِيمَ وَإِسْرَائِيلَ وَمِمَّنْ هَدَيْنَا وَاجْتَبَيْنَا\r\nيعنى : كسانى كه نامشان گذشت و يادى از آنها به ميان آمد ( يعنى زكريا ، يحيى ، مريم ، عيسى ، ابراهيم ، اسحاق ، يعقوب ، موسى ، هارون ، اسماعيل و ادريس ده نفر از پيامبران و مريم عَذراء ) كسانى هستند كه خداوند به آنها نعمت بخشيده ( همهء نعمت‌هاى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدنيوى و اخروى نظير نبوت و رسالت و ولايت و تقرب در نزد حق و غيره ) و آنها عبارت‌اند از پيامبرانى از ذرّيّه و اولاد آدم و از ذرّيّهء كسانى كه آنها را همراه نوح به كشتى نشانديم و از اولاد ابراهيم و اسرائيل ، و آنها عبارت‌اند از كسانى كه آنها را هدايت نموديم و برگزيديم .\r\nمعلوم باد كه ادريس داخل كلمهء « من ذرّيّة آدم » و ابراهيم داخل جملهء « ممّن حملنا » و مريم داخل جملهء « ممّن هدينا » است .\r\nإِذَا تُتْلَى عَلَيْهِمْ آيَاتُ الرَّحْمنِ خَرُّوا سُجَّداً وَبُكِيّاً\r\nيعنى : و آنها كسانى بودند كه هرگاه آيات خداوند رحمان بر آنها تلاوت مىشد به رو در مىافتادند در حالى كه خاضع و ساجد بودند و در حالى كه گريان بودند . يعنى وقتى كه آيه‌ها و عبارت‌هاى صحيفه‌ها و كتاب‌هاى آسمانى عصرشان تلاوت مىشد و يا هنگامى كه نشانه‌هاى توحيد و جمال و جلال خداوند در آفاق و انفس بر آنها بازگو مىشد سجده و گريه مىكردند .\r\nفَخَلَفَ مِن بَعْدِهِمْ خَلْفٌ أَضَاعُوا الصَّلَاةَ وَاتَّبَعُوا الشَّهَوَاتِ فَسَوْفَ يَلْقَوْنَ غَيّاً « 59 » إِلَّا مَن تَابَ وَآمَنَ وَعَمِلَ صَالِحاً فَأُولئِكَ يَدْخُلُونَ الْجَنَّةَ وَلَا يُظْلَمُونَ شَيْئاً « 60 » جَنَّاتِ عَدْنٍ الَّتِى وَعَدَ الرَّحْمنُ عِبَادَهُ بِالْغَيْبِ إِنَّهُ كَانَ وَعْدُهُ مَأْتِيّاً « 61 » لَّا يَسْمَعُونَ فِيهَا لَغْواً إِلَّا سَلَاماً وَلَهُمْ رِزْقُهُمْ فِيهَا بُكْرَةً وَعَشِيّاً « 62 » تِلْكَ الْجَنَّةُ الَّتِى نُورِثُ مِنْ عِبَادِنَا مَن كَانَ تَقِيّاً « 63 »\r\nلغت و اعراب\r\nخلف به سكون لام : جانشين بد ، و به فتح لام : جانشين خوب . غىّ : گمراهى ، و غيّاً در آيه يعنى « مجازاة الغىّ » . إلّا من تاب استثناء از « خلف » در آيهء قبل . عدن : اقامت هميشگى .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجنّات عدن بدل است از الجنّة به‌نحو بدل جزء از كل . مأتيّاً يعنى : مأتيّاً اليها يا آتياً .\r\nإلّا سلاماً استثناء منقطع است يعنى لكن . بالغيب يعنى فىالغيب ، حال است از وعد . تلك الجنّة مبتدا و خبر .\r\n\r\n[ بهشتيان و بهشت 
  ]\r\nتفسير :\r\nفَخَلَفَ مِن بَعْدِهِمْ خَلْفٌ أَضَاعُوا الصَّلَاةَ وَاتَّبَعُوا الشَّهَوَاتِ فَسَوْفَ يَلْقَوْنَ غَيّاً\r\nيعنى : پس از رفتن آن پيامبران و هدايت‌يافتگان و انتخاب شدگان ، به جاى آنها جانشينان بدى جانشين آنها شدند ، كسانى كه نماز را ضايع كردند و پيروى از شهوات نمودند ، پس آنها به زودى به كيفر گمراهى خود خواهند رسيد .\r\nمراد از جانشينان بد ، امت هر يك از پيامبران است كه شريعت او را كنار گذاشتند . و مراد از ضايع كردن نماز ترك آن است به كلى و يا حفظ اصل و صورت و ترك شرايط صحت و صفات كمال آن است ، و لازمهء تضييع نماز ، ترك ساير واجبات شرع است به طريق اولى . و مراد از پيروى شهوات ، ارتكاب محرمات اصولى و فروعى است .\r\nإِلَّا مَن تَابَ وَآمَنَ وَعَمِلَ صَالِحاً فَأُولئِكَ يَدْخُلُونَ الْجَنَّةَ وَلَا يُظْلَمُونَ شَيْئاً\r\nاستثناء از خلف ناصالح پيامبران است . يعنى : مگر كسانى از آنها كه از طغيان خود توبه كنند و ايمان آورند و عمل صالح انجام دهند ، كه آنها پس از مرگ و پيمودن مراحل برزخ و قيامت داخل بهشت مىشوند و هيچ گونه ستمى نمىبينند . يعنى نه از پاداش عمل نيكشان كسر مىشود و نه بر كيفر گناهانشان افزوده مىگردد .\r\nجَنَّاتِ عَدْنٍ الَّتِى وَعَدَ الرَّحْمنُ عِبَادَهُ بِالْغَيْبِ إِنَّهُ كَانَ وَعْدُهُ مَأْتِيّاً\r\nيعنى : آنها داخل باغ‌ها و بهشت‌هايى مىشوند كه خداى رحمان به بندگان خود وعدهء در حال غيب داده ، يعنى در حالى كه آنها در دنيا غايب از موعودند و موعود نيز از آنها غايب است . حقيقت اين است كه وعدهء خداى رحمان ، آتى و آمدنى و تحقق‌يافتنى است ، و يا آن‌كه وعدهء خدا كه بهشت است مأتى است و محل ورود همهء صالحان است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nلَايَسْمَعُونَ فِيهَا لَغْواً إِلَّا سَلَاماً وَلَهُمْ رِزْقُهُمْ فِيهَا بُكْرَةً وَعَشِيّاً\r\nيعنى : آنها در آن بهشت‌ها هيچ گونه سخن لغو و باطلى در مدت زندگى ابدى خود نخواهند شنيد ، لكن سلام را مىشنوند . يعنى گفتار امن‌آور و سلامت‌زا يا سلام خداوند و فرشتگان و يا سلام برخى بر برخى ديگر را مىشنوند . و آنها را در آن‌جا در هر بامداد و شامگاه ، روزى متناسب شأنشان آماده است .\r\nظاهراً عنوان صبح و شام در اين‌جا كنايه از دوام و استمرار روزى آنهاست و گرنه در بهشت ابدى صبح و شام نيست . و احتمال اين‌كه مراد از جنّات در اين‌جا جنّت‌هاى برزخ باشد مرجوح است .\r\nتِلْكَ الْجَنَّةُ الَّتِى نُورِثُ مِنْ عِبَادِنَا مَن كَانَ تَقِيّاً\r\nيعنى : اين بهشت كه وصفش ذكر شد همان بهشتى است كه آن را به بندگان خود يعنى به آنان كه متّقى و پارسايند ارث مىدهيم .\r\nمحتمل است مراد از ارث در اين‌جا ارث‌بردن متّقين از كفّار و فسّاق است كه از حقوق و حصّه‌هاى بهشتى خود به سبب كفر و فسق دنيوى محروم شده‌اند و همه را خداوند به متّقين و پارسايان ، شبيه ارث وارث از مورِث منتقل مىكند .\r\nوَمَا نَتَنَزَّلُ إِلَّا بِأَمْرِ رَبِّكَ لَهُ مَا بَيْنَ أَيْدِينَا وَمَا خَلْفَنَا وَمَا بَيْنَ ذلِكَ وَمَا كَانَ رَبُّكَ نَسِيّاً « 64 » رَبُّ السَّماوَاتِ وَالْأَرْضِ وَمَا بَيْنَهُمَا فَاعْبُدْهُ وَاصْطَبِرْ لِعِبَادَتِهِ هَلْ تَعْلَمُ لَهُ سَمِيّاً « 65 »\r\nتفسير :\r\nوَمَا نَتَنَزَّلُ إِلَّا بِأَمْرِ رَبِّكَ لَهُ مَا بَيْنَ أَيْدِينَا وَمَا خَلْفَنَا وَمَا بَيْنَ ذلِكَ\r\nاين آيه و ما بعدش به نحو جملهء معترضه در ميان آيات مربوط به صالحان و طالحان قرار گرفته و دربارهء مطلب ديگرى است و آن اين‌كه طبق روايات ، جبرئيل امين مدتى در\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nآوردن وحى تأخير نمود و چون نازل شد پيامبر از علت تأخير پرسيد ، جبرئيل اين دو آيه را از سوى خداوند تلاوت نمود .\r\nمعناى آيه : جبرئيل گفت : اى پيامبر ، ما فرشتگان هيچ‌گاه به زمين و بر انبيا فرود نمىآييم مگر به اذن و دستور پروردگارت ، زيرا آنچه در جلو دست ما و آنچه در پشت سر ما و آنچه در ميان هر دو است از آنِ اوست .\r\nمفسران گفته‌اند كه مراد از « ما » ى موصولهء سه گانه ، زمان و مكان است ، يعنى زمان‌ها و مكان‌هايى كه در آينده در آنها خواهيم بود و زمان‌ها و مكان‌هايى كه پشت سرگذاشته‌ايم و زمان‌ها و مكان‌هاى فعلى ما در تحت اختيار اوست . و ارجح اين است كه مراد از سه موصول ، اعمال و كوشش‌ها و خدمات فرشتگان باشد ، يعنى آنچه كوشش در وظايف در آينده خواهيم كرد از كارهاى بزرگ و كوچك در حيطه و سلطه بر جهان هستى و آنچه در گذشته انجام داده‌ايم و آنچه ميان آن دو است يعنى وجود خود ما كه استعداد محضيم همگى زير نظر و تحت سيطره و ارادهء تكوينى خداوند است .\r\nوَمَا كَانَ رَبُّكَ نَسِيّاً\r\nيعنى : اى پيامبر ، هرگز پروردگار تو - نسبت به بندگان خود خاصه پيامبران و مرسلين و خاصه به خاتم آنان ، و يا آن‌كه پروردگار تو در ادارهء عالم وجود و توجه به ذرات جهان هستى - فراموش‌كار نيست .\r\nرَبُّ السَّماوَاتِ وَالْأَرْضِ وَمَا بَيْنَهُمَا فَاعْبُدْهُ وَاصْطَبِرْ لِعِبَادَتِهِ هَلْ تَعْلَمُ لَهُ سَمِيّاً\r\nيعنى : اوست كه صاحب و مربّى و پروردگار آسمان‌ها و اين زمين و چيزهايى است كه در ميان آن دو است . مراد از آسمان‌ها و زمين و ما بين آنها مجموع جهان هستى است . و غرض آن‌كه خدايى كه مدير و مدبّر جهان هستى است چگونه مىشود عده‌اى از فرشتگان مرسل و بندگان مرسلٌ اليهم را فراموش نمايد ؟ پس اى پيامبر ، آن خدا را پرستش كن و در راه عبادت او متحمل صبر شو و شكيبا باش . و اى پيامبر ، آيا براى او همنامى سراغ دارى كه واقعاً اللَّه و ربّ و واجب‌الوجود و واحد و احد باشد ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n[ قيامت و ورود به دوزخ 
  ]\r\nوَيَقُولُ الْإِنسَانُ أَءِذَا مَا مِتُّ لَسَوْفَ أُخْرَجُ حَيّاً « 66 » أَوَلَا يَذْكُرُ الْإِنسَانُ أَنَّا خَلَقْنَاهُ مِن قَبْلُ وَلَمْ يَكُ شَيْئاً « 67 » فَوَرَبِّكَ لَنَحْشُرَنَّهُمْ وَالشَّيَاطينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيّاً « 68 » ثُمَّ لَنَنزِعَنَّ مِن كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيّاً « 69 » ثُمَّ لَنَحْنُ أَعْلَمُ بِالَّذِينَ هُمْ أَوْلَى بِهَا صِلِيّاً « 70 » وَإِن مِّنكُمْ إِلَّا وَارِدُهَا كَانَ عَلَى رَبِّكَ حَتْماً مَقْضِيّاً « 71 » ثُمَّ نُنَجِّى الَّذِينَ اتَّقَوْا وَنَذَرُ الظَّالِمِينَ فِيهَا جِثِيّاً « 72 »\r\nلغت و اعراب :\r\nجِثىّ جمع جاثى : به زانو درآمده . اصلش جثوى بر وزن سجود است . شيعه : گروه همفكر و همكار . عِتىّ اصلش عُتوى ، مصدر است به معناى تمرّد و نافرمانى . صِلىّ اصلش صلوى ، مصدر است به معناى دخول در آتش يا چشيدن عذاب آن . و أيّهم أشدّ « أىّ » موصوله به معناى الّذى ، و جمله مبتدا و خبر است و محلًاّ منصوب ، مفعول لننزعنَّ . و ممكن است « أىّ » مفعول لننزعنّ باشد و « أشدّ » صلهء آن و ضمّ براى اين است كه مبنى بر ضمّ است . ثمّ لنحن « ثمّ » براى تراخى در ذكر است . ورد الماءَ وروداً اصل لغت ، قصد رسيدن به آب است و در قرب و دخول در آن نيز استعمال مىشود .\r\nتفسير :\r\nوَيَقُولُ الْإِنسَانُ أَءِذَا مَا مِتُّ لَسَوْفَ أُخْرَجُ حَيّاً\r\nاز اين آيه تا آيهء 72 كه هفت آيه است بازگشت است به بيان حال صالحان و طالحان و\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاشاره به استبعاد مشركان و انكارشان نسبت به بعث و معاد و جواب آن و بيان عاقبت وخيم انكار آنها . و استفهام در آيه براى تعجب و استبعاد و انكار است .\r\nمعناى آيه : و انسان منكر معاد ، پيوسته از روى انكار و استهزا و مسخره مىگويد : آيا آن گاه كه مُردم و زير خاك هضم شدم حتماً به زودى زنده از زير خاك بيرون كشيده مىشوم ؟\r\nأَوَلَا يَذْكُرُ الْإِنسَانُ أَنَّا خَلَقْنَاهُ مِن قَبْلُ وَلَمْ يَكُ شَيْئاً\r\nيعنى : آيا انسان به ياد نمىآورد كه ما بوديم كه او را از پيش يعنى در ابتداى خلقتش آفريديم در حالى كه او چيزى نبود ؟ يعنى چيزى كه اسم انسان بر او گفته شود نبود ؛ بلكه مواد اوليهء زمين و سپس نطفه و علقه بود كه از آنها انسانى كامل و مقتدر ساختيم . و آيهء اول سورهء دهر اين معنا را روشن‌تر بيان كرده است : هَلْ أَتَى عَلَى الْإِنسَانِ حِينٌ مِنَ الدَّهْرِ لَمْ يَكُن شَيْئاً مَذْكُوراً . اين آيه استدلال بر امكان و وقوع بعث است و آيهء بعد حكم قطعى بر آن .\r\nفَوَرَبِّكَ لَنَحْشُرَنَّهُمْ وَالشَّيَاطينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيّاً\r\nيعنى : پس اى پيامبر ، به پروردگارت سوگند كه بىترديد ، همهء آنها را همراه جميع شيطان‌ها در روز قيامت پس از دميده شدن سوم صور در صحنهء محشر گرد خواهيم آورد ، سپس همه را گرداگرد جهنّم در حالت ذلّت و خوارى و به زانو درآمده حاضر خواهيم كرد .\r\nثُمَّ لَنَنزِعَنَّ مِن كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيّاً\r\nيعنى : سپس از ميان هر گروه ، آنها را كه تمرّد و نافرمانىشان بر خداوند رحمان بيشتر و سخت‌تر است بيرون مىكشيم . يعنى پس از آن‌كه همهء اصناف كفّار را از مشركان و يهود و نصارا و ساير فرق و طوايف مختلف آنان در اطراف جهنم گرد آورديم ، نخست از ميان هر گروه كسانى را كه بر خدا متمرّدترند مانند رؤساى جور و علماى سوء و ثروتمندان مسرف و مترَفين عيّاش بيرون آورده به دوزخ مىريزيم و پس از آنها بقيه را به ترتيب در شدت تمرّد در جهنّم مىافكنيم .\r\nو ممكن است مراد از « من كلّ شيعة » اعمّ از كفّار و مسلمين باشد ، يعنى همهء اهل محشر را در اطراف جهنّم جمع مىكنيم ، سپس آنها را كه متمرّدترند يعنى كفّار را داخل جهنم مىكنيم ، و آنها را كه متمرّد نيستند و يا تمرّدشان كمتر است مانند فسّاق مؤمنان در جهنّم نمىريزيم .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nثُمَّ لَنَحْنُ أَعْلَمُ بِالَّذِينَ هُمْ أَوْلَى بِهَا صِلِيّاً\r\nيعنى : پس از مراحل مذكور مىگوييم كه بىترديد ما به حال كسانى كه اولويت ورود آتش و چشيدن عذاب آن را دارند داناتريم . يعنى كسانى كه طبق اولويت جهنّمى شدند ما به حال آنها از نظر اين‌كه در دنيا خود انتخاب كفر و شرك كردند و بدان اصرار ورزيدند و از نظر كيفيت استحقاق عذاب و آتش و دوام و خلود آن داناتريم و اشتباهى در كمّيت واردين و كيفيت استحقاق از ما صادر نمىشود .\r\nوَإِن مِّنكُمْ إِلَّا وَارِدُهَا كَانَ عَلَى رَبِّكَ حَتْماً مَقْضِيّاً\r\nيعنى : و از شما انسان‌ها احدى نيست مگر آن‌كه وارد آن دوزخ خواهد شد . ظاهر آيه اين است كه در آغاز ، همهء مكلّفان از صالحان و طالحان وارد جهنّم مىشوند هرچند آتش ، نيكان را نخواهد آزرد . و محتمل است كه مراد اين است كه همهء مكلّفان در نزد دوزخ حاضر و به وقوع در آن مُشرِف خواهند شد .\r\nو اى پيامبر ، اين مطلب بر پروردگارت امرى است حتمى و حكمى است قطعى . چرا كه پيش از خلقت همهء اشيا مسأله آفرينش آدم و اولاد او در دنيا و عرضهء شريعت بر آنها و قرار دادن استحقاق پاداش و كيفر بر مطيعان و عاصيان و تعيين بهشت و دوزخ به عنوان ثواب و عِقاب و ورود همه در روز رستاخيز در آتش دوزخ ، در علم ازلى او گذشته است و قابل تغيير و تخلّف نيست .\r\nو معناى حتمى و قطعى بودن حكمى بر خداوند اين است كه خود ، كارى را بر خود لازم و مستحسن و نيكو ديده ، مانند عدل و احسان ، و يا كارى را بر خود ناپسند و ناروا ديده نظير ظلم و عدوان . نه آن‌كه قدرتى فوق او كارى را بر او تحميل كرده باشد .\r\nثُمَّ نُنَجِّى الَّذِينَ اتَّقَوْا وَنَذَرُ الظَّالِمِينَ فِيهَا جِثِيّاً\r\nيعنى : پس از آن‌كه همهء خوبان و بدان را در دوزخ وارد كرديم ، كسانى را كه در دنيا تقوا پيشه كرده بودند ، يعنى اصول عقايدشان كلًاّ صحيح و درست بود ، از آن‌جا نجات مىبخشيم . و آنان را كه ظالم در اصول عقايد بودند يعنى همهء آن يا برخى از آن را عمداً و عصياناً ترك كرده‌اند در آن‌جا براى ابد به زانو درآمده در خوارى و ذلّت رها مىكنيم .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nوَإِذَا تُتْلَى عَلَيْهِمْ آيَاتُنَا بَيِّنَاتٍ قَالَ الَّذِينَ كَفَرُوا لِلَّذِينَ آمَنُوا أَيُّ الْفَرِيقَيْنِ خَيْرٌ مَقَاماً وَأَحْسَنُ نَدِيّاً « 73 » وَكَمْ أَهْلَكْنَا قَبْلَهُم مِن قَرْنٍ هُمْ أَحْسَنُ أَثَاثاً وَرِءْياً « 74 » قُلْ مَن كَانَ فِي الضَّلَالَةِ فَلْيَمْدُدْ لَهُ الرَّحْمنُ مَدّاً حَتَّى إِذَا رَأَوْا مَا يُوعَدُونَ إِمَّا الْعَذَابَ وَإِمَّا السَّاعَةَ فَسَيَعْلَمُونَ مَنْ هُوَ شَرٌّ مَكَاناً وَأَضْعَفُ جُنْداً « 75 »\r\nلغت و اعراب :\r\nندىّ : مجلس يا مجلس شور و مذاكره ، و نَدى جود و فضل و احسان . كم خبريه است .\r\nقرن : اجتماعات متقارب در زمان . اثاث : امتعه و وسايل خانه ، رِئْى براى مرئى به معناى هيئت نيكو و شكوه و زيبايى منظر . فليمدد امر غايب است كنايه از اين‌كه خدا ارادهء حتمى بر آن دارد . حتى إذا رأوا اذا ظرف است متعلّق به محذوف ، به‌تقدير « نمدّهم الى زمان رؤيتهم » . فسيعلمون جملهء ابتدائيه .\r\nتفسير :\r\nوَإِذَا تُتْلَى عَلَيْهِمْ آيَاتُنَا بَيِّنَاتٍ قَالَ الَّذِينَ كَفَرُوا لِلَّذِينَ آمَنُوا أَىُّ الْفَرِيقَيْنِ خَيْرٌ مَقَاماً وَأَحْسَنُ نَدِيّاً\r\nدر عصر نزول اين آيات ، مشركان در مقابلهء منطقى با آنها عاجز بودند ، به ناچار لباس‌ها و غذاها و خدم و حشم و مجالس خود را به رخ مؤمنان مىكشيدند و چون در اين امور مقدم بودند آن را دليل حقانيت عقايد و آداب و سنن خود قرار مىدادند .\r\nمعناى آيه : و هنگامى كه آيات روشن ما بر آنها تلاوت و بازگو مىشود ( يعنى آيات قرآنى كه سرشار از زيبايى بيان و رسايى منطق و عمق محتوا و قوت ادلّه و براهين است ، و شيا آيات تكوينى كه در تمام شئون هستى و انفس و آفاق تجلّى نموده و به روشنى از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nتوحيد و جلال و جمال حق حكايت مىكند ) كسانى كه كفر ورزيده‌اند به مؤمنان مىگويند : كدام يك از دو گروه ، مشركانِ تحت نظارت سران شرك و مؤمنان به پيروى از پيامبر اسلام ، از نظر مقام و منزلت و جاه و نفوس و شوكت بهتر است و كدام‌يك از دو فريق از نظر اجتماع و مجالس و شكوه و عظمت محافل نيكوتر است ؟ يعنى مجالس ما متشكل از اشراف و اعيان و مجالس شما همه فقرا و مستمندان‌اند . و يا آن‌كه انفاقات و بذل و عطيه‌هاى ما فراوان‌تر است .\r\n\r\n[ ماندگارى ضلالت و هدايت 
  ]\r\nوَكَمْ أَهْلَكْنَا قَبْلَهُم مِن قَرْنٍ هُمْ أَحْسَنُ أَثَاثاً وَرِءْياً\r\nيعنى : و اى پيامبر ، پيش از آنها چه بسيارى از مجتمعات متقارب در عصر و زمان را در تاريخ بشرى هلاك و نابود كرديم كه آنها از نظر اثاث و امتعهء خانه و تزيينات آن و از نظر هيئت و مناظر اشخاص و نفوس و شكوه خدم و حشم و چشم‌انداز مساكن و املاك از اينان نيكوتر بودند . يعنى نظير نمروديان و فرعونيان و قوم شعيب و غير آنها .\r\nقُلْ مَن كَانَ فِى الضَّلَالَةِ فَلْيَمْدُدْ لَهُ الرَّحْمنُ مَدّاً حَتَّى إِذَا رَأَوْا مَا يُوعَدُونَ إِمَّا الْعَذَابَ وَإِمَّا السَّاعَةَ فَسَيَعْلَمُونَ مَنْ هُوَ شَرٌّ مَكَاناً وَأَضْعَفُ جُنْداً\r\nيعنى : اى پيامبر ، به مشركان و كفّار مكه نفرين كن و بگو : كسانى كه در گمراهى بودند و حال هم استمرار دارند و اصرار مىورزند ، خداوند رحمان آنها را در ضلالتشان باقى دارد و بر ادامهء آن امداد كند و تا دم مرگ مستمر سازد ، تا آن‌جا كه چون وعدهء خدا را ببينند يعنى عذاب ناگهانى دنيا و يا قيامت و رستاخيز را ، پس آن وقت است كه زود خواهند دانست چه كسى از نظر مكانت و مرتبت بدتر ، و از نظر سپاه و عدّه ضعيف و ناتوان‌تر بوده است .\r\nوَيَزِيدُ اللَّهُ الَّذِينَ اهْتَدَوْا هُدىً وَالْبَاقِيَاتُ الصَّالِحَاتُ خَيْرٌ عِندَ رَبِّكَ ثَوَاباً وَخَيْرٌ مَّرَدّاً « 76 » أَفَرَأيْتَ الَّذِى كَفَرَ بِآيَاتِنَا وَقَالَ لَأُوتَيَنَ مَالًا وَوَلَداً « 77 » أَطَّلَعَ الْغَيْبَ أَمِ اتَّخَذَ عِندَ الرَّحْمنِ عَهْداً « 78 » كَلَّا سَنَكْتُبُ مَا يَقُولُ وَنَمُدُّ لَهُ مِنَ الْعَذَابِ مَدّاً « 79 » وَنَرِثُهُ مَا يَقُولُ وَيَأْتِينَا فَرْداً « 80 »\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nلغت و اعراب :\r\nمردّ مصدر ميمى است يعنى بازگشت ، يا اسم مكان است يعنى بهشت . أفرأيت استفهام براى تعجب . أطّلع اصلش أاطّلع است ، همزهء وصل حذف و همزهء استفهام باقى است .\r\nتفسير :\r\nوَيَزِيدُ اللَّهُ الَّذِينَ اهْتَدَوْا هُدىً وَالْبَاقِيَاتُ الصَّالِحَاتُ خَيْرٌ عِندَ رَبِّكَ ثَوَاباً وَخَيْرٌ مَّرَدّاً\r\nاين آيه در مقابل آيات كفّار است كه خدا آنها را در ضلالتشان تا دم مرگ رها مىسازد كه پيوسته بر آن بيفزايند . معناى آيه : و خدا بر هدايت كسانى كه هدايت يافته‌اند مىافزايد .\r\nيعنى آنها را پس از هدايت به واسطهء پذيرش اصل دين و شريعت ، پيوسته به وسيلهء هدايت آنها به فروع عملى و معارف دينى و تكامل روحى يارى مىدهد و مىافزايد . و باقيات صالحات ، يعنى ماندگارهاى شايسته از مكلّف مانند عقايد ايمانى و فضايل نفسانى و عمل‌هاى نيك ، در نزد پروردگار تو از نظر پاداش دنيوى و اخروى بهتر و از نظر بازگشت به عالم آخرت و مكانى كه در آن‌جا خواهد داشت نيكوتر است .\r\nعلت باقى بودن آنها اين است كه عقايد و باورها از شئون مغز است ، و اخلاق و فضايل از حالات روان و در صاحبشان ابدالدهر باقىاند و اعمال خارجى نيز در صحيفهء عمل او ثابت و پاداشش در آخرت جاويدان است . و اما زر و زيور و جاه و جلال و منال و امتعه و اثاث و مال ، فانى و زايل است .\r\n\r\n[ احوال و عقايد كافران 
  ]\r\nأَفَرَأيْتَ الَّذِى كَفَرَ بِآيَاتِنَا وَقَالَ لَأُوتَيَنَّ مَالًا وَوَلَداً\r\nيعنى : اى پيامبر ، آيا ديدى آن كس را كه به آيات ما كفر ورزيد و گفت : بىترديد ، به من مال و اولاد فراوان داده مىشود .\r\nگفته شده : مراد از آيه ، شخص خاصى از مشركان است كه در مكه در مقابل مسلمين چنين ادعايى كرده . و محتمل است مراد به نحو كلى باشد ولى روشن نيست كه مدعى براى آيندهء دنياى خود مىگفته يا براى آخرت بر فرض وجود ، چنان‌كه در آيهء 36 كهف نيز آمده : وَلَئِن رُّدِدتُّ إِلَى رَبِّى لَأَجِدَنَّ خَيْراً مِنْهَا مُنقَلَباً .\r\nأَطَّلَعَ الْغَيْبَ أَمِ اتَّخَذَ عِندَ الرَّحْمنِ عَهْداً\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nآيا او بر غيب اطلاع يافته يا آن‌كه با حضور در نزد خداى رحمان پيمانى از او گرفته است ؟ يعنى پيدا كردن مال و اولاد در آيندهء دنيا غيب است و كسى از آن آگاه نيست چه رسد به عالم آخرت و يافتن مال و اولاد در آن‌جا . و استفهام براى تعجب است از گفتار و ادعاى او .\r\nكَلَّا سَنَكْتُبُ مَا يَقُولُ وَنَمُدُّ لَهُ مِنَ الْعَذَابِ مَدّاً\r\nيعنى : چنين نيست كه او مىگويد ؛ به زودى گفتار او را مىنويسيم - به محض تكلّم او آنچه را كه مىگويد به وسيلهء رقيب و عتيدش « 1 » در صحيفهء عمل او مىنويسيم - و طولانى مىكنيم يا زياد مىنماييم عذابى را كه براى او نوشته‌ايم به نحوى خاص . يعنى آن را گوناگون مىكنيم و رفته رفته بر آن مىافزاييم و به آن ابديت و جاودانگى مىبخشيم .\r\nوَنَرِثُهُ مَا يَقُولُ وَيَأْتِينَا فَرْداً\r\nيعنى : و آنچه را كه مدام در دنيا مىگويد از كلمات كفر و شرك‌آميز و لغو و باطل ، همه را از وى ارث مىبريم . يعنى آن‌گاه كه او در حال كفر مُرد صحيفهء گفتار او همانند تَرَكهء ميّت در دست ما باقى مىماند . و او در روز قيامت هنگامى كه در نزد ما حاضر شود تنها و بدون مال و منال خواهد آمد . زيرا اموالش در دنيا مانده و اولادش هم با او دشمن خواهند بود .\r\nوَاتَّخَذُوا مِن دُونِ اللَّهِ آلِهَةً لِّيَكُونُوا لَهُمْ عِزّاً « 81 » كَلَّا سَيَكْفُرُونَ بِعِبَادَتِهِمْ وَيَكُونُونَ عَلَيْهِمْ ضِدّاً « 82 » أَلَمْ تَرَ أَنَّا أَرْسَلْنَا الشَّيَاطِينَ عَلَى الْكَافِرِينَ تَؤُزُّهُمْ أَزّاً « 83 » فَلَا تَعْجَلْ عَلَيْهِمْ إِنَّمَا نَعُدُّ لَهُمْ عَدّاً « 84 »\r\nلغت و اعراب :\r\nعزّ : اقتدار و غلبه و شكست‌ناپذيرى . ليكونوا لهم ضمير جمع مرفوع راجع به آلهه و جمع مجرور راجع است به مشركان . ازّ و هزّ مصدرند به معناى تحريك كردن شىء\r\n\r\n\r\n","description":"","footnote":"\r\n( 1 ) . رقيب و عتيد صفت يك فرشته است ، چه فرشتهء نويسندهء نيكىها و چه فرشتهء نويسندهء گناهان .\r\n","page_name":" 50 ","page_number":50},
  {"content":"\r\n\r\nو از جا كندن آن .\r\nتفسير :\r\nوَاتَّخَذُوا مِن دُونِ اللَّهِ آلِهَةً لِّيَكُونُوا لَهُمْ عِزّاً\r\nيعنى : مشركان ، خداها و معبودهايى بجز خداوند و به جاى او براى خود اتخاذ كردند ( نظير بتان و فرشتگان و ستارگان و برخى از پريان و برخى از عباد و صالحان انس ) براى اين‌كه مايهء تقرب آنها نزد خدا و عزت و اقتدار ميان مردم گردند .\r\nكَلَّا سَيَكْفُرُونَ بِعِبَادَتِهِمْ وَيَكُونُونَ عَلَيْهِمْ ضِدّاً\r\nيعنى : چنين نيست كه معبودها براى آنان عزت آورند بلكه به زودى ، يعنى پس از مرگ و حضور در صحنهء محشر ، همان معبودها به پرستش اينان كافر خواهند شد ( چنان كه در آيه آمده : إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا [ بقره ، 166 
  ] ) و اينان يعنى مشركان نيز پرستش خود را از آنها تقبيح كرده و منكر و ضد آنها خواهند شد ( چنان‌كه در آيه آمده :\r\nثُمَّ لَمْ تَكُن فِتْنَتُهُمْ إِلَّا أَن قَالُوا وَاللَّهِ رَبِّنَا مَا كُنَّا مُشْرِكِينَ [ انعام ، 23 
  ] ) .\r\nأَلَمْ تَرَ أَنَّا أَرْسَلْنَا الشَّيَاطِينَ عَلَى الْكَافِرِينَ تَؤُزُّهُمْ أَزّاً\r\nيعنى : اى پيامبر و يا اى مخاطب ، آيا به ديدهء دل نديدى و آيا ندانستى كه ما از نخستين روز آفرينشِ مكلّف در جهان ، شيطان‌ها را بر كافران و منكرانِ دعوت انبيا فرستاديم و آنها پيوسته كافران را ( همانند حركت و جهش حيوانات به صوت انسان و صفير شبان ) به شدت تحريك مىكنند و از جايشان برمىانگيزند ؟ يعنى به وسوسه‌هاى گوناگون و پى در پى خود آنها را از راه مستقيم دين و شريعت و راه پسنديدهء عقل و فطرت ، منحرف مىسازند .\r\nفَلَا تَعْجَلْ عَلَيْهِمْ إِنَّمَا نَعُدُّ لَهُمْ عَدّاً\r\nيعنى : اى پيامبر ، بر شكست مشركان و زوال سلطه و دولت آنها شتاب مكن ، جز اين نيست كه ما براى آنها حساب خاصى را مىشماريم . يعنى ايام سلطه و قدرت آنها و مدت زندگى آنها و ماه‌ها و روزهاى عمر آنها و عدد نفس‌هاى آنان را مىشماريم به شمارش دقيق و غيرقابل خطا و اشتباه .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو وجه اين‌كه پيامبر دربارهء آنها شتاب نكند آن است كه همان‌گونه كه بچه در شكم مادر بايد مدتى از زمان را بماند تا خلقتش تماميت و كمال يابد ، مكث و درنگ انسان هم مدتى در دنيا براى تكامل روح و تماميت روان او لازم است تا سيّئات و گناهان كافر و حسنات و صالحات مؤمن به حد اقتضاى فطرت خود برسد .\r\nيَوْمَ نحْشُرُ الْمُتَّقِينَ إِلَى الرَّحْمنِ وَفْداً « 85 » وَنَسُوقُ الْمُجْرِمِينَ إِلَى جَهَنَّمَ وِرْداً « 86 » لَّا يَمْلِكُونَ الشَّفَاعَةَ إِلَّا مَنِ اتَّخَذَ عِندَ الرَّحْمنِ عَهْداً « 87 »\r\nلغت و اعراب :\r\nيوم متعلّق است به « اذكر » مقدّر . وفد جمع وافد : گروه سواره‌اى كه براى زيارت يا طلب حاجت وارد شوند ، وفداً حال است از المتّقين . وِرد جمع : گروه تشنه از انسان و حيوان ، ورداً حال است از المجرمين . لايملكون فاعلش عباداللَّه مفهوم از سياق كلام است . شفاعت مصدر است به معناى فاعل يا مفعول .\r\nتفسير :\r\nيَوْمَ نحْشُرُ الْمُتَّقِينَ إِلَى الرَّحْمنِ وَفْداً\r\nيعنى : به ياد آوريد روزى را كه متّقين و پرهيزگاران را دسته‌جمعى و سواره به سوى خداى رحمان گرد آوريم .\r\nمراد ، حركت آنها پس از نفخهء سوم صور و بيرون آمدن همه از گورها و حركت به سوى مركز قيامت و محل برگزارى محكمه و حساب و داورى است ، و آنها اين مسير را كه گاهى به اندازهء فاصلهء مشرق تا مغرب است سوار بر شترانى از نور خواهند پيمود .\r\nوَنَسُوقُ الْمُجْرِمِينَ إِلَى جَهَنَّمَ وِرْداً\r\nيعنى : و نيز متذكر شويد آن روز را كه گنهكارانِ در اصول عقايد و فروع دين را در حالى كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nهمه گروهى در پى آب‌اند - همه تشنه‌اند - به سوى دوزخ همانند حيوانات مىرانيم .\r\nمراد از حركت مجرمان در اين‌جا محتمل است از قبر به سوى محكمه باشد ، و يا پس از محاكمه و محكوميت از آن‌جا به سوى دوزخ .\r\nلَّا يَمْلِكُونَ الشَّفَاعَةَ إِلَّا مَنِ اتَّخَذَ عِندَ الرَّحْمنِ عَهْداً\r\nيعنى : در آن روز هيچ شخصى از بشر و فرشته و غير آنها مالك شفاعت نمىشود و توان آن را ندارد جز كسى كه در نزد خداى رحمان پيمانى اتخاذ كرده باشد . يعنى در دنيا به وسيلهء كمال ايمان و عمل‌هاى شايسته ، حايز مرتبهء شفاعت از ديگران و وساطت باشد كه وصول به اين مرتبه به منزلهء اخذ پيمان از خداوند است . و يا آن‌كه به وسيلهء اعتقاد به اصول شريعت خويش و تكميل مراحل اعتقادى ، صلاحيت شفاعت‌شدن را داشته باشد كه گويى وصول به اين مرتبه پيمان شمول شفاعت است ، زيرا كسى كه در اصول اعتقاداتش خلل باشد قابل شفاعت نيست .\r\nوَقَالُوا اتَّخَذَ الرَّحْمنُ وَلَداً « 88 » لَّقَدْ جِئْتُمْ شَيْئاً إِدّاً « 89 » تَكَادُ السَّماوَاتُ يَتَفَطَّرْنَ مِنْهُ وَتَنشَقُّ الْأَرْضُ وَتَخِرُّ الْجِبَالُ هَدّاً « 90 » أَن دَعَوْا لِلرَّحْمنِ وَلَداً « 91 » وَمَا يَنبَغِى لِلرَّحْمنِ أَن يَتَّخِذَ وَلَداً « 92 » إِن كُلُّ مَن فِى السَّماوَاتِ وَالْأَرْضِ إِلَّا آتِى الرَّحْمنِ عَبْداً « 93 » لَقَدْ أَحْصَاهُمْ وَعَدَّهُمْ عَدّاً « 94 » وَكُلُّهُمْ آتِيهِ يَوْمَ الْقِيَامَةِ فَرْداً « 95 »\r\nلغت و اعراب :\r\nادّ : شىء منكر و زشت و ناروا . تفطُّر : شكافتن و منشق شدن . خُرور : سقوط و به‌رو افتادن . هدّ : شكستن و فروريختن . أن دعوا به‌تقدير « لأن دعوا » متعلّق است به تكاد . احصاء\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nشىء : تا آخر شمردن و بر آن احاطه كردن . فرداً حال است از كلّ .\r\nتفسير :\r\nوَقَالُوا اتَّخَذَ الرَّحْمنُ وَلَداً\r\nاغلب مشركان مكه و قريش قائل بودند كه بت‌هايشان فرزندان خدايند البته به عنوان تجليل و تعظيم آنها ، هر چند تراشيده‌شدهء دست خودشان بودند . و اين آيه اشاره است به گفتار برخى از آنها كه مىگفتند : خداوند داراى فرزند به معناى حقيقى و تجزيه شده و تولد يافته از اوست و از جوهرهء ذات حق در وى به انشقاق از مبدأ وجود دارد . و آيات سه گانهء آتى در ردّ اين گمان فاسد است .\r\nمعناى آيه : و آن مشركان گفتند كه خداى رحمان براى خود فرزندى اتخاذ نموده است .\r\nلَّقَدْ جِئْتُمْ شَيْئاً إِدّاً\r\nدر اين آيه التفات از غيبت به خطاب است براى بيان شدت زشتى سخن و بزرگى گناه و ناروا بودن مزعمه و گمان آنها . يعنى : اى مشركان ، حقّاً كه در اين ادعا امرى زشت و قبيح به جا آورديد .\r\nتَكَادُ السَّماوَاتُ يَتَفَطَّرْنَ مِنْهُ وَتَنشَقُّ الْأَرْضُ وَتَخِرُّ الْجِبَالُ هَدّاً * أَن دَعَوْا لِلرَّحْمنِ وَلَداً\r\nيعنى : نزديك است از زشتى و بدى اين ادعا آسمان‌ها بشكافند و زمين دهان باز كند و منشق گردد و كوه‌ها فرو ريزند . آرى از اين‌جهت كه براى خداى رحمان ادعاى فرزند نمودند .\r\nوَمَا يَنبَغِى لِلرَّحْمنِ أَن يَتَّخِذَ وَلَداً\r\nيعنى : و هرگز خداى رحمان را نسزد و به حكم عقل و خرد محال باشد و ممكن نباشد و طبق همهء شرايع آسمانى باطل و ناروا باشد كه خداوند براى خود فرزند بگيرد .\r\nإِن كُلُّ مَن فِى السَّماوَاتِ وَالْأَرْضِ إِلَّا آتِى الرَّحْمنِ عَبْداً\r\nيعنى : جز اين نيست كه همهء صاحبان خرد و شعور كه در آسمان‌ها و زمين‌اند در برابر خداوند رحمان برده آمده و سرِ بندگى فرود آورده‌اند .\r\nمراد از برده‌آمدن همه ، توجه همه به سوى او و حضور خاضعانه و ذليلانه در برابر او و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nظهور مقهوريت و مملوكيت حقيقى آنها از وجودشان است به گونه‌اى كه هيچ‌يك را نسزد كه در برابر مالك خود چيزى باشد و قدرت سود و زيان خود و توان حيات و مرگ خود در پيشگاه او داشته باشد .\r\nلَقَدْ أَحْصَاهُمْ وَعَدَّهُمْ عَدّاً\r\nيعنى : حقيقت اين است كه خداوند همهء آنان را شمرده و احاطهء علمى كرده و شمارش آنها را به نحو اتمّ انجام داده است . بدين معنا كه از ابتداى تكوّن و وجود عدد نفوس و ايّام بقا و دوام و مقدار اعمار و پايان آجال آنها را در دنيا و هم‌چنين شمارش اعمال و حسنات و سيّئات و كيفيت و كمّيّت استحقاق پاداش و كيفر آنها را تحت نظر و حساب دقيق قرار داده است .\r\nوَكُلُّهُمْ آتِيهِ يَوْمَ الْقِيَامَةِ فَرْداً\r\nيعنى : و همهء آنها در روز قيامت به تنهايى در نزد خداوند حاضر خواهند شد .\r\nمراد از تنهايى در محشر اين است كه همه با دست خالى از امتعهء دنيا خواهند بود ، نه مالك مالى و نه متكى بر اولاد و ارحامى ، و نه صاحب خدم و حشمى ، و نه واجد سلطه و قدرت و سپاه و شوكتى ، همان‌گونه كه در دنيا از رحم مادر بيرون آمدند .\r\nإِنَّ الَّذِينَ آمَنُوا وَعَمِلُوا الصَّالِحَاتِ سَيَجْعَلُ لَهُمُ الرَّحْمنُ وُدّاً « 96 » فَإِنَّمَا يَسَّرْنَاهُ بِلِسَانِكَ لِتُبَشِّرَ بِهِ الْمُتَّقِينَ وَتُنذِرَ بِهِ قَوْماً لُّدّاً « 97 » وَكَمْ أَهْلَكْنَا قَبْلَهُم مِن قَرْنٍ هَلْ تُحِسُّ مِنْهُم مِنْ أَحَدٍ أَوْ تَسْمَعُ لَهُمْ رِكْزَاً « 98 »\r\nلغت و اعراب :\r\nوُدّ : مهر و محبت . يسّرناه : يعنى قرآنِ مفهوم از سياق كلام را . بلسانك به‌تقدير « على لسانك » . لُدّ جمع ألدّ : دشمن سرسخت و ستيزه‌جو . قرن : مجتمعات انسانى متقارب در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nزمان . رِكز : صداى آهسته و آرام .\r\nتفسير :\r\n\r\n[ محبت براى نيكوكاران 
  ]\r\nإِنَّ الَّذِينَ آمَنُوا وَعَمِلُوا الصَّالِحَاتِ سَيَجْعَلُ لَهُمُ الرَّحْمنُ وُدّاً\r\nيعنى : حقيقت اين است كه كسانى كه ايمان آورده و عمل‌هاى شايسته كرده‌اند به زودى خداوند براى آنها مهر و محبتى قرار مىدهد ، يعنى در دل‌هاى فرشتگان و مؤمنان در دنيا و آخرت . و در روايات اهل‌بيت وحى عليهم السلام آمده كه مراد از اين آيه اميرالمؤمنين عليه السلام است كه دل‌هاى فرشتگان و مؤمنان مملوّ از محبت و عشق جاودان اوست . و ظاهراً آيه اعم است و آن حضرت در رأس مؤمنان قرار دارد .\r\nفَإِنَّمَا يَسَّرْنَاهُ بِلِسَانِكَ لِتُبَشِّرَ بِهِ الْمُتَّقِينَ وَتُنذِرَ بِهِ قَوْماً لُّدّاً\r\nيعنى : اى پيامبر ، جز اين نيست كه اين قرآن را بر زبان تو آسان كرديم ، يعنى به زبان و لغت تو نازل كرديم ، تا به راحتى به وسيلهء آن پرهيزگاران را مژده دهى و گروه كفّار را كه دشمنان سرسخت و لجوج و ستيزه‌جو هستند بيم دهى .\r\nوَكَمْ أَهْلَكْنَا قَبْلَهُم مِن قَرْنٍ هَلْ تُحِسُّ مِنْهُم مِنْ أَحَدٍ أَوْ تَسْمَعُ لَهُمْ رِكْزَاً\r\nيعنى : و چه بسيار از مجتمعات انسانى پيش از اينِ مشركان را هلاك كرديم ( مانند قوم نوح و هود و صالح و لوط و موسى و غير آنها ) آيا از آنان احدى را حس مىكنى ، يعنى به چشم مىبينى ؟ و يا از آنان صدايى هر چند خفيف و آهسته مىشنوى ؟\r\nو الحمد للَّه‌رب العالمين\r\n3 / 10 / 85\r\n* * *\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nسورهء طه\r\n\r\n[ رمزگشايى حروف مقطّعه 
  ]\r\nبِسْمِ اللّهِ الرَّحْمنِ الرَّحِيمِ طه « 1 » مَا أَنزَلْنَا عَلَيْكَ الْقُرْآنَ لِتَشْقَى « 2 » إِلَّا تَذْكِرَةً لِمَن يَخْشَى « 3 »\r\nطه\r\nظاهر اين است كه حروف مقطّعه در اوايل سوره‌هاى قرآن از متشابهات اين كتاب است و از اين رو معانى مختلفى در آنها محتمل است كه به وسيلهء آيات محكمات اين كتاب و روايات معتبر معلوم مىشوند و از ابهام درمىآيند . در كلمهء « طه » گفته شده كه طه در اين‌جا اسم خداوند و متَّخَذ از دو نام طاهر و هادى است ، به‌تقدير « أنا الطاهر الهادى » . و گفته شده : طه نام محمد صلى الله عليه و آله و اصلش طأها است با همزهء پس از طاء و ضمير مؤنث راجع به ارض ، و امر است به اين كه كرهء زمين را بپيماى و شريعت خود را در مناطق مختلف آن ابلاغ نماى .\r\n\r\n[ وظيفهء پيامبر 
  ]\r\nمَا أَنزَلْنَا عَلَيْكَ الْقُرْآنَ لِتَشْقَى\r\nسوق آغاز اين سوره تسليت است براى پيامبر اسلام كه در اعمال و عبادات خويش و در دعوت مردم به دين ، خود را به زحمت فوق العاده ميفكن و ردّ و انكار و مسخره‌ها و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتوطئه‌هاى كفّار ، تو را در ناراحتى قرار ندهد . آيه‌هاى بيم‌دهندهء اين سوره زيادتر از مژده‌دهنده است ، و آيات دالّه بر حُجج و براهين توحيد و رسالت و معاد كه خردهاى سليم و وجدان‌هاى پاك و بكر را وادار به پذيرش حق مىكند ، در اين سوره فراوان است .\r\nمعناى آيه : اى طاها ، اين قرآن را بر تونازل نكرديم كه خود را در تعب و رنج افكنى .\r\nيعنى نه در پياده كردن معارف آن در خويشتن خود را به زحمت اندازى ؛ اشاره به آن كه وارد شده كه : شب‌ها براى نماز و عبادت ، آن قدر بر سر پا مىايستاد كه پاهاى شريفش ورم مىكرد . و نه در پياده كردن آن در ميان جامعهء خود ، از كثرت غصه و اندوه بر اين كه چرا مردم آن را نمىپذيرند و از سعادت خود محروم مىشوند .\r\nإِلَّا تَذْكِرَةً لِمَن يَخْشَى\r\nإلّا استثناى منقطع به معناى لكن است ، يعنى : و لكن اين كتاب را براى اين فرستاديم تا كسانى را كه بيم دارند تذكر دهى . يعنى كسانى را كه استعداد ترس در آنها هست ( و فطرتشان سالم و وجدان اوليه‌شان بيدار است و همانند وجدان كفار عنود در زير عقايد فاسد و گناهان بزرگ و عمل‌هاى پليد مدهوش و مرده نگشته ) به اصول و فروع شريعت آگاه سازى .\r\nتَنزِيلًا مِمَّنْ خَلَقَ الْأَرْضَ وَالسَّماوَاتِ الْعُلَى « 4 » الرَّحْمنُ عَلَى الْعَرْشِ اسْتَوَى « 5 » لَهُ مَا فِى السَّماوَاتِ وَمَا فِى الْأَرْضِ وَمَا بَيْنَهُمَا وَمَا تَحْتَ الثَرَى « 6 » وَإِن تَجْهَرْ بِالْقَوْلِ فَإِنَّهُ يَعْلَمُ السِّرَّ وَأَخْفَى « 7 » اللَّهُ لَا إِلهَ إِلَّا هُوَ لَهُ الْأَسْماءُ الْحُسْنَى « 8 »\r\nلغت و اعراب :\r\nتنزيلًا به‌تقدير « نزّل تنزيلًا » . عُلى جمع عُليا مؤنث اعلى : برترها . الرحمان مبتدا ، استوى خبر ، على العرش متعلّق به استوى . استواء : مسلّط و برقرار شدن . ثرى : خاك . فإنّه يعلم تعليل\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nجواب محذوف شرط است ، به‌تقدير « فهو غنىٌّ عن الاجهار » . اللَّه لا إله ؛ « اللَّه » مبتدا ، « لا إله » خبر اول و « له الأسماء » خبر دوم است .\r\n\r\n[ خداشناسى 
  ]\r\nتفسير :\r\nتَنزِيلًا مِمَّنْ خَلَقَ الْأَرْضَ وَالسَّماوَاتِ الْعُلَى\r\nيعنى : اين قرآنِ فرو فرستاده شده از جانب كسى است كه اين زمين و آسمان‌هاى بالاتر آفريده است . « 1 » مراد از آسمان‌ها كرات فوق احصا و بىشمار جوّى است كه در ديدگاه ماست و همه در مرتبهء فوق ما و بالاتر از ما مشاهده مىشود . و ممكن است مراد ، آسمان‌هاى هفتگانه به اصطلاح شرع باشد ، يعنى طبقات وسيع محيط بر يكديگر كه همهء كرات جوّى مورد مشاهدهء ما زينت نخستين آنهاست . و در اين آيه سخن از آفرينش خود آسمان و زمين است بدون تعرض به مالكيت و تدبير و بدون ذكر محتواى آنها .\r\nالرَّحْمنُ عَلَى الْعَرْشِ اسْتَوَى\r\nيعنى : خداى رحمان بر عرش - بر سرير وجود و تخت هستى - مستولى و برقرار است .\r\nكنايه از اين كه او داراى سلطهء حقيقى و احاطهء توانى و علمى بر همهء اشيا است و زمام تدبير و ادارهء امور و ابقا و افناى اشيا در دست قدرت اوست .\r\nپس مراد از عرش ، مقام و مرتبت الهى و ربوبى است كه تدبيرات جهان هستى از آن‌جا برمىخيزد . و اما عرش معروف در اذهان يعنى تخت سلطنتى مجسم در زير قبّه و بارگاه ساختمانى ، بىترديد در اين‌جا مراد نيست ، زيرا خدا خود جسم نيست تا بر جسم نشيند و در محيط مكانى درآيد .\r\nلَهُ مَا فِى السَّماوَاتِ وَمَا فِى الْأَرْضِ وَمَا بَيْنَهُمَا وَمَا تَحْتَ الثَرَى\r\nيعنى : آنچه در آسمان‌هاست ( از فرشتگان و پريان و ارواح طيّبه و موجودات ديگر كه جز او از كمّ و كيف آنها آگاه نيست ) و آنچه در اين زمين است ( از انسان‌ها و اجنّه و حيوانات و آب‌ها و كوه‌ها و گياهان و غيره ) و آنچه در ميان آن‌دو است يعنى ميان زمين و\r\n\r\n\r\n","description":"","footnote":"\r\n( 1 ) . ظاهراً عُلى در اين‌جا معناى تفضيلى ندارد بلكه به معناى بسيار بالاست .\r\n","page_name":" 59 ","page_number":59},
  {"content":"\r\n\r\nكرات بالا از هوا و فضا و ابرها و ساير موجودات ، و آنچه در زير خاك است يعنى به جز خاك آنچه در داخل آن است از معادن و آب‌هاى گوناگون و حيوانات ، همه از آنِ اوست .\r\nيعنى مِلك حقيقى او و تحت سيطره و سلطنت اوست ، و كدام ملكيت و مالكيت بر شىء ، برتر و بالاتر از اين كه ايجاد و حفظ و تدبير و اداره و افناى آن در دست او باشد ؟ !\r\nوَإِن تَجْهَرْ بِالْقَوْلِ فَإِنَّهُ يَعْلَمُ السِّرَّ وَأَخْفَى\r\nآيه در مقام بيان اين است كه علم خداوند شامل همه چيز است .\r\nيعنى : اى پيامبر ، اگر گفتار خود را آشكار سازى خداوند سرّ را و پنهان‌تر از سرّ را نيز مىداند . يعنى در برابر خدا نيازى به بلند كردن صدا نيست ، زيرا او گفتار آهسته را كه انسان خودش بشنود و آهسته و پنهان‌تر از آن را كه از قلب خود مىگذراند ، مىداند .\r\nاللَّهُ لَا إِلهَ إِلَّا هُوَ لَهُ الْأَسْماءُ الْحُسْنَى\r\nيعنى : اللَّه كه ذات يگانهء واجب‌الوجود است ، جز او معبودى نيست و او را نيكوترين نام‌هاست . زيرا او واجد همهء كمالات و داراى همهء صفات جمال و جلال است ، پس به عدد هر صفتى نامى بر آن ذات اقدس گفته مىشود ، مانند حىّ ، عالم ، قادر ، خالق ، رحيم ، محيى ، مُميت ، رازق و غيره .\r\nوَهَلْ أَتَاكَ حَدِيثُ مُوسَى « 9 » إِذْ رَأى نَاراً فَقَالَ لِأَهْلِهِ امْكُثُوْا إِنِّى آنَسْتُ نَاراً لَّعَلِّى آتِيكُم مِّنْهَا بِقَبَسٍ أَوْ أَجِدُ عَلَى النَّارِ هُدىً « 10 » فَلَمَّا أَتَاهَا نُودِيَ يَامُوسَى « 11 » إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوَادِ الْمُقَدَّسِ طُوىً « 12 » وَأَنَا اخْتَرْتُكَ فَاسْتَمِعْ لِمَا يُوحَى « 13 »\r\nلغت و اعراب :\r\nحديث : قصه و سرگذشت . إذ رأى متعلّق است به‌حديث يا به « اذكر » مقدّر . ايناس : ديدن شىء يا پيدا كردن آن . قبس : شعله‌اى از آتش بر سر چوب و غيره . هدى مصدر به معناى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nفاعل است يعنى هادى . طُوى صحرا و مكانى مقدس است . اخترتك انشاء است نه اخبار .\r\n\r\n[ داستان موسى و فرعون 
  ]\r\nتفسير :\r\nوَهَلْ أَتَاكَ حَدِيثُ مُوسَى * إِذْ رَأى نَاراً فَقَالَ لِأَهْلِهِ امْكُثُوا إِنِّى آنَسْتُ نَاراً لَّعَلِّى آتِيكُم مِّنْهَا بِقَبَسٍ أَوْ أَجِدُ عَلَى النَّارِ هُدىً\r\nمفسران گفته‌اند : چون موسى از پدر زن خويش شعيب پيامبر براى سفر به سوى مادرش در مصر اجازه يافت ، و با عائله و رمهء گوسفندان خود از مدين به سوى مصر به راه افتاد ، ميان راه در صحرايى به نام طُوى گرفتار سرماى شديد گرديد و از قضاى حق ، همسرش را درد زاييدن گرفت و نوزاد پسرى بزاد و شبانگاه گوسفندان او نيز متفرق گشت . اين‌جا بود كه موسى پس از اخبار به عائلهء خود ، به سوى آتشى كه از دور ديد روانه گشت .\r\nمعناى آيه : اى پيامبر ، آيا قصه و سرگذشت موسى به تو رسيده است ؟ آن گاه كه در اثناى سفر در صحراى طُوى آتشى مشاهده كرد ، پس به عائلهء خود گفت : شما همين جا درنگ كنيد كه من آتشى ديدم ، مىروم تا براى شما شعله‌اى از آن بياورم يا راهنمايى براى نجاتمان پيدا كنم .\r\nفَلَمَّا أَتَاهَا نُودِيَ يَامُوسَى * إِنِّى أَنَا رَبُّكَ فَاخْلَعْ نَعْلَيْكَ إِنَّكَ بِالْوَادِ الْمُقَدَّسِ طُوىً\r\nيعنى : پس چون موسى در آن وادى به نزديك آتش رسيد به ناگاه ندا در داده شد : اى موسى ، به يقين اين منم پروردگار تو ، پس نعلين خود را از پاى درآور ، زيرا تو در صحراى مقدسى به نام طُوى هستى . يعنى در محضر خداوند و مكان مقدس ، پوشيدن نعلين نشايد ، بلكه بايد انسان حافى و حاسر ، يعنى پابرهنه و سر برهنه باشد .\r\nظاهر آن است كه موساى كليم به شنيدن صوت آسمانى يقين كرد كه مسموع او وحى است و از جانب خداوند ، چون صوت را از همهء جوانب خود به طور يكسان مىشنيد ، علاوه آن كه خداوند در چنين موارد ، القاى يقين در دل‌هاى مقربان خود مىكند .\r\nو محتمل است كه مراد از كندن نعلين بيرون كردن عُلقهء عائله و مال از دل است ، زيرا\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nطبعاً موسى در آن حال ، سخت نگران همسر و گوسفندان خود بود . و اين كلام به منزلهء وعدهء ضمانت حفظ عائله و اموال اوست .\r\nوَأَنَا اخْتَرْتُكَ فَاسْتَمِعْ لِمَا يُوحَى\r\nيعنى : و من تو را انتخاب كردم و برگزيدم ، پس به آنچه بر تو وحى مىشود گوش فراده .\r\nمقتضاى جملهء انشائيهء « اخترتك » و فاء تفريع در جملهء « استمع » اين است كه خداوند نخست به وسيلهء جملهء اول منصب نبوت و رسالت به وى عطا كرده تا صلاحيت شنيدن خطابات ديگر را بيابد و سپس امر به استماع نموده است .\r\nإِنَّنِى أَنَا اللَّهُ لَا إِلهَ إِلَّا أَنَا فَاعْبُدْنِى وَأَقِمِ الصَّلَاةَ لِذِكْرِى « 14 » إِنَّ السَّاعَةَ آتِيَةٌ أَكَادُ أُخْفِيهَا لِتُجْزَى كُلُّ نَفْسٍ بِمَا تَسْعَى « 15 » فَلَا يَصُدَّنَّكَ عَنْهَا مَن لَّا يُؤْمِنُ بِهَا وَاتَّبَعَ هَوَاهُ فَتَرْدَى « 16 »\r\nلغت و اعراب :\r\nإنّنى أنا اللَّه جمله بدل از ما يوحى است . لذكرى متعلّق به أقم است . اضافهء ذكر به ياء تكلّم اضافهء مصدر به مفعول است . لتجزى متعلّق است به اتية . فلا يصدّنّك عنها يعنى عن الصلاة يا عن الساعة . تردى : هلاك شوى .\r\nتفسير :\r\nإِنَّنِى أَنَا اللَّهُ لَا إِلهَ إِلَّا أَنَا فَاعْبُدْنِى وَأَقِمِ الصَّلَاةَ لِذِكْرِى\r\nيعنى : من كه با تو سخن مىگويم همان ذات يكتاى واجب‌الوجودم كه معبودى جز من نيست ، پس مرا بپرست و نماز را به ياد من برپا دار .\r\nنماز در اين‌جا اشاره به همهء عبادت‌هاست كه نماز در رأس آنها قرار دارد . يعنى همهء\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nعبادت‌هايت را براى تحقّق ياد من به جا آور . يعنى دل متوجه او شود و زبان با او گفتگو كند و بدن در برابر او خضوع نمايد . و مراد از اين نماز در آغاز نبوت موسى نماز در شريعت ابراهيم است كه موسى پيش از نبوت تابع آن شريعت بود . و محتمل است نماز شريعت خود باشد كه در شُرف تشريع بود .\r\nإِنَّ السَّاعَةَ آتِيَةٌ أَكَادُ أُخْفِيهَا لِتُجْزَى كُلُّ نَفْسٍ بِمَا تَسْعَى\r\nيعنى : به يقين ساعت آمدنى و روز رستاخيز برپاشدنى است ، مىخواهم آن را پنهان دارم و زمان قيام آن را به احدى نگويم ، يعنى ارادهء حتمى من بر آن تعلّق گرفته و قابل تخلّف نيست . و آمدن آن براى آن است كه هر نفسى از مكلّفان در برابر آنچه بدان در دنيا مىكوشد مجازات شود .\r\nفَلَا يَصُدَّنَّكَ عَنْهَا مَن لَّايُؤْمِنُ بِهَا وَاتَّبَعَ هَوَاهُ فَتَرْدَى\r\nيعنى : اى موسى ، هرگز تو را از نماز يا تذكر قيامت كسى كه بدان ايمان ندارد و پيروى از هواى نفس مىكند باز ندارد كه هلاك مىشوى .\r\nباز داشتن از قيامت جلوگيرى از اعتقاد بدان و ياد آن و عمل به وظايف مربوط به آن است . و مراد از هلاكت ، دركفر و فسق افتادن است .\r\nوَمَا تِلْكَ بِيَمِينِكَ يَامُوسَى « 17 » قَالَ هِيَ عَصَايَ أَتَوَكَّؤُا عَلَيْهَا وَأَهُشُّ بِهَا عَلَى غَنَمِي وَلِيَ فِيهَا مَآرِبُ أُخْرَى « 18 » قَالَ أَلْقِهَا يَا مُوسَى « 19 » فَأَلْقَاهَا فَإِذَا هِيَ حَيَّةٌ تَسْعَى « 20 » قَالَ خُذْهَا وَلَا تَخَفْ سَنُعِيدُهَا سِيرَتَهَا الْأُولَى « 21 »\r\nلغت :\r\nتوكّأ على عصاه : تكيه زد بر عصايش . هشَّ ورقَ الشجر - از باب نَصَر - : فروريخت آن را .\r\nمآرب جمع مأربة - به فتح و كسر و ضمّ راء - : حاجت . حيّه : مار ، اسم جنس است . سيرت : هيئت و حالت .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nتفسير :\r\nوَمَا تِلْكَ بِيَمِينِكَ يَامُوسَى * قَالَ هِىَ عَصَاىَ أَتَوَكَّؤُا عَلَيْهَا وَأَهُشُّ بِهَا عَلَى غَنَمِى وَلِىَ فِيهَا مَآرِبُ أُخْرَى\r\nيعنى : خداوند گفت : اى موسى ، آن چيست كه در دست راست دارى ؟ موسى گفت : آن عصاى من است ، بر آن تكيه مىكنم و به وسيلهء آن برگ درخت براى گوسفندان خود مىريزم ، و برايم در آن ، كارها و نيازهاى ديگرى هم هست . يعنى مانند آن كه آن را بر دوش مىنهم و سفرهء غذا بر آن آويزان مىكنم ، و آن را بر زمين عمود مىكنم و لباس خود را بر آن سايه‌افكن مىسازم ، و چون طناب چاه كوتاه آيد آن را جزء طناب مىكنم ، و به وسيلهء آن گرگ را از گله و دشمن را از خويش مىرانم .\r\nبايد دانست كه ظاهر تفصيل موسى در جواب خداوند اين است كه علاوه بر اين كه سخن گفتن با محبوب افتخارآور و لذت‌بخش است ، از سؤال خدا چنين فهميده كه از او مىخواهد منافع ظاهرى و متعارف عصا را بيان كند تا خداوند به منافع ديگر غيرمتعارف و اعجازىِ آن اشاره نمايد و در آينده در موارد لزوم ارائه كند ، نظير آن كه در شب‌ها از دو سر آن براى روشنى شعله برمىخيزد ، و چون آن را به چاهى سرازير كنى به حالت ريسمان و دلو به طول چاه درمىآيد ، و چون با دشمنى در افتى به شكل شمشير و نيزه مىگردد ، و چون بر زمين خشك فرو كنى چشمه‌اى منفجر مىسازد ، و چون بيرون كشى خشك مىشود ، و هنگامى كه سايه و ميوه خواهى و در زمينش فرو برى درخت سرسبزى داراى برگ و بار مىشود .\r\nقَالَ أَلْقِهَا يَا مُوسَى * فَأَلْقَاهَا فَإِذَا هِىَ حَيَّةٌ تَسْعَى\r\nيعنى : خدا فرمود : اى موسى ، آن را بر زمين انداز . موسى بلافاصله آن را بر زمين انداخت ، پس به ناگاه ديد آن مارى است خطرناك و زهرآگين كه با شتاب حركت مىكند .\r\nگفته شده : در آغاز مارى به ضخامت عصا گشت كه جانّ گفته مىشود ، سپس بزرگ شد و به صورت ثعبان يعنى اژدها درآمد و از اين رو در قرآن مجيد به آن اسم جانّ و ثعبان نيز اطلاق شده است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nقَالَ خُذْهَا وَلَا تَخَفْ سَنُعِيدُهَا سِيرَتَهَا الْأُولَى\r\nيعنى : خدا گفت : اى موسى ، عصا را بگير و هيچ مترس ، به زودى آن را به هيئت و حالت نخستينش كه عصاى چوبى بود بازمىگردانيم .\r\nوَاضْمُمْ يَدَكَ إِلَى جَنَاحِكَ تَخْرُجْ بَيْضَاءَ مِنْ غَيْرِ سُوءٍ آيَةً أُخْرَى * لِنُرِيَكَ مِنْ آيَاتِنَا الْكُبْرى « 23 » اذْهَبْ إِلَى فِرْعَوْنَ إِنَّهُ طَغَى « 24 »\r\nلغت و اعراب :\r\nجناح : دست ، بازو ، زير بغل . سوء : بدى ، كنايه از عيب و لكّه . لنريك متعلّق به محذوف ، به‌تقدير « فعلنا ذلك » . آيةً اخرى حال است از بيضاء .\r\nتفسير :\r\nوَاضْمُمْ يَدَكَ إِلَى جَنَاحِكَ تَخْرُجْ بَيْضَاءَ مِنْ غَيْرِ سُوءٍ آيَةً أُخْرَى ، لِنُرِيَكَ مِنْ آيَاتِنَا الْكُبْرى\r\nيعنى : اى موسى ، دست خود را به زير بغل بچسبان ( يعنى زير بغل كن و سپس در آور ، مىبينى ) كه نورانى و بدون عيب و لكّه بيرون مىآيد . اين نشانه و معجزهء ديگر است . گفته شده : دفعهء اول كه دست زير بغل كرد و بيرون كشيد نورى بسيار قوى و خيره‌كنندهء چشم داشت ، و چون دوباره زير بغل كرد ، عادى بيرون آمد . و ما چنين كرديم تا از نشانه‌هاى بزرگ جلال و جمال خود ، به تو نشان دهيم .\r\nاذْهَبْ إِلَى فِرْعَوْنَ إِنَّهُ طَغَى\r\nيعنى : اى موسى ، حال كه اين دو معجزهء بزرگ الهى را دريافت كردى ، از همين جا به سوى فرعون مصر روانه شو بدين‌جهت كه او طغيان كرده و سركشى نموده است .\r\nزيرا علاوه بر آن كه شريعت ابراهيم را نپذيرفته و اصول و فروع آن را ضايع كرده ،\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nخود نيز ادعاى ربوبيت نموده ، ملت انبوهى را گمراه كرده و عده‌اى را هم به بردگى كشيده است .\r\nقَالَ رَبِّ اشْرَحْ لِى صَدْرِى « 25 » وَيَسِّرْ لِى أَمْرِى « 26 » وَاحْلُلْ عُقْدَةً مِن لِسَانِى « 27 » يَفْقَهُوا قَوْلِى « 28 » وَاجْعَل لِى وَزِيراً مِنْ أَهْلِى « 29 » هَارُونَ أَخِى « 30 » اشْدُدْ بِهِ أَزْرِى « 31 » وَأَشْرِكْهُ فِى أَمْرِى « 32 » كَيْ نُسَبِّحَكَ كَثِيراً « 33 » وَنَذْكُرَكَ كَثِيراً « 34 » إِنَّكَ كُنتَ بِنَا بَصِيراً « 35 »\r\nلغت :\r\nشرح الشىءَ - از باب مَنَعَ - : گشود آن را . وزير : ياور و معين . أزر : قوّه و توان ، پشت .\r\nتفسير :\r\nقَالَ رَبِّ اشْرَحْ لِى صَدْرِى * وَيَسِّرْ لِى أَمْرِى * وَاحْلُلْ عُقْدَةً مِن لِسَانِى * يَفْقَهُوا قَوْلِى\r\nيعنى : موسى گفت : پروردگارا ، به من در انجام اين مأموريت بزرگ سعهء صدر ده و سينه‌ام را بگشا ( يعنى توجه به همهء امور ، و آگاهى از جريان كارها ، و بينش عاقبت ، و صبر در راه هدف ، و حوصلهء وسيع در انجام وظايف ، و شجاعت در مقابله با دشمن و حوادث عطا كن ) و كارم را يعنى وظايف و امور مربوط به رسالت را بر من آسان گردان ، و از زبانم لكنت و گره و گرفتگى را بگشاى تا سخن مرا بفهمند .\r\nوَاجْعَل لِى وَزِيراً مِنْ أَهْلِى * هَارُونَ أَخِى * اشْدُدْ بِهِ أَزْرِى * وَأَشْرِكْهُ فِى أَمْرِى\r\nيعنى : اى خداوند ، براى من از ميان اهل و خويشانم برادرم هارون را وزير و ياور و معين من قرار ده ، و پشتم را به او محكم ساز ، يعنى نيروى كار مرا به وسيلهء او تقويت نما ، و او را در كار من شريك گردان .\r\nمراد كار اختصاصى اوست كه از غير رسول ساخته نيست ، نظير ابلاغ شريعت آسمانى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاز جانب حق به جامعه و ملت ، و اما يارى او در اين راه به وسيلهء امر به معروف و نهى از منكر پس از ابلاغ ، و پند و اندرز و معاونت بر تقوا از عهدهء همه كس ساخته است و تعيين از جانب خدا شرط نيست .\r\nكَىْ نُسَبِّحَكَ كَثِيراً * وَنَذْكُرَكَ كَثِيراً * إِنَّكَ كُنتَ بِنَا بَصِيراً\r\nيعنى : اى خداوند ، اين خواسته‌هاى شش‌گانهء مرا عطا كن تا بتوانيم تو را تسبيح فراوان گوييم و ذكر بسيار كنيم ، چرا كه تو از ابتدا به حال ما بينايى . يعنى مىدانى كه ما خانواده از آغاز دوستدار ياد توايم ، و مىدانى كه هارون ياور خوبى براى من است .\r\nقَالَ قَدْ أُوتيِتَ سُؤْلَكَ يَامُوسَى « 36 » وَلَقَدْ مَنَنَّا عَلَيْكَ مَرَّةً أُخْرَى « 37 » إِذْ أَوْحَيْنَا إِلَى أُمِّكَ مَا يُوحَى « 38 » أَنِ اقْذِفِيهِ فِى التَّابُوتِ فَاقْذِفِيهِ فِى الْيَمِّ فَلْيُلْقِهِ الْيَمُّ بِالسَّاحِلِ يَأْخُذْهُ عَدُوٌّ لِّى وَعَدُوٌّ لَهُ وَالْقَيْتُ عَلَيْكَ مَحَبَّةً مِنِّى وَلِتُصْنَعَ عَلَى عَيْنِى « 39 » إِذْ تَمْشِى أُخْتُكَ فَتَقُولُ هَلْ أَدُلُّكُمْ عَلَى مَن يَكْفُلُهُ فَرَجَعْناكَ إِلَى أُمِّكَ كَيْ تَقَرَّ عَيْنُهَا وَلا تَحْزَنَ وَقَتَلْتَ نَفْساً فَنَجَّيْنَاكَ مِنَ الْغَمِّ وَفَتَنَّاكَ فُتُوناً فَلَبِثْتَ سِنِينَ فِي أَهْلِ مَدْيَنَ ثُمَّ جِئْتَ عَلَى قَدَرٍ يَا مُوسَى « 40 » وَاصْطَنَعْتُكَ لِنَفْسِى « 41 »\r\nلغت و اعراب :\r\nوحى : القاى مطلب است به دل كسى سرّاً ، خواه به عنوان نبوت باشد يا نه . قذف الشىءَ - از باب ضَرَبَ - : انداخت آن را . أن اقذ فيه تفسير مايوحى است . يم : دريا .\r\nفليلقه امر غايب است . يأخذه عطف است به « فليلقه » . و لتصنع عطف است به محذوف ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبه تقدير « ليتعطّف عليك ، يا لمصالح كثيرة » . إذ تمشى ظرف ألقيت . قدر : مقدار معيّن از شىء . اصطنعه مشتق است از صنع به معناى احسان ، يعنى او را مورد احسان قرار داد ، و اصطنعه : ساخت آن را .\r\nتفسير :\r\nقَالَ قَدْ أُوتيِتَ سُؤْلَكَ يَا مُوسَى\r\nيعنى : خداوند در مقابل خواسته‌هاى شش‌گانهء موسى گفت : اى موسى ، بدون ترديد همهء خواسته‌هايت اعطا شد .\r\nوَلَقَدْ مَنَنَّا عَلَيْكَ مَرَّةً أُخْرَى\r\nيعنى : اى موسى ، و حقيقت اين است كه پيش از اين نيز بار ديگر بر تو منّت نهاديم .\r\nيعنى در آغاز به دنيا آمدنت آن گاه كه فرعون طاغى از نوزادان بنىاسرائيل پسران را مىكشت و دختران را زنده نگه مىداشت .\r\nإِذْ أَوْحَيْنَا إِلَى أُمِّكَ مَا يُوحَى * أَنِ اقْذِ فِيهِ فِى التَّابُوتِ فَاقْذِ فِيهِ فِى الْيَمِّ\r\nيعنى : و آن هنگامى بود كه به قلب مادرت الهام كرديم آنچه را كه بايد الهام شود ، يعنى كيفيت نگهدارى كودكى نوزاد از خانواده‌اى ضعيف از شر ديكتاتورى مسلّط بر همهء گيتى مانند فرعون ، و الهام اين بود كه چون از شرّ دژخيمان فرعون ترسيدى او را ميان صندوقى بگذار و صندوق را به دريا افكن ، يعنى به رود نيل كه همانند دريايى متحرك بود .\r\nفَلْيُلْقِهِ الْيَمُّ بِالسَّاحِلِ يَأْخُذْهُ عَدُوٌّ لِّى وَعَدُوٌّ لَهُ\r\nيعنى : ما به دريا فرمان مىدهيم تا او را به ساحل افكند . مراد ، فرمان تكوينى است . و نيز ارادهء حتمى مىكنيم تا كسى كه دشمن من و دشمن اوست او را از ساحل بگيرد .\r\nنقل شده كه شعبه‌اى از رود نيل جدا شده در ميان قصر فرعون وارد استخرى مىشد و عبور مىكرد . فرعون و همسرش آسيه دختر مزاحم در كنار استخر بودند و صندوق را ديدند كه موج آب او را به كنار افكند . فرعون دستور داد آن را گرفتند ، و چون گشودند چشمشان به نوزادى در غايت زيبايى و طراوت افتاد ، حيران شدند\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو دل باختند .\r\nوَالْقَيْتُ عَلَيْكَ مَحَبَّةً مِنِّى وَلِتُصْنَعَ عَلَى عَيْنِى\r\nيعنى : اى موسى ، بر تو از جانب خود محبوبيتى در دل‌ها افكندم كه هركس ببيند دوستت دارد و مهر و محبت نمايد . و از اين رو بود كه چون چشم فرعون و همسرش به وى افتاد سخت محبت پيدا كردند و در فكر اتخاذ فرزندى افتادند . و گفته‌اند كه در چشم آن كودك ، ملاحت و جذابيتى بود كه هر بيننده را جذب مىكرد و فريفته مىساخت . و اين به خاطر آن است كه بر تو مهر ورزند و براى اين كه در جلو چشم من ساخته شوى . يعنى از طرف هر بيننده مورد نيكى و تربيت قرار گيرى تا بزرگ و كامل شوى .\r\nإِذْ تَمْشِى أُخْتُكَ فَتَقُولُ هَلْ أَدُلُّكُمْ عَلَى مَن يَكْفُلُهُ\r\nگفته شده : چون موسى را از صندوق درآوردند سخت بگريست و به زبان حال شير خواست . فرعون دستور داد زن‌هاى بَردهء بسيارى را گرد آوردند ولى موسى از هيچ يك شير نخورد . مريم خواهر موسى كه از جانب مادرش مأمور پىگيرى صندوق بود ماجرا را مشاهده كرد .\r\nمعناى آيه : اى موسى ، احسان و تربيت ما هنگامى بود كه خواهرت مريم به پيش رفته ، به فرعون و حضّار مىگفت : آيا مىخواهيد شما را به زن شيردهى راهنمايى كنم كه مىتواند تربيت و تغذيهء اين كودك را بر عهده گيرد ؟\r\nفَرَجَعْناكَ إِلَى أُمِّكَ كَىْ تَقَرَّ عَيْنُهَا وَلا تَحْزَنَ\r\nيعنى : بالأخره آنها پيشنهاد خواهر موسى را پذيرفتند و مادر موسى در آن‌جا حاضر شد و خود به عنوان دايه و موسى را به عنوان لقيط ( يعنى پيدا شده و از آب گرفته شده ) تحويل گرفت .\r\nمعناى آيه : پس اى موسى ، ما تو را از اين طريق به مادرت بازگردانديم تا آن كه چشمش به ديدار فرزندش روشن شود و اندوه فراق او را نخورد .\r\nوَقَتَلْتَ نَفْساً فَنَجَّيْنَاكَ مِنَ الْغَمِّ\r\nيعنى : اى موسى ، منّت سوم هم بر تو اين است كه تو نفسى را از قبطيان يعنى فرعونيان كشتى و ما تو را از اندوه و غم نجات بخشيديم .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاشاره است به اين مطلب كه موسى در ايام جوانى در دربار فرعون ، روزى ديد كه مردى قبطى با مردى سبطى يعنى از بنىاسرائيل در جدال و ستيزه است ، سبطى موسى را به يارى طلبيد ، موسى مشتى بر سر قبطى زد كه همان‌جا جان سپرد . خبر اين حادثه در شهر پيچيد و قبطيان در مجتمعشان دربارهء كشتن موسى تبادل نظر كردند كه يكى از ياران موسى مطلب را به او رسانيد و صلاح بر اين شد كه موسى از شهر بيرون رود . و اندوه موسى در اين‌جا از ترس گرفتارى و قصاص بود و نجات هم در اين بود كه خداوند راه فرار را براى او هموار ساخت .\r\nوَفَتَنَّاكَ فُتُوناً\r\nيعنى : اى موسى ، از آن زمان تا حال ، تو را در بوتهء امتحان نهاديم و آزمايشى بس عجيب و عظيم انجام داديم . يعنى آن روز كه ناگهان از ترس جان خود از ميان رفاه زندگى در قصر فرعون بيرون آمدى و فاصلهء ميان مصر و مَديَن را كه بيش از سى فرسخ است با پاى برهنه پيمودى و به جهت نبود غذا از علف‌هاى صحرا تغذيه كردى به گونه‌اى كه ظاهر شكم و بشره‌ات به كبودى گراييد و بر سر چاه مدين از غايت گرسنگى بر خاك افتادى و در نهايت به هشت سال يا ده سال شبانى شعيب تن در دادى .\r\nفَلَبِثْتَ سِنِينَ فِى أَهْلِ مَدْيَنَ ثُمَّ جِئْتَ عَلَى قَدَرٍ يَا مُوسَى\r\nيعنى : اى موسى ، پس از ترك مصر به سوى مدين چندين سال در ميان اهل مدين درنگ كردى سپس بر طبق تقديرى آمدى . يعنى سال‌ها در مدين ماندى و فصل مُشبعى از عمر خود را تحت تربيت پيامبرى چون شعيب و عمل به برنامه‌اى چون دين حنيف ابراهيمى سپرى كردى و الآن در وقتى معين و قدر و منزلتى صالح بر انتخاب به نبوت و رسالت از حيث سن و مراحل جسمى و كمالات روحى و اخلاقى و توان ادارهء ملت و مبارزه با طغيان‌گرانى مانند فرعون و يارانش آمدى .\r\nوَاصْطَنَعْتُكَ لِنَفْسِى\r\nيعنى : اى موسى ، اكنون من تو را براى خودم ساختم و مورد احسان و انعام قرار دادم .\r\nمراد آن است كه تو را مخصوص خود كردم و كمالات جسمى و روحى بخشيدم و وظايف ابلاغ شريعت و كتاب آسمانى را به عهدهء تو گذاشتم .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاذْهَبْ أَنتَ وَأَخُوكَ بِآيَاتِى وَلَا تَنِيَا فِى ذِكْرِى « 42 » اذْهَبَا إِلَى فِرْعَوْنَ إِنَّهُ طَغَى « 43 » فَقُولَا لَهُ قَوْلًا لَّيِّناً لَّعَلَّهُ يَتَذَكَّرُ أَوْ يَخْشَى « 44 » قَالا رَبَّنَا إِنَّنَا نَخَافُ أَن يَفْرُطَ عَلَيْنَا أَوْ أَن يَطْغَى « 45 » قَالَ لَا تَخَافَا إِنَّنِى مَعَكُمَا أَسْمَعُ وَأَرَى « 46 »\r\nلغت :\r\nونى - از باب ضَرَب - : سستى و قصور كرد .\r\nتفسير :\r\nاذْهَبْ أَنتَ وَأَخُوكَ بِآيَاتِى وَلَا تَنِيَا فِى ذِكْرِى * اذْهَبَا إِلَى فِرْعَوْنَ إِنَّهُ طَغَى\r\nيعنى : اى موسى ، تو خود و برادرت همراه آيه‌ها و نشانه‌هاى من برويد و هرگز در ياد من ، يعنى در ابلاغ فرامين من و كوشش در پياده كردن دستورات من كه ياد عملى است ، سستى و قصور و كوتاهى نكنيد .\r\nمراد از آيات در اين‌جا دو قسم از معجزات است كه خداوند در زمان تكلّم به آنها عطا كرده بود : عصا و يد بيضا . و جمع آوردن كلمهء « آيات » اشاره به اين است كه همهء آيات و معجزاتى كه در آينده خواهد آمد به منزلهء اين است كه به او داده شده ، زيرا آنها قابليت تقدم ندارند بلكه رهين زمان خويش‌اند . مانند طوفان و جَراد و دَم كه در آيهء 133 اعراف ذكر شده است .\r\nو « اذهبا » يعنى اى موسى و هارون ، هر دو به سوى فرعون روانه شويد ، زيرا او طغيان كرده است . اين آيه تكرار آيهء 24 است كه پس از انتخاب هارون به نبوت و وزارت ، هر دو بدان مورد خطاب قرار گرفتند .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nفَقُولَا لَهُ قَوْلًا لَّيِّناً لَّعَلَّهُ يَتَذَكَّرُ أَوْ يَخْشَى\r\nيعنى : پس هر دو با او سخنى نرم بگوييد ، شايد او متذكر شود . يعنى از شنيدن منطق گويا و ديدن معجزات رساى شما متنبه شود و ايمان آورد ، و يا حداقل هراس و خشيتى در دلش پيدا شود و مقدمهء تسليم او در آينده گردد .\r\nقَالا رَبَّنَا إِنَّنَا نَخَافُ أَن يَفْرُطَ عَلَيْنَا أَوْ أَن يَطْغَى\r\nيعنى : موسى و هارون گفتند : پروردگارا ، به راستى ما مىترسيم كه بر ما افراط كند .\r\nيعنى پيشدستى و تعجيل در كار ما نمايد و مثلًا از ابتدا ما را به دربارش راه ندهد يا پيش از آن كه سخن بگوييم و اظهار مطلب كنيم و يا ارائهء معجزه نماييم بر ما بتازد و ما را عذاب كند . و يا آن كه طغيان نمايد ، يعنى در برابر دعوت به سراغ بنىاسرائيل رود و بر آنها تشديد ستم كند و آنچه از پيش نمىكرد انجام دهد .\r\nقَالَ لَا تَخَافَا إِنَّنِى مَعَكُمَا أَسْمَعُ وَأَرَى\r\nيعنى : خداوند گفت : هرگز نترسيد ، بىترديد من همراه شمايم ، مىشنوم و مىبينم .\r\nاز افراطش جلوگيرى مىكنم و طغيانش را پاسخ مىدهم .\r\nفَأْتِيَاهُ فَقُولا إِنَّا رَسُولَا رَبِّكَ فَأَرْسِل مَعَنَا بَنى إِسْرائِيلَ وَلَا تُعَذِّبْهُمْ قَدْ جِئْناكَ بِآيَةٍ مِّن رَّبِّكَ وَالسَّلَامُ عَلَى مَنِ اتَّبَعَ الْهُدَى « 47 » إِنَّا قَدْ أُوحِيَ إِلَيْنَا أَنَّ الْعَذَابَ عَلَى مَن كَذَّبَ وَتَوَلَّى « 48 »\r\nتفسير :\r\nفَأْتِيَاهُ فَقُولا إِنَّا رَسُولَا رَبِّكَ فَأَرْسِل مَعَنَا بَنى إِسْرائِيلَ وَلَا تُعَذِّبْهُمْ قَدْ جِئْناكَ بِآيَةٍ مِّن رَّبِّكَ وَالسَّلَامُ عَلَى مَنِ اتَّبَعَ الْهُدَى\r\nپس از اعطاى معجزات به موسى و هارون و فرمان حركتِ هر دو به سوى فرعون ، و\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nتوصيهء عدم سستى در كار ، و تكرار دستور حركت و ذكر علت آن كه شدت طغيان فرعون است و بيان كيفيت برخورد با فرعون در مقام تبليغ در اين رسالت مهم ، خداوند گفت : پس به نزد او رويد و چنين بگوييد : اى فرعون ، حقيقت اين است كه ما دو نفر فرستادهء پروردگار تو هستيم و يكى از اهداف رسالت ما اين است كه بنىاسرائيل را با ما بفرست . يعنى آنها را از تحت سلطهء خود درآور و به ما تحويل ده تا خودمان مستقلًا بر سرنوشت خود حاكم باشيم ، و يا آن كه همهء ما را به سوى فلسطين و شامات كه محل سكونت اجداد ماست بفرست . و آنها را شكنجه مكن . اشاره به شكنجه‌هايى كه دربارهء آنها انجام مىداد از قبيل استخدام دائمى آنها و تحميل كارهاى طاقت‌فرسا بر آنها و كشتن فرزندان ذكور آنها كه گفته شده در هر دو سال انجام مىداده است . و اى فرعون ، بىترديد ما از جانب پروردگارت براى تو آيتى يعنى حجت و برهانى آورده‌ايم ، و سلام و درود خداوند و سلامت دنيا و آخرت بر كسى گسترده است كه پيروى از هدايت او كند .\r\nإِنَّا قَدْ أُوحِىَ إِلَيْنَا أَنَّ الْعَذَابَ عَلَى مَن كَذَّبَ وَتَوَلَّى\r\nيعنى : اى فرعون ، بىترديد به سوى ما از جانب پروردگارت چنين وحى شده كه عذاب بر كسى است كه او را ( يعنى عذاب او در دنيا و در آخرت را ) تكذيب كند و از توحيد و طاعت او روى گرداند و انكار نمايد . و در اين جمله پس از اشاره به وعد سلام در آيهء قبل ، اشاره به وعيد عذاب است در صورت تكذيب و اعراض .\r\nقَالَ فَمَن رَبُّكُمَا يَا مُوسَى « 49 » قَالَ رَبُّنَا الَّذِى أَعْطَى كُلَّ شَيْءٍ خَلْقَهُ ثُمَّ هَدَى « 50 » قَالَ فَمَا بَالُ الْقُرُونِ الْأُولَى « 51 » قَالَ عِلْمُهَا عِندَ رَبِّي فِي كِتَابٍ لَّا يَضِلُّ رَبِّي وَلَا يَنسَى « 52 »\r\nتفسير :\r\nقَالَ فَمَن رَبُّكُمَا يَا مُوسَى\r\nموسى و هارون پس از دريافت وحى از جانب خداوند از شجرهء طوبى ، شتابان به\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nسوى مصر رفتند . « 1 » و از يكايك سورهاى شهر و حصارهاى قصر فرعون گذشتند و از شيرها و ببرهاى منع عابرين به نحو اعجاز و شجاعت تام عبور كردند و از درِ بارگاه سلطنتى بر فرعون در هيئت روستايى و لباس‌هاى مندرس وارد شده ، شروع به سخن كردند و دعوت خود را به همان منوال كه مأمور بودند ابلاغ نمودند . اين مقدمات در آيه ملحوظ و مَطوى است و از نخستين سؤال او در اين آيه شروع شده است . و معلوم باد كه فرعون از كيفيت گفتار و رفتار آن دو نفر دانست كه موسى اصل است و مقدم و هارون تابع اوست و از اين رو همهء خطاباتش را متوجه موسى كرد .\r\nمعناى آيه : فرعون گفت : اى موسى ، پروردگار شما كه مرا به سوى او دعوت مىكنيد كيست ؟\r\nقَالَ رَبُّنَا الَّذِى أَعْطَى كُلَّ شَىْءٍ خَلْقَهُ ثُمَّ هَدَى\r\nيعنى : موسى گفت : پروردگار ما كسى است كه به همه چيز خلقت بخشيده سپس هدايت نموده است .\r\nيعنى به همهء انواع عالم وجود از جماد و نبات و حيوان و بالاتر شكل و خلقت و صورت متناسب آن نوع را اعطا كرده ، سپس او را به سوى هدف نهايىاش به نحو هدايت تكوينى و تشريعى هدايت نموده است . مثلًا خاك را به سوى جوهرهاى مختلف معادن هدايت تكوينى كرده و حَبّ و دانه را به حركت به سوى هدف نهايى به تبادل انواع واداشته و نطفه را به سوى هدف مورد نظر حركت تكوينى داده و انسان را از نظر جسم هدايت تكوينى كرده و از نظر روح به او عقل وخرد داده و به سوى علوم و معارف راه نموده و دين و شريعت عطا كرده و به سوى كمالات مورد نظر هدايت تشريعى نموده است .\r\nقَالَ فَمَا بَالُ الْقُرُونِ الْأُولَى\r\nيعنى : فرعون پرسيد : پس حال قرون گذشته چيست و چگونه است ؟\r\nحال مجتمعات بشرى به هم پيوسته در زمان و نسل‌هاى متسلسل آنها از نخستين نسل تا نسل موجود كه همه مرده و رفته و در زير خاك گم شده‌اند و همه مشرك بودند و پيامبران را تكذيب كردند چيست ؟ و اين سؤال بدين‌جهت بود كه در ضلالت و گمراهى و\r\n\r\n\r\n","description":"","footnote":"\r\n( 1 ) . موسى پس از دريافت وحى از جانب خدا به سوى مصر رفت و در آن‌جا همراه هارون به دربار فرعون وارد شد .\r\n","page_name":" 74 ","page_number":74},
  {"content":"\r\n\r\nدر عذاب بودن نياكان آنها را كه لازمهء كلام موسى است سبب تحريك مردم قرار دهد .\r\nقَالَ عِلْمُهَا عِندَ رَبِّى فِى كِتَابٍ لَّا يَضِلُّ رَبِّى وَلَا يَنسَى\r\nيعنى : موسى گفت : علم به حال گذشتگان از غيوب است و دانش آن به تفصيل در نزد پروردگار من است و در كتاب لوحِ محفوظ ، ثابت و مندرج است ، پروردگارم نه آنها را گم مىكند « 1 » به طورى كه از ابتدا جاهل به آنها باشد ، و نه فراموش مىكند كه جهل پس از علم باشد .\r\nالَّذِى جَعَلَ لَكُمُ الْأَرْضَ مَهْداً وَسَلَكَ لَكُمْ فِيهَا سُبُلًا وَأَنزَلَ مِنَ السَّماءِ مَاءً فَأَخْرَجْنَا بِهِ أَزْوَاجاً مِن نَبَاتٍ شَتَّى « 53 » كُلُوا وَارْعَوْا أَنْعَامَكُمْ إِنَّ فِى ذلِكَ لَآيَاتٍ لِأُولِى النُّهَى « 54 » مِنْهَا خَلَقْنَاكُمْ وَفِيهَا نُعِيدُكُمْ وَمِنْهَا نُخْرِجُكُمْ تَارَةً أُخْرَى « 55 »\r\nلغت و اعراب :\r\nمهد : گهواره . شتّى جمع شتيت : مختلف و متفرق . سلك لكم أى جعل و حصّل . نُهى جمع نُهيَه : عقل و خرد ، زيرا ناهىِ انسان است از هوا و هوس . فى ذلك اشاره است به امور چهارگانه . منها خلقناكم . . . ضمائر سه‌گانهء مؤنّث به ارض برمىگردد .\r\nتفسير :\r\nالَّذِى جَعَلَ لَكُمُ الْأَرْضَ مَهْداً وَسَلَكَ لَكُمْ فِيهَا سُبُلًا وَأَنزَلَ مِنَ السَّماءِ مَاءً\r\nتتمهء كلام موسى است « 2 » . يعنى : اى فرعون ، پروردگار من كسى است كه براى شما بشرها اين زمين را گهواره قرار داده است ( يعنى همان گونه كه كودك بايد مدتى\r\n\r\n\r\n","description":"","footnote":"\r\n( 1 ) . يا : پروردگارم نه خطا مىكند .\r\n( 2 ) . مؤلف قدس سره به زودى خواهد آمد كه ممكن است از اين‌جا به بعد كلام خداوند باشد .\r\n","page_name":" 75 ","page_number":75},
  {"content":"\r\n\r\nاز عمرش را در گهواره تربيت شود تا توان ورود به ساحت عظيم دنيا و محيط بزرگ مجتمع انسانى پيدا كند ، انسان نيز در روى زمين بايد مدتى به نام عمر مشغول تربيت و تكميل خويش شود تا در جهان وسيع آخرت به راحتى زندگى كند ) و راه‌هايى را در روى اين زمين براى حركت شما به سوى اهدافتان ايجاد كرد ( راه‌هاى مختلف رنگارنگ و حيرت‌انگيز در ميان دره‌ها و صحراها و قلّهء كوه‌ها و سطح درياها و اوج هوا و فضاها ) و براى شما از آسمان بالاسرتان از ابر ، آبى به صورت باران و برف و تگرگ فرو ريخت .\r\nفَأَخْرَجْنَا بِهِ أَزْوَاجاً مِن نَبَاتٍ شَتَّى * كُلُوا وَارْعَوْا أَنْعَامَكُمْ إِنَّ فِى ذلِكَ لَآيَاتٍ لِأُولِى النُّهَى\r\nظاهر آيات گذشته اين است كه تا اين‌جا كلام موسى در مخاطبه با فرعون است و اين جمله يعنى « فأخرجنا » تا آيهء 56 التفات است . يعنى خداوند از نقل گفتگوى موسى و فرعون عدول كرده و وجههء سخن را به پيامبر اسلام و جامعهء بشريت معطوف داشته و از جلال و عظمت و قدرت تصرف خود در عالم وجود سخن مىگويد .\r\nيعنى : اين ماييم كه به سبب ريزش آبى از آسمان و انواع و اصناف بىشمارى از گياهان و درختان مختلف بيرون آورديم با اختلاف در صورت و شكل و رنگ و بو و خواص و آثار كه هر بيننده را مبهوت و هر اهل خرد را متحير مىسازد . حال اى مجامع بشرى و اى ساكنان اين كرهء خاكى ، از اين نعمت‌ها خود بخوريد و چهارپايان خود را در آن بچرانيد . و ممكن است التفات الهى از اول اين آيه ملحوظ شود .\r\nو « إنّ فى ذلك » اشاره است به گهواره قرار دادن اين كرهء سيّار براى بشر ، و احداث راه‌هاى گوناگون بر صفحهء خاك و فرو ريختن آب از بالاى سر مردم و بيرون آوردن گياهان متنوع ، يعنى در يكايك اين امور نشانه‌هايى از توحيد و قدرت و علم و حكمت او براى صاحبان خرد است .\r\nمِنْهَا خَلَقْنَاكُمْ وَفِيهَا نُعِيدُكُمْ وَمِنْهَا نُخْرِجُكُمْ تَارَةً أُخْرَى\r\nيعنى : شما بشر را از اين زمين آفريديم و در آن بازمىگردانيم و از آن نيز بار ديگر بيرون مىآوريم .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمراد آن كه جدّ و جدّهء نخستين شما را از اين خاك ، بدون پيمودن راه عادى به نحو اعجاز بيرون آورديم و نسل او را در طول حيات دنيا به نحو متعارف آفريديم و سپس همه را بدون استثنا زير خاك مىبريم بدين طرز كه تا پيش از دميدن نخستين بار در صور اسرافيل به تدريج ، و بقيه را به دميدن در آن دفعتاً و بغتتاً زير خاك مىبريم و از آن‌جا نيز بار ديگر به وسيلهء نفخهء دوم صور بيرون خواهيم آورد .\r\nوَلَقَدْ أَرَيْنَاهُ آيَاتِنَا كُلَّهَا فَكَذَّبَ وَأَبَى « 56 » قَالَ أَجِئْتَنَا لِتُخْرِجَنَا مِنْ أَرْضِنَا بِسِحْرِكَ يَا مُوسَى « 57 » فَلَنَأْتِيَنَّكَ بِسِحْرٍ مِّثْلِهِ فَاجْعَلْ بَيْنَنَا وَبَيْنَكَ مَوْعِداً لَّا نُخْلِفُهُ نَحْنُ وَلَا أَنتَ مَكَاناً سُوىً « 58 » قَالَ مَوْعِدُكُمْ يَوْمُ الزِّينَةِ وَأَن يُحْشَرَ النَّاسُ ضُحىً « 59 »\r\nلغت و اعراب :\r\nلنأتينّك لام قسم است . موعد اسم زمان است . مكاناً ظرف است متعلّق به فاجعل يا موعد .\r\nو أن يحشر عطف است به يوم .\r\nتفسير :\r\nوَلَقَدْ أَرَيْنَاهُ آيَاتِنَا كُلَّهَا فَكَذَّبَ وَأَبَى\r\nيعنى : حقيقت اين است كه به فرعون همهء آيات خود را نشان داديم و او پس از ارائهء آيات و توجه و درك آنها همه را انكار كرد و از پذيرش امتناع ورزيد .\r\nمراد از آيات در اين‌جا آيات اثباتى است كه صدق دعوت موسى را اثبات مىكرد ، نظير عصا و يد بيضا و برخى ديگر كه در آيه ذكر نشده است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nقَالَ أَجِئْتَنَا لِتُخْرِجَنَا مِنْ أَرْضِنَا بِسِحْرِكَ يَا مُوسَى\r\nفرعون خواست آيات موسى را به ادعاى سحر بودن تضعيف كند و با يك اتهام سياسى ، حضّار جلسه را عليه او تحريك نمايد .\r\nمعناى آيه : فرعون گفت : اى موسى ، آيا در ميان ما آمدى تا ما را از سرزمين خود به سحر و جادويت بيرون كنى ؟ يعنى سبطىهاى بَرده را عليه ما بشورانى و دولت ما را براندازى و خود مالك و فرمانرواى سرزمين مصر شوى ؟\r\nفَلَنَأْتِيَنَّكَ بِسِحْرٍ مِّثْلِهِ فَاجْعَلْ بَيْنَنَا وَبَيْنَكَ مَوْعِداً لَّا نُخْلِفُهُ نَحْنُ وَلَا أَنتَ مَكَاناً سُوىً\r\nظاهر كلام اين است كه فرعون در برابر منطق و معجزات موسى مرعوب شد و از قدرت موهومش سخت تنزّل كرد و با موسى برخورد انفعالى نمود و لذا تعيين وقت را نيز بر عهدهء موسى گذاشت .\r\nمعناى آيه : پس اى موسى ، سوگند باد كه ما نيز در برابر تو جادويى همانند جادويت بياوريم ، پس ميان ما و خود زمانى را وعده نِه كه نه ما تخلّف كنيم و نه تو ، و اين موعد را در مكانى سُوى قرار ده يعنى جايى متوسط و معتدل كه در دورى و نزديكى به ملت ما و به بنىاسرائيل يكسان باشد .\r\nقَالَ مَوْعِدُكُمْ يَوْمُ الزِّينَةِ وَأَن يُحْشَرَ النَّاسُ ضُحىً\r\nيعنى : موسى گفت : وعده‌گاه شما روز زينت باشد و آن هنگام كه مردم صبحگاهان گرد هم مىآيند « 1 » .\r\nمراد از روز زينت ، روز عيد خاصى در آن عصر است كه همهء آنها زينت و آرايش كرده در محل خاصى جمع مىشدند ، و گفته‌اند كه روز عيد نوروز بوده است . و غرض موسى از تعيين آن روز ، اجتماع همهء مردم همراه حضور فرعون و درباريان و دولتيان بوده تا غلبهء حق بر باطل را به رأىالعين مشاهده كنند و بطلان خداى ادعايى روشن گردد . و ظاهراً عادت آنها بر اين بوده كه اجتماع آن روز در مكانى معين باشد و از اين تلازم است كه فرعون طلب موعد مكانى كرد و موسى تعيين موعد زمانى نمود .\r\n\r\n\r\n","description":"","footnote":"\r\n( 1 ) . يا : به شرط آن كه پيش از ظهر مردم گرد آورده شوند .\r\n","page_name":" 78 ","page_number":78},
  {"content":"\r\n\r\nفَتَوَلَّى فِرْعَوْنُ فَجَمَعَ كَيْدَهُ ثُمَّ أَتَى « 60 » قَالَ لَهُمْ مُّوسَى وَيْلَكُمْ لَا تَفْتَرُوا عَلَى اللَّهِ كَذِباً فَيُسْحِتَكُم بِعَذَابٍ وَقَدْ خَابَ مَنِ افْتَرَى « 61 » فَتَنَازَعُوا أَمْرَهُم بَيْنَهُمْ وَأَسَرُّوا النَّجْوَى « 62 » قَالُوا إِنْ هذَانِ لَسَاحِرَانِ يُرِيدَانِ أَن يُخْرِجَاكُم مِنْ أَرْضِكُم بِسِحْرِهِمَا وَيَذْهَبَا بِطَرِيقَتِكُمُ الْمُثْلَى « 63 » فَأَجْمِعُوا كَيْدَكُمْ ثُمَّ ائْتُوا صَفّاً وَقَدْ أَفْلَحَ الْيَوْمَ مَنِ اسْتَعْلَى « 64 »\r\nلغت و اعراب :\r\nكيد مصدر است و به معناى « ما يُكادُ به » يعنى وسيلهء فريب . سَحَتَه - از باب مَنَع - :\r\nهلاك نمود و ريشه‌كن كرد او را . خاب : نوميد شد . فتنازعوا مرجع ضمير جادوگران است . إن هذان « ان » مخفّفه ، اسمش هذان و لساحران خبر آن است . « 1 » مُثلى مؤنّث امثل : برتر و فاضل‌تر . أجمع الأمر : عزم قطعى كرد بر آن ، محكم‌كارى نمود .\r\nتفسير :\r\nفَتَوَلَّى فِرْعَوْنُ فَجَمَعَ كَيْدَهُ ثُمَّ أَتَى\r\nيعنى : فرعون پس از گفتگو با موسى روى برتافت - مجلس را ترك كرد - و كيد خود را گرد آورد ، يعنى آنچه را كه وسيلهء فريب مردم و مقابله با معجزات موسى بود از متخصصين فن جادوگرى در كشور و آلات و ابزارهاى جادو و كيفيت مقابله با معجزات موسى تهيه نمود . و ذكر كلمهء « ثمّ » دالّ است بر اين كه او در انجام اين امور شتاب نداشت . و سپس در موعد معين به مكان معهود آمد .\r\n\r\n\r\n","description":"","footnote":"\r\n( 1 ) . إنّ چون مخفف شود از عمل مىافتد ، بنابراين هذان اسم آن و لساحران خبر آن است .\r\n","page_name":" 79 ","page_number":79},
  {"content":"\r\n\r\nخدا در اين‌جا از آمدن موسى و كيفيت آن سخن نگفته و ظاهر اين است كه موسى جز برادرش همراه و جز دست‌ها و عصايش ابزار و ادوات نداشته است .\r\nقَالَ لَهُمْ مُّوسَى وَيْلَكُمْ لَا تَفْتَرُوا عَلَى اللَّهِ كَذِباً فَيُسْحِتَكُم بِعَذَابٍ وَ قَدْ خَابَ مَنِ افْتَرَى\r\nپس از آن كه فرعون و درباريان و نيز انبوه مردم براى عيد آرايش كرده و منتظر مبارزهء مدعيان نبوت با فرعون ربّ الارباب در روز عيد و مكان مقرر حضور يافتند و فرعون جادوگران منتخب خود را به مبارزه و مقابله با موسى و هارون فرا خواند ، گروه جادوگران با موسى روبه‌رو شدند .\r\nمعناى آيه : موسى به آنها گفت : واى بر شما ، بر خدا دروغ مبنديد كه در نتيجه همهء شما را به عذاب دنيوى هلاك سازد و به كلى ريشه‌كن نمايد ، و حتماً و بىترديد كسى كه بر خدا دروغ بندد نوميد گردد ، يعنى در دنيا از نعمت و رحمت و در آخرت از سعادت .\r\nمراد موسى از افتراى آنها اعتقاد وَثَنيت و قرار دادن فرعون و بت‌ها به عنوان معبودانى در مقابل خداوند و اهل شفاعت در نزد او ، و ساحر خواندن پيامبران او ، و جادو خواندن معجزات انبياست . و غرض آن كه در صدد اثبات اين افتراها به واسطهء جادويتان برنياييد .\r\nفَتَنَازَعُوا أَمْرَهُم بَيْنَهُمْ وَأَسَرُّوا النَّجْوَى\r\nيعنى : پس از آن كه جادوگران كلام موسى و انذار الهى او را شنيدند دربارهء كارشان در ميان خود اختلاف و نزاع لفظى پيدا كردند و گفتارهاى سرّى و نجواى فيما بين خود را از موسى و هارون و از فرعون و يارانش پنهان داشتند .\r\nظاهراً اختلاف آنها در اين بوده كه آيا اين امور عجيب كه از موسى و هارون صادر مىشود سحر است تا با آن مقابله كنيم يا حقيقت و واقعيت ؟ و در اين كه اين دعوت كه از آنها سر مىزند عادت ساحران نيست ، و اين كه اگر آنها پيروز شدند به آنها بگرويم يا تابع فرعون شويم ؟\r\nقَالُوا إِنْ هذَانِ لَسَاحِرَانِ يُرِيدَانِ أَن يُخْرِجَاكُم مِنْ أَرْضِكُم بِسِحْرِهِمَا وَيَذْهَبَا بِطَرِيقَتِكُمُ الْمُثْلَى\r\nضمير جمع در « قالوا » راجع است به فرعون و يارانش ، زيرا پس از رو به رو سَحَره با\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nموسى و هارون احتمال تسليم آنها را دادند ، از اين رو آنها را متوجه هدف خود كرده با تأكيد مورد خطاب قرار دادند .\r\nمعناى آيه : فرعون و يارانش به جادوگران گفتند : حقيقت اين است كه اين دو نفر جادوگرند ، مىخواهند شما را از سرزمينتان به وسيلهء سحرشان بيرون كنند و كيش و آيين برتر و والاتر شما را از بين ببرند .\r\nحاصل آن كه فرعونيان چند مطلب را به سحرهء خود القا كردند . نخست آن كه اينها بىترديد جادوگرند و شبهه‌اى از اين راه نكنيد . دوم آن كه هدف اينها سياسى است يعنى براندازى دولت شما و بيرون كردن شما از سرزمين اجدادىتان است . سوم كه مهم‌تر است آن است كه اينها با مذهب وَثَنيت و اعتقاد دينى موروثى از آباء و اجداد شما مخالف‌اند و مىخواهند آن را تبديل به توحيد كنند .\r\nفَأَجْمِعُوا كَيْدَكُمْ ثُمَّ ائْتُوا صَفّاً وَقَدْ أَفْلَحَ الْيَوْمَ مَنِ اسْتَعْلَى\r\nاين آيه خلاصهء توصيهء فرعونيان است در خطاب به ساحران خود كه از آيهء 73 معلوم مىشود آنها را با تهديد مجبور نموده بود . يعنى : پس اى ساحران ، بر كيدتان عزم قطعى كنيد ، يعنى همه متفق‌القول شويد و آلات و ادوات جادو را فراهم سازيد ، سپس در برابر اين دو ساحر دسته‌جمعى و در يك صف به جلو آييد ، و حتماً امروز كسى رستگار است كه برترى به دست آورد .\r\nقَالُوا يَامُوسَى إِمَّا أَن تُلْقِيَ وَإِمَّا أَن نَّكُونَ أَوَّلَ مَنْ أَلْقَى « 65 » قَالَ بَلْ أَلْقُوا فَإِذَا حِبَالُهُمْ وَعِصِيُّهُمْ يُخَيَّلُ إِلَيْهِ مِن سِحْرِهِمْ أَنَّها تَسْعَى « 66 » فَأَوْجَسَ فِي نَفْسِهِ خِيفَةً مُّوسَى « 67 » قُلْنَا لَا تَخَفْ إِنَّكَ أَنتَ الْأَعْلَى « 68 » وَأَلْقِ مَا فِي يَمِينِكَ تَلْقَفْ مَا صَنَعُوا إِنَّمَا صَنَعُوا كَيْدُ سَاحِرٍ وَلَا يُفْلِحُ السَّاحِرُ حَيْثُ أَتَى « 69 »\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nلغت :\r\nحبال جمع حبل : ريسمان . عِصىّ جمع عصا . وَجْس : صداى خفيف ، احساس ترس در دل . تلقف : مىبلعد . حيث أتى : هرجا باشد و به هر سو رو آورد .\r\nتفسير :\r\nقَالُوا يَامُوسَى إِمَّا أَن تُلْقِىَ وَإِمَّا أَن نَّكُونَ أَوَّلَ مَنْ أَلْقَى\r\nيعنى : سحرهء فرعون پس از گفتگو ميان خودشان و پس از شنيدن دستورات فرعون ، به سوى موسى و هارون شدند و در ميدان مصر مهيّاى مبارزه گشتند و با رعايت ادب گفتند :\r\nاى موسى ، يا تو ابزارها و ادوات سحر خود را بيفكن و يا ما نخستين كسى باشيم كه اسباب و ادوات خود را مىافكند .\r\nقَالَ بَلْ أَلْقُوا فَإِذَا حِبَالُهُمْ وَعِصِيُّهُمْ يُخَيَّلُ إِلَيْهِ مِن سِحْرِهِمْ أَنَّها تَسْعَى\r\nيعنى : موسى با جرأت و كمال اعتماد به مبدأ اعلى گفت : بلكه شما بيفكنيد . پس آنها بلافاصله ادوات جادوى خود را كه خروارها ريسمان و طناب و شاخه‌هاى ريز و درشت درخت بود كه به شكل عصا درآورده بودند ، به قصد زنده‌شدن و حركت كردن بيفكندند ، پس به ناگاه ريسمان‌ها و عصاهاى آنها در اثر جادويشان در خيال موسى مصوّر گشت كه حركت مىكنند و به هر سو مىشتابند .\r\nفَأَوْجَسَ فِى نَفْسِهِ خِيفَةً مُّوسَى * قُلْنَا لَا تَخَفْ إِنَّكَ أَنتَ الْأَعْلَى\r\nيعنى : پس موسى به ديدن آنها در دل خويش ترسى احساس كرد ( ترس قهرى طبق جبلّت بشرى از مشاهدهء امرى هولناك ، يا ترس از آن كه كار بر مردم مشتبه شود و گمان كنند كه كار آنها همانند معجزات اوست و به آن بگروند ) . ما به او گفتيم : هرگز مترس كه بىترديد تو هستى كه برترى . يعنى الآن برترى تو روشن خواهد شد .\r\nوَأَلْقِ مَا فِى يَمِينِكَ تَلْقَفْ مَا صَنَعُوا إِنَّمَا صَنَعُوا كَيْدُ سَاحِرٍ وَلَا يُفْلِحُ السَّاحِرُ حَيْثُ أَتَى\r\nيعنى : و اى موسى ، آنچه در دست راستت دارى در برابر آنها بيفكن كه هر چه را\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nساخته‌اند فرو بَرَد ، زيرا آنچه آنها ساخته‌اند مكر و فريب جادوگر است و جادوگر هرجا باشد و به هر سو رود رستگار نخواهد بود . و اين جمله نظير آن است كه فرموده : إِنَّ اللّهَ لَا يَهْدِى الْقَوْمَ الظَّالِمِينَ [ مائده ، 51 
  ] و إِنَّ الْبَاطِلَ كَانَ زَهُوقاً [ اسراء ، 81 
  ] .\r\nفَأُلْقِىَ السَّحَرَةُ سُجَّداً قَالُوا آمَنَّا بِرَبِّ هَارُونَ وَمُوسَى « 70 » قَالَ آمَنتُمْ لَهُ قَبْلَ أَنْ آَذَنَ لَكُمْ إِنَّهُ لَكَبِيرُكُمُ الَّذِي عَلَّمَكُمُ السِّحْرَ فَلَأُقَطِّعَنَّ أَيْدِيَكُمْ وَأَرْجُلَكُم مِنْ خِلَافٍ وَلَأُصَلِّبَنَّكُمْ فِي جُذُوعِ النَّخْلِ وَلَتَعْلَمُنَّ أَيُّنَا أَشَدُّ عَذَاباً وَأَبْقَى « 71 »\r\nلغت و اعراب :\r\nفالقى در كلام حذف و ايجاز است و تقدير : « فألقى ما فى يمينه فتلقّف ما صنعوا فالقِىَ » .\r\nمن خلاف « من » ابتدائيه متعلّق است به فلأقطّعن يعنى قطع به نحو اختلاف ( راست و چپ ) انجام مىگيرد .\r\nتفسير :\r\nفَأُلْقِىَ السَّحَرَةُ سُجَّداً قَالُوا آمَنَّا بِرَبِّ هَارُونَ وَمُوسَى\r\nدر كلام اختصار است كه از سياق معلوم مىشود . يعنى پس از امر خداوند ، موسى عصاى خود را در برابر انبوه حيوانات جادويى ساحران كه به طرز وحشتناكى به هر سو مىشتافتند و ميدان مصر را پر كرده بودند بيفكند و عصا اژدهايى غول‌پيكر گشت و همهء آنها را بلعيد و اثرى از آنها در سطح زمين نماند .\r\nمعناى آيه : پس ساحران همگى سجده‌كنان به رو در افتادند ، يعنى به ديدن آن منظرهء عجيب ساحران را علم‌اليقين حاصل شد كه عصاى موسى ادوات سحرى نيست بلكه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنشأت يافته از ارادهء الهى و فوق قدرت بشرى است ، و همگى گفتند : ما به پروردگار هارون و موسى ايمان آورديم . « 1 » استعمال كلمهء « القى » به جاى فَسَجَدوا اشاره به اين است كه تجلّى عظمت خداوند آن‌چنان آنها را مرعوب نمود كه گويى بدون اراده و اختيار به صورت درافتادند .\r\nقَالَ آمَنتُمْ لَهُ قَبْلَ أَنْ آذَنَ لَكُمْ إِنَّهُ لَكَبِيرُكُمُ الَّذِى عَلَّمَكُمُ السِّحْرَ فَلَأُقَطِّعَنَّ أَيْدِيَكُمْ وَأَرْجُلَكُم مِنْ خِلَافٍ وَلَأُصَلِّبَنَّكُمْ فِى جُذُوعِ النَّخْلِ وَلَتَعْلَمُنَّ أَيُّنَا أَشَدُّ عَذَاباً وَأَبْقَى\r\nيعنى : فرعون گفت : آيا پيش از آن كه شما را اجازه دهم به وى گرويديد ؟ ! حتماً او بزرگ و استاد شماست كه جادوگرى را به شما آموخته است . سوگند باد كه دست‌ها و پاهاى شما را به نحو خلاف ( يكى از راست و يكى از چپ ) خواهم بريد ، و سوگند باد كه شما را بر تنه‌هاى مرتفع درختان خرما خواهم آويخت كه در منظر همه قرار گيريد ، و بىترديد ، زود باشد كه بدانيد كدام يك از ما عذابش سخت‌تر و پايدارتر است ، يعنى من و موسى يا من و خداى موسى .\r\nقَالُوا لَن نُؤْثِرَكَ عَلَى مَا جَاءَنَا مِنَ الْبَيِّنَاتِ وَالَّذِى فَطَرَنَا فَاقْضِ مَا أَنتَ قَاضٍ إِنَّمَا تَقْضِى هذِهِ الْحَيَاةَ الدُّنْيَا « 72 » إِنَّا آمَنَّا بِرَبِّنَا لِيَغْفِرَ لَنَا خَطَايَانَا وَمَا أَكْرَهْتَنَا عَلَيْهِ مِنَ السِّحْرِ وَاللَّهُ خَيْرٌ وَأَبْقَى « 73 »\r\nلغت و اعراب :\r\nآثره على غيره : او را بر ديگران برگزيد و اختيار كرد . قضاء : حكم قطعى دربارهء چيزى .\r\nهذه الحياة يعنى فى هذه الحياة .\r\n\r\n\r\n","description":"","footnote":"\r\n( 1 ) . مقدم داشتن نام هارون بر موسى به خاطر حفظ فاصلهء آيات است كه بر يك وزن باشد .\r\n","page_name":" 84 ","page_number":84},
  {"content":"\r\n\r\nتفسير :\r\nقَالُوا لَن نُؤْثِرَكَ عَلَى مَا جَاءَنَا مِنَ الْبَيِّنَاتِ وَالَّذِى فَطَرَنَا\r\nيعنى : جادوگران گفتند : اى فرعون ، سوگند به آن كس كه همهء ما را از كتم عدم به عرصهء وجود آورده ، هرگز تو را بر آنچه از دلايل روشنى كه بر ما آمده برنمىگزينيم .\r\nجاه و جلال موقت تو و تسلّط و جبروت درباريان تو و زينت و ثروت پيروان تو را بر آنچه از موسى و هارون مشاهده كرديم از نشانه‌هاى آشكار و روشن توحيد و صدق نبوت آنها و معجزات آنان خاصه عصا و زنده شدن جماد و به اشكال مختلف درآمدن آن و بلعيدن انبوه ادوات و نابود شدن همهء آنها ، حتى پس از بازگشتن عصا به حال جماد ، ترجيح نخواهيم داد . و سوگند آنها در برابر فرعون به خداوند و ذكر صفت فاطريت و خالقيت او مبنى بر اين است كه مشركان نيز اصل وجود خدا و خالقيت او نسبت به همهء اشيا را اعتقاد داشتند .\r\nفَاقْضِ مَا أَنتَ قَاضٍ إِنَّمَا تَقْضِى هذِهِ الْحَيَاةَ الدُّنْيَا * إِنَّا آمَنَّا بِرَبِّنَا لِيَغْفِرَ لَنَا خَطَايَانَا وَمَا أَكْرَهْتَنَا عَلَيْهِ مِنَ السِّحْرِ وَاللَّهُ خَيْرٌ وَأَبْقَى\r\nيعنى : جادوگران در برابر تهديدات شديد فرعون چنين گفتند : اى فرعون ، هرچه را مىخواهى دربارهء ما حكم كن ، جز اين نيست كه تو تنها در زندگى اين دنيا حكم مىكنى ، يعنى محيط فرمان و حاكميت تو از اين جهان تجاوز نمىكند . حقيقت اين است كه ما به پروردگار خود ايمان آورديم تا گناهان ما را بيامرزد و از سحرى كه ما را بدان مجبور كردى درگذرد ، و خداوند بهتر و پايدارتر است .\r\nبايد دانست كه استغفار كردن جادوگران از سحرشان براى اين است كه جادو از سابق در شريعت ابراهيم خليل نيز حرام بوده ، و يا از اين جهت است كه آن را در برابر پيامبر الهى به كار بردند ، و يا آن كه بر آنها ثابت شد كه با پيامبران الهى به مبارزه برخاستند و اين خود حرام عقلى و شرعى است . و از اين آيه و آيهء قبل استفاده مىشود كه آنها به عالم آخرت معتقد بودند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nإِنَّهُ مَن يَأْتِ رَبَّهُ مُجْرِماً فَإِنَّ لَهُ جَهَنَّمَ لَا يَمُوتُ فِيهَا وَلَا يَحْيَى « 74 » وَمَن يَأْتِهِ مُؤْمِناً قَدْ عَمِلَ الصَّالِحَاتِ فَأُولئِكَ لَهُمُ الدَّرَجَاتُ الْعُلَى ، جَنَّاتُ عَدْنٍ تَجْرِى مِن تَحْتِهَا الْأَنْهَارُ خَالِدِينَ فِيهَا وَذلِكَ جَزَاءُ مَن تَزَكَّى « 76 »\r\nتفسير :\r\nإِنَّهُ مَن يَأْتِ رَبَّهُ مُجْرِماً فَإِنَّ لَهُ جَهَنَّمَ لَا يَمُوتُ فِيهَا وَلَا يَحْيَى\r\nاين آيه و دو آيهء آتى محتمل است تتمهء گفتار ساحران با فرعون باشد و ارجح آن است كه ابتداى سخن از جانب خداست .\r\nمعناى آيه : و كسى كه نزد پروردگار خود گنهكار بيايد بىترديد ، دوزخ براى او ثابت و مسلّم است كه در آن‌جا نه مىميرد و نه زنده مىماند .\r\nيعنى مرگ به سراغش نمىآيد كه راحت شود ، زيرا عالم آخرت عالم بقاست و خود مرگ پس از نفخهء اول صور مقارن مرگ جانداران مىميرد يعنى محو و نابود مىگردد ، و زندگى آنها چون در ميان آتش و توام با انواع عذاب و شكنجه است مىتوان گفت كه زنده نيستند . و مراد از جرم در اين‌جا گناه در اصول اعتقادات است كه اگر كسى يكى از اصول عقايد شريعت وقت خود را انكار يا ترك كند چه رسد به انكار يا ترك همه ، كيفر او خلود در آتش است . و اين آيه همهء كفّارى را كه در حال كفر از دنيا مىروند ولو جاهل مقصر باشند شامل مىشود .\r\nوَمَن يَأْتِهِ مُؤْمِناً قَدْ عَمِلَ الصَّالِحَاتِ فَأُولئِكَ لَهُمُ الدَّرَجَاتُ الْعُلَى * جَنَّاتُ عَدْنٍ تَجْرِى مِن تَحْتِهَا الْأَنْهَارُ خَالِدِينَ فِيهَا\r\nيعنى : و هركس در حالى كه مؤمن و گرونده است به نزد خداوند آيد و عمل‌هاى شايسته كرده باشد ، آنهايند كه برايشان درجاتى عالىتر و برتر مسلّم و ثابت است . « جنّات\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nعدن » يعنى درجاتشان عبارت است از باغ‌ها و بهشت‌هاى هميشگى كه پيوسته از زير ساختمان‌ها يا درخت‌ها و يا از زير سطح زمين آنها نهرهايى در جريان است ، يعنى رودهاى كوچك و بزرگ از همهء مايعات بهشتى كه در رأس آنها چهار قسم از مايعات است كه در آيهء 15 از سورهء محمد صلى الله عليه و آله بيان شده است ، سه قسم از آنها در دنيا مايع حلال و پرسود و ركن ركين زندگى دنياست ( آب و شير و عسل ) و يك قسم مايع حرام و پليد و پرضرر و مفسده‌زا و مادر همهء خبائث و پليدهاى اغذيه در دنياست و در آن‌جا با خصوصياتى حلال شده است . در حالى كه در آن بهشت‌ها جاويدانند .\r\nوَذلِكَ جَزَاءُ مَن تَزَكَّى\r\nيعنى : و اين است پاداش كسى كه خود را پاكيزه كرده باشد . يعنى مغز خود را از عقايد فاسد و باورهاى ناپسند ، و روان خود را از رذايل اخلاق و ملكات ، و اعضاى خود را از ارتكاب عمل‌هاى پليد و حرام . و يا آن كه خود را رشد و نمو داده باشد يعنى به وسيلهء قراردادن خويش تحت تربيت شرايع الهى و معارف آسمانى و مستقلات عقلى .\r\nوَلَقَدْ أَوْحَيْنَا إِلَى مُوسَى أَنْ أَسْرِ بِعِبَادِى فَاضْرِبْ لَهُمْ طَرِيقاً فِى الْبَحْرِ يَبَساً لَّا تَخَافُ دَرَكاً وَلَا تَخْشَى « 77 » فَأَتْبَعَهُمْ فِرْعَوْنُ بِجُنُودِهِ فَغَشِيَهُم مِنَ الْيَمِّ مَا غَشِيَهُمْ « 78 » وَأَضَلَّ فِرْعَوْنُ قَوْمَهُ وَمَا هَدَى « 79 »\r\nلغت و اعراب :\r\nاسراء : سير دادن در شب . اضرب طريقاً : راه بساز . يَبَس : خشكيدن مكان پس از احاطهء آب . يَبَساً صفت طريق . دَرَك : دنبال‌كردن شىء و رسيدن به آن . بجنوده باء براى مصاحبت است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nتفسير :\r\nوَلَقَدْ أَوْحَيْنَا إِلَى مُوسَى أَنْ أَسْرِ بِعِبَادِى فَاضْرِبْ لَهُمْ طَرِيقاً فِى الْبَحْرِ يَبَساً لَّا تَخَافُ دَرَكاً وَلَا تَخْشَى\r\nاين آيات حاكى از اواخر عمر فرعونيان است پس از گذشت ساليان دراز و نزول عذاب‌هاى گوناگون و وعدهء آنها در هر بار به اين كه اگر اين عذاب رفع شود ايمان مىآورند و تخلّف بعد از رفع عذاب . و نقل شده كه قوم موسى روزى از فرعونيان زيورآلات زيادى براى برگزارى عيدى به عاريه گرفتند ، موسى به آنها شبانه فرمان حركت داد ، قوم او كه قريب پانصد هزار نفر بودند به سوى شامات حركت كردند و به رود نيل برخوردند كه بايد بگذرند . چون روز شد و فرعونيان مطلع شدند با لشكر مجهزى افزون بر چند برابر آنها به تعقيب آنها شتافتند . قوم موسى از پيش رو به رود نيل برخوردند و از پشت سر تعقيب فرعونيان را مشاهده كردند .\r\nمعناى آيه : و حقيقت اين است كه ما به موسى وحى كرديم كه بندگان مرا شبانه حركت ده و به راه انداز و براى آنها از كف رود نيل كه همانند درياى خروشان است راهى خشك بساز . يعنى عصاى مخصوص خود را به آب نيل بزن كه جاده‌اى باز شود و خود بخشكد ؛ راهى كه با پيمودن آن نه از رسيدن فرعونيان بترسى و نه از غرق شدن در پيش رو بهراسى .\r\nفَأَتْبَعَهُمْ فِرْعَوْنُ بِجُنُودِهِ فَغَشِيَهُم مِنَ الْيَمِّ مَا غَشِيَهُمْ * وَأَضَلَّ فِرْعَوْنُ قَوْمَهُ وَمَا هَدَى\r\nپس از خروج بنىاسرائيل از مصر ، فرعون به همراه سپاهيانش آنها را دنبال كردند تا آن‌جا كه بنىاسرائيل جادهء ته آب را تا ساحل ديگر پيمودند و آخر جمعيتشان از آن سوى بيرون آمدند و سپاه فرعون چون در شُرُف رسيدن به آنها بودند طبعاً مقارن بيرون آمدن آنها تماماً در جادهء آب قرار گرفتند و سراسر جاده را پر كردند .\r\nمعناى آيه : پس فرعون به همراه سپاهيانش بنىاسرائيل را دنبال كردند و همه در داخل جادهء آبى قرار گرفتند ، پس به ناگاه از آب نيل آنچه بايد فرا بگيرد همه را فراگرفت و آنچه را بايد بپوشاند پوشانيد . اين تعبير دلالت بر عظمت دارد ، يعنى مقدارى كه در وصف نگنجد و عقل در حيرت افتد و اسباب عبرت جهانيان گردد و تاريخ امثالش را نيابد و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nعاقبت ظلم و طغيان روشن شود . و فرعون قوم خود را گمراه كرد و هدايت ننمود . يعنى آنچه مىگفت كه : وَمَا أَهْدِيكُمْ إِلَّا سَبِيلَ الرَّشَادِ [ غافر ، 29 
  ] دروغ بود .\r\nيَا بَنِى إِسْرَائِيلَ قَدْ أَنجَيْنَاكُم مِنْ عَدُوِّكُمْ وَوَاعَدْناكُمْ جَانِبَ الطُّورِ الْأَيْمَنَ وَنَزَّلْنَا عَلَيْكُمُ الْمَنَّ وَالسَّلْوَى « 80 » كُلُوا مِن طَيِّبَاتِ مَا رَزَقْنَاكُمْ وَلَا تَطْغَوْا فِيهِ فَيَحِلَّ عَلَيْكُمْ غَضَبِى وَمَن يَحْلِلْ عَلَيْهِ غَضَبِى فَقَدْ هَوَى « 81 » وَإِنِّى لَغَفَّارٌ لِمَن تَابَ وَآمَنَ وَعَمِلَ صَالِحاً ثُمَّ اهْتَدَى « 82 »\r\nلغت و اعراب :\r\nمنّ : ترنجبين . سَلوى : كبك . كلوا : بخوريد يا تصرف نماييد . لاتطغوا فيه يعنى فيما رزقناكم .\r\nيَا بَنِى إِسْرَائِيلَ قَدْ أَنجَيْنَاكُم مِنْ عَدُوِّكُمْ وَوَاعَدْناكُمْ جَانِبَ الطُّورِ الْأَيْمَنَ وَنَزَّلْنَا عَلَيْكُمُ الْمَنَّ وَالسَّلْوَى\r\nآيات زير در بيان فرازهايى از قصهء موسى است و خطاب در آنها به بنىاسرائيل است پس از نجات از دست فرعون و بازگشتن موسى از كوه طور . و ممكن است مخاطب بنىاسرائيل در عصر نزول قرآن باشد به لحاظ رضايت آنها به سرگذشت نياكانشان و كارهاى زشت و طغيان‌هاى آنها .\r\nمعناى آيه : اى بنى اسرائيل ، حقيقت اين است كه شما را از دست دشمنانتان نجات بخشيديم و با شما جانب راست طور را وعده نهاديم ( يعنى براى موسى و هفتاد نفر همراه انتخابى او براى دريافت كتاب تورات ) و براى شما آن گاه كه در تيه و صحراى وسيع و بىآب و علف قريب چهل سال گرفتار شديد خوراكى ترنجبين و گوشت كبك فرو فرستاديم .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nكُلُوا مِن طَيِّبَاتِ مَا رَزَقْنَاكُمْ\r\nيعنى : از پاكيزه‌هاى آنچه به شما روزى كرده‌ايم بخوريد .\r\nاگر مراد از خوردن در اين‌جا خصوص خوردن غذا باشد ، پس مراد از طيّبات غذاهاى پاكيزه در برابر غذاهاى خبيث است ، و اگر مراد از اكل مطلق تصرف باشد يعنى انتفاع و برخوردارى از هر چيزى به تناسب وجود او ، پس مراد از طيّبات همهء اشياء پاكيزه و طبع‌پسندى است كه خداوند به بشر روزى كرده از خوراكى و پوشاكى و مسكن و همسر و غيره . و امر به خوردن در اين‌جا امر اباحى است يعنى رخصت در اكل يا تصرف .\r\nو بايد دانست كه مقابل طيّبات در اين آيه خبائث است ، يعنى مطلق خبائث يا خصوص خبائث خوراكى كه عبارت است از اغذيهء محرمه و آنچه طبع بشر از آن تنفر دارد نظير فضلهء حيوانات . و در فقه اسلامى محرمات خوراكى را به استقراء ناقص در تحت چند عنوان كلى زير درآورده‌اند : كلُّ نجسٍ حرام ، كلُّ مسكرٍ حرام ، كلُّ مغصوبٍ حرام ، كلُّ خبيثٍ حرام ، و كلّ ما ورد فيه نهىٌ خاصٌّ حرام .\r\nوَلَا تَطْغَوْا فِيهِ فَيَحِلَّ عَلَيْكُمْ غَضَبِى وَمَن يَحْلِلْ عَلَيْهِ غَضَبِى فَقَدْ هَوَى\r\nيعنى : و هرگز دربارهء آنچه روزى شما كرده‌ايم طغيان و سركشى نكنيد ، از حلال تعدى به حرام و از ميانه‌روى و اقتصاد تعدى به اسراف ننماييد كه خشم من بر شما حلول كند و شما را فرا گيرد ، و هركس خشم و غضب من او را فرا گيرد بىترديد سقوط مىكند ، يعنى از مرحلهء انسانيت به بهيميت و سَبُعيت ، و از مرتبهء ايمان به كفر و فسق ، و از مقام سعادت به ورطهء شقاوت مىافتد ، و يا آن كه در روز واپسين از لبهء جهنم و يا در هنگام مرور از صراط به جهنم سقوط مىكند .\r\nوَإِنِّى لَغَفَّارٌ لِمَن تَابَ وَآمَنَ وَعَمِلَ صَالِحاً ثُمَّ اهْتَدَى\r\nيعنى : و حقّاً كه من بسيار آمرزنده‌ام نسبت به كسى كه بازگردد - از شرك و كفر و فسق و فجور - و ايمان آورد و عمل شايسته كند سپس هدايت يابد ، يعنى در ايمان و عمل صالحى كه بدان هدايت يافته استوار و ثابت‌قدم باشد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n[ سامرى و گوساله‌پرستى 
  ]\r\nوَمَا أَعْجَلَكَ عَن قَوْمِكَ يَامُوسَى « 83 » قَالَ هُمْ أُولَاءِ عَلَى أَثَرِى وَعَجِلْتُ إِلَيْكَ رَبِّ لِتَرْضَى « 84 » قَالَ فَإِنَّا قَدْ فَتَنَّا قَوْمَكَ مِن بَعْدِكَ وَأَضَلَّهُمُ السَّامِرِيُّ « 85 » فَرَجَعَ مُوسَى إِلَى قَوْمِهِ غَضْبَانَ أَسِفاً قَالَ يَاقَوْمِ أَلَمْ يَعِدْكُمْ رَبُّكُمْ وَعْداً حَسَناً أَفَطَالَ عَلَيْكُمُ الْعَهْدُ أَمْ أَرَدتُّمْ أَن يَحِلَّ عَلَيْكُمْ غَضَبٌ مِن رَّبِّكُمْ فَأَخْلَفْتُم مَّوْعِدِى « 86 »\r\nلغت و اعراب :\r\nغضبان صفت مشبهه است يعنى خشمناك . أسف صفت مشبهه است يعنى متأسّف . عهد : زمان و مدت .\r\nتفسير :\r\nوَمَا أَعْجَلَكَ عَن قَوْمِكَ يَامُوسَى * قَالَ هُمْ أُولَاءِ عَلَى أَثَرِى وَعَجِلْتُ إِلَيْكَ رَبِّ لِتَرْضَى\r\nچون موسى از ميان قوم خود هفتاد تن را براى گفتگو با خداوند و دريافت تورات برگزيد و راهىِ طور شدند ، موسى از قوم خود چند ساعتى پيشى گرفت و در موعد وحى و تكلّم با خدا حضور يافت . خداوند در اين باره چنين گفت : اى موسى ، چه چيزى تو را به پيشىگرفتن از قوم خود به شتاب انداخت ؟ يعنى اين كار موهم اين است كه بر آنها برترى مىجويى .\r\nموسى گفت : اى خداوند ، آنها هم‌اين‌هايند كه دنبال من‌اند ، يعنى فاصله‌اى جز به مقدار طبيعى در حركت مجتمع بزرگ نيست ، و علاوه آن كه پروردگارا ، من به سويت شتاب كردم تا تو از من خشنود شوى ، يعنى سبقت و مسارعت در امتثال فرمانت سبب رضايت تو گردد .\r\nقَالَ فَإِنَّا قَدْ فَتَنَّا قَوْمَكَ مِن بَعْدِكَ وَأَضَلَّهُمُ السَّامِرِىُّ\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخداوند گفت : اى موسى ، همانا ما قوم تو را بعد از تو به بوتهء آزمايش گذاشتيم و سامرى آنها را از راه توحيد گمراه نمود . يعنى آزمايش‌كننده ما بوديم و گمراه‌كننده سامرى .\r\nبايد دانست كه ظاهر اين آيه اين است كه تا موسى و قومش به كوه طور رسيدند خداوند قصهء سامرى و گمراهى قوم را خبر داد ، در صورتى كه دعوت سامرى و اضلال او پس از گذشتن مدتى مديد از رسيدن آنها به طور بود ، يعنى مثلًا پس از تمام‌شدن اصل وعده ( كه سى شب بود ) و باقى ماندن آنچه اضافه شده ( يعنى ده شب ) قال اللَّه تعالى :\r\nوَوَاعَدْنَا مُوسَى ثَلَاثِينَ لَيْلَةً وَأَتْمَمْنَاهَا بِعَشْرٍ فَتَمَّ مِيقَاتُ رَبِّهِ أَرْبَعِينَ لَيْلَةً [ اعراف ، 142 
  ] . ولى ممكن است كه اخبار در اين آيه پس از تماميت مدت گفتگو و دريافت تمام تورات ، و وقوع آنها در شُرف رجوع بوده ، پس خدشه‌اى در ظاهر آيه نيست .\r\nفَرَجَعَ مُوسَى إِلَى قَوْمِهِ غَضْبَانَ أَسِفاً قَالَ يَا قَوْمِ أَلَمْ يَعِدْكُمْ رَبُّكُمْ وَعْداً حَسَناً أَفَطَالَ عَلَيْكُمُ الْعَهْدُ أَمْ أَرَدتُّمْ أَن يَحِلَّ عَلَيْكُمْ غَضَبٌ مِن رَّبِّكُمْ فَأَخْلَفْتُم مَّوْعِدِى\r\nيعنى : پس از اخبار ارتداد قوم ، موسى در حال خشم و تأسف به سوى قوم خود بازگشت و در خطابى به آنها چنين گفت : اى قوم من ، آيا پروردگارتان به شما وعده‌اى نيكو نداده بود كه در اندك مدتى براى شما كتاب آسمانى عظيم‌الشأن و كثيرالبركة نازل نمايد ؟ آيا زمان قرارداد بر شما طولانى آمد ؟ يعنى در صورتى كه زمان رفتن و برگشتن بيش از سى يا چهل روز نبود ، و يا آن كه خواستيد غضب و خشمى از جانب پروردگارتان بر شما وارد شود و همه را فرا گيرد كه از وعدهء خود با من تخلّف كرديد ؟ يعنى چه شد كه چنين خلف‌وعده‌اى كرديد ؟\r\nقَالُوا مَا أَخْلَفْنَا مَوْعِدَكَ بِمَلْكِنَا وَلكِنَّا حُمِّلْنَا أَوْزَاراً مِن زِينَةِ الْقَوْمِ فَقَذَفْنَاهَا فَكَذلِكَ الْقَى السَّامِرِيُّ « 87 » فَأَخْرَجَ لَهُمْ عِجْلًا جَسَداً لَّهُ خُوَارٌ فَقَالُوا هذَا إِلهُكُمْ وَإِلهُ مُوسَى فَنَسِىَ « 88 » أَفَلَا يَرَوْنَ أَلَّا يَرْجِعُ إِلَيْهِمْ قَوْلًا وَلَا يَمْلِكُ لَهُمْ ضَرّاً وَلَا نَفْعاً « 89 »\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nلغت و اعراب :\r\nملك به تثليث ميم : سلطه و قدرت ، مال و ثروت . موعدك اضافهء مصدر به مفعول است يعنى مَوعِدَنا ايّاك . أوزار جمع وِزر : بار ، گناه . عِجل : گوساله . جسداً بدل از عجلًا . خُوار : صداى گوساله .\r\nتفسير :\r\nقَالُوا مَا أَخْلَفْنَا مَوْعِدَكَ بِمَلْكِنَا وَلكِنَّا حُمِّلْنَا أَوْزَاراً مِن زِينَةِ الْقَوْمِ\r\nيعنى : گفتند : اى موسى ، ما از وعده‌اى كه به تو داديم به توان و اختيار خود تخلّف نكرديم و لكن بارهايى از زر و زيور فرعونيان بر دوش ما قرار گرفت و بر عهدهء ما بود . . .\r\nمراد از اوزار ، انبوه زينت‌آلات است كه بنىاسرائيل پيش از خروج از مصر براى حضور در عيد خاصشان از فرعونيان به عاريت گرفته بودند . و ممكن است مراد زر و زيورآلات مردانه و زنانه باشد كه پس از غرق فرعونيان در دريا و افتادن اجسادشان در ساحل از آنها برگرفته بودند و نظير غنيمت‌هاى جنگى بود . و اطلاق « اوزار » به لفظ جمع به خاطر زيادى آن به اندازهء بار چندين اسب و استر بود ، زيرا بنىاسرائيل قريب ششصد هزار نفر بودند . و ممكن است اوزار به معناى گناهان باشد ، يعنى گناهانى از ناحيهء فرعونيان بر دوش داريم ، زيرا آنچه گرفتيم عاريه است يا غنايم جنگى كه در آن عصر حرام بود .\r\nفَقَذَفْنَاهَا فَكَذلِكَ الْقَى السَّامِرِىُّ\r\nيعنى : پس اى موسى ، ما همهء آنها را در آتش افكنديم - براى آن كه گناهان ما ريخته شود - و همين طور سامرى نيز آنچه داشت در آتش افكند .\r\nبايد دانست كه از مجموع كلام در اين مقام چنين برمىآيد كه ريختن زيورآلات در آتش از اغوائات سامرى بوده كه از آنها مجسمهء گوساله بسازد ، و آنچه را كه او خود ريخته محتمل است خاكى بوده كه از اثر پاى جبرئيل يا اسب او گرفته بوده و اين اندازه از حيات را در مجسمهء گوساله ايجاد كرده كه صداى گوساله درمىآورده است .\r\nفَأَخْرَجَ لَهُمْ عِجْلًا جَسَداً لَّهُ خُوَارٌ\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nيعنى : پس سامرى از ميان زيورهاى آب شده و آنچه خود در آن افكنده بود براى بنىاسرائيل گوساله‌اى درآورد كه جسدى بود و صداى گوساله مىداد .\r\nاز كلمهء « أخرج » استفاده مىشود كه سامرى ساختن گوساله و تنظيم كار آن را در پنهانى انجام داده و به ناگاه آن را در مرأى و منظر بنىاسرائيل قرار داده است .\r\nفَقَالُوا هذَا إِلهُكُمْ وَإِلهُ مُوسَى فَنَسِىَ\r\nيعنى : پس از آن سامرى و كسانى كه از آغاز همفكر او بودند و يا با ديدن آن گوساله گرويدند ، به مردم گفتند : اين معبود شما و معبود موسى است كه پيوسته از او سخن مىگفت ، و حال اين را فراموش كرده و به سراغش به كوه طور رفته است .\r\nأَفَلَا يَرَوْنَ أَلَّا يَرْجِعُ إِلَيْهِمْ قَوْلًا وَلَا يَمْلِكُ لَهُمْ ضَرّاً وَلَا نَفْعاً\r\nاين آيه به عنوان توبيخ و تقبيح حال آنها و در بيان اين است كه آنها از ابتدايىترين ادراكات عقلى و احساسات وجدانى دور بودند در صورتى كه در وجدان همهء آنها اين مقدار مرتكز بود كه بايد معبود مجسم و ربّشان در حدى باشد كه درخواستشان را بشنود و پاسخ گويد و ضررى را از آنها دفع كند و سودى به آنها رساند .\r\nمعناى آيه : آيا نمىديدند كه آن گوساله به سوى آنها توجهى از نظر سخن ندارد ، يعنى نه او با آنها سخن مىگويد و نه سخن آنها را مىشنود ، و او هيچ توانى بر دفع ضرر و زيانى از آنها و جلب سود و نفعى براى آنها ندارد ؟ !\r\nوَلَقَدْ قَالَ لَهُمْ هَارُونُ مِن قَبْلُ يَاقَوْمِ إِنَّمَا فُتِنتُم بِهِ وَإِنَّ رَبَّكُمُ الرَّحْمنُ فَاتَّبِعُونِى وَأَطِيعُوا أَمْرِى « 90 » قَالُوا لَن نَّبْرَحَ عَلَيْهِ عَاكِفِينَ حَتَّى يَرْجِعَ إِلَيْنَا مُوسَى « 91 »\r\nلغت :\r\nبَرِحَ الشىءُ - از باب عَلِم - : زايل شد و رفت . عَكَفَ على الشىء - از باب نَصَر - : ملازم او شد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nتفسير :\r\nوَلَقَدْ قَالَ لَهُمْ هَارُونُ مِن قَبْلُ يَاقَوْمِ إِنَّمَا فُتِنتُم بِهِ وَإِنَّ رَبَّكُمُ الرَّحْمنُ فَاتَّبِعُونِى وَأَطِيعُوا أَمْرِى\r\nاين آيه نيز دربارهء توبيخ آنها و تقبيح كارشان است از اين راه كه علاوه بر آن كه به حكم و نداى وجدان خويش بىاعتنايى كردند از تأكيد شرع و پيامبر مبلّغ آن نيز روى برتافتند .\r\nمعناى آيه : و حقيقت اين است كه هارون از پيش به آنها گفته بود ( يعنى پيش از آن كه موسى از سفر الى اللَّه طور بازگردد و يا پيش از آن كه سامرى آنها را به سوى عبادت وى فرا خواند ) : اى قوم من ، جز اين نيست كه شما به وسيلهء اين گوساله به بوتهء امتحان افتاده‌ايد و بىترديد معبود و رب شما اين گوساله نيست بلكه خداى رحمان است ، پس بياييد و پيروى از من كنيد و فرمان مرا اطاعت نماييد .\r\nقَالُوا لَن نَّبْرَحَ عَلَيْهِ عَاكِفِينَ حَتَّى يَرْجِعَ إِلَيْنَا مُوسَى\r\nيعنى : در پاسخ هارون گفتند : ما پيوسته و لايزال ملازم خدمت و پرستش و عبادت او خواهيم بود تا آن گاه كه موسى به سوى ما بازگردد .\r\nقَالَ يَاهَارُونُ مَا مَنَعَكَ إِذْ رَأَيْتَهُمْ ضَلُّوا « 92 » أَلَّا تَتَّبِعَنِ أَفَعَصَيْتَ أَمْرِى « 93 » قَالَ يَبْنَؤُمَّ لَا تَأْخُذْ بِلِحْيَتِى وَلَا بِرَأْسِى إِنِّى خَشِيتُ أَن تَقُولَ فَرَّقْتَ بَيْنَ بَنِى إِسْرائِيلَ وَلَمْ تَرْقُبْ قَوْلِى « 94 »\r\nلغت و اعراب :\r\nالّا تتّبعينِ « لا » زايده است ، نظير : ما مَنَعَكَ ان لا تَسْجُدَ ، و تقدير « ما منعك مِن ان تتّبعنى » است ، و يا آن كه « لا » نافيه است و منع به معناى دَعا است . يابنَ امَّ ، امَّ اصلش امّى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاست ، ياء تكلّم قلب به الف شده و حذف گرديده و فتحه به جاى آن مانده است . « 1 » رَقَبَ الشىءَ - از باب نَصَر - : مراعات و حفظ كرد آن را .\r\nتفسير :\r\nقَالَ يَا هَارُونُ مَا مَنَعَكَ إِذْ رَأَيْتَهُمْ ضَلُّوا * أَلَّا تَتَّبِعَنِ أَفَعَصَيْتَ أَمْرِى\r\nپس از آن كه موسى در حال خشم و تأسف با قوم خود گفتگو نمود و آنها را مورد عتاب و توبيخ قرار داد ، متوجه برادر خود شد و او را نيز سخت عتاب نمود .\r\nمعناى آيه : موسى گفت : اى هارون ، چه چيز جلوگيرت شد آن گاه كه ديدى آنها گمراه شدند از من پيروى نمايى ؟ يعنى چرا آنها را از پرستش موجودى جماد نهى نكردى و در اين باره پافشارى ننمودى و شدت عمل نشان ندادى ؟ آيا فرمان مرا عصيان كردى ؟ !\r\nقَالَ يَابْنَ امَّ لَا تَأْخُذْ بِلِحْيَتِى وَلَا بِرَأْسِى\r\nيعنى : هارون گفت : اى پسر مادرم ، ريش مرا مگير و موهاى سر مرا قبضه مكن .\r\nگفته‌اند : پسر مادر خواندن موسى به لحاظ تحريك عواطف اوست و گرنه اتفاقى است كه موسى برادر پدر و مادرى هارون بوده است . و ظاهر آيه اين است كه گرفتن ريش و موهاى سر هارون و كشيدن او به سوى خود در حال غضب ، براى توبيخ او و تخيّل ترك نهى از منكر بوده و آيهء وَأَخَذَ بِرَأْسِ أَخِيهِ يَجُرُّهُ إِلَيْهِ [ اعراف ، 150 
  ] و گفتار هارون در آيهء لَا تُشْمِتْ بِيَ الْأَعْدَاءَ [ اعراف ، 150 
  ] مؤيّد اين مطلب است . لكن اين نحوهء برخورد از پيامبر مرسل و معصومى خاصّه از پيامبران اولواالعزم يا پيامبر مرسل ديگرى ، در نزد وجدان انسانِ باايمان بسيار مستبعد است ، ولى آيات مربوطه قابل تأويل نيست و از اين جهت بسيارى از مفسران چنين گفته‌اند كه : موسى بن عمران عليه السلام مردى قوى در ايمان ، متعصب در دين و شديدالغضب و خشمناك از ديدن منكرات دينى بوده و عمل مزبور از وى در حال خشم دينى و غضب در راه خدا انجام گرفته است و عملى به اين انگيزه در نزد عقل و عرف ، منكر حساب نمىشود و مخالفتى با عصمت پيامبرى ندارد .\r\n\r\n\r\n","description":"","footnote":"\r\n( 1 ) . يا : پس از حذف ياء تكلّم ميم مفتوح شده است ، زيرا جايز است پس از حذف ياء ، كسرهء ميم باقى باشد و يا تبديل به فتحه‌گردد .\r\n","page_name":" 96 ","page_number":96},
  {"content":"\r\n\r\nبر اين توجيه مىافزاييم كه بويژه ممكن است مقام مقام تأديب خلق و نكوهش غيرمستقيم آنان بوده و رضايت هارون در چنين مقامى مسلّم است . ضمناً هارونِ برادر به منزلهء موسى عليه السلام بوده و گاهى انسان از شدت تأسف ريش خود را مىكَند و بر سر و صورت مىزند و پيراهن چاك مىكند و عُقلا او را در مقام برخى مصائب همچون مصيبت بزرگ دينى قربى معذور مىدارند . و اتمام بحث در علم كلام است .\r\nإِنِّى خَشِيتُ أَن تَقُولَ فَرَّقْتَ بَيْنَ بَنِى إِسْرائِيلَ وَلَمْ تَرْقُبْ قَوْلِى\r\nيعنى : اى موسى ، به راستى من ترسيدم از اين كه چون بازگشتى به من بگويى : تو در ميان طايفهء بنىاسرائيل جدايى افكندى و گفتار و توصيهء مرا كه هنگام عزيمت به سوى طور كردم يعنى اخْلُفْنِى فِى قَوْمِى وَأَصْلِحْ [ اعراف ، 142 
  ] مخالفت نمودى .\r\nمراد هارون اين است كه اگر من در برابر سامرى و پيروانش مقاومت مىكردم منجر به دو دستگى و تفرقه و دشمنى مىشد و به تدريج به درگيرى و جنگ مىانجاميد و آن خلاف صلح مورد توصيهء تو بود . و از اين آيه استفاده مىشود كه اگر در ميان قومى شرك موقتى هم پديد آيد صبر كردن ولىّ امر بر آن تا مدت محدودى بهتر از ايجاد تفرقه و اختلاف است .\r\nقَالَ فَمَا خَطْبُكَ يَا سامِريُّ « 95 » قَالَ بَصُرْتُ بِمَا لَمْ يَبْصُرُوا بِهِ فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُهَا وَكَذلِكَ سَوَّلَتْ لِي نَفْسِي « 96 » قَالَ فَاذْهَبْ فَإِنَّ لَكَ فِي الْحَيَاةِ أَن تَقُولَ لَا مِسَاسَ وَإِنَّ لَكَ مَوْعِداً لَّن تُخْلَفَهُ وَانظُرْ إِلَى إِلهِكَ الَّذِي ظَلْتَ عَلَيْهِ عَاكِفاً لَّنُحَرِّقَنَّهُ ثُمَّ لَنَنسِفَنَّهُ فِى الْيَمِّ نَسْفاً « 97 » إِنَّمَا إِلهُكُمُ اللَّهُ الَّذِى لَا إِلهَ إِلَّا هُوَ وَسِعَ كُلَّ شَيْءٍ عِلْماً « 98 »\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nلغت و اعراب :\r\nخطب : كار مهم مورد توجه و غالباً در كارهاى بزرگ ناپسند استعمال مىشود و تقدير چنين است : « ما هذا الأمر العظيم الفظيع الذى صدر منك » ؟ بصرت - از باب كَرُم و عَلِم « 1 » - :\r\nديدم . أن تقول تأويل به مصدر ، اسم انَّ است به‌تقدير « لزم و ثبت لك هذا القول » . ظلت : مخفّف ظللت ، و ظلَّ على الشىءِ : دام عليه . نَسَفَ الشىءَ - از باب ضَرَب - : خُرد كرد آن را ، پاشيد آن را .\r\nتفسير :\r\nقَالَ فَمَا خَطْبُكَ يَا سامِرىُّ * قَالَ بَصُرْتُ بِمَا لَمْ يَبْصُرُوا بِهِ فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُهَا وَكَذلِكَ سَوَّلَتْ لِى نَفْسِى\r\nمفسران گفته‌اند كه چون جبرئيل براى وحى به موسى نازل مىشد سامرى ديد كه او يا اسب او به هرجا پاى مىنهد خاك زير پايش زنده مىشود و حركت مىكند ، زيرا جبرئيل روح است و روح حيات‌بخش جسم و جماد است . سامرى كفى از آن خاك‌ها برداشته بود ، آن را هنگام ساختن مجسمهء گوساله در داخل آن ريخت و اين اثر را بخشيد كه مجسمه صداى گوساله داد بدون آن كه زنده شود و حيوانى كامل‌عيار گردد ، به شهادت ظاهر « جسداً له خوار » . و موسى پس از مواجههء غضب‌آلود و توبيخ قوم خود و پس از برخورد خشمگين با برادرش هارون به سوى سامرى رفت كه مسئول اصلى انحراف مردم و در رأس گمراه‌كنندگان بود و او را مورد عتاب قرار داد .\r\nمعناى آيه : گفت : اى سامرى ، خواست تو چه بود و چرا اين كار بزرگ و قبيح و ناپسند از تو صادر گشت ؟ سامرى گفت : من چيزى را ديدم كه مردم آن را نديدند يعنى جبرئيل رسول الهى يا اسب او را ، پس مشتى از اثر پاى آن رسول يعنى از خاك متأثر از پاى او را برگرفتم ، پس آن را در داخل مجسمهء گوساله انداختم ، و البته نفسم مرا اين چنين وسوسه نمود . يعنى به تسويل نفس بود كه عبادت جماد و كار زشت و پليد و خلاف منطق شرع و\r\n\r\n\r\n","description":"","footnote":"\r\n( 1 ) . از باب كَرُم و عَلِم صحيح است .\r\n","page_name":" 98 ","page_number":98},
  {"content":"\r\n\r\nحكم عقل و وجدان در نظرم آراسته و جلوه‌گر شد .\r\nقَالَ فَاذْهَبْ فَإِنَّ لَكَ فِى الْحَيَاةِ أَن تَقُولَ لَا مِسَاسَ وَإِنَّ لَكَ مَوْعِداً لَّن تُخْلَفَهُ\r\nيعنى : موسى گفت : اى سامرى ، از ميان مردم بيرون رو ، بىترديد براى تو به عنوان كيفر در تمام زندگى دنيا اين حال خواهد بود كه بگويى تماسى نيست .\r\nگفته‌اند : مراد اين است كه بگويد : اى مردم با من تماس جسمى نگيريد . مراد آن كه امراض مسرى و ويروس‌هاى خطرناك در جسمش پيدا شده بود كه با اندك تماس سرايت مىكرد و در وهلهء اول سبب تب مىگرديد . و يا آن كه جسمش مستعد دريافت هر خطر بود كه اين عبارت را مىگفت . و محتمل است مراد تماس روحى باشد كه حالت روانى ترس و وحشت و تنفر از انسان پيدا كرده بود و از همه كس مىترسيد و اين جمله را مىگفت .\r\nو اى سامرى ، بىترديد براى تو وعده‌گاهى است كه هرگز مورد تخلف از آن قرار نمىگيرى . مراد ميعاد زمانىِ روز قيامت و يا ميعاد مكانى محكمهء الهى است كه هيچ يك قابل تخلّف نيست .\r\nوَانظُرْ إِلَى إِلهِكَ الَّذِى ظَلْتَ عَلَيْهِ عَاكِفاً لَّنُحَرِّقَنَّهُ ثُمَّ لَنَنسِفَنَّهُ فِى الْيَمِّ نَسْفاً\r\nيعنى : و اى سامرى ، حال بنگر به سوى آن معبودت كه لايزال ملازم او بودى و دورش مىچرخيدى كه سوگند به خداوند ، آن را مىسوزانيم ، سپس آن را در دريا مىپاشيم چه پاشيدنى !\r\nمراد از سوزاندن ، تنها آب كردن طلا نيست بلكه شمش‌ها را همانند خاك و شِن خُرد مىكنيم و آن را به عنوان ابطال ادعا و تحقير معبود تو و عبرت هر مشرك و كافر در همه جاى دريا مىپراكنيم .\r\nإِنَّمَا إِلهُكُمُ اللَّهُ الَّذِى لَا إِلهَ إِلَّا هُوَ وَسِعَ كُلَّ شَىْءٍ عِلْماً\r\nاين آيه نيز تتمهء كلام موسى با سامريان است .\r\nيعنى : جز اين نيست كه معبود شما اللَّه است ، ذات يگانه‌اى كه واجد همهء كمالات و عارى از هر عيب و نقص است ، خدايى كه علم او بر همه چيز وسعت دارد . يعنى احاطهء علمى او بر هر چه كه صلاحيت تعلّق علم دارد همانند احاطهء وجودى و توانى و رحمتى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاوست و فراگير است . و مراد اين كه اين موجود است كه مستحق عبادت است نه آن مجسمه كه جمادى بيش نبود و اگر فرضاً زنده بود زبانزد مردم در غباوت و كودنى بود .\r\nكَذلِكَ نَقُصُّ عَلَيْكَ مِنْ أَنْبَاءِ مَا قَدْ سَبَقَ وَقَدْ آتَيْنَاكَ مِن لَّدُنَّا ذِكْراً « 99 » مَّنْ أَعْرَضَ عَنْهُ فَإِنَّهُ يَحْمِلُ يَوْمَ الْقِيَامَةِ وِزْراً « 100 » خَالِدِينَ فِيهِ وَسَاءَ لَهُمْ يَوْمَ الْقِيَامَةِ حِمْلًا « 101 » يَوْمَ يُنفَخُ فِى الصُّورِ وَنَحْشُرُ الْمُجْرِمِينَ يَوْمَئِذٍ زُرْقاً « 102 » يَتَخَافَتُونَ بَيْنَهُمْ إِن لَّبِثْتُمْ إِلَّا عَشْراً « 103 » نَحْنُ أَعْلَمُ بِمَا يَقُولُونَ إِذْ يَقُولُ أَمْثَلُهُمْ طَرِيقَةً إِن لَّبِثْتُمْ إِلَّا يَوْماً « 104 »\r\nلغت و اعراب :\r\nما قد سبق يعنى من قد سبق « 1 » . خالدين فيه يعنى فى الوزر . حِمل : بار . زُرق جمع أزرق :\r\nشىء كبودرنگ . إن لبثتم به‌تقدير « قائلين » .\r\nتفسير :\r\nكَذلِكَ نَقُصُّ عَلَيْكَ مِنْ أَنْبَاءِ مَا قَدْ سَبَقَ وَقَدْ آتَيْنَاكَ مِن لَّدُنَّا ذِكْراً\r\nيعنى : اى پيامبر ، مثل اين قصه كه سرگذشت موسى است ما براى تو اخبار آنان را كه گذشته‌اند از اشخاص و دولت‌ها و ملت‌ها بازگو مىكنيم ، و حقيقت اين است كه ما تو را از جانب خود ذكر عطا كرديم ، يعنى قرآن مجيد را كه سبب تذكر جهانيان است ، و يا اعم از آن و علوم و معارف گوناگون از قصه و پند و اندرز و اخلاق و غيره كه به ظاهر در قرآن نيست .\r\nمَّنْ أَعْرَضَ عَنْهُ فَإِنَّهُ يَحْمِلُ يَوْمَ الْقِيَامَةِ وِزْراً ، خَالِدِينَ فِيهِ وَسَاءَ لَهُمْ يَوْمَ الْقِيَامَةِ حِمْلًا\r\n\r\n\r\n","description":"","footnote":"\r\n( 1 ) . مىتوان گفت لزومى ندارد ما به معناى من گرفته شود ، زيرا معنا چنين است : از اخبار حوادثى كه گذشته است .\r\n","page_name":" 100 ","page_number":100},
  {"content":"\r\n\r\nيعنى : كسى كه در دنيا از آن ذكر اعراض كند و از اعتقاد و عمل به آن روى برتابد ، بىترديد در روز واپسين بار سنگينى بر دوش خواهد كشيد . مراد بار گناه است از كفر و شرك و فسق . در حالى كه آنها در آن وزر ، جاودان خواهند بود . يعنى در كيفر و مجازات آن كه عذاب و آتش است . و ممكن است مراد خلود در خود وزر باشد بنابر آن كه در آن روز مجسم مىشود و متبلور مىگردد .\r\n« و ساء لهم » يعنى و چه زشت است براى آنها در روز واپسين بارى كه بر دوش گرفته‌اند !\r\n\r\n[ احوال اهل محشر 
  ]\r\nيَوْمَ يُنفَخُ فِى الصُّورِ وَنَحْشُرُ الْمُجْرِمِينَ يَوْمَئِذٍ زُرْقاً\r\nيعنى : روز قيامت آن روز است كه در صور دميده مىشود . ارجح آن است كه مراد از اين نفخ ، دميده‌شدن در نوبت دوم باشد كه همه زنده مىشوند . و ما در آن روز ، گنهكاران را كبود چشم محشور خواهيم كرد . يعنى در بدترين قيافه‌ها ، زيرا اين شكل در نزد اعراب در آن عصر مبغوض‌ترين قيافه‌ها بود به خاطر آن كه دشمنانشان از اهل روم كبودچشم بودند . و ممكن است ازرق به معناى اعمى باشد ، زيرا استعمال ازرق در اين معنا شايع است و مؤيدش اين آيه است : وَنَحْشُرُهُمْ يَوْمَ الْقِيَامَةِ عَلَى وُجُوهِهِمْ عُمْياً [ اسراء ، 97 
  ] .\r\nيَتَخَافَتُونَ بَيْنَهُمْ إِن لَّبِثْتُمْ إِلَّا عَشْراً\r\nيعنى : در آن روز مشركان و كفّار در ميان خودشان ( از شدت ترس و هول و گرفتن گلو و پر شدن دل‌ها از رعب و دهشت ) به نحو آهسته و پنهانى گفتگو مىكنند و مىگويند كه جز ده روز درنگ نكرديد .\r\nمرادشان درنگ مدت عمر در دنيا و يا مدت درنگ در برزخ ، ما بين نفخهء اول و دوم است . و اين تقليل و كم شمردن به خاطر اين است كه مقايسهء آن دو مدت با زمان طولانى ابدىِ غيرمحدود سبب شده كه آن را ده روز بشمرند ، و به اين مقايسه و تقليل در چندين مورد از اين كتاب كريم اشاره شده كه روشن‌ترين آنها آيهء 55 سورهء روم است .\r\nنَحْنُ أَعْلَمُ بِمَا يَقُولُونَ إِذْ يَقُولُ أَمْثَلُهُمْ طَرِيقَةً إِن لَّبِثْتُمْ إِلَّا يَوْماً\r\nيعنى : اى پيامبر ، ما به آنچه آنها در آن روز با يكديگر سخن مىگويند داناتريم . آن‌گاه كه نزديك‌ترين آنها به حقيقت و مصيب‌ترين آنها به واقع ( يعنى در مقايسه ما بين عمر دنيا\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nيا طول برزخ با ابديت ) مىگويد : شما در آن‌جا درنگ نكرديد مگر يك روز . زيرا در مقام ارائهء قلّت مدتى در برابر ابديت ، يك روز روشن‌تر و عادلانه‌تر از ده روز است .\r\nوَيَسْأَلُونَكَ عَنِ الْجِبَالِ فَقُلْ يَنسِفُهَا رَبِّى نَسْفاً « 105 » فَيَذَرُهَا قَاعاً صَفْصَفاً « 106 » لَّا تَرَى فِيهَا عِوَجاً وَلَا أَمْتاً « 107 » يَوْمَئِذٍ يَتَّبِعُونَ الدَّاعِيَ لَا عِوَجَ لَهُ وَخَشَعَتِ الْأَصْوَاتُ لِلرَّحْمنِ فَلَا تَسْمَعُ إِلَّا هَمْساً « 108 »\r\nلغت و اعراب :\r\nنَسَفَ البناءَ - از باب ضَرَب - : از بيخ كند آن را ، نسف الحَبَّ : پاشيد آن را . « 1 » فيذرها ضمير مؤنث راجع است به ارضِ مفهوم از سياق . قاع : زمين هموار . صفصف : زمين صاف و خالى از همه چيز . عِوج و امْت : پستى و بلندى . لاعوج له يعنى « لا انحراف لأحد عن قوله و دعوته » . همس : صداى آرام و آهسته .\r\nتفسير :\r\nوَيَسْأَلُونَكَ عَنِ الْجِبَالِ فَقُلْ يَنسِفُهَا رَبِّى نَسْفاً ، فَيَذَرُهَا قَاعاً صَفْصَفاً * لَّا تَرَى فِيهَا عِوَجاً وَلَا أَمْتاً\r\nيعنى : اى پيامبر ، از تو راجع به كوه‌ها مىپرسند كه : پايان كار آنها چيست و چه خواهند شد ؟ به آنان بگو : پروردگار من هنگام رستاخيز و قيام قيامت همهء آنها را از سطح زمين بركنده و خرد نموده ، همانند گرد و غبارى در هوا مىپراكند . يعنى در نتيجه همه را نابود مىسازد و جايگاه آنها را زمين‌هايى هموار و صاف و خالى از همه چيز وا مىنهد به گونه‌اى كه در آن هيچ پستى و بلندى نبينى .\r\n\r\n\r\n","description":"","footnote":"\r\n( 1 ) . نسف الجبالَ : دكَّها يعنى آن را خُرد و پاره پاره كرد .\r\n","page_name":" 102 ","page_number":102},
  {"content":"\r\n\r\nيَوْمَئِذٍ يَتَّبِعُونَ الدَّاعِىَ لَا عِوَجَ لَهُ\r\nيعنى : در آن روز همهء اهل محشر پيروى از يك دعوت‌كننده خواهند كرد و آن فرشتهء عظيم‌الشأن اسرافيل است كه صاحب صور و عهده‌دار ميراندن همهء جانداران به وسيلهء نفخهء اول و زنده كردن آنها به وسيلهء نفخهء دوم است . و « لا عوج له » يعنى هيچ يك از اهل محشر را ياراى اعوجاج و انحراف از دعوت او نخواهد بود .\r\nمراد از اين دعوت نفخهء سوم صور و نفخهء گردآورى همهء اهل حشر است ، آنان كه در نقاط مختلف زمين از قبر بيرون آمده ، منتظر تعيين سرنوشت خويش‌اند .\r\nوَخَشَعَتِ الْأَصْوَاتُ لِلرَّحْمنِ فَلَا تَسْمَعُ إِلَّا هَمْساً\r\nيعنى : و در آن روز صداهاى اهل محشر در برابر قدرت و عظمت خداى رحمان از شدت ترس و وحشت و ذلّت و دهشت فرومىخوابد به گونه‌اى كه از آن اجتماع حيرت‌آور جز صداى آهستهء نفس‌ها و صداى آرام پاها را نمىشنوى .\r\nيَوْمَئِذٍ لَّا تَنفَعُ الشَّفَاعَةُ إِلَّا مَنْ أَذِنَ لَهُ الرَّحْمنُ وَرَضِيَ لَهُ قَوْلًا « 109 » يَعْلَمُ مَا بَيْنَ أَيْدِيهِمْ وَمَا خَلْفَهُمْ وَلَا يُحِيطُونَ بِهِ عِلْماً « 110 » وَعَنَتِ الْوُجُوهُ لِلْحَيِّ الْقَيُّومِ وَقَدْ خَابَ مَنْ حَمَلَ ظُلْماً « 111 » وَمَن يَعْمَلْ مِنَ الصَّالِحَاتِ وَهُوَ مُؤْمِنٌ فَلَا يَخَافُ ظُلْماً وَلَا هَضْماً « 112 »\r\nلغت و اعراب :\r\nإلّا من أذن استثناء از شفاعت است ، به‌تقدير « إلّا شفاعة شافع أو مشفوع له » . له قولًا به‌تقدير « قوله فى الشفاعة أو اعتقاده فى القلب » . مراد از هريك از دو موصول ما بين أيديهم و ما خلفهم محتمل است گذشته‌هاى اعمال و احوال آنها يا آينده‌ها باشد . و لايحيطون به يعنى بِاللَّهِ و يا بِحالِهِم . عنت الوجوه : ذليل و خاضع شد . هَضَمَ الشىءَ - از باب ضَرَب - : ناقص\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nكرد آن را ، شكست آن را .\r\nتفسير :\r\nيَوْمَئِذٍ لَّا تَنفَعُ الشَّفَاعَةُ إِلَّا مَنْ أَذِنَ لَهُ الرَّحْمنُ وَرَضِىَ لَهُ قَوْلًا\r\nيعنى : در آن روز هيچ شفاعت و وساطتى از هيچ شفاعت‌كننده‌اى و براى هيچ شفاعت‌شونده‌اى سودى نخواهد بخشيد جز شفاعت كسى كه خداى رحمان او را اذن شفاعت دهد و از گفتار او راضى و خشنود باشد . يعنى كسى كه از اولياى خدا باشد مانند پيامبران و معصومان و فرشتگان و صالحان بشر ، و از گفتارش خشنود باشد براى آن كه متناسب با حال شفاعت‌شونده است در اسقاط كيفر يا ترفيع درجه . و يا آن كه جز شفاعت كسى كه خداى رحمان دربارهء او اذن شفاعت شدن دهد و از گفتار او يعنى از عقايد قلبى و اصولى او خشنود باشد ، مانند گنهكارانى كه اصول اعتقاداتشان صحيح و بدون خدشه باشد .\r\nيَعْلَمُ مَا بَيْنَ أَيْدِيهِمْ وَمَا خَلْفَهُمْ وَلَا يُحِيطُونَ بِهِ عِلْماً\r\nيعنى : خداوند آنچه را كه جلو دست آنهاست و آنچه را كه پشت سر آنها قرار دارد مىداند . يعنى از گذشتهء حالات هر دو طايفهء شفاعت‌كننده و شفاعت‌شونده در دنيا و برزخ آگاه است و از كيفر و پاداششان پس از رستاخيز نيز آگاه است ، و آنها هرگز به علم خداوند و يا به حال گذشته و آيندهء خود احاطهء علمى ندارند .\r\nو ممكن است مراد از « ما بين أيديهم » آينده‌هاى احوال آنها و از « ما خلفهم » گذشته‌ها باشد . و اين دو احتمال در نظاير اين آيه در جاهاى ديگر اين كتاب كريم نيز جارى است .\r\nوَعَنَتِ الْوُجُوهُ لِلْحَىِّ الْقَيُّومِ وَقَدْ خَابَ مَنْ حَمَلَ ظُلْماً\r\nيعنى : و در آن روز همهء چهره‌ها در برابر خداوند حىّ قيّوم يعنى زنده و پاينده و برپا دارنده و نگهبان و مدبر جهان هستى ، ذليل و خاضع خواهند بود . و بىترديد آن كس كه در دنيا بار ستم بر دوش گرفته در آن روز از رحمت خداوند نوميد خواهد شد ، يعنى به نحو قطعى و ابدى اگر بار ستم كفر و شرك باشد و به نحو موقت و محدود اگر فسق باشد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nوَمَن يَعْمَلْ مِنَ الصَّالِحَاتِ وَهُوَ مُؤْمِنٌ فَلَا يَخَافُ ظُلْماً وَلَا هَضْماً\r\nيعنى : و هركس كارهاى شايسته انجام دهد در حالى كه مؤمن باشد هرگز در آخرت از هيچ ستم و نقص و خردشدنى نخواهد ترسيد .\r\nغرض اين است كه ايمان و عقد قلبى به اصول هر شريعتى شرط صحت يا قبول عمل‌هاى فرعى آن شريعت است . و مراد از ظلم و هضم ، نقص در حساب است .\r\nيعنى در مقام حساب از استحقاق آنها كسر نمىشود . و ممكن است مراد از هضم اين باشد كه شخصيت و مقام معنوى هيچ كس در آن روز خرد نمىشود بلكه كاملًا محفوظ است .\r\nوَكَذلِكَ أَنزَلْنَاهُ قُرْآناً عَرَبِيّاً وَصَرَّفْنَا فُيهِ مِنَ الْوَعِيدِ لَعَلَّهُمْ يَتَّقُونَ أَوْ يُحْدِثُ لَهُمْ ذِكْراً « 113 » فَتَعَالَى اللَّهُ الْمَلِكُ الْحَقُّ وَلَا تَعْجَلْ بِالْقُرْآنِ مِن قَبْلِ أَن يُقْضَى إِلَيْكَ وَحْيُهُ وَقُل رَبِّ زِدْنِى عِلْماً « 114 »\r\nلغت و اعراب :\r\nو كذلك اشاره به آيات آتى است و جمله از قبيل تشبيه كلى به مصاديق است ، و ضمير منصوب أنزلناه راجع است به مجموع كلى اين كتاب ، و قرآناً حال است از آن ضمير . تصريف شىء برگرداندن آن از حالى به حالى است . أو يُحدث يعنى قرآن . « 1 » تفسير :\r\nوَكَذلِكَ أَنزَلْنَاهُ قُرْآناً عَرَبِيّاً وَصَرَّفْنَا فيهِ مِنَ الْوَعِيدِ لَعَلَّهُمْ يَتَّقُونَ أَوْ يُحْدِثُ لَهُمْ ذِكْراً\r\nيعنى : و اى پيامبر ، همانند اين آيات آتى كه مىبينى اين كتاب آسمانى را به زبان عربى\r\n\r\n\r\n","description":"","footnote":"\r\n( 1 ) . يعنى ضمير فاعل در و يحدث به قرآن برمىگردد .\r\n","page_name":" 105 ","page_number":105},
  {"content":"\r\n\r\nفرو فرستاديم . يعنى همهء قرآن مانند اين آيات است در فصاحت و بلاغت و زيبايى گفتار و شيوايى بيان و استوارى نظام . و ما در اين كتاب از وعيد و تهديد براى كفّار مكرر و به نحو گوناگون آورديم ( مانند تهديد به عذاب‌هاى دنيوى و مرگ و عذاب‌هاى برزخ و رستاخيز و حساب و كتاب و دوزخ كه هر يك به بيان‌هاى مختلف ذكر شده ) شايد آنها تقوا پيدا كنند . يعنى به اصولش ايمان آورند و فروعش را عملى كنند ، و يا حداقل اين كتاب براى آنها سبب تذكر و تنبّهى باشد .\r\nفَتَعَالَى اللَّهُ الْمَلِكُ الْحَقُّ\r\nيعنى : پس متعالى و برتر است خدايى كه مَلِك حق است .\r\nاو ذاتش برتر از هر ذات و صفاتش والاتر از صفات ديگران است . و او ملك است يعنى سلطه و مالكيت و تصرف در شراشر جهان هستى دارد و اين صفت در او به حق و به جا و ثابت است ، زيرا همه را او آفريده و نگه مىدارد و تدبير مىكند و در آخر فانى خواهد كرد .\r\nو ذكر اين توصيف اشاره به اين است كه فرستادن قرآن و هدايت جامعهء مكلّفان و وعيد طاغيان تنها او را سزد و بس .\r\nوَلَا تَعْجَلْ بِالْقُرْآنِ مِن قَبْلِ أَن يُقْضَى إِلَيْكَ وَحْيُهُ وَقُل رَبِّ زِدْنِى عِلْماً\r\nاز ظاهر اين آيه برمىآيد كه پيامبر اسلام هنگامى كه جبرئيل امين قطعات آيات و سوره‌هاى قرآن را براى او تلاوت مىنمود از بيم آن‌كه مبادا حفظ نكند همراه تلاوت جبرئيل تلاوت مىكرد ، از اين رو اين دستور رسيد كه صبر كند و استماع نمايد تا روح‌الامين فارغ شود و سپس او بخواند . يعنى آنچه جبرئيل تلاوت كرده هر چند سوره‌هاى طولانى باشد قهراً در صفحهء قلبش منتقش مىگردد و نياز به تلاوت بعدى هم ندارد چه رسد به تعجيل در آن .\r\nمعناى آيه : اى پيامبر ، در مقام وحى قرآن پيش از آن كه وحيش به سوى تو تمام شود شتاب مكن . و اين آيه نظير آيات 16 تا 18 سورهء قيامت است : لَا تُحَرِّكْ بِهِ لِسَانَكَ لِتَعْجَلَ بِهِ * إِنَّ عَلَيْنَا جَمْعَهُ وَقُرْآنَهُ ، فَإِذَا قَرَاْنَاهُ فَاتَّبِعْ قُرْآنَهُ . و بگو : پروردگارا ، مرا از نظر دانش فزونى بخش . يعنى به جاى شتاب در تلاوت ، در دل خويش از خداوند زيادتى علم طلب كن .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\n[ داستان حضرت آدم ( ع ) 
  ]\r\nوَلَقَدْ عَهِدْنَا إِلَى آدَمَ مِن قَبْلُ فَنَسِيَ وَلَمْ نَجِدْ لَهُ عَزْماً « 115 » وَإِذْ قُلْنَا لِلْمَلَائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبَى « 116 » فَقُلْنَا يَاآدَمُ إِنَّ هذا عَدُوٌّ لَكَ وَلِزَوْجِكَ فَلَا يُخْرِجَنَّكُمَا مِنَ الْجَنَّةِ فَتَشْقَى « 117 » إِنَّ لَكَ أَلَّا تَجُوعَ فِيهَا وَلَا تَعْرَى « 118 » وَأَنَّكَ لَا تَظْمَؤُا فِيهَا وَلَا تَضْحَى « 119 »\r\nلغت :\r\nعهد إليه : وصيت كرد و دستور داد به او . عزم : تصميم گرفت و ارادهء جدى كرد .\r\nشقاء : مشقّت و سختى . ظَمِئَ - از باب عَلِم - : تشنه شد . ضَحَى الرجلُ - از باب نَصَر - :\r\nآفتاب‌زده شد .\r\nتفسير :\r\nوَلَقَدْ عَهِدْنَا إِلَى آدَمَ مِن قَبْلُ فَنَسِىَ وَلَمْ نَجِدْ لَهُ عَزْماً\r\nدر اين آيات دوازده‌گانه ( آيات 115 - 127 ) اشاره است به قصهء آدم ابوالبشر و همسرش حوّا با عباراتى مختصر و بيانى رسا و شيوا ، و به آفرينش آنها در عالم بالا و دستور سجود فرشتگان به آدم و امتناع ابليس و هبوط همگى به اين سرزمين ، و گويى هدف از سوق قصهء آدم و حوّا اشاره است به توجيه تكليف كلى در آينده به نسل بشر به صورت دين و شريعت براى آزمايش آنها و وعدهء هدايت به پذيراشدگان و وعدهء كيفر سخت دنيوى و عذاب عظيم اخروى براى منكران و طاغيان .\r\nمعناى آيه : و حقيقت اين است كه ما از پيش به آدم توصيه كرديم و دستور داديم ( يعنى پيش از آن‌كه او و همسرش را به صفحهء زمين بياوريم از خوردن درخت ممنوع نهى كرديم ) و او فراموش كرد و ما براى او در امتثال و طاعت از فرمان ، عزمى راسخ و تصميمى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nجدى نيافتيم .\r\nبايد دانست كه در اين دوازده آيه ، اكثريت خطاب به آدم و اكثريت ضماير نيز از آنِ اوست و همسر او در برخى از خطابات با او شريك است ، نظير نهى از بيرون شدن از بهشت به فريب شيطان و خوردن از شجرهء ممنوعه و ريخته شدن لباس‌ها و سعى در پوشاندن خويش . و در غير اين موارد حتى در فريب از وسوسه و عصيان امر و حصول شقاء ذكر نشده با اين كه او نيز شريك بوده و اين به سبب تبعيت كامل اوست .\r\nوَإِذْ قُلْنَا لِلْمَلَائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبَى\r\nو به ياد آور زمانى را كه به فرشتگان فرمان داديم كه بر پيكر آدم به محض دميدن روح در آن سجده نماييد . پس همه سجده كردند جز ابليس كه امتناع ورزيد و سرباز زد .\r\nفَقُلْنَا يَاآدَمُ إِنَّ هذا عَدُوٌّ لَكَ وَلِزَوْجِكَ فَلَا يُخْرِجَنَّكُمَا مِنَ الْجَنَّةِ فَتَشْقَى\r\nيعنى : پس از امتناع ابليس گفتيم : اى آدم ، به يقين اين ابليس دشمن تو و همسر توست ، پس مبادا شما را از اين بهشت بيرون كند ، يعنى به وسيلهء مكر و فريب وسيلهء بيرون شدنتان را فراهم نياورد ، كه در مشقّت و سختى افتى .\r\nمراد اين است كه اگر از محيط امن عالم بالا و بهشت آماده براى زندگى آسمانى كه به تهيهء هيچ‌يك از وسايل حيات نياز ندارد بيرون رويد ، در زندگى مادى زمينى قرار مىگيريد كه سبب مشقّت و سختى فوق‌العاده است ، زيرا در دنيا براى رفع همهء نيازهاى جسمى و روحى و فردى و اجتماعى خود از خوراكى و پوشاكى و مسكن و غيره بايد خود قيام كنى و تهيه و تأمين نمايى .\r\nإِنَّ لَكَ أَلَّا تَجُوعَ فِيهَا وَلَا تَعْرَى * وَأَنَّكَ لَا تَظْمَؤُا فِيهَا وَلَا تَضْحَى\r\nيعنى : اى آدم ، تو را در اين بهشت اين نعمت هست كه هيچ‌گاه در آن گرسنه نگردى و با كمبود هيچ غذايى مواجه نشوى ، و تو در آن عريان نمانى و كمبود پوشاك نبينى ، زيرا همهء اقسام و ارقام پوشاك در آن آماده است . و تو در آن تشنگى نچشى ، زيرا همهء مايعات سيراب‌كننده در سطح آن در جريان است . و در آن‌جا تابش سوزندهء خورشيد نبينى ، زيرا محيط آن‌جا خورشيد ندارد بلكه و أشرقت الأرض بنور ربِّها [ سورهء زمر ، 69 
  ] است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nفَوَسْوَسَ إِلَّيْهِ الشَّيْطَانُ قَالَ يَاآدَمُ هَلْ أَدُلُّكَ عَلَى شَجَرَةِ الْخُلْدِ وَمُلْكٍ لَّايَبْلَى « 120 » فَأَكَلَا مِنْهَا فَبَدَتْ لَهُمَا سَوْآتُهُمَا وَطَفِقا يَخْصِفَانِ عَلَيْهِمَا مِن وَرَقِ الْجَنَّةِ وَعَصَى آدَمُ رَبَّهُ فَغَوَى « 121 » ثُمَّ اجْتَبَاهُ رَبُّهُ فَتَابَ عَلَيْهِ وَهَدَى « 122 »\r\nلغت :\r\nوسوس إليه : وسوسه‌هايش را به او القا كرد . سَوأة جمع آن سوءات : عورت و هر امر قبيح و زشتى كه ظهورش براى انسان سبب خجلت و رسوايى باشد . طفق : شروع كرد . يخصف عليه : مىچسبانيد بر آن . اجتباه : برگزيد آن را .\r\nتفسير :\r\nفَوَسْوَسَ إِلَيْهِ الشَّيْطَانُ قَالَ يَاآدَمُ هَلْ أَدُلُّكَ عَلَى شَجَرَةِ الْخُلْدِ وَمُلْكٍ لَّايَبْلَى\r\nيعنى : پس شيطان وسوسه و فريب خود را به او القا كرد و گفت : اى آدم ، آيا تو را به شجرهء خُلد و مُلكى كه كهنگى و زوال ندارد راهنمايى بكنم ؟\r\nمراد از شجرهء خُلد ، درختى است كه خوردن از ميوهء آن سبب جاودانى در بهشت مىشود و تفسير به درخت گندم يا زيتون شده است . و مراد از مُلك غير بالى يعنى كهنه نشدنى ، خود بهشت يا سلطه و مالكيت جاودانى بر آن است .\r\nفَأَكَلَا مِنْهَا فَبَدَتْ لَهُمَا سَوْآتُهُمَا وَطَفِقا يَخْصِفَانِ عَلَيْهِمَا مِن وَرَقِ الْجَنَّةِ\r\nيعنى : پس آدم و همسرش هر دو تحت تأثير فريب شيطان از آن درخت خوردند ، پس به ناگاه و به محض خوردن آن عورت‌هاى هر دو در نظرشان هويدا و ظاهر گشت و از شرم و خجلت شروع كردند از برگ درختان بهشت بر خود چسباندن .\r\nبايد دانست كه ساتر و پوشاك قبلى آنها لباس‌هاى مخصوص بهشت بوده كه پيكر\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nنافرمان يا ترك اولىكننده را صلاحيت پوشيدن آن نبوده و از اين رو فوراً فرو ريخته . و شرم و خجلت هر يك از خودش به اقتضاى طبعش بوده ، زيرا از آغاز خلقت نياز به تخلّى نداشتند و عورت خود را نديده بودند . و ممكن است خجلت هر يك از ديگرى بوده ، زيرا ازدواجشان پس از هبوط به زمين بوده است .\r\nوَعَصَى آدَمُ رَبَّهُ فَغَوَى\r\nيعنى : و آدم پروردگار خود را نافرمانى كرد و راه را گم نمود .\r\nبايد دانست در اين‌جا اشكالى است معروف و آن اين است كه در اين آيه تصريح است بر اين كه آدم ابوالبشر عصيان كرد و گمراه شد ، و عصيان و گمراهى با مقام نبوت سازگار نيست هر چند پيش از نبوت باشد . و جواب اين است كه قبح عصيان و ضلالت در مخالفت امر و نهىِ تكليفىِ الزامى است نه امر و نهى ارشادى ، زيرا امر و نهى ارشادى در حقيقت تكليف نيست ، بلكه اخبار و هدايت كردن شخص است به سوى درك مصلحت مأمورٌ به و ترك مفسدهء منهىٌ عنه ، و لذا مورد را تشبيه مىكنند به نهى طبيب ، بيمار را از خوردن چيزى كه نتيجهء مخالفت تنها به ضرر افتادن بيمار است نه چيز ديگر . و نتيجهء مخالفت آدم و حوّا در اين‌جا بيرون شدن از بهشت و گرفتار شدن به مشقّت زندگى دنيوى بود .\r\nو از اين‌جا معلوم مىشود كه مراد از « غوى » گم شدن آنها از مطلوب و خطا رفتن از هدف بود ، خواه مطلوب امرى باطل و موهومى باشد كه شيطان در نظرشان مجسم كرده بود يعنى جاودانگى در بهشت به وسيلهء خوردن از شجره ، و خواه مطلوب حق و اصيلى كه خدا براى آنها پيش‌بينى كرده بود يعنى جاودانگى به شرط نخوردن از آن شجره . و علاوه آن كه آدم در عالم بالا و در بهشت بود و آن‌جا جاى تكليفِ امر و نهى الزامى نيست ، بلكه جاى اخذ پاداش عمل و نتيجهء امتثال است . يعنى همان‌جا كه بشرها پس از فارغ شدن از تكليف دنيا و حساب و محاكمه ، براى دريافت نتيجه به آن‌جا مىروند .\r\nثُمَّ اجْتَبَاهُ رَبُّهُ فَتَابَ عَلَيْهِ وَهَدَى\r\nيعنى : سپس او را به منصب نبوت برگزيد و بر او عطف توجه نمود و به سوى اصول و فروع دينش هدايت كرد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو ممكن است معناى جملات سه‌گانه اين باشد كه خدايش او را نخست جمع‌آورى نمود ، يعنى تفرق وجودى او را از اين كه گاهى به وسوسهء شيطان بگرايد و گاه ديگر به گفتار زن فريب خورد و گاهى هم از تصميم جدى بر امور ناتوان شود وحدت بخشيد و او را روحى نيرومند و آگاه و مصمّم عطا كرد و سپس بر او به وسيلهء پذيرش توبه و اعطاى منصب نبوت و فضيلت ابوّت بر سلسلهء بشر و انزال صحيفه‌هاى آسمانى و آفريدن طايفهء پيامبران از نسل او و قراردادنش در سرسلسلهء آنان به او عطف توجه نمود و پس از آن او را به سوى تعليم و تربيت نخستين نسل انسانى هدايت نمود .\r\nقَالَ اهْبِطَا مِنْهَا جَمِيعاً بَعْضُكُمْ لِبَعْضٍ عَدُوٌّ فَإِمَّا يَأْتِيَنَّكُم مِنِّى هُدىً فَمَنِ اتَّبَعَ هُدَايَ فَلَا يَضِلُّ وَلَا يَشْقَى « 123 » وَمَنْ أَعْرَضَ عَن ذِكْرِي فَإِنَّ لَهُ مَعِيشَةً ضَنكاً وَنَحْشُرُهُ يَوْمَ الْقِيَامَةِ أَعْمَى « 124 » قَالَ رَبِّ لِمَ حَشَرْتَنِي أَعْمَى وَقَدْ كُنتُ بَصِيراً « 125 » قَالَ كَذلِكَ أَتَتْكَ آيَاتُنَا فَنَسِيتَهَا وَكَذلِكَ الْيَوْمَ تُنسَى « 126 »\r\nلغت و اعراب :\r\nهَبَطَ زيد - از باب ضَرَب - : فرود آمد . بعضكم لبعض يعنى آدم و حوّا و اولادشان در آينده ، يا آن دو نفر و شيطان . فإمّا يأتينّكم « ان » شرطيه و « ما » زايده و نون يأتينّكم براى تأكيد شرط است ، فمن تبع « مَن » شرطيه و فلايضلّ جزاى شرط ، و مجموع شرط و جزاى دوم جزاى انِ شرطيه است . ضَنْك مصدر به معناى فاعل است يعنى تنگ ، و ضنكاً صفت معيشة است . كذلك اول به‌تقدير « الأمر كذلك » است . فنسيتها به‌تقدير « فصار قلبك أعمى » است . و كذلك ى دوم اشاره به نسيان آيات است .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n[ دليل كورى قيامت 
  ]\r\nتفسير :\r\nقَالَ اهْبِطَا مِنْهَا جَمِيعاً بَعْضُكُمْ لِبَعْضٍ عَدُوٌّ\r\nيعنى : خداوند در خطابى گفت : اى آدم و حوّا ، هر دو با هم از آسمان و از ميان ملأ اعلى به سوى زمين فرود آييد . و يا هر دو با شيطان به كرهء زمين فرود آييد در حالى كه در آن‌جا برخى از شما با برخى ديگر دشمن خواهد بود . يعنى اولاد آدم و حوّا با هم تا انقراض نسلشان به خاطر مال و جاه دنيا و يا به خاطر اختلاف عقايد و مسالك دشمن مىشوند . و يا آن‌كه آدم و حوّا و اولادشان با شيطان در طول حياتشان طبق اقتضاى فطرتِ اين دو نوع و تشديد دشمنى آنها در روز تخلّف ابليس از سجده ، دشمن خواهند بود .\r\nفَإِمَّا يَأْتِيَنَّكُم مِنِّى هُدىً فَمَنِ اتَّبَعَ هُدَاىَ فَلَا يَضِلُّ وَلَا يَشْقَى\r\nيعنى : پس از آن كه در روى زمين مستقر گشتيد چون از جانب من به سوى شما هدايتى بيايد و حتماً خواهد آمد ( مراد پيامبران راهنما و كتاب‌هاى آسمانى و شريعت روشنگر راه است ) پس هر كس پيروى از هدايت من كند هرگز در دنيا گمراه نمىشود و در آخرت از رحمت حق محروم نمىگردد . « 1 » وَمَنْ أَعْرَضَ عَن ذِكْرِى فَإِنَّ لَهُ مَعِيشَةً ضَنكاً\r\nيعنى : و كسى كه از ياد من روى برتافت و از شرايع عرضه شدهء من اعراض نمود ، بىترديد ، او را در دنيا زندگى تنگى خواهد بود . زيرا چنين شخصى پيوسته فكرش و ميل و محبتش معطوف به سوى دنيا و همتش مصروف در تحصيل و افزودن و حفظ و اصلاح حال آن است و همواره دلش مضطرب از حدوث عوارض اتلاف‌كنندهء مال و تلخ‌كنندهء زندگى و هجمهء حاسدان و رسيدن مرگ و باقى ماندن ثروت براى ديگران است و بالأخره هميشه در جهنمى از ناراحتى روحى و تشويش روانى به سر خواهد برد .\r\nوَنَحْشُرُهُ يَوْمَ الْقِيَامَةِ أَعْمَى * قَالَ رَبِّ لِمَ حَشَرْتَنِى أَعْمَى وَقَدْ كُنتُ بَصِيراً\r\nيعنى : و او را در روز قيامت نابينا محشور خواهيم كرد ( و نتيجهء كورى در آن‌جا اين است كه از پيدا كردن جوار نيكان و صف صالحان و حوض آب و وسايل رفاه محشريان و\r\n\r\n\r\n","description":"","footnote":"\r\n( 1 ) . يا : و در آخرت به رنج و زحمت نمىافتد .\r\n","page_name":" 112 ","page_number":112},
  {"content":"\r\n\r\nعبور از صراط به سوى محيط ابديت عاجز و از وصول به بهشت محروم مىشود ) . آن‌گاه مىگويد : پروردگارا ، چرا مرا نابينا به محشر آوردى و حال آن‌كه در دنيا بينا بودم ؟ و اين آيه نظير وَنَحْشُرُهُمْ يَوْمَ الْقِيَامَةِ عَلَى وُجُوهِهِمْ عُمْياً وَبُكْماً وَصُمّاً [ اسراء ، 97 
  ] است .\r\nقَالَ كَذلِكَ أَتَتْكَ آيَاتُنَا فَنَسِيتَهَا وَكَذلِكَ الْيَوْمَ تُنسَى\r\nيعنى : در پاسخ او خدا مىگويد : همين‌طور است ، تو را كور آفريديم و علتش اين است كه چون در دنيا آيات كتاب‌هاى آسمانى و نشانه‌هاى آفاقى و انفسى ما به تو رسيد آنها را در سايهء ردّ و انكار و بىاعتنايى فراموش كردى تا چشم قلبت كور شد و به مانند همان نسيان ، امروز كه تو را به كيفر كورى دل كورچشم آفريديم ، مورد نسيان و فراموشى خدا و فرشتگان و شفيعانت قرار خواهى گرفت .\r\nپس اين آيه در مقام جواب از اعتراض كوران محشر است و غرض اصلى در جواب ، تشبيه كورى چشم آنها در آخرت به كورى باطنشان در دنياست ، لكن در مقام تشبيه ، مَنسى شدن آنها در آخرت تشبيه به نسيان آيات از جانب آنها شده است .\r\nوَكَذلِكَ نَجْزِى مَنْ أَسْرَفَ وَلَمْ يُؤْمِن بِآيَاتِ رَبِّهِ وَلَعَذَابُّ الْآخِرَةِ أَشَدُّ وَأَبْقَى « 127 » أَفَلَمْ يَهْدِ لَهُمْ كَمْ أَهْلَكْنَا قَبْلَهُم مِّنَ الْقُرُونِ يَمْشُونَ فِى مَسَاكِنِهِمْ إِنَّ فِى ذلِكَ لَآيَاتٍ لَأُوْلِى النُّهَى « 128 » وَلَوْ لَا كَلِمَةٌ سَبَقَتْ مِن رَّبِّكَ لَكَانَ لِزَاماً وَأَجَلٌ مُسَمّىً « 129 »\r\nلغت و اعراب :\r\nأفلم يهد لهم به‌تقدير « أفلم يهدهم مبيّناً لهم » است . كم أهلكنا فاعل يهد به‌تقدير « اهلاكُ كثيرٍ » . قرون جمع قرن : مجتمعات هم‌عصر انسان‌ها . نُهى جمع نُهيه : خِرد . لزاماً يعنى ملازماً . اسم « كان » راجع است به عقاب و اهلاك . أجلٌ عطف است به كلمةٌ به‌تقدير « ولولا أجلٌ » .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتفسير :\r\nوَكَذلِكَ نَجْزِى مَنْ أَسْرَفَ وَلَمْ يُؤْمِن بِآيَاتِ رَبِّهِ وَلَعَذَابُ الْآخِرَةِ أَشَدُّ وَأَبْقَى\r\nيعنى : و نظير آنها كيفر مىدهيم هر كه را كه در برابر فرامين خداوند از حدّ خود تجاوز كند و به آيات كتاب‌هاى آسمانى و نشانه‌هاى آفاقى و انفسى پروردگار خود ايمان نياورد ( و تشبيه كذلك از قبيل تشبيه كلى به مصاديق است ) . و اين در دنياست و بىترديد عذاب آخرت شديدتر و پايدارتر است .\r\nأَفَلَمْ يَهْدِ لَهُمْ كَمْ أَهْلَكْنَا قَبْلَهُم مِّنَ الْقُرُونِ يَمْشُونَ فِى مَسَاكِنِهِمْ\r\nيعنى : آيا آنها را هدايت نكرده و براى آنها روشن ننموده اين كه بسيارى از مجتمعات انسانى پيش از آنها را هلاك نموديم و اين‌ها الآن در مساكن و جايگاه‌هاى آنها راه مىروند ؟\r\nغرض آن‌كه ما گروه‌هايى از نسل بشر را كه پيش از آنها مىزيستند به كيفر طغيان و كفرشان هلاك كرديم نظير قوم نوح و هود و صالح و لوط ؛ آيا اين حوادث تاريخى آنها را راهنمايى نمىكند كه متنبّه و متذكر شوند و دعوت پيامبر اسلام را بپذيرند ؟ !\r\nإِنَّ فِى ذلِكَ لَآيَاتٍ لِأُوْلِى النُّهَى\r\nيعنى : همانا در عذاب و اهلاك آنها نشانه‌هايى براى صاحبان خرد است .\r\nزيرا عقل و خردشان آنها را از غفلت بيدار مىكند و متوجه مىسازد كه اين حوادث نشانه‌هاى توحيد و عظمت و قدرت و حكمت موجود پس پرده است .\r\nوَلَوْ لَا كَلِمَةٌ سَبَقَتْ مِن رَّبِّكَ لَكَانَ لِزَاماً وَأَجَلٌ مُسَمّىً\r\nيعنى : و اى پيامبر ، اگر نبود گفتارى كه از پروردگارت گذشته - كه در اهلاك طغيان‌گران شتاب نكند و بر آنها تا مدت محدودى مهلت دهد - بىترديد عذاب و هلاكت فورى آنها لازم و حتم بود . و هم‌چنين اگر نبود مدت عمرى كه بر يكايك آنان تعيين شده و از علم ازلى الهى گذشته و در لوح محفوظ مندرج گشته ، آنها را بدون درنگ هلاك مىكرديم .\r\nبايد دانست كه گفتار قديم و وعدهء مهلت خدا از آيهء وَلَكُمْ فِى الْأَرْضِ مُسْتَقَرٌّ وَمَتَاعٌ إِلَى حِينٍ [ بقره ، 36 
  ] مفهوم است ، زيرا مفادش اين است كه براى همهء شما در روى اين زمين ثبات\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو استقرار و برخوردارى از نعمت‌هاى آن تا مدتى ثابت و مسلّم است .\r\n\r\n[ رغبت به معنويت و بىرغبتى به دنيا 
  ]\r\nفَاصْبِرْ عَلَى مَا يَقُولُونَ وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ غُرُوبِهَا وَمِنْ آناءِ اللَّيْلِ فَسَبِّحْ وَأَطْرَافَ النَّهَارِ لَعَلَّكَ تَرْضَى « 130 » وَلَا تَمُدَّنَّ عَيْنَيْكَ إِلَى مَا مَتَّعْنَا بِهِ أَزْوَاجاً مِّنْهُمْ زَهْرَةَ الْحَيَاةِ الدُّنْيَا لِنَفْتِنَهُمْ فِيهِ وَرِزْقُ رَبِّكَ خَيْرٌ وَأَبْقَى « 131 »\r\nلغت و اعراب :\r\nاناء جمع إنى و إنى - يعنى ساعت . و من اناء متعلّق است به فسبِّح ، و أطراف منصوب است به « فسبِّح » مقدَّر . مَدَّ عينه إليه - از باب نَصَر - : چشمش را به سوى او دوخت . زَهرة : شكوفه و زينت ، به‌تقدير « جعلناه زهرة » يا زهرة حال باشد . فتنه : امتحان ، عذاب .\r\nتفسير :\r\nفَاصْبِرْ عَلَى مَا يَقُولُونَ وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ غُرُوبِهَا وَمِنْ آناءِ اللَّيْلِ فَسَبِّحْ وَأَطْرَافَ النَّهَارِ لَعَلَّكَ تَرْضَى\r\nيعنى : اى پيامبر ، پس از توجه به اين كه ما به آنها مدت محدودى مهلت داده‌ايم و دوامى ندارد پس بر آنچه دربارهء خودت مىگويند كه مثلًا ساحر يا كاهن است و يا شاعر است و منتظر مرگ و فناى او هستيم و يا ابتر و نسل‌بريده است ؛ و آنچه دربارهء قرآنت مىگويند كه افسانه‌هاى پيشينيان و آموزه‌هاى كاهنان و پريان است ، صبر كن و شكيبا باش . يعنى عكس‌العمل شديد نشان مده . و اى پيامبر ، پروردگار خود را پيش از طلوع آفتاب و پيش از غروب آن تسبيح توأم با حمد بگو ، و در ساعت‌هاى شب و اطراف روز نيز او را تسبيح و تقديس كن ، شايد به آنچه از جانب خدا به تو برسد خشنود شوى .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبايد دانست كه جهت تقييد تسبيح به حمد اين است كه تنزيه خدا از هر عيب و نقص بايد توأم با توصيف او به همهء كمالات و صفات جلال و جمال باشد . و ظاهر امر به تسبيح و حمد در اوقات پنجگانه اين است كه اين دو ذكر خاص در اين اوقات مطلوب و مستحب است . و محتمل است مراد از تسبيح و حمد نمازهاى يوميه باشد به اطلاق مجازى ، نظير اطلاق « قرآن الفجر » به نماز صبح ، و بنابراين مراد از تسبيح پيش از طلوع آفتاب نماز صبح و پيش از غروب نماز ظهر و عصر و در ساعت‌هاى شب نماز مغرب و عشاء است و مراد از تسبيح در دو طرف روز نيز نماز صبح و عصر باشد كه براى تأكيد تكرار شده است .\r\nو گفته شده كه مراد از نماز پيش از غروب نماز عصر است و بنابراين نماز ظهر ذكر نشده ، و مراد از اطراف روز كه جمع است و از آن تثنيه اراده شده ظهر است و نماز ظهر ، و جهت اين كه ظهر دو طرف روز است اين است كه طرف آخر نصف اول روز و طرف اول نصف آخر روز است .\r\nوَلَا تَمُدَّنَّ عَيْنَيْكَ إِلَى مَا مَتَّعْنَا بِهِ أَزْوَاجاً مِّنْهُمْ زَهْرَةَ الْحَيَاةِ الدُّنْيَا لِنَفْتِنَهُمْ فِيهِ وَرِزْقُ رَبِّكَ خَيْرٌ وَأَبْقَى\r\nيعنى : اى پيامبر ، هر دو چشمت را مدوز يعنى با ميل و رغبت منگر به سوى آنچه ما اصناف و اقشارى از آنها را بدان برخوردار كرده‌ايم از قبيل ثروت و اموال و اولاد و جاه و مقام ، در حالى كه همهء آنها شكوفه‌ها و زينت محدود و موقت زندگى دنياست و ما بدان‌جهت داديم كه آنها را در اين امكانات آزمايش كنيم و در عذاب افكنيم . و روزىِ پروردگارت يعنى كتاب آسمانى و دين و شريعت و كمالات انسانى و فضايل نفسانى و عمل‌هاى شايسته بهتر و پايدارتر است .\r\nوَأْمُرْ أَهْلَكَ بِالصَّلَاةِ وَاصْطَبِرْ عَلَيْهَا لَا نَسْأَلُكَ رِزْقاً نَّحْنُ نَرْزُقُكَ وَالْعَاقِبَةُ لِلتَّقْوَى « 132 » وَقَالُوا لَوْلَا يَأْتِينَا بِآيَةٍ مِن رَّبِّهِ أَوَ لَمْ تَأْتِهِم بَيِّنَةُ مَا فِى الصُّحُفِ الْأُولَى « 133 »\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n[ مواظبت بر نماز خانواده 
  ]\r\nتفسير :\r\nوَأْمُرْ أَهْلَكَ بِالصَّلَاةِ وَاصْطَبِرْ عَلَيْهَا لَا نَسْأَلُكَ رِزْقاً نَّحْنُ نَرْزُقُكَ وَالْعَاقِبَةُ لِلتَّقْوَى\r\nيعنى : اى پيامبر ، خاندان خود را به نماز فرمان ده و خود بر آن سخت مواظبت كن و شكيبا باش و مداومت نما . ( اين آيات مكيّه است و خاندان پيامبر در آن‌جا و هنگام نزول آيات ، جز خديجه عليها السلام و على بن ابى طالب عليه السلام و شايد برخى از دختران پيامبر پيش از فاطمهء زهرا نبوده ) ما از تو روزى نمىطلبيم . يعنى نمىخواهيم كه ما را روزى دهى . زيرا ما غنىّ مطلقيم ، و نه اين كه خود و اهلت را روزى دهى بلكه اين ماييم كه تو را و اهلت را در ميان همهء موجودات نيازمند روزى مىدهيم ( ذكر اين دو جمله در اين جا اشاره به اين است كه مواظبت بر نماز مهم‌تر از فكر روزى است ) و سرانجام نيك از آنِ پرهيزكارى و پرواپيشگى است .\r\nوَقَالُوا لَوْلَا يَأْتِينَا بِآيَةٍ مِن رَّبِّهِ\r\nيعنى : اى پيامبر ، مشركان مكه گفتند : چرا محمّد ( صلى الله عليه و آله ) آيه و معجزه‌اى از جانب پروردگار خود نمىآورد ؟ لازمهء اين گفتار اين است كه قرآن مجيد را معجزه حساب نمىكردند و از قبيل اسطوره‌هاى پيشينيان مىدانستند و از اين رو معجزه مىطلبيدند . و محتمل است مرادشان از آيه ، معجزهء غيرقابل خدشه باشد مانند عصاى موسى و يد بيضا و ناقهء صالح و شبه آنها ، و يا معجزه‌اى كه خود اقتراح و پيشنهاد مىكردند مانند آنچه در اواخر سورهء اسراء بيان شده است .\r\nأَوَ لَمْ تَأْتِهِم بَيِّنَةُ مَا فِى الصُّحُفِ الْأُولَى\r\nبيّنة مصدر به معناى مبيِّن و اضافه به مفعول ، و مراد قرآن است . يعنى در پاسخ آنها بگو كه آيا براى آنها قرآنى كه شاهد و مبيّن همهء آنچه در صحيفه‌هاى گذشته است نيامده است ؟\r\nيعنى معجز حقيقى و عظيم و غيرقابل خدشهء او همين قرآن است كه گواه و روشنگر كتاب‌هاى آسمانى گذشته است از تورات و انجيل و زبور و غيره و اغلب آنچه را كه در آنهاست از احكام و عقايد و قصص و اندرز بيان مىكند . يعنى در حالى كه اين كتاب را با اين محتوا كسى آورده كه ابداً معلّم نديده و درس نخوانده و با علما و دانشمندان عصر خود ننشسته ، پس اين برترين و والاترين معجزهء دالّ بر صدق نبوت اوست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\n[ دليل تأخير عذاب 
  ]\r\nوَلَوْ أَنَّا أَهْلَكْنَاهُم بِعَذَابٍ مِن قَبْلِهِ لَقَالُوا رَبَّنَا لَوْلَا أَرْسَلْتَ إِلَيْنَا رَسُولًا فَنَتَّبِعَ آيَاتِكَ مِن قَبْلِ أَن نَذِلَّ وَنَخْزَى « 134 » قُلْ كُلٌّ مُّتَرَبِّصٌ فَتَرَبَّصُوا فَسَتَعْلَمُونَ مَنْ أَصْحَابُ الصِّرَاطِ السَّوِيِّ وَمَنِ اهْتَدَى « 135 »\r\nلغت و اعراب :\r\nمن قبله يعنى من قبل محمد يا من قبل البيّنة يعنى قرآن . خزى : خوارى و رسوايى .\r\nتربّص : انتظار . سوىّ : مستقيم . قل كلٌّ يعنى كلُّ واحدٍ منّا و منكم .\r\nتفسير :\r\nوَلَوْ أَنَّا أَهْلَكْنَاهُم بِعَذَابٍ مِن قَبْلِهِ لَقَالُوا رَبَّنَا لَوْلَا أَرْسَلْتَ إِلَيْنَا رَسُولًا فَنَتَّبِعَ آيَاتِكَ مِن قَبْلِ أَن نَذِلَّ وَنَخْزَى\r\nيعنى : و اگر مشركان مكه را به عذابى پيش از بعثت محمّد صلى الله عليه و آله يا پيش از نزول اين كتاب هلاك مىكرديم ، بىترديد در روز رستاخيز مىگفتند : پروردگارا ، چرا به سوى ما رسولى نفرستادى تا ما پيروى از آيات كتاب تو يا نشانه‌هاى توحيد تو كنيم پيش از آن كه در دنيا به واسطهء جنگ بدر و مانند آن و در آخرت به ورود در آتش خوار و رسوا شويم ؟\r\nقُلْ كُلٌّ مُّتَرَبِّصٌ فَتَرَبَّصُوا فَسَتَعْلَمُونَ مَنْ أَصْحَابُ الصِّرَاطِ السَّوِىِّ وَمَنِ اهْتَدَى\r\nيعنى : به آنها بگو : هر يك از ما و شما منتظريم . يعنى ما منتظر تقدير خدا و اجراى وعيدش دربارهء شما و انجاز وعده‌ها و اتمام نعمت و اكمال دين و پيروزى بزرگ دربارهء خود ، و شما منتظر نزول حوادث دربارهء ما و بطلان دعوت و محو آثار ما . پس در انتظار باشيد ، به زودى خواهيد دانست كه صاحبان صراط مستقيم و راهيان راه درست كيانند و چه كسى از ما و شما هدايت يافته و به هدف رسيده است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nسورهء انبياء\r\n\r\n[ غفلت مردم از آخرت و اشتغالشان به لهو و لعب 
  ]\r\nبِسْمِ اللّهِ الرَّحْمنِ الرَّحِيمِ اقْتَرَبَ لِلنَّاسِ حِسَابُهُمْ وَهُمْ فِى غَفْلَةٍ مُّعْرِضُونَ « 1 » مَا يَأْتِيهِم مِن ذِكْرٍ مِن رَّبِّهِم مُّحْدَثٍ إِلَّا اسْتَمَعُوهُ وَهُمْ يَلْعَبُونَ « 2 » لَاهِيَةً قُلُوبُهُمْ وَأَسَرُّوا النَّجْوَى الَّذِينَ ظَلَمُوا هَلْ هذَا إِلَّا بَشَرٌ مِّثْلُكُمْ أَفَتَأْتُونَ السِّحْرَ وَأَنتُمْ تُبْصِرُونَ « 3 »\r\nاعراب :\r\nو هم فى غفلة مبتدا و خبر ، معرضون خبر دوم است . هم يلعبون حال اول از فاعلِ يستمعون ، لاهيةً حال دوم . هل هذا بدل است از نجوى .\r\nتفسير :\r\nاقْتَرَبَ لِلنَّاسِ حِسَابُهُمْ وَهُمْ فِى غَفْلَةٍ مُّعْرِضُونَ\r\nغرض عمده در اين سوره گفتار در اطراف توحيد و معاد است و افتتاح كلام با بيان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nغفلت مردم و اعراض آنان از دعوت پيامبران و ردّ و انكار و استهزاء آنهاست . و در اين سورهء مباركه به سرگذشت 16 نفر از پيامبران الهى و مريم عَذراء اشاره‌اى به نحو اختصار شده است ، نظير موسى و هارون و ابراهيم و اسحاق و يعقوب و نوح و داود و سليمان و ايوب و اسماعيل و ادريس و ذوالكفل و ذوالنون و زكريا و يحيى و عيسى .\r\nمعناى آيه : بر مردم حسابشان نزديك شده است در حالى كه آنها در غفلت به سر مىبرند و از حق روگردانند .\r\nمراد از حساب ، محاسبهء روز قيامت است و نزديكى آن به لحاظ اين است كه نيمهء اول عمر جهان گذشته و اكنون نيمهء دوم است و حساب پس از فناى آن است . و يا نزديكى از نظر ربوبى است نظير وَإِنَّ يَوْماً عِندَ رَبِّكَ كَأَلْفِ سَنَةٍ مِمَّا تَعُدُّونَ [ حج ، 47 
  ] . و يا نزديكى روى قانون كُلُّ آتٍ قريب است . و ممكن است مراد از حساب ، محاسبهء مختصر و اجمالى هر انسانى در آغاز ورود به عالم برزخ باشد ، زيرا در اين مرحلهء عظيم و خطير از چند امر مهم كلى سؤال مىشود مانند توحيد ، نبوت ، امامت ، معاد ، كتاب و شريعت . و اين حساب براى بشر نزديك است و بيش از مدت عمر او نيست . و به هر حال مردم از توجه به نزديكى حساب به هر معنا باشد در غفلت‌اند و از تفكر و تنبّه و اصلاح حال خود روگردان‌اند .\r\nمَا يَأْتِيهِم مِن ذِكْرٍ مِن رَّبِّهِم مُّحْدَثٍ إِلَّا اسْتَمَعُوهُ وَهُمْ يَلْعَبُونَ لَاهِيَةً قُلُوبُهُمْ\r\nيعنى : براى مردم هيچ يادآورى تازه‌اى از پروردگارشان نمىرسد مگر آن كه آن را مىشنوند و در حال بازىاند و دل‌هاى آنان سرگرم و مشغول به هوا و هوس و طغيان و عصيان خداوند است .\r\nمراد از ذكر مُحدَث ، يكايك آيات و سور قرآن مجيد است كه در مقاطع مختلف بر پيامبر نازل مىگشت و هر يك در جاى خود تازگى داشت . و يا آن كه مراد كتاب‌هاى آسمانى نازل بر مجامع بشرى است ، مانند كتاب نوح و ابراهيم و تورات و انجيل و قرآن كريم ، و تقدير كلام « ماكان يأتيهم » است يعنى مردم هر عصرى كتاب‌هاى آسمانى فرود آمدهء خود را در حالى مىشنيدند كه به واسطهء غوطه‌ور بودن در كفر و شرك و عناد و فسق ، همانند كودكان در حال بازى بودند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\n[ پاسخ به گزافه‌گرايى ظالمان 
  ]\r\nوَأَسَرُّوا النَّجْوَى الَّذِينَ ظَلَمُوا هَلْ هذَا إِلَّا بَشَرٌ مِّثْلُكُمْ أَفَتَأْتُونَ السِّحْرَ وَأَنتُمْ تُبْصِرُونَ\r\nيعنى : و اين مشركان كه به خود و جامعهء خود به واسطهء كفر و شرك ستم كرده‌اند ، نجوا و سخنان زيرگوشى خود را از مسلمين پنهان كردند ، و نجوايشان با يكديگر اين بود كه آيا اين محمّد جز اين است كه بشرى همانند شماست ( و بىترديد پيامبر بشر بايد فرشته باشد ، پس او پيامبر نيست و طبعاً هر چه از او سر مىزند به نام معجزه و كتاب و غيره سحر و جادوست ) پس آيا شما در حالى كه مىبينيد جادوست به سوى جادو مىرويد ؟ !\r\nقَالَ رَبِّى يَعْلَمُ الْقَوْلَ فِى السَّماءِ وَالأْرْضِ وَهُوَ السَّمِيعُ الْعَلِيمُ « 4 » بَلْ قَالُوا أَضْغَاثُ أَحْلَامٍ بَلِ افْتَرَاهُ بَلْ هُوَ شَاعِرٌ فَلْيَأْتِنَا بِآيَةٍ كَمَا أُرْسِلَ الْأَوَّلُونَ « 5 » مَا آمَنَتْ قَبْلَهُم مِن قَرْيَةٍ أَهْلَكْنَاهَا أَفَهُمْ يُؤْمِنُونَ « 6 »\r\nلغت و اعراب :\r\nأضغاث جمع ضِغث - به كسر - : مشتى از علف خشك و تر . أحلام جمع حُلُم : آنچه انسان در خواب مىبيند . أفهم يؤمنون استفهام انكارى است .\r\nتفسير :\r\nقَالَ رَبِّى يَعْلَمُ الْقَوْلَ فِى السَّماءِ وَالْأَرْضِ وَهُوَ السَّمِيعُ الْعَلِيمُ\r\nيعنى : پيامبر اسلام در پاسخ آنها گفت : پروردگار من هر گفتارى را در آسمان و زمين مىداند . مراد اين كه بىخود سخن در گوشى نگوييد ، و يا سخن در گوشى خود را پنهان مكنيد ، زيرا هر سخن سرّى و علنى از هر گوينده‌اى در آسمان و زمين صادر شود خداوند آن را مىداند ، و اوست شنوا و دانا ، شنواى هر صوتى كه قابل استماع است و داناى هر شيئى كه صلاحيت تعلّق علم دارد و گفتارها و كردارهاى شما نيز از آنهاست .\r\nبَلْ قَالُوا أَضْغَاثُ أَحْلَامٍ بَلِ افْتَرَاهُ بَلْ هُوَ شَاعِرٌ فَلْيَأْتِنَا بِآيَةٍ كَمَا أُرْسِلَ الْأَوَّلُونَ\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nيعنى : اى پيامبر ، بلكه آنها گفتند كه اين كتاب مشتى چند از خواب‌هاى آشفته است ، بلكه گفتند : آن را خود جعل كرده و به خدا افترا بسته ، بلكه گفتند : او خود شاعر است . پس اگر راست مىگويد همانطور كه پيامبران گذشته با آيات و معجزاتى فرستاده شدند آيه و معجزه‌اى همانند آنچه آنان آوردند ، بياورد .\r\nبايد دانست كه در اين آيه به واسطهء كلمهء ( بل ) سه قسم اعراض يعنى رفع يد از كلام سابق و پرداختن به مطلب ديگر ملحوظ شده است : اول اعراض از آن كه قرآن را سحر و جادو خواندند ، به سوى اين كه آن مشتى چند از خواب‌هاى پريشان خود يا ديگران است .\r\nدوم اعراض از ادعاى سحر ، به سوى اين كه اين كتاب افترا و دروغ‌هايى است كه خود آن را بافته و به خدا نسبت مىدهد . سوم اعراض از آن به سوى اين كه او خود شاعر است و قرآن سروده‌هاى شعرى خود اوست .\r\nو مرادشان از اين كه آيه و معجزهء رسولان گذشته را بياورد اين است كه او نيز مانند ناقهء صالح و عصاى موسى و يد بيضا و مائدهء عيسى بياورد .\r\nمَا آمَنَتْ قَبْلَهُم مِن قَرْيَةٍ أَهْلَكْنَاهَا أَفَهُمْ يُؤْمِنُونَ\r\nاين آيه ردّ و تكذيب سخنانى از آنهاست كه از آيهء قبل استفاده مىشود كه اگر محمّد صلى الله عليه و آله آيه و معجزهء رسولان پيشين را بياورد ايمان مىآورند .\r\nمعناى آيه : اى پيامبر ، هيچ مجتمع انسانى پيش از آنها كه هلاك نموديم با اين كه همهء خواسته‌ها و اقتراحات آنها را تحقق بخشيديم ايمان نياوردند ، پس آيا اينان ايمان مىآورند ؟ يعنى در صورتى كه اينها اختلاف آنها و در شرك و عناد و اسراف و تجاوز از حد همانند آنها هستند .\r\nوَمَا أَرْسَلْنَا قَبْلَكَ إِلَّا رِجَالًا نُّوحِى إِلَيْهِمْ فَسْأَلُوا أَهْلَ الذِّكْرِ إِن كُنتُمْ لَا تَعْلَمُونَ « 7 » وَمَا جَعَلْنَاهُمْ جَسَداً لَّا يَأْكُلُونَ الطَّعَامَ وَمَا كَانُوا خَالِدِينَ « 8 » ثُمَّ صَدَقْنَاهُمُ الْوَعْدَ فَأَنجَيْنَاهُمْ وَمَن نَّشَاءُ وَأَهْلَكْنَا الْمُسْرِفِينَ « 9 »\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nتفسير :\r\nوَمَا أَرْسَلْنَا قَبْلَكَ إِلَّا رِجَالًا نُّوحِى إِلَيْهِمْ\r\nيعنى : مشركان مكه چگونه مىگويند كه پيامبر بشر بايد فرشته باشد ، در حالى كه پيش از تو به سوى مجامع انسانى جز مردانى كه به آنها وحى مىكرديم نفرستاديم .\r\nبايد دانست كه ظاهر آيه اين است كه فرستادهء خدا بر بشر بايد از صنف مرد از نوع بشر باشد نه غير بشر از فرشتگان و پريان و نه از صنف زنان از بشر . و نيز ظاهر آيه اين است كه جهت عمدهء تمايز پيامبران از ديگران وحى است .\r\nفَسْأَلُوا أَهْلَ الذِّكْرِ إِن كُنتُمْ لَا تَعْلَمُونَ\r\nخطاب در آيه به همهء مكلّفان است اعم از مؤمنان و مشركان .\r\nيعنى : اگر در مسألهء مَلَك بودن يا بشر بودن فرستادگان خدا جهل و ترديد داريد از اهل ذكر بپرسيد ، يعنى مشركان از اهل كتاب خاصه از يهود بپرسند كه از پيش با آنها مراجعه و روابط داشتند و در امور مهم خود و راجع به پيامبر اسلام از آنها پيروى مىكردند ، و مسلمين نيز از اهل كتاب و از پيامبر اسلام و اهل‌بيت او عليهم السلام سؤال كنند .\r\nوَمَا جَعَلْنَاهُمْ جَسَداً لَّا يَأْكُلُونَ الطَّعَامَ وَمَا كَانُوا خَالِدِينَ\r\nآيه در ردّ گمان باطل آنهاست كه بايد رسولان الهى فرشته باشند يعنى پيكرى متجسّد از مَلك كه هرگز طعام نخورند و براى هميشه زنده باشند و اگر روزى از بشر جدا شدند به سوى فرشتگان روند .\r\nمعناى آيه : ما پيامبران را جسدى كه طعام نخورند و به صورت انسانى خالى از جوارح و اندام‌هاى درونى و فاقد نيروهاى جسمانى باشند قرار نداديم ، و آنها هيچ گاه خالد و جاويدان نبودند ، بلكه همانند ساير بشرها مىزيستند و مىمردند .\r\nثُمَّ صَدَقْنَاهُمُ الْوَعْدَ فَأَنجَيْنَاهُمْ وَمَن نَّشَاءُ وَأَهْلَكْنَا الْمُسْرِفِينَ\r\nبيان عاقبت حال فرستادگان و امت آنهاست از پذيراشدگان و كافران و منكران .\r\nيعنى : پس از فرستادن آنها به سوى مجامع بشرى ، وعده‌اى را كه به يكايك آنان داده بوديم منجّز كرديم و تحقّق بخشيديم و آنها را و كسانى را كه مىخواستيم يعنى از مؤمنان و گروندگانشان نجات داديم و مسرفان و تجاوزگران از حد و مرز شرايع را نابود كرديم .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nلَقَدْ أَنزَلْنَا إِلَيْكُمْ كِتَاباً فِيهِ ذِكْرُكُمْ أَفَلَا تَعْقِلُونَ « 10 » وَكَمْ قَصَمْنَا مِن قَرْيَةٍ كَانَتْ ظَالِمَةً وَأَنشَأْنَا بَعْدَهَا قَوْماً آخَرِينَ « 11 » فَلَمَّا أَحَسُّوا بَأْسَنَا إِذَا هُم مِّنْهَا يَرْكُضُونَ « 12 » لَا تَرْكُضُوا وَارْجِعُوا إِلَى مَا أُتْرِفْتُمْ فِيهِ وَمَسَاكِنِكُمْ لَعَلَّكُمْ تُسْأَلُونَ « 13 » قَالُوا يَا وَيْلَنَا إِنَّا كُنَّا ظَالِمِينَ « 14 » فَمَا زَالَتْ تِلْكَ دَعْوَاهُمْ حَتَّى جَعَلْنَاهُمْ حَصِيداً خَامِدِينَ « 15 »\r\nلغت و اعراب :\r\nقَصَمَ الشىء - از باب ضَرَب - : شكست و جدا جدا و متفرق نمود آن را . رَكَضَ - از باب نَصَر - : به شدت دويد و پياده يا سواره رو به فرار گذاشت . لاتركضوا به‌تقدير « قيل لهم » است . ما اترفتم « ما » موصوله ، و اتراف يعنى تنعّم و خوش‌گذرانى . حصيد به معناى محصود ، گياه درو شده . خامد : خاموش .\r\nتفسير :\r\nلَقَدْ أَنزَلْنَا إِلَيْكُمْ كِتَاباً فِيهِ ذِكْرُكُمْ أَفَلَا تَعْقِلُونَ\r\nخطاب به همهء مكلّفان از زمان نزول قرآن تا انقراض نسل بشر است .\r\nيعنى : حقيقت اين است كه به سوى شما كتابى فرستاديم كه در آن يادآورى شماست ، پس آيا نمىانديشيد ؟\r\nمراد يادآورى قرآن است از محتويات خود كه حايز همه چيز است خاصه احكام اصولى و فروعى شريعت اسلام و مسائل اخلاقى و اجتماعى و سياسى و قصه‌ها و مثال‌ها\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nو مواعظ و اندرز و علوم و فنون بىشمار و حيرت‌انگيز كه هيچ كتاب بزرگ و دايرةالمعارف مبسوطى جز اندكى از بسيار آن را ندارد ، و از اين روست كه نياز به انديشه و تعقل و تعمق دارد .\r\nوَكَمْ قَصَمْنَا مِن قَرْيَةٍ كَانَتْ ظَالِمَةً وَأَنشَأْنَا بَعْدَهَا قَوْماً آخَرِينَ\r\nيعنى : و چه بسيار از مجتمع انسانى را كه ظالم بودند ( يعنى به وسيلهء ردّ دعوت پيامبران بر خودشان و فرستادگان خدا و قوانين آسمانى و ملت‌هاى پس از خود ستم نمودند ) شكستيم و متفرق و جدا جدا ساختيم و نابود كرديم ، همانند قوم نوح و هود و لوط و فرعون . و پس از آنها گروه ديگرى به جاى آنان آفريديم و پديد آورديم .\r\nفَلَمَّا أَحَسُّوا بَأْسَنَا إِذَا هُم مِّنْهَا يَرْكُضُونَ\r\nيعنى : پس چون آن مجتمع ستمكار ، عذاب ما را حس كردند ( مقدمهء عذاب‌هايى را از قبيل زلزله ، باد سموم و بارش سنگ و غيره كه بر آنها فرود مىآورديم احساس نمودند ) به ناگاه از خانه‌ها و مساكن و شهر خود پياده و سواره پا به فرار مىگذاشتند .\r\nلَا تَرْكُضُوا وَارْجِعُوا إِلَى مَا أُتْرِفْتُمْ فِيهِ وَمَسَاكِنِكُمْ لَعَلَّكُمْ تُسْأَلُونَ\r\nيعنى : در آن حال فرشتگان عذاب يا مؤمنانى كه حال آنها را مشاهده مىكردند ، از روى شماتت و توبيخ و استهزا به آنها مىگفتند : مگر يزيد و برگرديد به حال كامرانى و خوش‌گذرانى و به سوى مسكن‌هايتان ، شايد مورد سؤال قرار گيريد .\r\nاين جمله اشاره است به رفتار ناپسند و روش متكبرانهء آنها با فقرا و زيردستان كه از روى احتياج به آنها رو مىآوردند و آنها ايشان را با تحقير و استهزا مأيوسانه برمىگرداندند . يعنى برگرديد كه باز فقرا سؤال كنند و شما جواب رد بدهيد .\r\nقَالُوا يَا وَيْلَنَا إِنَّا كُنَّا ظَالِمِينَ فَمَا زَالَتْ تِلْكَ دَعْوَاهُمْ حَتَّى جَعَلْنَاهُمْ حَصِيداً خَامِدِينَ\r\nيعنى : آنها در آن حال گفتند : اى واى بر ما ، حقّاً كه ما ستمكار بوديم - ستم به خود و فرستادگان خداوند و قوانين آسمانى و فقرا و زيردستان مىكرديم - و پس از آن پيوسته همين نفرين و ويل و واى ، دعا و درخواست آنها بود تا آن‌كه همه را مانند علف‌هاى درو شده بر روى زمين ريختيم و همانند آتش خاموش نموديم .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\n[ پاسخ به شبههء بىهدف بودن خلقت 
  ]\r\nوَمَا خَلَقْنَا السَّماءَ وَالْأَرْضَ وَمَا بَيْنَهُمَا لَاعِبِينَ « 16 » لَوْ أَرَدْنَا أَن نَتَّخِذَ لَهواً لَاتَّخَذْنَاهُ مِن لَدُنَّا إِن كُنَّا فَاعِلِينَ « 17 » بَلْ نَقْذِفُ بِالْحَقِّ عَلَى الْبَاطِلِ فَيَدْمَغُهُ فَإِذَا هُوَ زَاهِقٌ وَلَكُمُ الْوَيْلُ مِمَّا تَصِفُونَ « 18 »\r\nلغت و اعراب :\r\nلعب : كار منظم و مرتب كه هدف خيالى و موهومى دارد ، مانند بازىهاى كودكان . لهو : لعب ، هر كار بىنفعى كه انسان را مشغول سازد . إن كنّا ان شرطيه جوابش مفهوم از جواب لوشرطيه ، به‌تقدير « إن كنّا فاعلين لاتّخذنا لهواً » . قَذَفَ الشىءَ و بالشىء - از باب ضَرَب - : از دور پرتاب كرد آن را . دَمَغَ الرأسَ - از باب مَنَع و نَصَر - : سر او را چنان شكافت كه به مخ سر رسيد . زُهوق : هلاكت و نابودى . « 1 » تفسير :\r\nوَمَا خَلَقْنَا السَّماءَ وَالْأَرْضَ وَمَا بَيْنَهُمَا لَاعِبِينَ\r\nدر آيه اشاره است به علت عذاب مجتمعات انسانى در طول تاريخ كه سنّت جاريهء الهى است . يعنى ما بشر را بىهدف و براى بازيچه نيافريديم تا به هر سو كه روند آزاد باشند بلكه آفريديم كه در دنيا تسليم فرمان آفريننده باشند و تحت تربيت دين قرار گيرند و در ابعاد وجودى خود شكوفا شوند ، سپس به عالم ديگر روند و پاداش و كيفر بينند ، پس بايد تمرّدشان سبب كيفر باشد .\r\nمعناى آيه : و ما هرگز آسمان و اين زمين را و آنچه را كه در ميان آنهاست به بازى نيافريديم . يعنى خلق كرات جوّى و آنچه در خلال آنهاست از فضا و هوا و فرشتگان و ارواح و اجنّه و ساير ساكنان آنها و خلق اين زمين با همهء محتوياتش از ساكنان و وسايل\r\n\r\n\r\n","description":"","footnote":"\r\n( 1 ) . زَهوق : هلاك‌شونده ، نابودشونده .\r\n","page_name":" 126 ","page_number":126},
  {"content":"\r\n\r\nزندگى آنان براى هدف موهومى و خيالى نيست .\r\nلَوْ أَرَدْنَا أَن نَتَّخِذَ لَهواً لَاتَّخَذْنَاهُ مِن لَدُنَّا إِن كُنَّا فَاعِلِينَ\r\nيعنى : اگر ما مىخواستيم كار لهو و بازيچه اتخاذ كنيم در مقابل كارهاى عاقلانه و حكيمانه و كريمانهء خويش ، بىترديد از جانب خود اتخاذ مىكرديم . يعنى لهو و لعبى به تناسب وجود و عظمت خود از مجردات و معنويات نه از ماديات پستى كه در دست آنهاست . آرى اگر ما انجام‌دهندهء چنين كارها بوديم حتماً به تناسب وجود و صفات خود اتخاذ مىكرديم . بنابراين دو جملهء شرطيه تأكيد يكديگرند .\r\nبَلْ نَقْذِفُ بِالْحَقِّ عَلَى الْبَاطِلِ فَيَدْمَغُهُ فَإِذَا هُوَ زَاهِقٌ\r\n« بل » براى اعراض از مطلب سابق است . يعنى ما هيچ‌گاه كار لهوى انجام نمىدهيم بلكه پيوسته حق را بر سر باطل به شدت مىكوبيم تا به مغز او مىرسد ، پس به ناگاه مىبينى كه به كلى هلاك و نابود شده است .\r\nبايد دانست كه مراد از حق ، هر امر ثابت و مسلّم ، و مراد از باطل ، هر امر موهومى به صورت ثابت است نظير آب و سراب و مانند عقايد صحيح و باورهاى دينى صالحان در مقابل عقايد موهومى كافران ، و مراد از حق در آيه ادلّه و براهين توحيد و اصول و فروع است در مقابل دعاوى و سفسطه‌هاى كفّار ، و خداوند به واسطهء منطق انبيا گفتار بىحقيقت معارضان را نابود مىكند .\r\nوَلَكُمُ الْوَيْلُ مِمَّا تَصِفُونَ\r\nيعنى : و اى مشركان ، گفتن ويل و واى و هلاكت و نابودى از آن شماست از ناحيهء آنچه خدا را بدان توصيف مىكنيد ، يعنى نسبت زن و فرزند و شريك به او مىدهيد .\r\nوَلَهُ مَن فِى السَّماوَاتِ وَالْأَرْضِ وَمَنْ عِندَهُ لَا يَسْتَكْبِرُونَ عَنْ عِبَادَتِهِ وَلَا يَسْتَحْسِرُونَ « 19 » يُسَبِّحُونَ اللَّيْلَ وَالنَّهَارَ لَا يَفْتُرُونَ « 20 » أَمِ اتَّخَذُوا آلِهَةً مِنَ الْأَرْضِ هُمْ يُنشِرُونَ « 21 »\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nلغت و اعراب :\r\nاستحسر زيدٌ : در رنج افتاد و خسته شد . فَتَرَ - از باب نَصَر - : سست و ضعيف شد . لايفترون حال است از واو يسبّحون . أنشر الميّتَ : زنده كرد او را ، هم ينشرون صفت آلهه است .\r\n\r\n[ بىتكبرى و خستگى ناپذيرى فرشتگان 
  ]\r\nتفسير :\r\nوَلَهُ مَن فِى السَّماوَاتِ وَالْأَرْضِ وَمَنْ عِندَهُ لَا يَسْتَكْبِرُونَ عَنْ عِبَادَتِهِ وَلَا يَسْتَحْسِرُونَ يُسَبِّحُونَ اللَّيْلَ وَالنَّهَارَ لَا يَفْتُرُونَ\r\nيعنى : و آنچه در آسمان‌ها و اين زمين است - از ساكنان آنها و وسايل حياتشان مضافاً بر خود آنها - همه از آنِ خداست ، ملك اوست و زير سلطه و تحت تربيت و تدبير او قرار دارد . و كسانى كه در نزد او هستند ( يعنى در عالم بالايند از انبوه فرشتگان و ارواح بندگان و ساير اعضاى ملأ اعلى ، و ممكن است مراد صالحان و مقربان كرهء زمين باشد كه به جهت قربشان به حق تعالى گويى در نزد خدايند ) هرگز از عبادت و پرستش او تكبر نمىكنند و هيچ‌گاه خسته و رنجور نمىشوند ، و آنها شبانه‌روز تسبيح مىگويند و هرگز سست و وامانده نمىشوند .\r\n\r\n[ استدلال بر بطلان شرك 
  ]\r\nأَمِ اتَّخَذُوا آلِهَةً مِنَ الْأَرْضِ هُمْ يُنشِرُونَ\r\nيعنى : آيا آنها از اين زمين معبودهايى اتخاذ كرده‌اند كه زنده مىكنند و برمىانگيزند ؟\r\n« أم » براى اعراض از مطلب گذشته ، مفيد استفهام اعجابى و انكارى است . و تقييد آلهه به برگرفته شدن از زمين ، اشاره به خسّت اجزاى زمينى و عدم صلاحيت آنها براى ربوبيت است . و توصيف آلهه به « ينشرون » اشاره به اين است كه لازمهء ربوبيت آنها اين است كه بتوانند زنده كنند ، يعنى در دنيا از اجزاى خاك جاندار بسازند و برانگيزند و در آخرت اجساد مردگان را زنده نمايند و مبعوث كنند . يعنى آيا بت‌هاى معبود آنها چنين‌اند ؟ و يا آن كه اين ادعا باطل است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nلَوْ كَانَ فِيهِمَا آلِهَةٌ إِلَّا اللَّهُ لَفَسَدَتَا فَسُبْحَانَ اللَّهِ رَبِّ الْعَرْشِ عَمَّا يَصِفُونَ « 22 » لَا يُسْئَلُ عَمَّا يَفْعَلُ وَهُمْ يُسْئَلُونَ « 23 » أَمِ اتَّخَذُوا مِن دُونِهِ آلِهَةً قُلْ هَاتُوا بُرْهَانَكُمْ هذَا ذِكْرُ مَن مَعِيَ وَذِكْرُ مَن قَبْلِي بَلْ أَكْثَرُهُمْ لَا يَعْلَمُونَ الْحَقَّ فَهُم مُعْرِضُونَ « 24 »\r\nلغت و اعراب :\r\nعمّا يصفون متعلّق به سبحان‌اللَّه . أم اتّخذوا « أم » به معناى بل و مفيد استفهام انكارى است . هاتوا اسم فعل است به معناى بياوريد . هذا ذكر اشاره است به وحى مفهوم از كلام يا به قرآن مجيد .\r\nتفسير :\r\nلَوْ كَانَ فِيهِمَا آلِهَةٌ إِلَّا اللَّهُ لَفَسَدَتَا فَسُبْحَانَ اللَّهِ رَبِّ الْعَرْشِ عَمَّا يَصِفُونَ\r\nمشركان مكه همانند پيشينيان خود معتقد به تعدد ربّ معبود بودند نه تعدد إله واجب‌الوجود ، و مىگفتند : إله واحد كه خالق همه چيز است رب‌هايى را تعيين كرده و ادارهء امور عالم را به آنها سپرده كه هر يك بخشى از موجودات جهان را اداره مىكنند ، مانند رب دريا و رب صحرا و رب انسان‌ها و همين طور ؛ آنها هستند كه زندگى مىبخشند و روزى مىدهند و عمرها و روزىها را زياد و كم مىكنند و پرستش و خضوع در برابر آنها براى جلب رضايت آنها و گرفتن حاجت و دفع شرور و آزار خود آنهاست .\r\nمعناى آيه : اگر در عالم هستى غير از اللَّه خدايانى متعدد و متباين‌الحقيقه و مستقل در اراده و مختار در عمل باشند چنان كه فرض كلام است ، طبعاً در مرحلهء خلق و اعدام و ساير تصرفات ميان آنها تعارض و تصادم اراده واقع مىشود و منجر به فساد و تباهى در حومهء تصرفاتشان كه آسمان‌ها و زمين است مىگردد . بدين معنا كه اگر تصادم اراده‌ها در\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاصل خلقت اشيا باشد موجود نمىشوند ، و اگر در بقا و دوام آنها باشد معدوم مىشوند .\r\n« فسبحان اللَّه » يعنى پس منزه است خداوند صاحب عرش از آنچه آنها توصيف مىكنند .\r\nلَا يُسْئَلُ عَمَّا يَفْعَلُ وَهُمْ يُسْئَلُونَ\r\nيعنى : خداوند از آنچه مىكند سؤال نمىشود و آنها هستند كه مورد سؤال و پرسش قرار مىگيرند .\r\nمسلّم است كه در كار خدا جاى چون و چرا نيست و براى آنچه انجام داده مسئول واقع نمىشود ، زيرا مسئوليت شخص در مقابل قدرت ما فوق و در موارد تجاوز از حق به باطل و انجام امرى غيرصالح و تعدى به حقوق ديگران است و خداوند ، مقتدر مطلق و بلامنازع است و غير او همه مخلوق او و مملوك و خاضع در برابر اويند و كردارش همه حق و دور از باطل و همه با صلاح بدون فساد است ، و اين بندگان او هستند كه در معرض تخلّف و گناه و اشتباه و مورد سؤال چون و چرايند .\r\nأَمِ اتَّخَذُوا مِن دُونِهِ آلِهَةً قُلْ هَاتُوا بُرْهَانَكُمْ\r\n« أم » به معناى بل ، و آيه مؤكِّد مضمون آيهء 21 و در مقام انكار و بيان شدت قباحت شرك و زشتى كفر آنهاست .\r\nيعنى : آنان در مقابل خداوند يكتا و توانا معبودهايى اتخاذ كرده‌اند ؛ اى پيامبر ، به آنها بگو : دليل و برهانتان را بياوريد . يعنى اثبات هر ادعايى نزد عقلا نيازمند برهانى مطابق عقل يا موافق شرع الهى است و شما دربارهء ربوبيت بتان چه دليلى داريد ؟\r\nهذَا ذِكْرُ مَن مَعِىَ وَذِكْرُ مَن قَبْلِى\r\nيعنى : اين وحى نازل شده بر من دربارهء توحيد و ادلّه و براهين آفاقى و انفسى آن يادنامه و وسيلهء تذكر همهء مؤمنان و پيروان من تا دامنهء قيامت است و نيز يادوارهء كسانى است كه پيش از من آمده‌اند از پيامبران الهى و پيروانشان .\r\nبَلْ أَكْثَرُهُمْ لَا يَعْلَمُونَ الْحَقَّ فَهُم مُعْرِضُونَ\r\n« بل » اعراض است از طلب دليل و برهان از مشركان و خطاب است به پيامبر اسلام به اين كه بيشتر آنان حق را نمىدانند ، يعنى : توان تشخيص حق از باطل را ندارند و از اين رو\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآنها از حق روى برتافته‌اند و كوركورانه تقليد از گذشتگان نموده‌اند . يعنى و اما اقليّت آنها كه حق را تشخيص مىدهند اسير هوا و هوس‌اند و عناداً نمىپذيرند .\r\n\r\n[ ابطال قول به فرزند دارى خدا 
  ]\r\nوَمَا أَرْسَلْنَا مِن قَبْلِكَ مِن رَّسُولٍ إِلَّا نُوحِى إِلَيْهِ أَ نَّهُ لَا إِلهَ إِلَّا أَنَا فَاعْبُدُونِ « 25 » وَقَالُوا اتَّخَذَ الرَّحْمنُ وَلَداً سُبْحَانَهُ بَلْ عِبَادٌ مُّكْرَمُونَ « 26 » لَا يَسْبِقُونَهُ بِالْقَوْلِ وَهُم بِأَمْرِهِ يَعْمَلُونَ « 27 » يَعْلَمُ مَا بَيْنَ أَيْدِيهِمْ وَمَا خَلْفَهُمْ وَلَا يَشْفَعُونَ إِلَّا لِمَنِ ارْتَضَى وَهُم مِنْ خَشْيَتِهِ مُشْفِقُونَ « 28 »\r\nتفسير :\r\nوَمَا أَرْسَلْنَا مِن قَبْلِكَ مِن رَّسُولٍ إِلَّا نُوحِى إِلَيْهِ أَ نَّهُ لَا إِلهَ إِلَّا أَنَا فَاعْبُدُونِ\r\nاز اين آيه برمىآيد كه پيامبران گذشته همگى در ميان ملتِ مشرك بودند و اكثر وظايف آنان دعوت به توحيد و ترك شرك و بت‌پرستى بوده و ابلاغ فروع دين و معارف آسمانى و تربيت و تكميل نفوس منحصر به افراد معدودى از پيروانشان بوده است .\r\nمعناى آيه : اى پيامبر ، پيش از تو هيچ پيامبرى را نفرستاديم جز اين كه پيوسته به او وحى مىكرديم كه معبودى غير از من نيست ، پس تنها مرا بپرستيد .\r\nوَقَالُوا اتَّخَذَ الرَّحْمنُ وَلَداً سُبْحَانَهُ بَلْ عِبَادٌ مُّكْرَمُونَ\r\nيعنى : و آن مشركان در برابر مرسلين و فرستادگان ما گفتند كه خداى رحمان براى خود فرزند اتخاذ كرده است . ظاهراً مراد از اين مشركان آنهايند كه فرشتگان را فرزندان خدا مىدانستند . و ممكن است مراد از واوِ « قالوا » اعم از مشركان و يهود و نصارا باشد كه‌آنها هم عُزَير و مسيح را فرزندان خدا مىدانستند . و مراد از « سبحانه » اين است كه خدا منزه است از آنچه مىگويند و سخنان كفرآميز بر زبان مىآورند . بلكه آن فرشتگان\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبندگان گرامى ما هستند ، زيرا از آغاز آفرينش تا پايان زندگى هرگز گناه و خطايى از آنها سر نمىزند .\r\nلَا يَسْبِقُونَهُ بِالْقَوْلِ وَهُم بِأَمْرِهِ يَعْمَلُونَ\r\nيعنى : آنها هرگز در گفتار بر خدا سبقت نمىگيرند و آنها هستند كه به امر او عمل مىكنند .\r\nبايد دانست كه ظاهر آيه اين است كه مراد از واو جمع « يسبقونه » فرشتگان است و بنابراين اگر مراد از امر در اين‌جا فرمان لفظى خدا باشد معناى آيه اين است كه آنها پيوسته در انتظار صدور فرمان خدايند در ادارهء امور جهان هستى ، و سبقتى بر فرمان حق نمىگيرند . و ممكن است مراد از امر ، ارادهء خداوند باشد . يعنى آنها پيوسته طبق ارادهء تكوينى خدا عمل مىكنند و ارادهء آنها تابع ارادهء خداست كه به هر چه متعلّق شود آن را اراده مىكنند و فعليت مىبخشند و بنابراين آنها اراده دارند و اختيار ندارند .\r\nو اگر مراد از واو جمع ، انبيا و صالحان باشند مراد از امر ، فرامين اصولى و فروعى خداست كه پيوسته تابع آن هستند و پيشدستى ندارند ، يعنى خود گفتارى از خود ندارند .\r\nيَعْلَمُ مَا بَيْنَ أَيْدِيهِمْ وَمَا خَلْفَهُمْ\r\nيعنى : خداوند آنچه را جلو دست آنها و آنچه را پشت سر آنهاست مىداند .\r\nحضرت حق تمام اعمال و آثار وجوديى كه در گذشتهء زمان از آنها صادر شده و آثار وجوديى كه در آينده صادر مىشود مىداند . و ممكن است مراد از « ما بين أيديهم » آثار وجودى آينده و « ما خلفهم » آثار وجودى گذشته باشد .\r\nوَلَا يَشْفَعُونَ إِلَّا لِمَنِ ارْتَضَى\r\nيعنى : و آن عباد گرامى شفاعت نمىكنند مگر براى كسى كه خدا از او راضى باشد ، يعنى از عقايد او و توحيد و اصول دين او ، زيرا شفاعت در گناهانِ فرعى است . پس اين آيه ردّ گمان آنهاست كه مىگفتند هؤُلَاءِ شُفَعَاؤُنَا عِندَ اللَّهِ [ يونس ، 18 
  ] و اثبات اين كه آنها مشركان را شفاعت نمىكنند .\r\nوَهُم مِنْ خَشْيَتِهِ مُشْفِقُونَ\r\nيعنى : و آنها از عظمت و جلال خداوند پيوسته در بيم و هراس‌اند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nنه از غضب و عذاب او ، زيرا آنها معصوم‌اند و گناهى ندارند بلكه توجه به قدرت و جلال خداوند طبعاً بيم‌آور است چنان كه ترس جبرئيل در مواردى و ترس بىگناهان در محشر نقل شده است .\r\nوَمَن يَقُلْ مِنْهُمْ إِنِّى إِلهٌ مِن دُونِهِ فَذلِكَ نَجْزِيهِ جَهَنَّمَ كَذلِكَ نَجْزِى الظَّالِمِينَ « 29 » أَوَ لَمْ يَرَ الَّذِينَ كَفَرُوا أَنَّ السَّماوَاتِ وَالْأَرْضَ كَانَتَا رَتْقاً فَفَتَقْنَاهُمَا وَجَعَلْنَا مِنَ الْمَاءِ كُلَّ شَيْءٍ حَيٍّ أَفَلَا يُؤْمِنُونَ « 30 » وَجَعَلْنَا فِي الْأَرْضِ رَوَاسِيَ أَن تَمِيدَ بِهِمْ وَجَعَلْنَا فِيهَا فِجَاجاً سُبُلًا لَّعَلَّهُمْ يَهْتَدُونَ « 31 »\r\nلغت و اعراب :\r\nرؤيت : به‌چشم ديدن ، به فكر فهميدن . رَتَقَ الشئَ - از باب ضَرَب و نَصَر - : آن را به هم بست و منضم نمود . و رَتْق مصدر است و بر واحد و جمع گفته مىشود . فَتَقَ الشىءَ - از باب ضَرَب و نَصَر - : شكافت و جدا كرد آن را . رواسى جمع راسية : ثابت و پابرجا .\r\nمادَ : متزلزل و مضطرب شد . أن تَميد به‌تقدير « كراهة أن تميد » . فجاج جمع فَجّ : راه وسيع ميان كوه‌ها .\r\nتفسير :\r\nوَمَن يَقُلْ مِنْهُمْ إِنِّى إِلهٌ مِن دُونِهِ فَذلِكَ نَجْزِيهِ جَهَنَّمَ كَذلِكَ نَجْزِى الظَّالِمِينَ\r\nيعنى : و هر كس از فرشتگان و انسان‌ها بگويد : من خود غير از خدا و به جاى او خداى معبودى هستم ، پس ما او را كيفر دوزخ مىدهيم و ستمكاران را اين‌گونه مجازات خواهيم كرد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\n[ ادلهء توحيد در آفرينش و همگانى بودن مرگ 
  ]\r\nأَوَ لَمْ يَرَ الَّذِينَ كَفَرُوا أَنَّ السَّماوَاتِ وَالْأَرْضَ كَانَتَا رَتْقاً فَفَتَقْنَاهُمَا\r\nيعنى : آيا كسانى كه كفر ورزيده‌اند به ديدهء دل ننگريسته و فكر و دقت نكرده‌اند در اين كه آسمان‌ها و اين زمين بسته و منضم و متصل به هم بودند كه پس از اين حالت ما آنها را از هم شكافتيم و باز كرديم و جدا نموديم ؟\r\nمحتمل است مراد از آيه اين باشد كه در آغاز خلقت ، تمام كرات جوّى كه زمين نيز جزو آنهاست يك موجود متصل و منضم و غيرقابل رخنه بوده ، سپس خداوند آن را شكافته و به كرات بسيار و نامتناهى تجزيه كرده است . و محتمل است كه مراد يكايك كرات جوّى باشد كه هر يك بنفسه بسته و منضم و غيرقابل شكاف بوده و سپس هر يك را مانند زمين شكافته و در آن كوه‌ها و دره‌ها و صحراها و درياها و معادن و هوا و فضا درآورده و آن را محل جوشش چشمه‌ها و جريان نهرها و صعود ابرها و بارش باران‌ها و رويش نباتات و درخت‌ها و سكونت حيوانات و محل ساير محتويات آن قرار داده ، چنان كه در سورهء فصّلت آيهء 10 فرمود : وَجَعَلَ فِيهَا رَوَاسِىَ مِن فَوْقِهَا وَبَارَكَ فِيهَا وَقَدَّرَ فِيهَا أَقْوَاتَهَا فِى أَرْبَعَةِ أَيَّامٍ .\r\nوَجَعَلْنَا مِنَ الْمَاءِ كُلَّ شَىْءٍ حَىٍّ أَفَلَا يُؤْمِنُونَ\r\nيعنى : و همهء موجودات زنده را ما از آب آفريديم ، آيا ايمان نمىآورند ؟\r\nمراد از حيات اعم از حيات نباتى و حيوانى و انسانى است . و غرض آن است كه آب دخالت تام در خلقت همه دارد خصوصاً حيواناتى كه از نطفه آفريده شده‌اند چنان‌كه فرموده : وَاللَّهُ خَلَقَ كُلَّ دَابَّةٍ مِن مَاءٍ [ نور ، 45 
  ] .\r\nوَجَعَلْنَا فِى الْأَرْضِ رَوَاسِىَ أَن تَمِيدَ بِهِمْ وَجَعَلْنَا فِيهَا فِجَاجاً سُبُلًا لَّعَلَّهُمْ يَهْتَدُونَ\r\nيعنى : و ما در روى اين زمين كوه‌هاى ثابت و استوار و پابرجا پديد آورديم براى اين كه مبادا ساكنان خود را بلرزاند و مضطرب سازد . و نيز در روى اين زمين راه‌هاى وسيع ميان كوه‌ها و دره‌ها قرار داديم كه براى راهروان پيوسته مورد رفت و آمد است ، شايد بدين‌وسيله به هدف‌هاى خويش هدايت شوند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nوَجَعَلْنَا السَّماءَ سَقْفاً مَّحْفُوظاً وَهُمْ عَنْ آيَاتِهَا مُعْرِضُونَ « 32 » وَهُوَ الَّذِى خَلَقَ اللَّيْلَ وَالنَّهَارَ وَالشَّمْسَ وَالْقَمَرَ كُلٌّ فِى فَلَكٍ يَسْبَحُونَ « 33 » وَمَا جَعَلْنَا لِبَشَرٍ مِن قَبْلِكَ الْخُلْدَ أَفَإِن مِّتَّ فَهُمُ الْخَالِدُونَ « 34 » كُلُّ نَفْسٍ ذَائِقَةُ الْمَوْتِ وَنَبْلُوكُم بِالشَّرِّ وَالْخَيْرِ فِتْنَةً وَإِلَيْنَا تُرْجَعُونَ « 35 »\r\nلغت و اعراب :\r\nكلٌّ فى فلك به‌تقدير « كلّ واحد من الليل و النهار و الشمس والقمر ، يا : كلُّ واحد من الشمس و القمر . سَبَح - از باب مَنَع - : سير كرد . فلك : مدار جوّى هر موجود چرخنده از ستاره و ماه و غيره . فتنةً مفعول مطلق نَبْلوكُم از غير لفظش ، به‌تقدير « نمتحنكم امتحاناً » .\r\nتفسير :\r\nوَجَعَلْنَا السَّماءَ سَقْفاً مَّحْفُوظاً وَهُمْ عَنْ آيَاتِهَا مُعْرِضُونَ\r\nيعنى : و ما آسمان را سقفى محفوظ قرار داديم . به اين معنا كه همهء كرات فوق را به واسطهء قوهء جاذبه و تعيين حركت و سير خاص براى آنها و تحكيم هر يك در مدار معين خود همانند سقفى در بالاى سر همه محكم و استوار و محفوظ از اختلال در نظم و تزلزل و ريزش ساختيم . و مشركان از آيات و نشانه‌هاى آنچه ساختيم رويگردانند .\r\nمراد از آيات آسمان‌ها اوضاع و كيفيت وضع آنها از قبيل نظم و اوضاع ستارگان ، ريزش شهاب سنگ‌ها و صاعقه‌ها و امثال اينها و جريان حوادث مختلف در جوّ آنهاست از رفت و آمد فرشتگان و عروج برخى از ارواح و نفوذ بعضى از شياطين\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو پريان و طرد آنها به وسيلهء شهاب از ساحت قدس آن منطقه و عبور انبوه حاملان صحايف اعمال اهل زمين در شبانه‌روز و گشوده‌شدن و بسته‌شدن درهاى مخصوص و غير آنها . « 1 » وَهُوَ الَّذِى خَلَقَ اللَّيْلَ وَالنَّهَارَ وَالشَّمْسَ وَالْقَمَرَ كُلٌّ فِى فَلَكٍ يَسْبَحُونَ\r\nيعنى : و اوست خدايى كه شب و روز و خورشيد و ماه را آفريد كه هر يك در مدارى سير مىكنند .\r\nبايد دانست كه چون كرهء زمين در برابر خورشيد قرار گيرد طبعاً نصف آن كه با خورشيد مواجه است روشن و نورانى و نصف ديگر آن كه در خلاف جهت خورشيد است تاريك و سايهء مخروطى شكل است . جوّ روشن مواجه با آفتاب را روز نامند و سايهء مخروطى شكل را شب نامند ، و هر دو را خدا به نحو بالتَّبَع آفريده ، يعنى به واسطهء قرار دادن كرهء زمين در برابر خورشيد آنها به تَبَع حادث شده‌اند .\r\nو ظاهر آيه اين است كه هر يك از شب و روز و خورشيد و ماه در مدارى سير مىكنند و چون حركت وضعى زمين از مغرب به سوى مشرق است ، پس مدار روز و شب سطح كرهء زمين است كه پيوسته در اين مدار از مشرق به سوى مغرب در حركت و چرخش هستند . و اما مدار خورشيد ، ظاهر آيهء وَالشَّمْسُ تَجْرِى لِمُسْتَقَرٍّ لَّهَا [ يس ، 38 
  ] اين است كه حركت آن دائره‌اى نيست ؛ بلكه مستقيماً به سوى جهتى روان است ، لكن ممكن است حركت مجموع منظومه‌هاى شمسى و كهكشان‌ها استداره‌اى باشد و هر يك را مدارى خاص باشد ، پس مدار خورشيد در عمق كهكشان‌هاست .\r\nوَمَا جَعَلْنَا لِبَشَرٍ مِن قَبْلِكَ الْخُلْدَ أَفَإِن مِّتَّ فَهُمُ الْخَالِدُونَ\r\nيعنى : اى پيامبر ، ما براى هيچ بشرى پيش از تو در دنيا خلود و جاودانى قرار نداديم ، آيا اگر تو بميرى آنها جاودان خواهند ماند ؟\r\n\r\n\r\n","description":"","footnote":"\r\n( 1 ) . اگر منظور از آيات آسمان اين چيزهاست كه ذكر شده و جز خدا كسى نمىداند ، ديگر نكوهشى بر مشركان نيست . بلكه مراد آيات آشكار آسمانى از قبيل نظم ، اوضاع ستارگان ، ريزش شهاب‌سنگ‌ها و صاعقه‌ها و امثال اينهاست كه مشهود همه است .\r\n","page_name":" 136 ","page_number":136},
  {"content":"\r\n\r\nاستفهام انكارى است ، يعنى جاودانى كردن همهء بشرها يا برخى از آنها در دنيا بر خلاف پيش‌بينى و ارادهء ازلى و قطعى الهى و بر خلاف سنّت جاريهء خداوند در خلقت بشر است ، چنان كه فرموده : إِنَّكَ مَيِّتٌ وَإِنَّهُم مَيِّتُونَ [ زمر ، 30 
  ] .\r\nكُلُّ نَفْسٍ ذَائِقَةُ الْمَوْتِ وَنَبْلُوكُم بِالشَّرِّ وَالْخَيْرِ فِتْنَةً وَإِلَيْنَا تُرْجَعُونَ\r\nنفس عبارت است از هر موجود ذىروح مركب از روان و تن ، و به خود روان در مقابل تن نيز گفته مىشود . يعنى : هر نفسى چشندهء مرگ است و حتماً و بىترديد بايد بميرد . پس مراد از مرگ بيرون شدن روان از تن و جدايى ميان جسم و جان است ، و اين حكم قانون الهى است از آغاز خلقت تا پايان آن ، لكن تا نفخهء اول صور نسبت به همهء جانداران زنده به تدريج انجام مىيابد و نسبت به بقيه به واسطهء نفخهء اول محقق مىشود .\r\n« و نبلوكم » يعنى شما بشرهاى مكلّف را به واسطهء شر در دنيا يعنى به بيمارى و فقر و جنگ و ناامنى و حوادث تلخ و مصايب دنيوى و نيز به واسطهء خير يعنى خوشىها و نعمت‌هاى دنيا آزمايش مىكنيم به فتنه و آزمايش خاصى يعنى به تناسب مقام و رتبه و به اقتضاى نظام اتمّ خلقت . و به سوى ما بازگردانده مىشويد .\r\nبايد دانست كه وسيلهء آزمايش بشر از جانب خداوند سه نوع است : اول تكاليف الهى كه به عنوان دين و شريعت متوجه جامعه مىشود كه در اين آيه ذكر نشده . دوم مصايب و آلام و ناراحتىهاى دنيا . سوم خوشىها و نعمت‌هاى دنيوى .\r\nوَإِذَا رَآكَ الَّذِينَ كَفَرُوا إِن يَتَّخِذُونَكَ إِلَّا هُزُواً أَهذَا الَّذِى يَذْكُرُ آلِهَتَكُمْ وَهُم بِذِكْرِ الرَّحْمنِ هُمْ كَافِرُونَ « 36 » خُلِقَ الْإِنسَانُ مِنْ عَجَلٍ سَأُورِيكُمْ آيَاتِى فَلَا تَسْتَعْجِلُونِ « 37 »\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nلغت و اعراب :\r\nأهذا الذى به‌تقدير « و يقولون » . يذكر الهتكم به‌تقدير « بسوء » . عَجِل فى الأمر - از باب عَلِم - : شتاب كرد ، و عَجَل مصدر به معناى شتاب ، و عَجَل يعنى گِل در لغت حِمْيَر عرب .\r\nاستعجله : او را امر به شتاب نمود .\r\n\r\n[ رفتار و فرجام كافران 
  ]\r\nتفسير :\r\nوَإِذَا رَآكَ الَّذِينَ كَفَرُوا إِن يَتَّخِذُونَكَ إِلَّا هُزُواً أَهذَا الَّذِى يَذْكُرُ آلِهَتَكُمْ وَهُم بِذِكْرِ الرَّحْمنِ هُمْ كَافِرُونَ\r\nآيه در بيان روش خلاف عقل و رفتار خلاف اخلاق مشركان با پيامبر اسلام و پاسخى از آن است . يعنى : اى پيامبر ، كسانى كه كفر ورزيده‌اند آن‌گاه كه تو را مىبينند هيچ برخوردى با تو ندارند جز آن كه تو را به مسخره و استهزا مىگيرند و به يكديگر مىگويند :\r\nآيا اين است آن كه خدايان شما را به بدى ياد مىكند و لا يضرُّ و لا ينفع مىگويد ؟ در حالى كه آنها خود به ذكر خداى رحمان كافرند !\r\nحاصل آن كه كلام حق و متين و محكم تو را دربارهء بت‌ها باطل مىشمارند و كتاب آسمانى تو را كه از آثار رحمانيت او بر انس و جن است و هيچ باطلى را در آن راهى نيست انكار مىكنند .\r\nخُلِقَ الْإِنسَانُ مِنْ عَجَلٍ سَأُورِيكُمْ آيَاتِى فَلَا تَسْتَعْجِلُونِ\r\nانسان از عجله و شتاب آفريده شده است . يعنى هر چند خلقتش از گِل است لكن به قدرى شتاب‌زده است كه گويى از شتاب آفريده شده . و اين از قبيل تشبيه وصف فطرى او به جوهرهء وجودى اوست ، و از اين روست كه حتى در عذاب مورد وعيد خود شتاب مىكند چنان كه برخى از مشركان مكه مىگفتند : چرا محمّد ( صلى الله عليه و آله ) وعده‌هاى خود را منجّز نمىكند ؟ زود باشد كه آيات خود را به شما نشان دهم ، پس مرا به شتاب دعوت مكنيد .\r\nمراد از آيات در اين‌جا عذاب‌هاى دنيوى نظير شكست در بدر و خندق و غيره و عذاب‌هاى اخروى است . و اطلاق آيت بر عذاب به خاطر اين است كه نشانهء قدرت و عظمت و حكمت پروردگار است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nوَيَقُولُونَ مَتَى هذَا الْوَعْدُ إِن كُنتُمْ صَادِقِينَ « 38 » لَوْ يَعْلَمُ الَّذِينَ كَفَرُوا حِينَ لَا يَكُفُّونَ عَن وُجُوهِهِمُ النَّارَ وَلَا عَن ظُهُورِهِمْ وَلَا هُمْ يُنصَرُونَ « 39 » بَلْ تَأْتِيهِم بَغْتَةً فَتَبْهَتُهُمْ فَلَا يَسْتَطِيعُونَ رَدَّهَا وَلَا هُمْ يُنظَرُونَ « 40 »\r\nلغت و اعراب :\r\nلو يعلم « لو » به معناى تمنّى است يعنى اى كاش . حين مفعول يعلم ، و ممكن است « لو » شرطيه باشد و جوابش محذوف ، به‌تقدير « لم‌يستعجلوا » . بل تأتيهم فاعل تأتى نار يا ساعة است . بهته - از باب مَنَع - : او را بغتةً و ناگهانى گرفت ، و بهته : او را مبهوت و حيران ساخت .\r\nتفسير :\r\nوَيَقُولُونَ مَتَى هذَا الْوَعْدُ إِن كُنتُمْ صَادِقِينَ\r\nيعنى : و مشركان مكه مىگويند : اين وعده‌اى كه محمّد ( صلى الله عليه و آله ) مىدهد يعنى آمدن رستاخيز كى خواهد بود اگر شما اى محمّد و اى گروندگان او راستگوييد ؟ و مورد خطاب قراردادن مؤمنان همراه پيامبر به خاطر اين است كه پيامبر را نسبت عجز و كذب دهند و مؤمنان را نسبت گمراهى و خطا در پذيرش دعوت او .\r\nلَوْ يَعْلَمُ الَّذِينَ كَفَرُوا حِينَ لَا يَكُفُّونَ عَن وُجُوهِهِمُ النَّارَ وَلَا عَن ظُهُورِهِمْ وَلَا هُمْ يُنصَرُونَ\r\nيعنى : اى كاش كسانى كه كفر ورزيده‌اند مىدانستند و اطلاع داشتند از زمانى كه در قعر جهنم نمىتوانند آتش را نه از صورت‌هاى خود جلوگيرند و دور كنند و نه از پشت‌هاى خود ، يعنى از هر سو آنها را فرا مىگيرد ، و نه آنها در آن‌جا يارى مىشوند .\r\nو ممكن است معناى آيه اين باشد كه اگر كفّار مىدانستند آن زمان را و آن حال را كه در\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nجهنم خواهند داشت هرگز عجله در درخواست عذاب نمىكردند .\r\nبَلْ تَأْتِيهِم بَغْتَةً فَتَبْهَتُهُمْ فَلَا يَسْتَطِيعُونَ رَدَّهَا وَلَا هُمْ يُنظَرُونَ\r\nيعنى : بلكه آتش جهنم بر آنها بغتةً و ناگهانى مىرسد به گونه‌اى كه آنها را مبهوت و متحير مىسازد كه نه توان ردّ آن را خواهند داشت و نه به آنها مهلت داده مىشود يعنى مهلت در ابتداى شمول آتش يا در اثناى آن براى تنفس .\r\nو ممكن است فاعل « تأتيهم » قيامت باشد و آيه استدراك از آيهء 38 ، يعنى آنها سؤال وقت قيامت نكنند و كسى آن را نمىداند ، بلكه بغتةً و ناگهانى خواهد رسيد و همه را مبهوت خواهد كرد ، پس نه مىتوانند از آن جلوگيرى كنند و نه آنها را مهلت بقا در دنيا مىدهند .\r\nوَلَقَدِ اسْتُهْزِئَ بِرُسُلٍ مِن قَبْلِكَ فَحَاقَ بِالَّذِينَ سَخِرُوا مِنْهُم مَّا كَانُوا بِهِ يَسْتَهْزِءُونَ « 41 » قُلْ مَن يَكْلَؤُكُم بِالَّليْلِ وَالنَّهَارِ مِنَ الرَّحْمنِ بَلْ هُمْ عَن ذِكْرِ رَبِّهِم مُّعْرِضُونَ « 42 »\r\nلغت و اعراب :\r\nحاقَ به العذاب - از باب ضَرَب - : احاطه نمود و حلول كرد . استهزاء : تحقير و كوچك كردن قدر ، و سخريه : ذليل‌كردن و ذليل‌شمردن از ريشهء سخر ، و هر دو به يك معنا استعمال مىشود . ما كانوا « ما » موصوله است . كلأه - از باب مَنَع - : حفظ كرد او را .\r\nتفسير :\r\nوَلَقَدِ اسْتُهْزِئَ بِرُسُلٍ مِن قَبْلِكَ فَحَاقَ بِالَّذِينَ سَخِرُوا مِنْهُم مَّا كَانُوا بِهِ يَسْتَهْزِءُونَ\r\nآيه در مقام تسلّى و تقويت قلب پيامبر اسلام و تهديد دشمنان اوست .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nيعنى : اى محمّد ، حقيقت اين است كه به فرستادگانى پيش از تو يعنى اكثريت انبيا و مرسلين گذشته نيز استهزا و مسخره شد و در نتيجه كسانى را كه آنها را استهزا كردند آنچه بدان مسخره مىكردند فرا گرفت . زيرا آنها عذاب‌هاى دنيوى و عقاب‌هاى گوناگون اخروى را كه پيامبران بدان‌ها تهديد مىنمودند استهزا مىكردند و عاقبت بدان دچار شدند .\r\nقُلْ مَن يَكْلَؤُكُم بِاللَّيْلِ وَالنَّهَارِ مِنَ الرَّحْمنِ بَلْ هُمْ عَن ذِكْرِ رَبِّهِم مُّعْرِضُونَ\r\nيعنى : اى پيامبر ، به آنها بگو : چه كسى است كه اگر عذابى از جانب خداوند رحمان برسد مىتواند شما را حفظ و حراست نمايد ؟ بلكه آنها از ياد پروردگارشان به كلى رويگردانند .\r\nكلمهء « بل » اشاره است به اعراض از سخن قبل و توجيه به اين كه آنها به كلى از ياد پروردگارشان يعنى از قرآن و يا از توجه به سوى او هنگام دعوت و پند و اندرز روى برتافته‌اند و غافل‌اند چه رسد به اين كه بدانند كه در حوادث دنيا حافظى به جز او نيست .\r\nأَمْ لَهُمْ آلِهَةٌ تَمْنَعُهُم مِن دُونِنَا لَا يَسْتَطيعُونَ نَصْرَ أَنفُسِهِمْ وَلَا هُم مِنَّا يُصْحَبُونَ « 43 » بَلْ مَتَّعْنَا هؤُلَاءِ وَآبَاءَهُمْ حَتَّى طَالَ عَلَيْهِمُ الْعُمُرُ أَفَلَا يَرَوْنَ أَنَّا نَأْتِى الْأَرْضَ نَنقُصُهَا مِنْ أَطْرَافِهَا أَفَهُمُ الْغَالِبُونَ « 44 »\r\nلغت و اعراب :\r\nأم لهم استفهام انكارى است . تمنعهم و من دوننا هر دو صفت آلهه ، تمنعهم به‌تقدير « تمنع وصول العذاب اليهم » . أصحب فلاناً : حفظ كرد او را « 1 » . عمر - به ضم‌ميم و سكون آن - : مدت حيات و بقاى شىء .\r\n\r\n\r\n","description":"","footnote":"\r\n( 1 ) . ممكن است يُصحَبون فعل مجهول از ثلاثى مجرد باشد ، يعنى او را همراهى و يارى كند .\r\n","page_name":" 141 ","page_number":141},
  {"content":"\r\n\r\nتفسير :\r\nأَمْ لَهُمْ آلِهَةٌ تَمْنَعُهُم مِن دُونِنَا لَا يَسْتَطيعُونَ نَصْرَ أَنفُسِهِمْ وَلَا هُم مِنَّا يُصْحَبُونَ\r\nيعنى : آيا مشركان را خدايانى به جز ما هست كه از وصول شرور و حوادث و عذاب‌هاى دنيوى به آنها جلوگيرى كنند ؟ يعنى حتماً نيست . آن بت‌هايى كه اتخاذ كرده‌اند هنگام توجه آسيبى به آنها نظير آن‌كه كسى بخواهد آنها را بشكند يا از جا بركند يا آلوده نمايد توان يارى نفس خود و يكديگر را ندارند و از سوى ما نيز حفظ و حراست نمىشوند .\r\nبَلْ مَتَّعْنَا هؤُلَاءِ وَآبَاءَهُمْ حَتَّى طَالَ عَلَيْهِمُ الْعُمُرُ أَفَلَا يَرَوْنَ أَنَّا نَأْتِى الْأَرْضَ نَنقُصُهَا مِنْ أَطْرَافِهَا أَفَهُمُ الْغَالِب‌ُونَ\r\nيعنى : بلكه ما آنها و پدرانشان را از زندگى دنيا برخوردار كرديم تا آن‌جا كه عمرشان طولانى شد ( يعنى عمر فرد فردشان يا عمر مجتمعشان كه از نخستين روز تشكّل طوايف شرك تا امروز طول كشيده . مراد اين است كه اين مهلت سبب غرور و فراموشى حق و اعراض آنها از دعوت پيامبران الهى شد ) . پس آيا نمىبينند كه ما به سوى زمين مىآييم يعنى ارادهء تكوينى خود را متوجه زمين مىكنيم به گونه‌اى كه پيوسته از اطراف آن مىكاهيم و ساكنان آن را فردى پس از فردى و گروهى پس از گروهى هلاك مىكنيم . يعنى بنابراين نبايد آنها مغرور و غافل گردند . پس آيا آنها هستند كه بر ما پيروز مىشوند ؟ !\r\nقُلْ إِنَّمَا أُنذِرُكُم بِالْوَحْى وَلَا يَسْمَعُ الصُّمُّ الدُّعَاءَ إِذَا مَا يُنذَرُونَ « 45 » وَلَئِن مَسَّتْهُمْ نَفْحَةٌ مِنْ عَذَابِ رَبِّكَ لَيَقُولُنَّ يَاوَيْلَنَا إِنَّا كُنَّا ظَالِمِينَ « 46 » وَنَضَعُ الْمَوَازِينَ الْقِسْطَ لِيَوْمِ الْقِيَامَةِ فَلَا تُظْلَمُ نَفْسٌ شَيْئاً وَإِن كَانَ مِثْقَالَ حَبَّةٍ مِنْ خَرْدَلٍ أَتَيْنَا بِهَا وَكَفَى بِنَا حَاسِبِينَ « 47 »\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nلغت و اعراب :\r\nصمّ جمع أصمّ : كر . نفحه : شىء اندك از عطر يا رحمت يا عذاب يا غير آنها . قسط : عدل ، و القسط صفت الموازين است به‌عنوان مبالغه و يا به‌تقدير « ذات القسط » . ليوم القيامة به‌تقدير « لحساب يوم القيامة » . إن كان ؛ ضمير « كان » راجع است به عمل مكلّف مفهوم از كلام . خردل : اسپند و هر حبّه يا جِرم بسيار كوچك .\r\n\r\n[ محاسبهء دقيق در قيامت 
  ]\r\nتفسير :\r\nقُلْ إِنَّمَا أُنذِرُكُم بِالْوَحْىِ وَلَا يَسْمَعُ الصُّمُّ الدُّعَاءَ إِذَا مَا يُنذَرُونَ\r\nيعنى : اى پيامبر ، به آنها بگو : جز اين نيست كه من شما را به وسيلهء وحى الهى بيم مىدهم - به وسيلهء حقايق ثابت و بدون شك از امور دنيا و آخرت كه از جانب خداوند به واسطهء فرشتهء وحى به من رسيده - و هرگز انسان‌هاى كر آن‌گاه كه بيم داده مىشوند دعوت را نمىشنوند .\r\nمراد اين است كه عدم تأثير دعوت‌ها و هشدارهاى پيامبر از جهت نقص در ابلاغ نيست بلكه نقص در پذيرش دعوت‌شونده‌ها و مرگ وجدان و بطلان فطرت آنهاست .\r\nوَلَئِن مَسَّتْهُمْ نَفْحَةٌ مِنْ عَذَابِ رَبِّكَ لَيَقُولُنَّ يَاوَيْلَنَا إِنَّا كُنَّا ظَالِمِينَ\r\nيعنى : و اگر اندكى از عذاب پروردگارت به آنها برسد بىترديد ، مىگويند : اى واى بر ما ، حقّاً كه ما ستمكار بوديم .\r\nمراد اين است كه دعوت و انذار و بيم دادن انبيا در آنها اثرى ندارد بلكه بايد آنان را گرفتار عذاب كرد تا جزع و فزعشان بلند شود و به ناچار ايمان آورند .\r\nوَنَضَعُ الْمَوَازِينَ الْقِسْطَ لِيَوْمِ الْقِيَامَةِ فَلَا تُظْلَمُ نَفْسٌ شَيْئاً وَإِن كَانَ مِثْقَالَ حَبَّةٍ مِنْ خَرْدَلٍ أَتَيْنَا بِهَا وَكَفَى بِنَا حَاسِبِينَ\r\nيعنى : و ما براى روز قيامت - براى سنجيدن اعتقادات ذهنى و اوصاف و اخلاق روانى و كارهاى فرعى و بدنى همهء مكلّفان حاضر در صحنهء محشر - ترازوهاى سراپا قسط و عدل خواهيم نهاد ، پس در آن روز به هيچ نفسى و مكلّفى از انس و جن كه در معرض\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nسنجش قرار مىگيرد هيچ‌گونه ظلم و ستمى واقع نمىشود . نه مستحق ثواب از پاداشش محروم و يا از آن كسر مىشود و نه بر كيفر مستحق عقاب افزوده مىگردد .\r\n« و إن كان مثقال » يعنى و اگر عمل مكلّف به وزن حبّه‌اى از خردل باشد آن را در آن روز خواهيم آورد ، و همين كافى است كه ما حسابگريم . زيرا تعيين شمار عمل‌هاى نامتناهى از مكلّفان نامتناهى و درج و حفظ همه از آغاز شروع نوع مكلّف در دنيا تا انقراض نسلش با خصوصيات اعمال از حسن و قبح و مكان و زمان و شدت و ضعف و پنهان و آشكار آنها و تعيين جزاى متناسب براى همه از قدرت و توان غير خداوند خارج است و تنها كار فرشتگان اوست كه تحت اراده و اشراف او هستند . جلَّ الخالق و علمهُ .\r\nوَلَقَدْ آتَيْنَا مُوسَى وَهَارُونَ الْفُرْقَانَ وَضِيَاءً وَذِكْراً لِلْمُتَّقِينَ « 48 » الَّذِينَ يَخْشَوْنَ رَبَّهُم بِالْغَيْبِ وَهُم مِنَ السَّاعَةِ مُشْفِقُونَ « 49 » وَهذَا ذِكْرٌ مُّبَارَكٌ أَنزَلْنَاهُ أَفَأَنتُمْ لَهُ مُنكِرُونَ « 50 »\r\nلغت و اعراب :\r\nضياء : نور و روشنى . الذين يخشون صفت متّقين . بالغيب باء به معناى فى ، حال است از فاعلِ يخشون يا از ربّ مفعول آن .\r\nتفسير :\r\nوَلَقَدْ آتَيْنَا مُوسَى وَهَارُونَ الْفُرْقَانَ وَضِيَاءً وَذِكْراً لِلْمُتَّقِينَ\r\nدر آيات گذشته سخنى از پيامبران الهى به نحو كلى و مطالبى از معاد و رستاخيز ذكر شد و در اين آيات اشاره به حال عده‌اى از پيامبران است ، و در آغاز سوره ذكر شد كه به\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشانزده نفر از آنها به نحو اختصار اشاره شده كه نخستين آنها موسى و هارون‌اند .\r\nمعناى آيه : اى پيامبر ، حقيقت اين است كه ما به موسى و هارون فرقان و نور و يادآور پرهيزگاران داديم .\r\nمراد از اين اعطاشده تورات است كه به سه صفت توصيف شده است :\r\nاول فرقان يعنى جدا كنندهء ميان حق و باطل و حسن و قبح و واجب و حرام نسبت به عقايد و اخلاق و اعمال امتى كه آن را دريافت كرده‌اند .\r\nدوم نور يعنى روشنگر راه بشر اگر بخواهد به سوى كمالات انسانى سير كند و سعادت دنيا و آخرت را حيازت نمايد .\r\nسوم ذكر يعنى وسيلهء تذكر و تنبّه و بيدارى جامعه .\r\nو ذكر كلمهء « متقيّن » بدين‌جهت است كه تأثير كتاب الهى با همهء اوصافى كه دارد دربارهء انسانى است كه استعداد تقوا داشته باشد و فطرت و غريزهء انسانيش براى پذيرش حق آماده باشد و به وسيلهء كفر و شرك و عناد باطل نشده باشد .\r\nالَّذِينَ يَخْشَوْنَ رَبَّهُم بِالْغَيْبِ وَهُم مِنَ السَّاعَةِ مُشْفِقُونَ\r\nيعنى : متّقين آنهايند كه از مقام جلال و عظمت پروردگارشان در حالى كه غايب از آنها و دور از حواس ظاهرى آنهاست مىترسند . و يا آن كه از خداوند در حالى كه خود غايب از مردم و در خلوت‌اند مىهراسند . و از قيامت نيز بيمناك‌اند .\r\nوَهذَا ذِكْرٌ مُّبَارَكٌ أَنزَلْنَاهُ أَفَأَنتُمْ لَهُ مُنكِرُونَ\r\nيعنى : و اين قرآن يادآور پربركتى است كه ما آن را فرو فرستاديم .\r\nآيه در بيان شأنى از شئون قرآن يعنى ذكر مبارك بودن آن است كه پيوسته از آغاز نزولش وسيلهء تذكر و انتفاع جامعهء بشرى است اعم از گروندگان و منكران آن ، زيرا از نظر انصاف اغلب مجامع بشرى امروز از هدايت و خير و صلاح و انوار علوم و حقايق اين كتاب كريم برخوردار شده‌اند هر چند آن را نپذيرفته‌اند .\r\nو « أفأنتم » خطاب به مشركان است و استفهام براى تعجب و انكار . يعنى : اى مشركان ، چگونه اين كتاب را انكار مىكنيد ، در صورتى كه سراپا كمال و حقايق ثابت و مسلّم و اندرز و حكمت است به گونه‌اى كه عقل در برابرش متحير و متعجب ، و خرد در مقابلش\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nعاجز و تسليم ، و وجدان در ساحت عظمتش خاضع است ؟ !\r\n\r\n[ داستان ابراهيم ( ع ) 
  ]\r\nوَلَقَدْ آتَيْنَا إِبْرَاهِيمَ رُشْدَهُ مِن قَبْلُ وَكُنَّا بِهِ عَالِمِينَ « 51 » إِذْ قَالَ لِأَبِيهِ وَقَوْمِهِ مَا هذِهِ التَّمَاثِيلُ الَّتِى أَنْتُم لَهَا عَاكِفُونَ « 52 » قَالُوا وَجَدْنَا آبَاءَنَا لَهَا عَابِدِينَ « 53 » قَالَ لَقَدْ كُنتُمْ أَنْتُم وَآبَاؤُكُمْ فِى ضَلَالٍ مُبِينٍ « 54 » قَالُوا أَجِئْتَنَا بِالْحَقِّ أَمْ أَنتَ مِنَ اللَّاعِبِينَ « 55 » قَالَ بَل رَبُّكُمْ رَبُّ السَّماوَاتِ وَالْأَرْضِ الَّذِى فَطَرَهُنَّ وَأَنَا عَلَى ذلِكُم مِنَ الشَّاهِدِينَ « 56 »\r\nلغت :\r\nرشد : هدايت . تماثيل جمع تمثال : تصوير چيزى از اشيا روى كاغذ يا به نحو تجسيم .\r\nتفسير :\r\nوَلَقَدْ آتَيْنَا إِبْرَاهِيمَ رُشْدَهُ مِن قَبْلُ وَكُنَّا بِهِ عَالِمِينَ\r\nآيه در مقام بيان اين است كه نزول تورات براى موسى آغاز رحمت و عطف توجه ما به جامعهء بشرى نبود بلكه پيش از آن نيز به ابراهيم توجه خاص داشتيم .\r\nمعناى آيه : و حقيقت اين است كه ما پيش از موسى و هارون به ابراهيم خليل رشد متناسب مقام و حال او را داديم ، و آن اين بود كه از آغاز تنبّه فكرى و توجه روحى او فطرتش را به سوى توحيد و ابعاد و شئون آن در مرتبهء بالايى هدايت نموديم ، و ما از پيش به او عالم بوديم . يعنى پيش از خلقت او و جهان آفرينش ، علم ازلى ما به او و خصوصيات وجودى و حالات و كمالاتش تعلّق داشت .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nإِذْ قَالَ لِأَبِيهِ وَقَوْمِهِ مَا هذِهِ التَّمَاثِيلُ الَّتِى أَنْتُم لَهَا عَاكِفُونَ\r\nيعنى : متذكر شويد زمانى را كه او به پدر و قوم خود از روى تعجب و تحقير گفت :\r\nاين مجسمه‌ها چيست كه بدان روى مىآوريد و با حرص و علاقه و احترام به دورشان مىچرخيد ؟\r\nمفسران پيرو اهل‌بيت عليهم السلام برآنند كه مراد از پدر در اين‌جا پدر نَسَبى و حقيقى او نيست ، زيرا طبق روايات باب ، بايد اجداد پدرى پيامبر اسلام از عبداللَّه تا آدم ابوالبشر موحد و در اصول عقايد تسليم شريعت آسمانى وقت خود باشند . مىگويند مراد از اب ابراهيم عموى او بوده كه استعمال در آن در همهء اعصار متعارف است ، يا پدر زن او و يا معلّمش بوده . و مراد از تماثيل ، بت‌هايى است كه خودشان از اشياى مختلف تراشيده و به صورت انسان يا غيره ساخته بودند كه آنها را مظاهر اراده و ربوبيت خداوند و متصرف در عالم هستى از جانب او مىدانستند و بدان‌ها تقرب جسته و سجده كرده و حاجت مىخواستند .\r\nقَالُوا وَجَدْنَا آبَاءَنَا لَهَا عَابِدِينَ قَالَ لَقَدْ كُنتُمْ أَنْتُم وَآبَاؤُكُمْ فِى ضَلَالٍ مُبِينٍ\r\nيعنى : گفتند : ما پدرانمان را چنين يافتيم كه همه پرستش‌كنندهء اين‌ها بودند ، يعنى و ما هم به پيروى و تقليد از آنان اين اعتقاد و رفتار را ادامه مىدهيم . ابراهيم گفت : حقّاً كه تا حال شما و پدرانتان در گمراهى آشكارى بوده‌ايد . يعنى از روز پيدايش پديدهء شرك و اعتقاد و عملتان در برابر آنها همهء شما در مسألهء توحيد و توجه به مبدأ اعلى در انحراف آشكار بوديد . يعنى از نظر شرايع الهى آسمانى و از نگاه حكومت عقل و خرد منحرف بوديد .\r\nقَالُوا أَجِئْتَنَا بِالْحَقِّ أَمْ أَنتَ مِنَ اللَّاعِبِينَ\r\nيعنى : آنها از روى تعجب و استبعاد و حمل دعوت ابراهيم به قصد اضلال آنها گفتند :\r\nآيا حقّى را براى ما آورده‌اى ( يعنى به جدّ و راستى مىگويى ) يا از بازيگرانى و مردم را به بازى گرفته‌اى ؟\r\nقَالَ بَل رَبُّكُمْ رَبُّ السَّماوَاتِ وَالْأَرْضِ الَّذِى فَطَرَهُنَّ\r\nپيش از اين اشاره شد كه مشركان قوم ابراهيم در مسئلهء ربوبيت و الوهيت معتقد بودند كه آسمان‌ها و زمين و ساكنان آنها را ارباب و مربيانى است غير از خداوند اعلى كه آنان\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nارباب انواع‌اند و خداوند رب الأرباب است .\r\nمعناى آيه : ابراهيم در پاسخ آنها گفت : سخن من به بازى گرفتن و اضلال نيست بلكه پروردگار مربّى شما همان خدايى است كه رب آسمان‌ها و اين زمين است ، و اوست كه همهء آنها را آفريده به گونه‌اى كه گويى بطن عدم را شكافته و به قدرت بالغهء خود همه را به صحنهء وجود ريخته . پس او خالق همه و مربّى و مدير و مدبّر همه است نه آن گونه كه شما مىپنداريد .\r\nوَأَنَا عَلَى ذلِكُم مِنَ الشَّاهِدِينَ\r\nيعنى : اگر به اين حقيقت گواهى نمىدهيد من خود بر آن جزو شهدا و گواهانم . و اين جمله مبنى بر اين است كه شهادت مدعى هر امر حق بر صحت مدّعاى خود در صورتى كه منكر عناداً نپذيرد ، طبق سيرهء عقلا ، عقلًا و عرفاً تأكيد مدّعاست و مستحسن است .\r\nوَتَاللَّهِ لَأَكِيدَنَّ أَصْنَامَكُم بَعْدَ أَن تُوَلُّوا مُدْبِرِينَ « 57 » فَجَعَلَهُمْ جُذَاذاً إِلَّا كَبِيراً لَّهُمْ لَعَلَّهُمْ إِلَيْهِ يَرْجِعُونَ « 58 » قَالُوا مَن فَعَلَ هذَا بِآلِهَتِنَا إِنَّهُ لَمِنَ الظَّالِمِينَ « 59 » قَالُوا سَمِعْنَا فَتىً يَذْكُرُهُمْ يُقَالُ لَهُ إِبْرَاهِيمُ « 60 » قَالُوا فَأْتُوا بِهِ عَلَى أَعْيُنِ النَّاسِ لَعَلَّهُمْ يَشْهَدُونَ « 61 »\r\nلغت و اعراب :\r\nكيد : چاره‌انديشى پنهانى عليه چيزى . جذاذ جمع جذّ « 1 » : قطعه‌اى از شىء . إليه يرجعون .\r\nيعنى إلى كبيرهم . على أعين حال است از ضمير به . يشهدون : گواهى دهند يا حضور يابند .\r\n\r\n\r\n","description":"","footnote":"\r\n( 1 ) . الجذاذ : المقطَّع المكسَّر ، ما تكسَّر من الشىء .\r\n","page_name":" 148 ","page_number":148},
  {"content":"\r\n\r\nتفسير :\r\nوَتَاللَّهِ لَأَكِيدَنَّ أَصْنَامَكُم بَعْدَ أَن تُوَلُّوا مُدْبِرِينَ\r\nيعنى : ابراهيم گفت : سوگند به خداوند كه دربارهء بت‌هاى شما پس از آن‌كه شما از نزد آنها بازگرديد و رو به سوى مراسم عيد يا خانه‌هاتان كنيد چاره‌انديشى خواهم كرد . و ظاهر اين است كه اين تهديد را در نزد فرد يا افراد معدودى كرده است .\r\nفَجَعَلَهُمْ جُذَاذاً إِلَّا كَبِيراً لَّهُمْ لَعَلَّهُمْ إِلَيْهِ يَرْجِعُونَ\r\nيعنى : پس از بيرون شدن آنها و خلوت شدن بتخانه همهء آنها را خُرد كرد جز بزرگشان را كه شايد به او مراجعه كنند . يعنى پس از ديدن حادثه رجوع به بت بزرگ نمايند چه آن كه او را خداى بزرگ مىناميدند ، تا بر آنها عجز بتان ثابت شود و ترديد در ربوبيت آنها حاصل گردد .\r\nقَالُوا مَن فَعَلَ هذَا بِآلِهَتِنَا إِنَّهُ لَمِنَ الظَّالِمِينَ\r\nيعنى : پس از اطلاع آنها از حادثه و اجتماع در بتخانه و مشاهدهء حال اسف‌بار بت‌ها سران آنها و يا برخى از آنها گفتند : چه كسى اين اعمال ناپسند و توهين بزرگ را دربارهء خدايان ما انجام داده است ؟ حقّاً كه او از ستمكاران است .\r\nاستفهام در اين‌جا براى تعجب و تأسف و تحريص مردم بر تحقيق امر و مجازات عامل است . و مراد از ظلم او ستم او بر مردم و تعدى به حقوق مذهبى و اهانت به مقدساتشان است و يا ظلم او بر خودش كه خود را در معرض خطر و هلاكت قرار داده است .\r\nقَالُوا سَمِعْنَا فَتىً يَذْكُرُهُمْ يُقَالُ لَهُ إِبْرَاهِيمُ\r\nيعنى : عده‌اى گفتند : جوانى را شنيديم كه بتان را پيوسته به بدى ياد مىكند و نام او را ابراهيم مىگفتند . يعنى پس مقتضاى قراين اين است كه حادثه كار او باشد .\r\nقَالُوا فَأْتُوا بِهِ عَلَى أَعْيُنِ النَّاسِ لَعَلَّهُمْ يَشْهَدُونَ\r\nيعنى : گفتند : او را بياوريد در حالى كه در محل بالايى در مقابل چشمان مردم قرار گيرد ، شايد مردم گواهى دهند . گواهى دهند به اين كه از بت‌ها بدگويى مىكرده تا او را به گفتارش محكوم كنيم . و يا آن كه در عقوبت و مجازات او حاضر باشند و مشاهده كنند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nقَالُوا أَأَنتَ فَعَلْتَ هذَا بِآلِهَتِنَا يَا إِبْرَاهِيمَ « 62 » قَالَ بَلْ فَعَلَهُ كَبِيرُهُمْ هذَا فَسْأَلُوهُمْ إِن كَانُوا يَنطِقُونَ « 63 » فَرَجَعُوا إِلَى أَنفُسِهِمْ فَقَالُوا إِنَّكُمْ أَنتُمُ الظَّالِمُونَ « 64 » ثُمَّ نُكِسُوا عَلَى رُؤُوسِهِمْ لَقَدْ عَلِمَتَ مَا هؤُلَاءِ يَنطِقُونَ « 65 »\r\nلغت و اعراب :\r\nءأنت استفهام تقريرى است . إن كانوا ينطقون جزاى شرط مقدّر است به‌تقدير « إن كان ينطقون فاسألوهم » . نَكَسَ الشىءَ - از باب نَصَر - : واژگون و سرنگون كرد آن را .\r\nتفسير :\r\nقَالُوا أَأَنتَ فَعَلْتَ هذَا بِآلِهَتِنَا يَا إِبْرَاهِيمُ قَالَ بَلْ فَعَلَهُ كَبِيرُهُمْ هذَا فَسْأَلُوهُمْ إِن كَانُوا يَنطِقُونَ\r\nيعنى : گفتند : اى ابراهيم ، آيا تو اين عمل زشت و هولناك را دربارهء خدايان ما انجام دادى و همه را جز خداى بزرگ شكستى و خُرد كردى ؟ ابراهيم گفت : من نكردم بلكه اين كار را همين بزرگشان كرده است ، پس اگر اين خُردشده‌ها سخن مىگويند از آنها بپرسيد .\r\nبايد دانست كه هر چند دروغ و انشاى امر غيرواقع از نظر همهء شرايع حرام و از نظر عقل و خرد ناپسند است ، لكن اوّلًا قبح آن ذاتى نيست بلكه اقتضايى است . ثانياً در مورد دروغ جدّى است كه اگر به خاطر ملزم كردن دشمن و يا به نحو فرض و تقديرصادر شود و مطلب حقّى بدان ثابت گردد ، بىترديد جايز و گاهى واجب مىشود . و ابراهيم خليل با نفى عمل از خود و اسناد آن به بت بزرگ چنين قصدى داشت و مىخواست بطلان ربوبيت و الوهيت آنها را ثابت نمايد . و اين قسم از سخن در منازعات و\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nدرگيرىهاى گفتارى در ميان عقلا فراوان است .\r\nفَرَجَعُوا إِلَى أَنفُسِهِمْ فَقَالُوا إِنَّكُمْ أَنتُمُ الظَّالِمُونَ\r\nيعنى : پس از شنيدن منطق قوى ابراهيم يكايك آنها به نفس و وجدان خويش بازگشتند و بطلان تأثير جمادات و عدم صلاحيت آنها براى ربوبيت و الوهيت در پيشگاه عقلشان - هر چند لحظاتى - روشن گرديد . و يا آن كه آنها به يكديگر در اين باره رجوع كردند و بر خطاى خود آگاه شده ، اعتراف نمودند و به همديگر گفتند : حقّاً اين شماييد كه ستمكاريد و اين امر ناروا را پذيرفته‌ايد .\r\nثُمَّ نُكِسُوا عَلَى رُؤُوسِهِمْ لَقَدْ عَلِمْتَ مَا هؤُلَاءِ يَنطِقُونَ\r\nيعنى : سپس همه سرنگون شدند و بر سر خويش وارونه گشتند . پس از لحظاتى از درك حقيقت و قضاوت وجدان به سوى مجادله با ابراهيم و اثبات باطل بازگشتند به گونه‌اى كه گويى ناگهان بر فرق خود سرنگون شدند ، و به ابراهيم گفتند : تو خود مىدانى كه اينان حرف نمىزنند و توان سخن گفتن ندارند . و غرضشان اين بود كه تو با علم به اين كه آنها نطق ندارند مطلب را به آنها حواله مىكنى . شاهد اين است كه كار ، كار خود توست پس مجرم اين حادثه تويى .\r\nقَالَ أَفَتَعْبُدُونَ مِن دُونِ اللَّهِ مَالا يَنفَعُكُمْ شَيْئاً وَلَا يَضُرُّكُمْ « 66 » أُفٍّ لَّكُمْ وَلِمَا تَعْبُدُونَ مِن دُونِ اللَّهِ أَفَلَا تَعْقِلُونَ « 67 » قَالُوا حِرِّقُوهُ وَانصُرُوا آلِهَتَكُمْ إِن كُنتُمْ فَاعِلِينَ « 68 » قُلْنَا يَانَارُ كُونِى بَرْداً وَسَلَاماً عَلَى إِبْرَاهِيمَ « 69 » وَأَرَادُوا بِهِ كَيْداً فَجَعَلْنَاهُمُ الْأَخْسَرِينَ « 70 »\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nلغت و اعراب :\r\nافّ در اصل نالهء شخص ناراحت است و اسم فعل استعمال شده به معناى أتضجّر : ناراحتى مىكشم . أفلاتعقلون استفهام انكارى و توبيخى است . ان كنتم فاعلين جزاء شرط ، مفهوم از جملات قبل و محذوف است ، به‌تقدير « إن كنتم فاعلين فحرِّقوه » .\r\nتفسير :\r\nقَالَ أَفَتَعْبُدُونَ مِن دُونِ اللَّهِ مَالا يَنفَعُكُمْ شَيْئاً وَلَا يَضُرُّكُمْ أُفٍّ لَّكُمْ وَلِمَا تَعْبُدُونَ مِن دُونِ اللَّهِ أَفَلَا تَعْقِلُونَ\r\nيعنى : ابراهيم پس از اعتراف آنها كه بت‌ها توان سخن ندارند ، براى الزام آنها و اتمام حجت بر آنها گفت : پس آيا شما به جز خداوند و به جاى او چيزى را مىپرستيد كه هيچ سودى به حال شما ندارد و هيچ ضرر و زيانى نمىتواند به شما بزند ؟ اف بر شما يعنى قبح و زشتى بر شما و بر آنچه غير خداوند مىپرستيد ، آيا نمىانديشيد ؟\r\nقَالُوا حَرِّقُوهُ وَانصُرُوا آلِهَتَكُمْ إِن كُنتُمْ فَاعِلِينَ قُلْنَا يَانَارُ كُونِى بَرْداً وَسَلَاماً عَلَى إِبْرَاهِيمَ وَأَرَادُوا بِهِ كَيْداً فَجَعَلْنَاهُمُ الْأَخْسَرِينَ\r\nيعنى : مشركان گفتند : ابراهيم را در آتش بسوزانيد و خدايانتان را يارى كنيد اگر اهل كاريد . ما هم گفتيم : اى آتش ، بر ابراهيم سرد و سلامت باش .\r\nدر جملهء « قلنا يا نار » ايجاز حذف است و مراد اين است كه پس از آن كه آنها در برابر منطق رسا و حجج و براهين ابراهيم عاجز شدند متوسل به زور گشتند و بالأخره او را در آتشى بس عظيم و هولناك افكندند و ما به آتش امر كرديم ، و اين خطاب تكوينى است ، يعنى ما اراده كرديم كه آتش بر او سرد گردد و سلامت باشد يعنى در درجهء حرارت ملايم طبع بشر باشد نه سرماى شديد و زمهرير گردد .\r\n« و أرادوا به كيداً » يعنى آنها دربارهء ابراهيم قصد كيد كردند كه او را بكشند و حجت و برهانش را باطل سازند و نورش را خاموش نمايند و توحيد را تبديل به شرك كنند ، و در نتيجه ما آنها را زيانكارتر كرديم . زيرا به مقصد خود نرسيدند و نتيجهء كارشان ظهور بطلان\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nخود و حقانيت دعوت ابراهيم شد و مستحق عذاب اخروى ابدى گشتند .\r\nوَنَجَّيْنَاهُ وَلُوطاً إِلَى الْأَرْضِ الَّتِى بَارَكْنَا فِيهَا لِلْعَالَمِينَ « 71 » وَوَهَبْنَا لَهُ إِسْحَاقَ وَيَعْقُوبَ نَافِلَةً وَكُلّاً جَعَلْنَا صَالِحِينَ « 72 » وَجَعَلْنَاهُمْ أَئِمَّةً يَهْدُونَ بِأَمْرِنَا وَأَوْحَيْنَا إِلَيْهِمْ فِعْلَ الْخَيْرَاتِ وَإِقَامَ الصَّلَاةِ وَإِيتَاءَ الزَّكَاةِ وَكَانُوا لَنَا عَابِدِينَ « 73 »\r\nلغت و اعراب :\r\nنجّينا به‌تضمين معناى اخراج ، به‌تقدير « نجّيناه مخرجاً » است . بارك اللَّه لك و فيك و عليك : خدا تو را پر خير و بركت قرار دهد . نافلة : عطيه ، فرزند فرزند ، انجام هر عملى بيش از واجبات . نافلةً حال است از هر دو اسم قبل يا از يعقوب .\r\nو كلّاً به‌تقدير « كلَّ واحد من الأربعة » است . إِقام اصلش اقوامةً بوده كه واو قلب به الف شده و يكى از اقام : اصلش اقوام بوده ، فتحهء واو را به فاءالفعل دادند و ميان واو و الف التقاء ساكنين شد واو حذف گرديد اقام شد و گاهى هم به عوض واو تاء مصدرى در آخر آن مىآورند ، مىشود : اقامة .\r\nتفسير :\r\nوَنَجَّيْنَاهُ وَ لُوطاً إِلَى الْأَرْضِ الَّتِى بَارَكْنَا فِيهَا لِلْعَالَمِينَ\r\nطبق گفتهء مفسران حادثهء افكندن ابراهيم در آتش در حدود بابل عراق و به دستور ديكتاتور حاكم وقت ، نمرود بوده و پس از نجات مأمور شد همراه لوط به سوى شامات و فلسطين بيرون رود .\r\nمعناى آيه : و ما او را و لوط را از آتش طاغيهء زمان نجات داديم و به سوى سرزمينى كه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nآن‌جا را براى جهانيان خير و بركت بخشيده بوديم بيرون برديم .\r\nبايد دانست كه لوط پيامبر اسمش هاران و پسر برادر ابراهيم و نخستين گروندهء به او و هجرت‌كننده همراه او بوده چنان كه در آيهء 26 از عنكبوت تصريح شده هر چند خود نيز از پيامبران بوده است . و مراد از پربركت بودن آن سرزمين اين است كه اغلب پيامبران در اعصار گذشته از آن‌جا مبعوث شده و شرايع الهى از آن‌جا به جهانيان منتشر شده و طبعاً همهء كمالات معنوى و وسايل تعالى و تكامل بشرى از آن‌جا سرچشمه گرفته ، علاوه آن كه آن جا سرزمين پربركت از نظر مادى بوده از قبيل سبزيجات و حبوبات و ميوه‌جات و ساير اسباب رفاه انسانى .\r\nوَوَهَبْنَا لَهُ إِسْحَاقَ وَيَعْقُوبَ نَافِلَةً وَكُلّاً جَعَلْنَا صَالِحِينَ\r\nيعنى : و به ابراهيم پس از فرود آمدن در سرزمين پربركت و درخواست اولاد ، اسحاق و يعقوب را هبه كرديم در حالى كه هر دو عطيه‌اى از جانب ما بودند ، و يا در حالى كه يعقوب زيادتر از درخواست او بود . و هر يك از چهار نفر را ( ابراهيم و دو فرزندش و لوط را ) از صالحان قرار داديم . يعنى از نظر استعداد فكرى و روانى و كمالات انسانى و فضايل نفسانى آنها را بدان حد رسانديم كه لايق و شايستهء مقام نبوت و رسالت و امامت امت باشند .\r\nوَجَعَلْنَاهُمْ أَئِمَّةً يَهْدُونَ بِأَمْرِنَا وَأَوْحَيْنَا إِلَيْهِمْ فِعْلَ الْخَيْرَاتِ وَإِقَامَ الصَّلَاةِ وَإِيتَاءَ الزَّكَاةِ وَكَانُوا لَنَا عَابِدِينَ\r\nيعنى : و همهء آنان را امامان و پيشوايانى قرار داديم كه طبق دستور ما مردم را هدايت مىكردند . و اين جمله اشاره به منصب امامت است كه به آنها همانند ساير پيامبران الهى عطا شده بود . و به آنها وحى كرديم يعنى دستورات آسمانى داديم به انجام كارهاى خير و برپا كردن نماز و دادن زكات ، و آنها پيوسته تنها ما را مىپرستيدند و از شرك برى بودند .\r\nمراد از خيرات ، هر عمل پسنديده از نظر شرع و عقل است . و امر به صلاة كنايه از همهء عبادات است ، زيرا نماز طبق هر شريعتى در رأس آنهاست . و مراد از زكات هر انفاق شرعى و انسانى است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\n[ لوط ، نوح ، داود ، سليمان ، ايوب ، يونس ، اسماعيل ، ادريس ، ذاالكفل ، زكريا ، يحيى و عيسى ( عليهم السلام ) 
  ]\r\nوَلُوطاً آتَيْنَاهُ حُكْماً وَعِلْماً وَنَجَّيْنَاهُ مِنَ الْقَرْيَةِ الَّتِى كَانَتْ تَعْمَلُ الْخَبَائِثَ إِنَّهُمْ كَانُوا قَوْمَ سَوْءٍ فَاسِقِينَ « 74 » وَأَدْخَلْنَاهُ فِى رَحْمَتِنَا إِنَّهُ مِنَ الصَّالِحِينَ « 75 »\r\nلغت و اعراب :\r\nو لوطاً منصوب به فعل مقدّرِ مفهوم از فعل بعد ، به‌تقدير « و اتينا لوطاً » . خبائث جمع خبيث ، هر شىء پليد و ناروا از نظر شرع و عقل و طبع . سوء : هر امر ناراحت‌كننده و حزن‌آور و هر امر بد و قبيح .\r\nتفسير :\r\nوَلُوطاً آتَيْنَاهُ حُكْماً وَعِلْماً وَنَجَّيْنَاهُ مِنَ الْقَرْيَةِ الَّتِى كَانَتْ تَعْمَلُ الْخَبَائِثَ إِنَّهُمْ كَانُوا قَوْمَ سَوْءٍ فَاسِقِينَ\r\nاين آيه در بيان الطاف خاص الهى دربارهء لوط است علاوه بر آنچه در آيات گذشته با ابراهيم شريك بود نظير نجات از دشمن و جا دادن آنها در سرزمين مبارك و اعطاى صلاحيت و منصب نبوت و امامت و هدايت خلق و وحى امور عظام به آنها .\r\nمعناى آيه : و لوط را حكم و علم داديم و او را از ميان مجتمعى كه پيوسته عمل‌هاى زشت و پليد انجام مىدادند نجات بخشيديم .\r\nمراد از « حكم » در اين‌جا حكمت عقلانى است مانند حكمت لقمان ، و يا قضاوت و داورى ميان مردم . و مراد از « علم » دانش احكام شريعت ابراهيمى و كتاب آسمانى او و علم به چيزهايى است كه انبياى الهى را در مقام تماس با امت و مردم زمان خود لازم است از مَغيبات و غيره . و مراد از مجتمع او اهالى چندين شهر و روستاست كه بزرگترين آنها سَدوم نام داشت . و مراد از خبائث ، گناهان كبيره است كه آنها مرتكب مىشدند كه پليدترين و معمول‌ترين آنها لواط بوده ، مانند عادت به خوردن مسكرات و پوشيدن\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nابريشم خالص و جلسات موسيقى و غنا به طرز خاص . حقّاً كه آنها گروهى بدكار و خارج از طاعت بودند .\r\nوَأَدْخَلْنَاهُ فِى رَحْمَتِنَا إِنَّهُ مِنَ الصَّالِحِينَ\r\nيعنى : و او را در رحمت خود وارد كرديم ، زيرا او از نيكان و شايستگان بود . مراد از رحمت ، مقام نبوت و امامت و دخول در جرگهء انبيا و مرسلين است . و آيه تكرار كلام و تأكيد بر شمول الطاف الهى دربارهء اوست .\r\nوَنُوحاً إذْ نادى رَبَّهُ فَاستَجَبْنا لَهُ فَنَجِّيْناهُ وَأَهْلَهُ مِنَ الْكَرْبِ الْعَظِيمِ « 76 » وَنَصَرْنَاهُ مِنَ الْقَوْمِ الَّذِينَ كَذَّبُوا بِآيَاتِنَا إِنَّهُمْ كَانُوا قَوْمَ سَوْءٍ فَأَغْرَقْنَاهُمْ أَجْمَعِينَ « 77 »\r\nاعراب :\r\nو نوحاً به‌تقدير « اذكر نوحاً » . إذ نادى بدل است از نوح . نصرناه به تضمين معناى نجات ، به‌تقدير « نصرناه منجياً له من قومه » .\r\nتفسير :\r\nوَنُوحاً إذْ نادى مِنْ قَبْلُ فَاستَجَبْنا لَهُ فَنَجِّيْناهُ وَأَهْلَهُ مِنَ الْكَرْبِ الْعَظِيمِ\r\nيعنى : و به ياد آور نوح را يعنى آن زمانِ او را كه پيش از پيامبران نامبرده در اين‌جا ندا در داد . ( مراد از اين ندا گفتار أَنِّى مَغْلُوبٌ فَانتَصِرْ [ قمر ، 10 
  ] و گفتار رَّبِّ لَا تَذَرْ عَلَى الْأَرْضِ مِنَ الْكَافِرِينَ دَيَّاراً [ نوح ، 26 
  ] است كه از خداى قهار نجات خود و هلاك قوم خود را خواسته است ) پس ما درخواست او را اجابت كرديم ، پس او را و خاندانش را از آن اندوه بزرگ نجات داديم . يعنى اندوه نشأت‌يافته از ردّ دعوت و تكذيب شريعت و اعراض از كتاب آسمانى او ، و ايراد انواع آزار و شكنجه بر او و خانواده و گروندگان او در مدت\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nنهصد و پنجاه سال .\r\nوَنَصَرْنَاهُ مِنَ الْقَوْمِ الَّذِينَ كَذَّبُوا بِآيَاتِنَا إِنَّهُمْ كَانُوا قَوْمَ سَوْءٍ فَأَغْرَقْنَاهُمْ أَجْمَعِينَ\r\nيعنى : و او را يارى كرديم و از دست گروهى كه آيات و نشانه‌هاى ما را تكذيب نمودند نجات بخشيديم . حقّاً كه آنها گروهى بد ( در عقايد و اخلاق و كردار و برخورد با پيامبران الهى و صالحان ) بودند ، پس همهء آنها را جملگى در دريا غرق كرديم .\r\nوَدَاوُدَ وَسُلَيْمَانَ إِذْ يَحْكُمَانِ فِى الْحَرْثِ إِذْ نَفَشَتْ فِيهِ غَنَمُ الْقَوْمِ وَكُنَّا لِحُكْمِهِمْ شَاهِدِينَ « 78 » فَفَهَّمْنَاهَا سُلَيْمانَ وَكُلّاً آتَيْنَا حُكْماً وَعِلْماً وَسَخَّرْنَا مَعَ دَاوُدَ الْجِبَالَ يُسَبِّحْنَ وَالطَّيْرَ وَكُنَّا فَاعِلِينَ « 79 »\r\nلغت و اعراب :\r\nو داود به‌تقدير « اذكر داود » . إذ يحكمان متعلّق به اذكُر . إذ نفشت ظرف حكم . نفش الإبل أو الغنم - از باب ضَرَب و نَصَر و عَلِم - : شبانه و بدون شبان پراكنده شدند و چريدند . لحكمهم مرجع ضمير جمع ، انبيا يا داود و سليمان و قوم است . ففهّمناها ضمير مؤنث راجع به حادثهء مفهوم از كلام ، والطير عطف به الجبال است .\r\nتفسير :\r\nوَدَاوُدَ وَسُلَيْمَانَ إِذْ يَحْكُمَانِ فِى الْحَرْثِ إِذْ نَفَشَتْ فِيهِ غَنَمُ الْقَوْمِ وَكُنَّا لِحُكْمِهِمْ شَاهِدِينَ\r\nموضوع سخن در اين آيه طبق گفتار مفسران و برخى روايات ، گوسفندان شخصى يا گروهى است كه شبانه و بدون شبان در تاكستانى وارد شده ، برگ‌ها و ميوه‌ها و سرشاخه‌هاى آن را مىخورند و طرفين قضيه يعنى صاحب شاكى باغ و صاحبان مشكىٌّ عنهم گوسفندان در محكمهء ولى امر و حاكم عصر ، داود پيامبر حاضر مىشوند و پس از\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nطرح شكايت ، داود حكم مىكند كه گوسفندان در برابر صدمات باغ از آنِ صاحب باغ است . سليمان فرزند داود كه در آن روز 11 يا 13 ساله بوده حكمى بر خلاف پدر مطرح مىكند بدين بيان كه چون اصول درختان تاكستان باقى است و ضرر به عوايد خورده ، بايد اصل گوسفندان هم در ملك صاحبش باقى بماند و تحويل صاحب باغ شود كه از منافع و شير و پشم و اولاد آنها به مقدار تلفات باغ استفاده كند و پس از آن گوسفندان را به صاحبش بازگرداند .\r\nمعناى آيه : و به ياد آور داود و سليمان را آن‌گاه كه هر دو دربارهء كشتزارى حكم مىكردند ، هنگامى كه گوسفندان گروهى از مردم شبانه در آن پراكنده شده و چريده بودند و ما خود در حكم آنها شاهد و گواه بوديم .\r\nدر اين‌جا به چند نكته بايد توجه داشت :\r\nيك - ظاهر آيه ورود گوسفندان به كشت است نظير يونجه ، گندم ، برنج و غيره . و برخى گفته‌اند : مراد از حرث ، تاكستان است و اين قول ارجح است ، زيرا موضوع اختلاف دو حكم در كشت محقق نمىشود كه منافع برود و اصل بماند .\r\nدو - اگر قاضى شرعى طبق شريعت وقت داورى كند چگونه مىشود قاضى ديگر در همان موضوع حكم كند ؟ زيرا يك قضيه دو داورى را برنمىدارد .\r\nسه - هر دو پيامبر تابع شريعت ابراهيم بودند و پس از قضاوت داود طبق شريعت وقت ، قضاوت سليمان موافق چه شرعى است ؟ پس ارجح اين است كه گفته شود : حكم مسأله در آن عصر نيز مطابق حكم اسلام در امروز بوده و آنچه بر عهدهء صاحبان گوسفند مىآيد قيمت تلفات باغ است و ظاهراً قيمت آنها در آن روز مطابق قيمت خود گوسفندان بوده و نيز مطابق عوايد و منافع آنها در يك مدت محدودى مثلًا يك سال بوده و از اين‌رو داود نبى در مقام حكم به پرداخت قيمت خود گوسفندان را تعيين كرده و سليمان منافع آنها را كه در مدتى محدود در اختيار صاحب باغ بگذارند . و اين اختلاف ، اختلاف نظر در اصل حكم نبوده بلكه در مصداق بوده كه طبق ملاحظات روز ، اختيار سليمان ارجح است .\r\nفَفَهَّمْنَاهَا سُلَيْمانَ وَكُلّاً آتَيْنَا حُكْماً وَعِلْماً\r\nيعنى : پس ما حادثهء واقعه را به سليمان آموختيم - از نظر حكم كلى و تعيين مصاديق\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nراجحه - و هريك از آن دو پيامبر را حكم و علم عطا كرديم . مراد از حكم منصب قضاوت و مراد از علم ، دانش شريعت وقت است كه داورى منوط به آن است .\r\nوَسَخَّرْنَا مَعَ دَاوُدَ الْجِبَالَ يُسَبِّحْنَ وَالطَّيْرَ وَكُنَّا فَاعِلِينَ\r\nيعنى : و كوه‌ها را مسخر و رام كرديم كه همراه داود تسبيح مىنمودند و نيز پرندگان را ، و ما هر چه را اراده كنيم قادر به انجام آن هستيم .\r\nمراد اين است كه ارادهء تكوينى كرديم كوه‌ها با او هم‌صدا شوند هر چند آنها خود اراده و اختيار ندارند . و پرندگان را نيز اراده كرديم هم‌صدا شوند هر چند آنها در حد خود اراده و اختيار دارند .\r\nوَعَلَّمْنَاهُ صَنْعَةَ لَبُوسٍ لَكُمْ لِتُحْصِنَكُم مِن بَأْسِكُمْ فَهَلْ أَنتُمْ شَاكِرُونَ « 80 » وَلِسُلَيْمانَ الرِّيحَ عَاصِفَةً تَجْرِى بِأَمْرِهِ إِلَى الْأَرْضِ الَّتِى بَارَكْنَا فِيهَا وَكُنَّا بِكُلِّ شَيْءٍ عَالِمِينَ « 81 » وَمِنَ الشَّيَاطِينِ مَن يَغُوصُونَ لَهُ وَيَعْمَلُونَ عَمَلًا دُونَ ذلِكَ وَكُنَّا لَهُمْ حَافِظِينَ « 82 »\r\nلغت و اعراب :\r\nلبوس : لباس و خصوص زره آهنى جنگ و مطلق سلاح جنگى . لتحصنكم بدل از لَكُم .\r\nبأس : شدت ، عذاب ، ترس . و لسليمان به‌تقدير « وسخّرنا لسليمان » است .\r\nتفسير :\r\nوَعَلَّمْنَاهُ صَنْعَةَ لَبُوسٍ لَكُمْ لِتُحْصِنَكُم مِن بَأْسِكُمْ فَهَلْ أَنتُمْ شَاكِرُونَ\r\nيعنى : و ما به داود به خاطر شما انسان‌ها صنعت خياطى و زره‌بافى براى جنگ را آموختيم تا شما را از شدت سرما و گرما و آسيب و خطر در نبردتان نگه دارد ، پس آيا\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nسپاسگزار هستيد ؟\r\nوَلِسُلَيْمانَ الرِّيحَ عَاصِفَةً تَجْرِى بِأَمْرِهِ إِلَى الْأَرْضِ الَّتِى بَارَكْنَا فِيهَا\r\nيعنى : و ما براى سليمان باد را كه به شدت وزنده بود رام و مسخر نموديم ( وقت سفر و بردن تخت سليمان و همراهانش شدت سير داشت هر چند نسبت به مسافران داخل محوطهء خود آرام و براى تنفس مطبوع بود ) . آن باد به فرمان سليمان به سوى سرزمينى كه آن را پر خير و بركت كرده بوديم جارى و روان بود .\r\nمراد از اين سرزمين شامات است كه مسكن سليمان بوده ، و مراد آن است كه به هر جاى گيتى در بامدادان سفر مىكرد وقت بازگشت در شامگاهان به سرزمين خود با سرعت مىآمد . پس در اين آيه مدت حركت به سوى مقصد ذكر نشده ولى در آيهء 12 سبأ مدت رفت و برگشت با باد هر دو ذكر شده : غُدُوُّهَا شَهْرٌ وَ رَوَاحُهَا شَهْرٌ يعنى مقدار سير بامدادى به سوى هدف به اندازهء يك ماه و مدت سير شامگاهى براى بازگشت نيز يك ماه بود .\r\nوَكُنَّا بِكُلِّ شَيْءٍ عَالِمِينَ\r\nيعنى : و ما از ازل به همه چيز دانا بوديم . مراد آن كه از اين رو طبق مصالح عامه و حفظ نظام عالم هستى و اجراى اهداف از خلقت بشر ، اين اشخاص را انتخاب و اين اعمال را اجرا كرديم .\r\nوَمِنَ الشَّيَاطِينِ مَن يَغُوصُونَ لَهُ وَيَعْمَلُونَ عَمَلًا دُونَ ذلِكَ\r\nيعنى : و برخى از اجنّه و شياطين كه رام سليمان بودند براى انجام اهداف او به عنوان غوص ، در اعماق درياها و نهرهاى بزرگ فرومىرفتند كه از آن‌جا امتعه و جواهرات و اشياى غريبه و حيوانات خارق‌العاده در خلقت بيرون آورند . و نيز شياطين براى او عمل‌هايى غير از غوص انجام مىدادند . چنان كه در سورهء سبأ آيهء 13 ذكر شده كه براى او محراب‌هاى عبادت يا جنگ و مجسمه و تنديس موجودات ذىروح و غير ذىروح و ظرف‌هاى بزرگ همانند حوضچه‌ها و ديگ‌هاى ثابت و چسبيده به زمين مىساختند .\r\nوَكُنَّا لَهُمْ حَافِظِينَ\r\nيعنى : و ما پيوسته نگهبان آنها بوديم . يعنى نگهبان از فرار از خدمت سليمان و سوء\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nقصد به او و القاى فساد در ميان لشكريان و ايجاد اختلاف در ميان اقشار مردم و ساير عمل‌هايى كه مقتضاى خبث فطرت و پليدى طبع آنها بود .\r\nوَأَيُّوبَ إِذْ نَادَى رَبَّهُ أَنِّى مَسَّنِيَ الضُّرُّ وَأَنتَ أَرْحَمُ الرَّاحِمِينَ « 83 » فَاسْتَجَبْنَا لَهُ فَكَشَفْنَا مَا بِهِ مِن ضُرٍّ وَآتَيْنَاهُ أَهْلَهُ وَمِثْلَهُم مَّعَهُمْ رَحْمَةً مِنْ عِندِنَا وَذِكْرَى لِلْعَابِدِينَ « 84 »\r\nتفسير :\r\nوَأَيُّوبَ إِذْ نَادَى رَبَّهُ أَنِّى مَسَّنِىَ الضُّرُّ وَأَنتَ أَرْحَمُ الرَّاحِمِينَ\r\nطبق روايات و تواريخ ، ايّوب پيامبر معروف به صبر تحت شمول رحمت الهى و الطاف دنيوى ربوبى ، داراى اولاد بسيار و اموال انبوه و بىشمار بوده لكن به ناگاه ضررها و زيان‌ها به او رو آورد و بليّات دنيوى به گونه‌اى هجوم كرد كه تمام اموالش به واسطهء حوادث مختلف تلف شد و اولادش هلاك شدند و خود نيز گرفتار بيمارىهاى شديد گرديد . و اين بر او به طول انجاميد و قريب هيجده سال ادامه يافت تا آن‌گاه كه دعا نمود و به خداوند شكايت كرد .\r\nمعناى آيه : و به ياد آر ايّوب را آن گاه كه پروردگار خود را ندا در داد كه اى خداوند ، همانا مرا ضرر و آسيب و شدت رسيده و تو مهربان‌ترين مهربانانى .\r\nفَاسْتَجَبْنَا لَهُ فَكَشَفْنَا مَا بِهِ مِن ضُرٍّ وَآتَيْنَاهُ أَهْلَهُ وَمِثْلَهُم مَّعَهُمْ رَحْمَةً مِنْ عِندِنَا وَذِكْرَى لِلْعَابِدِينَ\r\nيعنى : پس از ندا و درخواست او ما نيز دعاى او را اجابت كرديم و ضرر و شدت و بلايى را كه عارض او شده بود بر طرف نموديم و خانواده و خويشانش را به او داديم و نظير و برابر آنها را همراهشان به او داديم .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nگفته مىشود : خداوند خود اولاد او را كه هفت پسر و هفت دختر بودند زنده نمود و نظير و برابر آنها را نيز به او عطا كرد و حتى شتران و گوسفندان و همهء حَشَم او را زنده كرد و معادل و نظير آنها را نيز بر آنها افزود .\r\nو رحمة من عندنا يعنى اين‌ها همه براى اين بود تا رحمت و تفضّلى بر او كرده باشيم و تذكر و تنبّهى باشد براى پرستش‌كنندگان صابر .\r\nوَإِسْماعِيلَ وَإِدْرِيسَ وَذَا الْكِفْلِ كُلٌّ مِنَ الصَّابِرِينَ « 85 » وَأَدْخَلْنَاهُمْ فِى رَحْمَتِنَا إِنَّهُم مِنَ الصَّالِحِينَ « 86 » وَذَا النُّونِ إذْ ذَهَبَ مُغَاضِباً فَظَنَّ أَن لَن نَّقْدِرَ عَلَيْهِ فَنَادَى فِى الظُّلُمَاتِ أَن لَّا إِلهَ إِلَّا أَنتَ سُبْحَانَكَ إِنِّى كُنتُ مِنَ الظَّالِمِينَ « 87 » فَاسْتَجَبْنَا لَهُ وَنَجَّيْنَاهُ مِنَ الْغَمِّ وَكَذلِكَ نُنْجِى الْمُؤْمِنِينَ « 88 »\r\nلغت و اعراب :\r\nو ذا النون به‌تقدير « اذكر » . نون : ماهى و كثرت استعمال در ماهى بزرگ يعنى نهنگ دارد .\r\nقَدَرَ على عياله - از باب ضَرَب - : تنگ گرفت بر آنها .\r\nتفسير :\r\nوَإِسْماعِيلَ وَإِدْرِيسَ وَذَا الْكِفْلِ كُلٌّ مِنَ الصَّابِرِينَ وَأَدْخَلْنَاهُمْ فِى رَحْمَتِنَا إِنَّهُم مِنَ الصَّالِحِينَ\r\nيعنى : و به ياد آور اسماعيل و ادريس و ذوالكِفل را كه يكايك آنها از صابران و شكيبايان بودند . يعنى صبر بر تحمل بار نبوت و رسالت و اجراى احكام شريعت خود در نفس خويش و پياده كردن آن در جامعهء خويش و تحمل آزار و بليّات از امت خويش داشتند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو مراد از ذوالكِفل گفته شده الياس و يا يوشع بن نون است . و چون كِفل به معناى سهم و نصيب و يا كفالت از شىء است او را ذوالكفل ناميدند ، زيرا او حظّ وافرى از جانب خداى خود يافت مانند نبوت و رسالت و امامت ، و امور امت خود را به شايستگى متكفّل بود .\r\n« و أدخلناهم » يعنى و همهء آنها را در رحمت خويش وارد كرديم ، زيرا همه از نيكان و شايستگان بودند . مراد از رحمت ، مقام منيع كمال روحى صالح براى نبوت و منصب نبوت و رسالت و جايگاه رفيع در عالم آخرت است .\r\nوَذَا النُّونِ إذْ ذَهَبَ مُغَاضِباً فَظَنَّ أَن لَن نَّقْدِرَ عَلَيْهِ فَنَادَى فِى الظُّلُمَاتِ أَن لَّا إِلهَ إِلَّا أَنتَ سُبْحَانَكَ إِنِّى كُنتُ مِنَ الظَّالِمِينَ\r\nيعنى : و به ياد آور ذوالنون را - صاحب ماهى بزرگ ، يونس بن متّى را - آن‌گاه كه خشمناك از رفتار قوم خود از ميان آنها بيرون رفت ، و گمان برد كه ما هرگز بر وى تنگ نمىگيريم . يعنى او در گمانش به خطا رفت ، زيرا او را در مسير اعراض از قوم خود گرفتار بلعيدن نهنگ و افتادن در زندانى عجيب و سخت و حيرت‌زا كرديم . پس در ميان تاريكىهاى سه گانه يعنى شب ظلمانى و قعر دريا و شكم نهنگ ندا در داد كه‌اى خداوند ، هيچ معبودى جز تو نيست ، تو منزّهى از هر عيب و نقص ، حقّاً كه من از ستمكاران بودم .\r\nبايد دانست كه بيرون‌رفتن يونس پيامبر از ميان قوم جز ترك اولى نبوده ، زيرا سبب ورود نقصى در كمالات روحى او و فوت اندكى از حظوظ امت او در نتيجهء مخالفتشان بوده ؛ نه مخالفت تكليف الهى بود و نه فوت مصالح ملزمهء امت ، و خود او هم قصد مخالفت و عصيان نداشته است .\r\nفَاسْتَجَبْنَا لَهُ وَنَجَّيْنَاهُ مِنَ الْغَمِّ وَكَذلِكَ نُنْجِى الْمُؤْمِنِينَ\r\nيعنى : پس ما اجابت كرديم درخواست او را و از غم و اندوه نجاتش داديم ، و ما گروندگان را پيوسته اين‌چنين نجات مىدهيم .\r\nآيهء قبل دلالت دارد كه نداى يونس در شكم نهنگ جز اقرار به توحيد و اعتراف به ستم خود نبوده و چيزى از خدا درخواست نكرده ، لكن لازمهء آن ندا و مقتضاى حال او درخواست نجات از مهلكه و رسيدن به اهداف رسالت است . پس استجابت در اين آيه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمربوط به نداى ضمن نداء است .\r\nوَزَكَرِيَّا إِذْ نَادَى رَبَّهُ رَبِّ لَا تَذَرْنِى فَرْداً وَأَنتَ خَيْرُ الْوَارِثِينَ « 89 » فَاسْتَجَبْنا لَهُ وَوَهَبْنَا لَهُ يَحْيَى وَأَصْلَحْنَا لَهُ زَوْجَهُ إِنَّهُمْ كَانُوا يُسَارِعُونَ فِى الْخَيْرَاتِ وَيَدْعُونَنَا رَغَباً وَرَهَباً وَكَانُوا لَنَا خَاشِعِينَ « 90 » وَالَّتِى أَحْصَنَتْ فَرْجَهَا فَنَفَخْنَا فِيهَا مِن رُّوحِنَا وَجَعَلْنَاهَا وَابْنَهَا آيَةً لِّلْعَالَمِينَ « 91 »\r\nلغت و اعراب :\r\nو زكريا به‌تقدير « اذكر » . رغب و رغبت : ميل و طمع در شىء . رهب و رهبت : ترس از شىء .\r\nرغباً و رهباً حال‌اند از فاعل يدعوننا . فنفخنا فيها مرجع ضمير مؤنّث مريم است ، و ممكن است كلمهء فيه كه ضميرش به عيسى برمىگردد در اين‌جا محذوف باشد به‌تقدير « فنفخنا فى عيسى و هو فيها و فى رحمها » .\r\nتفسير :\r\nوَزَكَرِيَّا إِذْ نَادَى رَبَّهُ رَبِّ لَا تَذَرْنِى فَرْداً وَأَنتَ خَيْرُ الْوَارِثِينَ\r\nيعنى : و به ياد آور زكريا را آن گاه كه پروردگار خود را ندا درداد كه پروردگارا ، مرا تنها مگذار ( يعنى بدون فرزند و وارث در حال مرگ . و مراد وراثت در نبوت و اموال دنيوى است ) در حالى كه تو بهترين وارثانى . اشاره به اين كه هر چند تو خود وارث برتر و اعلاى همه كس و همه چيزى ، لكن مقام تو و الا و وراثت تو عام است و من وارثى از نوع خود و از\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nارحام خود مىخواهم .\r\nفَاسْتَجَبْنا لَهُ وَوَهَبْنَا لَهُ يَحْيَى وَأَصْلَحْنَا لَهُ زَوْجَهُ\r\nيعنى : پس ما دعاى او را اجابت كرديم و يحيى را به وى هبه نموديم و حال همسر او را نيز اصلاح كرديم .\r\nظاهر استجابت در آيه اين است كه يحياى پيامبر پس از پدر خود شهيد شده و وراثت فعلى او نسبت به نبوت پدر و اموال او تحقق يافته است . و بنا به گفتهء برخى كه شهادت يحيى پيش از پدرش بوده اجابت دعا محقق نمىشود ، پس ممكن است گفته شود كه زكريا فرزند نداشته « 1 » و مراد از « لا تذرنى فرداً » طلب فرزند و وارث بالقوّه بوده كه او را در امور دنيوى يارى نمايد و اين مطلب مستجاب شده است .\r\nو مراد از اصلاح حال زوج ، بازگرداندن جوانى اوست زيرا نقل است كه زكريا در وقت ندا صد ساله و همسرش نود و نه ساله بوده . و يا آن كه مراد شفاى او از بيمارى نازايى است .\r\nإِنَّهُمْ كَانُوا يُسَارِعُونَ فِى الْخَيْرَاتِ وَيَدْعُونَنَا رَغَباً وَرَهَباً وَكَانُوا لَنَا خَاشِعِينَ\r\nيعنى : حقّاً كه آنها - زكريا و همسر و فرزندش و يا پيامبرانى كه ذكرشان به نحو اجمال و تفصيل گذشت - در انجام امور خيريه از واجبات و مندوبات شرع و محسَّنات و پسنديده‌ها نزد عقل پيوسته سرعت و شتاب مىكردند ، و همواره در حالى كه رغبت و طمع به فضل ما و بيم و ترس از جلال ما داشتند ما را مىخواندند و همه در برابر ما خاشع و فروتن بودند .\r\nوَالَّتِى أَحْصَنَتْ فَرْجَهَا فَنَفَخْنَا فِيهَا مِن رُّوحِنَا\r\nيعنى : و به ياد آور آن زن را - مريم دختر عمران مادر عيسى را - كه فرج خود را نگه داشت و از اعمال شهوت و التذاذ جنسى از راه حلال و حرام خوددارى كرد ، پس ما از روح خود در وى دميديم . يعنى از روحى كه مختصّ به ماست و به ارادهء ما وجود پيدا مىكند و احدى را توان ايجاد آن و دميدنش در جسمى نيست و از اين راه است كه شرافت و فضيلت دارد .\r\n\r\n\r\n","description":"","footnote":"\r\n( 1 ) . زكريا ارحام نزديك داشته كه در سورهء مريم از آنها به موالى تعبير كرده است .\r\n","page_name":" 165 ","page_number":165},
  {"content":"\r\n\r\nو غرض از اين جمله اين است كه ولادت عيسى از راه عادى و تحقق ازدواج و ابقاى نطفه در رحم و طى مراحل تا جنين شدن نبوده ، بلكه همهء اين مراحل به وسيلهء نفخ موجود شده ، يعنى به ارادهء نفخ ، ابتدا جسم عيسى در رحم مادر و سپس روح او تكوّن يافته است .\r\nوَجَعَلْنَاهَا وَابْنَهَا آيَةً لِّلْعَالَمِينَ\r\nيعنى : و ما او را و پسر او را نشانه‌اى براى جهانيان قرار داديم .\r\nخود مريم را به خاطر روح توحيدى و شدت تحفّظ از محارم و تماس با فرشتهء آسمانى و تحويل فرزندى اعجوبه و از راه غيرعادى به جامعهء بشرى ، و فرزندش عيسى را به واسطهء اختصاص او در كيفيت آفرينش و حيازت مقام نبوت و اعلان رسالت و شريعت و كتاب آسمانى در حال صغر و ابتداى ولادت و ظهور معجزات فراوان از وى و طول عمرش به نحو غيرعادى كه همهء اينها نشانه و دليل روشن بر قدرت و عظمت و علم و حكمت خداوند است كه به جهانيان عرضه شده است .\r\nإِنَّ هذِهِ أُمَّتُكُمْ أُمَّةً وَاحِدَةً وَأَنَا رَبُّكُمْ فَاعْبُدُونِ « 92 » وَتَقَطَّعُوا أَمْرَهُم بَيْنَهُمْ كُلٌّ إِلَيْنَا رَاجِعُونَ « 93 » فَمَن يَعْمَلْ مِنَ الصَّالِحَاتِ وَهُوَ مُؤْمِنٌ فَلَا كُفْرَانَ لِسَعْيِهِ وَإِنَّا لَهُ كَاتِبُونَ « 94 »\r\nلغت :\r\nامت : گروه همفكر و هم‌هدف ، طريقه و آيين . تقطّعوا أمرهم بينهم : كار خود را ميان خود قطعه قطعه كردند و قسمت نمودند .\r\nتفسير :\r\nإِنَّ هذِهِ أُمَّتُكُمْ أُمَّةً وَاحِدَةً وَأَنَا رَبُّكُمْ فَاعْبُدُونِ\r\nيعنى : حقيقت اين است كه اين امت انسانى و طايفهء بشرى كه عده‌اى از پيامبران و\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nپيروان آنها ذكر شد طايفه و امت شما هستند و همهء شما از گذشته و آينده يك امتيد ، و من پروردگار شما هستم كه شما را نظير تربيت و تكميل ساير اجزاى عالم هستى تربيت مىكنم ، پس تنها مرا بپرستيد .\r\nخطاب در اين آيه متوجه همهء مجامع بشرى است . و محتمل است كه مراد از امت ، طريقه و آيين باشد . يعنى اين آيين كه پيامبر رحمت به نام شريعت اسلام آورده آيين شماست و دين و آيين واحد است ، يعنى همان آيين توحيد و اصول و فروع شرايع است كه پيامبران گذشته آورده بودند و ابلاغ مىكردند .\r\nوَتَقَطَّعُوا أَمْرَهُم بَيْنَهُمْ كُلٌّ إِلَيْنَا رَاجِعُونَ\r\nو مردم در تمام اعصار ، هر يك قسمتى از آن را فرا گرفته با بدعت‌ها و مخترعات خود مخلوط نمودند و مسلك و مذهب كردند تا فرقه‌هاى متعدد و اديان و مذاهب پديد آمد - مانند بت‌پرستان و يهود و نصارا و مجوس و صابئين و انشعابات فرعى نشأت يافته از انشعاب اصلى - و سرانجام در روز رستاخيز همهء فرقه‌هاى دنيا به سوى ما بازمىگردند .\r\nفَمَن يَعْمَلْ مِنَ الصَّالِحَاتِ وَهُوَ مُؤْمِنٌ فَلَا كُفْرَانَ لِسَعْيِهِ وَإِنَّا لَهُ كَاتِبُونَ\r\nيعنى : پس از بازگشت به سوى ما كسى كه عمل‌هاى شايسته انجام داده در حالى كه مؤمن بوده پس هرگز سعى و كوشش او را كفران و ناسپاسى نخواهد بود و بىترديد ما سعى او را در صحيفهء اعمالش مىنويسيم .\r\nبايد دانست كه اين آيه مانند آيات ديگرى از اين كتاب كريم دلالت دارد بر مشروط بودن پاداش عمل نيك در آخرت به ايمان يعنى توحيد و لوازم آن از اعتقاد به رسالت و معاد و غيره .\r\nوَحَرَامٌ عَلَى قَرْيَةٍ أَهْلَكْنَاها أَنَّهُمْ لَا يَرْجِعُونَ « 95 » حَتَّى إِذَا فُتِحَتْ يَأْجُوجُ وَمَأْجُوجُ وَهُم مِن كُلِّ حَدَبٍ يَنسِلُونَ « 96 » وَاقْتَرَبَ الْوَعْدُ الْحَقُّ فَإِذا هِيَ شَاخِصَةٌ أَبْصَارُ الَّذِينَ كَفَرُوا يَاوَيْلَنَا قَدْ كُنَّا فِي غَفْلَةٍ مِنْ هذَا بَلْ كُنَّا ظَالِمِينَ « 97 »\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nلغت و اعراب :\r\nحرام : ممنوع و غيرممكن . حرامٌ خبر مقدم ، أنّهم لايرجعون مبتداى مؤخر ، لايرجعون « لا » نافيه يا زايده و تقدير كلام « عدم رجوعهم إلينا يا رجوعهم إلى الدنيا » . فتحت يأجوج يعنى سدّ يأجوج به اسناد مَجازى يا مَجاز در حذف . يأجوج و مأجوج دو طايفه از اولاد يافث فرزند نوح . حدب : جاى مرتفع و بلند . نَسَلَ فى مشيه - از باب ضَرَب - : شتاب كرد .\r\nحتى إذا متعلّق به مقدّر ، به‌تقدير « يستمرّ الأمر على هذا حتى إذا » .\r\nتفسير :\r\nوَحَرَامٌ عَلَى قَرْيَةٍ أَهْلَكْنَاها أَنَّهُمْ لَا يَرْجِعُونَ\r\nيعنى : ممنوع و غيرممكن است بر مجتمعى كه آنها را هلاك نموده‌ايم به سوى ما بازنگردند ، يعنى عالم ديگرى نباشد و مرگشان فناى حقيقى باشد ، زيرا پيش از خلقت جهان و انسان ، ارادهء ازلى و حتمى خداوند تعلق يافته كه انسان‌ها را پس از مرگ زنده كند و به سوى او بازگردند . و ممكن است معنا اين باشد كه ممنوع و غيرممكن است آنها را كه ميرانده‌ايم به دنيا رجوع كنند و دوباره بازگردند .\r\nحَتَّى إِذَا فُتِحَتْ يَأْجُوجُ وَمَأْجُوجُ وَهُم مِن كُلِّ حَدَبٍ يَنسِلُونَ\r\n« حتى » متعلق به مقدّر مفهوم از آيات گذشته است .\r\nيعنى : مؤمنان در عمل‌هاى خود كفران نمىبينند و مردگان به دنيا بازنمىگردند و جهان بدين‌گونه استمرار و دوام مىيابد تا آن‌گاه كه سدّ يأجوج و مأجوج گشوده گردد . مراد اين‌كه تا آثار و علايم قيامت پديد آيد و سدّى كه ذوالقرنين بنا نهاده بشكند و در آن حال يأجوج و مأجوج از هر مرتفع و بلندى به شتاب سرازير شوند . و اين امر در آخر دنيا و شُرف قيام قيامت واقع خواهد شد .\r\nوَاقْتَرَبَ الْوَعْدُ الْحَقُّ فَإِذا هِىَ شَاخِصَةٌ أَبْصَارُ الَّذِينَ كَفَرُوا يَاوَيْلَنَا قَدْ كُنَّا فِى غَفْلَةٍ مِنْ هذَا بَلْ كُنَّا ظَالِمِينَ\r\nيعنى : و وعدهء حق و ثابت خداوند ( قيام رستاخيز ) نزديك گردد ، در آن هنگام است كه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبه ناگاه ديدگان كسانى كه كفر ورزيده‌اند خيره و بىحركت ماند و پلك‌ها به هم نخورد و پيوسته فرياد كنند : اى واى بر ما كه ما در دنيا از اين امر در غفلت بوديم بلكه ما گروهى ستمكار بوديم . يعنى به واسطهء ردّ دعوت پيامبران الهى ظلم و ستم كرديم ، ستم بر آنها و ستم به قوانين الهى و ستم بر خود و ستم بر نسل آيندهء خود .\r\nإِنَّكُمْ وَمَا تَعْبُدُونَ مِن دوُنِ اللَّهِ حَصَبُ جَهَنَّمَ أَنتُمْ لَهَا وَارِدُونَ « 98 » لَوْ كَانَ هؤُلآءِ آلِهَةً مَّا وَرَدُوهَا وَكُلٌّ فِيهَا خَالِدُونَ « 99 » لَهُمْ فِيهَا زَفِيرٌ وَهُمْ فِيهَا لَا يَسْمَعُونَ « 100 »\r\nلغت و اعراب :\r\nحصب : هيزم ، هر چه در آتش ريخته شود . أنتم لها جملهء استينافيه براى تأكيد ماقبل .\r\nزفير : صوت حيوان وقت فرو كشيدن نفس .\r\nتفسير :\r\nإِنَّكُمْ وَمَا تَعْبُدُونَ مِن دوُنِ اللَّهِ حَصَبُ جَهَنَّمَ أَنتُمْ لَهَا وَارِدُونَ لَوْ كَانَ هؤُلآءِ آلِهَةً مَّا وَرَدُوهَا وَكُلٌّ فِيهَا خَالِدُونَ\r\nاين آيات نقل خطاب‌هايى است كه در عالم آخرت به كفّار در تأكيد بطلان شركشان خواهد شد . يعنى : به آنها گفته مىشود : بىترديد شما و آنچه جز خداوند و به جاى او در دنيا پرستش مىكرديد هيزم جهنم‌ايد و حتماً شما در آن وارد مىشويد . و مقتضاى كلمهء « ما » ى موصول كه براى غير ذوىالعقول وضع شده اين است كه مراد از « ما تعبدون » كه در آتش ريخته مىشود خصوص معبودات جماد آنهاست مانند بتان و تمثال اشياء و ستارگان نه مانند فرشتگان و انبيا و صالحان بشر .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n« لو كان هؤلاء » يعنى پس از آن كه معبودات آنها در آتش ريخته شد خطاب مىشوند : اگر اينان حقيقتاً خدايان معبود بودند در اين آتش وارد نمىشدند ، و همهء آنها يعنى از عابدها و معبودها در آتش جاودان‌اند .\r\n\r\n[ حوادث قيامت و خوشبختى صالحان 
  ]\r\nلَهُمْ فِيهَا زَفِيرٌ وَهُمْ فِيهَا لَايَسْمَعُونَ\r\nيعنى : آنها را وقت كشيدن نفس به درون در ميان شعله‌هاى آتش انين و نالهء خاص است و آنها در آن جا هيچ صوتى را نمىشنوند ، يعنى از شدت عذاب و هول جهنم و به كيفر اين كه در دنيا دعوت پيامبران و وعظ و اندرز ناصحان را نمىشنيدند .\r\nإِنَّ الَّذِينَ سَبَقَتْ لَهُم مِنَّا الْحُسْنَى أُولئِكَ عَنْهَا مُبْعَدُونَ « 101 » لَا يَسْمَعُونَ حَسِيسَهَا وَهُمْ فِى مَا اشْتَهَتْ أَنفُسُهُمْ خَالِدُونَ « 102 » لَا يَحْزُنُهُمُ الْفَزَعُ الْأَكْبَرُ وَتَتَلَقَّاهُمُ الْمَلَائِكَةُ هذَا يَوْمُكُمُ الَّذِى كُنتُمْ تُوعَدُونَ « 103 »\r\nلغت و اعراب :\r\nالحسنى صفت محذوف است به‌تقدير « الموعدة الحسنى » . حسيس : صوتى كه نيروى شنوايى آن را درك مىكند ، كنايه از صوت خفيف . هذا يومكم به‌تقدير قائلين يا مبشّرين .\r\nتفسير :\r\nإِنَّ الَّذِينَ سَبَقَتْ لَهُم مِنَّا الْحُسْنَى أُولئِكَ عَنْهَا مُبْعَدُونَ لَا يَسْمَعُونَ حَسِيسَهَا وَهُمْ فِىمَا اشْتَهَتْ أَنفُسُهُمْ خَالِدُونَ\r\nيعنى : حقيقت اين است كسانى كه دربارهء آنها از جانب ما وعدهء بسيار نيكو داده شده\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاست از آن آتش به دور داشته مىشوند ( مراد از آنها گروندگان به توحيد و شريعت وقت است . و مراد از وعده ، وعدهء نجات و بخشش و بهشت است ) . آنها صداى خفيف و اندك آتش را هم نمىشنوند يعنى صداى تراكم و تصادم شعله‌ها و درهم شكستن هيزم‌ها و اختلاط ناله‌هاى گوناگون ساكنان آن جا را . و آنها در آن جا در آنچه نفسشان از نعمت‌هاى گوناگون بهشتى اشتها دارد ، جاودان‌اند .\r\nلَا يَحْزُنُهُمُ الْفَزَعُ الْأَكْبَرُ وَتَتَلَقَّاهُمُ الْمَلَائِكَةُ هذَا يَوْمُكُمُ الَّذِى كُنتُمْ تُوعَدُونَ\r\nيعنى : فزع اكبر هرگز آنها را غمگين نمىكند . مراد ترس و دهشت عظيم آن روز نشأت يافته از نفخه‌هاى صور اسرافيل خاصه نفخهء آخر و يا از صدور فرمان عام حضور در محكمهء حساب و داورى و يا ساير اهوال فوق تصور آن روز است . و فرشتگان از آنها استقبال مىكنند در حالى كه بشارت مىدهند كه اين روز همان روز شماست كه در دنيا بدان وعده داده مىشديد .\r\nيَوْمَ نَطْوِى السَّماءَ كَطَيِّ السِّجِلِّ لِلْكُتُبِ كَمَا بَدَأْنَا أَوَّلَ خَلْقٍ نُعِيدُهُ وَعْداً عَلَيْنَا إِنَّا كُنَّا فَاعِلِينَ « 104 » وَلَقَدْ كَتَبْنَا فِي الزَّبُورِ مِن بَعْدِ الذِّكْرِ أَنَّ الْأَرْضَ يَرِثُهَا عِبَادِيَ الصَّالِحُونَ « 105 » إِنَّ فِي هذَا لَبَلَاغاً لِقَوْمٍ عَابِدِينَ « 106 » وَمَا أَرْسَلْنَاكَ إِلَّا رَحْمَةً لِلْعَالَمِينَ « 107 »\r\nلغت و اعراب :\r\nيومَ به‌تقدير « اذكر » . طَوَى الثوب - از باب ضَرَب - : پيچيد آن را . سجلّ : كاغذ و غيره كه در آن خط بنويسند . زبور : نوشتهء درشت ، كتاب آسمانى داود عليه السلام . إنّ فى هذا اشاره است به قرآن يا آنچه در اين سوره گذشت . بلاغ : كفايت ، وسيلهء رسيدن به هدف .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nتفسير :\r\nيَوْمَ نَطْوِى السَّماءَ كَطَىِّ السِّجِلِّ لِلْكُتُبِ\r\nيعنى : به ياد آور روزى را كه آسمان‌ها را مىپيچيم و در هم مىنورديم بدان گونه كه طومار مكتوب ، خطوط و نوشته‌هاى خود را درهم مىپيچد .\r\nدر اين جمله آسمان‌ها و همهء كرات عالم بالا تشبيه به خطوط و نوشته‌هايى شده كه به وسيلهء طومار پيچيده و در نورديده و متصل به هم مىگردد . يعنى همهء كرات جوّى يا آسمان‌ها به اصطلاح شرعى زير چتر ارادهء خداوند جمع و پيچيده مىگردند . و لازمهء كلام آن كه همان‌گونه كه خطوط و نوشته‌ها در داخل سجل محفوظ است آسمان‌ها نيز در قبضهء قدرت حق باقى مىماند و تنها نظم فعلى جهان هستى به هم مىخورد و ساكنانش در محيط محشر گرد مىآيند .\r\nكَمَا بَدَأْنَا أَوَّلَ خَلْقٍ نُعِيدُهُ\r\nيعنى : همان گونه كه نخستين آفريده را پديد آورديم « 1 » ( يعنى انسان‌ها را در طول عمر دنيا به تدريج از كتم عدم به عرصهء وجود وارد كرديم ) آن را اعاده مىدهيم .\r\nيعنى پس از ميراندن و اهلاك و هضم در شكم خاك دوباره به صحنهء محشر بازمىگردانيم .\r\nغرض آن كه اين اعاده مثل آن ايجاد براى ما سهل و آسان است . و بايد دانست كه اين عمل عظيم سه مرحله‌اى : ايجاد ، اعدام و اعاده اختلاف كيفيت دارد ، زيرا ايجاد نسبت به همه تدريجى ، و اعاده نسبت به همه دفعى ، و اعدام نسبت به برخى تدريجى و به برخى ديگر دفعى است .\r\nوَعْداً عَلَيْنَا إِنَّا كُنَّا فَاعِلِينَ\r\nيعنى : اعاده كردن و زنده‌نمودن هر ذىنفس وعده‌اى است بر عهدهء ما كه به ارادهء ازلى انجام آن را برعهدهء خود نهاده ، تصميم گرفتيم و حتماً انجام‌دهندهء آن هستيم ، زيرا آنچه را كه ارادهء حتمى ما بر آن تعلق گيرد تحقق خارجى بخشيدن بدان آسان است . وَمَا أَمْرُنَا إِلَّا\r\n\r\n\r\n","description":"","footnote":"\r\n( 1 ) . همان گونه كه نخستين بار آفريدگان را پديد آورديم .\r\n","page_name":" 172 ","page_number":172},
  {"content":"\r\n\r\nوَاحِدَةٌ كَلَمْحٍ بِالْبَصَرِ [ قمر ، 50 
  ] كار ما يكى است و براى ايجاد هر چيزى تنها اراده مىكنيم كه در آسانى و سرعت همانند حركت پلك چشم‌هاست .\r\nوَلَقَدْ كَتَبْنَا فِى الزَّبُورِ مِن بَعْدِ الذِّكْرِ أَنَّ الْأَرْضَ يَرِثُهَا عِبَادِىَ الصَّالِحُونَ\r\nيعنى : و حقيقت اين است كه ما در زبور پس از ذكر نوشتيم كه اين زمين را بندگان صالح و شايستهء من ارث خواهند برد .\r\nمراد نوشتن آن در كتاب آسمانى داود است پس از آن كه در تورات موسى نوشته شده . و يا مراد نوشتن آن در تمام كتاب‌هاى آسمانى است پس از ادراج در ذكر يعنى در لوح محفوظ پيش از خلقت آنان . و مراد از بندگان صالح ، مهدى موعود آخرين امام معصوم از اولاد پيامبر اسلام و ياران اوست كه اين كرهء زمين را پس از آن كه به واسطهء طغيان بشر سراسر ظلم و جور شده باشد در تحت سلطه و اختيار خود مىگيرد و ظلم‌ها را زدوده ، تبديل به قسط مىنمايد . و اين وضع ادامه مىيابد و احدى پس از او بر اين زمين سلطه نمىيابد ، چنان كه در شب معراج خداوند به پيامبر اسلام فرمود : لُاطهِّرنَّ بآخرهم الأرض من أعدائى ، ولأنصرنّه بجندى حتى يعلن دعوتى و يجمع الخلق على توحيدى ، ثمّ لُاديمنَّ ملكه ، ولُاداولنّ الأيّام بين أوليائى إلى يوم القيامة « 1 » . و مراد از وراثت زمين ، وراثت چيزهايى است كه انسان‌هاى سابق در آن داشته‌اند از نعمت‌ها و ثروت‌هاى دنيوى و اخروى يعنى تسلط و برخوردارى از نعمت‌هاى مادى و پذيرش توحيد و شريعت و پياده كردن آن در جامعه .\r\nإِنَّ فِى هذَا لَبَلَاغاً لِقَوْمٍ عَابِدِينَ\r\nيعنى : بىترديد در اين قرآن و يا در آنچه در اين سوره ذكر شد از توحيد و معاد و پاداش نيك مؤمنان و كيفر طاغيان ، كفايت است و وسيلهء رسيدن به كمالات انسانى است براى گروهى كه خداپرست‌اند . يعنى استعداد ذاتى و فطرت سالم و آماده براى پذيرش حق و تسليم و خضوع در برابر خدا دارند .\r\n\r\n\r\n","description":"","footnote":"\r\n( 1 ) . و زمين را به آخرين آنان از لوث دشمنانم پاك مىكنم ، و او را با لشكر خود يارى مىدهم تا دعوت مرا آشكار سازد و خلق را بر محور توحيد من گرد آورد ، آن‌گاه حكومت او را دوام مىبخشم و روزهاى خوش ( و قدرت سياسى ) را تا روز قيامت در ميان دوستانم دست به دست مىگردانم .\r\n","page_name":" 173 ","page_number":173},
  {"content":"\r\n\r\nوَمَا أَرْسَلْنَاكَ إِلَّا رَحْمَةً لِلْعَالَمِينَ\r\nيعنى : اى محمّد ، ما تو را نفرستاديم جز اين كه سراپا رحمت براى جهانيان باشى .\r\nمراد آن كه دينى كه به مجتمع انسانى عرضه داشته و كتابى كه براى بشر آورده وسيلهء رحمت عامه و خيرات دنيوى و اخروى است ، زيرا اگر فكر صائبى در وضع بشر در منطقهء اعراب و اهل جاهليت پيش از اسلام دقت نمايد و آن را مقايسه با حال آنها پس از اسلام در مجتمعى كه اسلام را ولو در حد خاصى پياده كرده‌اند بنمايد اعتراف مىكند كه پيامبر اسلام سراپا رحمت است ، بلكه در هر عصرى ملتى كه اسلام را پياده مىكند اگر مقايسه شود با ملت غير اسلامى از هر طايفه‌اى باشد رحمت بودن پيامبر اسلام روشن مىگردد .\r\nقُلْ إِنَّمَا يُوحَى إِلَيَّ أَنَّمَا إِلهُكُمْ إِلهٌ وَاحِدٌ فَهَلْ أَنتُم مُسْلِمُونَ « 108 » فَإِن تَوَلَّوْا فَقُلْ آذَنتُكُمْ عَلَى سَوَاءٍ وَإِنْ أَدْرِي أَقَرِيبٌ أَم بَعِيدٌ مَا تُوعَدُونَ « 109 » إِنَّهُ يَعْلَمُ الْجَهْرَ مِنَ الْقَوْلِ وَيَعْلَمُ مَا تَكْتمُونَ « 110 » وَإِنْ أَدْرِي لَعَلَّهُ فِتْنَةٌ لَّكُمْ وَمَتَاعٌ إِلَى حِينٍ « 111 » قَالَ رَبِّ احْكُم بِالْحَقِّ وَرَبُّنَا الرَّحْمنُ الْمُسْتَعَانُ عَلَى مَا تَصِفُونَ « 112 »\r\nلغت و اعراب :\r\nفهل أنتم استفهام به‌معناى امر يا ملازم آن است . آذن زيداً : اعلام كرد به او . على سواء حال است از مفعول آذنتكم . و إن أدرى « ان » نافيه است در هر دو مورد . لعلّه مرجع ضمير تأخير عذاب مفهوم از ماقبل است . و ربّنا الرحمان ، ربُّنا مبتدا و رحمان و مستعان هر دو خبر آن است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\n[ آموزش احتجاج به پيامبر ( ص ) 
  ]\r\nتفسير :\r\nقُلْ إِنَّمَا يُوحَى إِلَىَّ أَنَّمَا إِلهُكُمْ إِلهٌ وَاحِدٌ فَهَلْ أَنتُم مُسْلِمُونَ\r\nيعنى : اى محمّد ، به مشركان بگو : جز اين نيست كه به من وحى مىشود كه خداى شما خداى يگانه است . يعنى آنچه از دين آسمانى به من وحى مىشود جز توحيد نيست . و اين حصر ، حصر اضافى و منحصر كردن وحى به توحيد در مقابل شرك است نه غير آن از اصول و عقايد دينى . و ممكن است حصر حقيقى باشد و مراد توحيد و تمام شئون و ابعاد گوناگون آن از اصول عقايد و فروع اعمال و معارف مربوطه باشد .\r\n« فهل أنتم مسلمون » يعنى پس آيا شما تسليم‌شدنى هستيد و توحيد را مىپذيريد ؟ و مقصود از اين استفهام امر است يا ملازم امر .\r\nفَإِن تَوَلَّوْا فَقُلْ آذَنتُكُمْ عَلَى سَوَاءٍ وَإِنْ أَدْرِى أَقَرِيبٌ أَم بَعِيدٌ مَا تُوعَدُونَ\r\nيعنى : پس اگر در برابر دعوت توحيد روى برتافتند و اعراض كردند به آنها بگو : من به شما به نحو مساوى اعلام كردم . يعنى دين الهى و شريعت اسلام را به بزرگ و كوچك و مرد و زن و فقير و غنى رساندم . و من نمىدانم آيا آنچه از عذاب وعده داده مىشويد نزديك است يا دور .\r\nإِنَّهُ يَعْلَمُ الْجَهْرَ مِنَ الْقَوْلِ وَيَعْلَمُ مَا تَكْتمُونَ\r\nيعنى : و همانا خداوند آنچه را آشكار مىكنيد از گفتار دربارهء اسلام از ردّ و طعن و استهزا مىداند ، و آنچه را پنهان مىداريد از عداوت‌ها و توطئه‌ها و نقشه‌ها براى براندازى آن نيز مىداند .\r\nوَإِنْ أَدْرِى لَعَلَّهُ فِتْنَةٌ لَّكُمْ وَمَتَاعٌ إِلَى حِينٍ\r\nيعنى : و من نمىدانم شايد اين تأخير عذاب ، امتحان است براى شما و مهلت برخوردارى تا مدتى معين است .\r\nيعنى محتمل اين است كه خداوند وعيدهاى عذاب را كه دربارهء شما تأخير مىاندازد براى آزمايش و امتحان باشد ، شايد از كفر و عناد برگرديد . و يا آن‌كه استدراج باشد و آن اين است كه خداوند گاهى متمردان و طاغيان را مدتى مهلت مىدهد و از نعمت‌هاى خود\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبرخوردار مىكند تا مراتب خباثت طينت و مراحل شقاوت فطرت را به كمال رسانند و ناگهان آنها را اخذ كند .\r\nقَالَ رَبِّ احْكُم بِالْحَقِّ وَرَبُّنَا الرَّحْمنُ الْمُسْتَعَانُ عَلَى مَا تَصِفُونَ\r\nآيه شامل خطاب به حق و التفات از آن به خطاب به خلق است . در خطاب اول گويى پيامبر اسلام پس از ابلاغ شريعت خود ، از پذيرش مشركان مأيوس شده و روى به خدا كرده مىگويد : پروردگارا ، ميان من و آنها حكم به حق كن . و در خطاب به مشركان مىگويد : اى مردم ، پروردگار ما صاحب رحمت است و او مستعان است يعنى مورد استمداد من است در مقابل آنچه شما به عنوان ردّ و تهديد و ارعاب توصيف مىكنيد ( كه غلبه و شوكت در آينده از آنِ ماست ، بيرق اسلام به زودى سرنگون مىشود ، دعوت محمّد ( صلى الله عليه و آله ) به مرگش خاموش مىگردد ، نسلش منقطع است و اگر راست مىگفت عذاب‌هاى موعود مىرسيد ) .\r\nو الحمد للَّه‌رب العالمين\r\n6 / 1 / 86\r\n* * *\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nسورهء حج\r\n\r\n[ زلزله و ترس قيامت 
  ]\r\nبِسْمِ اللّهِ الرَّحْمنِ الرَّحِيمِ يَا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ « 1 » يَوْمَ تَرَوْنَهَا تَذْهَلُ كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذَاتِ حَمْلٍ حَمْلَهَا وَتَرَى النَّاسَ سُكَارَى وَمَاهُم بِسُكَارَى وَلكِنَّ عَذَابَ اللَّهِ شَدِيدٌ « 2 »\r\nلغت و اعراب :\r\nزلزله و زلزال : حركت شديد ، و اسناد زلزله به ساعت مَجازى است به‌تقدير « زلزلة الأرض بالساعة » . يوم ترونها متعلّق به تَذْهَلُ ، و ضمير مؤنّث راجع است به زلزله يا ساعة .\r\nذَهَلَ الشىءَ و عن الشىءِ - از باب مَنَع - : فراموش كرد و غفلت نمود از آن .\r\nتفسير :\r\nيَا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَىْءٌ عَظِيمٌ\r\nاين سوره مدنى است و در اوايل هجرت نازل شده و در آن بحث‌هاى تفصيلى از اصول\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nشريعت اسلام و بحث‌هاى اجمالى از فروع آن آمده است و خطاب آن متوجه به جميع مكلّفان جهان و مجامع بشرى از حين نزول آن تا انقراض نسل بشر است .\r\nمعناى آيه : اى مردم ، از پروردگارتان پروا كنيد ، يعنى از غضب و عذاب او بترسيد و تحفظ نماييد ، زيرا زلزلهء قيامت چيزى است بزرگ .\r\nيَوْمَ تَرَوْنَهَا تَذْهَلُ كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذَاتِ حَمْلٍ حَمْلَهَا وَتَرَى النَّاسَ سُكَارَى وَمَاهُم بِسُكَارَى وَلكِنَّ عَذَابَ اللَّهِ شَدِيدٌ\r\nيعنى : روزى كه آن زلزله يا قيامت را ببينيد همان روز است كه هر زن شيردهى فرزندى را كه به او شير مىدهد فراموش مىكند ، يعنى به گونه‌اى كه پستان خود از دهانش مىكشد و او را رها مىكند ، و هر زن آبستن و صاحب بارى بارش را بر زمين مىنهد ، يعنى حتى در غير وقت زايمان سقط جنين مىكند . و مردم را مىبينى كه مست‌اند در حالى كه حقيقتاً مست نيستند و لكن عذاب خدا شديد است .\r\nبايد دانست كه ظاهراً مراد از « يوم ترونها » روز قيامت و حضور مردم در صحنهء محشر نيست ، زيرا در محشر كودك زنده در شكم و شيرخوار نيست ، بلكه آنها به محض مرگ از دنيا در برزخ تحت تربيت قرار گرفته و تا قيامت بزرگ مىشوند . پس مراد رؤيت ابتداى قيامت و زمان حدوث نفخهء اول صور است كه مردم جهان در حال عادى هستند و طبعاً برخى از زن‌ها آبستن و برخى شيرده‌اند و به نفخهء اول آن حالت پيدا مىشود .\r\nوَمِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَيَتَّبِعُ كُلَّ شَيْطَانٍ مَّرِيدٍ « 3 » كُتِبَ عَلَيْهِ أَنَّهُ مَن تَوَلَّاهُ فَأَنَّهُ يُضِلُّهُ وَيَهْدِيهِ إِلَى عَذَابِ السَّعِيرِ « 4 »\r\nلغت و اعراب :\r\nمَريد : متمرد و نافرمان . فأ نّه يضلّه تأويل به مصدر و مبتداست و خبرش محذوف ، به‌تقدير « فاضلاله و هدايته إلى السعير ثابت لازم » .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\n[ مراحل آفرينش انسان 
  ]\r\nتفسير :\r\nوَمِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَيَتَّبِعُ كُلَّ شَيْطَانٍ مَّرِيدٍ\r\nيعنى : اى پيامبر ، از مردم عصر تو كسى هست يا كسانى هستند كه دربارهء خداوند بدون هيچ علم و دانشى مجادله و ستيزه مىكنند ، يعنى گاهى در صفات جمال و جلال او سخن جاهلانه مىگويند ، و گاهى مىگويند : فرشتگان دختران خدايند ، اين قرآن افسانهء پيشينيان است و پس از مرگ معادى در كار نيست . و اين شخص يا اشخاص از هر شيطان متمرد و نافرمانى پيروى مىكنند .\r\nكُتِبَ عَلَيْهِ أَنَّهُ مَن تَوَلَّاهُ فَأَنَّهُ يُضِلُّهُ وَيَهْدِيهِ إِلَى عَذَابِ السَّعِيرِ\r\nيعنى : شيطانى كه در حق او نوشته شده كه هر كس دوستى و سرپرستى او را بپذيرد و از او پيروى نمايد او را گمراه مىكند و به سوى عذاب دوزخ شعله‌ور راه مىنمايد .\r\nمراد از نوشته شدن او ادراج حال او در لوح محفوظ و نخستين نافرمانى او در ميان ملأ اعلى و سوگندش بر اضلال بشر و وارد كردن آنها در دوزخ است .\r\nيَا أَيُّهَا النَّاسُ إِن كُنتُمْ فِى رَيْبٍ مِنَ الْبَعْثِ فَإِنَّا خَلَقْنَاكُم مِن تُرَابٍ ثُمَّ مِن نُّطْفَةٍ ثُمَّ مِنْ عَلَقَةٍ ثُمَّ مِن مُّضْغَةٍ مُّخَلَقَةٍ وَغَيْرِ مُخَلَّقَةٍ لِّنُبَيِّنَ لَكُمْ وَنُقِرُّ فِى الْأَرْحَامِ مَا نَشَاءُ إِلَى أَجَلٍ مُّسَمّىً ثُمَّ نُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ وَمِنكُم مَّن يُتَوَفَّى وَمِنكُم مَّن يُرَدُّ إِلَى أَرْذَلِ الْعُمُرِ لِكَيْلَا يَعْلَمَ مِن بَعْدِ عِلْمٍ شَيْئاً وَتَرَى الْأَرْضَ هَامِدَةً فَإِذَا أَنزَلْنَا عَلَيْهَا الْمَاءَ اهْتَزَّتْ وَرَبَتْ وَأَنْبَتَتْ مِن كُلِّ زَوْجٍ بَهِيجٍ « 5 »\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nلغت و اعراب :\r\nنطفه : آب ، منى حيوان . عَلَقه : خونِ بسته . مضغة : قطعهء گوشت . مخلّقة : تام‌ّالخلقة و الصورة . غيرمخلّقة : ناقص در صورت يا در نيرو . لنبيّن به‌تقدير « خلقناكم بهذا النحو من التدريج لنبيّن ، يا أمرناكم بالتأمل فيه لنبيّن » . ثم لتبلغوا به‌تقدير « ثمّ نمهلكم لتبلغوا » . أشدّ : جمع شدّة مانند أنْعُم و نعمة . أرذل : پست‌تر و پايين‌تر . لكيلا لام عاقبت است . هامد : خاموش ، زمين خشك و بىآب و علف . اهتزّ : حركت كرد . ربتْ : بالا آمد . زوج : صنف ، جفت . بهيج : نيكو و بهجت‌آور .\r\nتفسير :\r\nيَا أَيُّهَا النَّاسُ إِن كُنتُمْ فِى رَيْبٍ مِنَ الْبَعْثِ فَإِنَّا خَلَقْنَاكُم مِن تُرَابٍ ثُمَّ مِن نُّطْفَةٍ ثُمَّ مِنْ عَلَقَةٍ ثُمَّ مِن مُّضْغَةٍ مُّخَلَّقَةٍ وَغَيْرِ مُخَلَّقَةٍ لِّنُبَيِّنَ لَكُمْ\r\nدر اين آيه از دو راه براى اثبات و تحقق روز واپسين استدلال شده : يكى كيفيت خلقت انسان‌ها در رحم ، و ديگرى كيفيت رويش نباتات از خاك ، و مخاطب در آيه نسل آدم و حوّا هستند كه از خاك با پيمودن راه عادى آفريده شده‌اند هرچند خود آدم و حوّا نيز از خاك‌اند لكن آنها بلاواسطه و به نحو اعجاز و بدون پيمودن راه عادىِ نسلشان هستند .\r\nمعناى آيه : اى مردم ( مخاطب جميع كسانى است كه قدرت تعقل و استدلال و استعداد وصول به نتيجه از مقدمه دارند ، و غرض هدايت و تحريص است كه دقت و تأمل در آفرينش خود كنند تا بتوانند اذعان به بعث نمايند ) اگر در بعث و برانگيخته‌شدن مردگان پس از مرگ شك و ريب داريد ، پس در آفرينش خود دقت كنيد كه ما شما را از خاك ، سپس از نطفه يعنى از منى صلب پدر و رحم مادر ، سپس از عَلَقه يعنى خون بستهء تبدل يافته از نطفه ، سپس از مضغهء مخلَّقه و غيرمخلَّقه آفريديم يعنى از قطعه گوشت تبدل يافته از علقه كه برخى مخلّقه است يعنى صورت انسانيش تكامل يافته و آماده براى دخول روح است ، و برخى غيرمخلّقه يعنى غيرمتكامل و ناقص‌الاعضا يا ناقص‌القوى است .\r\nو مراد از « لنبيّن لكم » اين است كه مراحل فوق را در خلقت بشر پيموديم ، يا شما را\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nدستور دقت و تأمل در اين امر عجيب و عظيم داديم تا شما را از كمال قدرت و علم و حكمت خويش آگاه كنيم و بدانيد كه سير دادن نوع انسانى از مبدأ خاك و وارد كردن آنها از ارحام به دنيا و پديد آوردن انبوه جمعيتى كه كرهء زمين را پر كرده دقيق‌تر و پيچيده‌تر و بحسب ظاهر مشكل‌تر از آن است كه اجزاى اجسام هضم شده در دل خاك را گرد آوريم و دوباره همان انسان‌ها را بسازيم و در صحنهء محشر وارد كنيم هرچند ارواح آنها را در حركت و سير دنيوى در وسط راه در پيكر آنها پديد آورديم و ارواحشان را در محشر پس از گردآورى اجساد و تشكل به صورت دنيوى ، از عالم برزخ و محل ذخيرهء ارواح بدانها لاحق نماييم .\r\n\r\n[ دليل بر حقانيت خدا و قيامت 
  ]\r\nوَنُقِرُّ فِى الْأَرْحَامِ مَا نَشَاءُ إِلَى أَجَلٍ مُّسَمّىً\r\nيعنى : در مراحل سير نطفه در ارحام آنچه را بخواهيم از مبدأ انسانى در رحم‌ها تا مدت معينى ثابت مىداريم ( يعنى تا زمانى كه براى حمل جنين انسانى مقرر شده - كه از شش ماه تا يك‌سال است - براى تكامل قوا نگه مىداريم تا جنين تام شود و صلاحيت تولد يابد و آنچه را نخواهيم به عوارض مختلف ساقط مىكنيم ) .\r\nثُمَّ نُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ وَمِنكُم مَّن يُتَوَفَّى وَمِنكُم مَّن يُرَدُّ إِلَى أَرْذَلِ الْعُمُرِ لِكَيْلَا يَعْلَمَ مِن بَعْدِ عِلْمٍ شَيْئاً\r\nيعنى : پس از پيمودن مراحل سير رحم و رسيدن به حال جنين زنده و آمادهء خروج ، شما را در حالى كه طفل خردسال‌ايد از تنگناى رحم به فراخناى اين گيتى بيرون مىآوريم ، سپس شما را مهلت مىدهيم تا به حال رشد و كمال نيروهاى جسمى و روانى برسيد ، و از شما برخى در دنيا قبض روح مىشود يعنى پيش از آن كه مدت عمر عادى را بگذراند ، و برخى به ارذل عمر يعنى پست‌ترين و پايين‌ترين حال از نظر قواى جسمى و روحى بازگردانده مىشوند چنان‌كه فرموده : وَمَن نُعَمِّرْهُ نُنَكِّسْهُ فِىالْخَلْقِ [ يس ، 68 
  ] تا عاقبت حالش آن شود كه پس از علم و دانش هر چند فراوان ذهنش خالى شود و چيزى را نداند .\r\nوَتَرَى الْأَرْضَ هَامِدَةً فَإِذَا أَنزَلْنَا عَلَيْهَا الْمَاءَ اهْتَزَّتْ وَرَبَتْ وَأَنْبَتَتْ مِن كُلِّ زَوْجٍ بَهِيجٍ\r\nيعنى : و اين زمين را مىبينى كه در فصل زمستان و ايام خشكى و بىآبى ، افسرده و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمرده و خالى از آب و علف است ، پس چون آب را به صورت باران و برف و تگرگ بر آن فرو ريزيم حركت مىكند و بالا مىآيد و از هر نوع گياه بهجت‌انگيز و مسرّت بخش مىروياند .\r\nاين جمله دليل دوم براى اثبات توحيد است و حاصل آن كه همان گونه كه رحم زن بذر نطفه را در خود مىپرورد تا مراحل خود را بپيمايد ، اين زمين نيز بذرها و حبوب و نهال‌ها را مىپرورد تا به مراحل تكامل خود برسند . و نظير آنهاست زمين در روز رستاخيز در روياندن اجسام مردگان تا آن‌جا كه شكل انسان گيرند و زنده گردند .\r\nذلِكَ بِأَنَّ اللَّهَ هُوَ الْحَقُّ وَأَنَّهُ يُحْيِى الْمَوْتَى وَأَنَّهُ عَلَى كُلِّ شَيْءٍ قَدِيرٌ « 6 » وَأَنَّ السَّاعَةَ آتِيَةٌ لَّا رَيْبَ فُيهَا وَأَنَّ اللَّهَ يَبْعَثُ مَن فِي الْقُبُورِ « 7 »\r\nتفسير :\r\nذلِكَ بِأَنَّ اللَّهَ هُوَ الْحَقُّ وَأَنَّهُ يُحْيِى الْمَوْتَى وَأَنَّهُ عَلَى كُلِّ شَىْءٍ قَدِيرٌ وَأَنَّ السَّاعَةَ آتِيَةٌ لَّا رَيْبَ فيهَا وَأَنَّ اللَّهَ يَبْعَثُ مَن فِى الْقُبُورِ\r\nيعنى : اين خلقت تدريجى انسان و روياندن گياه از زمين براى اين است كه بدانيد خداوند حق و حقيقت ثابت ازلى ابدى است كه حقايق همهء موجودات از او سرچشمه گرفته است ، و بدانيد كه اوست كه همهء مرده‌ها را زنده مىكند ، يعنى در دنيا به آنچه روح حياتى ندارد حيات متناسب نوع او را مىدهد ، و در آخرت به مردگانى كه بايد زنده شوند سنخهء حيات سابق را برمىگرداند ، و بدانيد كه او بر همه چيز تواناست ، و بدانيد كه قيامت آمدنى است و هيچ شك و ريبى در آن نيست و اين خلقت از مقدمات وجودى آن است ، و بدانيد كه خداوند همهء آنها را كه در قبور آرميده‌اند برمىانگيزد . و حاصل دو آيه اين است كه خلقت انسان و گياه بدان طرز خاص براى توجه به اين پنج امر است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\n[ مجادله‌گران نادان و خداپرستان حاشيه‌اى 
  ]\r\nوَمِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَلَا هُدىً وَلَا كِتَابٍ مُنِيرٍ « 8 » ثَانِيَ عِطْفِهِ لِيُضِلَّ عَن سَبِيلِ اللَّهِ لَهُ فِي الدُّنْيَا خِزْيٌ وَنُذِيقُهُ يَوْمَ الْقِيَامَةِ عَذَابَ الْحَرِيقِ « 9 » ذلِكَ بِمَا قَدَّمَتْ يَدَاكَ وَأَنَّ اللَّهَ لَيْسَ بِظَلَّامٍ لِلْعَبِيدِ « 10 »\r\nلغت و اعراب :\r\nثَنْى : برگرداندن . عِطف : شانه و يك طرف بدن انسان ، و ثَنْى عِطف كنايه از اعراض و روگرداندن است . خِزى : خوارى . عذاب الحريق حريق : سوزان ، و اضافهء موصوف به صفت است . ذلك بما قدّمت به‌تقدير « يقال له » . و أنّ اللَّه عطف است به ما قدّمت . ليس بظلّام مبالغهء در نفى است .\r\nتفسير :\r\nوَمِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَلَا هُدىً وَلَا كِتَابٍ مُنِيرٍ\r\nيعنى : و از ميان مردم كسانى هستند كه دربارهء خداوند بدون دانش و هدايت و كتاب روشن مجادله و ستيزه مىكنند .\r\nمراد از « دانش » علم قطعى و حجت عقلى ، و از « هدايت » دليل و برهان شرعى ، و از « كتاب » آيات كتاب آسمانى است . و اين آيه تكرار و تأكيد آيهء سوم است . و برخى گفته‌اند كه : آن آيه مربوط به سران و دانشمندان كفّار است كه در مجادله پيروى از شياطين بالاترشان مىكنند و اين آيه دربارهء پيروان نادان آنهاست .\r\nثَانِىَ عِطْفِهِ لِيُضِلَّ عَن سَبِيلِ اللَّهِ لَهُ فِى الدُّنْيَا خِزْىٌ وَنُذِيقُهُ يَوْمَ الْقِيَامَةِ عَذَابَ الْحَرِيقِ\r\nيعنى : مجادله و محاجّهء اين قسم از مردم در حالى است كه شانه مىپيچند و از دعوت و منطق پيامبران اعراض مىكنند تا ديگران را نيز از راه خداوند گمراه سازند . براى اين قسم\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاز مردم در دنيا خوارى و ذلّت است ( چنان‌كه در بدر و خندق و غيره بود ) و روز قيامت آنان را عذاب آتش سوزان مىچشانيم .\r\nذلِكَ بِمَا قَدَّمَتْ يَدَاكَ وَأَنَّ اللَّهَ لَيْسَ بِظَلَّامٍ لِلْعَبِيدِ\r\nيعنى : در روز واپسين هنگامى كه او آتش دوزخ را مىچشد به او مىگويند : اين عذاب سوزان به كيفر گناهانى است كه دو دستى فرستادى ، يعنى با همهء توان و قدرت خود با غور در كفر و طغيان و فسق انجام دادى ، و نيز براى اين است كه خداوند هرگز به بندگان خود ستم‌كننده نيست .\r\nمراد اين است كه خدا ستمكار نيست و از اين رو بندگان خود را در دنيا به اختيار خود واگذاشت كه هر راه را بخواهند بروند و شما راه طغيان رفتيد و اين حال را انتخاب كرديد .\r\nوَمِنَ النَّاسِ مَن يَعْبُدُ اللَّهَ عَلَى حَرْفٍ فَإِنْ أَصَابَهُ خَيْرٌ اطْمَأَنَّ بِهِ وَإِنْ أَصَابَتْهُ فِتْنَةٌ انقَلَبَ عَلَى وَجْهِهِ خَسِرَ الدُّنْيَا وَالْآخِرَةَ ذلِكَ هُوَ الْخُسْرَانُ الْمُبِينُ « 11 » يَدْعُوا مِن دُونِ اللَّهِ مَا لَا يَضُرُّهُ وَمَا لَا يَنفَعُهُ ذلِكَ هُوَ الضَّلَالُ الْبَعِيدُ « 12 » يَدْعُوا لَمَن ضَرُّهُ أَقْرَبُ مِن نَّفْعِهِ لَبِئْسَ الْمَوْلَى وَلَبِئْسَ الْعَشِيرُ « 13 »\r\nلغت و اعراب :\r\nحرف : طرف و جانب . فتنه : آزمايش ، عذاب و شدت . يدعو ى دوم به معناى يقول . لَمَن لام قسم ، مَن مبتدا ، ضرُّة أقرب مبتدا و خبر صلهء موصول ، لبئس خبر مَن موصوله . « 1 »\r\n\r\n\r\n","description":"","footnote":"\r\n( 1 ) . اين يكى از وجوه تركيب آيه است .\r\n","page_name":" 184 ","page_number":184},
  {"content":"\r\n\r\nتفسير :\r\nوَمِنَ النَّاسِ مَن يَعْبُدُ اللَّهَ عَلَى حَرْفٍ فَإِنْ أَصَابَهُ خَيْرٌ اطْمَأَنَّ بِهِ وَإِنْ أَصَابَتْهُ فِتْنَةٌ انقَلَبَ عَلَى وَجْهِهِ خَسِرَ الدُّنْيَا وَالْآخِرَةَ ذلِكَ هُوَ الْخُسْرَانُ الْمُبِينُ\r\nيعنى : و از ميان مردم كسى هست كه خدا را در يك طرف مىپرستد ( يعنى در دين خود دو دل است و همانند كسى است كه در كنار لشكر قرار دارد ، چون آثار پيروزى ببيند ثابت ماند و چون آثار شكست ببيند فرار كند ) پس اگر به او خيرى رسد از مال و جاه و غنيمت ، مطمئن گردد و اگر شدت و عذاب رسد رويگردان شود و از دين اعراض كند . اين شخص در دنيا و آخرت زيانكار است ، زيرا در دنيا عمل‌هاى خيرش براى حالت ضعف و تردد و اعراض از دين حبط مىشود و در آخرت هم در عذاب است ، و اين است زيان روشن و آشكار .\r\nيَدْعُوا مِن دُونِ اللَّهِ مَا لَا يَضُرُّهُ وَمَا لَا يَنفَعُهُ ذلِكَ هُوَ الضَّلَالُ الْبَعِيدُ\r\nيعنى : اين شخص به جز خداوند و به جاى او چيزى را مىخواند كه نمىتواند ضرر و آسيبى به او بزند و چيزى را كه نمىتواند سودى به او برساند ( يعنى بتان و ستارگان و هر جمادى در هر شكلى كه او را مىپرستد ) اين همان گمراهى دور و دراز است . زيرا هنگامى كه با اين حالت شرك به عالم آخرت رود گمراهى و عذابش ابديت پيدا مىكند .\r\nيَدْعُوا لَمَن ضَرُّهُ أَقْرَبُ مِن نَّفْعِهِ لَبِئْسَ الْمَوْلَى وَلَبِئْسَ الْعَشِيرُ\r\nاين آيه در بيان گفتار مشرك دربارهء بت‌هاى دنيوى پس از وقوع در آتش است .\r\nيعنى : آن مشرك با ندا و فرياد بلند مىگويد : سوگند به حق ، كسى كه ضررش از سودش نزديك‌تر است چه بد سرپرست و چه بد معاشر و همدم است . « 1 »\r\n\r\n\r\n","description":"","footnote":"\r\n( 1 ) . معناى ديگر چنان كه در ترجمهء قرآن مؤلف قدس سره آمده آن كه : كسى را مىخواند كه حتماً زيانش ( بيشتر و ) نزديك‌تر از سود اوست ( زيانش آثار شرك و سودش موهومى است ) . چه بد ياور و سرپرست و چه بد معاشر و همدمى است !\r\n","page_name":" 185 ","page_number":185},
  {"content":"\r\n\r\nإِنَّ اللَّهَ يُدْخِلُ الَّذِينَ آمَنُوا وَعَمِلُوا الصَّالِحَاتِ جَنَّاتٍ تَجْرِى مِن تَحْتِهَا الْأَنْهَارُ إِنَّ اللَّهَ يَفْعَلُ مَا يُرِيدُ « 14 » مَن كَانَ يَظُنُّ أَن لَّن يَنصُرَهُ اللَّهُ فِى الدُّنْيَا وَالْآخِرَةِ فَلْيَمْدُدْ بِسَبَبٍ إِلَى السَّماءِ ثُمَّ لْيَقْطَعْ فَلْيَنظُرْ هَلْ يُذْهِبَنَّ كَيْدُهُ مَا يَغِيظُ « 15 » وَكَذلِكَ أَنزَلْنَاهُ آيَاتٍ بَيِّنَاتٍ وَأَنَّ اللَّهَ يَهْدِى مَن يُرِيدُ « 16 »\r\nلغت و اعراب :\r\nلن‌ينصره اللَّه ، ضمير نصب راجع است به محمّد صلى الله عليه و آله يا به مَنِ موصوله . سبب وسيلهء رسيدن به شىء ، ريسمان . قَطَعَ الشىءَ - از باب مَنَع - : بريد آن را ، قَطَعَ فلانٌ الحبلَ : خود را خفه كرد .\r\nأنزلناه مرجع ضمير مفرد قرآنِ مفهوم از كلام است . و أن اللَّه خبر مبتداى محذوف است به‌تقدير « والأمر » .\r\nتفسير :\r\nإِنَّ اللَّهَ يُدْخِلُ الَّذِينَ آمَنُوا وَعَمِلُوا الصَّالِحَاتِ جَنَّاتٍ تَجْرِى مِن تَحْتِهَا الْأَنْهَارُ إِنَّ اللَّهَ يَفْعَلُ مَا يُرِيدُ\r\nاين آيه پس از بيان حال سه طايفه از كفّار : مجادله‌كنندگان در توحيد از سران آنها و مجادله‌كنندگان از مقلّدان و آنان كه خدا را در حرف و در يك طرف « 1 » مىپرستند ، اشاره مىكند به طايفهء چهارم و حال مؤمن كامل و مستقر ثابت .\r\nمعناى آيه : همانا خداوند كسانى را كه ايمان آورده و عمل‌هاى شايسته كرده‌اند ، يعنى\r\n\r\n\r\n","description":"","footnote":"\r\n( 1 ) . يا : يك طرفه و يك سويه .\r\n","page_name":" 186 ","page_number":186},
  {"content":"\r\n\r\nاصول عقايدشان صحيح و در سايهء آن فروع اعمالشان نيز صالح شده است در باغ‌ها و بهشت‌هايى وارد مىكند كه از زير ساختمان‌ها يا درختان آنها پيوسته نهرها جارى است ، يعنى رودهايى از همهء اقسام مايعات كه در رأس آنها چهار قسم مايع است كه در آيهء 15 سورهء محمّد صلى الله عليه و آله ذكر شده است .\r\nبىترديد خداوند هر چه را بخواهد مىكند . يعنى اراده‌اش به ايجاد هر شىء تعلّق گيرد فوراً موجود مىشود . يعنى و از آن جمله است پاداش اين رقمى براى صالحان و كيفر آن رقمى براى طالحان .\r\n\r\n[ عدم جواز شك در يارى خدا 
  ]\r\nمَن كَانَ يَظُنُّ أَن لَّن يَنصُرَهُ اللَّهُ فِى الدُّنْيَا وَالْآخِرَةِ فَلْيَمْدُدْ بِسَبَبٍ إِلَى السَّماءِ ثُمَّ لْيَقْطَعْ فَلْيَنظُرْ هَلْ يُذْهِبَنَّ كَيْدُهُ مَا يَغِيظُ\r\nيعنى : كسى كه گمان مىكرد از مشركان مكه و كفّار كه خداوند هرگز محمّد صلى الله عليه و آله را در دنيا و آخرت يارى نخواهد كرد ( يعنى و حال ديد كه خدا او را يارىِ به‌سزا كرده و او عظمت يافت و پيروز گرديد و هدفش پياده شد ) پس ريسمانى به سوى آسمان كشد ، يعنى از سقف يا درختى آويزان كند ، سپس خود را حلق‌آويز نمايد ، پس بنگرد كه اين چاره‌جويى خشم و غضب او را از بين مىبرد ؟\r\nو ممكن است مراد از آيه شخص پيامبر اسلام نباشد بلكه كلى باشد ، يعنى هركس گمان كند كه خدا او را در دنيا و آخرت يارى نخواهد كرد پس ريسمانى به آسمان كشد و مسافت ميان زمين و آسمان را قطع كند و طى نمايد و به آن‌جا برسد . و غرض اين است كه انسان بايد در زندگى پيوسته اميد وافر به خدا داشته باشد و گرنه هر كيد و مكرى بىنفع است .\r\nوَكَذلِكَ أَنزَلْنَاهُ آيَاتٍ بَيِّنَاتٍ وَأَنَّ اللَّهَ يَهْدِى مَن يُرِيدُ\r\n« ذلك » اشاره به آيات گذشته است . يعنى : و نظير همين آيه‌ها ( در فصاحت سخن و زيبايى بيان و لطافت لفظ و متانت محتوا ) همهء اين قرآن را نازل كرديم در حالى كه دلايل روشن توحيد و معارف دينى است . و اين كلام از قبيل تشبيه كلى به افراد است ، چنان‌كه گاهى به چند نفر اشاره كرده مىگويى : انسان اين‌گونه است و اين‌گونه فعاليت دارد ، و حقيقت امر اين است كه خداوند هر كس را بخواهد هدايت مىكند . يعنى علاوه بر بيّنات\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nالهى و آيات كتاب او بايد ارادهء خداوند نيز همراه باشد .\r\n\r\n[ جدايى فرقه‌ها در قيامت 
  ]\r\nإِنَّ الَّذِينَ آمَنُوا وَالَّذِينَ هَادُوا وَالصَّابِئِينَ وَالنَّصَارى وَالْمَجُوسَ وَالَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيَامَةِ إِنَّ اللَّهَ عَلَى كُلِّ شَيْءٍ شَهِيدٌ « 17 »\r\nلغت و اعراب :\r\nهاد : توبه كرد و بازگشت . هادَ زيدٌ : يهودى شد . مجوس : آتش‌پرست . إنّ اللَّه يفصل خبرِ إنّ الّذين آمنوا . شهيد : گواه صادق ، كسى كه چيزى از حيطهء دانش او بيرون نيست .\r\nتفسير :\r\nإِنَّ الَّذِينَ آمَنُوا وَالَّذِينَ هَادُوا وَالصَّابِئِينَ وَالنَّصَارى وَالْمَجُوسَ وَالَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيَامَةِ إِنَّ اللَّهَ عَلَى كُلِّ شَىْءٍ شَهِيدٌ\r\nيعنى : همانا بىترديد كسانى كه ايمان آورده‌اند يعنى به محمّد صلى الله عليه و آله و شريعت او ، و كسانى كه يهودى شده‌اند ، و صابئين يعنى گروهى كه فرشتگان را مىپرستند و به سوى قبله « 1 » نماز مىگزارند و زبور داود را مىخوانند ، يا طايفه‌اى از نصارا ، و خود نصارا و مجوس يعنى زردشتيان آتش‌پرست ، و كسانى كه براى خداوند شريك قرار داده‌اند مانند بت‌پرستان ، خداوند در روز قيامت ميان همهء اين شش طايفه به واسطهء حكومت و داورى عادلانه ، جدايى خواهد افكند . يعنى مذهب مجوس‌ها و مشركان را ابتداءً و بدون قيد و شرط محكوم به بطلان و كيفرشان را جاودانى در آتش اعلام مىكند ، و از فرقه‌هاى پيرو انبياى گذشته آنان را كه در عصر هر پيامبرى عامل به شريعت وقت خود بوده محكوم به اسلام و ايمان و استحقاق بهشت خواهد نمود و آنان را كه پس از نسخ شريعت در آن\r\n\r\n\r\n","description":"","footnote":"\r\n( 1 ) . يعنى قبلهء مخصوص خودشان كه به سوى محل وزيدن باد جنوب است ( مجمع البيان ) . و در تفسير اين آيه ، به آيهء 62 سورهء بقره و 69 سورهء مائده مراجعه شود .\r\n","page_name":" 188 ","page_number":188},
  {"content":"\r\n\r\nشريعت باقى مانده‌اند مانند يهود پس از بعثت عيسى بن مريم ، و يهود و نصارا پس از بعثت محمّد صلى الله عليه و آله محكوم به كفر و حبط عمل و استحقاق خلود در آتش خواهد نمود . همانا كه خداوند بر همه چيز شهيد است . يعنى چيزى از حيطهء علم او بيرون نيست و بر همه چيز گواه صادق است .\r\nبايد دانست كه دو آيهء ديگر در اين كلام مجيد مشابه اين آيه است : آيهء 62 از سورهء بقره و آيهء 69 از سورهء مائده ، لكن آنها در موضوع و محمول با آيهء مورد بحث فرق دارند ، زيرا در آنها مجوس و مشركان ذكر نشده‌اند و حكم مترتب در آنها اخبار از پاداش نيك و عدم ترس و اندوه در آخرت است و در اين آيه جدا شدن اين طوايف از يكديگر طبق بيان فوق است .\r\n\r\n[ سجدهء موجودات 
  ]\r\nأَلَمْ تَرَ أَنَّ اللَّهَ يَسْجُدُ لَهُ مَن فِى السَّماوَاتِ وَمَن فِى الْأَرْضِ وَالشَّمْسُ وَالْقَمَرُ وَالنُّجُومُ وَالْجِبَالُ وَالشَّجَرُ وَالدَّوَابُّ وَكَثِيرٌ مِنَ النَّاسِ وَكَثيرٌ حَقَّ عَلَيْهِ الْعَذَابُ وَمَن يُهِنِ اللَّهُ فَمَا لَهُ مِن مُكْرِمٍ إِنَّ اللَّهَ يَفْعَلُ مَا يَشَاءُ « 18 »\r\nتفسير :\r\nأَلَمْ تَرَ أَنَّ اللَّهَ يَسْجُدُ لَهُ مَن فِى السَّماوَاتِ وَمَن فِى الْأَرْضِ\r\nيعنى : آيا به ديدهء دل نديدى كه هر كه در آسمان‌ها و هر كه در اين زمين است در برابر خدا سجده مىكند ؟\r\nمراد از سجده در آيه مطلق خضوع و تذلّل است اعمّ از سجدهء تكوينى يعنى فروتنى ذاتى و امكانى اشياء در مقابل واجب‌الوجود بالذات ، و سجدهء تشريعى يعنى به رو در افتادن و اعضا به خاك نهادن كه در شرايع الهى انتخاب شده و مورد امر قرار گرفته است . و مراد از دو موصول در من فى السموات و من فى الأرض محتمل است كه ذوى العقول باشد يا\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاعمّ از ذوىالعقول و غيرذوىالعقول ، يعنى همه در برابر خداوند خاضع‌اند ، لكن برخى به خضوع شرعى و برخى به خضوع طبعى و فطرى .\r\nو بايد دانست كه خود آسمان‌ها و زمين نيز در اين سجده شريك‌اند هر چند ذكر نشده‌اند . و مراد از آسمان‌ها در اين‌جا به قرينهء ذكر نجوم در مقابل آنها آسمان به اصطلاح شرع است يعنى طبقات هفتگانهء محيط بر همه چيز كه تمام ستارگان و كهكشان‌ها كه ما مىبينيم در ميان آسمان اول قرار دارد و زينت آن است .\r\nوَالشَّمْسُ وَالْقَمَرُ وَالنُّجُومُ وَالْجِبَالُ وَالشَّجَرُ وَالدَّوَابُّ وَكَثِيرٌ مِنَ النَّاسِ وَكَثيرٌ حَقَّ عَلَيْهِ الْعَذَابُ وَمَن يُهِنِ اللَّهُ فَمَا لَهُ مِن مُكْرِمٍ إِنَّ اللَّهَ يَفْعَلُ مَا يَشَاءُ\r\nيعنى : و خدا را سجده مىكنند خورشيد و ماه و ستارگان و كوه‌ها و درخت و جنبندگان .\r\nمراد از سجده در اين‌جا سجدهء تكوينى است يعنى همهء اينها مخلوق خداوندند و انقياد طبعى و اضطرارى در برابر خدا دارند . و نيز خدا را سجده مىكنند به سجدهء تشريعى بسيارى از مردم يعنى نه همه هرچند دستور سجده به همهء مكلّفان داده شده است .\r\n« و كثير حقَّ عليه العذاب » ظاهر اين است كه مبتدا و خبر است و مراد اين است كه در مقابل سجدهء عده‌اى ، بسيارى از مردم هم سجده نمىكنند و عذاب الهى در حق آنها ثابت و مسلّم است . و كسى كه خدا او را خوار كند يعنى ارادهء تكوينى خدا به واسطهء كفر و عنادش بر خوارى او باشد احدى را توان گرامى داشتن او نيست ، زيرا كه خداوند هر چه را بخواهد انجام مىدهد .\r\nهذَانِ خَصْمانِ اخْتَصَمُوا فِى رَبِّهِمْ فَالَّذِينَ كَفَرُوا قُطِّعَتْ لَهُمْ ثِيَابٌ مِن نَّارٍ يُصَبُّ مِن فَوْقِ رُءُوسِهِمُ الْحَمِيمُ « 19 » يُصْهَرُ بِهِ مَا فِى بُطُونِهِمْ وَالْجُلُودُ « 20 » وَلَهُم مَّقَامِعُ مِنْ حَدِيدٍ « 21 » كُلَّمَا أَرَادُوا أَن يَخْرُجُوا مِنْهَا مِنْ غَمٍّ أُعِيدُوا فِيهَا وَذُوقُوا عَذَابَ الْحَرِيقِ « 22 »\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nلغت و اعراب :\r\nهذان اشاره به مؤمن و كافرِ مفهوم از كلام . قطِّعت : پاره پاره شد . حميم : آب جوش . صَهَرَ الشىءَ - از باب مَنَع - : گداخت و آب كرد آن را . مقامع جمع مِقمعه : گُرز . ذوقوا : بچشيد ، به‌تقدير « يقال لهم » .\r\n\r\n[ لباس دوزخيان و بهشتيان 
  ]\r\nتفسير :\r\nهذَانِ خَصْمانِ اخْتَصَمُوا فِى رَبِّهِمْ\r\nيعنى : اين دو گروه با يكديگر دشمن‌اند كه دربارهء پروردگارشان دشمنى و ستيزه كردند .\r\nمراد از دو گروه ، مؤمنان و طوايف پنجگانهء كفّارند كه يك طايفه حساب شده‌اند يعنى يهود و صابئين و نصارا و مجوس و مشركان كه در آيهء 17 ذكر شدند و خداوند همه را به خاطر اشتراك در بطلان ، يك طايفه حساب كرده است . و مراد از دشمنى آنها و ستيزه و نزاعشان دربارهء پروردگار ، اختلاف نظر و عقيدهء آنهاست در ربوبيت و صفات پروردگار كه يكى بتان را شريك او قرار مىدهد و ديگرى عُزَير و مسيح را فرزند او مىخواند و برخى فرشتگان را دختران او مىداند و برخى ديگر صنع خدا را به طبيعت يا دهر نسبت مىدهد و بعضى رسالت رسولان را انكار مىكند كه همهء اينها اختلاف و جدال در ربوبيت خداوند است . و چون هر يك از مؤمنان و طوايف فوق ، خود را بر حق و طرف را بر باطل مىپندارد و بر طبق اعتقاد و پندار خود گفتار و رفتار دارد پس گويى كه پيوسته با هم در خصومت و جدال و ستيزه‌اند هر چند درگيرى و جنگ ندارند .\r\nفَالَّذِينَ كَفَرُوا قُطِّعَتْ لَهُمْ ثِيَابٌ مِن نَّارٍ يُصَبُّ مِن فَوْقِ رُءُوسِهِمُ الْحَمِيمُ\r\nيعنى : نتيجهء افتراق به دو گروه و مخاصمه و ستيزه اين است كه كسانى كه كفر ورزيدند در عالم آخرت براى آنها لباس‌هايى از آتش ( يعنى از جوهرهء تبلور يافته از آتش يا از اجسام تفتيده در آتش كه گويى خود آتش است ) طبق جثه‌هاى آنها بريده شده و پيوسته از بالاى سرشان آب داغ جوشان ريخته مىشود .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nيُصْهَرُ بِهِ مَا فِى بُطُونِهِمْ وَالْجُلُودُ وَلَهُم مَّقَامِعُ مِنْ حَدِيدٍ كُلَّمَا أَرَادُوا أَن يَخْرُجُوا مِنْهَا مِنْ غَمٍّ أُعِيدُوا فِيهَا وَذُوقُوا عَذَابَ الْحَرِيقِ\r\nيعنى : به سبب آن آب جوشان كه بر سر آنها ريخته مىشود آنچه در شكم‌هاى آنهاست از امعا و احشا و همهء پوست‌هاى بدن آنها گداخته و آب مىشود و فرو مىريزد ، و براى آنها در آن‌جا گرزهايى براى كوبيدن بر سرشان از آهن تهيه شده است ، و هر وقت و هر ساعت آنها از شدت اندوه قصد كنند از آتش بيرون شوند يعنى به وسيلهء روزنه يا درب يا راه نجات ديگرى از آتش بيرون آيند دوباره به آن‌جا برگردانده مىشوند و به آنها گفته مىشود : بچشيد عذاب سوزناك را !\r\nإِنَّ اللَّهَ يُدْخِلُ الَّذِينَ آمَنُوا وَعَمِلُوا الصَّالِحَاتِ جَنَّاتٍ تَجْرِى مِن تَحْتِهَا الْأَنْهَارُ يُحَلَّوْنَ فِيهَا مِنْ أَسَاوِرَ مِن ذَهَبٍ وَلُؤْلُؤاً وَلِبَاسُهُمْ فِيهَا حَرِيرٌ « 23 » وَهُدُوا إِلَى الطَّيِّبِ مِنَ الْقَوْلِ وَهُدُوا إِلَى صِرَاطِ الْحَمِيدِ « 24 »\r\nلغت و اعراب :\r\nأساور و اسْوِرَه و اسوره جمع سِوار است يعنىدستبند . لؤلؤ : مرواريد ، عطف است به محلّ من ذهب به‌تقدير « ذهباً و لؤلؤاً » . صراط الحميد اضافهء موصوف به صفت است . « 1 » تفسير :\r\nإِنَّ اللَّهَ يُدْخِلُ الَّذِينَ آمَنُوا وَعَمِلُوا الصَّالِحَاتِ جَنَّاتٍ تَجْرِى مِن تَحْتِهَا الْأَنْهَارُ يُحَلَّوْنَ فِيهَا مِنْ أَسَاوِرَ مِن ذَهَبٍ وَلُؤْلُؤاً وَلِبَاسُهُمْ فِيهَا حَرِيرٌ\r\nاين آيه مربوط به متخاصم مؤمن است در مقابل « فَالَّذين كَفَروا » در آيهء 19 ، يعنى حقيقت اين است كه خداوند كسانى را كه ايمان آورده و عمل‌هاى شايسته كرده‌اند ، در\r\n\r\n\r\n","description":"","footnote":"\r\n( 1 ) . يا حميد صفت اللَّه است كه در تقدير است و در اصل صراط اللَّه الحميد بوده است .\r\n","page_name":" 192 ","page_number":192},
  {"content":"\r\n\r\nعالم آخرت در باغ‌ها و بهشت‌هايى وارد خواهد كرد كه پيوسته از زير ساختمان يا درختان آنها نهرها جارى است ، آنها در آن‌جا به دستبندهايى از طلا و مرواريد آراسته مىگردند و لباس آنها در آن‌جا ابريشم است .\r\nمراد اين است كه به پاداش آن‌كه در دنيا زينت با طلا و پوشيدن ابريشم خالص يعنى استعمال اين دو جنس پرارزش و گرانبها براى آنها حرام بود و آنها در دنيا از اين امور اجتناب كرده‌اند زينت و لباس رسمى خواهد بود .\r\nوَهُدُوا إِلَى الطَّيِّبِ مِنَ الْقَوْلِ وَهُدُوا إِلَى صِرَاطِ الْحَمِيدِ\r\nيعنى : و بهشتيان پس از ورود در آن‌جا به سوى گفتار پاكيزه و به سوى راه پسنديده يا راه خداوند حميد هدايت مىشوند .\r\nمراد اين است كه افرادى كه وارد بهشت مىشوند در محيط تازه‌اى وارد مىشوند كه تمام اشيا و افراد آن‌جا از در و ديوار و زمين و آسمان و منظره‌ها و اهالى و ساكنان مختلف‌الهويّهء آن‌جا براى آنها تازگى دارد و بايد فرشتگان الهى از جانب حق‌تعالى نخست همهء آنان را به كيفيت گفتار و سلام و كلام و ساير رسوم روابط اجتماعى راهنمايى كنند و آشنا سازند ، سپس به صراط حميد يعنى راه و رسم نيكو و پسنديده در روابط انس با اجتماع هدايت نمايند . « 1 » إِنَّ الَّذِينَ كَفَرُوا وَيَصُدُّونَ عَن سَبِيلِ اللَّهِ وَالْمَسْجِدِ الْحَرَامِ الَّذِى جَعَلْنَاهُ لِلنَّاسِ سَوَاءً الْعَاكِفُ فِيهِ وَالْبَادِ وَمَن يُرِدْ فِيهِ بِإِلْحَادٍ بِظُلْمٍ نُذِقْهُ مِنْ عَذَابٍ أَلِيمٍ « 25 » وَإِذْ بَوَّأْنَا لِإِبْرَاهِيمَ مَكَانَ الْبَيْتِ أَن لَّا تُشْرِكْ بِى شَيْئاً وَطَهِّرْ بَيْتِيَ لِلطَّائِفِينَ وَالْقَائِمِينَ وَالرُّكَّعِ السُّجُودِ « 26 »\r\n\r\n\r\n","description":"","footnote":"\r\n( 1 ) . يا : به راه خداوند ستوده صفات هدايت نمايند ، زيرا آنها نيز ستوده‌صفات‌اند و رنگ خدايى گرفته‌اند .\r\n","page_name":" 193 ","page_number":193},
  {"content":"\r\n\r\nلغت و اعراب :\r\nإنّ الذين مبتدا و خبرش مفهوم از جملهء شرطيهء و من يُرد است به‌تقدير « نعذّبهم عذاباً أليماً » . سواء مفعول دوم جعلناه . عاكف : مقيم . و العاكف فاعل سواء . باد : مسافر . من يرد فيه بالحاد باء زايده است أى الحاداً ، و الحاد : انحراف از حق . بوّأ له المكان : آماده كرد آن را . و إذ بوّأنا به تضمين معناى دَعَونا ، به‌تقدير « بوّأنا له و دعوناه الى الطاعة » . أن لاتشرك تفسير دَعَوناه‌ُى مقدّر . رُكَّع : جمع راكع ، و سجود : جمع ساجد .\r\n\r\n[ حج خانه خدا و ابراهيم ( ع ) 
  ]\r\nتفسير :\r\nإِنَّ الَّذِينَ كَفَرُوا وَيَصُدُّونَ عَن سَبِيلِ اللَّهِ وَالْمَسْجِدِ الْحَرَامِ الَّذِى جَعَلْنَاهُ لِلنَّاسِ سَوَاءً الْعَاكِفُ فِيهِ وَالْبَادِ\r\nيعنى : البته كسانى كه كفر ورزيدند و پيوسته مردم را از راه خداوند يعنى دين و كتاب او و از مسجدالحرام بازمىدارند مسجدى كه ما آن را براى همهء مردم جهان قرار داده‌ايم به گونه‌اى كه مقيم و مسافر در آن يكسان باشند ، ما آنها را عذابى سخت خواهيم كرد .\r\nمراد اين نيست كه ملكيت رقبهء مسجد از آنِ مردم است بلكه نظير ساير مساجد و امكنه‌اى كه براى عبادت وقف گشته و فكّ ملك شده ، حقّ عبادت و انجام وظايف حج و انتفاع از آن در هر عمل خير عبادى متناسب از آنِ آنهاست .\r\nوَمَن يُرِدْ فِيهِ بِإِلْحَادٍ بِظُلْمٍ نُذِقْهُ مِنْ عَذَابٍ أَلِيمٍ\r\nيعنى : و كسى كه به ظلم و ستم انحراف از حق را در آن‌جا اراده كند ( يعنى قصد اشاعهء شرك و كفر و معاصى كبيره و اهانت به مسجد و سلب امنيت زائران و غيره نمايد ) ما او را عذابى دردناك مىچشانيم .\r\nوَإِذْ بَوَّأْنَا لِإِبْرَاهِيمَ مَكَانَ الْبَيْتِ أَن لَّا تُشْرِكْ بِى شَيْئاً وَطَهِّرْ بَيْتِىَ لِلطَّائِفِينَ وَالْقَائِمِينَ وَالرُّكَّعِ السُّجُودِ\r\nدر تفاسير است كه چون خداوند به ابراهيم دستور داد خانهء كعبه را بنا كند ندانست در چه محلى بنا كند . خداوند باد سختى برانگيخت كه بوزد و آنچه روى شالودهء اصلى كعبه و\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nاطراف آن از خاك است بردارد تا شالوده ظاهر گردد . باد وزيد و بناى اصلى كعبه آشكار شد و ابراهيم بنا را بر روى آن بالا برد .\r\nمعناى آيه : و به يادآور زمانى را كه براى ابراهيم جاى خانهء كعبه را آماده كرديم و او را دعوت به طاعت خويش نموديم كه هرگز چيزى را براى من شريك و انباز قرار مده و خانهء مرا پس از اتمام بنا براى طواف‌كنندگان و قيام‌نمايندگان بر نماز و عبادت ، و ركوع و سجده‌كنندگان پاكيزه گردان ، يعنى پاكيزه از آثار شرك و كفر و پليدىهاى معنوى و نجاست ظاهرى .\r\nوَأَذِّن فِى النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ « 27 » لِيَشْهَدُوا مَنَافِعَ لَهُمْ وَيَذْكُرُوا اسْمَ اللَّهِ فِى أَيَّامٍ مَعْلُومَاتٍ عَلَى مَا رَزَقَهُم مِن بَهِيمَةِ الْأَنْعَامِ فَكُلُوا مِنْهَا وَأَطْعِمُوا الْبَائِسَ الْفَقِيرَ « 28 » ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ « 29 »\r\nلغت و اعراب :\r\nأذَّن بالشىء : اعلان كرد آن را و دعوت كرد به سوى آن . حَجّ : قصد شىء ، اسم مجموع اعمال شرعى حج . رجال : جمع رَجُل و راجِل يعنى پياده . ضامر : حيوان لاغر .\r\nفجّ : راه . عميق : دور و دراز . ليشهدوا متعلّق به يأتوك . بهيمه : حيوانات غير از درندگان و پرندگان ، و اضافهء آن به انعام بيانيّه است . بائس : آن‌كه سخت حاجتمند باشد . ثمّ ليقضوا و ليوفوا و ليطَّوَّفوا امر غايب‌اند عطف به ليشهدوا . قضا : ازاله . تَفَث : چرك و آلودگى .\r\nعتيق : قديم ، آزاد شده .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nتفسير :\r\nوَأَذِّن فِى النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ\r\nيعنى : اى ابراهيم ، در ميان مردم حج خانهء كعبه را اعلان كن - وجوب مؤكّد آن را با شرايطى خاص براى كسانى كه توان آمدن داشته باشند ابلاغ نما ، تا به سوى تو در حالى كه پياده‌اند يا سوار بر شترانى كه از راه‌هاى دور و دراز مىآيند و دورى راه آنها را لاغر نموده رو آورند .\r\nاين آيه اخبار از غيب در آينده است براى ابراهيم كه در عصر او جز اندكى قاصد حج نبود . و اشاره به اين است كه در آيندهء زمان از نقاط مختلف اين كره سيل جمعيت و انبوه بى حد و حصر مردم به سوى آن روانه خواهد شد خاصه در عصرى كه مهدى موعود ( عج ) ظهور كند و شريعت اسلام را در ميان جهانيان پياده نمايد .\r\nلِيَشْهَدُوا مَنَافِعَ لَهُمْ\r\nيعنى : مردم را به حج دعوت كن تا منافع و سودهايى كه در اين سفر دارند مشاهده كنند .\r\nيعنى منافع دنيوى خود را ، زيرا چه نفعى بالاتر از اين است كه پيروان شرع حقّى مانند مسلمين از مناطق و امكنهء مختلف با اختلاف در رنگ و زبان و عادات و رسوم زندگى در محلى گرد آيند و زير چتر كلمهء توحيد و وحدت دين و شريعت و كتاب ، با هم معارفه نمايند و هر يك از آداب و رسوم نيك ديگرى چيزى فرا گيرد و در حل مشكلات فردى و اجتماعى خويش تبادل نظر نمايند و مقدمات استفادهء متقابل از يكديگر را فراهم آورند و رفته رفته مسلمين جهان با هم مرتبط شوند و قدرتى غير قابل شكست تشكيل دهند .\r\nو منافع اخروى نيز بى حد و حصر است ، زيرا اعمال حج و مناسك آن همه عبادت الهى و قرب‌آور و داراى پاداش اخروى خاص است از احرام و تلبيه و حضور در صحنهء عرفات و مشعر و منى و قربانى و طواف و سعى و غيره از امور معنوى كه مهمان‌هاى دعوت شدهء خداوند همه را مىبينند و با تمام وجود لمس مىكنند .\r\nوَيَذْكُرُوا اسْمَ اللَّهِ فِى أَيَّامٍ مَعْلُومَاتٍ عَلَى مَا رَزَقَهُم مِن بَهِيمَةِ الْأَنْعَامِ فَكُلُوا مِنْهَا وَأَطْعِمُوا\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nالْبَائِسَ الْفَقِيرَ\r\nو براى آن‌كه نام خداوند را در روزهاى معين ( يعنى دههء اول ماه ذىحجه و يا در روز عيد اضحى و سه روز ايّام تشريق پس از آن ، به جاى آن‌كه مشركان نام بت‌ها ولات و هُبل را مىخوانند ) بر زبان آورند و از عظمت و جلال و جمال او سخن گويند بر پايهء تشكر و سپاس از آنچه خدا به آنها از گوشت چهارپايان روزى كرده است . « 1 » و مراد از چهارپايان در اين‌جا انعام چهارگانه است : شتر ، گاو ، گوسفند و بز . پس از گوشت آنها خود بخوريد و كسى را كه در شدت فشار زندگى و فقير است اطعام كنيد .\r\nامر « كُلوا » در اين‌جا براى ترخيص و اباحه است . و « بائس » از مصاديق فقير است كه براى اهميت ذكر شده است .\r\nثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ\r\nيعنى : سپس بايد زايران خانهء خدا آلودگى و كثافت بدن خود را زايل سازند يعنى سر بتراشند و ناخن بگيرند و غسل كنند و از محرمات احرام بيرون آيند ، و به نذرها و تعهدات خود اگر در عهده داشته باشند وفا كنند ، و نيز بايد بيت عتيق را طواف كنند .\r\nمراد خانهء كعبه است كه قديم‌ترين خانه‌اى است كه براى عبادت بشر بنا شده كه از آغاز بناى آن « 2 » تا امروز قريب چهار هزار سال بر آن گذشته كه بحمداللَّه فعلًا آباد است و در عصر نزول آيات بيش از دو هزار و پانصد سال از عمر آن مىگذشت . و يا آن‌كه خانهء آزاد شده است و خدا آن را از غرق شدن و ويران گشتن در طوفان نوح آزاد نمود به گونه‌اى كه آب درياى جديدالحدوث به دور آن حلقه زد و بدان آسيب نرساند . و مراد از طواف در اين‌جا محتمل است طواف حج باشد كه از اركان واجبات آن است يا طواف نساء كه خاتمهء عمل حج است .\r\nو بايد دانست كه غرض در اين دو آيه شرح اعمال حج نيست بلكه در ضمن تحريص بر اصل حج و اشاره به منافع و آثار بىشمار آن به برخى از واجبات آن اشاره شده است نظير مَبيت به منى و قربانى و خروج از احرام و طواف .\r\n\r\n\r\n","description":"","footnote":"\r\n( 1 ) . يا : و براى آن‌كه نام خدا را هنگام ذبح چهارپايان ذكر كنند ، در مقابل عمل مشركان كه نام بت‌ها را ذكر مىكردند .\r\n( 2 ) . يعنى از زمان ابراهيم عليه السلام .\r\n","page_name":" 197 ","page_number":197},
  {"content":"\r\n\r\nذلِكَ وَمَن يُعَظِّمْ حُرُمَاتِ اللَّهِ فَهُوَ خَيْرٌ لَّهُ عِندَ رَبِّهِ وَأُحِلَّتْ لَكُمُ الْأَنْعَامُ إِلَّا مَا يُتْلَى عَلَيْكُمْ فَاجْتَنِبُوا الرِّجْسَ مِنَ الْأَوْثَانِ وَاجْتَنِبُوا قَوْلَ الزُّورِ « 30 » حُنَفَاءَ للَّهِ غَيْرَ مُشْرِكِينَ بِهِ وَمَن يُشْرِكْ بِاللَّهِ فَكَأَنَّمَا خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِى بِهِ الرِّيحُ فِى مَكَانٍ سَحيقٍ « 31 » ذلِكَ وَمَن يُعَظِّمْ شَعَائِرَ اللَّهِ فَإِنَّهَا مِن تَقْوَى الْقُلُوبِ « 32 » لَكُمْ فِيهَا مَنَافِعُ إِلَى أَجَلٍ مُسَمّىً ثُمَّ مَحِلُّهَا إِلَى الْبَيْتِ الْعَتِيقِ « 33 »\r\nلغت و اعراب :\r\nذلك خبر مبتداى محذوف است به‌تقدير « الأمر ذلك » . حرمات جمع حرمت : چيزى كه محترم است و هتك آن ماروا يا حرام است . رجس : نجس و پليد . زور : دروغ و انحراف از حق . حنيف مايل به حق و حق‌گرا ، حنفاء و غير مشركين هر دو حال‌اند از فاعل فاجتنبوا .\r\nخَطِفَه - از باب عَلِم - : به سرعت ربود آن را . سحيق : بعيد و دور و دراز . ذلك به‌تقدير « الأمر ذلك » . شعائر جمع شَعيرة : علامت و نشانه . محلّ : زمان حلول وقت هَدْى ، مبتداست و خبرش محذوف است و إلى البيت متعلّق به خبر است به‌تقدير « انتهائها إلى البيت » .\r\nتفسير :\r\nذلِكَ وَمَن يُعَظِّمْ حُرُمَاتِ اللَّهِ فَهُوَ خَيْرٌ لَّهُ عِندَ رَبِّهِ وَأُحِلَّتْ لَكُمُ الْأَنْعَامُ إِلَّا مَا يُتْلَى عَلَيْكُمْ\r\nيعنى : اين است حجّى كه براى ابراهيم و براى تو و امتت تشريع كرديم ، و هر كس حرمات خدا را يعنى احكامى را كه خداوند انشا و تشريع نموده و بدان احترام و مصونيت داده بزرگ شمارد و اطاعت نمايد ، پس آن براى او در نزد پروردگارش بهتر است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو « احلّت لكم » يعنى انعام سه گانه - شتر و گاو و گوسفند - جز آنچه بر شما تلاوت خواهد شد براى شما مسلمين حلال شده است .\r\nمراد از « مايتلى » همهء چيزهايى است كه در آينده از انعام و چهارپايان در ضمن آيات تحريم خوانده مىشود مانند ميته ، دم ، موقوذه و متردّيه كه در آيهء 3 سورهء مائده ذكر شده و نظر اهمّ در اين‌جا استثناء « ما اهلّ لغير اللَّه » است يعنى حيواناتى كه در برابر بت‌ها و به نام بت‌ها قربانى مىكردند .\r\nفَاجْتَنِبُوا الرِّجْسَ مِنَ الْأَوْثَانِ وَاجْتَنِبُوا قَوْلَ الزُّورِ\r\nيعنى : پس اى مسلمانان ، از رجس و پليد كه عبارت از بت‌هاست دورى بجوييد و از گفتار دروغ نيز اجتناب نماييد .\r\nزور هر چند به معناى دروغ و اعمّ از بهتان و شهادت ناحق و غيره است لكن ذكر اين دو گناه ، مفيدِ اين است كه مراد از قول زور ، گفتار باطل دربارهء بتان است ، نظير خواندن آنها به ربوبيت و قداست و شافعيت در نزد خدا و مقربيت به پيشگاه او . و غرض اين است كه از اعتقاد به ربوبيت و قداست بت‌ها و از گفتار كفرآميز دربارهء آنها دورى كنيد .\r\nحُنَفَاءَ للَّهِ غَيْرَ مُشْرِكِينَ بِهِ وَمَن يُشْرِكْ بِاللَّهِ فَكَأَنَّمَا خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِى بِهِ الرِّيحُ فِى مَكَانٍ سَحيقٍ\r\nيعنى : دورى گزينيد از رجس در حالى كه در دين و اصول شرعتان ، براى خدا و به قصد تقرب به او حق‌گرا باشيد و براى او شريك و انباز قرار مدهيد ، و هر كس براى خدا شريك قرار دهد گويى از آسمان فروافتاده و پرندگان شكارى او را در فضا مىربايند و طعمهء خويش مىكنند ، و يا آن‌كه باد شديدى او را در مكان دوردستى مىافكند تا نابود شود .\r\nيعنى مشرك هم از اوج مراحل انسانيت به حضيض ضلالت و گمراهى سقوط مىكند و شياطين او را ربوده و مورد استفادهء خود قرار مىدهند .\r\nذلِكَ وَمَن يُعَظِّمْ شَعَائِرَ اللَّهِ فَإِنَّهَا مِن تَقْوَى الْقُلُوبِ\r\nيعنى : مطلب همين است كه گفته شد ، و هر كس شعائر خدا را يعنى آنچه را خداوند علائم و شعائر حج قرار داده از مِنى و عرفه و مشعر و صفا و مروه و خود بيت شريف ، و يا آنچه را شعائر دين خود كرده از احكام الزامى و استحبابى شريعت تعظيم كند ، بىترديد\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاين كار از تقوا و پرواى دل‌هاست . و تعظيم شعائر حج انجام وظايف مربوط به آن است ، و تعظيم شعائر دين التزام عملى به آن است .\r\nلَكُمْ فِيهَا مَنَافِعُ إِلَى أَجَلٍ مُسَمّىً ثُمَّ مَحِلُّهَا إِلَى الْبَيْتِ الْعَتِيقِ\r\nاين آيه دربارهء قربانىهاست از شتر و گاو و گوسفند كه حاجيان پس از بستن احرام و تعيين هَدْى و قربانى ، آنها را همراه خود مىبرند كه در مِنى يا در مكه نحر يا ذبح شوند .\r\nمعناى آيه : شما را در آن شعائر منافع و سودهاست تا مدتى معين . يعنى از زمان سوق آنها به سوى قربانگاه مىتوانيد از سوار شدن و بار كردن و خوردن شير و چيدن پشم و استفاده از اولاد آنها برخوردار شويد . سپس زمان قربانى آنها وقتى است كه به آن خانهء قديم و آزاد شده برسند . و مراد از بيت در اين‌جا حرم است كه شامل مِنى هم مىشود و اغلب قربانىها آن‌جا مىرود و مكه جاى قربانى عمرهء مفرده است .\r\nوَلِكُلِّ أُمَّةٍ جَعَلْنا مَنسَكاً لِيَذْكُرُوا اسْمَ اللَّهِ عَلَى مَا رَزَقَهُمْ مِن بَهِيمَةِ الْأَنْعَامِ فَإِلهُكُمْ إِلهٌ وَاحِدٌ فَلَهُ أَسْلِمُوا وَبَشِّرِ الْمُخْبِتِينَ « 34 » الَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَالصَّابِرِينَ عَلَى مَا أَصَابَهُمْ وَالْمُقِيمِى الصَّلَاةِ وَمِمَّا رَزَقْنَاهُمْ يُنفِقُونَ « 35 »\r\nلغت و اعراب :\r\nمنسك مصدر ميمى است به معناى عبادت . اخبات : خشوع و فروتنى . وَجِلَ - از باب عَلِم - : ترسيد . المقيمىالصلاة اصلش المقيمين‌الصلاة است كه نون به‌خاطر اضافه‌افتاده است .\r\nتفسير :\r\nوَلِكُلِّ أُمَّةٍ جَعَلْنا مَنسَكاً لِيَذْكُرُوا اسْمَ اللَّهِ عَلَى مَا رَزَقَهُمْ مِن بَهِيمَةِ الْأَنْعَامِ فَإِلهُكُمْ إِلهٌ وَاحِدٌ فَلَهُ أَسْلِمُوا وَبَشِّرِ الْمُخْبِتِينَ\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nيعنى : و براى هر قوم و ملتى از آغاز تشريع دين در جامعه منسكى قرار داديم ، يعنى مجموعهء احكام و برنامهء حجّى كه شامل هَدْى و قربانى است ، و يا عبادت خاصى در ضمن قصد خانهء خدا به نام هدى و قربانى تعيين كرديم ، تا نام خدا را بر آنچه خداوند از انعام سه گانه روزىِ آنها كرده هنگام نحر يا ذبح آنها ببرند . ( ظاهر آيه اين است كه برنامهء حج يا خصوص قربانى در منا از انعام سه‌گانه از اقدم زمان‌ها و امت شدن بشرها بوده است و اختصاص به ابراهيم خليل و شريعت او ندارد . ) پس خداى همهء شما يك خداست يعنى خداى گذشتگان و آيندگان است و تشريع دين و شريعت در همهء اعصار از ناحيهء اوست .\r\nپس تنها در برابر او سر تسليم فرود آوريد . و اى پيامبر ، بشارت ده مخبتين را يعنى آنان را كه در مقابل خدا خاضع و متواضع‌اند .\r\n\r\n[ مخبتين كيان‌اند 
  ]\r\nالَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَالصَّابِرِينَ عَلَى مَا أَصَابَهُمْ وَالْمُقِيمِى الصَّلَاةِ وَمِمَّا رَزَقْنَاهُمْ يُنفِقُونَ\r\nيعنى : مخبتين كسانى هستند كه چون نام خداوند برده شود دل‌هايشان مىترسد و در مقابل آنچه به آنها مىرسد شكيبايند . يعنى در مصائب و سختىهاى دنيا ، و ممكن است شامل احكام شرعى الهى نيز باشد . و آنها كه برپا دارندهء نمازند و از آنچه روزىِ آنها كرده‌ايم يعنى از مال و جاه دنيا و از دانش و كمالات معنوى و احكام و معارف دينى ، انفاق مىكنند .\r\nوَالْبُدْنَ جَعَلْنَاهَا لَكُم مِن شَعَائِرِ اللَّهِ لَكُمْ فِيهَا خَيْرٌ فَاذْكُرُوا اسْمَ اللَّهِ عَلَيْهَا صَوَافَّ فَإِذَا وَجَبَتْ جُنُوبُهَا فَكُلُوا مِنْهَا وَأَطْعِمُوا الْقَانِعَ وَالْمُعْتَرَّ كَذلِكَ سَخَّرْنَاهَا لَكُمْ لَعَلَّكُمْ تَشْكُرُونَ « 36 » لَن يَنَالَ اللَّهَ لُحُومُهَا وَلَا دِمَاؤُهَا وَلكِن يَنَالُهُ التَّقْوَى مِنكُمْ كَذلِكَ سَخَّرَهَا لَكُمْ لِتُكَبِّرُوا اللَّهَ عَلَى مَا هَدَاكُمْ وَبَشِّرِ الْمُحْسِنِينَ « 37 »\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nلغت و اعراب :\r\nبُدن جمع بَدَنه : شتر يا گاو فربه و تنومند . صوافّ جمع صافّة : ايستاده كه گويى دست‌هايش صف بسته است . وَجَبَ - از باب ضَرَب - : ساقط شد و افتاد . قانع : سائلى كه هر چه به او دهند بدان قانع است . معترّ : فقيرى كه تو را قصد كرده و آمده . كذلك اشاره است به شتر و نحر آن .\r\nتفسير :\r\nوَالْبُدْنَ جَعَلْنَاهَا لَكُم مِن شَعَائِرِ اللَّهِ لَكُمْ فِيهَا خَيْرٌ فَاذْكُرُوا اسْمَ اللَّهِ عَلَيْهَا صَوَافَّ فَإِذَا وَجَبَتْ جُنُوبُهَا فَكُلُوا مِنْهَا وَأَطْعِمُوا الْقَانِعَ وَالْمُعْتَرَّ كَذلِكَ سَخَّرْنَاهَا لَكُمْ لَعَلَّكُمْ تَشْكُرُونَ\r\nيعنى : شترهاى تنومند و فربه را براى شما از شعائر خداوند و علائم شريعت او قرار داديم ، شما را در آنها خير است يعنى در هَدْى نمودن و نحر كردن آنها خير دنيا و خير آخرت است . پس هنگام نحر كردن آنها نام خدا را در حالى كه ايستاده‌اند و با دو دست صف كشيده‌اند بر آنها بخوانيد و نحر كنيد ، و چون افتادند و پهلوهايشان به زمين خورد ، از گوشت آنها بخوريد و فقرايى را كه ساكت و قانع‌اند و فقيرانى را كه به نيت انفاق شما آمده‌اند اطعام كنيد . ما اين هَدْى را با آن عظمت و قدرت اين‌چنين براى شما مسخّر و رام نموديم ، شايد سپاس گزاريد .\r\nلَن يَنَالَ اللَّهَ لُحُومُهَا وَلَا دِمَاؤُهَا وَلكِن يَنَالُهُ التَّقْوَى مِنكُمْ كَذلِكَ سَخَّرَهَا لَكُمْ لِتُكَبِّرُوا اللَّهَ عَلَى مَا هَدَاكُمْ وَبَشِّرِ الْمُحْسِنِينَ\r\nيعنى : توهّم نشود كه خداوند از هَدْى شتران شما و از گوشت و خون آنها استفاده مىكند ، بلكه نه گوشت‌هاى آنها و نه خون‌هاى آنها هرگز به خدا نمىرسد ، بلكه از جانب شما تقوا و پروايتان به او مىرسد . يعنى تقواى اعتقادى و پرهيز از عقايد ناروا و تقواى اخلاقى و دورى از رذايل اخلاقى و پرواى عملى و اجتناب از گناهان به او مىرسد و در نتيجه عاملان در پيشگاه او قرب معنوى پيدا مىكنند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n« كذلك سخّرناها » يعنى اين چنين ما آن حيوان را براى شما رام و مسخّر نموديم بدين انگيزه كه خداوند را در برابر هدايتش تكبير گوييد و بزرگ بشماريد . و اى پيامبر ، نيكوكاران را مژده ده .\r\n\r\n[ وجوب دفاع 
  ]\r\nإِنَّ اللَّهَ يُدَافِعُ عَنِ الَّذِينَ آمَنُوا إِنَّ اللَّهَ لَا يُحِبُّ كُلَّ خَوَّانٍ كَفُورٍ « 38 » أُذِنَ لِلَّذِينَ يُقَاتَلُونَ بِأَنَّهُمْ ظُلِمُوا وَإِنَّ اللَّهَ عَلَى نَصْرِهِمْ لَقَدِيرٌ « 39 » الَّذِينَ أُخْرِجُوا مِن دِيَارِهِم بِغَيْرِ حَقٍّ إِلَّا أَن يَقُولُوا رَبُّنَا اللَّهُ وَلَوْلَا دَفْعُ اللَّهِ النَّاسَ بَعْضَهُم بِبَعْضٍ لَّهُدِّمَتْ صَوَامِعُ وَبِيَعٌ وَصَلَوَاتٌ وَمَسَاجِدُ يُذْكَرُ فِيهَا اسْمُ اللَّهِ كَثِيراً وَلَيَنصُرَنَّ اللَّهُ مَن يَنصُرُهُ إِنَّ اللَّهَ لَقَوِيٌ عَزِيزٌ « 40 »\r\nلغت و اعراب :\r\nخوّان صيغهء مبالغه : بسيار خيانت‌كننده . إلّا أن يقولوا استثناء متصل از حق به عنوان مبالغه در بطلان آنها به‌تقدير « لا ذنب لهم إلّاقولهم هذا » .\r\nتفسير :\r\nإِنَّ اللَّهَ يُدَافِعُ عَنِ الَّذِينَ آمَنُوا إِنَّ اللَّهَ لَا يُحِبُّ كُلَّ خَوَّانٍ كَفُورٍ\r\nيعنى : بىترديد خداوند پيوسته از كسانى كه ايمان آورده‌اند دفاع مىكند ، يعنى ضررها و آسيب‌هاى دشمن را از آنها دفع مىكند و همواره از آنان حمايت مىنمايد و در مواقع جنگ و نبرد تا حصول پيروزى آنها را يارى مىكند . زيرا خداوند هيچ خيانت پيشهء كفران‌كننده را دوست ندارد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمراد از آنها مشركان و كفّارى است كه از هيچ خيانت دربارهء مسلمين مضايقه نداشتند و سخت كفران‌كنندهء نعمت‌هاى خدا بودند .\r\nأُذِنَ لِلَّذِينَ يُقَاتَلُونَ بِأَنَّهُمْ ظُلِمُوا وَإِنَّ اللَّهَ عَلَى نَصْرِهِمْ لَقَدِيرٌ\r\nاين آيه نخستين آيه‌اى است كه خداوند بدان وسيله در مدينةالنبى براى جهاد با دشمن اذن و ترخيص صادر كرده و پيش از آن مدت‌ها در مكه مؤمنان و گروندگان به اسلام از پيامبر اجازهء جهاد مىخواستند و هر روز عده‌اى از گروندگان كتك خورده و سر و دست شكسته و مجروح نزد پيامبر به شكايت آمده ، خواستار دفاع يا جهاد بودند و پيامبر مىگفت : لم اومَر بذلك . « 1 » نه جهاد ابتدايى و دسته‌جمعى كه مسلمين در مكه توان آن را نداشتند .\r\nمعناى آيه : به كسانى كه پيوسته مورد قتال و كشتار واقع مىشوند اذن و رخصت داده شد به سبب آن كه آنها مورد ظلم و ستم قرار گرفتند ، و حتماً خداوند بر يارى آنها تواناست .\r\nبايد دانست كه در اين آيه متعلَّق اذن ذكر نشده ولى ظاهر اين است كه مراد ، جهاد دفاعى و ابتدايى محدود است . و نيز ظاهر كلام اين است كه با همين آيه انشاى اذن مىشود يعنى حكم كلىِ الهىِ جهاد و دفاع در اسلام تشريع مىگردد .\r\nالَّذِينَ أُخْرِجُوا مِن دِيَارِهِم بِغَيْرِ حَقٍّ إِلَّا أَن يَقُولُوا رَبُّنَا اللَّهُ\r\nيعنى : آنها كسانى هستند كه از خانه‌هاى خود به زور و بدون حق بيرون شده‌اند و جرمى نداشتند جز آن‌كه مىگفتند : پروردگار ما اللَّه است ، يعنى ذات يگانهء واجب‌الوجود واجد همهء كمالات و عارى از هر عيب و نقص .\r\nمراد از آيه حكم كلى است و نخستين مصداق آن عده‌اى از مسلمين مكه‌اند كه زير فشار ستم و شكنجه و قتل مشركان مكه به ناچار از وطن خود بيرون شدند ، عده‌اى به حبشه و عده‌اى به مدينه سفر كردند .\r\nوَلَوْلَا دَفْعُ اللَّهِ النَّاسَ بَعْضَهُم بِبَعْضٍ لَّهُدِّمَتْ صَوَامِعُ وَبِيَعٌ وَصَلَوَاتٌ وَمَسَاجِدُ يُذْكَرُ فِيهَا اسْمُ اللَّهِ كَثِيراً وَلَيَنصُرَنَّ اللَّهُ مَن يَنصُرُهُ إِنَّ اللَّهَ لَقَوِىٌ عَزِيزٌ\r\n\r\n\r\n","description":"","footnote":"\r\n( 1 ) . چنين دستورى نيافته‌ام .\r\n","page_name":" 204 ","page_number":204},
  {"content":"\r\n\r\nيعنى : و اگر نبود اين كه خداوند برخى از مردم را به وسيلهء برخى ديگر دفع مىكند ( يعنى در هر عصرى شر دشمنان پيامبران و شرايع الهى و آسمانى را به واسطهء پيروان آنها و مؤمنان و مجاهدان دفع مىكند ) بىترديد ديرهاى راهبان و كليساهاى ترسايان و كنشت‌هاى جهودان و مسجدهاى مسلمانان كه نام خداوند در آن بسيار ذكر مىشود ، خراب و ويران مىشد . و البته خداوند كسانى را كه او را يارى مىكنند ( يعنى پيامبران و دين و شرايع آنها را ) يارى خواهد كرد ، همان‌گونه كه مسلمين را در صدر اول يارى كرد تا اسلام پا گرفت . همانا خداوند توانا و مقتدر شكست‌ناپذير است .\r\nالَّذِينَ إِن مَكَّنَّاهُمْ فِى الْأَرْضِ أَقَامُوا الصَّلَاةَ وَآتَوُا الزَّكَاةَ وَأَمَرُوا بِالْمَعْرُوفِ وَنَهَوْا عَنِ الْمُنكَرِ وَللَّهِ عَاقِبَةُ الْأُمُورِ « 41 » وَإِن يُكَذِّبُوكَ فَقَدْ كَذَّبَتْ قَبْلَهُمْ قَوْمُ نُوحٍ وَعَادٌ وَثَمُودُ « 42 » وَقَوْمُ إِبْرَاهِيمَ وَقَوْمُ لُوطٍ « 43 » وَأَصْحَابُ مَدْيَنَ وَكُذِّبَ مُوسَى فَأَمْلَيْتُ لِلْكَافِرِينَ ثُمَّ أَخَذْتُهُمْ فَكَيْفَ كَانَ نَكِيرِ « 44 »\r\nتفسير :\r\nالَّذِينَ إِن مَكَّنَّاهُمْ فِى الْأَرْضِ أَقَامُوا الصَّلَاةَ وَآتَوُا الزَّكَاةَ وَأَمَرُوا بِالْمَعْرُوفِ وَنَهَوْا عَنِ الْمُنكَرِ وَ للَّهِ عَاقِبَةُ الْأُمُورِ\r\nيعنى : آنان كه به آنها اجازهء جهاد داده شد كسانى هستند كه اگر آنها را در روى اين زمين متمكّن سازيم و سلطه و توان دهيم كه اهداف دينى خود را در ميان جامعه پياده كنند ، نماز را برپا مىدارند يعنى مجتمع صالحى تشكيل مىدهند كه اين سنّت عظيم الهى و عمود دين و افضل عبادات در همهء شرايع آسمانى را برپا دارند و جارى سازند .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nو زكات مىدهند . مراد ، انفاقات مالى به فقرا و مستمندان است كه در ميان عقلاى جهان به انگيزهء نوع‌دوستى و وجدان ذاتى متداول و مرسوم است . و ممكن است مراد زكات شرعى باشد يعنى بيرون كردن سهم خاصى از نه قسم از اموال . و امر به معروف و نهى از منكر مىكنند . و عاقبت امور از آنِ خداوند است ، يعنى عاقبت امر انسان‌ها و خاتمهء امر همهء حركت‌ها در عالم هستى ، زيرا آغاز و انجام همه تحت مشيّت بالغه و صلاحديد اوست .\r\n\r\n[ فرجام كافران و تكذيبگران 
  ]\r\nوَإِن يُكَذِّبُوكَ فَقَدْ كَذَّبَتْ قَبْلَهُمْ قَوْمُ نُوحٍ وَعَادٌ وَثَمُودُ وَقَوْمُ إِبْرَاهِيمَ وَقَوْمُ لُوطٍ وَأَصْحَابُ مَدْيَنَ وَكُذِّبَ مُوسَى فَأَمْلَيْتُ لِلْكَافِرِينَ ثُمَّ أَخَذْتُهُمْ فَكَيْفَ كَانَ نَكِيرِ\r\nاين آيات براى تسليت قلب و بخشيدن آرامش به دل پيامبر اسلام است كه تكذيب از ناحيهء قوم مطلب تازه‌اى نيست . يعنى : اى پيامبر ، اگر قومت تو را تكذيب مىكنند عجبى نيست ، زيرا بىترديد پيش از آنها قوم نوح ، پيامبر خود را تكذيب كردند و قوم عاد و ثمود هود و صالح را ، و قوم ابراهيم و قوم لوط پيامبران خود را تكذيب نمودند ، و اصحاب مدين كه قوم شعيب‌اند تكذيب كردند ، و موسى نيز از جانب قومش تكذيب شد . پس من به همهء آن ملت‌هاى كافر مدتى مهلت دادم ، يعنى هر يك را به تناسب طغيانشان و طبق اقتضاى حكمت بالغه در نظم جهان هستى مهلت دادم ، سپس همه را به قهر و غضب خويش مؤاخذه نمودم ، پس بنگر كه انكار من يعنى عكس‌العمل من در مقابل طغيان‌هاى آنها چگونه بود !\r\nفَكَأَيِّن مِن قَرْيَةٍ أَهْلَكْنَاهَا وَهِىَ ظَالِمَةٌ فَهِىَ خَاوِيَةٌ عَلَى عُرُوشِهَا وَبِئْرٍ مُّعَطَّلَةٍ وَقَصْرٍ مَّشِيدٍ « 45 » أَفَلَمْ يَسِيرُوا فِي الْأَرْضِ فَتَكُونَ لَهُمْ قُلُوبٌ يَعْقِلُونَ بِهَا أَوْ آذَانٌ يَسْمَعُونَ بِهَا فَإِنَّهَا لَا تَعْمَى الْأَبْصَارُ وَلَكِن تَعْمَي الْقُلُوبُ الَّتِي فِي الصُّدُور « 46 »\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nلغت و اعراب :\r\nكأيّن مركب از كاف تشبيه و أىّ مفيد تكثير است . « 1 » قريه : مجتمع انسانى و مساكن‌مجتمع .\r\nو هى ظالمة حال است از مفعول أهلكناها . فهى خاوية ضمير مؤنث راجع است به قرية به نحو استخدام . و بئر و قصر عطف‌اند به قرية . مَشيد : مرتفع و مستحكم .\r\nتفسير :\r\nفَكَأَيِّن مِن قَرْيَةٍ أَهْلَكْنَاهَا وَهِيَ ظَالِمَةٌ فَهِيَ خَاوِيَةٌ عَلَى عُرُوشِهَا وَبِئْرٍ مُّعَطَّلَةٍ وَقَصْرٍ مَّشِيدٍ\r\nفاء تفريع مبيّن اين است كه آيه در مقام بيان مصاديقى از « فكيف كان نكير » است . يعنى : چه بسيار از مجتمع‌هاى انسانى است كه ما آنها را در حالى كه ستمكار بودند هلاك نموديم و در نتيجه خانه‌هاى آنان بر سقف‌هاى خود فروريخت ، يعنى به وسيلهء نزول عذاب ابتدا سقف خانه‌ها فرود آمد سپس ديوارها بر روى سقف‌ها فرو ريخت . و چه بسيار از چاه‌هاى آب كه پس از هلاكت مجتمع معطّل گشت و چه بسيار از قصرها و كاخ‌هاى مرتفع و مستحكم بىصاحب و خالى از سَكَنه ماند .\r\nأَفَلَمْ يَسِيرُوا فِى الْأَرْضِ فَتَكُونَ لَهُمْ قُلُوبٌ يَعْقِلُونَ بِهَا أَوْ آذَانٌ يَسْمَعُونَ بِهَا فَإِنَّهَا لَا تَعْمَى الْأَبْصَارُ وَلَكِن تَعْمَى الْقُلُوبُ الَّتِى فِى الصُّدُور\r\nيعنى : پس آيا آنان - مشركان و كفّار - در روى اين زمين سير نمىكنند كه در نتيجهء ديدن خانه‌هاى خراب و ويران و آثار عذاب‌هاى نازل شده براى آنها دل‌هايى پيدا شود كه بدان وسيله در توحيد خداوند و شئون آن بينديشند و گوش‌هايى كه بدان وسيله دعوت انبيا و پند و اندرز آنها را بشنوند . و حقيقت اين است كه چشم‌هاى ظاهرى انسان كور نمىشود و لكن دل‌هايى كه در ميان سينه‌هاست كور مىگردد ، يعنى كفّار در دنيا چنين‌اند .\r\n\r\n\r\n","description":"","footnote":"\r\n( 1 ) . گفته شده : قول درست‌تر آن است كه كأيّن مركب نيست بلكه اسم مبنى بر سكون است به معناى كمِ خبريه .\r\n","page_name":" 207 ","page_number":207},
  {"content":"\r\n\r\nوَيَسْتَعْجِلُونَكَ بِالْعَذَابِ وَلَن يُخْلِفَ اللَّهُ وَعْدَهُ وَإِنَّ يَوْماً عِندَ رَبِّكَ كَأَلْفِ سَنَةٍ مِمَّا تَعُدُّونَ « 47 » وَكَأَيِّن مِن قَرْيَةٍ أَمْلَيْتُ لَهَا وَهِيَ ظَالِمَةٌ ثُمَّ أَخَذْتُهَا وَإِلَيَّ الْمَصِيرُ « 48 »\r\nتفسير :\r\nوَيَسْتَعْجِلُونَكَ بِالْعَذَابِ وَلَن يُخْلِفَ اللَّهُ وَعْدَهُ وَإِنَّ يَوْماً عِندَ رَبِّكَ كَأَلْفِ سَنَةٍ مِمَّا تَعُدُّونَ\r\nاين آيه در بيان اين است كه پيامبر اسلام آنها را در صورت ردّ دعوت و انكار نبوت وعدهء عذاب از جانب خداوند مىداد و آنها به عنوان مسخره مىگفتند : كو آن عذاب ؟\r\nچنان‌كه در آيهء وَيَقُولُونَ مَتَى هذَا الْوَعْدُ [ يس ، 48 
  ] تصريح كرده‌اند .\r\nمعناى آيه : اى پيامبر ، دشمنانت از تو شتاب در نزول عذاب را مىخواهند در صورتى كه خداوند هرگز خلف وعده نمىكند . يعنى آنچه از عذاب دنيوى وعده داده است در دنيا خواهد آمد ، و آنچه در آخرت است در موعد خود منجّز خواهد شد ، يعنى استهزاء و درخواست جز بر كفر آنها نخواهد افزود . و البته يك روز در نزد پروردگارت همانند هزار سال است از سال‌هايى كه شما مىشماريد .\r\nاين جمله اشاره به جهل و نادانى آنها به عظمت امر و شدت عذاب و قباحت شتاب آنهاست و اين كه هر چند عذاب موعود يك روز باشد شديد است ، زيرا يك روز خداوند برابر هزار سال بشر است .\r\nوَكَأَيِّن مِن قَرْيَةٍ أَمْلَيْتُ لَهَا وَهِىَ ظَالِمَةٌ ثُمَّ أَخَذْتُهَا وَإِلَىَّ الْمَصِيرُ\r\nيعنى : و چه بسيار از مجتمعات انسانى است كه به آنها مهلت دادم در حالى كه ستمكار بودند ، سپس آنها را مؤاخذه و عقاب كردم ، و بازگشت به سوى من است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاين آيه تكرار و تأكيد آيهء 45 است با اشاره به اين كه مؤاخذهء همه پس از مهلت بود ، مهلتى متناسب حال آنها و طبق سنّت جاريهء الهى . و ظاهراً نسبت دادن اهلاك در آيهء سابق به متكلم مع‌الغير يعنى خداوند و فرشتگان متصدى اهلاك و در اين آيه به ذات اقدس خود ، اشاره به اين است كه ارادهء همهء آنها تابع ارادهء حق يا عين ارادهء اوست .\r\nقُلْ يَا أَيُّهَا النَّاسُ إِنَّمَا أَنَا لَكُمْ نَذِيرٌ مُبِينٌ « 49 » فَالَّذِينَ آمَنُوا وَعَمِلُوا الصَّالِحَاتِ لَهُم مَّغْفِرَةٌ وَرِزْقٌ كَرِيمٌ « 50 » وَالَّذِينَ سَعَوْا فِى آيَاتِنَا مُعَاجِزِينَ أُولئِكَ أَصْحَابُ الْجَحِيمِ « 51 »\r\nتفسير :\r\nقُلْ يَا أَيُّهَا النَّاسُ إِنَّمَا أَنَا لَكُمْ نَذِيرٌ مُبِينٌ\r\nخطاب به پيامبر است . يعنى : بگو : اى مردم ، جز اين نيست كه من براى شما بيم‌دهنده‌اى آشكارم .\r\nظاهر آيه اين است كه متعلَّق خطاب پيامبر جميع بشر در عصر او و اعصار آينده است ، لكن خطاب دربارهء موجودين كه شريعت به آنها ابلاغ و حجت بر آنها تمام شده خطاب فعلى و منجّز است و دربارهء غير آنها از موجودين و نسل‌هاى آينده انشايى محض است كه پس از وجود و بلوغ و تماميت حجت ، فعليت پيدا مىكند . و اختصاص دعوت به انذار از عواقب سوء كفر و فسق براى اهميت انذار است و گرنه پيامبر بشير هم هست نسبت به حسن عواقب ايمان و طاعت .\r\nفَالَّذِينَ آمَنُوا وَعَمِلُوا الصَّالِحَاتِ لَهُم مَّغْفِرَةٌ وَرِزْقٌ كَرِيمٌ وَالَّذِينَ سَعَوْا فِى آيَاتِنَا مُعَاجِزِينَ أُولئِكَ أَصْحَابُ الْجَحِيمِ\r\nفاء تفريع اشاره به نتيجهء پذيرش و ردّ انذار ذكرى و بيشتر ضمنى است .\r\nيعنى : كسانى كه ايمان آوردند و كارهاى پسنديده كردند آنان را عفو و بخشش و\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nروزى نيكو و پرارج و دلپسند است ، يعنى در دنيا روزى حلال با عزت و در آخرت بهشت است بلكه همهء لذايذ عالم آخرت از حين مرگ تا ابديت . و كسانى كه سعى در آيات ما دارند و كوشش در معارضه و غلبه و عاجز نمودن ما و باطل كردن آيات كتاب ما و نشانه‌هاى توحيد و شريعت ما ، آنها هستند كه ياران دوزخ‌اند .\r\n\r\n[ نقشهء شيطان عليه انبيا 
  ]\r\nوَمَا أَرْسَلْنَا مِن قَبْلِكَ مِن رَّسُولٍ وَلَا نَبِيٍّ إِلَّا إِذَا تَمَنَّى أَلْقَى الشَّيْطَانُ فِي أُمْنِيَّتِهِ فَيَنسَخُ اللَّهُ مَا يُلْقِي الشَّيْطَانُ ثُمَّ يُحْكِمُ اللَّهُ آيَاتِهِ وَاللَّهُ عَلِيمٌ حَكِيمٌ « 52 » لِيَجْعَلَ مَا يُلْقِي الشَّيْطَانُ فِتْنَةً لِّلَّذِينَ فِي قُلُوبِهِم مَّرَضٌ وَالْقَاسِيَةِ قُلُوبُهُمْ وَإِنَّ الظَّالِمِينَ لَفَى شِقَاقٍ بَعِيدٍ « 53 » وَلِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِن رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ وَإِنَّ اللَّهَ لَهَادِ الَّذِينَ آمَنُوا إِلَى صِرَاطٍ مُسْتَقِيمٍ « 54 »\r\nلغت :\r\nرسول كسى است كه فرشتهء وحى را مىبيند و با او سخن مىگويد . نبىّ كسى است كه فرشتهء وحى را در خواب مىبيند و احكام از او فرا مىگيرد . تمنّى : آرزو كرد . امنيّه : آرزو .\r\nشقاق : مخالفت و دشمنى .\r\nتفسير :\r\nوَمَا أَرْسَلْنَا مِن قَبْلِكَ مِن رَّسُولٍ وَلَا نَبِىٍّ إِلَّا إِذَا تَمَنَّى أَلْقَى الشَّيْطَانُ فِى أُمْنِيَّتِهِ فَيَنسَخُ اللَّهُ مَا يُلْقِى الشَّيْطَانُ ثُمَّ يُحْكِمُ اللَّهُ آيَاتِهِ وَاللَّهُ عَلِيمٌ حَكِيمٌ\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nيعنى : اى پيامبر ، ما پيش از تو در اعصار گذشتهء تاريخ هيچ رسولى كه فرشتهء وحى را ببيند و احكام آسمانى را از او فرا گيرد و هيچ نبيّى كه احكام الهى را در خواب فراگيرد نفرستاديم مگر آن‌كه هنگامى كه آرزو مىكرد شيطان در ميان آرزوهايش القاى فساد مىنمود . مراد آرزوى عملى است يعنى اقدام به پياده كردن اهداف الهى و دين و شريعت و كتاب آسمانى او ، و شيطان در ميان آرزوها و اهداف او القاى فساد مىكرد يعنى هرگونه گفتار باطل در ردّ دعوت او نظير آن‌كه دروغگوست ، شاعر است ، جادوگر است ، سخنش از افسانه‌هاى پيشينيان است ، و هر رقم عمل افسادى و توطئه بر ضد او ايجاد مىكرد .\r\nپس خداوند آنچه را كه شيطان القا مىكرد زايل مىنمود ، سپس آيات كتاب و نشانه‌هاى صدق نبوت و حقانيت شريعت خود را استحكام مىبخشيد ، و البته خداوند دانا و حكيم است .\r\nلِيَجْعَلَ مَا يُلْقِى الشَّيْطَانُ فِتْنَةً لِّلَّذِينَ فِى قُلُوبِهِم مَّرَضٌ وَالْقَاسِيَةِ قُلُوبُهُمْ وَإِنَّ الظَّالِمِينَ لَفَى شِقَاقٍ بَعِيدٍ\r\nيعنى : خداوند ، شيطان را چنين فرصتى در القائات باطل و توطئهء فاسد بر ضد هدايت پيامبران مىداد براى اين كه آن مخالفت‌ها و توطئه‌ها را سبب آزمايش كسانى قرار دهد كه در دل‌هاى آنها بيمارى شك و ترديد و نفاق و ميل به انحراف است و كسانى كه دل‌هاى آنها به واسطهء كفر و فسق و عناد سخت شده و قساوت يافته است ، و حقّاً كه ستمكاران در مخالفت و عداوت دور و درازى هستند .\r\nوَلِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِن رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ وَإِنَّ اللَّهَ لَهَادِ الَّذِينَ آمَنُوا إِلَى صِرَاطٍ مُسْتَقِيمٍ\r\nدر اين آيه ذكر علت ديگرى بر اين است كه چرا خداوند شيطان را رها مىكند كه با انبيا چنين دشمنى انجام دهد ؟ معناى آيه : و براى اين كه كسانى كه به آنها علم و دانش دينى داده شده به علم اليقين بدانند كه امنيّه و آرزوى پيامبران از جانب پروردگار تو حق و صدق است ، پس بدان ايمان آورند يعنى ايمانشان ثابت شود و يا فزونى يابد ، تا در نتيجه دل‌هايشان در برابر حق رام و خاضع گردد . و البته خداوند كسانى را كه ايمان آورده‌اند به راه راست هدايت مىكند ، يعنى به هدايت خاص جزايى پس از پذيرش هدايت اوليهء عام .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\n[ دربارهء قيامت 
  ]\r\nض وَلَا يَزَالُ الَّذِينَ كَفَرُوا فِى مِرْيَةٍ مِنْهُ حَتَّى تَأْتِيَهُمُ السَّاعَةُ بَغْتَةً أَوْ يَأْتِيَهُمْ عَذَابُ يَوْمٍ عَقِيمٍ « 55 » الْمُلْكُ يَوْمَئِذٍ للَّهِ يَحْكُمُ بَيْنَهُمْ فَالَّذِينَ آمَنُوا وَعَمِلُوا الصَّالِحَاتِ فِى جَنَّاتِ النَّعِيمِ « 56 » وَالَّذِينَ كَفَرُوا وَكَذَّبُوا بِآيَاتِنَا فَأُولئِكَ لَهُمْ عَذَابٌ مُهِينٌ « 57 » وَالَّذِينَ هَاجَرُوا فِى سَبِيلِ اللَّهِ ثُمَّ قُتِلُوا أَوْ مَاتُوا لَيَرْزُقَنَّهُمُ اللَّهُ رِزْقاً حَسَناً وَإِنَّ اللَّهَ لَهُوَ خَيْرُ الرَّازِقِينَ « 58 » لَيُدْخِلَنَّهُم مُّدْخَلًا يَرْضَوْنَهُ وَإِنَّ اللَّهَ لَعَلِيمٌ حَلِيمٌ « 59 »\r\nلغت و اعراب :\r\nمِرية منه مريه : شك ، و ضمير مجرور راجع است به قرآن كه مفهوم از كلام است . يحكم بينهم يعنى ميان مؤمنان و كافران . عقيم : نازا . نعيم : نعمت فراوان . مُدخَل اسم مكان يعنى جايگاه دخول .\r\nتفسير :\r\nوَلَا يَزَالُ الَّذِينَ كَفَرُوا فِى مِرْيَةٍ مِنْهُ حَتَّى تَأْتِيَهُمُ السَّاعَةُ بَغْتَةً أَوْ يَأْتِيَهُمْ عَذَابُ يَوْمٍ عَقِيمٍ\r\nيعنى : اى پيامبر ، كسانى كه كفر ورزيده‌اند پيوسته ولايزال در دين و قرآن تو در شك و ترديدند تا آن‌كه ناگهان ساعت به آنها فرا رسد يا عذاب روز نازا آنها را فرا گيرد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمراد از كفّار در اين‌جا مشركان مكه و كفّار معاند مدينه است كه تا آخر عمر ايمان نياوردند نه همهء كفّار . و مراد از ساعت ، ساعت مرگ است كه ناگهان مىرسد و محتمل است مراد قيامت باشد به حذف مضاف يعنى « حتى تأتيهم أشراط الساعة أو نفس الساعة » . و توصيف آن روز به « عقيم » براى اين است كه روزهاى دنيا گويى هر روز ، روز بعد را مىزايد و روز قيامت دوم ندارد و نازاست .\r\nالْمُلْكُ يَوْمَئِذٍ للَّهِ يَحْكُمُ بَيْنَهُمْ فَالَّذِينَ آمَنُوا وَعَمِلُوا الصَّالِحَاتِ فِى جَنَّاتِ النَّعِيمِ وَالَّذِينَ كَفَرُوا وَكَذَّبُوا بِآيَاتِنَا فَأُولئِكَ لَهُمْ عَذَابٌ مُهِينٌ\r\nيعنى : در آن روز ملك از آنِ خداست . مراد از ملك سلطه و حاكميت است كه در آن روز منحصر به خداوند است و مثل دنيا نيست كه عدهء ديگرى هم سلطه و حاكميت دارند ، برخى سلطهء به حق و حاكميت الهى هر چند محدود در كيفيت و كمّيت مانند پيامبران و جانشينان آنها ، و برخى سلطهء باطل و ظالمانه نظير ائمهء كفر و شرك و سلاطين جور .\r\nو خداوند در آن روز ميان همه حكومت و داورى خواهد كرد و در نتيجه كسانى كه ايمان آورده و عمل‌هاى شايسته كرده‌اند در بهشت‌هايى هستند كه پيوسته محل استراحت و خوشى زندگى است . و كسانى كه كفر ورزيدند و آيات كتاب ما و نشانه‌هاى توحيد و عظمت ما را تكذيب كردند آنها هستند كه عذاب خواركننده در حقّ آنها ثابت است .\r\nوَالَّذِينَ هَاجَرُوا فِى سَبِيلِ اللَّهِ ثُمَّ قُتِلُوا أَوْ مَاتُوا لَيَرْزُقَنَّهُمُ اللَّهُ رِزْقاً حَسَناً وَإِنَّ اللَّهَ لَهُوَ خَيْرُ الرَّازِقِينَ لَيُدْخِلَنَّهُم مُّدْخَلًا يَرْضَوْنَهُ وَإِنَّ اللَّهَ لَعَلِيمٌ حَلِيمٌ\r\nيعنى : و كسانى كه در راه خدا مهاجرت كردند - براى فرا گرفتن علوم دينى يا تبليغ آن يا براى جهاد ابتدايى يا دفاعى در راه دين و هر امر مطلوب الهى از وطن خويش بيرون شدند - سپس درحال انجام وظايف كشته شدند يا مردند ، بىترديد ، خداوند آنها را در عالم آخرت روزى نيكو خواهد داد ، مبدأش ورود به بهشت برزخى و سپس در بهشت ابدى پس از قيامت ، و البته خداوند خيرالرازقين است . و مسلّماً خدا آنها را در جايگاهى كه آن را مىپسندند وارد مىكند ، و خداوند دانا و حليم و بردبار است يعنى دانا به نيازهاى طبيعى انسان و نعمت‌هاى مطابق آن ، و حليم و بردبار است و بردبار كه او را در مقابل گناهان و جرم‌هاى دنيوى محروم نمىكند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\n[ يارى مظلوم به دست خداوند 
  ]\r\nذلكَ وَمَنْ عَاقَبَ بِمِثْلِ مَا عُوقِبَ بِهِ ثُمَّ بُغِيَ عَلَيْهِ لَيَنصُرَنَّهُ اللَّهُ إِنَّ اللَّهَ لَعَفُوٌّ غَفُورٌ « 60 » ذلكَ بَأَنَّ اللَّهَ يُولِجُ اللَّيْلَ فِي النَّهَارِ وَيُولِجُ النَّهَارَ فِي اللَّيْلِ وَأَنَّ اللَّهَ سَمِيعٌ بَصِيرٌ « 61 » ذلكَ بِأَنَّ اللَّهَ هُوَ الْحَقُّ وَأَنَّ مَا يَدْعُونَ مِن دُونِهِ هُوَ الْبَاطِلُ وَأَنَّ اللَّهَ هُوَ الْعَلِيُّ الْكَبِيرُ « 62 »\r\n\r\n[ نشانه‌هاى خدا 
  ]\r\nتفسير :\r\nذلكَ وَمَنْ عَاقَبَ بِمِثْلِ مَا عُوقِبَ بِهِ ثُمَّ بُغِىَ عَلَيْهِ لَيَنصُرَنَّهُ اللَّهُ إِنَّ اللَّهَ لَعَفُوٌّ غَفُورٌ\r\nموضوع سخن در آيه كسى است كه ابتدا بر او جنايتى قصاص‌آور واقع شده و مثلًا دست و پايش را بريده‌اند يا فرزندش را كشته‌اند و او به ترخيص شرع ، جانى را قصاص طرف يا قصاص نفس « 1 » نموده و دوباره از طرف جانى مورد تعدى و ظلم واقع شده و جنايت ديگرى بر او وارد گرديده است .\r\nمعناى آيه : الأمر ذلك يعنى مطلب دربارهء ايمان و كفر و سرنوشت دنيا و آخرت مؤمن و كافر همان است كه گفته شد ، و كسى كه عقوبت ديده اگر به همان اندازه كه عقوبت شده جانى را عقوبت كند و استيفاى حق نمايد سپس بر او ظلم شود ، بىترديد خدا او را يارى خواهد نمود ، زيرا خداوند بسيار بخشنده و آمرزنده است .\r\nبايد دانست كه وعدهء نصرت براى عقوبت‌ديده و ذكر عفو و غفران در اين مورد به لحاظ اين است كه كشتن انسان و قطع اعضاى او در نظر ابتدايى قبيح و خلاف شرع و عقل و وجدان است و ترخيص آن در مقام قصاص به لحاظ يارى عقوبت‌شده است و عفو الهى هم به خاطر برداشتن حكم اولى است ، نظير عفو در تجويز ارتكاب حرام در موارد حرج و ضرر .\r\n\r\n\r\n","description":"","footnote":"\r\n( 1 ) . طرف : عضو مانند دست ، پا ، سر . نفس : جان .\r\n","page_name":" 214 ","page_number":214},
  {"content":"\r\n\r\nذلِكَ بِأَنَّ اللَّهَ يُولِجُ اللَّيْلَ فِى النَّهَارِ وَيُولِجُ النَّهَارَ فِى اللَّيْلِ وَأَنَّ اللَّهَ سَمِيعٌ بَصِيرٌ\r\n« ذلك » اشاره است به نصرت خدا در تشريع سلطهء مَجنىعليه بر جانى .\r\nيعنى : اين سلطه بدان‌جهت است كه سنّت الهى جارى بر اين است كه پيوسته يكى از متزاحمَيْن را بر ديگرى پيروز كند چنان‌كه در جهان تكوين شب را هنگام غروب آفتاب بر روز وارد مىكند و غلبه مىدهد و روز را هنگام فجر صادق بر شب وارد مىكند و غلبه مىبخشد . و ممكن است معنا اين باشد كه خداوند از ابتداى زمستان تا اول تابستان ساعت‌هايى از شب را به تدريج وارد روز مىكند و از آغاز تابستان تا اول زمستان ساعت‌هايى از روز را به تدريج وارد شب مىكند . و نيز اين يارى بدان جهت است كه خداوند شنوا و بيناست ، سخنان ظالم و مظلوم را مىشنود و اعمال آنها را مىبيند .\r\nذلِكَ بِأَنَّ اللَّهَ هُوَ الْحَقُّ وَأَنَّ مَا يَدْعُونَ مِن دُونِهِ هُوَ الْبَاطِلُ وَأَنَّ اللَّهَ هُوَ الْعَلِىُّ الْكَبِيرُ\r\n« ذلك » اشاره است به آنچه ذكر شد از حكم خدا در عالم تشريع و تصرف او در جهان تكوين . يعنى : آن سلطه براى اين است كه تنها خداست كه حقّ ثابت و حقيقت ازلى و ابدى است و غير او آنچه آنها مىخوانند از بتان و ستارگان همه باطل‌اند ، زيرا هر وصفى كه بر آنها اطلاق مىكنند از ربوبيت و تصرف در جهان و برآوردن حاجت مردم و شفاعت و مقرّبيت ، همه كذب و باطل و عارى از حقيقت است ، و نيز براى اين است كه تنها خداوند است كه والامرتبه و بزرگ است .\r\nأَلَمْ تَرَ أَنَّ اللَّهَ أَنزَلَ مِنَ السَّماءِ مَاءً فَتُصْبِحُ الْأَرْضُ مُخْضَرَّةً إِنَّ اللَّهَ لَطِيفٌ خَبِيرٌ « 63 » لَهُ مَا فِى السَّماوَاتِ وَمَا فِى الْأَرْضِ وَإِنَّ اللَّهَ لَهُوَ الْغَنِيُّ الْحَمِيدُ « 64 » أَلَمْ تَرَ أَنَّ اللَّهَ سَخَّرَ لَكُم مَّا فِي الْأَرْضِ وَالْفُلْكَ تَجْرِي فِي الْبَحْرِ بِأَمْرِهِ وَيُمْسِكُ السَّماءَ أَن تَقَعَ عَلَى الْأَرْضِ إِلَّا بِإِذْنِهِ إِنَّ اللَّهَ بِالنَّاسِ لَرَؤُوفٌ رَّحِيمٌ « 65 »\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nتفسير :\r\nأَلَمْ تَرَ أَنَّ اللَّهَ أَنزَلَ مِنَ السَّماءِ مَاءً فَتُصْبِحُ الْأَرْضُ مُخْضَرَّةً إِنَّ اللَّهَ لَطِيفٌ خَبِيرٌ\r\nآيه براى استشهاد بر قدرت خدا و تأكيد بر عظمت اوست .\r\nيعنى : آيا نديدى كه خداوند از آسمان آبى نازل كرده ، يعنى از ابر بالاى سرتان آبى به صورت باران و برف و تگرگ بر سطح زمين فرو ريخته كه در نتيجه روى زمين خرّم و سرسبز گردد ، همانا خداوند لطيف است يعنى علم و قدرتش به اجزاى عالم هستى نفوذ دارد ، و خبير است يعنى آگاه از كيفيت تدبير جهانيان است .\r\nلَهُ مَا فِى السَّماوَاتِ وَمَا فِى الْأَرْضِ وَإِنَّ اللَّهَ لَهُوَ الْغَنِىُّ الْحَمِيدُ\r\nيعنى : آنچه در آسمان‌ها و آنچه در اين زمين است از آنِ اوست ، يعنى علاوه بر خود آسمان‌ها و زمين آنچه در آسمان‌هاست از فرشتگان و ارواح طيّبه و ساير موجودات زنده و عجايب حيرت‌آور و آنچه در روى زمين و داخل آن است از آدميان و پريان و حيوانات و غيره ، همه ملك او و تحت تصرف اوست ، زيرا همه را او آفريده و نگه مىدارد و روزى مىدهد و اداره مىكند و روزى هم كه مدت عمرشان به سر آيد فانى خواهد نمود . و بىترديد اوست كه بىنياز بالذات است و خلق و حفظ جهان هستى از روى نياز نيست ، و او پسنديده و شايستهء ستايش است .\r\nأَلَمْ تَرَ أَنَّ اللَّهَ سَخَّرَ لَكُم مَّا فِى الْأَرْضِ وَالْفُلْكَ تَجْرِى فِى الْبَحْرِ بِأَمْرِهِ وَيُمْسِكُ السَّماءَ أَن تَقَعَ عَلَى الْأَرْضِ إِلَّا بِإِذْنِهِ إِنَّ اللَّهَ بِالنَّاسِ لَرَؤُوفٌ رَّحِيمٌ\r\nدر آيه استشهاد ديگرى است بر قدرت و عظمت و حكمت خداوند . يعنى : آيا نديدى كه خداوند رام و مسخّر تكوينى كرده براى شما آنچه را كه در اين زمين است از گياهان و درختان و حيوانات و خزاين و معادن آن كه طبق اراده و خواست خود در آنها تصرف نماييد ، و نيز خداوند كشتى را كه در دريا به امر تكوينى او جريان دارد مسخّر و رام شما كرده ، و نيز خداوند آسمان را نگه مىدارد از اين كه بر زمين فرو افتد ، يعنى انبوه كرات جوّى را به نيروى جاذبهء نامرئى ، با حفظ نظم و حركت‌هاى مختلف و گوناگون آنها نگه مىدارد كه مبادا برخى از آنها يا قطعات جدا شدهء آنها بر كرهء زمين فرو افتد و به ساكنان آن\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nآسيب رساند ، مگر به اذن او ، استثناء از وقوع است يعنى مگر آن‌كه او خود اراده كند كره‌اى يا قطعات آن با زمين برخورد كند . زيرا خداوند به مردم رؤوف و مهربان است .\r\nوَهُوَ الَّذِى أَحْيَاكُمْ ثُمَّ يُمِيتُكُمْ ثُمَّ يُحْيِيكُمْ إِنَّ الْإِنسَانَ لَكَفُورٌ « 66 » لِكُلِّ أُمَّةٍ جَعَلْنَا مَنْسَكاً هُمْ نَاسِكُوهُ فَلَا يُنَازِعُنَّكَ فِى الْأَمْرِ وَادْعُ إِلَى رَبِّكَ إِنَّكَ لَعَلَى هُدىً مُّسْتَقِيمٍ « 67 » وَإِن جَادَلُوكَ فَقُلِ اللَّهُ أَعْلَمُ بِمَا تَعْمَلُونَ « 68 » اللَّهُ يَحْكُمُ بَيْنَكُمْ يَوْمَ الْقِيامَةِ فِيَما كُنتُمْ فِيهِ تَخْتَلِفُونَ « 69 »\r\nلغت و اعراب :\r\nمنسك مصدر ميمى است به معناى عبادت و پرستش . ناسكوه يعنى عاملون به .\r\nلاينازعنّك اصلش لاينازعونّك بوده . هدى مستقيم به‌تقدير « هدى إلى طريق مستقيم » .\r\nتختلفون يعنى تخالفون .\r\nتفسير :\r\nوَهُوَ الَّذِى أَحْيَاكُمْ ثُمَّ يُمِيتُكُمْ ثُمَّ يُحْيِيكُمْ إِنَّ الْإِنسَانَ لَكَفُورٌ\r\nيعنى : و اوست كه شما را زنده كرده ، سپس مىميراند ، سپس زنده مىكند ، بىترديد ، انسان سخت ناسپاس است .\r\nمراد از احياى اول ، زنده كردن بشر در دنيا به نحو تدريج است ، و مراد از اماته ميراندن آنها از دنيا و جمع كردن در عالم برزخ است هرچند ميراندن آنها پيش از نفخهء اولِ صور ، تدريجى و ميراندن بقيه با نفخهء اول دفعتاً است . و مراد از احياى دوم ، زنده كردن براى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحضور در قيامت است .\r\nو ذكر ناسپاس بودن انسان در اين‌جا مبيّن اين است كه گذشت هر يك از حالات سه گانه بر انسان نعمتى است براى او كه كفران شده است ، زيرا احياى اول و آوردن انسان به صحنهء وجود علاوه بر آن‌كه خود اعطاى وجود نعمت است ، قرار گرفتن او تحت هدايت خداوند و تربيت انبياى الهى و رسيدن او به مراحل بالايى از كمالات نعمت است و چه نعمتى بالاتر از اين ؟ و چون انسان عمل به وظايف كرد و مراحل كمالات را پيمود و طبق وعدهء حق مستحق پاداش‌هاى نيكو گرديد به گونه‌اى كه اين جهان صلاحيت و گنجايش استيفاى آن را نداشت ، ميراندن او از اين جهان و زنده‌كردنش براى دخول در عالمى وسيع‌تر و بالاتر و ابدى كه بتواند نتيجهء زحمات خود را ببيند نعمتى است بزرگ‌تر از اول .\r\nو چون اغلب انسان‌ها توجه به اين نعمت‌ها ندارند و برخى هم سپاس نمىگزارند ، او را ناسپاس و كفور خوانده است . و در اين كتاب كريم نظير اين آيه زياد است مانند آيهء 28 سورهء بقره و 26 سورهء جاثيه .\r\n\r\n[ روش رفتار با صاحبان اديان 
  ]\r\nلِكُلِّ أُمَّةٍ جَعَلْنَا مَنْسَكاً هُمْ نَاسِكُوهُ فَلَا يُنَازِعُنَّكَ فِى الْأَمْرِ وَادْعُ إِلَى رَبِّكَ إِنَّكَ لَعَلَى هُدىً مُّسْتَقِيمٍ\r\nمراد از منسك در اين‌جا شريعت است و مراد از « كلّ امّة » امت‌هاى پيامبران است مانند امت نوح و ابراهيم و موسى و عيسى و محمّد صلى الله عليه و آله نه ملت‌هاى مختلف دنيا در وقت نزول آيه .\r\nمعناى آيه : اى پيامبر ، براى هر امتى از امم گذشته شريعت خاصى به تناسب زمان و مكان و افكار و استعداد جامعهء آن عصر قرار داديم كه بدان عمل مىكنند ، يعنى و هر شريعتى طبق حكمت و مصلحت و قانون تكامل و تبعيت نظام تشريع از نظام تكوين ناسخ شريعت پيش است ، پس نبايد كفّار و اهل كتاب در امر شريعت با تو نزاع و جدال كنند . و مردم را به سوى پروردگارت دعوت نما ، زيرا تو بر هدايت مستقيمى قرار دارى يعنى بر هدايت به راه و شريعت مستقيم .\r\nوَإِن جَادَلُوكَ فَقُلِ اللَّهُ أَعْلَمُ بِمَا تَعْمَلُونَ\r\nيعنى : اى پيامبر ، اگر با تو دربارهء شريعت و كتابت پس از آن‌كه بر آنها اتمام حجت\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكردى و علل تعدد شرايع و ناسخيت شريعت پسين نسبت به پيشين را گفتى ، مجادله و محاجّه كردند ، تو ديگر در پاسخ آنان محاجّه مكن و بگو : خداوند به آنچه عمل مىكنيد داناتر است . يعنى آنها را به حكم خداوند در قيامت حواله ده .\r\nاللَّهُ يَحْكُمُ بَيْنَكُمْ يَوْمَ الْقِيامَةِ فِيما كُنتُمْ فِيهِ تَخْتَلِفُونَ\r\nدر اين آيه التفات است از توجيه كلام با كفّار به خطاب طايفهء بشرى اعم از مؤمن و كافر . يعنى : خداوند در ميان شما آدميان مكلّف ، در روز قيامت دربارهء آنچه در آن اختلاف داشتيد از دين و شريعت و كتاب آسمانى و فروع احكام داورى خواهد كرد .\r\nأَلَمْ تَعْلَمْ أَنَّ اللَّهَ يَعْلَمُ مَا فِى السَّماءِ وَالْأَرْضِ إِنَّ ذلِكَ فِى كِتَابٍ إِنَّ ذلِكَ عَلَى اللَّهِ يَسِيرٌ « 70 » وَيَعْبُدُونَ مِن دُونِ اللَّهِ مَا لَمْ يُنَزِّلْ بِهِ سُلْطَاناً وَمَا لَيْسَ لَهُم بِهِ عِلْمٌ وَمَا لِلظَّالِمِينَ مِن نَّصِيرٍ « 71 » وَإِذَا تُتْلَى عَلَيْهِمْ آيَاتُنَا بَيِّنَاتٍ تَعْرِفُ فِى وُجُوهِ الَّذِينَ كَفَرُوا الْمُنكَرَ يَكَادُونَ يَسْطُونَ بِالَّذِينَ يَتْلُونَ عَلَيْهِمْ آيَاتِنَا قُلْ أَفَأُنَبِّئُكُمْ بِشَرٍّ مِن ذلِكُمُ النَّارُ وَعَدَهَا اللَّهُ الَّذِينَ كَفَرُوا وَبِئْسَ الْمَصِيرُ « 72 »\r\nتفسير :\r\nأَلَمْ تَعْلَمْ أَنَّ اللَّهَ يَعْلَمُ مَا فِى السَّماءِ وَالْأَرْضِ إِنَّ ذلِكَ فِى كِتَابٍ إِنَّ ذلِكَ عَلَى اللَّهِ يَسِيرٌ\r\nيعنى : آيا ندانستى كه خداوند آنچه در آسمان و اين زمين است همه را مىداند ؟ كلمهء سماء جنس مفيد عموم است يعنى آنچه در همهء آسمان‌ها و اين زمين است از جمادات و نباتات و حيوانات و انسان مىداند . بىترديد آنچه در آنهاست علاوه بر علم الهى در لوح محفوظ نيز ثابت و مندرج است پيش از آن‌كه آسمان‌ها و زمين آفريده شود ، و بدون شك\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاين امر يعنى ادراج محتويات آنها در لوح محفوظ بر خدا آسان است ، زيرا آفرينش و ايجاد هر شىء در نزد او با كلمهء « كُن » محقق مىشود چنان‌كه فرموده : وَمَا أَمْرُنَا إِلَّا وَاحِدَةٌ كَلَمْحٍ بِالْبَصَرِ [ قمر ، 50 
  ] .\r\nوَيَعْبُدُونَ مِن دُونِ اللَّهِ مَا لَمْ يُنَزِّلْ بِهِ سُلْطَاناً وَمَا لَيْسَ لَهُم بِهِ عِلْمٌ وَمَا لِلظَّالِمِينَ مِن نَّصِيرٍ\r\nيعنى : مشركان به غير از خدا و به جاى او چيزى را مىپرستند از بت‌ها و ستارگان و غير آنها كه خداوند بر آن ( يعنى بر قداست و ربوبيت و شفاعت و مقربيت آن ) دليل و برهانى نازل نكرده ، و در برابر چيزى خضوع مىكنند كه علم بدان ندارند ، بلكه به پيروى از گذشتگان و تقليد كوركورانه از اجداد و نياكان و عمل به ظن و گمان است . و هرگز ستمكاران را ياورى نيست كه در دنيا مسلك آنها را ثابت كند و در آخرت از عذاب نجات دهد .\r\nوَإِذَا تُتْلَى عَلَيْهِمْ آيَاتُنَا بَيِّنَاتٍ تَعْرِفُ فِى وُجُوهِ الَّذِينَ كَفَرُوا الْمُنكَرَ يَكَادُونَ يَسْطُونَ بِالَّذِينَ يَتْلُونَ عَلَيْهِمْ آيَاتِنَا قُلْ أَفَأُنَبِّئُكُمْ بِشَرٍّ مِن ذلِكُمُ النَّارُ وَعَدَهَا اللَّهُ الَّذِينَ كَفَرُوا وَبِئْسَ الْمَصِيرُ\r\nيعنى : و چون آيات كتاب آسمانى ما بر آنها خوانده شود ، آياتى كه بيّنات است ( الفاظش در دلالت بر معانى واضح و روشن و محتوايش در نزد عقل متين و متقن و آشكار است ) در قيافه و چهره‌هاى كسانى كه كفر ورزيده‌اند آثار انكار و ردّ و غيظ و غضب را مشاهده مىكنى به گونه‌اى كه نزديك است به كسانى كه آيات ما را بر آنها مىخوانند حمله‌ور شوند و به قهر و غضب با آنها درافتند . اى پيامبر ، به آنان بگو : شما كه تلاوت آيات الهى را شرّ مىدانيد آيا شرّى بدتر از آن را به شما خبر بدهم ؟ آن آتش جهنم است كه خدا آن را به كسانى كه كفر ورزيده‌اند وعده داده است ، و چه بد جاى بازگشت است آن آتش !\r\nيَا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِن دُونِ اللَّهِ لَن يَخْلُقُوا ذُبَاباً وَلَوِ اجْتَمَعُوا لَهُ وَإِن يَسْلُبْهُمْ الذُّبَابُ شَيْئاً لَّا يَسْتَنقِذُوهُ مِنْهُ ضَعُفَ الطَّالِبُ وَالْمَطْلُوبُ « 73 » مَا قَدَرُوا اللَّهَ حَقَّ قَدْرِهِ إِنَّ اللَّهَ لَقَوِيٌّ عَزِيزٌ « 74 »\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nلغت :\r\nمَثَل : شبيه و نظير ، صفت ، مطلب كلى جالب و قابل انطباق با موارد . ضَربَ الخيمةَ : احداث و بر پا كرد آن را .\r\n\r\n[ مَثلى براى مشركان 
  ]\r\nتفسير :\r\nيَا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِن دُونِ اللَّهِ لَن يَخْلُقُوا ذُبَاباً وَلَوِ اجْتَمَعُوا لَهُ وَإِن يَسْلُبْهُمُ الذُّبَابُ شَيْئاً لَّا يَسْتَنقِذُوهُ مِنْهُ ضَعُفَ الطَّالِبُ وَالْمَطْلُوبُ\r\nيعنى : اى مردم ، مثلى زده شده پس به آن گوش فرا دهيد - اى مردم ، مشركان براى من از بت و ستاره و غيره شبيه ساخته‌اند كه اين‌ها در استحقاق پرستش شبيه و شريك من‌اند ، پس گوش دهيد كه حال آنها را بيان كنيم - اى مشركان ، بىترديد آنان كه شما آنها را به جز خدا و به جاى او مىخوانيد هرگز مگسى نمىآفرينند ، يعنى توان آفريدن مگسى را هم ندارند هر چند همه بر خلق آن اجتماع كنند ، و اگر مگسى از آنها چيزى را بربايد قدرت پس گرفتن آن را ندارند ؛ طالب و مطلوب هر دو ضعيف و ناتوان‌اند . يعنى بت‌ها كه طالب‌اند چيز ربوده شده را از مگس بگيرند ضعيف‌اند و مگس هم كه مطلوب است ضعيف است . و ممكن است اين جمله بيان حال مردم و بت‌ها باشد ، يعنى شما مردم كه طالب تقرب و حاجت از بتان هستيد ناتوانيد ، و آنها هم كه مطلوب شمايند ناتوان‌اند .\r\nمَا قَدَرُوا اللَّهَ حَقَّ قَدْرِهِ إِنَّ اللَّهَ لَقَوِىٌّ عَزِيزٌ\r\nيعنى : خدا را در حد مقام و منزلتش اندازه نگرفته‌اند - حتى آن گونه كه بشر مىتواند قدر و مقام خدا را بشناسد اينان نشناخته‌اند و از اين روست كه به جاى پرستش بالاترين شخصيت عالم هستى و ذات واجب‌الوجود جمادى را كه پست‌ترين موجود است پرستش كردند - بىترديد خداوند نيرومند و مقتدر شكست‌ناپذير است .\r\nاللَّهُ يَصْطَفِى مِنَ الْمَلَائِكَةِ رُسُلًا وَمِنَ النَّاسِ إِنَّ اللَّهَ سَمِيعٌ بَصِيرٌ « 75 » يَعْلَمُ مَا بَيْنَ أَيْدِيهِمْ وَمَا خَلْفَهُمْ وَإِلَى اللَّهِ تُرْجَعُ الْأُمُورُ « 76 »\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nتفسير :\r\nاللَّهُ يَصْطَفِى مِنَ الْمَلَائِكَةِ رُسُلًا وَمِنَ النَّاسِ إِنَّ اللَّهَ سَمِيعٌ بَصِيرٌ\r\nيعنى : خداوند رسولانى از فرشتگان و رسولانى از مردم برمىگزيند - فرشتگان را به عنوانِ وساطت ميان خود و انبيا ، و پيامبران را به عنوان وساطت ميان خود و مردم - ظاهر آيه اين است كه فرشتگان نيز همانند آدميان داراى درجات مختلف‌اند و بهترين آنها براى رسالت انتخاب مىشوند همانند جبرئيل و ميكائيل و اسرافيل و نظاير آنها - هرچند خداوند گاهى بدون واسطه با پيامبران سخن مىگويد - چنان كه بهترين انسان‌ها براى رسالت برگزيده مىشوند .\r\nهمانا خداوند شنوا و بيناست . مراد اين است كه جامعهء بشرى به اقتضاى طبع و فطرت نياز به هدايت به سوى كمال و تعالى دنيوى و سعادت اخروى دارد و گويى به زبان حال خواستار ارسال رسول و انزال كتاب است و خدا را ندا مىكند و خدا شنواى اين نداست و بيناى حال همه نيز هست .\r\nيَعْلَمُ مَا بَيْنَ أَيْدِيهِمْ وَمَا خَلْفَهُمْ وَإِلَى اللَّهِ تُرْجَعُ الْأُمُورُ\r\nظاهر آيه اين است كه ضميرهاى جمع به رسولان فرشته و بشر برمىگردد .\r\nيعنى : خداوند پيشاروى و آيندهء رسولان فرشته را پس از القاى وحى تا زمان ايصال آن به پيامبران مىداند و خود حافظ آنها از انحراف و نسيان و دستبرد شيطان به وحى است چنان كه آنچه را پشت سر گذاشته‌اند از آغاز آفرينش تا آن حال مىداند . و هم‌چنين آنچه جلو دست انبياست از به دو نبوت تا ابلاغ رسالت به جامعه مىداند و آنها را در ابلاغ و اتمام حجت و پياده كردن شريعت و كتاب ، حافظ و نگهبان است چنان كه آنچه را پشت سر گذاشته‌اند از به دو خلقت تا زمان نبوت مىداند .\r\nو امور همه به خدا بازگردانده مىشود . و مراد از رجوع امور به او اين است كه چنان كه بازگشت تمام امور جهان تكوين به سوى اوست و سلسلهء علل و معلولات و اسباب و مسبَّبات منتهى به ارادهء اوست ، امور تشريع نيز چنين است و احكام شرع و برنامهء زندگى بشر كه همه در ملأ اعلى تنظيم شده ، ابلاغ آن به انبيا و ابلاغ انبيا به بشر و پذيرش و عمل\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nبشر يا انكار و مخالفت آن همه به سوى او بازمىگردد و در آخرت نيز به سوى او بازخواهد گشت .\r\nيَا أَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُوا رَبَّكُمْ وَافْعَلُوا الْخَيْرَ لَعَلَّكُمْ تُفْلِحُونَ « 77 » وَجَاهِدُوا فِى اللَّهِ حَقَّ جِهَادِهِ هُوَ اجْتَبَاكُمْ وَمَا جَعَلَ عَلَيْكُمْ فِى الدِّينِ مِنْ حَرَجٍ مِّلَّةَ أَبِيكُمْ إِبْرَاهِيمَ هُوَ سَمَّاكُمُ الْمُسْلِمِينَ مِن قَبْلُ وَفِى هذَا لِيَكُونَ الرَّسُولُ شَهِيداً عَلَيْكُمْ وَتَكُونُوا شُهَدَاءَ عَلَى النَّاسِ فَأَقِيمُوا الصَّلَاةَ وَآتُوا الزَّكَاةَ وَاعْتَصِمُوا بِاللَّهِ هُوَ مَوْلَاكُمْ فَنِعْمَ الْمَوْلَى وَنِعْمَ النَّصِيرُ « 78 »\r\nلغت و اعراب :\r\nاجتباه : برگزيد آن را . حرج : سختى و مشقّت طاقت‌فرسا . ملّة : شريعت و طريقت ، منصوب است به فعل محذوف به‌تقدير « اتّبعوا يا التزموا » . هو سمّاكم مرجع ضمير ، اللَّه است .\r\nو فى هذا اشاره است به قرآن . ليكون متعلّق به سمّاكم يا به اجتباكم .\r\nتفسير :\r\nيَا أَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُوا رَبَّكُمْ وَافْعَلُوا الْخَيْرَ لَعَلَّكُمْ تُفْلِحُونَ\r\nيعنى : اى كسانى كه ايمان آورده‌ايد ، ركوع كنيد و سجده نماييد و پروردگارتان را پرستش كنيد و كار نيك انجام دهيد ، شايد رستگار شويد .\r\nظاهر آيه اين است كه مراد از ركوع و سجود ، خواندن نماز و مراد از عبادت ، همهء عبادت‌هاى واجب و مستحب در شرع اسلام است ، و مراد از فعل خير ، ساير\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nكارهاى مطلوب در نزد شرع و پسنديده در نزد عقل است . پس در آيه تحريص بر همهء امور خير است ، و امرهاى چهارگانه همه در مطلق طلب استعمال شده و اعم از وجوب و استحباب است .\r\n\r\n[ دليل وجوب تلاش در راه خدا 
  ]\r\nوَجَاهِدُوا فِى اللَّهِ حَقَّ جِهَادِهِ هُوَ اجْتَبَاكُمْ\r\nيعنى : و كوشش و جهاد كنيد در راه خدا آن گونه كه شايسته و سزاوار اوست ، خواه جهاد با نفس يا جهاد با دشمن ، و خواه ابتدايى يا دفاعى . و مراد از « حقَّ جهاده » قربى بودن جهاد و براى رضاى او بودن است . اوست كه شما را انتخاب كرده و برگزيده . يعنى پس از انتخاب عام جامعهء بشرى به اعطاى كتاب و شريعت آسمانى ، مؤمنان و پذيراشدگان دين را به الطاف خاص خود انتخاب نموده و به مراحل كمالات انسانى هدايت كرده و الطاف گوناگون خود را پيوسته متوجه حال آنها كرده است .\r\nوَمَا جَعَلَ عَلَيْكُمْ فِى الدِّينِ مِنْ حَرَجٍ مِّلَّةَ أَبِيكُمْ إِبْرَاهِيمَ هُوَ سَمَّاكُمُ الْمُسْلِمِينَ مِن قَبْلُ وَفِى هذَا\r\nيعنى : و در دين اسلام براى شما مشقّت شديد و سختى طاقت‌فرسا قرار نداده است .\r\nمراد آن كه در اين دين هيچ حكم الزامى فرعى از وجوب و حرمت كه ذاتاً سخت و حرجى باشد جعل نشده و هر حكمى از احكام الزامى آن هم اگر اتفاقاً حرجى شد در مدت حرج برداشته مىشود .\r\nپيروى كنيد از اين دين كه دين و شريعت پدرتان ابراهيم است . خطاب در اين جمله به پيامبر اسلام و اولاد معصومين اوست كه پدرشان ابراهيم خليل است . و ممكن است خطاب عام باشد و شامل همهء مسلمين ، زيرا محمّد صلى الله عليه و آله پدر امت اسلامى است و ابراهيم پدر محمّد صلى الله عليه و آله ، پس ابراهيم پدر امت اسلامى است .\r\nخداوند شما را پيش از اين مسلمان ناميده است يعنى در همهء كتاب‌هاى آسمانى پيامبران گذشته ، و در اين كتاب حكيم يعنى قرآن مجيد .\r\nلِيَكُونَ الرَّسُولُ شَهِيداً عَلَيْكُمْ وَتَكُونُوا شُهَدَاءَ عَلَى النَّاسِ\r\nيعنى : شما را از ميان عالميان برگزيد به اعطاى دين اسلام ، براى آن كه در روز قيامت پيامبر اسلام گواه شما باشد و شما گواهان مردم باشيد . يعنى پيامبر به ايمان و اعتقاد و\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nطاعت و انقياد شما در اصول و فروع گواهى دهد يعنى كسانى كه نامهء اعمالشان چنين نشان دهد ، و شما به شهادت او از صالحان و عدول باشيد و صلاحيت پيدا كنيد كه بر ملت‌هاى گذشته گواهى دهيد تا صالحان آنها به بهشت روند و طالحانشان به دوزخ .\r\nفَأَقِيمُوا الصَّلَاةَ وَآتُوا الزَّكَاةَ وَاعْتَصِمُوا بِاللَّهِ هُوَ مَوْلَاكُمْ فَنِعْمَ الْمَوْلَى وَنِعْمَ النَّصِيرُ\r\nيعنى : پس چون خداوند شما را به شرف اجتبا و انتخاب و فضيلت دين و شريعت اسلام برگزيد و گرامى داشت نماز را برپا داريد يعنى همهء عبادت‌ها را كه در رأس آنها نماز است انجام دهيد ، و زكات را بپردازيد يعنى زكات متداول و مرسوم ميان عقلاى بشر به انگيزهء نوع‌دوستى و مقتضاى وجدان را و يا زكات اصطلاحى شرعى را ، و به خداوند تمسّك جوييد يعنى به وسيلهء امتثال اوامر و نواهى شريعتش ؛ او مولا و سرپرست و ياور شماست ، پس چه مولاى نيكويى و چه ياور نيكويى است خداوند !\r\nاللّهم وفّقنا لاتمامه\r\n25 / 1 / 86\r\n* * *\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nسفيد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nسورهء مؤمنون\r\n\r\n[ ويژگىهاى مؤمنان 
  ]\r\nبِسْمِ اللّهِ الرَّحْمنِ الرَّحِيمِ قَدْ أَفْلَحَ الْمُؤْمِنُونَ « 1 » الَّذِينَ هُمْ فِى صَلَاتِهِمْ خَاشِعُونَ « 2 » وَالَّذِينَ هُمْ عَنِ اللَّغْوِ مُعْرِضُونَ « 3 » وَالَّذِينَ هُمْ لِلزَّكَاةِ فَاعِلُونَ « 4 »\r\nلغت :\r\nخشوع : فروتنى دل و اعضا .\r\nتفسير :\r\nقَدْ أَفْلَحَ الْمُؤْمِنُونَ * الَّذِينَ هُمْ فِى صَلَاتِهِمْ خَاشِعُونَ * وَالَّذِينَ هُمْ عَنِ اللَّغْوِ مُعْرِضُونَ * وَالَّذِينَ هُمْ لِلزَّكَاةِ فَاعِلُونَ\r\nايمان ، اعتقاد جزمى به شىء است و مراد از مؤمن در اصطلاح شرع كسى است كه به توحيد و شئون آن از نبوت و شريعت و كتاب آسمانى و معاد معتقد باشد ، و از لوازم آن عمل به اغلب واجبات و ترك محرمات شرع است . در اين آيات و چند آيهء بعد براى مؤمنان شش صفت ذكر شده و به واجدين آنها وعدهء فردوس كه از طبقات بالاى بهشت\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاست داده شده است .\r\nمعناى آيه : حقيقت اين است كه مؤمنان رستگار شدند . آنها كسانى هستند كه در نمازشان خاشع‌اند ، يعنى قلبشان رام و فروتن و خاضع و تسليم است . و آنها كسانى هستند كه از كار لغو يعنى از محرمات شرعى و لغو و باطل عقلى و عقلايى مُعرض و رويگردان‌اند .\r\nو آنها كسانى هستند كه زكات را فاعل‌اند ، يعنى انفاقات مالى را كه سيرهء جاريهء عقلاى بشر و مرسوم در ميان آنهاست به حكم وجدان و حسّ نوع‌دوستى عمل مىكنند ، نه زكات به اصطلاح شرع كه عبارت از اموال خاص از اعيان مخصوصه است به قرينهء اين كه اين سوره مكى است و در آن زمان ، زكات شرعى تشريع نشده بود و نيز اين كه عنوان فاعل به عمل نسبت داده مىشود نه به عين ، زيدٌ فاعلٌ لِلصَّلاة مىگويند نه فاعلٌ لِلْحَجَر والشَّجر . و ممكن است كه مراد از زكات تزكيه و تطهير باشد ، يعنى مؤمنان پيوسته به پاك كردن و رشد دادن نفس خود عامل‌اند .\r\nوَالَّذِينَ هُمْ لِفُرُوجِهِمْ حَافِظُونَ « 5 » إِلَّا عَلَى أَزْوَاجِهِمْ أَوْ مَا مَلَكَتْ أَيْمَانُهُمْ فَإِنَّهُمْ غَيْرُ مَلُومِينَ « 6 » فَمَنِ ابْتَغَى وَرَاءَ ذلِكَ فَأُولئِكَ هُمُ الْعَادُونَ « 7 » وَالَّذِينَ هُمْ لِأَمَانَاتِهِمْ وَعَهْدِهِمْ رَاعُونَ « 8 » وَالَّذِينَ هُمْ عَلَى صَلَوَاتِهِمْ يُحَافِظُونَ « 9 » أُولئِكَ هُمُ الْوَارِثُونَ « 10 » الَّذِينَ يَرِثُونَ الْفِرْدَوْسَ هُمْ فِيهَا خَالِدُونَ « 11 »\r\nلغت و اعراب :\r\nفرج : عورت مرد و زن از جلو و عقب . على أزواجهم على به معناى عَن و متعلّق به حافظون است به‌تقدير « حافظون عن كل شخص إلّاعن أزواجهم » . فردوس : باغ ، باغى كه\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nهمهء اقسام ميوه‌ها را داشته باشد ، بهشت ، مذكّر و مؤنّث در آن يكسان است .\r\nتفسير :\r\nوَالَّذِينَ هُمْ لِفُرُوجِهِمْ حَافِظُونَ * إِلَّا عَلَى أَزْوَاجِهِمْ أَوْ مَا مَلَكَتْ أَيْمَانُهُمْ فَإِنَّهُمْ غَيْرُ مَلُومِينَ * فَمَنِ ابْتَغَى وَرَاءَ ذلِكَ فَأُولئِكَ هُمُ الْعَادُونَ\r\nيعنى : و آنها كسانى هستند كه فرج‌هاى خود را نگه مىدارند . مراد از فرج در اين‌جا نيروى شهوت است كه مهم‌ترين وسيلهء اعمال شهوت مرد و زن است ، يعنى جلو اعمال قوهء شهويه و التذاذ شهوانى را با هر كس و به هر نحو مىگيرند جز از همسران و از كنيزى كه مالك شده‌اند كه آنان را در اعمال شهوت با آنها ملامتى نيست . پس هر كس كه غير اين دو مورد را طلب كند آنها هستند كه از دايرهء شرع و راه حلال تجاوز كرده‌اند .\r\nوَالَّذِينَ هُمْ لِأَمَانَاتِهِمْ وَعَهْدِهِمْ رَاعُونَ\r\nيعنى : و آنها كسانى هستند كه امانت‌ها و عهدهاى خود را مراعات مىكنند .\r\nمراد از امانت در اين‌جا امانت‌هاى مالى است كه مردم به يكديگر مىسپارند و مراد از عهد ، مطلق تعهد و پيمان و قرارداد است كه در شرع اسلام به سه قسم تقسيم شده :\r\nاول تعهد و پيمان انسان با خودش ، مانند عهد و قسم و نذر به اصطلاح فقهى كه مثلًا به وسيلهء گفتن « عاهَدْتُ اللَّهَ أن أصومَ غَداً ، يا أقْسَمْت أن أصومَ ، يا للَّهِ عَلَىَّ أن أصومَ غَداً » روزهء فردا را بر خود واجب مىكند هر چند اين وجوب با امضاى خداوند است .\r\nدوم تعهد و پيمان‌هاى انسان‌ها ميان يكديگر ، مثل معاملاتى كه انجام مىدهند .\r\nسوم تعهد و پيمان انسان‌ها با خداى خود ، بدين‌معنا كه پس از آن‌كه خداوند دين و شريعت را به جامعهء بشرى عرضه داشت هر انسانى كه آن را پذيرفت در واقع متعهد شد و با خداى خود پيمان بست كه يكايك احكام آن را عملى كند . پس مواظبت مؤمن بر انجام واجبات و ترك محرمات ، رعايت پيمان‌هاى خود با خداوند است .\r\nوَالَّذِينَ هُمْ عَلَى صَلَوَاتِهِمْ يُحَافِظُونَ\r\nيعنى : و آنها كسانى هستند كه بر نمازهاى خود محافظت دارند .\r\nفرق ميان اين آيه و آيهء دوم اين است كه مراد از خشوع در آن‌جا خضوع قلبى و تسليم\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nباطنى است و آن متناسب با طبيعت صلاة است و از اين رو صلاة در آن‌جا مفرد و به نحو جنس ذكر شده ، و محافظت در اين آيه مربوط به افراد نماز است نظير مراعات ترتيب ميان آنها و حفظ اوقات و لحاظ شرايط و موانع ، و اين امر مربوط به افراد است و از اين جهت صلاة در اين‌جا جمع آمده است .\r\nأُولئِكَ هُمُ الْوَارِثُونَ * الَّذِينَ يَرِثُونَ الْفِرْدَوْسَ هُمْ فِيهَا خَالِدُونَ\r\nيعنى : آنها هستند كه ارث‌بَران‌اند ، همان كسانى كه فردوس را ارث مىبرند - باغ پر ميوهء خاص از بهشت را يا بهشت مخصوص را - و آنها در آن‌جا جاودان‌اند .\r\nاطلاق ارث بر مالك‌شدن بهشت به عنوان تشبيه است ، زيرا تملك مال به ارث قوىترين و بهترين ملكيت‌هاست و بهشتيان ملكيت ثابت و بىترديد و ابدى دارند . و يا آن‌كه در روايات اهل‌بيت وحى عليهم السلام است كه هيچ يك از مردم نيست مگر اين كه او را در آخرت دو خانه است ، يكى در بهشت و يكى در دوزخ . پس اگر كسى بميرد و به جهنم رود خانهء بهشتى او را مؤمنان ارث مىبرند . و در دعاهاى وارده دارد : اللّهمَّ أكرمنى بِهَوانِ مَن شِئْتَ مِن خَلقِك ، ولا تُهِنّى بِكَرامةِ أحدٍ مِن اولئِكَ . « 1 »\r\nوَلَقَدْ خَلَقْنَا الْإِنسَانَ مِن سُلَالَةٍ مِن طِينٍ « 12 » ثُمَّ جَعَلْنَاهُ نُطْفَةً فِى قَرَارٍ مَّكِينٍ « 13 » ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظَاماً فَكَسَوْنَا الْعِظَامَ لَحْماً ثُمَّ أَنشَأْنَاهُ خَلْقاً آخَرَ فَتَبَارَكَ اللَّهُ أَحْسَنُ الْخَالِقِينَ « 14 » ثُمَّ إِنَّكُم بَعْدَ ذلِكَ لَمَيِّتُونَ « 15 » ثُمَّ إِنَّكُمْ يَوْمَ الْقِيَامَةِ تُبْعَثُونَ « 16 »\r\n\r\n\r\n","description":"","footnote":"\r\n( 1 ) . خدايا ، در برابر خواركردن هر يك از آفريدگانت كه خواهى مرا گرامى دار ، و در برابر گرامىداشتن احدى از آنان مرا خوار مساز .\r\n","page_name":" 230 ","page_number":230},
  {"content":"\r\n\r\nلغت :\r\nسُلاله : چكيده و عصارهء شىء . قرار : جايگاه ثابت و مورد اطمينان . مكين : جادار و استوار . علقه : خون بسته . مضغه : قطعه گوشت نرم و جويده شده .\r\n\r\n[ مراحل آفرينش انسان 
  ]\r\nتفسير :\r\nوَلَقَدْ خَلَقْنَا الْإِنسَانَ مِن سُلَالَةٍ مِن طِينٍ * ثُمَّ جَعَلْنَاهُ نُطْفَةً فِى قَرَارٍ مَّكِينٍ\r\nمحتمل است آيهء اول مربوط به آدم ابوالبشر و آيه‌هاى بعد مربوط به نسل او باشد .\r\nيعنى : حقيقت اين است كه انسان را يعنى خصوص آدم را كه جدّ اعلاى بشر است از عصاره و چكيده‌اى از گِل آفريديم . يعنى فرشته‌ها از گِل و لاى و لجن‌ها عصاره‌اى برگرفتند و اعضا و اندام‌هاى او را از گوشت و استخوان و عروق و پوست تنظيم كردند و موجودى به شكل انسان ساختند كه نسبت به گِل و لجن عصاره بود تا آن‌كه روح در او دميده شد ، و سپس نسل او را در مسير خلقتش نطفه‌اى در قرارگاه استوار و مورد اطمينان رحم قرار داديم .\r\nو محتمل است كه اين آيه و آيات بعد مربوط به نسل آدم و حوّا باشد . يعنى بىترديد ما انسان را يعنى اين نوع را كه از آدم و حوّا به وجود آمده از عصارهء گِل ساختيم ، يعنى مواد اوليهء گِل را سير جوهرى و حركتى به نحو تبادل انواع داديم كه مراحلى از نباتيه و حيوانيه را بپيمايد تا سلاله گردد ، و سپس آن را به حالت نطفه درآورده در قرارگاه استوار و حرز مستحكم رحم قرار داديم .\r\nثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظَاماً فَكَسَوْنَا الْعِظَامَ لَحْماً ثُمَّ أَنشَأْنَاهُ خَلْقاً آخَرَ\r\nيعنى : سپس آن نطفهء سفيدرنگ را در زهدان مادر پس از اندك مدتى به شكل خون بستهء سرخ رنگ كرديم ، سپس آن خون بسته را به صورت قطعه گوشت نرم جويده‌شده در آورديم ، سپس آن گوشت را صلابت بخشيديم تا به شكل نرمه استخوان‌ها درآمد ، و پس از آن بر آن استخوان‌ها لباس گوشت پوشانديم تا شكل تمام عيار انسان پيدا كرد ، سپس\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nآن را آفريدهء ديگرى ساختيم يعنى در آن موجود خاص كه جسم نامى بود ايجاد روح كرديم تا خلق ديگرى به نام جنين انسانى پديد آورديم ( مطلب در اين‌جا مورد اختلاف است كه آيا خداوند آن روح را در وى همانند جدّ و جدّهء اعلايش از خارج دميده و يا آن كه آن روح از خود آن جسم نامى در طريق تكامل ، تولد يافته و بنابراين روح جسمانىالحدوث و روحانىالبقاء است ) .\r\nفَتَبَارَكَ اللَّهُ أَحْسَنُ الْخَالِقِينَ\r\nيعنى : پس پر خير و بركت است خداوندى كه بهترين آفريننده‌هاست .\r\nزيرا بركات اوست كه بر موجودات عالم هستى از ازل تا به ابد افاضه مىشود . و توصيف خدا به احسن‌الخالقين مُشعر بر اين است كه اين موجود خاص هم احسن‌المخلوقات است . آرى و گواه اين مطلب دقت در اين موجود عجيب مركب از جسم و روح و تأمل و تعمق در حقيقت و اوصاف و حالات و ملكات اين حقيقت ناشناخته است كه يكى از آثار وجوديش در بُعد ماديت اين كرهء زمين است كه روزى جز صحرا و كوه و جنگل و حيوانات وحشى چيزى نبود و اوست كه آن را امروز به اين شكل اعجاب‌انگيز درآورده است . آفريدن چنين موجودى از خاك و نطفه و دادن اين همه توان و قدرت به او در خور تحسين و تبارك است .\r\nثُمَّ إِنَّكُم بَعْدَ ذلِكَ لَمَيِّتُونَ * ثُمَّ إِنَّكُمْ يَوْمَ الْقِيَامَةِ تُبْعَثُونَ\r\nيعنى : سپس شما طايفهء بنىآدم پس از پيمودن مراحل مذكور حتماً مردنى هستيد و محكوم به مرگيد . سپس بىترديد در روز رستاخيز برانگيخته مىشويد .\r\nدر آيهء چهارده ، مرحلهء سير انسانى پس از دخول روح و تكوّن انسان در آفرينش نوين تا زمان مرگش ذكر نشده يعنى از زمان ماندن پنج ماه يا هشت ماه در رحم مادر و ولادت و كودكى و جوانى و پيرى ، و با كلمهء « بعد ذلك » اشاره شده ، و نيز مرحلهء پس از مرگ يعنى درنگ در عالم برزخ ذكر نشده است .\r\nتوضيح مقام اين كه سير انسان از مبدأ خاك تا حضور در صحنهء قيامت پنج مرحله است : اول ورود ماده در مرحلهء نباتيت ، نظير آن‌كه مرد و زن هر دو از نباتات و حبوبات و ميوه‌جات بخورند و نطفهء هر دو از آنها منعقد شود . دوم دوران رحم از ابتداى تلاقى دو\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nنطفه و انعقاد جنين تا زمان تولد . سوم ايام زندگى در دنيا تا دم مرگ ، كوتاه يا بلند . چهارم مكث انسانى در عالم برزخ از حين مرگ تا نفخهء دوم صور . پنجم حضور و درنگ در صحنهء محشر كه آخرين مرحلهء سير است ، و پس از آن وصول به مقصد و توقف ابدى در بهشت يا دوزخ است . و اگر فرض شود مرد و زنى مدتى حيوانى خورده‌اند و نطفهء هر دو از آن بسته شده ، مرحلهء ديگرى بر سير انسان اضافه مىشود و آن حالت حيوانيت است . و از اين آيات پنج‌گانه يعنى از آيهء 12 تا آيهء 16 مراحل فوق استفاده مىشود هر چند برخى به نحو اجمال است .\r\nوَلَقَدْ خَلَقْنَا فَوْقَكُمْ سَبْعَ طَرَائِقَ وَمَا كُنَّا عَنِ الْخَلْقِ غَافِلِينَ « 17 » وَأَنزَلْنَا مِنَ السَّماءِ مَاءً بِقَدَرٍ فَأَسْكَنَّاهُ فِى الْأَرْضِ وَإِنَّا عَلَى ذَهَابٍ بِهِ لَقَادِرُونَ « 18 » فَأَنشَأْنَا لَكُم بِهِ جَنَّاتٍ مِن نَّخِيلٍ وَأَعْنَابٍ لَّكُمْ فِيهَا فَوَاكِهُ كَثِيرَةٌ وَمِنْهَا تَأْكُلُونَ « 19 » وَشَجَرَةً تَخْرُجُ مِن طُورِ سَيْنَاءَ تَنبُتُ بِالدُّهْنِ وَصِبْغٍ لِلْآكِلِينَ « 20 » وَإِنَّ لَكُمْ فِى الْأَنْعَامِ لَعِبْرَةً نُسْقِيكُم مِّمَّا فِى بُطُونِهَا وَلَكُمْ فِيهَا مَنَافِعُ كَثِيرَةٌ وَمِنْهَا تَأْكُلُونَ « 21 » وَعَلَيْهَا وَعَلَى الْفُلْكِ تُحْمَلُونَ « 22 »\r\nلغت و اعراب :\r\nطرائق جمع طريقه ، كلّ ما فوقَه مثلُه فهو طريقة ، چيزهاى روى هم نهاده نظير دو لنگه كفش يا دو لباس . طريقه : راه . نخيل : درخت خرما . اعناب : تاك‌ها . ضمير فيها و منها راجع است به جنّات . شجرة عطف است به جنّات . صِبغ : نانخورش . سقاه و أسقاه : نوشانيد به او .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\n[ نعمت‌هاى خدا 
  ]\r\nتفسير :\r\nوَلَقَدْ خَلَقْنَا فَوْقَكُمْ سَبْعَ طَرَائِقَ وَمَا كُنَّا عَنِ الْخَلْقِ غَافِلِينَ\r\nيعنى : و حقيقت اين است كه بالاى سر شما هفت طبقه آفريديم . مراد طبقات آسمان‌هاست به اصطلاح قرآن و شرع كه آسمان محيط ما و همهء ستارگانى كه ما مشاهده مىكنيم در محاط طبقهء اول آنها قرار گرفته و زينت آن است . چنان كه فرموده : خَلَقَ سَبْعَ سَماوَاتٍ طِبَاقاً [ ملك ، 3 
  ] . و هيچ‌گاه از مخلوق خود غافل نبوده‌ايم يعنى از آسمان‌هاى باعظمتى كه جوّ آنها مملوّ از فرشتگان و موجودات زندهء ديگر است چه رسد به كرهء زمين و ساكنان آن .\r\nوَأَنزَلْنَا مِنَ السَّماءِ مَاءً بِقَدَرٍ فَأَسْكَنَّاهُ فِى الْأَرْضِ وَإِنَّا عَلَى ذَهَابٍ بِهِ لَقَادِرُونَ\r\nيعنى : و از آسمان بالاى سرتان آبى در اندازه‌اى محدود فرو ريختيم - از ابرها به صورت باران و برف و تگرك ، در حدّ معيّن به تناسب سطح زمين و نياز گياهان و حاجت مردم و طبق اقتضاى مصالح و نظام اتمّ تكوين - پس آن را در سطح زمين و داخل آن و در دل كوه‌ها و تپه‌ها و در اعماق زمين و مسير رودخانه و بركه‌ها و درياها ساكن كرده ذخيره نموديم ، و بىترديد ما بر از بين بردن آن تواناييم . يعنى مىتوانيم نازل نكنيم و آنچه را در زمين ساكن كرده در اندك مدتى نابود كنيم و خشكسالى كاملى در زمين حاكم شود .\r\nفَأَنشَأْنَا لَكُم بِهِ جَنَّاتٍ مِن نَّخِيلٍ وَأَعْنَابٍ لَّكُمْ فِيهَا فَوَاكِهُ كَثِيرَةٌ وَمِنْهَا تَأْكُلُونَ\r\nيعنى : پس ما به وسيلهء آن آب براى شما باغ‌هايى از درختان خرما و درختان انگور آفريديم ؛ شما را در آن باغ‌ها ميوه‌جات فراوان است كه مىتوانيد از آنها بخوريد و در نيازهاى ديگر تصرف كنيد ، و از آن باغ‌ها مىخوريد . يعنى از ميوه و كشت و زرع و منافع ديگر آنها انتفاع مىبريد .\r\nوَشَجَرَةً تَخْرُجُ مِن طُورِ سَيْنَاءَ تَنبُتُ بِالدُّهْنِ وَصِبْغٍ لِلْآكِلِينَ\r\nيعنى : و نيز به وسيلهء آب آسمانى براى شما درختى آفريديم كه غالباً در طور سينا مىرويد و روغن و نانخورشى مىروياند ، يعنى درخت زيتون داديم كه ميوهء زيتون مىدهد و گويى براى خورندگانِ غذا روغن و نانخورش مىروياند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nوَإِنَّ لَكُمْ فِى الْأَنْعَامِ لَعِبْرَةً نُسْقِيكُم مِّمَّا فِى بُطُونِهَا وَلَكُمْ فِيهَا مَنَافِعُ كَثِيرَةٌ وَمِنْهَا تَأْكُلُونَ\r\nيعنى : و حقّاً كه براى شما در چهارپايان اسباب عبرت و تنبّه است ( مراد چهارپايان سه گانه است يعنى شتر و گاو و گوسفند ، و گاوميش در اصناف گاو است و بز از اصناف گوسفند . و مراد از عبرت بودن آنها تنوّع خلقت آنها و اهلى بودن و رام شدن آنها در برابر انسان و نياز آنها در زندگى به سرپرستى همانند انسان است . و جملهء « نسقيكم » تا آخر آيهء بعد توضيح عبرت بودن آنهاست ) . شما را از آنچه در شكم‌هاى آنهاست شير مىنوشانيم كه بهترين آشاميدنىها و سالم‌ترين غذاهاست . و براى شما در آنها منافع بسيار است يعنى خواه در زندهء آنها از قبيل پشم و كرك و اولاد و تجارت عظيم جهانى با آنها ، و خواه در مذبوح آنها از گوشت و پوست و همهء اجزاى آنها بدون استثنا . و از آنها مىخوريد ، يعنى خاصه در ميان منافع ، خوردن گوشت آنهاست كه قوت غالب انسانى و مهم‌ترين غذا و نافع‌ترين خوراكىهاى بشر است .\r\nوَعَلَيْهَا وَعَلَى الْفُلْكِ تُحْمَلُونَ\r\nاولى اين است كه ضمير عليها به ابِل برمىگردد كه از انعام مفهوم مىشود ، هر چند ضماير سه گانهء مؤنث به انعام برمىگردد ، زيرا در ميان انعام ، غير از شتر براى سوارى استفاده نمىشود . يعنى : و يكى از منافع اين است كه بر پشت شتران در خشكى و بر كشتىها در دريا حمل مىشويد ، يعنى خدا شما را سوار مىكند نظير آن كه فرموده : وَحَمَلْنَاهُمْ فِى الْبَرِّ وَالْبَحْرِ [ اسراء ، 70 
  ] و وَآيَةٌ لَّهُمْ أَنَّا حَمَلْنَا ذُرِّيَّتَهُمْ فِى الْفُلْكِ الْمَشْحُونِ [ يس ، 41 
  ] .\r\nوَلَقَدْ أَرْسَلْنَا نُوحاً إِلَى قَوْمِهِ فَقَالَ يَاقَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ أَفَلَا تَتَّقُونَ « 23 » فَقَالَ الْمَلَأُ الَّذِينَ كَفَرُوا مِن قَوْمِهِ مَا هذَا إِلَّا بَشَرٌ مِّثْلُكُمْ يُرِيدُ أَن يَتَفَضَّلَ عَلَيْكُمْ وَلَوْ شَاءَ اللَّهُ لَأَنزَلَ مَلَائِكَةً مَا سَمِعْنَا بِهَذا فِى آبَائِنَا الْأَوَّلِينَ « 24 » إِنْ هُوَ إِلَّا رَجُلٌ بِهِ جِنَّةٌ فَتَرَبَّصُوا بِهِ حَتَّى حِينٍ « 25 »\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\n[ داستان نوح ( ع ) 
  ]\r\nتفسير :\r\nوَلَقَدْ أَرْسَلْنَا نُوحاً إِلَى قَوْمِهِ فَقَالَ يَاقَوْمِ اعْبُدُوا اللَّهَ مَا لَكُم مِنْ إِلهٍ غَيْرُهُ أَفَلَا تَتَّقُونَ\r\nاز اين آيه تا آيهء 54 خداوند به ذكر عدهء زيادى از اقوام پيامبران گذشته و طغيان و عصيان آنها در برابر پيامبران خود پرداخته و نامى از خود آنها نياورده جز از نوح نبى در آغاز آنها و موسى و عيسى در آخر آنها . و نوح نخستين پيامبر از پيامبران اولواالعزم است كه داراى شريعت مستقل و كتاب آسمانى بوده و نخستين كسى است كه عليه بتان و بت‌پرستان قيام كرده و بيش از نهصد سال مبارزه نموده و از ميان امت‌هاى گذشته امتى ظالم‌تر و طاغىتر از قوم نوح نبوده است . و ظاهر حال اين است كه اكثريت قاطع نسل بشر آن اعصار مشرك بوده‌اند به توهم اين كه خداى بزرگ و خالق جهان هستى شأنش بالاتر از اين است كه بشر به او متوجه شود و از او حاجت بطلبد ، پس بايد به وسيلهء اشخاص يا اعيان خارجيه كه داراى قداست‌اند نظير بت‌ها و ستارگان و فرشته‌ها و برخى عباد و صالحان به او متوسل شد تا آنها شفيع و مقرِّب گردند .\r\nمعناى آيه : و حقيقت اين است كه ما نوح را به سوى قوم خود فرستاديم ( مراد از قومش همهء امت او ، و مراد از امت همهء بشرهاى روى زمين در عصر او بوده و از اين جهت است كه چون قوم به طوفان هلاك شدند احدى در روى زمين غير از كشتىنشينان نمانده بود ) . پس نوح به آنها گفت : اى قوم من ، خدا را بپرستيد كه شما را جز او معبودى و إله قابل پرستشى نيست ، پس آيا پروا نداريد ، يعنى از غضب و عذاب او نمىهراسيد ؟ !\r\nفَقَالَ الْمَلَأُ الَّذِينَ كَفَرُوا مِن قَوْمِهِ مَا هذَا إِلَّا بَشَرٌ مِثْلُكُمْ يُرِيدُ أَن يَتَفَضَّلَ عَلَيْكُمْ وَلَوْ شَاءَ اللَّهُ لَأَنزَلَ مَلَائِكَةً مَا سَمِعْنَا بِهَذا فِى آبَائِنَا الْأَوَّلِينَ\r\nيعنى : اشراف و اعيان قوم نوح كه كفر ورزيده بودند در ميان مجتمع خود گفتند : اين نوح جز بشرى همانند شما نيست ، او مىخواهد كه بر شما برترى جويد و به نام دعوت به خدا و تشريع دينى بر شما رياست كند ، و اگر خدا مىخواست پيامبر بفرستد فرشتگانى نازل مىكرد كه شما را هدايت نمايند ، ما هيچ‌گاه اين مطلب را يعنى ادعاى نبوت از بشر را\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاز پدران نخستين خود نشنيده‌ايم .\r\nإِنْ هُوَ إِلَّا رَجُلٌ بِهِ جِنَّةٌ فَتَرَبَّصُوا بِهِ حَتَّى حِينٍ\r\nيعنى : اين شخص نيست جز مردى كه مرض جنون دارد ؛ شما تا مدتى دربارهء او منتظر باشيد يعنى مدتى صبر كنيد تا خوب شود و از ادعاى خود دست بردارد يا مرگ به سراغش آيد تا راحت شويد .\r\nحاصل سخنان ملأ و مترَفين در اين دو آيه اين است كه چهار دليل بر بطلان ادعاى نوح در ميان خودشان ذكر كردند : اول آن كه پيامبر بشر بايد فرشته باشد و نوح بشرى همانند شماست . دوم آن كه اگر ممكن بود بشرى پيامبر بشرها باشد پس چرا بايد تنها او باشد ؟\r\nبايد از شما هم كسى منصوب مىگرديد . سوم آن كه ادعاى او امرى بى سابقه است ، اگر اين امر درست بود از گذشتگان پيشين نيز نقل مىشد . چهارم آن كه اين مرد بيمارى جنون دارد يا جن‌زده و جادوشده است و سخنش قابل اعتنا نيست .\r\nقَالَ رَبِّ انصُرْنِى بِمَا كَذَّبُونِ « 26 » فَأَوْحَيْنَا إِلَيْهِ أَنِ اصْنَعِ الْفُلْكَ بِأَعْيُنِنَا وَوَحْيِنَا فَإِذَا جَاءَ أَمْرُنَا وَفَارَ التَّنُّورُ فَاسْلُكْ فِيهَا مِن كُلِّ زَوْجَيْنِ اثْنَيْنِ وَأَهْلَكَ إِلَّا مَن سَبَقَ عَلَيْهِ الْقَوْلُ مِنْهُمْ وَلَا تُخَاطِبْنِى فِى الَّذِينَ ظَلَمُوا إِنَّهُم مُّغْرَقُونَ « 27 »\r\nلغت و اعراب :\r\nفُلك : كشتى ، و الف لامش جنس است يا عهد ذكرى . بأعيننا متعلق به « مستعيناً » مقدّر .\r\nسلك المكان : داخل شد در آن و داخل كرد غير را در آن . من كلٍّ تنوين بدل از مضافٌ اليه است به‌تقدير « من كلّ حيوان » .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nتفسير :\r\nقَالَ رَبِّ انصُرْنِى بِمَا كَذَّبُونِ * فَأَوْحَيْنَا إِلَيْهِ أَنِ اصْنَعِ الْفُلْكَ بِأَعْيُنِنَا وَوَحْيِنَا\r\nيعنى : نوح در برابر كفر و انكار و عناد قوم خود پس از قرن‌ها دعوت و اصرار و اتمام حجت ، گفت : پروردگارا ، مرا در برابر اين تكذيب و انكار يارى ده . در پاسخ درخواستش به او وحى كرديم كه كشتى بساز يا كشتى معهود را بساز ( بنابراين‌كه قضيهء ساختن كشتى را خداوند از پيش به او اطلاع داده بود ) با استعانت از حفظ ما ، كه ما در ساختن آن تو را از اشتباه و خطا و منع دشمنان و دستبرد آن‌ها نگه مىداريم ، و استعانت از وحى ما « 1 » در كيفيت ساختن كشتى بىسابقه‌اى بدان وسعت كه گروهى از انسان‌ها و گروهى از هر نوع حيوان را در خود جاى دهد .\r\nفَإِذَا جَاءَ أَمْرُنَا وَفَارَ التَّنُّورُ فَاسْلُكْ فِيهَا مِن كُلٍّ زَوْجَيْنِ اثْنَيْنِ وَأَهْلَكَ إِلَّا مَن سَبَقَ عَلَيْهِ الْقَوْلُ مِنْهُمْ وَلَا تُخَاطِبْنِى فِى الَّذِينَ ظَلَمُوا إِنَّهُم مُّغْرَقُونَ\r\nيعنى : اى نوح ، پس از اتمام ساخت آن هنگامى كه امر ما فرا رسيد و تنور فوران كرد ( مراد از فرا رسيدن امر ، ارادهء تكوينى خداست يعنى وقتى كه ارادهء تكوينى ما تعلق گرفت كه ابرهاى آسمان باران شديدى همانند ريزش آب از لوله‌ها بىوقفه در مدتى بس طولانى ببارد ، و آب‌هاى زيرزمينى در سطح وسيعى از اين كره در جاىجاى آن همانند چشمه بجوشد . و علامت شروع اين فرمان آن است كه تنور فوران كند يعنى از تنورى كه وسط مسجد كوفه است و براى پختن نان تهيه شده چنين آبى بجوشد ) پس در آن كشتى از هر نوع از حيوانات اهلى و وحشى زمينى و هوايى دو جفت وارد كن يعنى از هر نوع يك نر و ماده كه هر يك جفت ديگرى است . و خاندان خود را نيز در آن سوار كن جز كسى از آنها را كه عليه او سخنى از ما گذشته است يعنى جز همسر و يكى از فرزندانت را كه در علم ازلى ما كفر و عناد و شقاوت آنها حتمى شده است . و هرگز دربارهء كسانى كه ستم كرده‌اند با من گفتگو مكن كه آنها حتماً غرق شدنىاند .\r\n\r\n\r\n","description":"","footnote":"\r\n( 1 ) . يا : كشتى را در حضور ما و به وحى ما ( مطابق طرح ما ) بساز .\r\n","page_name":" 238 ","page_number":238},
  {"content":"\r\n\r\nفَإِذَا اسْتَوَيْتَ أَنتَ وَمَن مَّعَكَ عَلَى الْفُلْكِ فَقُلِ الْحَمْدُ للَّهِ الَّذِى نَجَّانَا مِنَ الْقَوْمِ الظَّالِمِينَ « 28 » وَقُل رَبِّ أَنزِلْنِى مُنزَلًا مُّبَارَكاً وَأَنتَ خَيْرُ الْمُنزِلِينَ « 29 » إِنَّ فِى ذلِكَ لَآيَاتٍ وَإِن كُنَّا لَمُبْتَلِينَ « 30 »\r\nلغت و اعراب :\r\nاستوى على الشىء : قرار گرفت بر آن ، تسلط يافت بر آن . مُنزَل اسم مفعول و هم مصدر ميمى است يعنى انزال . و إن كنّا ان مخفّفهء از مثقّله است به‌تقدير « إنّ الشأن كنّا مبتلين » .\r\nتفسير :\r\nفَإِذَا اسْتَوَيْتَ أَنتَ وَمَن مَّعَكَ عَلَى الْفُلْكِ فَقُلِ الْحَمْدُ للَّهِ الَّذِى نَجَّانَا مِنَ الْقَوْمِ الظَّالِمِينَ\r\nيعنى : پس اى نوح ، هنگامى كه تو خود و كسانى كه همراه تواند از آدميان و حيوانات بر كشتى قرار گرفتيد ، بگو : حمد و ستايش از آنِ خداوندى است كه ما را از دست گروه ستمكاران نجات بخشيد .\r\nاين آيه نظير آيهء 45 انعام است كه دربارهء مأخوذين به استدراج است .\r\nوَقُل رَبِّ أَنزِلْنِى مُنزَلًا مُّبَارَكاً وَأَنتَ خَيْرُ الْمُنزِلِينَ\r\nيعنى : و اى نوح ، بگو : پروردگارا ، مرا به فرودى پرخير و فرودگاهى پربركت فرود آور و تو بهترين فرودآورندگانى .\r\nمراد اين است كه نزول من در كشتى مبارك باشد يعنى از مشاهدهء هلاكت ظالمان و طاغيان ، خشنود و از سلامت ساكنان كشتى و كفايت زاد سفر و قوت مسافران و زاد و ولد بدون آفت و تلف آنها مسرور باشم ، و نيز نزول من در محل زندگى از زمين پربركت باشد ، آبش خشكيده « 1 » ، زمينش سرسبز ، درختانش قابل استفاده ، حشراتش رشد نكرده ، هوا و فضايش در خور ادامهء زندگى باشد . و دستور خدا به نوح كه تنها خود را دعا كند اشاره به\r\n\r\n\r\n","description":"","footnote":"\r\n( 1 ) . و فرو نشسته .\r\n","page_name":" 239 ","page_number":239},
  {"content":"\r\n\r\nاين است كه دعاى او براى شخص خود ، دعا براى همهء ساكنان كشتى است .\r\nإِنَّ فِى ذلِكَ لَآيَاتٍ وَإِن كُنَّا لَمُبْتَلِينَ\r\nيعنى : حقّاً كه در اين حادثه نشانه‌هايى است - در اين حادثهء بىسابقه و بىلاحقه كه هنوز فكر بشر به عمق فاجعه و طول و عرض محيط نزول بلا و شمار كشته‌شدگان نرسيده است نشانه‌هايى از قدرت و عظمت و جبروت و حكمت خداوند است - و حقيقت امر اين است كه ما از اقدم زمان پيوسته آزمايش‌كنندهء مكلّفان بوده‌ايم .\r\nثُمَّ أَنشَأْنَا مِنْ بَعْدِهِمْ قَرْناً آخَرِينَ « 31 » فَأَرْسَلْنَا فِيهِمْ رَسُولًا مِّنْهُمْ أَنِ اعْبُدُوا اللَّهَ مَا لَكُم مِنْ إِلهٍ غَيْرُهُ أَفَلَا تَتَّقُونَ « 32 » وَقَالَ الْمَلَأُ مِن قَوْمِهِ الَّذِينَ كَفَرُوا وَكَذَّبُوا بِلِقَاءِ الْآخِرَةِ وَأَتْرَفْنَاهُمْ فِى الْحَيَاةِ الدُّنْيَا مَا هَذا إِلَّا بَشَرٌ مِّثْلُكُمْ يَأْكُلُ مِمَّا تَأْكُلُونَ مِنْهُ وَيَشْرَبُ مِمَّا تَشْرَبُونَ « 33 » وَلَئِنْ أَطَعْتُم بَشَراً مِثْلَكُمْ إِنَّكُمْ إِذاً لَخَاسِرُونَ « 34 »\r\nلغت و اعراب :\r\nقرن : اهل يك عصر . أن اعبدوا اللَّه تفسير أرسلنا است به تضمين فعل نتيجهء ، ارسال به‌تقدير « فأرسلنا و قلنا بلسان الرسول أن اعبدوا اللَّه » .\r\nتفسير :\r\nثُمَّ أَنشَأْنَا مِنْ بَعْدِهِمْ قَرْناً آخَرِينَ * فَأَرْسَلْنَا فِيهِمْ رَسُولًا مِّنْهُمْ أَنِ اعْبُدُوا اللَّهَ مَا لَكُم مِنْ إِلهٍ غَيْرُهُ أَفَلَا تَتَّقُونَ\r\nيعنى : سپس بعد از قوم نوح اهل عصر ديگرى را پديد آورديم . مراد قوم هود نبى است كه عاد ناميده مىشوند ، يا قوم صالح پيامبر است كه ثمود گفته مىشوند . و در ميان آنها پيامبرى از خودشان يعنى از حيث نسب يا قبيله فرستاديم . مراد آن است كه نه از فرشتگان\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nبود و نه از اجنّه و پريان و نه بيگانه با آنها از حيث زبان . و هدف از ارسالش اين بود كه اى مردم ، خدا را پرستش كنيد كه شما را جز او معبودى نيست ، آيا تقوا نمىورزيد ؟ يعنى تقواى از شرك و انباز كردن پست‌ترين موجودات كه بت جماد است با والاترين و بالاترين موجودات كه ذات واجب‌الوجود است .\r\nوَقَالَ الْمَلَأُ مِن قَوْمِهِ الَّذِينَ كَفَرُوا وَكَذَّبُوا بِلِقَاءِ الْآخِرَةِ وَأَتْرَفْنَاهُمْ فِى الْحَيَاةِ الدُّنْيَا مَا هَذا إِلَّا بَشَرٌ مّثْلُكُمْ يَأْكُلُ مِمَّا تَأْكُلُونَ مِنْهُ وَيَشْرَبُ مِمَّا تَشْرَبُونَ * وَلَئِنْ أَطَعْتُم بَشَراً مِثْلَكُمْ إِنَّكُمْ إِذاً لَخَاسِرُونَ\r\nيعنى : اشراف و اعيان قوم او كه به خدا كفر ورزيده و ديدار آخرت را تكذيب كرده بودند و در زندگى دنيا آنها را نعمت فراوان داده بوديم ، دربارهء اين دعوت با طبقات ديگر قوم خود گفتند كه اين شخص مدعىِ نبوت جز بشرى همانند شما نيست ، از آنچه شما مىخوريد مىخورد و از آنچه شما مىنوشيد مىنوشد ( مرادشان جلوگيرى عامهء مردم از پيروى رسولشان بود به اين دليل واهى كه بايد فرستادهء خدا بر بشر ، فرشته باشد كه نه غذاى بشر را بخورد و نه آشاميدنى او را بياشامد ) و بىترديد اگر از بشرى همانند خودتان اطاعت كنيد آن وقت است كه حتماً زيانكار خواهيد بود .\r\nأَيَعِدُكُمْ أَنَّكُمْ إِذَا مِتُّمْ وَكُنتُمْ تُرَاباً وَعِظَاماً أَنَّكُم مُخْرَجُونَ « 35 » هَيْهَاتَ هَيْهَاتَ لِمَا تُوعَدُونَ « 36 » إِنْ هِيَ إِلَّا حَيَاتُنَا الدُّنْيَا نَمُوتُ وَنَحْيَا وَمَا نَحْنُ بِمَبْعُوثِينَ « 37 » إِنْ هُوَ إِلَّا رَجُلٌ افْتَرَى عَلَى اللَّهِ كَذِباً وَمَا نَحْنُ لَهُ بِمُؤْمِنِينَ « 38 » قَالَ رَبِّ انصُرْنِي بِمَا كَذَّبُونِ « 39 » قَالَ عَمَّا قَلِيلٍ لَّيُصْبِحُنَّ نَادِمِينَ « 40 » فَأَخَذَتْهُمُ الصَّيْحَةُ بِالْحَقِّ فَجَعَلْنَاهُمْ غُثَاءً فَبُعْداً لِّلْقَوْمِ الظَّالِمِينَ « 41 »\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nلغت و اعراب :\r\nهيهات به تثليث تاء ، اسم فعل است به معناى « دور است » و فاعل ، صحت آن سخن است . لما توعدون به‌تقدير « و هذا الاستبعاد لما توعدون » . عمّا قليل به‌تقدير « عن زمان قليل » و « ما » زائده است و متعلق است به ليصبحنّ . الصيحة بالحقّ باء براى مصاحبه يا سببيّه است به‌تقدير « مصاحباً بالحقّ ، يا بسبب القضاء الحقّ » .\r\nتفسير :\r\nأَيَعِدُكُمْ أَنَّكُمْ إِذَا مِتُّمْ وَكُنتُمْ تُرَاباً وَعِظَاماً أَنَّكُم مُخْرَجُونَ * هَيْهَاتَ هَيْهَاتَ لِمَا تُوعَدُونَ\r\nاين چهار آيه مانند آيهء قبل ، گفتار ملأ با قوم خود دربارهء ردّ دعوت پيامبرشان است . معناى آيه : آيا اين شخص به شما وعده مىدهد كه چون مرديد و اجساد شما در زير زمين مشتى خاك و استخوان شد دوباره بيرون آورده مىشويد ؟ ( مرادشان از خاك و استخوان شدن معرفى حالت تلاشى بدن است كه غير استخوان خاك شود و استخوان بماند ، چون حالت سالم بودن همهء بدن يا خاك شدن همه نمىتواند معرف باشد ) . وه چه دور و مستبعد است آنچه وعده داده مىشويد يعنى اين مدعى نبوت به شما وعده مىدهد !\r\nإِنْ هِىَ إِلَّا حَيَاتُنَا الدُّنْيَا نَمُوتُ وَنَحْيَا وَمَا نَحْنُ بِمَبْعُوثِينَ * إِنْ هُوَ إِلَّا رَجُلٌ افْتَرَى عَلَى اللَّهِ كَذِباً وَمَا نَحْنُ لَهُ بِمُؤْمِنِينَ\r\nيعنى : و نيز ملأ گفتند : زندگى نيست جز زندگى دنياى ما ، مىميريم و زنده مىشويم يعنى عده‌اى مىميرند و عده‌اى ديگر زنده مىشوند « 1 » . و ممكن است گويندگان اين سخن معتقد به تناسخ بودند و مرادشان اين است كه مىميريم و در قالب ديگرى زنده مىشويم . و هرگز براى عالم ديگر برانگيخته نمىشويم . و اين مدعى نبوت نيست مگر مردى كه بر خداوند دروغ بسته كه مىگويد : بشرى بر بشر مبعوث شده ، و ما هرگز به او ايمان‌آور نيستيم .\r\n\r\n\r\n","description":"","footnote":"\r\n( 1 ) . يعنى به دنيا مىآيند .\r\n","page_name":" 242 ","page_number":242},
  {"content":"\r\n\r\nقَالَ رَبِّ انصُرْنِى بِمَا كَذَّبُونِ * قَالَ عَمَّا قَلِيلٍ لَّيُصْبِحُنَّ نَادِمِينَ\r\nيعنى : پيامبر وقت پس از آن‌كه در مقابل انكار و استبعاد قرار گرفت كه معلوم نيست چند سال يا چند قرن طول كشيده گفت : پروردگارا ، در برابر اين همه تكذيب مرا يارى ده .\r\nخداوند گفت : پس از اندك زمانى آنها پشيمان خواهند شد يعنى آن‌گاه كه آثار عذاب شروع شود ، و وقتى يقين به عذاب پيدا كنند كه زمان توبه گذشته باشد .\r\nفَأَخَذَتْهُمُ الصَّيْحَةُ بِالْحَقِّ فَجَعَلْنَاهُمْ غُثَاءً فَبُعْداً لِّلْقَوْمِ الظَّالِمِينَ\r\nيعنى : پس از وعدهء خداوند به ناگاه آنها را صيحهء آسمانىِ به حق فرا گرفت ، پس آنان را همانند خس و خاشاك نموديم ، پس دورى از رحمت ، نصيب‌باد گروه ستمكاران را .\r\nگفته شده كه جبرئيل فرياد مرگبارى بر سر آنها زد كه دل همه بشكافت و جسدها نقش زمين شد چنان كه گويى علف صحرا و برگ درختان است . و مراد از حق‌بودن صيحه اين است كه صيحه كيفرى حق و ثابت بود و به فرمان خدا و اجراى جبرئيل طبق مجازات موعود گذشته در علم ازلى الهى و مندرج در لوح محفوظ بود و باطل و ظلم و جور در آن راه نمىيافت .\r\nثُمَّ أَنشَأْنَا مِنْ بَعْدِهِمْ قُرُوناً آخَرِينَ « 42 » مَا تَسْبِقُ مِنْ أُمَّةٍ أَجَلَهَا وَمَا يَسْتَأْخِرُونَ « 43 » ثُمَّ أَرْسَلْنَا رُسُلَنَا تَتْرَا كُلَّ مَا جَاءَ أُمَّةً رَّسُولُهَا كَذَّبُوهُ فَأَتْبَعْنَا بَعْضَهُم بَعْضاً وَجَعَلْنَاهُمْ أَحَادِيثَ فَبُعْداً لِقَوْمٍ لَّا يُؤْمِنُونَ « 44 »\r\nلغت و اعراب :\r\nاجل : مجموع مدت تعيين شده براى شىء و آخر آن مدت . تترى : مصدر واتَرَ است يعنى دنبال هم و آمدن يكى پس از ديگرى .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\n[ تكذيب امت‌ها و هلاكت و كيفر آنها 
  ]\r\nتفسير :\r\nثُمَّ أَنشَأْنَا مِنْ بَعْدِهِمْ قُرُوناً آخَرِينَ * مَا تَسْبِقُ مِنْ أُمَّةٍ أَجَلَهَا وَمَا يَسْتَأْخِرُونَ\r\nيعنى : سپس در پى قوم نوح و قوم هود يا صالح ملت‌هاى ديگرى در عصرهاى متعاقب پديد آورديم ، و هيچ امت و ملتى از مدت و زمان خويش پيشى نمىگيرد ، و از مدت خود عقب هم نمىماند .\r\nمراد از اجل مدتى است در طول تاريخ كه در علم ازلى الهى براى زندگى كسى يا گروهى پيش‌بينى شده و در لوح محفوظ مندرج گشته است ، نظير اعمار قبايل بشرى و ملل و مكاتب و مذاهب و سلسلهء شاهان و غير آنها .\r\nثُمَّ أَرْسَلْنَا رُسُلَنَا تَتْرَا كُلَّ مَا جَاءَ أُمَّةً رَّسُولُهَا كَذَّبُوهُ فَأَتْبَعْنَا بَعْضَهُم بَعْضاً وَجَعَلْنَاهُمْ أَحَادِيثَ فَبُعْداً لِقَوْمٍ لَّا يُؤْمِنُونَ\r\nيعنى : سپس رسولان خود را دنبال هم يكى پس از ديگرى به سوى آن ملت‌ها و قرن‌ها فرستاديم ؛ هر زمان براى ملتى فرستاده‌اش مىآمد تكذيب و انكارش مىنمودند ، ما هم برخى از آنها را پيرو برخى ديگر كرديم و آنان را احاديث قرار داديم يعنى هر ملتى را در عصر خود پس از امهال و رسيدن به اوج شقاوت به هلاكت سپرديم به گونه‌اى كه فاجعهء نابوديشان افسانه بر سر زبان‌ها و به عنوان قصه و داستان‌ها جارى گرديد . پس دورى از رحمت ، نصيب‌باد قومى را كه ايمان نمىآورند .\r\nثُمَّ أَرْسَلْنَا مُوسَى وَأَخَاهُ هَارُونَ بِآيَاتِنَا وَسُلْطَانٍ مُبِينٍ « 45 » إِلَى فِرْعَوْنَ وَمَلَئِهِ فَاسْتَكْبَرُوا وَكَانُوا قَوْماً عَالِينَ « 46 » فَقَالُوا أَنُؤْمِنُ لِبَشَرَيْنِ مِثْلِنَا وَقَوْمُهُمَا لَنَا عَابِدُونَ « 47 » فَكَذَّبُوهُمَا فَكَانُوا مِنَ الْمُهْلَكِينَ « 48 » وَلَقَدْ آتَيْنَا مُوسَى الْكِتَابَ لَعَلَّهُمْ يَهْتَدُونَ « 49 »\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nتفسير :\r\nثُمَّ أَرْسَلْنَا مُوسَى وَأَخَاهُ هَارُونَ بِآيَاتِنَا وَسُلْطَانٍ مُبِينٍ * إِلَى فِرْعَوْنَ وَمَلَائِهِ فَاسْتَكْبَرُوا وَكَانُوا قَوْماً عَالِينَ\r\nيعنى : سپس - پس از گذشت قرون و مجتمعات انسانى كه ذكر شد - موسى و برادرش هارون را همراه نشانه‌هاى خود و برهانى روشن به سوى فرعون و اشراف و اعيان قوم او فرستاديم ( تخصيص فرعون و مَلَأ به ارسال رسول به خاطر اين است كه بقيهء قوم تابع محض آنها بودند . و مراد از نشانه‌ها معجزات نُه گانه است كه در آيهء 101 اسراء و 12 نمل اشاره شده و مهم‌ترين آنها عصا و يد بيضا بود . و مراد از سلطان ، منطق و استدلال و اثبات مطلب با بيانى رسا پيش از ارائهء معجزات است كه هارون در اين مرحله يارى به‌سزايى به موسى داشت ) . پس آنها سخت تكبر ورزيدند و از پذيرش امتناع كردند و آنها گروهى برترىجو و رياست‌طلب بودند . يعنى پيوسته در صدد استيلاى بر غير و به بردگىكشيدن ديگران بودند چنان كه با بنىاسرائيل رفتار مىكردند .\r\nفَقَالُوا أَنُؤْمِنُ لِبَشَرَيْنِ مِثْلِنَا وَقَوْمُهُمَا لَنَا عَابِدُونَ * فَكَذَّبُوهُمَا فَكَانُوا مِنَ الْمُهْلَكِينَ\r\nيعنى : فرعون و مَلَأش پس از ردّ دعوت دو پيامبر و اظهار تكبّر چنين گفتند : آيا ما به دو نفر بشر همانند خود ايمان آوريم در حالى كه قوم آنها كه بنىاسرائيل‌اند در زير سلطهء ما و برده و فرمانبر ما هستند ؟ ! ( مرادشان اين است كه اولًا آنها مثل مايند و فضيلت و برتريى بر ما ندارند . ثانياً آنها بايد تسليم ما شوند و پيرو ما باشند ، زيرا آنها هم جزء قومشان هستند ) . پس آن دو را تكذيب نمودند و عاقبت از هلاك‌شدگان گشتند .\r\nوَلَقَدْ آتَيْنَا مُوسَى الْكِتَابَ لَعَلَّهُمْ يَهْتَدُونَ\r\nيعنى : و حقيقت اين است كه ما به موسى كتاب داديم ، شايد قوم او هدايت يابند .\r\nمراد كتاب آسمانى تورات كبير است كه پس از مبارزهء طولانى موسى و هارون با فرعونيان و عناد آنها و اصرارشان بر عدم پذيرش و هلاك‌شدنشان و آزادى بنىاسرائيل ،\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبه منظور هدايت آنها بر موسى نازل شد . و محتمل است كه الف لام ( الكتاب ) براى عهد باشد يعنى آن كتاب كه در علم ازلى الهى پيش‌بينى شده و در لوح محفوظ مندرج گشته بود كه بر موسى در طور نازل شود .\r\nوَجَعَلْنَا ابْنَ مَرْيَمَ وَأُمَّهُ آيَةً وَآوَيْنَاهُمَا إِلَى رَبْوَةٍ ذَاتِ قَرَارٍ وَمَعِينٍ « 50 » يَا أَيُّهَا الرُّسُلُ كُلُوا مِنَ الطَّيِّبَاتِ وَاعْمَلُوا صَالِحاً إِنِّى بِمَا تَعْمَلُونَ عَلِيمٌ « 51 » وَإِنَّ هذِهِ أُمَّتُكُمْ أُمَّةً وَاحِدَةًوَأَنَا رَبُّكُمْ فَاتَّقُونِ « 52 »\r\nلغت :\r\nآواه المكانَ و إلى المكان : جا داد او را در آن . ربوة : جاى بلند و هموار و وسيع . مَعين : آب روان آرام . كلوا : بخوريد و تصرف كنيد . امت : گروه همفكر و هم هدف ، شريعت و طريقت .\r\nتفسير :\r\nوَجَعَلْنَا ابْنَ مَرْيَمَ وَأُمَّهُ آيَةً وَ آوَيْنَاهُمَا إِلَى رَبْوَةٍ ذَاتِ قَرَارٍ وَمَعِينٍ\r\nيعنى : و ما پسر مريم و مادرش را آيت و نشانه قرار داديم و آن دو را در سرزمينى مرتفع و داراى استقرار و صلاحيت سكونت و آب روان آرام ، يعنى سرزمين فلسطين و شامات ، جا داديم .\r\nظاهر آيه اين است كه عيسى و مادرش مريم هر دو آيت بودند يعنى نشانهء توحيد و قدرت و حكمت خداوند و صدق ادعاى نبوت عيسى . اما مادر ، در نداى ملائكه او را در محراب ، و كيفيت تلاقى فرشتهء اعطاى روح با وى ، و باردارى از راه غيرعادى ، و دميده شدن روح در رحم وى ، و طهارت از قذارت‌هاى زنانه . و اما فرزند ، در كيفيت تولد ، و يافتن روح متكامل و قابل تحمل منصب نبوت در كودكى ، و سخن گفتن با مردم و ابلاغ\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nرسالت و كتاب آسمانى در گهواره و معجزات ديگرى كه در آيهء 49 آل‌عمران ذكر شده است .\r\nيَا أَيُّهَا الرُّسُلُ كُلُوا مِنَ الطَّيِّبَاتِ وَاعْمَلُوا صَالِحاً إِنِّى بِمَا تَعْمَلُونَ عَلِيمٌ\r\nاين آيه كلام مستأنَف و جدا از ما قبل است ، و توجه سخن به پيامبر اسلام و انشاى خطاب و اوامر به همهء پيامبران مرسل است . يعنى : ما به همهء مرسلين در عصر خودشان اين گونه خطاب و امر مىكرديم كه : اى فرستادگان ما ، از همهء پاكيزه‌هاى جهان بخوريد و عمل شايسته به جا آوريد ، زيرا من به آنچه انجام مىدهيد دانايم .\r\nمراد از اكل ، مطلق تصرف و برخوردارى است و مراد از متعلَّق آن ، همهء متاع دنيا اعم از خوراكى و پوشاكى و آب و هوا و فضا و گياه و حيوانات و هر چه كه طبع بشر بدان رغبت دارد .\r\nوَإِنَّ هذِهِ أُمَّتُكُمْ أُمَّةً وَاحِدَةًوَأَنَا رَبُّكُمْ فَاتَّقُونِ\r\nيعنى : و نيز به رسل گفتيم كه اين ملت و طريقت ، شريعت شماست كه شريعتى واحده و يگانه است « 1 » و من پروردگار شما هستم ، پس از من پروا داشته باشيد .\r\nبايد دانست كه از آغاز تشريع احكام آسمانى براى بشر آنچه در عالم بالا تنظيم و تشريع و به بشر ابلاغ شده است و پيامبران الهى به ابلاغ آن مأمور گشته‌اند يك دين و آيين به نام دين اسلام است و حقيقت آن عبارت است از توحيد و رسالت و معاد و برخى از شئون اعتقادى و امّهات فروع عملى ، و منشأ اختلاف و تعدد شرايع و انقسام آن به پنج شريعت به خاطر اضافه‌شدن برخى از فروع و نسخ‌شدن برخى و تغيير حالات و خصوصيات برخى ديگر است . و ضمير مؤنث ( انّ هذه ) هر چند به ظاهر به اكل طيّبات و عمل صالح برمىگردد و اين دو امر از فروع عمليه است يعنى جواز تصرف در اجناس جهان و عمل به واجبات و مستحبات شرعى و پسنديده‌هاى عقلى . لكن به اقتضاى مورد و ظاهر آيهء بعد ، مرجع آن ملت و شريعت و دين اسلام است .\r\n\r\n\r\n","description":"","footnote":"\r\n( 1 ) . به تفسير سورهء انبياء ، آيهء 92 مراجعه شود .\r\n","page_name":" 247 ","page_number":247},
  {"content":"\r\n\r\n\r\n[ تعصّب و غرور فراگير در همهء احزاب 
  ]\r\nفَتَقَطَّعُوا أَمْرَهُم بَيْنَهُمْ زُبُراً كُلُّ حِزْبٍ بِمَا لَدَيْهِمْ فَرِحُونَ « 53 » فَذَرْهُمْ فِى غَمْرَتِهِمْ حَتَّى حِينٍ « 54 » أَيَحْسَبُونَ أَنَّمَا نُمِدُّهُم بِهِ مِن مَّالٍ وَبَنِينَ « 55 » نُسَارِعُ لَهُمْ فِى الْخَيْرَاتِ بَل لَّا يَشْعُرُونَ « 56 »\r\nلغت و اعراب :\r\nفتقطَّعوا مرادف قطَّعوا : پاره پاره كردن ، و ضمير جمع راجع به امت‌هاى گذشتهء مفهوم از آيات قبل است . زُبُر جمع زبور : فرقه ، و نيز مكتوب و نوشته ، مفعول دومِ تقطَّعوا يا حال است از فاعلِ تقطَّعوا ، به‌تقدير « تقطَّعوا فى أمرهم حال كونهم فرقاً » . غمرة : انبوه آب كه قامت انسان را بپوشاند . « 1 » تفسير :\r\nفَتَقَطَّعُوا أَمْرَهُم بَيْنَهُمْ زُبُراً كُلُّ حِزْبٍ بِمَا لَدَيْهِمْ فَرِحُونَ\r\nيعنى : اى پيامبر ، همهء امت‌هاى گذشته كه براى آنها پيامبر فرستاديم دينشان را كه شريعت واحده بود در ميان خود به چندين دين قطعه قطعه كردند و خود ، حزب حزب شدند به گونه‌اى كه هر حزبى به آنچه در دست داشت خوشحال بود ، نظير فرقه‌هاى متعدد قوم موسى و قوم عيسى . و البته منشأ تقطيع و عامل تحزّب ، علما و سران هر ملت بود و باقى پيرو آنها بودند .\r\nفَذَرْهُمْ فِى غَمْرَتِهِمْ حَتَّى حِينٍ * أَيَحْسَبُونَ أَنَّمَا نُمِدُّهُم بِهِ مِن مَّالٍ وَبَنِينَ * نُسَارِعُ لَهُمْ فِىالْخَيْرَاتِ بَل لَّا يَشْعُرُونَ\r\nخطاب به پيامبر اسلام است . يعنى : پس از اطلاع از حال امت‌هاى گذشته و تفرق آنها و نزول عذاب پس از مهلت ، تو نيز مشركان قريش را كه در ردّ كتاب و شريعت تو اصرار\r\n\r\n\r\n","description":"","footnote":"\r\n( 1 ) . كنايه از جهالت و غفلت و سرگردانى .\r\n","page_name":" 248 ","page_number":248},
  {"content":"\r\n\r\nمىورزند تا مدتى در گرداب غفلت و مستىشان رها كن ، يعنى تا آن‌گاه كه روز بدر و حنين و غيره فرا رسد . آيا آنها چنين مىپندارند كه به آنچه از مال و فرزندان آنها را يارى مىكنيم در انجام كارهاى خير نسبت به آنها شتاب مىنماييم ؟ نه ، چنين نيست بلكه آنها نمىفهمند .\r\nيعنى نمىفهمند كه اين يارى استدراج است نه شتاب بخشيدن در خيرات .\r\n\r\n[ شتاب‌ورزان به خير 
  ]\r\nإِنَّ الَّذِينَ هُم مِنْ خَشْيَةِ رَبِّهم مُشْفِقُونَ « 57 » وَالَّذِينَ هُم بِآيَاتِ رَبِّهِمْ يُؤْمِنُونَ « 58 » وَالَّذِينَ هُم بِرَبِّهِمْ لَا يُشْرِكُونَ « 59 » وَالَّذِينَ يُؤْتُونَ مَا آتَوْا وَقُلُوبُهُمْ وَجِلَةٌ أَنَّهُمْ إِلَى رَبِّهِمْ رَاجِعُونَ « 60 » أُولئِكَ يُسَارِعُونَ فِى الْخَيْرَاتِ وَهُمْ لَهَا سَابِقُونَ « 61 »\r\nتفسير :\r\nإِنَّ الَّذِينَ هُم مِنْ خَشْيَةِ رَبِّهم مُشْفِقُونَ * وَالَّذِينَ هُم بِآيَاتِ رَبِّهِمْ يُؤْمِنُونَ\r\nاين آيه و چهار آيهء آتى در دفع پندار كفّار است كه مال و اولاد خود را وسيلهء شتاب در خيرات مىدانستند . و غرض آن‌كه وسيلهء وصول به خيرات آن است كه مؤمنان دارند .\r\nمعناى آيه : بىترديد كسانى كه از ترس پروردگارشان پيوسته در تحرّز و تحفّظاند يعنى خشيت و خوف قلبى سبب تحفّظ و برحذربودن عملى آنهاست ، و كسانى كه به آيات پروردگارشان ايمان مىآورند يعنى به آيات كتاب آسمانى او و يا به نشانه‌هاى توحيد در نفس خود و كرانه‌هاى جهان ،\r\nوَالَّذِينَ هُم بِرَبِّهِمْ لَا يُشْرِكُونَ * وَالَّذِينَ يُؤْتُونَ مَا آتَوْا وَقُلُوبُهُمْ وَجِلَةٌ أَنَّهُمْ إِلَى رَبِّهِمْ رَاجِعُونَ\r\nيعنى : و كسانى كه براى پروردگارشان شريك و انباز قرار نمىدهند يعنى نه شريك در الوهيت و ربوبيت و نه در عبادت و طاعت ، و كسانى كه آنچه را در راه خدا از مال و جان و اولاد بذل مىكنند در حالى انجام مىدهند كه دل‌هاشان سخت بيمناك است از اين‌كه به سوى خداوند رجوع خواهند كرد ، مراد آن‌كه عمل‌هاى نيك و انفاقات آنها همه نشأت\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nيافته از ترس آخرت و حضور در محضر خداست و يا آن‌كه از رجوع مىترسند يعنى از آن‌كه اعمالشان و انفاقاتشان در آن‌جا پذيرفته نشود .\r\n\r\n[ تكليف در حدّ وسع 
  ]\r\nأُولئِكَ يُسَارِعُونَ فِى الْخَيْرَاتِ وَهُمْ لَهَا سَابِقُونَ\r\nيعنى : اين گروه‌هاى چهارگانه‌اند كه پيوسته در انجام عمل‌هاى صالح شتاب به‌سزا دارند و آنهايند كه براى كارهاى نيك بر ديگران سبقت مىجويند .\r\nوَلَا نُكَلِّفُ نَفْساً إِلَّا وُسْعَهَا وَلَدَيْنَا كِتَابٌ يَنطِقُ بِالْحَقِّ وَهُمْ لَا يُظْلَمُونَ « 62 » بَلْ قُلُوبُهُمْ فِى غَمْرَةٍ مِنْ هذَا وَلَهُمْ أَعْمَالٌ مِن دُونِ ذلِكَ هُمْ لَهَا عَامِلُونَ « 63 » حَتَّى إِذَا أَخَذْنَا متْرَفِيهِم بِالْعَذَابِ إِذَا هُمْ يَجْأَرُونَ « 64 » لَا تَجْأَرُوا الْيَوْمَ إِنَّكُم مِنَّا لَا تُنصَرُونَ « 65 »\r\nلغت و اعراب :\r\nتكليف : امر به كار سخت . قلوبهم يعنى قلوب مشركان . غمرة : آب انبوه كه از سر بگذرد . « 1 » مِن هذا اشاره است به وصف مؤمنان يا به قرآن . من دون ذلك اشاره است به غافل بودن دل‌هاى آنها . مترَف : صاحب نعمت فراوان و خوش گذران . جَأَرَ فلانٌ - از باب مَنَع - :\r\nبانگ و فريادى همانند حيوانات برآورد .\r\nتفسير :\r\nوَلَا نُكَلِّفُ نَفْساً إِلَّا وُسْعَهَا\r\nغرض از كلام دفع اين توهم است كه اوصافى كه براى مؤمنان ذكر شد عسر و حرج و فوق طاقت بشرى است و اين آيه مبيّن قاعدهء كلى است كه در فقه اسلامى مورد قبول است و آن اين است كه تكاليف آسمانى مقدور همهء مكلّفان است و در احكام الهى هرگز تكليف\r\n\r\n\r\n","description":"","footnote":"\r\n( 1 ) . كنايه از جهالت و غفلت و سرگردانى .\r\n","page_name":" 250 ","page_number":250},
  {"content":"\r\n\r\nحرجى و خارج از طاقت مكلّف نيست .\r\nمعناى آيه : و هيچ نفسى را مكلّف نمىكنيم مگر به اندازهء توان او .\r\nبايد دانست كه تكليف ، امر و فرمان است و متعلَّق آن بايد فعل مكلَّف باشد خواه فعل قلبى يا بدنى . و مراد از نفس ، مطلق جاندار و صاحب نفس حيوانى و انسانى و مَلَكى است . و غرض آن كه بشر را در اوامر اعتقادى به عقايدى دستور مىدهيم كه استعداد درك و عقد قلب و باور كردن درونى داشته باشد ، نظير باور به اصول دين در هر شريعتى كه به واسطهء دعوت و تعليم انبيا و درك عقول و خرد مردم معلوم مىشود ، و عمل‌هاى بدنى هم حرجى نيست . و آيه حيوان را هم شامل است و تكليف آنها به توحيد و امور ديگرى است كه استعداد آن را دارند هر چند ما از عوالم آنها بىخبريم .\r\n\r\n[ ويژگىها ، رفتار و كيفركافران 
  ]\r\nوَلَدَيْنَا كِتَابٌ يَنطِقُ بِالْحَقِّ وَهُمْ لَا يُظْلَمُونَ\r\nيعنى : و در نزد ما كتابى است كه هميشه به حق سخن مىگويد و هرگز آنان مورد ستم قرار نمىگيرند .\r\nمراد از اين كتاب ، لوح محفوظ است كه ثابت در نزد اوست و يا صحيفهء اعمال يكايك مكلّفان است كه همهء گفتار و كردار و عقايد و خطورات قلبى آنها در آن مندرج است و به دست فرشته‌ها و زير نظر خداوند است . و مورد ستم قرار نگرفتن آن است كه چيزى از پاداش خير نيكان كسر نمىشود و چيزى بر كيفر ظالمان اضافه نمىگردد .\r\nبَلْ قُلُوبُهُمْ فِى غَمْرَةٍ مِنْ هذَا وَلَهُمْ أَعْمَالٌ مِن دُونِ ذلِكَ هُمْ لَهَا عَامِلُونَ\r\nيعنى : بلكه دل‌هاى كفّار از درك اين قرآن و يا اوصاف حسنه‌اى كه براى مؤمنان ذكر شد در گرداب غفلت است و آنها را غير اين نيز كارهايى است كه بدان مشغول‌اند .\r\nمراد مخالفت‌ها و گناهان ديگر آنهاست از قبيل استهزاى به پيامبر و ذكر نام‌هاى ناروا براى او و مسخره كردن قرآن و توطئه‌هاى مختلف براى براندازى اسلام و ارتكاب محرمات بىشمارى كه پيوسته بدان عامل‌اند .\r\nحَتَّى إِذَا أَخَذْنَا مُتْرَفِيهِم بِالْعَذَابِ إِذَا هُمْ يَجْأَرُونَ * لَا تَجْأَرُوا الْيَوْمَ إِنَّكُم مِنَّا لَا تُنصَرُونَ\r\nيعنى : دل‌هاى آنان در غفلت است و آنان مشغول طغيان‌اند تا آن‌گاه كه عيّاشان و خوش‌گذران‌هاى آنها را گرفتار عذاب نماييم ، يعنى در دنيا گرفتار صحنهء بدر كنيم و يا به\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nعالم آخرت بريم ، پس به ناگاه از شدت عذاب بانگ و فريادى به مانند حيوانات برآورند ( و اختصاص مترَفين به عذاب براى اولويت آنهاست و گرنه همهء پيروانشان نيز در عذاب خواهند بود ) . به آنها گفته مىشود كه بانگ و فرياد برنياوريد ، بىترديد شما از جانب ما يارى نخواهيد شد . مراد آن‌كه غير ما را هم در اين جهان توان دخالت در كارى نيست .\r\nقَدْ كَانَتْ آيَاتِى تُتْلَى عَلَيْكُمْ فَكُنتُمْ عَلَى أَعْقَابِكُمْ تَنكِصُون « 66 » مُسْتَكْبِرِينَ بِهِ سَامِراً تَهْجُرُونَ « 67 » أَفَلَمْ يَدَّبَّرُوا الْقَوْلَ أَمْ جَآءَهُم مَّا لَمْ يَأْتِ آبَاءَهُمُ الْأَوَّلِينَ « 68 » أَمْ لَمْ يَعْرِفُوا رَسُولَهُمْ فَهُمْ لَهُ مُنِكِرُونَ « 69 » أَمْ يَقُولُونَ بِهِ جِنَّةٌ بَلْ جَاءَهُم بِالْحَقِّ وَأَكْثَرُهُمْ لِلْحَقِ كَارِهُونَ « 70 »\r\nلغت و اعراب :\r\nنَكَصَ على عَقِبَيْه - از باب نَصَر و ضَرَب - : به عقب برگشت . مستكبرين ، سامراً ، تهجرون هر سه حال است از فاعلِ تنكصون . و ضمير بِهِ راجع است به آيات به تأويل قرآن به‌تقدير « مكذّبين به » . سامر « 1 » به معناى قصه‌گويان در شب . هَجْر : هذيان گفتن . يدّبّروا القول « قول » قرآن است و الف‌لامش عهد .\r\nتفسير :\r\nقَدْ كَانَتْ آيَاتِى تُتْلَى عَلَيْكُمْ فَكُنتُمْ عَلَى أَعْقَابِكُمْ تَنكِصُونَ * مُسْتَكْبِرِينَ بِهِ سَامِراً تَهْجُرُونَ\r\nيعنى : بىترديد در دنيا آيات كتاب من بر شما تلاوت مىشد ، پس شما در برابر آن به عقب برمىگشتيد و اعراض مىكرديد در حالى كه سخت تكبر ورزيده آن را تكذيب مىنموديد و در حالى كه سخن‌سرايان شب بوديد ، يعنى و در آن براى محمّد و قرآنش\r\n\r\n\r\n","description":"","footnote":"\r\n( 1 ) . سامر اسمى است كه بر مفرد و جمع اطلاق مىشود مانند حاضر .\r\n","page_name":" 252 ","page_number":252},
  {"content":"\r\n\r\nمعايب مىشمرديد و استهزا مىكرديد و در حالى كه پيوسته دربارهء آنها هذيان مىگفتيد .\r\nأَفَلَمْ يَدَّبَّرُوا الْقَوْلَ أَمْ جَآءَهُم مَّا لَمْ يَأْتِ آبَاءَهُمُ الْأَوَّلِينَ\r\nدر اين آيات التفات است از خطاب كفّار در آخرت به غيبت يعنى بيان ردّ و نكوهش آنان براى پيامبر و مردم .\r\nمعناى آيه : اى پيامبر ، آيا آنها هيچ تدبّر و تفكّر در اين قول يعنى قرآن مجيد نكرده‌اند كه كتابى است محيّرالعقول و خارج از توان بشرى بىسابقه و لاحقه در جهان انسانيت ؟ و يا براى آنها چيز تازه و بىسابقه‌اى آمده كه براى پدران پيشين آنها نيامده بود ؟ يعنى آمدن رسول براى بشر از خود آنها و آوردن كتاب آسمانى و شريعت و اظهار معجزه ، مطلب نوظهور و بىسابقه نيست كه اين همه در ردّ آن اصرار مىورزند .\r\nأَمْ لَمْ يَعْرِفُوا رَسُولَهُمْ فَهُمْ لَهُ مُنكِرُونَ\r\nيعنى : و يا آن‌كه رسول و فرستادهء خدا را به سوى خود نشناخته‌اند كه او را انكار مىكنند ؟ يعنى بىترديد آنها محمّد صلى الله عليه و آله را به نحو كامل مىشناسند ، به خصايص روحى و فضايل اخلاقى او آشنايند و مىبينند كه او راستگويى است كه به اخبار غيبى خود معتقد است و از ناحيهء غيب در همه حال مورد نصرت و تأييد است . آنان سوابق پيش از بعثت او را مىدانند ، يتيمى بود كه از اوايل عمر پدر و مادر را از دست داده ، نه كتابى خوانده بود و نه معلّمى او را تعليم كرده بود و نه مؤدِّبى او را تربيت كرده بود و در طول زندگى خود هيچ كارى بر خلاف عقل و خرد و هيچ عمل قبيح و ناپسند در عرف جامعه از او سر نزده بود و هرگز احدى از او آنچه دلالت بر حرص به دنيا و طلب مال و جاه كند نديده بود ، پس چگونه او را انكار مىكنند ؟ !\r\nأَمْ يَقُولُونَ بِهِ جِنَّةٌ بَلْ جَاءَهُم بِالْحَقِّ وَأَكْثَرُهُمْ لِلْحَقِّ كَارِهُونَ\r\nيعنى : و يا آن‌كه مىگويند او را جنون است و اختلال روانى دارد كه به سخنش اعتنا ندارند ؟ اين گفتار باطل و كذب است بلكه حق و حقيقتى را براى آنها آورده ( يعنى كتابى مشحون از معارف و مملوّ از حِكَم و شريعتى سراپا دقت و متانت ، ضامن مصالح دنيوى و سعادت اخروى بشر ، و اينان مىدانند كه محمّد صلى الله عليه و آله صادق است و كتاب او حق ) لكن اكثرشان از حق كراهت دارند و حق را نمىپذيرند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nوَلَوِ اتَّبَعَ الْحَقُّ أَهْوَاءَهُمْ لَفَسَدَتِ السَّماوَاتُ وَالْأَرْضُ وَمَن فِيهِنَّ بَلْ أَتَيْنَاهُم بِذِكْرِهِمْ فَهُمْ عن ذِكْرِهِم مُعْرِضُونَ « 71 » أَمْ تَسْأَلُهُمْ خَرْجاً فَخَرَاجُ رَبِّكَ خَيْرٌ وَهُوَ خَيْرُ الرَّازِقِينَ « 72 » وَإِنَّكَ لَتَدْعُوهُمْ إِلَى صِرَاطٍ مُسْتَقِيمٍ « 73 » وَإِنَّ الَّذِينَ لَا يُؤْمِنُونَ بِالْآخِرَةِ عَنِ الصِّرَاطِ لَنَاكِبُونَ « 74 »\r\nتفسير :\r\nوَلَوِ اتَّبَعَ الْحَقُّ أَهْوَاءَهُمْ لَفَسَدَتِ السَّماوَاتُ وَالْأَرْضُ وَمَن فِيهِنَّ\r\nدر آيهء پيش ذكر شد كه كفّار و مشركان از حق كراهت دارند و لازمهء آن اين است كه مىخواهند دعوت الهى و مشى پيامبر در طريق خواست‌ها و هواهاى نفسانى آنها باشد و آن شدنى نيست . معناى آيه : و اگر حق و حقيقت پيرو هواهاى آنها مىشد ، بىترديد آسمان‌ها و اين زمين و همهء كسانى كه در آنها قرار دارند فاسد و تباه مىگشتند .\r\nيعنى اگر همان بود كه آنها مىگويند و ادارهء جهان به دست شريكان خدا و ارباب انواع و خدايان مختلف بود ، فساد آسمان‌ها و زمين لازم مىآمد ، زيرا لازمهء تعدد اراده‌هاى مستقل و مقتدر ، اختلاف است و لازمهء اختلاف ، فساد . بدين معنا كه اگر چنين تعددى پيش از خلقت باشد اختلاف سبب فساد حدوثى مىشد و اصلًا آنها به وجود نمىآمدند ، و اگر پس از خلقت باشد منجر به فساد در بقا و تباهى موجود مىشد .\r\nو ممكن است مراد از تبعيت حق از هواهاى آنها اين باشد كه اگر خدا شرك و آداب و سنن و فحشا و منكرات جاهليت را امضا مىكرد و پيامبر را مأمور اجرا و پيروى از آنها مىنمود ، مدتى نمىگذشت كه خداوند غضب مىكرد و تصميم به قيام رستاخيز مىگرفت و فساد در نظم آسمان‌ها و زمين پديد مىآمد .\r\nبَلْ أَتَيْنَاهُم بِذِكْرِهِمْ فَهُمْ عن ذِكْرِهِم مُعْرِضُونَ\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nيعنى : چنين نيست كه حق تابع هواهاى آنها شود بلكه ما اسباب تنبّه و تذكر آنها را به آنان داديم يعنى كتاب آسمانى و شريعت الهى را كه وسيلهء تذكر و هدايت به معارف و اصول و فروع بود براى آنها آورديم و عرضه داشتيم و در نتيجه آنها از ذكر خود رويگرداندند .\r\nأَمْ تَسْأَلُهُمْ خَرْجاً فَخَرَاجُ رَبِّكَ خَيْرٌ وَهُوَ خَيْرُ الرَّازِقِينَ\r\nيعنى : و يا آن‌كه از آنان مزدى و هزينهء مستمرى مطالبه مىكنى ؟ چنين نيست بلكه اجر و مزد پروردگارت بهتر است و او بهترين روزىدهندگان است . زيرا مزد و مقررى او بدون منّت و بدون حساب است در دنيا به اقتضاى صلاح نظام تكوين ، و در آخرت بىپايان است .\r\nوَإِنَّكَ لَتَدْعُوهُمْ إِلَى صِرَاطٍ مُسْتَقِيمٍ * وَإِنَّ الَّذِينَ لَا يُؤْمِنُونَ بِالْآخِرَةِ عَنِ الصِّرَاطِ لَنَاكِبُونَ\r\nيعنى : اى پيامبر ، بىترديد تو آنها را به سوى راهى راست مىخوانى يعنى راهى راست در تمام شئون زندگى بشر از عقايد قلبى و ملكات روحى و عمل‌هاى بدنى . و مسلّماً كسانى كه به آخرت ايمان نمىآورند از راه راست منحرف‌اند . زيرا تأثير ايمان به معاد و ترس از كيفر ، از همهء اسباب تسليم در برابر حق و طاعت از خداوند بيشتر است .\r\nوَلَوْ رَحِمْنَاهُمْ وَكَشَفْنَا مَا بِهِم مِن ضُرٍّ لَّلَجُّوا فِى طُغْيَانِهِمْ يَعْمَهُونَ « 75 » وَلَقَدْ أَخَذْنَاهُم بِالْعَذَابِ فَمَا اسْتَكَانُوا لِرَبِّهِمْ وَمَا يَتَضَرَّعُونَ « 76 » حَتَّى إِذَا فَتَحْنَا عَلَيْهِم بَاباً ذَا عَذَابٍ شَدِيدٍ إِذَا هُمْ فِيهِ مُبْلِسُونَ « 77 »\r\nلغت و اعراب :\r\nلَجَّ فى الشىء - از باب ضَرَب و مَنَع - : اصرار بر عناد و عدم پذيرش نمود . عمه فى الطريق - از باب عَلِمَ و مَنَع - : حيران و سرگردان شد . استكانت : خضوع و ذلّت . تضرّع : اظهار ضعف\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nو ذلّت . ما يتضرّعون يعنى ما كانوا يتضرَّعون . أبلس : نوميد و متحير شد .\r\nتفسير :\r\nوَلَوْ رَحِمْنَاهُمْ وَكَشَفْنَا مَا بِهِم مِن ضُرٍّ لَّلَجُّوا فِى طُغْيَانِهِمْ يَعْمَهُونَ\r\nيعنى : و اگر بر آنها ترحم كنيم و آنچه را كه بر آنهاست از ضرر و سختى بر طرف سازيم حتماً در طغيان خود لجاجت ورزيده ، در حيرت و سرگردانى خواهند ماند . يعنى در كفر به آيات كتاب و عداوت با پيامبر اسلام و توطئه عليه اسلام و مسلمين استمرار خواهند داشت .\r\nوَلَقَدْ أَخَذْنَاهُم بِالْعَذَابِ فَمَا اسْتَكَانُوا لِرَبِّهِمْ وَمَا يَتَضَرَّعُونَ\r\nيعنى : و حقيقت اين است كه ما مشركان مكه را گرفتار عذاب كرديم ( مراد قحطى شديدى است كه به نفرين پيامبر اسلام « اللّهمّ اجعلها عليهم كسنى يوسف » بر آنها وارد شد به گونه‌اى كه كُرك آلوده به خون را به طمع خونش مىخوردند و طاغىترين آنها نزد پيامبر آمده ، درخواست احسان مىكرد ) . پس در برابر پروردگارشان خضوع نكردند و هيچ‌گاه در مقابل او به زارى در نيامدند .\r\nحَتَّى إِذَا فَتَحْنَا عَلَيْهِم بَاباً ذَا عَذَابٍ شَدِيدٍ إِذَا هُمْ فِيهِ مُبْلِسُونَ\r\nيعنى : اى پيامبر ، اين طغيان و عناد آنها ادامه خواهد داشت تا آن گاه كه درى را كه طليعهء عذاب سخت باشد به روى آنها بگشاييم ، يعنى آنها را در جنگ بدر به عذاب شكست مفتضحانه و كشته شدن و اسارت سران و غارت اموال گرفتار سازيم و يا آنها را بميرانيم و به دوزخ برزخ وارد كنيم ، كه به ناگاه در آن‌جا متحير و از همه چيز نوميد خواهند بود .\r\nوَهُوَ الَّذِى أَنشَأَ لَكُمُ السَّمْعَ وَالْأَبْصَارَ وَالْأَفْئِدَةً قَلِيلًا مَّا تَشْكُرُونَ « 78 » وَهُوَ الَّذِى ذَرَأَكُمْ فِى الْأَرْضِ وَإِلَيْهِ تُحْشَرُونَ « 79 » وَهُوَ الَّذِى يُحيْى وَيُمِيتُ وَلَهُ اخْتِلَافُ الَّيْلِ وَالنَّهَارِ أَفَلَا تَعْقِلُونَ « 80 »\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nلغت و اعراب :\r\nسمع : گوش و نيروى شنوايى . بصر : چشم و نيروى بينايى . قليلًا ما « ما » زايده براى تأكيد قلّت است . ذرأ الخلق : ايجاد و اظهار كرد آن را .\r\nتفسير :\r\nوَهُوَ الَّذِى أَنشَأَ لَكُمُ السَّمْعَ وَالْأَبْصَارَ وَالْأَفْئِدَةَ قَلِيلًا مَّا تَشْكُرُونَ\r\nاين آيات پس از نكوهش كفّار در انتخاب شرك ، در مقام اقامهء دلايل و براهين مختلف بر توحيد و معاد است . معناى آيه : و او كسى است كه براى شما گوش و شنوايى و ديدگان و بينايى و دل‌ها بيافريد ، اما بسيار كم سپاس مىگزاريد .\r\nبايد دانست كه دو نعمت گوش و چشم از نعمت‌هايى است كه به جنس حيوان عطا شده و زنده‌هاى نباتى از آنها محروم‌اند . و تقديم سمع بر بصر براى فضيلت و اهميت آثار آن است و از جمله آن كه فقدان سمع در انسان سبب فقدان نعمت عظيم تكلّم است . و دربارهء مفرد آوردن آن در همهء موارد استعمال قرآنى ، گفته شده كه جمع بستن آن خلاف فصاحت در نزد فصحاى عرب بوده ، و برخى گفته‌اند به خاطر اين است كه به وسيلهء گوش تنها يك نوع از مدركات درك مىشود يعنى صدا ، و با چشم انواعى از مدركات درك مىشود مانند روشنى ، رنگ‌ها ، حركات و سكون و اشكال و هيئت‌ها . و ذكر قلب به لحاظ اين است كه آن نيرويى ما فوق نيروها و از مختصات انسانى در مقابل حيوانات است يعنى درك كليات و عاقبت امور كه فراتر از تعقل و تصور جزئيات است .\r\nوَهُوَ الَّذِى ذَرَأَكُمْ فِى الْأَرْضِ وَإِلَيْهِ تُحْشَرُونَ * وَهُوَ الَّذِى يُحيْى وَيُمِيتُ وَلَهُ اخْتِلَافُ الَّيْلِ وَالنَّهَارِ أَفَلَا تَعْقِلُونَ\r\nيعنى : و اوست كسى كه شما را در اين زمين پديد آورد . يعنى مواد اوليهء اين كرهء خاكى را طبق حركت جوهرى سير داد تا نطفه و عَلَقه و مُضغه و جنين و وليد و رضيع شديد و در روى اين زمين به راه افتاديد . و بالأخره به سوى او گردآورى مىشويد . يعنى از روى زمين دوباره در عمق خاك هضم مىگرديد و باز به وسيلهء نفخهء سوم صور در محكمهء عدل الهى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبراى حساب و داورى و مجازات گرد مىآييد .\r\nو اوست كسى كه زنده مىكند و مىميراند . مراد زنده كردن هر قابل حيات در تحت ارادهء اوست خواه حيات حيوانى يا انسانى ، چنان كه اماته نيز به ارادهء اوست . و رفت و آمد شب و روز از آنِ اوست ، زيرا منشأ پديد آمدن شب و روز ، وجود خورشيد و زمين و چرخش وضعى زمين است و همه در تحت ارادهء تكوينى خداوند است و احدى را دخالت در آن مقدور نيست ، پس آيا نمىانديشيد ؟ !\r\n\r\n[ احتجاج با كافران 
  ]\r\nبَلْ قَالُوا مِثْلَ مَا قَالَ الْأَوَّلُونَ « 81 » قَالُوا أءِذَا مِتْنَا وَكُنَّا تُرَاباً وَعِظَاماً ءَإِنَّا لَمَبْعُوثُونَ « 82 » لَقَدْ وُعِدْنَا نَحْنُ وَآبَاؤُنَا هذَا مِن قَبْلُ إِنْ هذا إِلَّا أَسَاطِيرُ الْأَوَّلِينَ « 83 » قُل لِمَنِ الْأَرْضُ وَمن فِيهَا إِن كُنتُمْ تَعْلَمُونَ « 84 » سَيَقُولُونَ للَّهِ قُلْ أَفَلَا تَذَكَّرُونَ « 85 »\r\nتفسير :\r\nبَلْ قَالُوا مِثْلَ مَا قَالَ الْأَوَّلُونَ * قَالُوا أءِذَا مِتْنَا وَكُنَّا تُرَاباً وَعِظَاماً ءَإِنَّا لَمَبْعُوثُونَ\r\nيعنى : نه تنها نينديشيدند بلكه همانند آنچه گذشتگان از مشركان مىگفتند اينان نيز گفتند : آيا آن‌گاه كه ما مرديم و در زيرزمين مشتى خاك و استخوان شديم به راستى ما برانگيخته مىشويم ؟\r\nغرض اين است كه اين‌ها را تقليد كوركورانه از نياكانشان از پذيرش حق جلوگير شده ، و اين سنّت جاريه است كه فرو رفتن در هوا و شهوات مانع از پذيرش توحيد و شرع و سعادت است .\r\nلَقَدْ وُعِدْنَا نَحْنُ وَآبَاؤُنَا هذَا مِن قَبْلُ إِنْ هذا إِلَّا أَسَاطِيرُ الْأَوَّلِينَ\r\nيعنى : آنها نيز گفتند : بىترديد به ما و پدران ما نيز از پيش ، اين وعده‌ها يعنى حيات\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nپس از مرگ و تلاشى اجساد داده شده ، و نيست اين سخن جز اساطير اولين يعنى اباطيل و افسانه‌هاى پيشينيان .\r\nو جهت اين كه بعث را كه امر وجدانى است اساطير ناميدند كه جمع است ، اين است كه آنها مجموع احيا و جمع‌آورى در محشر و حساب و محاكمه و بهشت و جهنم را تشبيه به مجموع اساطير و خرافات كرده‌اند .\r\nقُل لِمَنِ الْأَرْضُ وَمَن فِيهَا إِن كُنتُمْ تَعْلَمُونَ * سَيَقُولُونَ للَّهِ قُلْ أَفَلَا تَذَكَّرُونَ\r\nيعنى : اى پيامبر ، در پاسخ آنها بگو : اگر شما اهل دانشيد ، بگوييد آيا اين زمين و هر كس و هر چيزى كه در آن است از آنِ كيست ؟ يعنى مخلوق و مملوك و آفريدهء چه كسى است ؟ بىتأخير مىگويند : از آنِ خداست ( زيرا مشركان نيز خداى اصل را او و اصل خلقت عالم را نيز از او مىدانستند و بت‌ها را شريك در ربوبيت و تربيت موجودات مىپنداشتند ) . اى پيامبر ، بگو : پس آيا متنبّه و متذكر نمىشويد ؟ يعنى چه مانعى دارد آن خدايى كه اين همه موجودات محيّرالعقول و بيرون از حد و حصر و خارج از درك خرد را توانسته بيافريند ، دوباره برخى از آنها را خلق كند و حشر را برپا نمايد ؟\r\nقُلْ مَن رَبُّ السَّماوَاتِ السَّبْعِ وَرَبُّ الْعَرْشِ الْعَظِيمِ « 86 » سَيَقُولُونَ للَّهِ قُلْ أَفَلَا تَتَّقُونَ « 87 » قُلْ مَن بِيَدِهِ مَلَكُوتُ كُلِّ شَيْءٍ وَهُوَ يُجِيرُ وَلَا يُجَارُ عَلَيْهِ إِن كُنتُمْ تَعْلَمُونَ « 88 » سَيَقُولُونَ للَّهِ قُلْ فَأَنَّى تُسْحَرُونَ « 89 »\r\nتفسير :\r\nقُلْ مَن رَبُّ السَّماوَاتِ السَّبْعِ وَرَبُّ الْعَرْشِ الْعَظِيمِ * سَيَقُولُونَ للَّهِ قُلْ أَفَلَا تَتَّقُونَ\r\nيعنى : اى پيامبر ، به مشركان بگو : مربّى و مدبّر آسمان‌هاى هفتگانه و مدير و رب عرش بزرگ كيست ؟ ( مراد از آسمان‌ها در اين‌جا آسمان به اصطلاح شرع است كه داراى هفت طبقه است و طبقهء اول آسمان محيط ماست كه همهء ثوابت و سيّارات و كهكشان‌هاى مورد\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمشاهدهء ما زينت آن است . و مراد از عرش عظيم مقرّ و مركز ثقل سلطنت الهى است كه محل صدور و رجوع تدابير امور مملكت وجود است و انبوه فرشتگان متصدى ادارهء جهان هستى به دور آن مىچرخند ، از آن‌جا دستور مىگيرند و به آن‌جا بازمىگردند ، هرچند احاطهء وجودى و علمى خداوند نسبت به آن‌جا و ساير مواضع عالم هستى يكسان است ) بدون تأخير خواهند گفت : ربوبيت همه از آن خداوند است ؛ بگو : پس آيا پروا نمىداريد ؟\r\nو چگونه برخى از مخلوقات او را شريك و انباز او قرار مىدهيد ؟\r\nبايد دانست كه در آيات گذشته ذكر شد كه مشركان خلقت آسمان‌ها و زمين را از آنِ خدا ، و تربيت همه را از آنِ بت‌ها مىدانستند و ظاهر اين آيه بر خلاف آن است . و حق مطلب اين است كه عقايد و آراى مشركان در اعصار گذشته يكسان نبوده كه همه طبق اصول و ضوابطى درست ، همگى بر يك عقيده باشند ، بلكه صابئين سابق و بَرَهماييان امور جهان را به چند نوع تقسيم مىكردند ، مثل آسمان‌ها ، زمين ، حيوانات ، صحرا ، دريا و غيره ، و براى هر يك رب و معبودى غير خدا ثابت مىكردند و براى خدا جاى ربوبيت نمىماند . آنها مربوب بت‌ها بودند و بت‌ها مقرِّب الى اللَّه و شفيع نزد خدا . ولى انبوهى از مشركان جاهليت ، آسمان‌ها و عرش و درياها را تحت تدبير و تربيت خدا مىدانستند و تنها آنچه از آبادىهاى زمين در دست بشر بود مربوب بت‌ها مىدانستند ، و اين آيه در ردّ آنها است .\r\nقُلْ مَن بِيَدِهِ مَلَكُوتُ كُلِّ شَيْءٍ وَهُوَ يُجِيرُ وَلَا يُجَارُ عَلَيْهِ إِن كُنتُمْ تَعْلَمُونَ * سَيَقُولُونَ للَّهِ قُلْ فَأَنَّى تُسْحَرُونَ\r\nيعنى : اى پيامبر ، به مشركان بگو : اگر شما اهل دانشيد بگوييد كيست آن كه ملكوت همه چيز در دست اوست ؟ يعنى مالكيت عام و مستحكم و دائم و غيرقابل زوال و سلب آنها ، و يا توان ايجاد اشياء به كلمهء « كُن » . يعنى كيست آن كه قادر است همهء موجودات را به واسطهء كلمهء كُن موجود نمايد ؟ و كيست آن كه هر كه را بخواهد پناه مىدهد و بر خلاف او پناه داده نمىشود يعنى احدى را نرسد و ممكن نباشد كه بر خلاف ارادهء او كسى را از عذاب او پناه دهد . پس آنها بدون تأخير مىگويند كه مالكيت همه از آنِ خداوند است .\r\nبگو : پس چگونه جادو مىشويد ؟ ! يعنى با فهم اين حقايق روشن دربارهء خداوند ، كدام\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nشيطان ساحرى شما را جادو مىكند ؟\r\nبَلْ أَتَيْنَاهُم بِالْحَقِّ وَإِنَّهُمْ لَكَاذِبُونَ « 90 » مَا اتَّخَذَ اللَّهُ مِن وَلَدٍ وَمَا كَانَ مَعَهُ مِنْ إِلهٍ إِذاً لَّذَهَبَ كُلُّ إِلهٍ بِمَا خَلَقَ وَلَعَلَا بَعْضُهُمْ عَلَى بَعْضٍ سُبْحَانَ اللَّهِ عَمَّا يَصِفُونَ « 91 » عَالِمِ الْغَيْبِ وَالشَّهَادَةِ فَتَعَالَى عَمَّا يُشْرِكُونَ « 92 »\r\nتفسير :\r\nبَلْ أَتَيْنَاهُم بِالْحَقِّ وَإِنَّهُمْ لَكَاذِبُونَ\r\nيعنى : پس از آن‌كه مقتضاى دلايل گذشته به اعتراف خود مشركان ، آمدن قيامت است پس وعده‌هاى ما باطل نيست بلكه ما حق را براى آنها آورديم يعنى فرستادگان ما و كتاب و شريعت ما امر حق و ثابت را كه معاد است بر آنها عرضه داشتند ، و آنها هستند كه در ادعاى خود دروغ مىگويند .\r\nمَا اتَّخَذَ اللَّهُ مِن وَلَدٍ وَمَا كَانَ مَعَهُ مِنْ إِلهٍ إِذاً لَّذَهَبَ كُلُّ إِلهٍ بِمَا خَلَقَ وَلَعَلَا بَعْضُهُمْ عَلَى بَعْضٍ سُبْحَانَ اللَّهِ عَمَّا يَصِفُونَ\r\nيعنى : و هرگز خداوند فرزندى اتخاذ نكرده - فرزندى مشتق از جوهرهء ذات خود كه واجب‌الوجود متصف به الوهيت و ربوبيت و خالقيت جهان هستى و ساير صفات الهى باشد ، زيرا مقتضاى فرزندى واجب‌الوجود ، واجديت چيزى از جوهرهء ذات و صفات خاص اوست - و نيز هرگز با او معبود ديگرى نبوده است . و جملهء « اذاً لذهب » جزاى شرط محذوف است به‌تقدير « لو تعدّدت الآلهة لذهب » يعنى اگر خداوند متعدد بود بىترديد هر خدايى آنچه را آفريده با خود مىبرد ، يعنى اداره و تدبيرش را خود داشت . و مسلّماً برخى از آنها بر برخى ديگر برترى مىجست . منزه است خداوند از آنچه آنها توصيف مىكنند .\r\nو حاصل آيه اين است كه در صورت تعدد خدايان ، دو محذور پيش مىآيد :\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاول آن كه تعدد اقتضا مىكند كه هر يك بخشى از عالم را به خود اختصاص دهد و در آن منقطع از غير ، نظام مستقل و تدبير جداگانه و بىنياز از ديگرى داشته باشد ، و اين فرض با وحدت حقيقى اين جهان و نظام اتمّ آن و ارتباط و انسجام اجزاى آن به گونه‌اى كه فرموده مَا تَرَى فِى خَلْقِ الرَّحْمنِ مِن تَفَاوُتٍ فَارْجِعِ الْبَصَرَ هَلْ تَرَى مِن فُطُورٍ [ ملك ، 3 
  ] سازگار نيست .\r\nدوم آن كه لازم مىآيد طبق اقتضاى تعدد وجود و استقلال در اراده و قدرت ، در موارد تعارض اراده‌ها ، برخى بر برخى برترى جويد ، و معلوم است كه ضعيف خدا نباشد .\r\nعَالِمِ الْغَيْبِ وَالشَّهَادَةِ فَتَعَالَى عَمَّا يُشْرِكُونَ\r\nيعنى : او دانا به غيب و شهود است . غيب يعنى هر آنچه از حواس ذىشعور غايب است ، و شهادت يعنى هر آنچه نزد او مشهود است و خداوند بر همه احاطهء علمى دارد .\r\nگفته شده كه مشركان معترف بوده‌اند به اين‌كه علم به غيب و شهود از اوصاف خداى اصل است ، پس اين آيه استدلال ديگرى است بر اين كه خدايى از آنِ اللَّه است و ديگران باطل‌اند ، و لذا دنبالش آمده : پس خداوند برترى دارد از آنچه شريك او قرار مىدهند .\r\nقُل رَبِّ إِمَّا تُرِيَنِّى مَا يُوعَدُونَ « 93 » رَبِّ فَلَا تَجْعَلْنِى فِى الْقَوْمِ الظَّالِمِينَ « 94 » وَإِنَّا عَلَى أَن نُرِيَكَ مَا نَعِدُهُمْ لَقَادِرُونَ « 95 » ادْفَعْ بِالَّتِى هِيَ أَحْسَنُ السَّيِّئَةَ نَحْنُ أَعْلَمُ بِمَا يَصِفُونَ « 96 » وَقُل رَبِّ أَعُوذُ بِكَ مِنْ هَمَزَاتِ الشَّيَاطِينِ « 97 » وَأَعُوذُ بِكَ رَبِّ أَن يَحْضُرُونِ « 98 »\r\nلغت و اعراب :\r\nامّا ترينّى ما و نون مثقّله براى تأكيد ، و اصل كلام ان تُرِنى است ، و جزاى شرط فلاتجعلنى . الّتى هى أحسن به‌تقدير « الطريقة الّتى » . همزات جمع همزه : دفع كردن به شدت .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nتفسير :\r\n\r\n[ دو دعاى قرآنى 
  ]\r\nقُل رَبِّ إِمَّا تُرِيَنِّى مَا يُوعَدُونَ * رَبِّ فَلَا تَجْعَلْنِى فِى الْقَوْمِ الظَّالِمِينَ * وَإِنَّا عَلَى أَن نُرِيَكَ مَا نَعِدُهُمْ لَقَادِرُونَ\r\nدستور دعا و استعاذه براى پيامبر است كه عذاب كفّار ، شامل حال او و يارانش نشود . يعنى : اى پيامبر ، بگو : پروردگارا ، اگر مسلّماً به من نشان خواهى داد آنچه را مشركان از عذاب وعده داده مىشوند ، پس اى پروردگار ، مرا در ميان اين گروه ستمكاران قرار مده . و اى پيامبر ، بىترديد ما بر اين كه عذاب موعود آنها را به تو نشان دهيم تواناييم يعنى بدون اين كه آن عذاب به تو برسد . اين آيه اشاره به وعدهء جنگ بدر است كه به شكست فاحش و كشته شدن و اسارت سران شرك منجر شد و پيامبر و مسلمين پيروز گشتند .\r\n\r\n[ لزوم خوبى در برابر بدى 
  ]\r\nادْفَعْ بِالَّتِى هِىَ أَحْسَنُ السَّيِّئَةَ نَحْنُ أَعْلَمُ بِمَا يَصِفُونَ\r\nيعنى : اى پيامبر ، به طرز نيكوترى بدى آنها را دفع كن . يعنى فعلًا كه در مكه قدرت جنگ ندارى بدگويىها و استهزا و توطئه‌هاى آنان را با مقابله به احسان و هرگونه نيكويى دفع كن نه فقط به صبر و عفو كه راه حسن است . ما به آنچه آنها توصيف مىكنند داناتريم يعنى به آنچه تو را به عنوان شاعر و كاذب و كاهن و مجنون مىخوانند و كتابت را افسانه و خرافات مىنامند . و اين كلام براى تسليت قلب شريف پيامبر است .\r\nوَقُل رَبِّ أَعُوذُ بِكَ مِنْ هَمَزَاتِ الشَّيَاطِينِ * وَأَعُوذُ بِكَ رَبِّ أَن يَحْضُرُونِ\r\nيعنى : و بگو : پروردگارا ، از هَمَزات شيطان‌ها به تو پناه مىبرم و به تو پناه مىبرم اى پروردگار من ، از اين كه نزد من حاضر شوند .\r\nاصل همز ، فشار دادن و به شدت دفع كردن است و اطلاق مىشود بر وسوسه‌هاى شيطان براى اين كه او تمام وسايل فشار و شدت در گفتار و فريب و اغوا و وادار كردن انسان به گناهان بزرگ را اعمال مىكند . و استعاذه از حضور آنها اشاره به اين است كه كفر مشركان و ارتكاب گناهان بزرگ در نتيجهء حضور شياطين در نزد آنها و احاطه به دور آنهاست .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\n[ احوال مرگ و قيامت 
  ]\r\nحَتَّى إِذَا جَاءَ أَحَدَهُمُ الْمَوْتُ قَالَ رَبِّ ارْجِعُونِ « 99 » لَعَلِّى أَعْمَلُ صَالِحاً فِيَما تَرَكْتُ كَلَّا إِنَّهَا كَلِمَةٌ هُوَ قَائِلُهَا وَمِن وَرَائِهِم بَرْزَخٌ إِلَى يَوْمِ يُبْعَثُونَ « 100 » فَإِذَا نُفِخَ فِى الصُّورِ فَلَا أَنسَابَ بَيْنَهُمْ يَوْمَئِذٍ وَلَا يَتَساءَلُونَ « 101 » فَمَن ثَقُلَتْ مَوَازِينُهُ فَأُولئِكَ هُمُ الْمُفْلِحُونَ « 102 » وَمَنْ خَفَّتْ مَوَازِينُهُ فَأُولئِكَ الَّذِينَ خَسِرُوا أَنفُسَهُمْ فِى جَهَنَّمَ خَالِدُونَ « 103 »\r\nلغت و اعراب :\r\nحتّى متعلّق است به يصفون . فيما تركت مراد از موصول ، دنيا و اموال و يا ايمان است . من ورائهم : پشت سر زمان آنها . برزخ : حايل ميان دو شىء . موازين جمع موزون .\r\nتفسير :\r\nحَتَّى إِذَا جَاءَ أَحَدَهُمُ الْمَوْتُ قَالَ رَبِّ ارْجِعُونِ * لَعَلِّى أَعْمَلُ صَالِحاً فِيما تَرَكْتُ كَلَّا إِنَّهَا كَلِمَةٌ هُوَ قَائِلُهَا\r\nاين آيات تا اواخر سوره در بيان عقاب و عذاب‌هاى اخروى است كه مشركان و كفّار را از زمان مرگ و ورود روح به برزخ تا قيامت و عذاب ابدى ، در پيش است . معناى آيه : اى پيامبر ، آنها پيوسته در شرك خود باقى مىمانند و آن را توصيف مىكنند تا آن‌گاه كه مرگ يكى از آنها فرا رسد مىگويد : اى پروردگار من ، مرا به دنيا بازگردانيد ، شايد در آنچه به جا گذاشته‌ام عمل صالح كنم ، يعنى در دنيايى كه بودم عمل نيك انجام دهم . و يا در اموالى كه به جا گذاشتم تصرف نيكو نمايم و همه را در راه تو انفاق كنم . و يا ايمان آورم و در حال ايمان عمل صالح نمايم . هرگز چنين نيست ، اين كلمه ( ربّ ارجعون لعلّى أعمل صالحاً )\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nسخنى است كه او گويندهء آن است ، يعنى از روى ترس و وحشت مىگويد و هرگز فرشته‌ها به آن اعتنا ندارند . و يا آن‌كه به زبان مىگويد و اگر بازگردد به مرحلهء عمل نمىآورد . « 1 » وَمِن وَرَائِهِم بَرْزَخٌ إِلَى يَوْمِ يُبْعَثُونَ\r\nيعنى : و از پشت سر مرگ آنها برزخى است تا روزى كه برانگيخته مىشوند .\r\nبايد دانست كه مراد از برزخ محيطى است در داخل دنيا پوشيده از ديد زنده‌ها در فاصلهء زمانى ميان مرگ و قيام رستاخيز ، شامل اوقات درنگ ارواح در قبر و مساكن ديگر پس از قبر تا قيامت ، و ساكنان آنها ارواحى هستند كه مرگ را چشيده و از دنيا بدان‌جا منتقل شده‌اند كه برخى يعنى نيكان نيك در حال حيات برزخى متنعّم ، و برخى يعنى بدانِ بد معذب ، و دستهء سوم يعنى مستضعفان در حال سُبات برزخى و شبيه خواب قرار دارند . و اطلاق برزخ به اين زمان به خاطر اين است كه مجموع اين زمان حاجز و مانع است ميان دنيا و قيامت ، و يا آن‌كه مانع است از رجوع ارواح به دنيا و يا از ورود آنها به صحنهء محشر .\r\nفَإِذَا نُفِخَ فِى الصُّورِ فَلَا أَنسَابَ بَيْنَهُمْ يَوْمَئِذٍ وَلَا يَتَساءَلُونَ\r\nيعنى : پس چون مدت برزخ پايان يافت و نفخهء دوم صور دميده گشت و همهء آنان كه مرگ را چشيده بودند دوباره به حال حيات بازگشتند و صحنهء رستاخيز برپا شد ، پس هيچ نسبى ميان آنها در آن روز نخواهد بود . يعنى از شدت ترس و هول و وحشت آن روز ، نسب‌ها به كلى فراموش مىشود و هر كسى در فكر جان خود خواهد بود . و به عبارت ديگر روابط نسبى و اجتماعى انسان در دنيا براى انجام امور دنيوى و رفع نيازهاى زندگى و تعاون و تعاضد اجتماعى است و آن روز ، روز فراغ از اين امور است و همهء مكلّفان آماده و منتظر داورى خداوند و رسيدن به پاداش و كيفر خويش‌اند . « ولا يتسائلون » يعنى هيچ‌يك از ارحام و غير ارحام از يكديگر چيزى نخواهند پرسيد .\r\nبايد دانست كه اين جمله با آيهء وَأَقْبَلَ بَعْضُهُمْ عَلَى بَعْضٍ يَتَسَاءَلُونَ كه در سورهء طور آيهء 25 دربارهء اهل بهشت و در سورهء صافّات آيهء 50 دربارهء اهل جهنم است تعارض ندارد ، زيرا آيهء مورد بحث مربوط به صحنهء محشر و آن آيات مربوط به محيط بهشت و دوزخ است . مضافاً آن كه مواقف محشر نيز با هم فرق دارد .\r\n\r\n\r\n","description":"","footnote":"\r\n( 1 ) . چنان كه تا زنده بود به آن همه تذكرات انبيا توجهى نكرد و عملى به‌جا نياورد .\r\n","page_name":" 265 ","page_number":265},
  {"content":"\r\n\r\nفَمَن ثَقُلَتْ مَوَازِينُهُ فَأُولئِكَ هُمُ الْمُفْلِحُونَ\r\nيعنى : پس از حضور همه در محكمهء الهى و شروع شدن حساب و سنجش اعمال ، كسانى كه موازين آنها سنگين باشد آنها هستند كه رستگارند .\r\nمراد از موازين ، سنجيده‌شده‌هاى شخص است يعنى آنچه در دنيا فعل اختيارى او حساب مىشده و تحت تكليف الهى قرار گرفته بود از عقايد قلبى و خطورات باطنى و كارهاى بدنى . و كيفيت سنجش آنها طبق موازين آن روز است كه كارشناسان بصير و خبرگان احوال و اوصاف بشرى از فرشتگان و معصومان بشر و تالى مرتبهء آنها با دقت نظر و مقايسهء اعمال آنها با عقايد و اعمال معصومان و نيكان ، ارزش و سنگينى معنوى و پرارج بودن آنها را تعيين مىكنند و اين عمل‌ها عبارت است از واجبات و مستحبات هر شريعتى در عصر خود و آنچه عقل سالم آن را نيكو و پسنديده شمارد .\r\nوَمَنْ خَفَّتْ مَوَازِينُهُ فَأُولئِكَ الَّذِينَ خَسِرُوا أَنفُسَهُمْ فِى جَهَنَّمَ خَالِدُونَ\r\nيعنى : و كسانى كه موازين يعنى موزونات و عمل‌هاى سنجش شدهء آنها سبك و بىارج باشد آنها كسانى هستند كه خود را به زيان داده‌اند و در دوزخ جاودان‌اند . و موزونات سبك آنها منطبق است بر عقايد فاسد و عمل‌هاى حرام و مكروه اهل هر شريعتى در عصر خود .\r\nتَلْفَحُ وُجُوهَهُمُ النَّارُ وَهُمْ فِيهَا كَالِحُونَ « 104 » أَلَمْ تَكُنْ آيَاتِى تُتْلَى عَلَيْكُمْ فَكُنتُم بِهَا تُكَذِّبُونَ « 105 » قَالُوا رَبَّنَا غَلَبَتْ عَلَيْنَا شِقْوَتُنَا وَكُنَّا قَوْماً ضَالِّينَ « 106 » رَبَّنَا أَخْرِجْنَا مِنْهَا فَإِنْ عُدْنَا فَإِنَّا ظَالِمُونَ « 107 »\r\nلغت و اعراب :\r\nلَفَحَه النارُ - از باب مَنَع - : صورت او را سوزانيد . كَلَحَ وجهُه - از باب مَنَع - : صورتش عبوس و شكسته شد و لب‌هايش از سوزش آتش جمع شد و دندان‌هايشان نمايان گرديد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nألم تكن به‌تقدير « يقول اللَّه » .\r\nتفسير :\r\nتَلْفَحُ وُجُوهَهُمُ النَّارُ وَهُمْ فِيهَا كَالِحُونَ * أَلَمْ تَكُنْ آيَاتِى تُتْلَى عَلَيْكُمْ فَكُنتُم بِهَا تُكَذِّبُونَ * قَالُوا رَبَّنَا غَلَبَتْ عَلَيْنَا شِقْوَتُنَا وَكُنَّا قَوْماً ضَالِّينَ * رَبَّنَا أَخْرِجْنَا مِنْهَا فَإِنْ عُدْنَا فَإِنَّا ظَالِمُونَ\r\nيعنى : آتش دوزخ به وزش و حرارت خود چهره‌هاى آنها را مىسوزاند و صورت‌هاى آنها در آن‌جا سخت عبوس و گرفته و شكسته است و دندان‌هايشان به واسطهء سوخته شدن لب‌ها نمايان است . خداوند به آنان از روى توبيخ و نكوهش و يادآورى طغيان‌هاى دنيا مىگويد : آيا چنين نبود كه آيات كتاب من و نشانه‌هاى توحيد و عظمت من بر شما تلاوت مىشد و نتيجه اين بود كه آنها را تكذيب مىكرديد ؟ آنها در پاسخ مىگويند :\r\nپروردگارا ، شقاوت ما بر ما چيره شد و ما گروهى گمراه بوديم . ( نسبت شقاوت به خود و اعتراف به گمراهى اشاره است به اين كه شقاوت را ما خود به وسيلهء گمراهى در عقايد و اخلاق و اعمال كسب كرده بوديم . ) و مىگويند : پروردگارا ، ما را از اين‌جا بيرون آر و به دنيا بازگردان ، اگر دوباره به تكذيب آيات تو بازگشتيم پس حتماً ما ستمكاريم .\r\nقَالَ اخْسَئُوا فِيهَا وَلَا تُكَلِّمُونِ « 108 » إِنَّهُ كَانَ فَرِيقٌ مِنْ عِبَادِى يَقُولُونَ رَبَّنَا آمَنَّا فَاغْفِرْ لَنَا وَارْحَمْنَا وَأَنتَ خَيْرُ الرَّاحِمِينَ « 109 » اتَّخَذْتُمُوهُمْ سِخْرِيّاً حَتَّى أَنسَوْكُمْ ذِكْرِى وَكُنتُم مِنْهُمْ تَضْحَكُونَ « 110 » إِنِّى جَزَيْتُهُمُ الْيَوْمَ بِمَا صَبَرُوا أَنَّهُمْ هُمُ الْفَائِزُونَ « 111 »\r\nلغت و اعراب :\r\nخسأ الكلبَ : راند او را ، به او « ساكت شو » گفت . أنسوكم ذكرى به‌تقدير « أنسى مسخرتهم ذكرى » . انّهم هم الفائزون مفعول دوم جزيتهم به‌تقدير « جزيتهم الفوز » .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nتفسير :\r\nقَالَ اخْسَئُوا فِيهَا وَلَا تُكَلِّمُونِ * إِنَّهُ كَانَ فَرِيقٌ مِنْ عِبَادِى يَقُولُونَ رَبَّنَا آمَنَّا فَاغْفِرْ لَنَا وَارْحَمْنَا وَأَنتَ خَيْرُ الرَّاحِمِينَ * فَاتَّخَذْتُمُوهُمْ سِخْرِيّاً حَتَّى أَنسَوْكُمْ ذِكْرِى وَكُنتُم مِنْهُمْ تَضْحَكُونَ * إِنِّى جَزَيْتُهُمُ الْيَوْمَ بِمَا صَبَرُوا أَنَّهُمْ هُمُ الْفَائِزُونَ\r\nيعنى : خداوند به آنها به عنوان تحقير و همانند راندن سگ به آنها در آتش مىگويد :\r\nدور شويد و ساكت گرديد و هرگز با من سخن نگوييد ، زيرا در دنيا دسته‌اى از بندگان من مىگفتند : پروردگارا ، ما به تو ايمان آورديم ، پس بر ما ببخشاى و ترحم نما و تو بهترين ترحم‌كنندگانى . يعنى آنها در آن‌جا نظير همين درخواست شما را مىكردند ، پس شما آنها را به استهزا و مسخره گرفتيد تا آن‌گاه كه آنها ياد مرا از خاطرتان بردند . يعنى استهزا و مسخرهء آنها ياد مرا به كلى از مغزتان برد و شما بوديد كه پيوسته به آنها مىخنديديد . و حقيقت اين است كه من امروز آنها را در برابر آن‌كه صبر كردند اين پاداش را داده‌ام كه آنها همه كامياب‌اند .\r\nقَالَ كَمْ لَبِثْتُمْ فِى الْأَرْضِ عَدَدَ سِنِينَ « 112 » قَالُوا لَبِثْنَا يَوْماً أَوْ بَعْضَ يَوْمٍ فَسْأَلِ الْعَادِّينَ « 113 » قَالَ إِن لَبِثْتُمْ إِلَّا قَلِيلًا لَوْ أَنَّكُمْ كُنتُم تَعْلَمُونَ « 114 » أَفَحَسِبْتُمْ أَنَّمَا خَلَقْنَاكُمْ عَبَثاً وَأَنَّكُمْ إِلَيْنَا لَا تُرْجَعُونَ « 115 »\r\nتفسير :\r\nقَالَ كَمْ لَبِثْتُمْ فِى الْأَرْضِ عَدَدَ سِنِينَ قَالُوا لَبِثْنَا يَوْماً أَوْ بَعْضَ يَوْمٍ فَسْأَلِ الْعَادِّينَ قَالَ إِن لَبِثْتُمْ إِلَّا قَلِيلًا لَوْ أَنَّكُمْ كُنتُم تَعْلَمُونَ\r\nدر موارد زيادى از اين كتاب كريم مطرح شده كه يكى از سؤال‌هايى كه از اهل محشر مىشود پرسش از مقدار درنگ آنها در دنيا و يا در عالم برزخ است تا مردم ميان كوتاهى\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمدت آنها و ابديت آخرت مقايسه كنند ، مؤمنان به نتيجهء صبر اندك دنيا و حيازت بهشت پى برند تا بر سرورشان بيفزايد ، و كفّار به بزرگى زيان و خسرانشان متوجه شوند تا بر اندوهشان بيفزايد .\r\nمعناى آيه : خداوند يا برخى از فرشتگان به آنان مىگويند : چه اندازه در زمين از نظر شمار سال‌ها درنگ كرديد ؟ آنها با مقايسهء مدت دنيا و يا برزخ ، با قيامت و ابديت با فرض اين‌كه مدت دقيق هيچ يك را نمىدانستند مىگويند : يك روز يا پاره‌اى از يك روز درنگ داشتيم ، پس اى خداوند ، از حسابگران بپرس يعنى از فرشتگانى كه حساب عمرها و عمل‌ها در دست آنهاست . باز خداوند يا فرشته به عنوان تأييد آنها در مقايسه مىگويد :\r\nآرى درنگ نكرديد مگر اندك مدتى ، و اى كاش آن‌جا مىدانستيد يعنى در دنيا مىدانستيد كه ايام تكليفتان بس كوتاه و ايام پاداشتان بس دراز است تا متنبّه مىشديد و عمل‌هاى صالح مىكرديد .\r\nأَفَحَسِبْتُمْ أَنَّمَا خَلَقْنَاكُمْ عَبَثاً وَأَنَّكُمْ إِلَيْنَا لَا تُرْجَعُونَ\r\nتوجه آيه به كفّار و مشركان مكه است پس از ذكر مرگ و برزخ و قيامت .\r\nيعنى : پس آيا چنين پنداشته‌ايد كه شما را عبث و بيهوده آفريده‌ايم و شما هرگز به سوى ما بازنمىگرديد ؟ !\r\nفَتَعَالَى اللَّهُ الْمَلِكُ الْحَقُّ لَاإِلهَ إِلَّا هُوَ رَبُّ الْعَرْشِ الْكَرِيمِ « 116 » وَمَن يَدْعُ مَعَ اللَّهِ إِلهاً آخَرَ لَا بُرْهَانَ لَهُ بِهِ فَإِنَّمَا حِسَابُهُ عِندَ رَبِّهِ إِنَّهُ لَا يُفْلِحُ الْكَافِرُونَ « 117 » وَقُل رَّبِّ اغْفِرْ وَارْحَمْ وَأَنتَ خَيْرُ الرَّاحِمِينَ « 118 »\r\nتفسير :\r\nفَتَعَالَى اللَّهُ الْمَلِكُ الْحَقُّ لَاإِلهَ إِلَّا هُوَ رَبُّ الْعَرْشِ الْكَرِيمِ\r\nيعنى : برترى دارد خدايى كه مَلِك و حق است يعنى تسلّط تكوينى بر شراشر عالم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nهستى دارد و سلطهء او به حق است ، زيرا همه را او آفريده و حفظ و اداره مىكند و هر آنى كه بخواهد فانى مىكند . جز او معبودى نيست و او صاحب عرش كريم است .\r\nمراد از عرش ، مقرّ سلطنتى و مركز عظمت الهى است كه از آن جا امور عالم تكوين اداره مىشود و اوامر صادرهء از حق به فرشتگان و گردانندگان جهان هستى از آن‌جا سرچشمه مىگيرد . و اين عرش ، كريم يعنى داراى قداست و شرافت است . و در اين آيه چهار صفت بر ذات واجب‌الوجود اطلاق شده است .\r\n\r\n[ بىبرهان بودن شرك 
  ]\r\nوَمَن يَدْعُ مَعَ اللَّهِ إِلهاً آخَرَ لَا بُرْهَانَ لَهُ بِهِ فَإِنَّمَا حِسَابُهُ عِندَ رَبِّهِ إِنَّهُ لَا يُفْلِحُ الْكَافِرُونَ\r\nيعنى : و هر كس كه با وجود خدا معبودى ديگر را بخواند كه دليل و برهانى بر اثبات آن ندارد پس حساب او در نزد پروردگار اوست ، و مسلّم و بىترديد كافران رستگار نخواهند شد .\r\nجملهء « لا برهان له » صفت ديگرى براى إله است ، و در اين توصيفِ توضيحى اشاره است به اين كه لازمهء وجود إله ديگر ، عدم وجود برهان است ، زيرا محال است براى خدايى غير او برهان قطعى اقامه شود ، بلكه برهان قطعى بر عدم امكان و وجود او قائم است .\r\nوَقُل رَّبِّ اغْفِرْ وَارْحَمْ وَأَنتَ خَيْرُ الرَّاحِمِينَ\r\nيعنى : و بگو : پروردگارا ، بر ما ببخشاى و ترحم فرما و تو بهترين ترحم‌كنندگانى ، يعنى همان گونه كه مؤمنان مىگفتند و در آيهء 109 ذكر شد .\r\nو الحمد للَّه‌رب العالمين\r\n10 / 2 / 86\r\n* * *\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nسورهء نور\r\n\r\n[ حد زنا و تهمت زنا 
  ]\r\nبِسْمِ اللّهِ الرَّحْمنِ الرَّحِيمِ سُورَةٌ أَنزَلْنَاهَا وَفَرَضْنَاهَا وَأَنزَلْنَا فِيهَا آيَاتٍ بَيِّنَاتٍ لَّعَلَّكُمْ تَذَكَّرُونَ « 1 »\r\nتفسير :\r\nسُورَةٌ أَنزَلْنَاهَا وَفَرَضْنَاهَا وَأَنزَلْنَا فِيهَا آيَاتٍ بَيِّنَاتٍ لَّعَلَّكُمْ تَذَكَّرُونَ\r\nيعنى : اين سوره‌اى است كه ما آن را فرو فرستاديم و آن را واجب كرديم و در آن آيات روشنى نازل نموديم ، شايد شما متذكر شويد .\r\nمراد از واجب كردن سوره واجب كردن عمل به محتواى آن از احكام شرع و معارف اسلام است كه واجبات آن را به جا آورند و محرّماتش را ترك كنند و معارفش را فراگيرند . و مراد از آيات بيّنات آيه‌هاى اين سوره است كه مقاصد منظوره را به وضوح روشن مىسازد و هر آيه معناى مقصود خويش را تبيين مىكند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nالزَّانِيَةُ وَالزَّانِى فَاجْلِدُوا كُلَّ وَاحِدٍ مِّنْهُمَا مِائَةَ جَلْدَةٍ وَلَا تَأْخُذْكُم بِهِمَا رَأْفَةٌ فِى دِينِ اللَّهِ إِن كُنتُمْ تُؤْمِنُونَ بِاللَّهِ وَالْيَوْمِ الْآخِرِ وَلْيَشْهَدْ عَذَابَهُمَا طَائِفَةٌ مِنَ الْمُؤْمِنِينَ « 2 » الزَّانِى لَا يَنكِحُ إِلَّا زَانِيَةً أَوْ مُشْرِكَةً وَالزَّانِيَةُ لَا يَنكِحُهَا إِلَّا زَانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ « 3 »\r\nتفسير :\r\nالزَّانِيَةُ وَالزَّانِى فَاجْلِدُوا كُلَّ وَاحِدٍ مِّنْهُمَا مِائَةَ جَلْدَةٍ\r\nاين آيه شروع به آيات بيّنات و بيان نخستين آنهاست .\r\nيعنى : زن زناكار و مرد زناكار ، هر يك را صد تازيانه بزنيد .\r\nنكاتى را بايد دانست :\r\nيك - ظاهر امرِ « فاجلدوا » خطاب به همهء انسان‌هاست ، ولى حقيقتاً خطاب به حكّام است يعنى كسانى كه ولىّ امر جامعهء اسلامىاند از معصومين و منصوبين آنها ، زيرا آنها مىتوانند بدون مفسده حدود و تعزيرات الهى را جارى كنند .\r\nدو - حكم آيه مطلق و شامل هر زناكار است ، لكن طبق روايات معتبره در فقه اسلامى ، اين حكم با چندين شرط منجّز مىشود : اول آن‌كه همسر نداشته باشد . دوم آن‌كه محرم يكديگر نباشند . سوم آن‌كه زنا به عنف و اجبار از طرف مرد نباشد . چهارم آن كه زناى مرد كافر با زن مسلمان نباشد . پنجم آن كه هر دو يا يكى برده نباشند ، زيرا آنها حكم ديگرى دارند شديدتر از اين حكم يا خفيف‌تر .\r\nسه - جهت مقدم شدن زن بر مرد در اين جا بر خلاف سنّت الهى در جاى ديگر اين كتاب مبارك اين است كه در تحقق زنا ميان مرد و زن ، دخالت زن بيشتر است هم از نظر زيادى نيروى شهوت در زن و هم اين كه رضاى او دخيل‌تر است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nوَلَا تَأْخُذْكُم بِهِمَا رَأْفَةٌ فِى دِينِ اللَّهِ إِن كُنتُمْ تُؤْمِنُونَ بِاللَّهِ وَالْيَوْمِ الْآخِرِ وَلْيَشْهَدْ عَذَابَهُمَا طَائِفَةٌ مِنَ الْمُؤْمِنِينَ\r\nيعنى : و هرگز شما را نسبت به آنها رأفت و مهربانى در اجراى دين خداوند نگيرد اگر شما به حقيقت به خداوند و روز واپسين گرونده‌ايد . نهى آيه از ترحم به بزهكار و معلَّق نمودن اجراى حكم به ايمان به مبدأ و معاد ، دليل اهميت جارىكردن حدود و تعزيرات الهى است كه ترحم سبب تساهل و تساهل ، سبب تعطيل ، و تعطيل منجر به فساد نظام دينى جامعه مىشود . و البته بايد گروهى از مؤمنان در اجراى حد آنها حاضر شوند ، تا كيفر جرم شهرت يابد و مجرم مفتضح شود و ديگران عبرت گيرند .\r\nالزَّانِى لَا يَنكِحُ إِلَّا زَانِيَةً أَوْ مُشْرِكَةً وَالزَّانِيَةُ لَا يَنكِحُهَا إِلَّا زَانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ\r\nيعنى : مرد زناكار جز با زن زناكار يا مشركه ازدواج نمىكند و زن زناكار را جز مرد زناكار يا مشرك به همسرى نمىگيرد ، و اين نوع ازدواج براى مؤمنان حرام شده است .\r\nبايد دانست كه ظاهر آيه اين است كه هر مردى كه از او زنا صادر شده ازدواجش با زن عفيفه حرام است و هم‌چنين زنى كه زنا كرده بر مرد متّقى حرام است ؛ و اين امر مخالف است با آنچه از جواز آن طبق ادلّه ثابت شده ، علاوه آن كه مقتضاى آيه جواز ازدواج مرد مسلمان زانى با زن مشركه و جواز ازدواج زن مسلمان زانيه با مرد مشرك است و اين هم خلاف حكم ثابت از شرع است . لكن ممكن است گفته شود كه ظاهر « لاينكح » نفى است نه نهى ، و مراد از « حُرّم » ممنوعيت طبعى و عرفى است . يعنى مرد زناكار طبق اقتضاى طبع و روابط عرفى و اجتماعى به سراغ زانيهء مماثل خود مىرود و زن زناكار را هم طبعاً مرد زانى مىطلبد ، زيرا « ناريان مر ناريان را جاذب‌اند » . پس مفاد آيه حكم اخلاقى عرفى است نه تحريمى الهى جدى .\r\nوَالَّذِينَ يَرْمُونَ الْمُحَصَنَاتِ ثُمَّ لَمْ يَأْتُوا بِأَرْبَعَةِ شُهَدَاءَ فَاجْلِدُوهُمْ ثَمَانِينَ جَلْدَةً وَلَا تَقْبَلُوا لَهُمْ شَهَادَةً أَبَداً وَأُولئِكَ هُمُ الْفَاسِقُونَ « 4 » إِلَّا الَّذِينَ تَابُوا مِن بَعْدِ ذلِكَ وَأَصْلَحُوا فَإِنَّ اللَّهَ غَفُورٌ رَّحِيمٌ « 5 »\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nتفسير :\r\nوَالَّذِينَ يَرْمُونَ الْمُحَصَنَاتِ ثُمَّ لَمْ يَأْتُوا بِأَرْبَعَةِ شُهَدَاءَ فَاجْلِدُوهُمْ ثَمَانِينَ جَلْدَةً وَلَا تَقْبَلُوا لَهُمْ شَهَادَةً أَبَداً وَأُولئِكَ هُمُ الْفَاسِقُونَ\r\nخطاب در اين آيه به حكّام مسلمين است يعنى : كسانى كه ولايت شرعى بر امت اسلامى دارند خواه معصوم باشند يا منصوب از جانب او . يعنى و كسانى كه به زن‌هاىپاكدامن نسبت زنا مىدهند سپس چهار گواه مرد بر ادعاى خود نمىآورند آنها را هشتاد تازيانه بزنيد و ديگر گواهى و شهادت آنها را در هيچ موردى نپذيريد ، و آنها هستند كه فاسق‌اند .\r\nاين آيه دربارهء قذف و رَمْىِ به زنا يعنى نسبت دادن زنا به زن پاكدامن نازل شده ، خواه نسبت‌دهنده مرد باشد يا زن ، و حكم نسبت زنا به مرد پاكدامن نيز همين است ، خواه نسبت‌دهنده زن باشد يا مرد .\r\nإِلَّا الَّذِينَ تَابُوا مِن بَعْدِ ذلِكَ وَأَصْلَحُوا فَإِنَّ اللَّهَ غَفُورٌ رَّحِيمٌ\r\nيعنى : مگر كسانى كه پس از تهمت زدن توبه كرده و صالح شده‌اند يا خود را اصلاح كرده‌اند كه به يقين خداوند بسيار آمرزنده و مهربان است .\r\nمراد اين است كه اگر قذف‌كننده قلباً پشيمان شود و عملًا خود را اصلاح كند يعنى براى اجراى حد قذف تسليم شود و از مقذوف نيز حلّيت بطلبد ، در اين صورت شهادتشان در موارد خود پذيرفته مىگردد .\r\nوَالَّذِينَ يَرْمُونَ أَزْوَاجَهُمْ وَلَمْ يَكُن لَّهُمْ شُهَدَاءُ إِلَّا أَنفُسُهُمْ فَشَهَادَةُ أَحَدِهِمْ أَرْبَعُ شَهَادَاتٍ بِاللَّهِ إِنَّهُ لَمِنَ الصَّادِقِينَ « 6 » وَالْخَامِسَةُ أَنَّ لَعْنَتَ اللَّهِ عَلَيْهِ إِن كَانَ مِنَ الْكَاذِبِينَ « 7 » وَيَدْرَؤُا عَنْهَا الْعَذَابَ أَن تَشْهَدَ أَرْبَعَ شَهَادَاتٍ بِاللَّهِ إِنَّهُ لَمِنَ الْكَاذِبِينَ « 8 » وَالْخَامِسَةَ أَنَّ غَضَبَ اللَّهِ عَلَيْهَا إِن كَانَ مِنَ الصَّادِقِينَ « 9 » وَلَوْ لَا فَضْلُ اللَّهِ عَلَيْكُمْ وَرَحْمَتُهُ وَأَنَّ اللَّهَ تَوَّابٌ حَكِيمٌ « 10 »\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nتفسير :\r\nوَالَّذِينَ يَرْمُونَ أَزْوَاجَهُمْ وَلَمْ يَكُن لَّهُمْ شُهَدَاءُ إِلَّا أَنفُسُهُمْ فَشَهَادَةُ أَحَدِهِمْ أَرْبَعُ شَهَادَاتٍ بِاللَّهِ إِنَّهُ لَمِنَ الصَّادِقِينَ * وَالْخَامِسَةُ أَنَّ لَعْنَتَ اللَّهِ عَلَيْهِ إِن كَانَ مِنَ الْكَاذِبِينَ\r\nاين آيه و آيهء بعد در بيان حكم مُلاعنه است كه بيان موضوع و احكام آن يك كتاب از فقه اسلامى را تشكيل داده ، و موضوع بحث اين است كه اگر مردى همسر دائمى خود را رَمْىِ به زنا كند و يا فرزند شرعى فيما بين را از خود نفى كند و زن ادعاى مرد را تكذيب نمايد و مرد نتواند چهار شاهد بياورد ، در اين صورت بايد هر دو نزد حاكم اسلامى حاضر شوند و مرد ابتداءً به جاى چهار شاهد ، چهار بار شهادت دهد و چنين گويد : « به نام خدا شهادت مىدهم كه در ادعاى خود راستگويم » و يك نفرين هم بكند و بگويد : « لعنت خدا بر من اگر از دروغگويان باشم » . اين پنج جمله از مرد به منزلهء اقامهء چهار گواه مرد است كه در نتيجه ادعايش ثابت و زن محكوم به حد مىگردد .\r\nمعناى آيه : و مردانى كه همسرانشان را رمى به زنا مىكنند و به آنها تهمت زنا مىزنند و آنها را در ادعاى خويش گواهانى جز خودشان نيست ، پس شهادت يكى از آنها چهار شهادت توام با ذكر خداست بر اين كه از راستگويان است . يعنى شهادتى كه براى او در اثبات مدعاى خود در اسلام تشريع شده اين است كه چهار بار شهادت خدايى دهد كه از راستگويان است . و پنجمين اين است كه لعنت خدا بر او باد اگر از دروغگويان باشد . يعنى شهادت پنجمى به عبارت نفرين است .\r\nوَيَدْرَؤُا عَنْهَا الْعَذَابَ أَن تَشْهَدَ أَرْبَعَ شَهَادَاتٍ بِاللَّهِ إِنَّهُ لَمِنَ الْكَاذِبِينَ * وَالْخَامِسَةَ أَنَّ غَضَبَ اللَّهِ عَلَيْهَا إِن كَانَ مِنَ الصَّادِقِينَ\r\nدر اين آيه راه نجات زن مقذوفه از حد زناى محصنه كه بر او ثابت شده بيان گرديده است . معناى آيه : و از زن مقذوفه عذاب حدّ را اين گفتار برمىدارد كه چهار بار شهادت به نام خدا دهد كه اين مرد در ادعاى خود از دروغگويان است ، و شهادت پنجم را اين گونه گويد كه غضب خداوند بر او باد اگر اين مرد از راستگويان باشد .\r\nبايد دانست كه اگر زن هم شهادت‌هاى پنجگانهء خود را نزد حاكم ادا كرد عنوان ملاعنه\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمحقق مىشود و چهار اثر بر آن بار مىگردد :\r\nيك - حدّ قذف هشتاد تازيانه از گردن مرد و حد زناى محصنه از گردن زن ساقط مىشود .\r\nدو - عقد زوجيتشان باطل مىشود و همانند طلاق از هم جدا مىگردند .\r\nسه - هر دو به يكديگر حرام ابدى مىشوند .\r\nچهار - اگر ملاعنه براى نفى فرزند بود ، آن فرزند نسبتش با مرد و خويشان او قطع مىگردد و اجنبى مىشود و آثار خويشى از ارث و محرميت و غيره مرتب نمىشود .\r\nوَلَوْ لَا فَضْلُ اللَّهِ عَلَيْكُمْ وَرَحْمَتُهُ وَأَنَّ اللَّهَ تَوَّابٌ حَكِيمٌ\r\nجواب « لولا » محذوف است و تقدير كلام « يفضحكم » است .\r\nيعنى : و اگر نبود اين كه فضل خداوند و رحمت او شامل حال شماست و اين كه خداوند سخت عطوف بر بندگان و توبه‌پذير و داراى حكمت در تدبير امور جامعه است ، شما را مفتضح و رسوا مىنمود .\r\nمراد اين است كه اين راه در باب ملاعنه براى فضل و رحمت بود ، زيرا به طرز عادى كار فيصله يافت و گرنه خداوند در ابتداى امر ، واقع مطلب را روشن مىكرد ، يا مرد حدّ قذف مىخورد و رسوا مىگشت ، يا زن حدّ زنا مىخورد و رسوا مىشد .\r\nإِنَّ الَّذِينَ جَاؤُوا بِالْإِفْكِ عُصْبَةٌ مِنكُمْ لَا تَحْسَبُوهُ شَرّاً لَّكُم بَلْ هُوَ خَيْرٌ لَّكُمْ لِكُلِّ امْرِئٍ مِنْهُم مَا اكْتَسَبَ مِنَ الْإِثْمِ وَالَّذِى تَوَلَّى كِبْرَهُ مِنْهُمْ لَهُ عَذَابٌ عَظِيمٌ « 11 » لَوْلَا إِذْ سَمِعْتُمُوهُ ظَنَّ الْمُؤْمِنُونَ وَالْمُؤْمِنَاتُ بِأَنفُسِهِمْ خَيْراً وَقَالُوا هذَا إِفْكٌ مُّبِينٌ « 12 » لَوْلَا جَاؤُوا وعَلَيْهِ بِأَرْبَعَةِ شُهَدَاءَ فَإِذْ لَمْ يَأْتُوا بِالشُّهَدَاءِ فَأُولئِكَ عِندَ اللَّهِ هُمُ الْكَاذبُونَ « 13 »\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nتفسير :\r\nإِنَّ الَّذِينَ جَاؤُوا بِالْإِفْكِ عُصْبَةٌ مِنكُمْ لَا تَحْسَبُوهُ شَرّاً لَّكُم بَلْ هُوَ خَيْرٌ لَّكُمْ لِكُلِّ امْرِئٍ مِنْهُم مَا اكْتَسَبَ مِنَ الْإِثْمِ وَالَّذِى تَوَلَّى كِبْرَهُ مِنْهُمْ لَهُ عَذَابٌ عَظِيمٌ\r\nپيامبر اسلام در اغلب غزوات و لشكركشىهاى خود يكى از همسران خود را همراه مىبرد كه جزو بانوان پرستار يا سرپرست آنها باشد . در غزوهء بنىالمصطلق نيز يكى از همسران را همراه داشت كه به قول علماى تسنّن عايشه و به گفتهء علماى تشيع امّ ابراهيم ماريهء قبطيه بوده است . هنگام بازگشت از غزوه ، پيامبر اسلام شبى را در صحرايى دستور توقف داد . در اواخر شب كه لشكر در استراحت و شتران نيز روى زانو خفته بودند ، همسر پيامبر براى قضاى حاجت از محل قافله دور شد ، اتفاقاً در آن هنگام پيامبر دستور حركت داد . ابومويهبه نامى كه گفته مىشود بردهء پيامبر و مأمور كشيدن زمام شتر همسر پيامبر بوده به گمان اين كه او در كجاوه است ، شتر را برخيزاند و همراه قافله به سوى مدينه روان شد . همسر پيامبر برگشت و محل قافله را خالى ديد ، در همان‌جا نشست كه كسى به سراغش آيد . يكى از مؤمنان به نام صفوان بن معطّل كه از قافله عقب مانده بود بدان‌جا رسيد ، زنى خفته ديد ، معلوم شد كه همسر پيامبر است ، بىدرنگ شتر خود را خوابانيد و از او درخواست نمود كه خود سوار شتر شود . همسر پيامبر سوار شد و صفوان زمام شتر را كشيد تا به پيامبر اسلام رسانيد . خبر حادثه به منافقان رسيد ، آنها از فرصت استفاده كرده ، حادثه را به اتهام همسر پيامبر تبديل كردند و وقوع گناه كبيره در اهل بيت وحى و آلوده‌شدن دامن همسر پيامبر را شيوع دادند ، و عمده و اصل در اين امر ، عبداللَّه بن ابىّ و زيد بن رِفاعه و مِسطَح از سران منافقان بودند . خداوند در اين باره بيش از ده آيه نازل كرده و مستفاد از آنها امورى است از جمله :\r\n1 - تبرئهء مقام والاى نبوت از هر خدشه‌اى بزرگ يا كوچك .\r\n2 - دفاع از مقام رفيع مؤمن و حفظ قداست عِرض او .\r\n3 - نكوهش از نفاق و منافق و مورد طعن قرار دادن او .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n4 - شدت جرم و گناه اشاعهء فحشا ، و وعيد بر ارتكاب آن و لزوم تكذيب آن به محض شنيدن .\r\nمعناى آيه در خطاب به همهء مومنان اعم از ظاهرى و واقعى : بىترديد كسانى كه مسألهء افك را آوردند ، يعنى اتهام همسر پيامبر اسلام را جعل كرده و شيوع دادند ، گروهى هستند متشكل و هم‌هدف و به ظاهر از شما . شما آن را به ضرر و شر خويش مشماريد بلكه آن به خير و نفع شماست ، زيرا از سعادت و خير و عظمت و بقاى يك مجتمع به حق همانند مجتمع اسلامى كه در ميان آنها اهل شر و فتنه و ضد نظامشان وجود دارد آن است كه روشن گردند تا در كارشان هشيار و بينا باشند و دشمنانشان معلوم و رسوا گردند و عكس‌العمل‌هاى لازم در برابرشان انجام دهند . براى هر يك از آنان يعنى از كسانى كه متصدى جعل و انتشار خبرند كيفر گناهش ثابت و مسلّم است ، و براى كسى از آنها كه عمده و معظم اين كار را متصدى شده عذابى بزرگ است .\r\nلَوْلَا إِذْ سَمِعْتُمُوهُ ظَنَّ الْمُؤْمِنُونَ وَالْمُؤْمِنَاتُ بِأَنفُسِهِمْ خَيْراً وَقَالُوا هذَا إِفْكٌ مُّبِينٌ\r\nيعنى : چرا هنگامى كه اين خبر را شنيديد مردان مؤمن و زنان مؤمنه دربارهء خودشان كه همانند نفس يكديگرند گمان خير نبردند و چرا نگفتند كه اين دروغى آشكار است ؟ ! يعنى بايد به محض شنيدن آن ، با حسن ظنّ قلبى به متّهم و اعتقاد به پاكى دامن او ، به زبان هم او را تبرئه مىكردند .\r\nلَوْلَا جَاؤُوا عَلَيْهِ بِأَرْبَعَةِ شُهَدَاءَ فَإِذْ لَمْ يَأْتُوا بِالشُّهَدَاءِ فَأُولئِكَ عِندَ اللَّهِ هُمُ الْكَاذبُونَ\r\nيعنى : چرا آنهايى كه اين نسبت را دادند بر مدعاى خود چهار شاهد مرد نياوردند ؟ زيرا گفتار آنان قذف محصنه بوده و بايد به محض رمى ، چهار شاهد مرد اقامه مىكردند . پس حال كه گواهان را نياوردند ، آنها در نزد خداوند دروغگويند .\r\nمراد اين است كه كسى كه زن پاكدامن را نسبت زنا دهد و شاهد نياورد ، او دروغگوى تشريعى و قاذف است و مستحق هشتاد تازيانه ؛ هر چند در واقع راستگوى تكوينى باشد ، زيرا موضوع حكم در اين‌جا عنوان تشريعى است نه واقعى .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nوَلَوْلَا فَضْلُ اللَّهِ عَلَيْكُمْ وَرَحْمَتُهُ فِى الدُّنْيَا وَالْآخِرَةِ لَمَسَّكُمْ فِى مَا أَفَضْتُمْ فِيهِ عَذَابٌ عَظِيمٌ « 14 » إِذْ تَلَقَّوْنَهُ بِأَلْسِنَتِكُمْ وَتَقُولُونَ بِأَفْوَاهِكُم مَا لَيْسَ لَكُم بِهِ عِلْمٌ وَتَحْسَبُونَهُ هَيِّناً وَهُوَ عِندَ اللَّهِ عَظِيمٌ « 15 » وَلَوْلَا إِذْ سَمِعْتُمُوهُ قُلْتُم مَّا يَكُونُ لَنَا أَن نَّتَكَلَّمَ بِهذَا سُبْحَانَكَ هذَا بُهْتَانٌ عَظِيمٌ « 16 » يَعِظُكُمُ اللَّهُ أَن تَعُودُوا لِمِثْلِهِ أَبَداً إِن كُنتُم مُّؤْمِنِينَ « 17 » وَيُبَيِّنُ اللَّهُ لَكُمُ الآيَاتِ وَاللَّهُ عَلِيمٌ حَكِيمٌ « 18 »\r\nلغت و اعراب :\r\nأفاض فى الشىء : وارد شد در آن . إذ تلقَّونه متعلّق است به أفضتم . وتقولون عطف تفسير تلقّونه . أن تعودوا به‌تقدير « كراهة أن تعودوا » .\r\nتفسير :\r\nوَلَوْلَا فَضْلُ اللَّهِ عَلَيْكُمْ وَرَحْمَتُهُ فِى الدُّنْيَا وَالْآخِرَةِ لَمَسَّكُمْ فِى مَا أَفَضْتُمْ فِيهِ عَذَابٌ عَظِيمٌ\r\nيعنى : و اگر نبود فضل خداوند بر شما مؤمنان و رحمت او در دنيا و آخرت ، بىترديد در كارى كه وارد شديد يعنى جعل و انشا و اشاعهء اتهام بزرگ ، شما را عذابى بزرگ مىرسيد .\r\nو ذكر فضل و رحمت در دنيا و آخرت اشاره است به اين كه عذاب هم در دنيا و هم در آخرت مىرسيد .\r\nإِذْ تَلَقَّوْنَهُ بِأَلْسِنَتِكُمْ وَتَقُولُونَ بِأَفْوَاهِكُم مَا لَيْسَ لَكُم بِهِ عِلْمٌ وَتَحْسَبُونَهُ هَيِّناً وَهُوَ عِندَ اللَّهِ عَظِيمٌ\r\nيعنى : ورود شما در اشاعهء بهتان وقتى بود كه آن را زبان به زبان مىگرفتيد و چيزى كه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nدر دل بدان علم نداشتيد دهان به دهان مىگفتيد و گمان مىكرديد كه كار آسانى است در حالى كه آن در نزد خداوند كارى بزرگ است .\r\nوَلَوْلَا إِذْ سَمِعْتُمُوهُ قُلْتُم مَّا يَكُونُ لَنَا أَن نَّتَكَلَّمَ بِهذَا سُبْحَانَكَ هذَا بُهْتَانٌ عَظِيمٌ\r\nيعنى : چرا آن گاه كه آن اتهام را شنيديد نگفتيد : ما را نرسد و نسزد و عقلًا ناپسند باشد و شرعاً جايز نباشد كه آن را به زبان آوريم . خدايا تو منزهى ، اين بهتانى بزرگ است . زيرا مورد اتهام زن پاكدامن ، همسر پيامبر بزرگ ، مادر همهء مؤمنان ، و محرم خاندان نزول وحى آسمانى و نشر شريعت اسلامى است .\r\nيَعِظُكُمُ اللَّهُ أَن تَعُودُوا لِمِثْلِهِ أَبَداً إِن كُنتُم مُّؤْمِنِينَ * وَيُبَيِّنُ اللَّهُ لَكُمُ الآيَاتِ وَاللَّهُ عَلِيمٌ حَكِيمٌ\r\nيعنى : خدا شما را پند مىدهد و كراهت دارد كه اگر شما گروندگان به توحيد و شريعت باشيد ، تا ابد و آخر عمر به مثل چنين كارى برگرديد . و خداوند آيه‌هاى كتاب خود را براى شما روشن مىكند ، و خداوند عليم و حكيم است . يعنى داراى علم است به همهء احكام آسمانى و موضوعات آنها از اعمال مكلّفان ، و داراى حكمت است كه همهء احكام را طبق مصالح و مفاسد بر موضوعات مرتب مىكند و مجازات همه را در دنيا و آخرت طبق حكمت بالغه تعيين مىنمايد .\r\nإِنَّ الَّذِينَ يُحِبُّونَ أَن تَشِيعَ الْفَاحِشَةُ فِى الَّذِينَ آمَنُوا لَهُمْ عَذَابٌ أَلِيمٌ فِى الدُّنْيَا وَالْآخِرَةِ وَاللَّهُ يَعْلَمُ وَأَنتُمْ لَا تَعْلَمُونَ « 19 » وَلَوْلَا فَضْلُ اللَّهِ عَلَيْكُمْ وَرَحْمَتُهُ وَأَنَّ اللَّهَ رَؤُوفٌ رَحِيمٌ « 20 » يَا أَيُّهَا الَّذِينَ آمَنُوا لَا تَتَّبِعُوا خُطُوَاتِ الشَّيْطَانِ وَمَن يَتَّبِعْ خُطُوَاتِ الشَّيْطَانِ فَإِنَّهُ يَأْمُرُ بِالْفَحْشَاءِ وَالْمُنكَرِ وَلَوْلَا فَضْلُ اللَّهِ عَلَيْكُمْ وَرَحْمَتُهُ مَا زَكَى مِنكُم مِن أَحَدٍ أَبَداً وَلكِنَّ اللَّهَ يُزَكِّى مَن يَشَاءُ وَاللَّهُ سَمِيعٌ عَلِيمٌ « 21 »\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nلغت و اعراب :\r\nفاحشة و فحشاء : كار بسيار زشت در نزد عقل و شرع ، خواه گفتار يا كردار . لولا فضل اللَّه جزاى شرط ، محذوف است به‌تقدير « لنالكم عذاب عظيم » . خطوات جمع خُطوَة - به ضم - : يعنى قدم‌ها . « 1 » منكَر : ناپسند در نزد عقل ، حرام از نظر شرع .\r\n\r\n[ مؤمن و ترك گام شيطانى 
  ]\r\nتفسير :\r\nإِنَّ الَّذِينَ يُحِبُّونَ أَن تَشِيعَ الْفَاحِشَةُ فِى الَّذِينَ آمَنُوا لَهُمْ عَذَابٌ أَلِيمٌ فِى الدُّنْيَا وَالْآخِرَةِ وَاللَّهُ يَعْلَمُ وَأَنتُمْ لَا تَعْلَمُونَ * وَلَوْلَا فَضْلُ اللَّهِ عَلَيْكُمْ وَرَحْمَتُهُ وَأَنَّ اللَّهَ رَؤُوفٌ رَحِيمٌ\r\nاين آيه و چند آيهء بعد محتمل است تتمهء قضيهء افك باشد يا كلى مستقل . معناى آيه : به يقين كسانى كه دوست دارند عمل زشت در ميان مؤمنان شيوع پيدا كند آنان را در دنيا و آخرت عذابى دردناك است .\r\nمراد از حبّ شيوع در اين‌جا صِرف دوستى قلبى بدون فعاليت خارجى نيست ، زيرا اوصاف درونى انسان متعلّق تكليف ايجابى و تحريمى نمىشود و عذابى بر آنها نيست ، بلكه مراد حبّ عملى است كه زشتى را عملًا شايع كند به اين كه زشت صادر شده از مؤمنى را اشاعه دهد يا كار زشت را رواج دهد . و خداوند مىداند و شما نمىدانيد ، يعنى شدت حرمت و مفاسد اجتماعى و كيفر اخروى آن را خدا مىداند و شما نمىدانيد . « و لو لا فضل اللَّه » يعنى و اگر نبود فضل خدا و رحمت او و اين كه خداوند رئوف و مهربان است بىترديد شما را عذابى بزرگ مىرسيد .\r\nيَا أَيُّهَا الَّذِينَ آمَنُوا لَا تَتَّبِعُوا خُطُوَاتِ الشَّيْطَانِ وَمَن يَتَّبِعْ خُطُوَاتِ الشَّيْطَانِ فَإِنَّهُ يَأْمُرُ بِالْفَحْشَاءِ وَالْمُنكَرِ وَ لَوْلَا فَضْلُ اللَّهِ عَلَيْكُمْ وَرَحْمَتُهُ مَا زَكَى مِنكُم مِن أَحَدٍ أَبَداً وَلكِنَّ اللَّهَ يُزَكِّى مَن يَشَاءُ وَاللَّهُ سَمِيعٌ عَلِيمٌ\r\nيعنى : اى كسانى كه ايمان آورده‌ايد ، هرگز پيروى از گام‌هاى شيطان نكنيد ، يعنى طبق مشى او و آنچه در اعتقاد و اخلاق و عمل مىگويد حركت نكنيد . و كسى كه پيروى از گام‌هاى شيطان كند ، بىترديد او پيوسته امر مىكند به كارهاى زشت از نظر عقل و\r\n\r\n\r\n","description":"","footnote":"\r\n( 1 ) . خطوات جمع خُطوة به ضم است يعنى قدم‌ها .\r\n","page_name":" 281 ","page_number":281},
  {"content":"\r\n\r\nخرد ، و حرام از نظر شرع . و اگر نبود اين كه فضل و رحمت خدا شامل حال شماست احدى از شما هرگز پاكيزه نمىشد ، يعنى كسى را توان آن نبود كه عقايد پاك و اخلاق نيكو و اعمال پاكيزه داشته باشد . و لكن خداوند است كه هر كس را بخواهد پاك مىكند و خدا شنوا و داناست .\r\nمراد از فضل و رحمت در اين‌جا دين است . يعنى اگر خدا براى مردم دين نمىفرستاد و به واسطهء پيامبرانش آن را پياده نمىكرد انسان در ابعاد مختلف خود پاك نمىشد و تكامل نمىيافت ، و پس از ابلاغ دين نيز آنان را كه بخواهد يعنى پذيراشوندگان اصل دين را به واسطهء توفيقات مرحلهء دوم پاك مىكند .\r\nوَلَا يَأْتَلِ أُولُوا الْفَضْلِ مِنكُمْ وَالسَّعَةِ أَن يُؤْتُوا أُولِى الْقُرْبَى وَالْمَسَاكِينَ وَالْمُهَاجِرِينَ فِى سَبِيلِ اللَّهِ وَلْيَعْفُوا وَلْيَصْفَحُوا أَلَا تُحِبُّونَ أَن يَغْفِرَ اللَّهُ لَكُمْ وَاللَّهُ غَفُورٌ رَحِيمٌ « 22 » إِنَّ الَّذِينَ يَرْمُونَ الْمُحْصَنَاتِ الْغَافِلَاتِ الْمُؤْمِنَاتِ لُعِنُوا فِى الدُّنْيَا وَالْآخِرَةِ وَلَهُمْ عَذَابٌ عَظيمٌ « 23 » يَوْمَ تَشْهَدُ عَلَيْهِمْ أَلْسِنَتُهُمْ وَأَيْدِيهِمْ وَأَرْجُلُهُم بِمَا كَانُوا يَعْمَلُونَ « 24 » يَوْمَئِذٍ يُوَفِّيهِمُ اللَّهُ دِينَهُمُ الْحَقَّ وَيَعْلَمُونَ أَنَّ اللَّهَ هُوَ الْحَقُّ الْمُبِينُ « 25 »\r\nلغت و اعراب :\r\nايتلاء « 1 » : كوتاه آمدن ، ترك كردن « 2 » . عفو : بخشيدن . صفح : بخشيدن و ترك ملامت نمودن .\r\nيوم تشهد ظرف است متعلّق به لهم عذاب . دين : جزاء و پاداش ، كيش و آيين .\r\n\r\n\r\n","description":"","footnote":"\r\n( 1 ) . اصلش ائتلاء است .\r\n( 2 ) . و نيز سوگندخوردن . يعنى سوگند نخورند كه به خويشان انفاق نكنند .\r\n","page_name":" 282 ","page_number":282},
  {"content":"\r\n\r\n\r\n[ بخشش مالى و عفو 
  ]\r\nتفسير :\r\nوَلَا يَأْتَلِ أُولُوا الْفَضْلِ مِنكُمْ وَالسَّعَةِ أَن يُؤْتُوا أُولِى الْقُرْبَى وَالْمَسَاكِينَ وَالْمُهَاجِرِينَ فِى سَبِيلِ اللَّهِ وَلْيَعْفُوا وَلْيَصْفَحُوا أَلَا تُحِبُّونَ أَن يَغْفِرَ اللَّهُ لَكُمْ وَاللَّهُ غَفُورٌ رَحِيمٌ\r\nيعنى : و كسانى از شما كه داراى فضل و فزونى در زندگى و وسعت در مال‌اند هرگز كوتاهى نكنند در اين كه به خويشان و فقرا و مهاجران در راه خدا انفاق نمايند ، و البته بايد آنها را عفو كنند و صفح نمايند . يعنى اگر سوابق بدرفتارى از آنها ديده‌اند عفو كنند و ناديده گيرند و علاوه ملامت هم نكنند ، آيا دوست نداريد كه خدا شما را بيامرزد ؟ و خدا بسيار آمرزنده و مهربان است .\r\nإِنَّ الَّذِينَ يَرْمُونَ الْمُحْصَنَاتِ الْغَافِلَاتِ الْمُؤْمِنَاتِ لُعِنُوا فِى الدُّنْيَا وَالْآخِرَةِ وَلَهُمْ عَذَابٌ عَظيمٌ\r\nيعنى : به يقين كسانى كه زن‌هاى پاكدامن و بىخبر از قضيه و با ايمان را نسبت زنا مىدهند ، آنها در دنيا و آخرت مورد لعن قرار گرفته‌اند و آنها را عذابى بزرگ است .\r\nبايد دانست كه ظاهر آيه در مورد قذف است و سه شرط براى مقذوف ذكر شده :\r\nاحصان و غفلت و ايمان . بنابراين لازم است گفته شود كه احصان و ايمان از شرايط قذف است و ذكر غفلت تأكيد است و يا به لحاظ مورد نزول آيه است ، زيرا غفلت از مورد اتهام از شرايط قذف نيست .\r\nيَوْمَ تَشْهَدُ عَلَيْهِمْ أَلْسِنَتُهُمْ وَأَيْدِيهِمْ وَأَرْجُلُهُم بِمَا كَانُوا يَعْمَلُونَ\r\nيعنى : عذاب بزرگ آنها روزى است كه زبان‌ها و دست‌ها و پاهاى آنان به زيان آنها به آنچه انجام مىدادند گواهى دهند . يعنى هر عضوى از اعضاى انسان به گناهانى كه از او صادر شده گواهى خواهد داد ، مثلًا به دروغ و غيبت مؤمن و بهتان و شهادت كذب ، زبان شخص شهادت مىدهد و به سرقت و دزدى ، چشم‌ها و دست‌ها و پاها ، و به زنا آلت طرفين و آنچه از اعضا شريك در التذاذند ، و هكذا .\r\nيَوْمَئِذٍ يُوَفِّيهِمُ اللَّهُ دِينَهُمُ الْحَقَّ وَيَعْلَمُونَ أَنَّ اللَّهَ هُوَ الْحَقُّ الْمُبِينُ\r\nسياق آيات اقتضا دارد كه اين آيه نيز مربوط به فسّاق و اعمال آنهاست و مراد\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاز دين ، جزا و كيفر است . يعنى در آن روز خداوند جزاى حق و بر وفق عدل و قسطِ عمل‌هاى زشت اختيارى آنها را از كفر و شرك و صغاير و كباير به نحو كامل تأديه خواهد نمود . و محتمل است مراد از دين در اين آيه كيش و آيين باشد ، يعنى خداوند در روز واپسين همهء مجامع بشرى و مكلّفان حاضر در صحنهء محشر را در برابر دين و شريعت به حقّى كه در دنيا در هر عصرى به آنها عرضه داشته بود جزايى وافى و بى كم و كاست خواهد داد ، نه از استحقاق نيكان مىكاهد و نه بر كيفر بدان مىافزايد .\r\nو معناى « و يعلمون » اين است كه پس از مشاهدهء اجتماع محشر و كيفيت رسيدگى به اعمال ظاهرى و باطنى انس و جن و تعيين كمّ و كيف اعمال و تعيين پاداش و كيفر عادلانه براى همه ، آنان را به حقانيت و ثبوت و آشكارشدن مقام الوهيت و ربوبيت ، علم‌اليقين يا عين‌اليقين حاصل خواهد شد .\r\n\r\n[ ازدواج و كفويت 
  ]\r\nالْخَبِيثَاتُ لِلْخَبِيثِينَ وَالْخَبِيثُونَ لِلْخَبِيثَاتِ وَالطَّيِّبَاتُ لِلطَّيِّبِينَ وَالطَّيِّبُونَ لِلطَّيِّبَاتِ أُولئِكَ مُبَرَّؤُونَ مِمَّا يَقُولُونَ لَهُم مَغْفِرَةٌ وَرِزْقٌ كَرِيمٌ « 26 »\r\nتفسير :\r\nالْخَبِيثَاتُ لِلْخَبِيثِينَ وَالْخَبِيثُونَ لِلْخَبِيثَاتِ وَالطَّيِّبَاتُ لِلطَّيِّبِينَ وَالطَّيِّبُونَ لِلطَّيِّبَاتِ أُولئِكَ مُبَرَّؤُونَ مِمَّا يَقُولُونَ لَهُم مَغْفِرَةٌ وَرِزْقٌ كَرِيمٌ\r\nآخر آيه اقتضا مىكند كه اين آيه نيز مربوط به تهمت زنا باشد .\r\nمعناى آيه : زن‌هاى پليد و زناكار از آنِ مردان پليد و زناكار ، و مردان پليد و زناكار از آنِ زن‌هاى پليد و زناكارند . يعنى طبق اقتضاى اعمال و جاذبهء ناريت در اهل نار ، زن‌هاى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nآلوده به سوى مردان آلوده و مردان آلوده به سوى زن‌هاى آلوده مىروند . و هم‌چنين به اقتضاى عمل طيّب و پسنديده و جاذبهء نوريت در اهل ايمان ، زن‌هاى پاكيزه و پاكدامن به سراغ مردان پاكيزه ، و مردان پاكيزه به سراغ زن‌هاى پاكدامن مىروند ؛ آنها برى هستند از آنچه ديگران دربارهء آنان مىگويند . يعنى زن‌ها و مردهاى پاك از تهمت عمل زنا محكوم به برائت‌اند و هيچ‌گاه قذف آنها جايز نيست .\r\nو گفته شده : مراد از خبيثات ، سخنان زشت و خبيث است از قبيل دروغ و فحش و هُجر و هرزه‌گويى و استهزاى نيكان و شهادت كذب و امر به منكر و نهى از معروف و غيره . يعنى كلمات پليد سزاوار انسان‌هاى خبيث‌النفس است و انسان‌هاى خبيث داراى سخنان خبيث‌اند . و سخنان پاكيزه از قبيل ذكر و دعا و قرآن و هدايت جاهلان و پند و اندرز از آنِ نيكان است .\r\nو ممكن است مراد از خبيثات ، سيّئات و گناهان باشد كه آنها را نفوس خبيثه مىگيرند و پياده مىكنند ، و مراد از طيّبات ، اعمال خير باشد كه آنها را نيكان مىجويند . براى آنها يعنى براى طيّبات و طيّبين ، مغفرت و آمرزش و روزىِ پرارج و گرانمايه است در دنيا به صورت محدود و موقّت و طبق اقتضاى حكمت ، و در آخرت به صورت بىحدّ و حصر و ابدى .\r\nيَا أَيُّهَا الَّذِينَ آمَنُوا لَا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَتُسَلِّمُوا عَلَى أَهْلِهَا ذلِكُمْ خَيْرٌ لَّكُمْ لَعَلَّكُمْ تَذَكَّرُونَ « 27 » فَإِن لَّمْ تَجِدُوا فِيهَا أَحَداً فَلَا تَدْخُلُوهَا حَتَّى يُؤْذَنَ لَكُمْ وَإِن قِيلَ لَكُمُ ارْجِعُوا فَارْجِعُوا هُوَ أَزْكَى لَكُمْ وَاللَّهُ بِمَا تَعْمَلُونَ عَلِيمٌ « 28 » لَّيْسَ عَلَيْكُمْ جُنَاحٌ أَن تَدْخُلُوا بُيُوتاً غَيْرَ مَسْكُونَةٍ فِيهَا مَتَاعٌ لَّكُمْ وَاللَّهُ يَعْلَمُ مَا تُبْدُونَ وَمَا تَكْتُمُونَ « 29 »\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nلغت و اعراب :\r\nلعلّكم تذكّرون به‌تقدير « أنزلنا هذا الحكم » . جناح : گناه . متاع : استفاده و برخوردارى .\r\nتفسير :\r\n\r\n[ آداب ورود به منازل 
  ]\r\nيَا أَيُّهَا الَّذِينَ آمَنُوا لَا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَتُسَلِّمُوا عَلَى أَهْلِهَا ذلِكُمْ خَيْرٌ لَّكُمْ لَعَلَّكُمْ تَذَكَّرُونَ\r\nيعنى : اى كسانى كه ايمان آورده‌ايد ، هرگز به خانه‌هايى غير خانه‌هاى خودتان وارد نشويد مگر آن كه استيناس كنيد يعنى شناسايى نماييد و آشنايى پيدا كنيد و اجازه بخواهيد و بر صاحبان آن خانه‌ها سلام گوييد ؛ اين كار براى شما بهتر است . و ما اين حكم را تشريع كرديم شايد شما از كيفيت معاشرت با يكديگر و رعايت حقوق اجتماعى و آداب و رسوم برادرى متذكّر گرديد .\r\nفَإِن لَّمْ تَجِدُوا فِيهَا أَحَداً فَلَا تَدْخُلُوهَا حَتَّى يُؤْذَنَ لَكُمْ وَإِن قِيلَ لَكُمُ ارْجِعُوا فَارْجِعُوا هُوَ أَزْكَى لَكُمْ وَاللَّهُ بِمَا تَعْمَلُونَ عَلِيمٌ\r\nيعنى : پس اگر در خانه‌هاى ديگران پس از استيناس كسى را نيافتيد هرگز وارد نشويد تا اذن داده شويد ، و اگر به شما گفتند برگرديد ، برگرديد كه آن براى شما پاكيزه‌تر است ، يعنى پاكيزه‌تر از اين كه همان جا معطّل شويد و اصرار بر دخول ورزيد . و خدا به آنچه انجام مىدهيد داناست .\r\nلَّيْسَ عَلَيْكُمْ جُنَاحٌ أَن تَدْخُلُوا بُيُوتاً غَيْرَ مَسْكُونَةٍ فِيهَا مَتَاعٌ لَّكُمْ وَاللَّهُ يَعْلَمُ مَا تُبْدُونَ وَمَا تَكْتُمُونَ\r\nيعنى : گناهى و عيب و اشكالى بر شما نيست كه به خانه‌هايى وارد شويد كه ساكن ندارند ( يعنى از امكنهء عامّه است كه براى ورود عموم تهيه شده ، مانند مسافرخانه‌ها ، حمام‌ها ، هتل‌ها و غيره ) و شما را در آن‌جا استفاده‌اى است ، يعنى احتياج به سكونت و استراحت و برخوردارى از آن‌جاها داريد . و خداوند آنچه را كه آشكار مىسازيد و آنچه را پنهان مىداريد مىداند . يعنى اگر به قصد فساد و دزدى و اغراض فاسده وارد شويد هر\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nچند كتمان كنيد خدا مىداند .\r\nقُل لِّلْمُؤْمِنِينَ يُغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ذلِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ « 30 » وَقُل لِّلْمُؤْمِنَاتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ وَلَا يُبْدِينَ زِينَتَهُنَّ إِلَّا مَا ظَهَرَ مِنْهَا وَلْيَضْرِبْنَ بِخُمُرِهِنَّ عَلَى جُيُوبِهِنَّ وَلَا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاءِ بُعُولَتِهِنَّ أَوْ أَبْنَائِهِنَّ أَوْ أَبْنَاءِ بُعُولَتِهِنَّ أَوْ إِخْوَانِهِنَّ أَوْ بَنِى إِخْوَانِهِنَّ أَوْ بَنِى أَخَوَاتِهِنَّ أَوْ نِسَائِهِنَّ أَوْ مَا مَلَكَتْ أَيْمَانُهُنَّ أَوِ التَّابِعِينَ غَيْرِ أُولِى الْإِرْبَةِ مِنَ الرِّجَالِ أَوِ الطِّفْلِ الَّذِينَ لَمْ يَظْهَرُوا عَلَى عَوْرَاتِ النِّسَاءِ وَلَا يَضْرِبْنَ بِأَرْجُلِهِنَّ لِيُعْلَمَ مَا يُخْفِينَ مِن زِينَتِهِنَّ وَتُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ « 31 »\r\nلغت و اعراب :\r\nغَضَّ عينه - از باب نَصَر - : چشم خود را بست و پلك‌ها را روى هم گذاشت ، نظرش را كوتاه كرد « 1 » . من أبصارهم « من » ابتدائيه است يعنى عنوان غضّ را از چشمان خود تحقق بخشيد . خُمُر جمع خِمار : چارقد ، روسرى . جيوب جمع جَيب : سينه . « 2 » اربة : حاجت . طفل :\r\nكودك ، مفرد و جمع و مذكر و مؤنث در آن يكسان است .\r\n\r\n\r\n","description":"","footnote":"\r\n( 1 ) . يعنى چشمش را پايين انداخت ولى نبست .\r\n( 2 ) . و نيز به معناى گريبان .\r\n","page_name":" 287 ","page_number":287},
  {"content":"\r\n\r\n\r\n[ نگاه و حجاب 
  ]\r\nتفسير :\r\nقُل لِّلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ذلِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ\r\nيعنى : اى پيامبر ، به مردان مؤمن بگو چشمان خود را ببندند « 1 » يعنى از نظر كردن به عورت مؤمنان ديگر و به بدن زن نامحرم ، و عورت‌هاى خود را نگه دارند از اين كه در معرض ديد ديگران قرار گيرد ، اين كار براى آنها پاكيزه‌تر است ، و بىترديد خداوند از آنچه به جا مىآورند آگاه است .\r\nبايد دانست كه مراد از حفظ فرج در اين آيه نگه‌دارى از نظر اجنبى است نه از زنا و لواط و استمنا و نحوه ، چنان كه امام صادق عليه السلام فرمود : كلّ آية فى القرآن فى حفظ الفرج فهى من الزنا إلّاهذه الآية فهى من النظر . « 2 » و نيز در اين آيه به پيامبر امر مىشود كه مردم را به غضّ بصر و حفظ فرج امر كند ، پس از قبيل امر به امر است و افادهء وجوب مىكند . و نيز حكم حرمت نظر به زن نامحرم در اين آيه از مهم‌ترين دستورات الهى و قانون كلى اجتماعى و نخستين مقدمهء تقواى انسانى و اسلامى و حافظ شرافت و قداست بشرى و محل ابتلاترين احكام آسمانى است ، بايد دقت شود .\r\nوَقُل لِّلْمُؤْمِنَاتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ وَلَا يُبْدِينَ زِينَتَهُنَّ إِلَّا مَا ظَهَرَ مِنْهَا وَلْيَضْرِبْنَ بِخُمُرِهِنَّ عَلَى جُيُوبِهِنَّ\r\nيعنى : و اى پيامبر ، به زن‌هاى مؤمنه نيز بگو چشمان خود را ببندند يعنى از نظر كردن به عورت ديگران و بدن مردان نامحرم ، و عورت‌هاى خود را نگه دارند يعنى عورت اصطلاحى خود را از ديد همه ، و عورت شرعى خود را كه تمام بدن است از ديد مردان نامحرم ، و زينت‌هاى خود را آشكار نسازند جز آنچه خود ظاهر است . مراد از زينت در اين‌جا مواضع و جاهاى آرايش از بدن است ، مانند سينه و مچ دست و بالاتر ، و گردن و گوش . و مراد از آنچه خود ظاهر است جاهاى زينت از صورت و دست‌هاست به تبع استثناى خود صورت و دست‌ها كه در شرع ثابت شده ، مانند چشم و ابرو و بينى و لب و\r\n\r\n\r\n","description":"","footnote":"\r\n( 1 ) . چشمان خود را پايين اندازند .\r\n( 2 ) . هر آيه‌اى كه در قرآن دربارهء حفظ فرج آمده منظور از آن حفظ فرج از زناست جز اين آيه كه منظور از آن حفظ فرج ازنگاه ديگران است .\r\n","page_name":" 288 ","page_number":288},
  {"content":"\r\n\r\nانگشتان . و روسرىهاى خود را بر سينه بيندازند يعنى اطراف چارقد و روسرى را به پايين رها نكنند كه زير چانه و جلو گردن و روى سينه بازماند ، بلكه آنها را روى سينه كشند تا همه پوشانده شود .\r\nوَلَا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاءِ بُعُولَتِهِنَّ أَوْ أَبْنَائِهِنَّ أَوْ أَبْنَاءِ بُعُولَتِهِنَّ أَوْ إِخْوَانِهِنَّ أَوْ بَنِى إِخْوَانِهِنَّ أَوْ بَنِى أَخَوَاتِهِنَّ أَوْ نِسَائِهِنَّ أَوْ مَا مَلَكَتْ أَيْمَانُهُنَّ أَوِ التَّابِعِينَ غَيْرِ أُولِى الْإِرْبَةِ مِنَ الرِّجَالِ أَوِ الطِّفْلِ الَّذِينَ لَمْ يَظْهَرُوا عَلَى عَوْرَاتِ النِّسَاءِ\r\nذكر استثنا در جملهء « لا يبدين الّا ما ظهر » ى اول براى استثناى برخى از مواضع زينت بود از حكم ممنوعيت مجموع آن ، و در اين‌جا براى استثناى عده‌اى از اشخاص است از حكم ممنوعيت مجموع كسانى كه ابداى زينت در نزد آنها حرام است . و مجموع مورد استثنا طبق شرع اسلام چهارده طايفه‌اند كه در اين‌جا با عدم ذكر عموها و دايىها دوازده طايفه شده‌اند .\r\nمعناى آيه : و نبايد زن‌هاى مؤمنه مواضع و جايگاه زينت از بدن خود را براى كسى ظاهر سازند جز براى شوهرانشان يا پدرانشان يا پدران شوهرانشان يا پسرانشان يا پسران شوهرانشان يا برادرانشان يا پسران برادرانشان يا پسران خواهرانشان يا زن‌هاى هم‌جنسشان « 1 » يا برده‌هايشان يا مردانى كه دنبال انسان براى طعام و پول مىافتند و نياز شهوانى ندارند مانند عقب‌ماندگان و سفيهان و پيران فرتوت ، يا اطفالى كه چيره بر آميزش با زن‌ها نيستند يعنى نيروى مقاربت ندارند .\r\nوَلَا يَضْرِبْنَ بِأَرْجُلِهِنَّ لِيُعْلَمَ مَا يُخْفِينَ مِن زِينَتِهِنَّ وَتُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ\r\nيعنى : و اى پيامبر ، نبايد آنها پاهاى خود را در وقت راه رفتن محكم برزمين زنند تا صداى زينت‌هايى كه پنهان داشته‌اند از قبيل خلخال و غيره معلوم شود و اشخاص مغرض طمع نمايند . و اى مؤمنان ، همگى به سوى خداوند بازگرديد ، يعنى اسلام را بپذيريد و در مجتمع خود پياده كنيد ، شايد رستگار شويد .\r\n\r\n\r\n","description":"","footnote":"\r\n( 1 ) . مراد زن‌هاى با ايمان و همكيش آنهاست .\r\n","page_name":" 289 ","page_number":289},
  {"content":"\r\n\r\n\r\n[ ترويج ازدواج 
  ]\r\nوَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ « 32 » وَلْيَسْتَعْفِفِ الَّذِينَ لَا يَجِدُونَ نِكَاحاً حَتَّى يُغْنِيَهُمُ اللَّهُ مِن فَضْلِهِ وَالَّذِينَ يَبْتَغُونَ الْكِتَابَ مِمَّا مَلَكَتْ أَيْمَانُكُمْ فَكَاتِبُوهُمْ إِنْ عَلِمْتُمْ فِيهِمْ خَيْراً وَآتُوهُم مِّن مَّالِ اللَّهِ الَّذِى آتَاكُمْ وَلَا تُكْرِهُوا فَتَيَاتِكُمْ عَلَى الْبِغَاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَيَاةِ الدُّنْيَا وَمَن يُكْرِههُّنَّ فَإِنَّ اللَّهَ مِن بَعْدِ إِكْرَاهِهِنَّ غَفُورٌ رَّحِيمٌ « 33 » وَلَقَدَ أَنزَلْنَا إِلَيْكُمْ آيَاتٍ مُّبَيِّنَاتٍ وَمَثَلًا مِنَ الَّذِينَ خَلَوْا مِن قَبْلِكُمْ وَمَوْعِظَةً لِّلْمُتَّقِينَ « 34 »\r\nلغت :\r\nأيامى جمع أيِّم : مرد يا زن بىهمسر . فَتَيات جمع فَتاة : كنيز . بِغاء : زنا كردن .\r\nتفسير :\r\nوَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ\r\nخطاب در آيه به اولياى عرفى جوانان و ولىّ امر مسلمين و صاحبان برده و همهء كسانى است كه مىتوانند در امر ازدواج عزب‌ها قدم بردارند . يعنى : مردان و زنان بىهمسر از مجتمعتان را همسر دهيد و آنها را به ازدواج هم در آوريد . و هم‌چنين آنان را كه صلاحيت\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nازدواج دارند از غلامان و كنيزان خود همسردار كنيد ؛ اگر فقير و مستمند باشند خداوند از فضل خويش بىنيازشان مىكند ، و خداوند وسعت ذاتى و علمى و توانى دارد و داناست ، يعنى از بذل نعمت فقير نمىشود و به مصالح امور هم داناست .\r\nوَلْيَسْتَعْفِفِ الَّذِينَ لَا يَجِدُونَ نِكَاحاً حَتَّى يُغْنِيَهُمُ اللَّهُ مِن فَضْلِهِ وَالَّذِينَ يَبْتَغُونَ الْكِتَابَ مِمَّا مَلَكَتْ أَيْمَانُكُمْ فَكَاتِبُوهُمْ إِنْ عَلِمْتُمْ فِيهِمْ خَيْراً وَآتُوهُم مِّن مَّالِ اللَّهِ الَّذِى آتَاكُمْ\r\nو بايد كسانى كه نكاحى نمىيابند يعنى وسايل و مقدمات ازدواج را پيدا نمىكنند عفّت و پاكدامنى گزينند تا آن‌گاه كه خداوند از فضل و رحمت خويش بىنيازشان كند تا بتوانند ازدواج كنند . و كسانى از مِلك‌يمين‌هاى شما يعنى غلامان و كنيزانتان كه در جستجوى كتاب‌اند يعنى از شما طلب قرارداد كتبى مىكنند كه سراغ كار روند و قسط معيّنى از درآمد خود را به شما دهند تا پس از مدتى آزاد شوند ، با آنها قرار داد ببنديد - خواه كتابت مطلق يا مشروط يا مهاباة - اگر در آنان خيرى مىدانيد يعنى مىبينيد كه مىتوانند طبق كتابت عمل نمايند و خود را آزاد سازند . و از مال خداوند كه در دست شما نهاده به آنها بدهيد . مراد اين است كه آنها عنوان رِقاب و بردهء بدهكار پيدا مىكنند و جزء قسم پنجم از مستحقّين زكات وَ فِى الرِّقابِ [ بقره ، 177 
  ] مىشوند ، از آن سهم به آنها بدهيد تا آزاد شوند .\r\nوَلَا تُكْرِهُوا فَتَيَاتِكُمْ عَلَى الْبِغَاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَيَاةِ الدُّنْيَا وَمَن يُكْرِههُّنَّ فَإِنَّ اللَّهَ مِن بَعْدِ إِكْرَاهِهِنَّ غَفُورٌ رَّحِيمٌ\r\nيعنى : و اى مؤمنان ، كنيزان جوان خود را در صورتى كه آنها خود ، خواهان عفّت‌اند به زنا وادار نكنيد تا از اين راه متاع زندگى دنيا جستجو كنيد . اين نهى به خاطر عادت خبيث آنهاست كه از راه اجبار كنيزان خود به زنا ارتزاق مىكردند . و كسى كه برده‌ها را مجبور به اين كار كند بىترديد خداوند پس از تحقق عنوان اكراه نسبت به كنيزان بسيار آمرزنده و مهربان است ، و از اين رو حكم حرمت زنا و حد دنيوى و عذاب اخروى را از آنها برداشته است ، و اكراه‌كننده هم در فرض توبه مشمول غفران است .\r\nوَلَقَدَ أَنزَلْنَا إِلَيْكُمْ آيَاتٍ مُّبَيِّنَاتٍ وَمَثَلًا مِنَ الَّذِينَ خَلَوْا مِن قَبْلِكُمْ وَمَوْعِظَةً لِّلْمُتَّقِينَ\r\nيعنى : و حقيقت اين است كه براى شما جامعهء بشرى آيه‌هايى روشنگر در اين سوره و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nدر اين كتاب فرو فرستاديم - روشنگر احكام شريعت آسمانى و حقايق و معارف دينى و عقلانى - و نيز مثلى نازل كرديم يعنى اوصاف و احوالى از مجتمعات بشرى كه پيش از شما در طول تاريخ گذشته‌اند از قصص صالحان و طالحان ، و پند و اندرزى براى كسانى كه پرهيزگارند يعنى استعداد تقوا و پذيرش دعوت الهى را دارند و وجدان و فطرتشان در سايهء كفر و فسق و عناد باطل نشده است .\r\n\r\n[ آيهء نور 
  ]\r\nاللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ فِيهَا مِصْبَاحٌ الْمِصْبَاحُ فِى زُجَاجَةٍ الزُّجَاجَةُ كَأَنَّهَا كَوْكَبٌ دُرِّيٌّ يُوقَدُ مِن شَجَرَةٍ مُبَارَكَةٍ زَيْتُونَةٍ لَّا شَرْقِيِّةٍ وَلَا غَرْبِيَّةٍ يَكَادُ زَيْتُهَا يُضِيءُ وَلَوْ لَمْ تَمْسَسْهُ نَارٌ نُّورٌ عَلَى نُورٍ يَهْدِي اللَّهُ لِنُورِهِ مَن يَشَاءُ وَيَضْرِبُ اللَّهُ الْأَمْثَالَ لِلنَّاسِ وَاللَّهُ بِكُلِّ شَيْءٍ عَلِيمٌ « 35 »\r\nلغت :\r\nنور عَرَضى است بذاته روشن و روشنگر چيزهاى ديگر ، و نيز وسيلهء هدايت . مشكاة : طاقچهء ديوار كه در لغت « سوراخ ناگذاره » « 1 » ناميده مىشود ، فانوس . مصباح : چراغ . كوكب درّى : ستارهء بزرگ درخشان و پرتلألؤ .\r\nتفسير :\r\nاللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ فِيهَا مِصْبَاحٌ الْمِصْبَاحُ فِى زُجَاجَةٍ الزُّجَاجَةُ كَأَنَّهَا كَوْكَبٌ دُرِّىٌّ يُوقَدُ مِن شَجَرَةٍ مُبَارَكَةٍ زَيْتُونَةٍ لَّا شَرْقِيِّةٍ وَلَا غَرْبِيَّةٍ يَكَادُ زَيْتُهَا يُضِىءُ وَلَوْ لَمْ تَمْسَسْهُ نَارٌ نُّورٌ عَلَى نُورٍ\r\n\r\n\r\n","description":"","footnote":"\r\n( 1 ) . ظاهراً يعنى سوراخ بسته و غيرقابل عبور .\r\n","page_name":" 292 ","page_number":292},
  {"content":"\r\n\r\nخداوند نور آسمان‌ها و زمين است يعنى نوردهنده و روشنىبخش آنهاست به واسطهء خورشيد و ستارگان و كهكشان‌ها . و يا آن كه خداوند هدايت‌كنندهء اهل آسمان‌ها و زمين است از فرشتگان و آدميان و پريان و غيره . مثل نور خدا در صفا و درخشش و تلألؤ همانند طاقچه‌اى در ديوار است كه در آن چراغى نهاده شده و آن چراغ در ميان فانوسى از شيشه و آبگينه است كه آن شيشه مانند ستاره‌اى بزرگ و درخشان است ، و آن چراغ افروخته مىگردد از روغن زيت درخت پربركت زيتون كه نه در طرف شرق مزرعه است و نه در طرف غرب آن ( يعنى چنين نيست كه در طرف شرق باشد و وقت عصر آفتاب بدان نتابد و يا در طرف غرب باشد كه آفتاب در وقت صبح بدان نتابد بلكه در جايى است كه هميشه خورشيد بر آن تابش دارد و از اين رو ) روغن زيتش در كمال صافى و شفافى است به گونه‌اى كه نزديك است زيتش خود بدرخشد هر چند آتش بدان نرسد و افروخته نگردد . روشنى روى روشنى است يعنى زيت خود روشن و چراغ افروخته از آن روشن و فانوس آبگينه روشن و مكان چراغ از ديوار كه نور را محصور كرده نيز روشن است . و غرض تصوير حد اعلاى نور در ماديات است كه نور الهى بدان تشبيه شود .\r\nو بايد دانست كه ممثَّل در اين آيه نور خداوند و مَثَل مجموع امور مذكور است يعنى نور قوى و شفاف و درخشنده . و مراد از ممثَّل در اين‌جا نور ايمان و معرفت و عرفان در قلب مؤمن و دوستان خداوند است در مراتب مختلف مؤمنين كه بدان نور ، توحيد و اصول عقايد مؤمن قوى و ثابت و راسخ مىگردد و فروع دين خدا در جامعه پياده مىشود و اخلاق فاضله در روح بشرها رشد مىكند ، كه دربارهء مؤمن فرموده : فَأَحْيَيْنَاهُ وَجَعَلْنَا لَهُ نُوراً يَمْشِى بِهِ فِى النَّاسِ [ انعام ، 122 
  ] . و محتمل است مراد از نور خدا نيروهاى انسانى باشد كه در وجود بشر قرار داده از قوهء عاقله و حواس ظاهره كه همانند نور روشنگر انسان در امور مادى و معنوى است . و ممكن است مراد از نور خدا دين او يا كتاب آسمانى او باشد .\r\nيَهْدِى اللَّهُ لِنُورِهِ مَن يَشَاءُ وَيَضْرِبُ اللَّهُ الْأَمْثَالَ لِلنَّاسِ وَاللَّهُ بِكُلِّ شَىْءٍ عَلِيمٌ\r\nيعنى : خداوند هر كس را بخواهد به سوى نور خود هدايت مىكند يعنى به دين و قرآن خود . و مراد هدايت ثانوى و پاداشى پس از پذيرفتن هدايت عامّ اوّلى است . و خداوند براى مردم مثل‌ها مىزند و خدا به همه چيز داناست .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\n[ آميختن تجارت با ياد خدا 
  ]\r\nفِى بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالآصَالِ « 36 » رِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاءِ الزَّكَاةِ يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ « 37 » لِيَجْزِيَهُمُ اللَّهُ أَحْسَنَ مَا عَمِلُوا وَيَزيدَهُم مِن فَضْلِهِ وَاللَّهُ يَرْزُقُ مَن يَشَاءُ بِغَيْرِ حِسَابٍ « 38 »\r\nلغت و اعراب :\r\nفى بيوت متعلّق است به يسبّح له « 1 » . غدوّ جمع غُدوة : صبحگاه . آصال جمع اصيل : شامگاه .\r\nاقام مصدر است مانند اقامة . ليجزيهم اللَّه متعلّق است به يُسبّح .\r\nتفسير :\r\nفِى بُيُوتٍ أَذِنَ اللَّهُ أَن تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالآصَالِ * رِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاءِ الزَّكَاةِ يَخَافُونَ يَوْماً تَتَقَلَّبُ فِيهِ الْقُلُوبُ وَالْأَبْصَارُ\r\nاين آيه در بيان حال مؤمنان است كه قلبشان به وسيلهء نور الهى همانند مشكات ، هدايت يافته است .\r\nمعناى آيه : در خانه‌هايى كه خداوند اجازه داده بالا برده شوند و نامش در آنها ذكر شود مردانى صبحگاهان و شامگاهان تسبيح مىكنند كه هيچ تجارت و داد و ستدى آنها را از ياد خداوند و برپا كردن نماز و پرداختن زكات مشغول نمىكند ( مراد از اين خانه‌ها مساجد مكرّمه و حرم‌هاى معصومين و هر مكانى است كه براى امور قربى الهى و نشر معارف دينى و خدمات قرآنى بنا شده ، و اين امكنه است كه خداوند رخصت داده نام آنها و\r\n\r\n\r\n","description":"","footnote":"\r\n( 1 ) . يا متعلق است به مشكاة . يعنى اين مشكات در خانه‌هايى است كه . . . .\r\n","page_name":" 294 ","page_number":294},
  {"content":"\r\n\r\nمقام و قداست و عظمت و بنا و ساختمان آنها بالا رود ) . آنها از روزى كه دل‌ها و چشم‌ها در آن روز دگرگون است مىترسند .\r\nمراد ، دگرگونى دل و ديدهء همهء اهل حشر است اعم از مؤمن و كافر ، زيرا پس از تجلّى جلال و جمال خداوند و ظهور حقايق عالم ديگر و حضور فرشتگان و ظهور در همه جا و استماع صداى پروردگار از همه طرف و حضور انبيا و آمدن ارواح برزخى با اجساد جديدالحدوث حشرى و تشكيل محكمهء عدل و دادگاه بزرگ تاريخ خلقت و ريزش نامهء اعمال از عالم بالا همانند بارش برف در دست و دامن اهل محشر ، طبيعى است كه همهء دل‌ها مضطرب و متقلّب و ديده‌ها خيره و حيران خواهد بود ، نيكان در مقدمهء فرج و دخول بهشت ، و بَدان در آستانهء ورود به دوزخ ، و نعوذ باللَّه .\r\nلِيَجْزِيَهُمُ اللَّهُ أَحْسَنَ مَا عَمِلُوا وَيَزيدَهُم مِن فَضْلِهِ وَاللَّهُ يَرْزُقُ مَن يَشَاءُ بِغَيْرِ حِسَابٍ\r\nيعنى : آن مردان الهى پيوسته تسبيح مىگويند تا خداوند آنها را به عمل‌هايشان كه همه نيكو و بهتر است پاداش دهد ، و علاوه از فضل خويش بر پاداش آنها بيفزايد ، و خداوند هر كس را بخواهد بىحساب روزى مىدهد ، يعنى بدون مداقّه و سختگيرى در حساب يا بدون مقابله يا عمل يا بدون محدوديت زمانى در آخرت .\r\nوَالَّذِينَ كَفَرُوا أَعْمَالُهُمْ كَسَرَابٍ بِقِيعَةٍ يَحْسَبُهُ الظَّمْآنُ مَاءً حَتَّى إِذَا جَاءَهُ لَمْ يَجِدْهُ شَيْئاً وَوَجَدَ اللَّهَ عِندَهُ فَوَفّاهُ حِسَابَهُ وَاللَّهُ سَرِيعُ الْحِسَابِ « 39 » أَوْ كَظُلُمَاتٍ فِى بَحْرٍ لُجِّيٍّ يَغْشَاهُ مَوْجٌ مِّن فَوْقِهِ مَوْجٌ مِن فَوْقِهِ سَحَابٌ ظُلُمَاتٌ بَعْضُهَا فَوْقَ بَعْضٍ إِذَا أَخْرَجَ يَدَهُ لَمْ يَكَدْ يَراهَا وَمَن لَّمْ يَجْعَلِ اللَّهُ لَهُ نُوراً فَمَا لَهُ مِن نُورٍ « 40 »\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nلغت و اعراب :\r\nسراب : آب نما . قيعة و قاع : زمين هموار خالى از آب و علف . لُجّىّ منسوب به لُجّ يعنى انبوه آب . يغشاه ضمير منصوب راجع است به بحر . أخرج يده ضماير به غريق برمىگردد كه از كلام معلوم مىشود .\r\n\r\n[ در تمثيل براى اعمال كافران 
  ]\r\nتفسير :\r\nوَالَّذِينَ كَفَرُوا أَعْمَالُهُمْ كَسَرَابٍ بِقِيعَةٍ يَحْسَبُهُ الظَّمْآنُ مَاءً حَتَّى إِذَا جَاءَهُ لَمْ يَجِدْهُ شَيْئاً وَوَجَدَ اللَّهَ عِندَهُ فَوَفّاهُ حِسَابَهُ وَاللَّهُ سَرِيعُ الْحِسَابِ\r\nدر اين دو آيه دو تشبيه ذكر شده : اول تشبيه اعمال خير كفّار از باورها و اعتقادات و عمل‌هاى بدنى ، به سراب و آب‌نما ، در اين كه كافر گمان مىكند انبوهى از عمل‌هاى خير دارد و چون بدان‌ها رسد نيازهايش برآورده گردد ، ولى چون به آنها برسد معلوم شود كه جز خيال باطل و موهومات چيزى نبوده است . و تشبيه دوم در آيهء بعد مىآيد .\r\nمعناى آيه : و كسانى كه كفر ورزيدند ، عمل‌هاى خير آنها همانند سراب و آب‌نما در صحرايى وسيع و هموار و بىآب و علف است كه انسان تشنه آن را از دور آب مىپندارد تا وقتى كه بدان جا رسد آن را چيزى نمىيابد ، يعنى مىبيند كه هيچ است ( مراد اين است كه عمل‌هاى خير آنها از انفاقات و خيرات و ابتكارات و خدمات و غيره كه گمان مىكنند همه صحيح و مستوجب پاداش است ، وقت مرگ معلوم مىشود همه باطل و بيهوده بوده ، زيرا شرط پاداش عمل‌هاى خير در آخرت ايمان است ) و همان جا خدا را در نزد خويش « 1 » مىيابد ، پس حسابش را به تمام پرداخت مىكند ، بدين معنا كه حساب حسنات و سيّئات را بررسى كرده تسويه حساب مىكند ، نسبت به سيّئات محكوم به عذاب و نسبت به حسنات محكوم به حرمان مىشود . و خداوند زودرس به حساب است ، زيرا اعمال سال‌هاى متمادى را در لحظه‌اى ارائه مىدهد و براى همه كيفر تعيين مىكند .\r\nأَوْ كَظُلُمَاتٍ فِى بَحْرٍ لُجِّىٍّ يَغْشَاهُ مَوْجٌ مِّن فَوْقِهِ مَوْجٌ مِن فَوْقِهِ سَحَابٌ ظُلُمَاتٌ بَعْضُهَا فَوْقَ بَعْضٍ إِذَا أَخْرَجَ يَدَهُ لَمْ يَكَدْ يَراهَا وَمَن لَّمْ يَجْعَلِ اللَّهُ لَهُ نُوراً فَمَا لَهُ مِن نُورٍ\r\n\r\n\r\n","description":"","footnote":"\r\n( 1 ) . يا : در نزد عملش .\r\n","page_name":" 296 ","page_number":296},
  {"content":"\r\n\r\nاين آيه بيان تشبيه دوم است كه اعمال شرّ آنها را از كفر و شرك و گناهان صغيره و كبيره به ظلمت‌هاى شديد متراكم تشبيه كرده است .\r\nمعناى آيه : و يا آن‌كه عمل‌هاى آنها همانند ظلمت‌هاست دربارهء كسى كه در ميان دريا در ژرفاى آب و انبوه آن قرار گرفته و موجى آن را فرا گرفته و موج ديگرى بر آن فرو ريخته و بالاتر از موج‌ها ابرى روى دريا را پوشانيده ، تاريكىهايى است برخى بر روى برخى ، تاريكى موج اول و دوم و ابر روى آنها ، به گونه‌اى كه اگر اين شخص دست خود را درآورد و جلوى صورتش بگيرد نمىبيند . مراد اين است كه اين ظلمت‌هاى معنوى در دنيا آنها را فرا گرفته هر چند نمىفهمند ، و در آخرت نيز فرامىگيرد كه خواهند ديد . و كسى كه خدا براى او نورى در دل قرار نداده باشد هرگز نورى نخواهد داشت .\r\nأَلَمْ تَرَ أَنَّ اللَّهَ يُسَبِّحُ لَهُ مَن فِى السَّماوَاتِ وَالْأَرْضِ وَالطَّيْرُ صَافَّاتٍ كُلٌّ قَدْ عَلِمَ صَلَاتَهُ وَتَسْبِيحَهُ وَاللَّهُ عَلِيمٌ بِمَا يَفْعَلُونَ « 41 » وَللَّهِ مُلْكُ السَّماوَاتِ وَالْأَرْضِ وَإِلَى اللَّهِ الْمَصِيرُ « 42 » أَلَمْ تَرَ أَنَّ اللَّهَ يُزْجِى سَحَاباً ثُمَّ يُؤَلِّفُ بَيْنَهُ ثُمَّ يَجْعَلُهُ رُكَاماً فَتَرَى الْوَدْقَ يَخْرُجُ مِنْ خِلَالِهِ وَيُنَزِّلُ مِنَ السَّماءِ مِن جِبَالٍ فِيهَا مِن بَرَدٍ فَيُصِيبُ بِهِ مَن يَشَاءُ وَيَصْرِفُهُ عَن مَن يَشَاءُ يَكَادُ سَنَا بَرْقِهِ يَذْهَبُ بِالْأَبْصَارِ « 43 » يُقَلِّبُ اللَّهُ الَّيْلَ وَالنَّهَارَ إِنَّ فِى ذلِكَ لَعِبْرَةً لِأُوْلِى الْأَبْصَارِ « 44 »\r\nلغت و اعراب :\r\nطير جمع طائر : پرنده . صافّات حال است از طَير . قد علم يعنى اللَّه يا كلٌّ . صلاة : دعا ، خضوع . ازجاء : راندن شىء به رفق و آرامى . ركام : متراكم و روى هم انباشته . ودق : باران .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمن بَرَد مفعول ينزّل ، بَرَد : دانه‌هاى منجمد شدهء باران به صورت برف و تگرگ . سنا : نور .\r\n\r\n[ تسبيح و شعور موجودات 
  ]\r\nتفسير :\r\nأَلَمْ تَرَ أَنَّ اللَّهَ يُسَبِّحُ لَهُ مَن فِى السَّماوَاتِ وَالْأَرْضِ وَالطَّيْرُ صَافَّاتٍ كُلٌّ قَدْ عَلِمَ صَلَاتَهُ وَتَسْبِيحَهُ وَاللَّهُ عَلِيمٌ بِمَا يَفْعَلُونَ\r\nيعنى : آيا به چشم دل نديدى كه خداوند را تسبيح مىگويد هر كس يا هر چيزى كه در آسمان‌ها و اين زمين است و پرندگانى كه در فضاى بالا پرها گشوده‌اند يا در مسير حركتشان صف كشيده‌اند ؟ ( مراد از « من فى السّموات و الأرض » همهء اجزاى عالم وجود است كه موصول ذوىالعقول تغليباً ذكر شده . و ذكر پرندگان هم براى شگفتى خلقت آنهاست كه اجرام سنگينى در فضاى بالا مىايستند و سير مىكنند ) .\r\nخداوند بىترديد دعا و خضوع و تقديس و تسبيح آنها را دانسته است . و يا آن‌كه همهء آنها دعا و تسبيح و تقديس خود را در برابر خداوند دانسته‌اند . جمادات تسبيح تكوينى دارند و جنبنده‌ها و ذوىالعقول هر يك به تناسب حالشان دعا و خضوع و تسبيح انشائى و ارادى دارند . و خداوند آنچه را كه آنها انجام مىدهند مىداند .\r\nوَللَّهِ مُلْكُ السَّماوَاتِ وَالْأَرْضِ وَإِلَى اللَّهِ الْمَصِيرُ\r\nيعنى : و ملك مطلق و سلطه و مالكيت بر آسمان‌ها و اين زمين از آنِ خداوند است ، زيرا خلق و آفرينش و حفظ و نگهدارى و تدبير و ادارهء كامل همه و سپس اعدام و فانى كردن همه آن گاه كه اراده كند از آنِ او و تحت ارادهء بالغهء اوست . و بنا براين مرجع و بازگشت در اداره و تدبير جهان هستى اوست چنان كه صدور فرمان بر متصديان تدبير عالم و حفظ نظم از جانب اوست .\r\nأَلَمْ تَرَ أَنَّ اللَّهَ يُزْجِى سَحَاباً ثُمَّ يُؤَلِّفُ بَيْنَهُ ثُمَّ يَجْعَلُهُ رُكَاماً فَتَرَى الْوَدْقَ يَخْرُجُ مِنْ خِلَالِهِ وَيُنَزِّلُ مِنَ السَّماءِ مِن جِبَالٍ فِيهَا مِن بَرَدٍ فَيُصِيبُ بِهِ مَن يَشَاءُ وَيَصْرِفُهُ عَن مَن يَشَاءُ يَكَادُ سَنَا بَرْقِهِ يَذْهَبُ بِالْأَبْصَارِ\r\nيعنى : آيا نديدى كه خداوند ابرى را به آرامى مىراند سپس در فضاى بالا اجزا و قطعات آن را به هم پيوند مىدهد و سپس آن را متراكم و غليظ مىسازد ، پس مىبينى كه از\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nلا به لاى آن باران بيرون مىريزد ؟ و خداوند از آسمان بالاى سرتان از كوه‌هاى ابرى « 1 » كه در محيط بالا ثابت و متمركز است برف و تگرگ فرومىبارد و آن را به هر كس اراده كند مىرساند و از هركس بخواهد بازمىدارد ( يعنى اگر ارادهء عذاب ملتى را كرده باشد آن را به طرز اضرار و آفت بار مىريزد ) ابرهاى متراكمى كه نزديك است درخشش برق آن چشم‌ها را نابود سازد .\r\n\r\n[ اقسام جنبندگان 
  ]\r\nيُقَلِّبُ اللَّهُ الَّيْلَ وَالنَّهَارَ إِنَّ فِى ذلِكَ لَعِبْرَةً لِأُوْلِى الْأَبْصَارِ\r\nيعنى : خداوند شب و روز را دگرگون مىسازد و بىترديد در اين امر عبرت و تنبّه براى صاحبان بصيرت است . مراد از دگرگون كردن شب و روز جا به جا كردن آنها و يكى را پس از ديگرى قرار دادن است . و ممكن است مراد كسر كردن از يكى و افزودن بر ديگرى باشد .\r\nوَاللَّهُ خَلَقَ كُلَّ دَابَّةٍ مَن مَاءٍ فَمِنْهُم مَن يَمْشِى عَلَى بَطْنِهِ وَمِنْهُم مَن يَمْشِى عَلَى رِجْلَيْنِ وَمِنْهُم مَن يَمْشِى عَلَى أَرْبَعٍ يَخْلُقُ اللَّهُ مَا يَشَاءُ إِنَّ اللَّهَ عَلَى كُلِّ شَيْءٍ قَدِيرٌ « 45 » لَقَدْ أَنزَلْنَا آيَاتٍ مُبَيِّنَاتٍ وَاللَّهُ يَهْدِي مَن يَشَاءُ إِلَى صِرَاطٍ مُسْتَقِيمٍ « 46 »\r\nتفسير :\r\nوَاللَّهُ خَلَقَ كُلَّ دَابَّةٍ مِن مَاءٍ فَمِنْهُم مَن يَمْشِى عَلَى بَطْنِهِ وَمِنْهُم مَن يَمْشِى عَلَى رِجْلَيْنِ وَمِنْهُم مَن يَمْشِى عَلَى أَرْبَعٍ يَخْلُقُ اللَّهُ مَا يَشَاءُ إِنَّ اللَّهَ عَلَى كُلِّ شَىْءٍ قَدِيرٌ\r\nيعنى : خداوند همهء جنبنده‌ها و حيوانات را از آبى مخصوص آفريده يعنى از منى مختلط نر و ماده ، پس برخى از آنها روى شكم راه مىروند مانند آبزيان و مارها و كرم‌ها و خزندگان ، و برخى از آنها بر روى دو پا راه مىروند مانند آدميان و پرندگان ، و برخى از آنها بر روى چهار پا راه مىروند مانند حيوانات برّى اهلى و وحشى و درندگان و غيره . و\r\n\r\n\r\n","description":"","footnote":"\r\n( 1 ) . يا : كوه‌هاى يخى .\r\n","page_name":" 299 ","page_number":299},
  {"content":"\r\n\r\nخدا هر چه را بخواهد مىآفريند ؛ بىترديد خدا بر همه چيز تواناست . اين دو جمله اشاره به ساير انواع زنده‌هاست كه از سه قسم فوق بيرون است مانند فرشتگان و پريان و حيواناتى كه دست و پاى بيشترى دارند .\r\n\r\n[ فقط قضاوت الهى 
  ]\r\nلَقَدْ أَنزَلْنَا آيَاتٍ مُبَيِّنَاتٍ وَاللَّهُ يَهْدِى مَن يَشَاءُ إِلَى صِرَاطٍ مُسْتَقِيمٍ\r\nيعنى : حقيقت اين است كه ما آيه‌هاى روشنگرى نازل كرديم ، يعنى از آغاز آفرينش بشر براى آنها در هر عصرى آياتى از كتاب‌هاى آسمانى زمان خود فروفرستاديم . و خداوند هر كس را بخواهد به سوى راه راست هدايت مىكند .\r\nمراد از هدايت در اين‌جا هدايت خاصهء پاداشى است كه پس از پذيرش هدايت عامه شامل حال مؤمنان مىگردد . يعنى خدا كسانى را كه بخواهد يعنى كسانى را كه دعوت ابتدايى او را پذيرفته و ايمان آورده باشند در جنبه‌هاى ديگر كمالات انسانى هدايت مىكند . و مراد از راه مستقيم ، راه راست در اصول عقايد و صفات و اخلاق فاضلهء انسانى و كارهاى نيك بدنى است .\r\nوَيَقُولُونَ آمَنَّا بِاللَّهِ وَبِالرَّسُولِ وَأَطَعْنَا ثُمَّ يَتَوَلَّى فَرِيقٌ مِّنْهُم مِن بَعْدِ ذلِكَ وَمَا أُولئِكَ بِالْمُؤْمِنِينَ « 47 » وَإِذَا دُعُوا إِلَى اللَّهِ وَرَسُولِهِ لِيَحْكُمَ بَيْنَهُمْ إِذَا فَرِيقٌ مِّنْهُم مُّعْرِضُونَ « 48 » وَإِن يَكُن لَهُمُ الْحَقُّ يَأْتُوا إِلَيْهِ مُذْعِنِينَ « 49 » أَفِى قُلُوبِهِم مَرَضٌ أَمِ ارْتَابُوا أَمْ يَخَافُونَ أَن يَحِيفَ اللَّهُ عَلَيْهِمْ وَرَسُولُهُ بَلْ أُولئِكَ هُمُ الظَّالِمُونَ « 50 »\r\nتفسير :\r\nوَيَقُولُونَ آمَنَّا بِاللَّهِ وَبِالرَّسُولِ وَأَطَعْنَا ثُمَّ يَتَوَلَّى فَرِيقٌ مِّنْهُم مِن بَعْدِ ذلِكَ وَمَا أُولئِكَ بِالْمُؤْمِنِينَ\r\nآيات زير در بيان حال منافقان است . يعنى : اى پيامبر ، آنها مىگويند كه ما به خدا و\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nفرستادهء او ايمان آورديم و اطاعت كرديم يعنى تصميم بر اطاعت هر دو گرفتيم ، سپس گروهى از آنها پس از اعتراف به ايمان و طاعت اعراض مىكنند و هرگز اينان ايمان‌آور نيستند ، يعنى حتى آنهايى كه اظهار اعراض نكردند .\r\nوَإِذَا دُعُوا إِلَى اللَّهِ وَرَسُولِهِ لِيَحْكُمَ بَيْنَهُمْ إِذَا فَرِيقٌ مِّنْهُم مُّعْرِضُونَ وَإِن يَكُن لَهُمُ الْحَقُّ يَأْتُوا إِلَيْهِ مُذْعِنِينَ\r\nيعنى : و چون آنها در نزاع و جدالى براى فصل خصومت به سوى خدا و فرستاده‌اش خوانده شوند تا پيامبر ميان آنها داورى كند به ناگاه مىبينى كه گروهى از آنها رويگردان‌اند ، يعنى آن‌جا كه مىدانند در مخاصمه بر باطل‌اند و رسول‌خدا حكم به عدل خواهد كرد . و اگر حق به جانب آنها باشد در حال تسليم و فرمانبرى به سوى رسول‌خدا مىآيند .\r\nأَفِى قُلُوبِهِم مَرَضٌ أَمِ ارْتَابُوا أَمْ يَخَافُونَ أَن يَحِيفَ اللَّهُ عَلَيْهِمْ وَرَسُولُهُ بَلْ أُولئِكَ هُمُ الظَّالِمُونَ\r\nيعنى : آيا در دل‌هايشان بيمارى ضعف ايمان است ، و يا آن كه آنها پس از ايمان در دينشان به شك افتاده‌اند ، و يا آن كه مىترسند خدا و پيامبرش به آنها در مقام قضاوت ستم كنند ؟ بلكه آنها خود ستمكارند . يعنى هيچ يك از امور سه گانه نيست بلكه آنها به جهت نفاق باطنى ستمكار به خويش‌اند ، و يا آنها اهل ستم و تجاوز به اموال مردم‌اند .\r\nإِنَّمَا كَانَ قَوْلَ الْمُؤْمِنِينَ إِذَا دُعُوا إِلَى اللَّهِ وَرَسُولِهِ لِيَحْكُمَ بَيْنَهُمْ أَن يَقُولُوا سَمِعْنا وَأَطَعْنَا وَأُولئِكَ هُمُ الْمُفْلِحُونَ « 51 » وَمَن يُطِعِ اللَّهَ وَرَسُولَهُ وَيَخْشَ اللَّهَ وَيَتَّقْهِ فَأُولئِكَ هُمُ الْفَائِزُونَ « 52 » وَأَقْسَمُوا بِاللَّهِ جَهْدَ أَيْمَانِهِمْ لَئِنْ أَمَرْتَهُمْ لَيَخْرُجُنَّ قُل لَّا تُقْسِمُوا طَاعَةٌ مَّعْرُوفَةٌ إِنَّ اللَّهَ خَبِيرٌ بِمَا تَعْمَلُونَ « 53 »\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nاعراب :\r\nقولَ المؤمنين خبر كان ، و ان يقولوا اسم كان به‌تقدير « قولهم » . يتّقه اصلش يتّقيه بوده كه ياء دوم حذف شده « 1 » و كسرهء قاف نيز براى تخفيف حذف شده . جَهد أيمانهم به‌تقدير « يجهدون جهد أيمانهم » . طاعة معروفة مبتداى خبر محذوف است به‌تقدير « خيرٌ و أفضلُ » .\r\n\r\n[ سوگند نخوريد 
  ]\r\nتفسير :\r\nإِنَّمَا كَانَ قَوْلَ الْمُؤْمِنِينَ إِذَا دُعُوا إِلَى اللَّهِ وَرَسُولِهِ لِيَحْكُمَ بَيْنَهُمْ أَن يَقُولُوا سَمِعْنا وَأَطَعْنَا وَأُولئِكَ هُمُ الْمُفْلِحُونَ\r\nيعنى : جز اين نيست كه سخن مؤمنان هنگامى كه در مورد نزاع يا اختلافات ديگر به سوى خدا و فرستاده‌اش دعوت شوند تا پيامبر خدا در ميان آنها داورى كند اين است كه مىگويند : شنيديم و اطاعت كرديم . و اينانند كه رستگارند .\r\nمراد اين است كه مقتضاى ايمان مؤمن و سزاوار مقام او اين است كه در مقابل هر دعوتى به سوى حق سمعاً و طاعةً گويند .\r\nوَمَن يُطِعِ اللَّهَ وَرَسُولَهُ وَيَخْشَ اللَّهَ وَيَتَّقْهِ فَأُولئِكَ هُمُ الْفَائِزُونَ\r\nيعنى : و كسانى كه از خدا و فرستادهء او اطاعت كنند و از خداوند بترسند و از او پروا كنند آنهايند كه كامياب‌اند .\r\nوَأَقْسَمُوا بِاللَّهِ جَهْدَ أَيْمَانِهِمْ لَئِنْ أَمَرْتَهُمْ لَيَخْرُجُنَّ قُل لَّا تُقْسِمُوا طَاعَةٌ مَّعْرُوفَةٌ إِنَّ اللَّهَ خَبِيرٌ بِمَا تَعْمَلُونَ\r\nيعنى : اى پيامبر ، آنها سوگند به خدا خوردند به سخت‌ترين سوگندهاى خود كه اگر آنها را امر كنى حتماً بيرون مىشوند ، يعنى اگر دستور خروج به جهاد و يا خروج از خانه و زندگى دهى امتثال مىكنند . به آنان بگو : سوگند نخوريد ، بلكه طاعت نيكو و انجام عمل در موارد لزوم بهتر است . يعنى آنچه تكليف شرعى و عقلى است اقدام عملى است نه انشاى قسم . و خدا به آنچه انجام مىدهيد آگاه است .\r\n\r\n\r\n","description":"","footnote":"\r\n( 1 ) . به خاطر مجزوم بودن .\r\n","page_name":" 302 ","page_number":302},
  {"content":"\r\n\r\nقُلْ أَطِيعُوا اللَّهَ وَأَطِيعُوا الرَّسُولَ فَإِن تَوَلَّوْا فَإِنَّمَا عَلَيْهِ مَا حُمِّلَ وَعَلَيْكُم مَا حُمِّلْتُمْ وَإِن تُطِيعُوهُ تَهْتَدُوا وَمَا عَلَى الرَّسُولِ إِلَّا الْبَلَاغُ الْمُبِينُ « 54 » وَعَدَ اللَّهُ الَّذِينَ آمَنُوا مِنكُمْ وَعَمِلُوا الصَّالِحَاتِ لَيَسْتَخْلِفَنَّهُمْ فِى الْأَرْضِ كَمَا اسْتَخْلَفَ الَّذِينَ مِن قَبْلِهِمْ وَلَيُمَكِّنَنَّ لَهُمْ دِينَهُمُ الَّذِى ارْتَضَى لَهُمْ وَلَيُبَدِّلَنَّهُم مِّن بَعْدِ خَوْفِهِمْ أَمْناً يَعْبُدُونَنِى لَا يُشْرِكُونَ بِى شَيْئاً وَمَن كَفَرَ بَعْدَ ذلِكَ فَأُولئِكَ هُمُ الْفَاسِقُونَ « 55 »\r\nتفسير :\r\nقُلْ أَطِيعُوا اللَّهَ وَأَطِيعُوا الرَّسُولَ فَإِن تَوَلَّوْا فَإِنَّمَا عَلَيْهِ مَا حُمِّلَ وَعَلَيْكُم مَا حُمِّلْتُمْ وَإِن تُطِيعُوهُ تَهْتَدُوا وَمَا عَلَى الرَّسُولِ إِلَّا الْبَلَاغُ الْمُبِينُ\r\nيعنى : اى پيامبر ، به امت خود و جامعهء بشرى بگو : خدا را اطاعت كنيد يعنى در اوامر و دستورات الهى و آسمانى او ، و نيز فرستادهء او را اطاعت كنيد يعنى در اوامر و دستوراتى كه خود به عنوان ولىّ امر جامعه انشاء مىكند ، و اما آنچه راجع به واجبات و محرمات الهى دستور مىدهد اوامر ارشادى اوست و در واقع اوامر خداست . و بنابراين ، از اين آيه وجوب امتثال اوامر مولوى پيامبر استفاده مىشود نظير آنچه در ادارهء امور كشور صادر مىكند . پس اگر از طاعت خدا و رسول اعراض كردند جز اين نيست كه بر عهدهء او همان است كه بر او تحميل و تكليف شده و بر عهدهء شما هم همان است كه بر شما تحميل و تكليف شده ، يعنى تكليف پيامبر ابلاغ رسالت الهى است و تكليف مردم پذيرش و عمل است ، و تخلّف مردم ضررى به مقام رسالت او ندارد ، بلكه اين مردم‌اند كه اگر از\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nدعوت اصولى اعراض كردند كافرند ، و اگر از دعوت فروعى روى گرداندند فاسق‌اند . و اگر او را اطاعت كنيد به سوى خدا هدايت مىيابيد ، و بر عهدهء فرستادهء الهى چيزى جز ابلاغِ آشكار نيست .\r\nمراد از ابلاغ آشكار اين است كه آنچه را از جانب حق آورده به نحو كامل بگويد و برساند و با منطق رسا و معجزاتى كه به او اعطا شده اتمام حجت كند به گونه‌اى كه ابهامى از ناحيهء ابلاغ نماند . و اما اجبار مردم بر اذعان و اعتقاد قلبى به شريعتش از قدرت غير خداوند خارج است ، و اما اكراه بر پياده كردن شرع در ميان ملت از وظايف امامت و ولايت امر است كه نياز به شرايط دارد ، و اما مجازات مردم و دادن كيفر در دنيا و آخرت مربوط به خداوند است و از وظايف هيچ بشرى نيست . « 1 »\r\n\r\n[ وعدهء حكومت صالحان 
  ]\r\nوَعَدَ اللَّهُ الَّذِينَ آمَنُوا مِنكُمْ وَعَمِلُوا الصَّالِحَاتِ لَيَسْتَخْلِفَنَّهُمْ فِى الْأَرْضِ كَمَا اسْتَخْلَفَ الَّذِينَ مِن قَبْلِهِمْ وَلَيُمَكِّنَنَّ لَهُمْ دِينَهُمُ الَّذِى ارْتَضَى لَهُمْ وَلَيُبَدِّلَنَّهُم مِّن بَعْدِ خَوْفِهِمْ أَمْناً يَعْبُدُونَنِى لَا يُشْرِكُونَ بِى شَيْئاً وَمَن كَفَرَ بَعْدَ ذلِكَ فَأُولئِكَ هُمُ الْفَاسِقُونَ\r\nخطاب در آيه به امت پيامبر اسلام است و شامل همهء آنهاست از مؤمن و كافر ، و مضمون خطاب بشارت از وعده‌اى است كه در علم ازلى الهى گذشته و در لوح محفوظ مندرج گشته است .\r\nيعنى : اى مردم ، خداوند از ميان شما به كسانى كه ايمان آورده و عمل‌هاى شايسته انجام داده‌اند وعده داده كه بدون ترديد آنها را در همهء روى زمين از جانب خود خليفه قرار خواهد داد چنان كه كسانى را كه پيش از آنها بودند خليفه قرار داده بود ( يعنى مانند صالحان و گروندگان از اقوام هر پيامبرى ) و دينى را كه براى آنها پسنديده است يعنى دين اسلام را براى آنها ثابت و استوار و پايدار خواهد نمود ، و حال آنها را پس از بيم و ترس از دشمنانِ داخل و خارج تبديل به ايمنى خواهد كرد به طورى كه مرا عبادت كنند و چيزى را شريك من قرار ندهند . و كسى كه پس از اين نعمت بزرگ كافر شود يا كفران نعمت نمايد ، آنها هستند كه از فرمان خدا خارج‌اند .\r\n\r\n\r\n","description":"","footnote":"\r\n( 1 ) . البته اقامهء حدود شرعى بر مستحقان آن ، كه نوعى كيفر دنيوى است از اين مقوله خارج است و جزو پياده‌كردن احكام شرع است .\r\n","page_name":" 304 ","page_number":304},
  {"content":"\r\n\r\nبايد دانست كه عده‌اى از علماى عامّه اين آيه را منطبق بر مسلمين در زمان خلفاى راشدين ديده‌اند ، ولى حق مطلب اين است كه تا حال مصداق آيه تحقق پيدا نكرده كه كسانى خلافت خدا را در روى زمين برعهده گيرند و پياده كنند و از هيچ دشمنى از داخل و خارج نهراسند خاصه اين كه ظاهر آيه اين است كه اين خلافت الهى در تمام سطح كرهء زمين انجام مىيابد . و طبق روايات متواترهء اهل‌بيت وحى عليهم السلام اين گروه همان اصحاب مهدى موعود ( عج ) ، و آيه منطبق بر حال ظهور اوست كه به حكومت الهى برمىخيزد و آن را مىگسترد و اسلام راستين را در سطح وسيع كرهء زمين پياده مىكند و احدى را در آن زمان توان منع و مقابلهء با او نخواهد بود .\r\nوَأَقِيمُوا الصَّلَاةَ وَآتُوا الزَّكَاةَ وَأَطِيعُوا الرَّسُولَ لَعَلَّكُمْ تُرْحَمُونَ « 56 » لَا تَحْسَبَنَّ الَّذِينَ كَفَرُوا مُعْجِزِينَ فِى الْأَرْضِ وَمَأْوَاهُمُ النَّارُ وَلَبِئْسَ الْمَصِيرُ « 57 » يَا أَيُّهَا الَّذِينَ آمَنُوا لِيَسْتَأْذِنكُمُ الَّذِينَ مَلَكَتْ أَيْمَانُكُمْ وَالَّذِينَ لَمْ يَبْلُغُوا الْحُلُم مِنْكُمْ ثَلاثَ مَرّاتٍ مِنْ قَبْلِ صَلاةِ الفَجْرِ وَحينَ تَضَعُونَ ثِيابَكُمْ مِن الظَّهِيرَةِ وَمِن بَعْدِ صَلَاةِ الْعِشَاءِ ثَلَاثُ عَوْرَاتٍ لَكُمْ لَيْسَ عَلَيْكُمْ وَلَا عَلَيْهِمْ جُنَاحٌ بَعْدَهُنَّ طَوَّافُونَ عَلَيْكُم بَعْضُكُمْ عَلَى بَعْضٍ كَذلِكَ يُبَيِّنُ اللَّهُ لَكُمُ الآيَاتِ وَاللَّهُ عَليمٌ حَكِيمٌ « 58 » وَإِذَا بَلَغَ الْأَطْفَالُ مِنكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِن قَبْلِهِمْ كَذلِكَ يُبَيِّنُ اللَّهُ لَكُمْ آيَاتِه وَاللَّهُ عَلِيمٌ حَكِيمٌ « 59 »\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nلغت و اعراب :\r\nحُلُم : بلوغ . ظهيرة : ظهر ، من الظهيرة بيانِ حين تضعون . عورت : چيزى كه اظهارش قبيح و شرّ ، و حفظ و پوشش آن لازم است . طوّافون جملهء مستأنفه است . بعضكم على بعض به‌تقدير « يطوف » .\r\n\r\n[ بهداشت جنسى خانواده 
  ]\r\nتفسير :\r\nوَأَقِيمُوا الصَّلَاةَ وَآتُوا الزَّكَاةَ وَأَطِيعُوا الرَّسُولَ لَعَلَّكُمْ تُرْحَمُونَ\r\nيعنى : و اى مردم ، نماز را برپا داريد - خود بخوانيد و آن را در ميان مجتمعتان زنده و برپا نماييد - و زكات را بپردازيد . مراد انفاقات مالى است كه در ميان عقلاى جهان رسم است كه به انگيزهء نوع‌دوستى و ترحم بر بىبضاعت‌ها داده مىشود و حد معيّنى ندارد . و محتمل است كه چون اين سوره مدنيّه است مراد ، زكات مصطلح شرعى باشد كه در مدينه نازل شده يعنى مال خاصّى در كمّ و كيف معيّنى كه از نُه قسم از اعيان خارج مىشود و در هشت صنف از موارد مصرف مىشود .\r\nو بايد دانست كه مراد از امر به نماز امر به همهء عبادت‌هاى بدنى است كه نماز در رأس آنهاست . و مراد از امر به زكات نيز همهء عبادات اجتماعى و انفاقات است كه زكات از اهم آنهاست . و نيز از اين فرستاده يعنى محمد صلى الله عليه و آله كه از خودتان است و در ميان خودتان مبعوث شده فرمان بريد ، شايد مورد ترحم قرار گيريد .\r\nلَا تَحْسَبَنَّ الَّذِينَ كَفَرُوا مُعْجِزِينَ فِى الْأَرْضِ وَمَأْوَاهُمُ النَّارُ وَلَبِئْسَ الْمَصِيرُ\r\nيعنى : اى پيامبر ، گمان مكن كسانى كه كفر ورزيده‌اند عاجزكنندهء ما در روى زمين باشند يعنى بتوانند به وسيلهء كثرت نفوس و اموالشان ما را از انجاز اهداف دينى و ابلاغ شريعت و پياده‌كردن آن عاجز كنند ، هرگز چنين نيست ، ما هدفمان را اجرا مىكنيم . و آنها جايگاهشان آتش دوزخ است و چه بد جاى بازگشتى است !\r\nيَا أَيُّهَا الَّذِينَ آمَنُوا لِيَسْتَأْذِنكُمُ الَّذِينَ مَلَكَتْ أَيْمَانُكُمْ وَالَّذِينَ لَمْ يَبْلُغُوا الْحُلُمَ مِنْكُمْ ثَلاثَ مَرّاتٍ مِنْ قَبْلِ صَلاةِ الفَجْرِ وَحينَ تَضَعُونَ ثِيابَكُمْ مِن الظَّهِيرَةِ وَمِن بَعْدِ صَلَاةِ الْعِشَاءِ ثَلَاثُ عَوْرَاتٍ لَكُمْ\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاين آيه در بيان برخى از آداب معاشرت داخلى خانواده‌ها و كيفيت رفتار خدمتگزاران و كوچكان با بزرگان است . معناى آيه : اى كسانى كه ايمان آورده‌ايد ، كسانى كه بردهء شما و مملوك دستان شمايند و كسانى كه صغيرند و هنوز به حد بلوغ نرسيده‌اند بايد هنگام ورود بر شما در سه نوبت از زمان استيذان كنند و اذن بخواهند :\r\nيكى پيش از نماز صبح ، و يكى هنگامى از ظهر كه لباس‌هاى كار و تماس با اجتماع را مىكَنيد و بر زمين مىگذاريد و ديگرى پس از نماز عشا كه وقت استراحت و نزديك خواب است ، كه اين اوقات سه وقت خلوت شما و زمانى است كه بالطبع اطلاع اغيار در آن حال نارواست .\r\nلَيْسَ عَلَيْكُمْ وَلَا عَلَيْهِمْ جُنَاحٌ بَعْدَهُنَّ طَوَّافُونَ عَلَيْكُم بَعْضُكُمْ عَلَى بَعْضٍ كَذلِكَ يُبَيِّنُ اللَّهُ لَكُمُ الآيَاتِ وَاللَّهُ عَليمٌ حَكِيمٌ\r\nيعنى : و براى شما و براى آنها پس از اين اوقات سه گانه گناهى و عيب و اشكالى نيست كه بدون استجازه وارد و خارج شوند ، آنها پيوسته طواف‌كننده و چرخنده به دور شمايند و همهء شما به اقتضاى الفت و ضرورت عشرت با يكديگر و طبع ارتباط خانوادگى دور هم مىچرخيد و به يكديگر سر مىزنيد . اين‌گونه خداوند آيات احكام خود را براى شما روشن مىكند ، و خداوند دانا و حكيم است ، دانا به اعمال فردى و اجتماعى شما كه موضوعات احكام است ، و حكيم در وضع احكام و جعل آن طبق مصالح و مفاسد افعال .\r\nوَإِذَا بَلَغَ الْأَطْفَالُ مِنكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِن قَبْلِهِمْ كَذلِكَ يُبَيِّنُ اللَّهُ لَكُمْ آيَاتِه وَاللَّهُ عَلِيمٌ حَكِيمٌ\r\nيعنى : و چون اطفال شما به حد بلوغ رسيدند بايد در همهء اوقات وارد شدن از شما رخصت طلبند ، چنان كه كسانى كه پيش از آنها بالغ شدند رخصت مىطلبند . يعنى حكم استيذان در اوقات سه‌گانه محدود به بلوغ است . و خداوند اين‌چنين آيات كتاب خود را براى شما روشن مىكند ، و خدا دانا و حكيم است . و اين جملات ، تكرار آخر آيهء قبل است كه براى اهميت رعايت آداب معاشرت ذكر شده است .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nوَالْقَوَاعِدُ مِنَ النِّسَاءِ اللَّاتِى لَا يَرْجُونَ نِكَاحاً فَلَيْسَ عَلَيْهِنَ جُنَاحٌ أَن يَضَعْنَ ثِيَابَهُنَّ غَيْرَ مُتَبَرِّجَاتٍ بِزِينَةٍ وَأَن يَسْتَعْفِفْنَ خَيْرٌ لَهُنَّ وَاللَّهُ سَمِيعٌ عَلِيمٌ « 60 » لَيْسَ عَلَى الْأَعْمَى حَرَجٌ وَلَا عَلَى الْأَعْرَجِ حَرَجٌ وَلَا عَلَى الْمَرِيضِ حَرَجٌ وَلَا عَلَى أَنفُسِكُمْ أَن تَأْكُلُوا مِنْ بُيُوتِكُمْ أَوْ بُيُوتِ آبَائِكُمْ أَوْ بُيُوتِ أُمَّهَاتِكُمْ أَوْ بُيُوتِ إِخْوَانِكُمْ أَوْ بُيُوتِ أَخَوَاتِكُمْ أَوْ بُيُوتِ أَعْمَامِكُمْ أَوْ بُيُوتِ عَمَّاتِكُمْ أَوْ بُيُوتِ أَخْوَالِكُمْ أَوْ بُيُوتِ خَالاتِكُمْ أَوْ مَا مَلَكْتُم مَّفَاتِحَهُ أَوْ صَدِيقِكُمْ لَيْسَ عَلَيْكُمْ جُنَاحٌ أَن تَأْكُلُوا جَمِيعاً أَوْ أَشْتَاتاً فَإِذَا دَخَلْتُم بُيُوتاً فَسَلِّمُوا عَلَى أَنفُسِكُمْ تَحِيَّةً مِّنْ عِندِ اللَّهِ مُبَارَكَةً طَيِّبَةً كَذلِكَ يُبَيِّنُ اللَّهُ لَكُمُ الآيَاتِ لَعَلَّكُمْ تَعْقِلُونَ « 61 »\r\nلغت و اعراب :\r\nقواعد جمع قاعدة : زن بازنشسته از طلب شوهر يا از حيض و اولاد . تبرّج : اظهار محاسن و زينت‌ها . يرجون صيغهء جمع مؤنث است . أن تأكلوا يعنى أن تتصرّفوا فى بيوتكم .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\n[ حجاب پير زنان 
  ]\r\nتفسير :\r\nوَالْقَوَاعِدُ مِنَ النِّسَاءِ اللَّاتِى لَا يَرْجُونَ نِكَاحاً فَلَيْسَ عَلَيْهِنَّ جُنَاحٌ أَن يَضَعْنَ ثِيَابَهُنَّ غَيْرَ مُتَبَرِّجَاتٍ بِزِينَةٍ وَأَن يَسْتَعْفِفْنَ خَيْرٌ لَهُنَّ وَاللَّهُ سَمِيعٌ عَلِيمٌ\r\nيعنى : و زنان بازنشسته - بازنشسته از ازدواج و حيض و باردارى - كه اميد نكاح ندارند ، يعنى به خاطر گذشت سن طمعى در ازدواج و ميلى به آميزش ندارند ، بر آنها گناهى نيست كه لباس‌هاى خود را زمين بگذارند ، مثلًا روسرى از سر بردارند و جوراب از پاى درآرند در حالى كه خودآرايى و تظاهر به زينت نكنند . و برخى از مفسران گفته‌اند :\r\nمراد اين است كه لباس‌هاى رو مانند چادر را بردارند و لباس‌هاى زير نظير روسرى بماند ؛ و تحقيق مسأله در فقه اسلامى است . و عفت ورزيدن يعنى رعايت حجاب مانند زنان جوان براى آنها بهتر است ، و خداوند شنوا و داناست .\r\n\r\n[ خوردن از خانهء ديگران و سلام بر آنها 
  ]\r\nلَيْسَ عَلَى الْأَعْمَى حَرَجٌ وَلَا عَلَى الْأَعْرَجِ حَرَجٌ وَلَا عَلَى الْمَرِيضِ حَرَجٌ وَلَا عَلَى أَنفُسِكُمْ أَن تَأْكُلُوا مِنْ بُيُوتِكُمْ أَوْ بُيُوتِ آبَائِكُمْ أَوْ بُيُوتِ أُمَّهَاتِكُمْ أَوْ بُيُوتِ إِخْوَانِكُمْ أَوْ بُيُوتِ أَخَوَاتِكُمْ أَوْ بُيُوتِ أَعْمَامِكُمْ أَوْ بُيُوتِ عَمَّاتِكُمْ أَوْ بُيُوتِ أَخْوَالِكُمْ أَوْ بُيُوتِ خَالاتِكُمْ أَوْ مَا مَلَكْتُم مَّفَاتِحَهُ أَوْ صَدِيقِكُمْ لَيْسَ عَلَيْكُمْ جُنَاحٌ أَن تَأْكُلُوا جَمِيعاً أَوْ أَشْتَاتاً\r\nاين آيه خطاب به همهء مؤمنان و در مقام جعل قانون كلى و تشريع حقّى براى مؤمنان - خاصه براى نابينايان و لنگان و بيماران - نسبت به تصرف در خانهء خويشان و كسانى كه آنها را امين دانسته‌اند و دوستان آنهاست ، بدين معنا كه مىتوانند بدون استيذان و سر زده حتى در حال غيبت صاحبان خانه وارد شوند و تصرفات عادى انجام دهند ، نظير استراحت و استفاده از خوردنى و آشاميدنى و پوشيدنى به نحو متعارف ، خواه فردى باشد يا دسته‌جمعى ، البته مشروط به اين‌كه از اسراف و تبذير بپرهيزند .\r\nمعناى آيه : اى مؤمنان ، براى افراد نابينا و لنگ و بيمار خصوصاً و براى خودتان عموماً گناهى نيست در اين كه از خانه‌هاى يازده‌گانهء زير بخوريد يعنى تصرفات متعارف در آنها انجام دهيد ، و آنها عبارت‌اند از : خانه‌هاى خودتان ، يا خانه‌هاى پدرانتان ، يا خانه‌هاى مادرانتان ، يا خانه‌هاى برادرانتان ، يا خانه‌هاى خواهرانتان ، يا خانه‌هاى عموهايتان ، يا\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nخانه‌هاى عمه‌هايتان ، يا خانه‌هاى دايىهايتان ، يا خانه‌هاى خاله‌هايتان ، يا خانه‌هايى كه كليد آنها را در اختيار داريد يعنى امين حفظ آنها هستيد ، يا خانه‌هاى دوستانتان ؛ بر شما گناهى نيست كه در اين خانه‌ها تصرف كنيد دسته‌جمعى يا متفرق و جداجدا .\r\nبايد دانست كه ذكر خانه‌هاى خود اشخاص ، اشاره است به اين كه اين خانه‌ها همانند خانه‌هاى خودتان است . و نيز گفته‌اند كه مراد از ( بيوتكم ) خانه‌هاى همسران است يعنى خانهء مرد نسبت به زن و خانهء زن نسبت به مرد . و يا آن كه مراد خانهء فرزندان است كه مستقلًا ذكر نشده‌اند .\r\nفَإِذَا دَخَلْتُم بُيُوتاً فَسَلِّمُوا عَلَى أَنفُسِكُمْ تَحِيَّةً مِّنْ عِندِ اللَّهِ مُبَارَكَةً طَيِّبَةً كَذلِكَ يُبَيِّنُ اللَّهُ لَكُمُ الآيَاتِ لَعَلَّكُمْ تَعْقِلُونَ\r\nيعنى : و هرگاه به خانه‌ها وارد شديد ، خواه خانه‌هاى مذكور يا غير آنها ، پس بر خودتان سلام كنيد يعنى بر صاحبان خانه كه خويشان و برادران دينى شما و همانند نفس شمايند سلام كنيد ، سلام و تحيّتى كه از جانب خداوند و پربركت و پاكيزه است . يعنى عنوان سلام و اين تحيت خاص هنگام برخورد ابتدايى مؤمنان با يكديگر در علم ازلى الهى بوده و از آن‌جا در لوح محفوظ منتقش شده و بر فرشتگان عالم بالا ابلاغ گرديده و به عنوان هديهء الهى تشريع شده و در دنيا و عالم برزخ و آخرت و حتى بهشت عدن نيز رايج خواهد بود و پر از بركت است و سبب خير كثير و پاكى نفس است . و خداوند اين گونه آيات كتاب خود را براى شما روشن مىكند ، شايد بينديشيد .\r\nإِنَّمَا المُؤْمِنُونَ الَّذِينَ آمَنُوا بِاللَّهِ وَرَسُولِهِ وَإِذَا كَانُوا مَعَهُ عَلَى أَمْرٍ جَامِعٍ لَّمْ يَذْهَبُوا حَتَّى يَسْتَأْذِنُوهُ إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَرَسُولِهِ فَإِذَا اسْتَأْذَنُوكَ لِبَعْضِ شَأْنِهِمْ فَأْذَن لِمَن شِئْتَ مِنْهُمْ وَاسْتَغْفِرْ لَهُمُ اللَّهَ إِنَّ اللَّهَ غَفُورٌ رَحِيمٌ « 62 »\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\n[ شركت در حركت‌هاى اجتماعى 
  ]\r\nتفسير :\r\nإِنَّمَا المُؤْمِنُونَ الَّذِينَ آمَنُوا بِاللَّهِ وَرَسُولِهِ وَإِذَا كَانُوا مَعَهُ عَلَى أَمْرٍ جَامِعٍ لَّمْ يَذْهَبُوا حَتَّى يَسْتَأْذِنُوهُ إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَرَسُولِهِ فَإِذَا اسْتَأْذَنُوكَ لِبَعْضِ شَأْنِهِمْ فَأْذَن لِمَن شِئْتَ مِنْهُمْ وَاسْتَغْفِرْ لَهُمُ اللَّهَ إِنَّ اللَّهَ غَفُورٌ رَحِيمٌ\r\nيعنى : جز اين نيست كه مؤمنان صادق و راستين كسانى هستند كه به خدا و فرستادهء او ايمان آورده‌اند و چون همراه پيامبر در كار مهم و عمومى باشند ( كارى كه بزرگان قوم را در يك‌جا جمع مىكند نظير احتمال حملهء دشمن ، يا دادن بسيج عمومى براى حمله يا دفاع ، يا نقشهء محاصرهء دشمن ، يا بيرون شدن از محاصره ، يا حضور در جمعه و عيد و استسقاء و غير ذلك ) از نزد پيامبر نمىروند تا از او اجازه بگيرند . اى پيامبر ، بىترديد آنهايى كه در اين مواقع خاص از تو استجازه مىكنند آنهايند كه به حقيقت به خدا و فرستادهء او ايمان آورده‌اند ، پس اگر براى برخى از كارهايشان از تو رخصت خواستند به هركس از آنها بخواهى رخصت بده و براى آنها از خداوند طلب آمرزش كن ، زيرا خداوند بسيار آمرزنده و مهربان است .\r\nلَا تَجْعَلُوا دُعَاءَ الرَّسُولِ بَيْنَكُمْ كَدُعَاءِ بَعْضِكُم بَعْضاً قَدْ يَعْلَمُ اللَّهُ الَّذِينَ يَتَسَلَّلُونَ مِنكُمْ لِوَاذاً فَلْيَحْذَرِ الَّذِينَ يُخَالِفُونَ عَنْ أَمْرِهِ أَن تُصِيبَهُمْ فِتْنَةٌ أَوْ يُصِيبَهُمْ عَذَابٌ أَلِيمٌ « 63 » أَلَا إِنَّ لِلَّهِ مَا فِى السَّماوَاتِ وَالْأَرْضِ قَدْ يَعْلَمُ مَا أَنتُمْ عَلَيْهِ وَيَوْمَ يُرْجَعُونَ إِلَيْهِ فَيُنَبِّئُهُمْ بِمَا عَمِلُوا وَاللَّهُ بِكُلِّ شَيْءٍ عَلِيمٌ « 64 »\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nلغت و اعراب :\r\nدعاء الرسول اضافه به فاعل است . تسلّل زيدٌ من الزحام : مخفيانه از ميان جمع بيرون شد .\r\nلواذاً مصدر است به معناى لائذين : پناه‌برندگان .\r\n\r\n[ احترام به پيامبر 
  ]\r\nتفسير :\r\nلَا تَجْعَلُوا دُعَاءَ الرَّسُولِ بَيْنَكُمْ كَدُعَاءِ بَعْضِكُم بَعْضاً قَدْ يَعْلَمُ اللَّهُ الَّذِينَ يَتَسَلَّلُونَ مِنكُمْ لِوَاذاً فَلْيَحْذَرِ الَّذِينَ يُخَالِفُونَ عَنْ أَمْرِهِ أَن تُصِيبَهُمْ فِتْنَةٌ أَوْ يُصِيبَهُمْ عَذَابٌ أَلِيمٌ\r\nيعنى : اى مردم ، دعوت پيامبر را در ميان خودتان به سوى امرى از امور ، همانند دعوت و خواندن بعضى از شما بعض ديگر را قرار ندهيد . مراد خواندن پيامبر است فرد يا گروهى را به سوى امور دينى يا دنيوى نظير ايمان و عمل شايسته يا طلب مشورت در كارى يا به نماز جماعت يا جمعه و غيره ، زيرا همهء اوامر و نواهى پيامبر اسلام يا ارشادى است كه هدايت به سوى واجبات و محرمات الهى است و يا مولوى است از جانب خود و نشأت‌يافته از مقام ولايت امر و امامت امت ، و امتثال فرمان او در همهء اينها واجب شرعى و عقلى است .\r\n« قد يعلم اللَّه » يعنى بىترديد خداوند حاضران شما در محضر پيامبر را كه وقت لزوم حضور و استماع و شركت در گفتگو ، پنهانى و در سايهء يكديگر از مجلس بيرون مىروند مىشناسد . البته بايد كسانى كه از فرمان او سرپيچى مىكنند بپرهيزند از اين كه آنها را امتحان و آزمايش سختى يا عذاب دردناكى برسد .\r\nأَلَا إِنَّ لِلَّهِ مَا فِى السَّماوَاتِ وَالْأَرْضِ قَدْ يَعْلَمُ مَا أَنتُمْ عَلَيْهِ وَيَوْمَ يُرْجَعُونَ إِلَيْهِ فَيُنَبِّئُهُمْ بِمَا عَمِلُوا وَاللَّهُ بِكُلِّ شَىْءٍ عَلِيمٌ\r\nيعنى : آگاه باشيد كه آنچه در آسمان‌ها و اين زمين است ( علاوه بر خود آسمان‌ها و زمين ) از آنِ خداست ، يعنى ملكيت مطلقه و سلطهء تامهء همه از آنِ اوست به لحاظ آن كه همه را او آفريده و حفظ مىكند و تدبير و اداره مىكند و اعدام همه نيز آن‌گاه كه بخواهد به دست اوست . و خدا حتماً آنچه را كه شما بشرها - كه جزء عالم وجوديد - بر آن هستيد ،\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nيعنى ايمان و كفر و طاعت و عصيان و اخلاص و نفاق شما را مىداند .\r\nوَيَوْمَ يُرْجَعُونَ إِلَيْهِ يومَ مفعولٌ به است و عطف است به مَا أَنتُمْ عَلَيْهِ و التفات است از خطاب عموم به غيبت نسبت به كفّار و منافقان ، يعنى و خدا حال روزى را كه آنها به سوى خدا بازگردانده مىشوند مىداند ، پس آنها را در آن روز به آنچه در دنيا انجام داده‌اند آگاه مىكند ، و خدا به همه چيز داناست .\r\nو الحمد للَّه‌رب العالمين\r\n24 / 2 / 86\r\n* * *\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nسفيد\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nسورهء فرقان\r\nبِسْمِ اللّهِ الرَّحْمنِ الرَّحِيمِ « 1 » تَبَارَكَ الَّذِى نَزَّلَ الْفُرْقَانَ عَلَى عَبْدِهِ لِيَكُونَ لِلْعَالَمِينَ نَذِيراً « 1 » الَّذِى لَهُ مُلْكُ السَّماوَاتِ وَالْأَرْضِ وَلَمْ يَتَّخِذْ وَلَداً وَلَمْ يَكُن لَهُ شَرِيكٌ فِى الْمُلْكِ وَخَلَقَ كُلَّ شَيْءٍ فَقَدَّرَهُ تَقْدِيراً « 2 » وَاتَّخَذُوا مِن دُونِهِ آلِهَةً لَا يَخْلُقُونَ شَيْئاً وَهُمْ يُخْلَقُونَ وَلَا يَمْلِكُونَ لِأَنفُسِهِمْ ضَرّاً وَلَا نَفْعاً وَلَا يَمْلِكُونَ مَوْتاً وَلَا حَيَاةً وَلَا نُشُوراً « 3 »\r\nلغت :\r\nتبارك الشىءُ : ثبت و كثر خيره و بركته و دام و تزايد و ارتفع ، يعنى پر خير و بركت شد و دوام و فزونى يافت . فرقان مصدر است به معناى فرق ، و به معناى فارق استعمال مىشود .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nتفسير :\r\nتَبَارَكَ الَّذِى نَزَّلَ الْفُرْقَانَ عَلَى عَبْدِهِ لِيَكُونَ لِلْعَالَمِينَ نَذِيراً\r\nاين سوره مكّيه است به شهادت اكثر آيات آن كه طرف خطاب در آنها مشركان‌اند و عمدهء اهداف آن دفع ادعاهاى كفّار است كه مىگفتند : اين پيامبر از جانب خدا نيست و اين كتابى هم كه آورده نازل از طرف خداوند نيست .\r\nمعناى آيه : پرخير و بركت است و والامقام و دائم و بىزوال است خدايى كه فرقان را بر بندهء خود نازل كرد تا براى جهانيان انذاركننده و بيم‌دهنده باشد .\r\nمراد از پربركت بودن خدا اين است كه افاضهء وجود به عالم هستى و ادامهء فيض از اوست ، و افاضهء رحمت به موجودات به هريك در حد استحقاق خود از اوست ، و آفريدن و هدايت و اعطاى روزى به همهء روزىخواران در خور اقتضاى وجودشان از اوست ، و بذل بركات معنوى به ذوىالعقول در حد نياز و كمالشان نيز از اوست . و مراد از فرقان ، قرآن است كه فارق ميان حق و باطل در تمام ابعاد علوم و معارف و اصول و فروع اديان و شرايع است . و مراد از عالَمين ، انسان‌ها و پريان از زمان نزول آن تا انقراض جهان است .\r\nالَّذِى لَهُ مُلْكُ السَّماوَاتِ وَالْأَرْضِ وَلَمْ يَتَّخِذْ وَلَداً وَلَمْ يَكُن لَهُ شَرِيكٌ فِى الْمُلْكِ\r\nيعنى : خدايى كه ملكيت حقيقى و سلطه و مالكيت بر آسمان‌ها و اين زمين از آنِ اوست ، و او هرگز براى خود فرزندى اتّخاذ نكرده و هرگز او را شريكى در مُلك نيست ، يعنى بر خلاف آنچه مشركان براى او دخترانى و نصارا فرزندى و ثَنَويون معتقد به ارباب انواع ، شريكانى ادعا مىكنند .\r\nوَخَلَقَ كُلَّ شَىْءٍ فَقَدَّرَهُ تَقْدِيراً\r\nيعنى : و او همه چيز را آفريده است - همهء انواع و اصناف موجودات جهان را از كتم عدم به صحنهء وجود آورده - و همه را به نحوخاصى اندازه‌گيرى نموده است . يعنى حقيقت هر چيز و آثار وجودى او و خواص و اوصاف او و كيفيت زاد و ولد و مقدار بقاى افراد و اصناف او را تقدير كرده و اندازه‌گيرى نموده است .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\n[ دفاع از حقانيت قرآن و پيامبر 
  ]\r\nوَاتَّخَذُوا مِن دُونِهِ آلِهَةً لَا يَخْلُقُونَ شَيْئاً وَهُمْ يُخْلَقُونَ وَلَا يَمْلِكُونَ لِأَنفُسِهِمْ ضَرّاً وَلَا نَفْعاً\r\nيعنى : و مشركان براى خود خدايانى به جز خداوند و به جاى او اتخاذ كردند كه آنها چيزى نمىآفرينند بلكه خود به دست ديگران آفريده مىشوند و آنها مالك هيچ ضرر و نفعى براى خود نيستند ، يعنى توان آن كه ضررى از خود دفع كنند يا سودى براى خود بجويند ندارند .\r\nوَلَا يَمْلِكُونَ مَوْتاً وَلَا حَيَاةً وَلَا نُشُوراً\r\nيعنى : نه اختيار اماته و قبض روح زنده‌اى را دارند تا بتوانند دشمنان خود را قبض روح كنند ، و نه اختيار حيات را كه بتوانند به مرده‌اى حيات دهند يا به پرستش كنندگانشان عمر طولانى بخشند ، و نه قدرت برانگيختن اموات در روز حشر را دارند .\r\nغرض آن كه اين امور از اوصاف الوهيت است و اگر بت‌ها خدا باشند بايد قادر بر اين امور باشند .\r\nوَقَالَ الَّذِينَ كَفَرُوا إِنْ هذَا إِلَّا إِفْكٌ افْتَرَاهُ وَأَعَانَهُ عَلَيْهِ قَوْمٌ آخَرُونَ فَقَدْ جَاؤُوا ظُلْماً وَزُوراً « 4 » وَقَالُوا أَسَاطِيرُ الْأَوَّلِينَ اكْتَتَبَهَا فَهِيَ تُمْلَى عَلَيْهِ بُكْرَةً وَأَصِيلًا « 5 » قُلْ أَنزَلَهُ الَّذِي يَعْلَمُ السِّرَّ فِي السَّماوَاتِ وَالْأَرْضِ إِنَّهُ كَانَ غَفُوراً رَّحِيماً « 6 »\r\nلغت و اعراب :\r\nهذا اشاره به قرآن مفهوم از كلام است . جاؤوا ظلماً جاءَ يعنى أتى و فَعَل .\r\nزور : دروغ . اساطير جمع اسطوره : نوشته‌هاى خرافى و افسانه . بكرة : صبحگاهان .\r\nاصيل : شامگاهان . اكتتبها : طلب كرد نوشتن آن را . املاء : القاى سخن به ديگرى كه به همان\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nطرز بخواند يا بنويسد .\r\nتفسير :\r\nوَقَالَ الَّذِينَ كَفَرُوا إِنْ هذَا إِلَّا إِفْكٌ افْتَرَاهُ وَأَعَانَهُ عَلَيْهِ قَوْمٌ آخَرُونَ فَقَدْ جَاؤُوا ظُلْماً وَزُوراً\r\nيعنى : و كفّار قريش گفتند : اين قرآنى كه محمد ( صلى الله عليه و آله ) مىخواند جز دروغى نيست كه آن را خود بافته و به خدا نسبت مىدهد و در بافتن آن گروهى ديگر او را يارى داده‌اند ، يعنى مطالب گوناگونى از اهل تورات و انجيل گرفته و عبارت را هم خود بافته است . برخى گفته‌اند كه مرادشان از قوم آخرون سه نفر برده از اهل كتاب است كه در مكه بوده به نام عدّاس مولى حُوَيطب بن عبدالعُزّى و يسار مولى العلاء و حبر مولى عامر ، و پيامبر گاهى با آنها تماس داشته و آنها مسلمان شده بودند .\r\nحقّاً كه آنها در اين سخن ستم كردند و دروغ گفتند ، زيرا آنها را نرسد و نسزد و ممكن نباشد با اين‌كه اهل زبان عربى نبودند و قطعاتى از تورات و انجيل ياد گرفته بودند اين چنين كتابى را انشاء كنند و به پيامبر عربى بياموزند .\r\nوَقَالُوا أَسَاطِيرُ الْأَوَّلِينَ اكْتَتَبَهَا فَهِىَ تُمْلَى عَلَيْهِ بُكْرَةً وَأَصِيلًا\r\nيعنى : و نيز گفتند : اين قرآن او اسطوره‌هاى پيشينيان است يعنى نوشته‌جات باطل و خرافى گذشتگان كه دستور داده همه را برايش نوشته و كتاب كرده‌اند ، پس هر صبح و شام از روى آن برايش خوانده مىشود و املا مىگردد تا او حفظ كند و بر مردم بخواند .\r\nقُلْ أَنزَلَهُ الَّذِى يَعْلَمُ السِّرَّ فِى السَّماوَاتِ وَالْأَرْضِ إِنَّهُ كَانَ غَفُوراً رَّحِيماً\r\nيعنى : اى پيامبر ، به آنان بگو : اين قرآن را كسى فرستاده كه هر سرّى را در آسمان‌ها و اين زمين مىداند . يعنى هر آنچه از حواس ظاهرى و باطنى هر صاحب حواس بيرون است و نسبت به او از اسرار است مىداند و از اين روست كه با الفاظش توان مقابله نداريد و اخبار از مغيبات گذشته و آينده‌اش كه جز عالم به اسرار نتواند آورد شما را مبهوت كرده كه نسبت دروغ و اسطوره مىدهيد . و او بسيار آمرزنده و مهربان است ، و لذا تعجيل در عذاب شما ندارد و اگر بازگرديد شما را مىپذيرد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nوَقَالُوا مَالِ هذَا الرَّسُولِ يَأْكُلُ الطَّعَامَ وَيَمْشِى فِى الْأَسْوَاقِ لَوْلَا أُنزِلَ إِلَيْهِ مَلَكٌ فَيَكُونَ مَعَهُ نَذِيراً « 7 » أَوْ يُلْقَى إِلَيْهِ كَنزٌ أَوْ تَكُونُ لَهُ جَنَّةٌ يَأْكُلُ مِنْهَا وَقَالَ الظَّالِمُونَ إِن تَتَّبِعُونَ إِلَّا رَجُلًا مَّسْحُوراً « 8 » انظُرْ كَيْفَ ضَرَبُوا لَكَ الْأَمْثَالَ فَضَلُّوا فَلَا يَسْتَطِيعُونَ سَبِيلًا « 9 » تَبَارَكَ الَّذِى إِن شَاءَ جَعَلَ لَكَ خَيْراً مِّن ذلِكَ جَنَّاتٍ تَجْرِى مِن تَحْتِهَا الْأَنْهَارُ وَيَجْعَل لَّكَ قُصُوراً « 10 »\r\nتفسير :\r\nوَقَالُوا مَالِ هذَا الرَّسُولِ يَأْكُلُ الطَّعَامَ وَيَمْشِى فِى الْأَسْوَاقِ لَوْلَا أُنزِلَ إِلَيْهِ مَلَكٌ فَيَكُونَ مَعَهُ نَذِيراً\r\nيعنى : و مشركان مكه گفتند : چه شده اين فرستادهء خدا را كه همانند مردم غذا مىخورد و در ميان بازارها راه مىرود ؟ به گمان غلط اين‌كه امتياز پيامبر از ديگران امتياز جسمى و فرق او در شئون و آثار بدنى است ، و جاهل به اين كه امتياز او روانى و به وسيلهءكمالات روحى و روابط با مبدأ وحى و خارج از عالم حسّ است و بر خلاف زعم آنها بشر مىتواند با اين كه در احاطهء ماديات و ظلمت‌هاى جهان مادى قرار دارد اتصال به عالم ديگرى پيدا كند و با غيب مرتبط شود .\r\nو نيز گفتند : چرا به سوى او فرشته‌اى نازل نگشته تا همراه او بيم‌دهنده باشد ؟ و اين سخن مبنى بر تنزّل است يعنى حال كه بشر پيامبر شده لااقل فرشته‌اى همراه او نازل شود تا گفتار او را تصديق نمايد و با او بيم‌دهنده باشد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nأَوْ يُلْقَى إِلَيْهِ كَنزٌ أَوْ تَكُونُ لَهُ جَنَّةٌ يَأْكُلُ مِنْهَا وَ قَالَ الظَّالِمُونَ إِن تَتَّبِعُونَ إِلَّا رَجُلًا مَّسْحُوراً\r\nاين كلام را نيز بر سبيل تنزل مىگويند . يعنى : حال كه فرشته نازل نمىشود چرا گنجى بر او از عالم بالا افكنده نمىشود ؟ يعنى براى آن كه زندگى خود را با آن اداره كند و مثل مردم مجبور به كسب و كار نباشد كه از هدفش باز ماند . و يا اگر از عالم بالا مَلَك يا گنجى نمىآيد حداقل باغى در روى زمين داشته باشد كه از آن بخورد و امرار معاش نمايد .\r\nسپس آن ستمكاران در خطابى به مسلمين گفتند : شما پيروى نمىكنيد مگر از مردى جادوزده كه خردش آسيب ديده و ادعاى تماس با غيب و ملك دارد .\r\nانظُرْ كَيْفَ ضَرَبُوا لَكَ الْأَمْثَالَ فَضَلُّوا فَلَا يَسْتَطِيعُونَ سَبِيلًا\r\nيعنى : اى پيامبر ، بنگر چگونه براى تو مثل‌ها زدند ! مثل هر مطلب كلّى و عجيب است كه در موارد مختلف بدان استشهاد مىشود ، و آنها دربارهء پيامبر مطالبى مىگفتند كه عقل سليم و شرع الهى آنها را باطل مىداند و بايد سخنشان مانند مثل رايج گردد ، نظير اين‌كه : او جادوشده است ، پيامبر نبايد غذا بخورد ، نبايد ميان مردم راه برود ، بايد فرشته‌اى همراه او بيايد تا او را تصديق كند ، بايد از آسمان براى او گنج بريزد ، بايد باغى براى امرار معاش داشته باشد .\r\n« فضلُّوا » يعنى آنها در نتيجه دربارهء شناخت پيامبر و رسول الهى گمراه شدند و هرگز راه مستقيمى پيدا نمىكنند . يعنى نمىدانند كه پيامبر فردى از بشر است و به واسطهء پاكى ذاتى و امتيازات تكوينى و تشريعى با مبدأ اعلى و فرشتگان او رابطه پيدا مىكند و احكام و وظايف ساير بشرهاى محيط خود را از خالق گرفته به خلق تحويل مىدهد .\r\nتَبَارَكَ الَّذِى إِن شَاءَ جَعَلَ لَكَ خَيْراً مِّن ذلِكَ جَنَّاتٍ تَجْرِى مِن تَحْتِهَا الْأَنْهَارُ وَيَجْعَل لَّكَ قُصُوراً\r\nيعنى : اى پيامبر ، مبارك و و الا و پرخير و بركت است آن خدايى كه اگر بخواهد در همين دنيا براى تو بهتر از آنچه آنها مىگويند خلق مىكند ، يعنى باغ‌هايى كه از زير درختان آنها پيوسته نهرها جارى باشد ، و براى تو قصرهاى مرتفعى قرار مىدهد .\r\nدر اين آيه خداوند جواب برخى از اقتراحات و پيشنهادهاى آنها را داده ، مانند نازل شدن گنج و احداث باغ ، و از برخى هم اعراض كرده است چون در جاهاى ديگر اين كتاب\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nكريم ذكر شده است .\r\n\r\n[ احوال آخرت 
  ]\r\nبَلْ كَذَّبُوا بِالسَّاعَةِ وَأَعْتَدْنَا لِمَن كَذَّبَ بِالسَّاعَةِ سَعِيراً « 11 » إِذَا رَأَتْهُم مِن مَكَانٍ بَعِيدٍ سَمِعُوا لَهَا تَغَيُّظاً وَزَفِيراً « 12 » وَإِذَا أُلْقُوا مِنْهَا مَكَاناً ضَيِّقاً مُقَرَّنِينَ دَعَوْا هُنَالِكَ ثُبُوراً « 13 » لَا تَدْعُوا الْيَوْمَ ثُبُوراً وَاحِداً وَادْعُوا ثُبُوراً كَثِيراً « 14 »\r\nلغت :\r\nغيظ : غضب شديد ، تغيُّظ : اظهار غيظ . زفير : آمد و رفت نَفَس به گونه‌اى كه دنده‌ها بالا بيايد . ثَبَرَهُ ثُبوراً - از باب نَصَر - : نفرين كرد بر او ، راند او را ، هلاك نمود او را .\r\nتفسير :\r\nبَلْ كَذَّبُوا بِالسَّاعَةِ وَأَعْتَدْنَا لِمَن كَذَّبَ بِالسَّاعَةِ سَعِيراً * إِذَا رَأَتْهُم مِن مَكَانٍ بَعِيدٍ سَمِعُوا لَهَا تَغَيُّظاً وَزَفِيراً\r\nيعنى : اى پيامبر ، آنها نه فقط رسالت تو را به بهانه‌هايى انكار كردند ، بلكه آنها روز قيامت را نيز انكار كردند ، و ما براى هركس كه روز قيامت را تكذيب و انكار كند آتش فروزانى آماده كرده‌ايم ، كه چون شعله‌هاى آن از دور آنها را ببيند همانند شيرى كه صيد خود را مشاهده كند به غضب درآيد و نفس‌نفس زند و اين كفّار ظهور غيظ و غضب و نفس عميق آن را بشنوند .\r\nاين سخن مبنى بر اين است كه تمام اجزاى عالم آخرت حتى شعله‌هاى آتش آن زنده و داراى روح خاصى است ؛ وَإِنَّ الدَّارَ الْآخِرَةَ لَهِيَ الْحَيَوانُ [ عنكبوت ، 64 
  ] .\r\nوَإِذَا أُلْقُوا مِنْهَا مَكَاناً ضَيِّقاً مُقَرَّنِينَ دَعَوْا هُنَالِكَ ثُبُوراً * لَا تَدْعُوا الْيَوْمَ ثُبُوراً وَاحِداً وَادْعُوا ثُبُوراً كَثِيراً\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nيعنى : و چون كفّار و مشركان در ميان آن آتش در جايگاه تنگى ، در حالى كه دست‌ها محكم قرين گردن‌ها شده و دست و پا بسته قرين شيطان‌هاى مطرود شده افكنده شوند ، در آن‌جا يا ويلا و يا ثُبورا گويند ، يعنى فرياد واى بر من ، لعنت بر من ، مرگ بر من سر دهند . به آنها گفته مىشود ، يعنى به عنوان تحقير و توبيخ و استهزا كه امروز يك بار ويل و واى نخوانيد ، بلكه ويل و واى بسيار بگوييد .\r\nقُلْ أَذلِكَ خَيْرٌ أَمْ جَنَّةُ الْخُلْدِ الَّتِى وُعِدَ الْمُتَّقُونَ كَانَتْ لَهُمْ جَزَاءً وَمَصِيراً « 15 » لَهُمْ فِيهَا مَا يَشَاؤُونَ خَالِدِينَ كَانَ عَلَى رَبِّكَ وَعْداً مَسْؤُولًا « 16 » وَيَوْمَ يَحْشُرُهُمْ وَمَا يَعْبُدُونَ مِن دُونِ اللَّهِ فَيَقُولُ أَأَنتُمْ أَضْلَلْتُمْ عِبَادِى هؤُلَاءِ أَمْ هُمْ ضَلُّوا السَّبِيلَ « 17 » قَالُوا سُبْحَانَكَ مَا كَانَ يَنبَغِى لَنَا أَن نَّتَّخِذَ مِن دُونِكَ مِنْ أَوْلِيَاءَ وَلكِن مَّتَّعْتَهُمْ وَآبَاءَهُمْ حَتَّى نَسُوا الذِّكْرَ وَكَانُوا قَوْمَاً بُوراً « 18 »\r\nاعراب :\r\nذلك اشاره به آتش و عذاب مذكور . كانت لهم حال است از جنّة . كان على ربك ضمير « كانَ » راجع است به ما يشاؤون .\r\nتفسير :\r\nقُلْ أَذلِكَ خَيْرٌ أَمْ جَنَّةُ الْخُلْدِ الَّتِى وُعِدَ الْمُتَّقُونَ كَانَتْ لَهُمْ جَزَاءً وَمَصِيراً\r\nيعنى : اى پيامبر ، به مشركان و كفّار بگو : آيا اين آتش و عذاب كه ذكر شد بهتر است يا بهشت جاودانى كه به پرهيزگاران وعده داده شده ؟ بهشتى كه از پيش براى آنها پاداش و\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمحل بازگشت تعيين شده است . يعنى از علم ازلى الهى گذشته و در لوح محفوظ مندرج گشته كه بهشت جاودان پاداش پرهيزگاران در برابر انجام تكاليف اصولى و فروعى آنهاست و از آغاز خلقت و سير تكوينى آنها از مبدأ به سوى معاد ، منتهاى حركت آنها و جايگاه بازگشت آنهاست .\r\nاين سؤال استفهام تقريرى است كه طرف را در برابر دو امر روشن عقلى و وجدانى كه هيچ يك قابل انكار نيست قرار مىدهد كه انتخاب طرفى سبب تسليم ، و انتخاب طرف ديگر سبب افتضاح آنها مىشود .\r\nلَهُمْ فِيهَا مَا يَشَاؤُونَ خَالِدِينَ كَانَ عَلَى رَبِّكَ وَعْداً مَسْؤُولًا\r\nيعنى : براى متّقين در آن بهشت در حالى كه جاويدان‌اند هر چيزى را بخواهند و اراده كنند فراهم و مهياست و بذل خواستهء آنان از اقدم زمان بر عهدهء پروردگارت وعدهء مسئول است ، يعنى در دنيا مورد سؤال و درخواست خود متّقين بوده و يا آن‌كه فرشتگان ملأ اعلى آن را براى متقين خواسته‌اند ؛ رَبَّنَا وَأَدْخِلْهُمْ جَنَّاتِ . . . [ غافر ، 8 
  ] و يا آن كه حق دارند و سزاوار است كه از خدا بخواهند .\r\nبايد دانست كه اطلاق جملهء « ما يشاؤون » دلالت بر مطلق‌العنان بودن بهشتيان دارد و ممكن است آنها برخى از كارهاى ناپسند را بخواهند نظير آنچه در دنيا از محرمات شرعى و عقلى بود مانند نكاح محارم ، لواط ، لهوياتى كه ديگران را بيازارد يا نجات برخى از كفّار از ارحام و غيره . و جواب آن است كه متّقين در بهشت ، همان صاحبان روح پاك و تربيت و تزكيه‌شدهء دست انبياى الهى و شرايع آسمانىاند و حقايق احكام الهى و محسّنات و قبايح دينى در دنيا براى آنها غريزهء ثانوى شده كه جز آنچه مورد رضاى حق و پسند شرع و عقل است نطلبند ، پس گويى آيه اين طور است كه لَهُم ما يشاؤون و لايشاؤون إلّاما شاءَ اللَّه و رُسُله .\r\nوَيَوْمَ يَحْشُرُهُمْ وَمَا يَعْبُدُونَ مِن دُونِ اللَّهِ فَيَقُولُ أَأَنتُمْ أَضْلَلْتُمْ عِبَادِى هؤُلَاءِ أَمْ هُمْ ضَلُّوا السَّبِيلَ\r\nيعنى : و به يادآور روزى را كه خداوند مشركان را و هر آنچه را آنها جز خداوند و به جاى خداوند مىپرستيدند از بت‌هاى جماد و فرشتگان و پريان و عباد بندگان و مسيح بن\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمريم ، گردآورى كرده در محكمهء خود احضار مىكند ، پس خطاب به معبودهاى مشركان مىگويد : آيا شما اين بندگان مرا گمراه كرديد يا آنها خود راه را گم كردند ؟\r\nقَالُوا سُبْحَانَكَ مَا كَانَ يَنبَغِى لَنَا أَن نَّتَّخِذَ مِن دُونِكَ مِنْ أَوْلِيَاءَ وَلكِن مَّتَّعْتَهُمْ وَآبَاءَهُمْ حَتَّى نَسُوا الذِّكْرَ وَكَانُوا قَوْمَاً بُوراً\r\nيعنى : معبودان در آن روز مىگويند ( ذوىالعقولشان به زبان خود و جمادشان به زبان اعجاز ) : منزّهى تو اى خداوند ، هرگز براى ما سزاوار نبود و وجدان و عقل و دينمان اجازه نمىداد كه به جز تو و به جاى تو دوستان و يارانى به عنوان عُبّاد و پرستش‌كنندگان براى خود اتّخاذ كنيم ، و لكن اينان كه ما را شريك تو كردند و ما را پرستيدند آنها هستند كه خودشان و نياكانشان را از نعمت‌هاى دنيا برخوردار كردى تا آن‌جا كه ياد تو را فراموش كردند و اينها گروهى بائر و اهل هلاكت بودند .\r\nفَقَدْ كَذَّبُوكُم بِمَا تَقُولُونَ فَمَا تَسْتَطِيعُونَ صَرْفاً وَلَا نَصْراً وَمَن يَظْلِم مِنكُمْ نُذِقْهُ عَذَاباً كَبِيراً « 19 » وَمَا أَرْسَلْنَا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعَامَ وَيَمْشُونَ فِى الْأَسْوَاقِ وَجَعَلْنَا بَعْضَكُمْ لِبَعْضٍ فِتْنَةً أَتَصْبِرُونَ وَكَانَ رَبُّكَ بَصِيراً « 20 »\r\nتفسير :\r\nفَقَدْ كَذَّبُوكُم بِمَا تَقُولُونَ فَمَا تَسْتَطِيعُونَ صَرْفاً وَلَا نَصْراً وَمَن يَظْلِم مِنكُمْ نُذِقْهُ عَذَاباً كَبِيراً\r\nخطاب در آيه به عابدان وَثَن و پرستندگان خدايان باطل است .\r\nيعنى : در آن روز به آنها گفته مىشود كه همانا معبودهايتان شما را در ادعاى شرك تكذيب كردند ، پس شما هرگز توان برگرداندن عذاب از خود و كمك و نصرت از هيچ راهى نداريد . و جملهء « و من يظلم » التفات از نقل خطاب آنها در قيامت به خطاب در\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nدنياست . يعنى اى مردم ، هركس از شما ظلم كند خواه ظلم شرك باشد يا ظلم به نفس و ظلم به ديگران ، در قيامت عذاب بزرگى به او مىچشانيم .\r\n\r\n[ بشريت پيامبران و آزمون صبر 
  ]\r\nوَمَا أَرْسَلْنَا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعَامَ وَيَمْشُونَ فِى الْأَسْوَاقِ وَجَعَلْنَا بَعْضَكُمْ لِبَعْضٍ فِتْنَةً أَتَصْبِرُونَ وَكَانَ رَبُّكَ بَصِيراً\r\nيعنى : اى پيامبر ، پيش از تو هيچ فرستاده از رسولان خود را نفرستاديم مگر آن كه آنها نيز غذا مىخوردند و در ميان بازارها راه مىرفتند ، و ما برخى از شما بشرها را براى برخى ديگر وسيلهء آزمايش قرار داده‌ايم ( پيامبران را وسيلهء آزمايش ملت ، فقرا را وسيلهء آزمايش ثروتمندان ، سران قوم را وسيلهء آزمايش مردم و عكس اين‌ها ) كه بنگريم آيا صبر مىكنيد ؟ يعنى هر گروهى در برخورد با مقابل خود و انجام وظايف اجتماعى خود شكيبايى دارد يا نه . و پروردگار تو همواره بينا بود يعنى از ازل و پيش از خلقت بشر از حال همه آگاه بود .\r\nوَقَالَ الَّذِينَ لَا يَرْجُونَ لِقَاءَنَا لَوْلَا أُنزِلَ عَلَيْنَا الْمَلَائِكَةُ أَوْ نَرَى رَبَّنَا لَقَدِ اسْتَكْبَرُوا فِى أَنفُسِهِمْ وَعَتَوْ عُتُوّاً كَبِيراً « 21 » يَوْمَ يَرَوْنَ الْمَلَائِكَةَ لَا بُشْرَى يَوْمَئِذٍ لِلْمُجْرِمِينَ وَيَقُولُونَ حِجْراً مَحْجُوراً « 22 » وَقَدِمْنَا إِلَى مَا عَمِلُوا مِنْ عَمَلٍ فَجَعَلْنَاهُ هَبَاءً مَّنثُوراً « 23 » أَصْحَابُ الْجَنَّةِ يَوْمَئِذٍ خَيْرٌ مُّسْتَقَرّاً وَأَحْسَنُ مَقِيلًا « 24 »\r\nلغت و اعراب :\r\nعَتى - از باب نَصَر - : تكبر و سركشى كرد و از حد خود تجاوز نمود . يوم يرون متعلق است به لا بُشرى . حجر : منع . هباء : غبار . منثور : منتشر شده . مقيل : مكان يا زمان قيلوله ، و قيلوله : استراحت در نيم‌روز .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nتفسير :\r\n\r\n[ فرجام تكبر و سركشى كافران 
  ]\r\nوَقَالَ الَّذِينَ لَا يَرْجُونَ لِقَاءَنَا لَوْلَا أُنزِلَ عَلَيْنَا الْمَلَائِكَةُ أَوْ نَرَى رَبَّنَا لَقَدِ اسْتَكْبَرُوا فِىأَنفُسِهِمْ وَعَتَوْ عُتُوّاً كَبِيراً\r\nيعنى : و كسانى كه اميد ديدار و ملاقات ما را ندارند - مشركانى كه اعتقاد به معاد و روز رستاخيز ندارند - گفتند : چرا بر ما فرشتگانى نازل نگرديده و يا پروردگار خود را به چشم نمىبينيم ؟ حقّاً كه اينان دربارهء خودشان « 1 » تكبر ورزيدند و از حد خود تجاوز كردند تجاوزى بزرگ . زيرا ديدن فرشتگان مقام برخى از پيامبران والامقام است و ديدن خداوند فوق آن است و هيچ موجود ممكن را امكان آن نيست .\r\nيَوْمَ يَرَوْنَ الْمَلَائِكَةَ لَا بُشْرَى يَوْمَئِذٍ لِلْمُجْرِمِينَ وَيَقُولُونَ حِجْراً مَحْجُوراً\r\nيعنى : اينان در دنيا فرشته را نخواهند ديد و روزى كه فرشته را ببينند يعنى روز رستاخيز ، در آن روز هيچ بشارتى براى گنهكاران نيست . يعنى فرشتگانى كه حامل بشارت‌ها براى مؤمنان‌اند براى آنها مژده‌اى نمىآورند ، بلكه آنها در وقت ديدن فرشتگان مىگويند : حجراً محجوراً يعنى پناه مىبرند به خدا از ديدار آنها . « 2 » و ممكن است اين كلمه سخن فرشتگان باشد در وقت ديدن مشركان ، يعنى به مشركان گويند : شما به كلى ممنوع از رحمت خدا هستيد .\r\nوَقَدِمْنَا إِلَى مَا عَمِلُوا مِنْ عَمَلٍ فَجَعَلْنَاهُ هَبَاءً مَّنثُوراً\r\nيعنى : و روز قيامت به سوى هر عمل خير بدنى كه مشركان و كفار در دنيا انجام داده‌اند رو مىآوريم و اراده مىكنيم نظير صلهء رحم ، اعانت مستمند ، مهمان‌نوازى ، اكرام يتيم ، آزاد كردن اسير ، اصلاح ذات‌البين ، بناهاى خير ، اجراى قنوات ، معالجهء بيماران ، اختراعات نافع براى بشر و غيره ، پس آنها را گرد و غبار پراكنده مىكنيم . كنايه از اين كه بر تمام اعمال خيرشان كه در نامهء عملشان مندرج بود خط بطلان مىكشيم و مزد و پاداشى براى آنها قرار نمىدهيم ، زيرا طبق قانون مسلّم آسمانى الهى عبادت‌ها و عمل‌هاى خير مكلّفان\r\n\r\n\r\n","description":"","footnote":"\r\n( 1 ) . يا : در نهادشان .\r\n( 2 ) . يعنى مىگويند : از ما دور باشيد و متعرض ما نشويد .\r\n","page_name":" 326 ","page_number":326},
  {"content":"\r\n\r\nدر دنيا مشروط است به ايمان قلبى و اعتقاد به اصول دين و شريعت زمان خود . و همين اعمال خير است كه قرآن مجيد گاهى از آنها به سَرَابٍ بِقِيعَةٍ [ نور ، 39 
  ] و گاهى به رَمَادٍ اشْتَدَّتْ بِهِ الرِّيحُ [ ابراهيم ، 18 
  ] تعبير مىكند .\r\nأَصْحَابُ الْجَنَّةِ يَوْمَئِذٍ خَيْرٌ مُّسْتَقَرّاً وَأَحْسَنُ مَقِيلًا\r\nيعنى : اهل جنّت و ياران بهشت در آن روز از نظر جايگاه استقرار و سكونت و از نظر محل استراحت نيمروزى نيكوترند .\r\nمعلوم مىشود كه بهشتيان جايگاه نشست عمومى و اجتماعى دارند كه اوقاتى را در آن‌جا مىگذرانند و جايگاه ديگرى براى خلوت و استمتاع از زنان و همسران و حوران دارند و گرنه آن‌جا نه شب و روز است و نه خواب و نه نياز به قيلوله . و تفضيل با كلمهء « خيرٌ » نسبت به خانه‌هاى مجلّل و مقيل مزيّن دنياى آنهاست . و ممكن است كلمهء « خيرٌ » تفضيل نباشد بلكه به معناى بسيار خوب باشد .\r\nوَيَوْمَ تَشَقَّقُ السَّماءُ بِالْغَمَامِ وَنُزِّلَ الْمَلَائِكَةُ تَنزِيلًا « 25 » الْمُلْكُ يَوْمَئِذٍ الْحَقُّ لِلرَّحْمنِ وَكَانَ يَوْماً عَلَى الْكَافِرِينَ عَسِيراً « 26 » وَيَوْمَ يَعَضُّ الظَّالِمُ عَلَى يَدَيْهِ يَقُولُ يَالَيْتَنِى اتَّخَذْتُ مَعَ الرَّسُولِ سَبِيلًا « 27 » يَا وَيْلَتَى لَيْتَنِى لَمْ أَتَّخِذْ فُلَاناً خَلِيلًا « 28 » لَقَدْ أَضَلَّنِى عَنِ الذِّكْرِ بَعْدَ إِذْ جَاءَنِى وَكَانَ الشَّيْطَانُ لِلْإِنسَانِ خَذُولًا « 29 »\r\nلغت و اعراب :\r\nو يوم در دو مورد متعلق به « اذكر » مقدّر . تشقَّق اصلش تتشقَّق است . غمام : ابر سفيد .\r\nالملك يومئذ الحقُّ للرحمان الملكُ مبتدا ، الحقُّ خبر ، للرحمان متعلق به خبر . عَضَّ الشىءَ - از باب مَنَع - : با دندان گزيد آن را . ويلتا اصلش ويلتى است يعنى واى بر من ، كسرهء تاء\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nتبديل به فتحه و ياء تبديل به الف شده است .\r\nتفسير :\r\nوَيَوْمَ تَشَقَّقُ السَّماءُ بِالْغَمَامِ وَنُزِّلَ الْمَلَائِكَةُ تَنزِيلًا\r\nيعنى : و به يادآور روزى را كه آسمان به واسطهء ابر سفيدى شكافته شود و فرشتگان به طرز خاصى فروفرستاده شوند . يعنى محيط بالاى سر اهل زمين را ابر سفيدى فراگيرد و به ناگاه بشكافد و فرشتگان مأمور ادارهء روز عظيم محشر فرود آيند . و « تنزيلًا » اشاره به عجيب و حيرت‌زا بودن آن نزول است ، زيرا فرشتگانى چندين برابر انس و جنّ روى زمين ، از عالم بالا فرود مىآيند و هر دو نفر از آنها يا بيشتر موكَّل يك نفر مكلَّف روى زمين مىشوند و صحايف اعمال همه را در ميان آنها قسمت مىكنند ، برخى را به دست راست و برخى را به دست چپ مىدهند و آنها را يك‌يك يا دسته‌جمعى از محل قبرشان به سوى محكمهء الهى سوق مىدهند .\r\nالْمُلْكُ يَوْمَئِذٍ الْحَقُّ لِلرَّحْمنِ وَكَانَ يَوْماً عَلَى الْكَافِرِينَ عَسِيراً\r\nيعنى : سلطه و حاكميت و مالكيت مطلقه بر همه كس و همه چيز در آن روز ثابت و مسلّم براى رحمان است و احدى را سلطه بر چيزى نيست . و آن‌چنان حاكميت خدا بر اهل محشر مسلّم و مسجّل است كه هريك از مكلّفان چنين خواهد ديد كه در برابر مالك حقيقى قرار گرفته و احدى همراه او نيست ، و آن روز ، روزى است كه براى كافران دشوار است .\r\nوَيَوْمَ يَعَضُّ الظَّالِمُ عَلَى يَدَيْهِ يَقُولُ يَالَيْتَنِى اتَّخَذْتُ مَعَ الرَّسُولِ سَبِيلًا * يَا وَيْلَتَى لَيْتَنِىلَمْ أَتَّخِذْ فُلَاناً خَلِيلًا * لَقَدْ أَضَلَّنِى عَنِ الذِّكْرِ بَعْدَ إِذْ جَاءَنِى وَكَانَ الشَّيْطَانُ لِلْإِنسَانِ خَذُولًا\r\nيعنى : و به يادآور روزى را كه ستمگر روى دست‌هاى خود را به دندان مىگزد ، كنايه از اين كه به شدت پشيمان و اندوهناك مىگردد و يا آن كه حقيقتاً چنين خواهد شد و از غصه و اندوه پشت دست‌هاى خود را خواهد جويد . آن وقت است كه مىگويد :\r\nاى كاش همراه پيامبر خدا راهى را اتّخاذ مىكردم ! يعنى راه مستقيم دين و شريعت و هدايت‌هاى آسمانى را انتخاب مىكردم . اى واى بر من ، كاش فلانى را براى خود دوست\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nنمىگرفتم ! اشاره به كسانى از انسان‌ها و شياطين كه دوستى آنها سبب انحراف وى در اصول و فروع شده است . حقّاً كه او مرا از ياد حق و ياد پيامبر و كتاب آسمانيش پس از آن كه به من رسيد و حجت تمام شد گمراه نمود ؛ آرى همواره شيطان رسواكننده و خواركنندهء انسان بوده است .\r\n\r\n[ شكايت پيامبر از امت 
  ]\r\nوَقَالَ الرَّسُولُ يَا رَبِّ إِنَّ قَوْمِى اتَّخَذُوا هذَا الْقُرْآنَ مَهْجُوراً « 30 » وَكَذلِكَ جَعَلْنَا لِكُلِّ نَبِيٍّ عَدُوّاً مِنَ الْمُجْرِمِينَ وَكَفَى بِرَبِّكَ هَادِياً وَنَصِيراً « 31 » وَقَالَ الَّذِينَ كَفَرُوا لَوْلَا نُزِّلَ عَلَيْهِ الْقُرْآنُ جُمْلَةً وَاحِدَةً كَذلِكَ لِنُثَبِّتَ بِهِ فُؤَادَكَ وَرَتَّلْنَاهُ تَرْتِيلًا « 32 » وَلَا يَأْتُونَكَ بِمَثَلٍ إِلَّا جِئْنَاكَ بِالْحَقِّ وَأَحْسَنَ تَفْسِيراً « 33 » الَّذِينَ يُحْشَرُونَ عَلَى وُجُوهِهِمْ إِلَى جَهَنَّمَ أُولئِكَ شَرٌّ مَكَاناً وَأَضَلُّ سَبِيلًا « 34 »\r\nتفسير :\r\nوَقَالَ الرَّسُولُ يَا رَبِّ إِنَّ قَوْمِى اتَّخَذُوا هذَا الْقُرْآنَ مَهْجُوراً\r\nيعنى : پس از آن كه مشركان اين قرآن را رد كردند و نزول فرشته و ديدار خدا را خواستند ، پيامبر اسلام از روى شكايت گفت : اى پروردگار من ، بىترديد قوم من يعنى مشركان مكه ، اين قرآن را مهجور كردند ، يعنى متروك نمودند و مورد اعراض قرار دادند ، به اصولش ايمان نياوردند و فروعش را عمل نكردند و ديگران را نيز از آن منع نمودند .\r\nو ممكن است نقل قول پيامبر اسلام در روز قيامت باشد و ( قال ) به معناى يَقولُ است چنان كه افعال آن روز غالباً ماضى استعمال مىشود ، يعنى روز قيامت پيامبر\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاسلام چنين خواهد گفت . پس مراد از قوم من تمام امت او در روى زمين از زمان بعثت تا انقراض عالم است كه اكثريت قاطع امت ، قرآن را مهجور قرارداده‌اند حتى اكثر مسلمين در مرحلهء عمل . پس آيه در مقام نقل شكايت پيامبر اسلام از امت خويش در روز رستاخيز است .\r\nوَكَذلِكَ جَعَلْنَا لِكُلِّ نَبِىٍّ عَدُوّاً مِنَ الْمُجْرِمِينَ وَكَفَى بِرَبِّكَ هَادِياً وَنَصِيراً\r\nيعنى : اى پيامبر ، همان گونه كه براى تو دشمنانى در مكه از گنهكاران قرار داده‌ايم ، براى هر پيامبرى در عصر خود دشمنى از مجرمان قرار داديم ، و پروردگارت برايت كافى است ، از نظر آن كه تو را به پيروزى بر آنها هدايت كند و در اين راه تو را يارى نمايد .\r\nو نسبت دادن خدا عداوت مجرمان به پيامبر را به خودش نسبت مجازى است ، زيرا مقدمات اين عداوت را از آفريدن نفس امّاره در انسان و مسلّط كردن شيطان به وسوسهء او و موظف نمودن انبيا به دعوت مردم به سوى دين و شريعت و امر آنها به پياده كردن شريعت در ميان جامعه كه غالب احكامش مخالف هواهاى نفسانى است خاصه ثروتمندان و رؤسا و مترَفين ، همهء اينها سبب دشمنى با پيامبران است .\r\nوَقَالَ الَّذِينَ كَفَرُوا لَوْلَا نُزِّلَ عَلَيْهِ الْقُرْآنُ جُمْلَةً وَاحِدَةً\r\nيعنى : اى پيامبر ، كسانى كه كفر ورزيدند گفتند : چرا اين قرآن بر او يك‌جا فروفرستاده نشده است ؟\r\nمرادشان مقايسه ميان قرآن و كتاب‌هاى آسمانى نازل بر پيامبران گذشته است مانند تورات و زبور و انجيل بلكه همهء كتاب‌هاى آسمانى كه يك‌جا و دفعتاً به صورت كتاب يا الواح نازل شده است . لكن گفته شده كه اشكال مشركان بىپايه است و تصور صحيحى هم ندارد ، زيرا پيامبر اسلام امّى بود ، نمىنوشت و نمىخواند و هرچه وحى بر او مىآمد - چه قرآن يا غير آن - به تكلّم شفاهى با خداوند يا جبرئيل و غيره بود و در تكلّم شفاهى دفعى بودن مانند نامه يا كتاب ممكن نيست ، جز آن كه گفته شود كه : مرادشان اين بوده كه چرا همهء قرآن را مثلًا جبرئيل در يك بار بر پيامبر نخوانده و لو چند ساعت يا چند روز طول بكشد بلكه در چندين سال آورده ؟ « 1 »\r\n\r\n\r\n","description":"","footnote":"\r\n( 1 ) . پاسخ اين اشكال در دنبالهء آيه آمده است .\r\n","page_name":" 330 ","page_number":330},
  {"content":"\r\n\r\nكَذلِكَ لِنُثَبِّتَ بِهِ فُؤَادَكَ وَرَتَّلْنَاهُ تَرْتِيلًا\r\nاين كلام جواب مشركان است . يعنى مطلب همينطور است كه ما قرآن را دفعتاً نازل نكرديم بلكه نزولش تا به حال تدريجى و با تفرّق بود و تا آخر هم به نحو تفرق و نجومى خواهد بود ، و اين بدان جهت است كه دلت را ثبات و استقرار و اطمينان و آرامش بخشيم .\r\nيعنى نزول تدريجى فوايدى براى تو و يارانت دارد ، زيرا نزول در وقايع و حوادث مختلف سبب تقارن علم با تجربه است و در دل مىنشيند ، و ناسخ آيات از منسوخ روشن مىشود و اغلب آيات پس از نزول ، پياده شده به مرحلهء عمل درمىآيد ، و آيات را بهتر مىتوان حفظ كرد ، و معانى و حِكَم و مصالح محتواى آنها روشن‌تر مىگردد ، و روابط پيامبر با جبرئيل و فرشتهء وحى تكرار و قوى مىشود ، و در هر بار براى دشمن معجزهء تازه‌اى اظهار مىشود .\r\n« ورتّلناه ترتيلًا » توضيح « كذلك » است و اشاره به اين‌كه ترتيل قرآن ترتيل خاصى است ، آيات مختلف و سوره‌هاى بزرگ و كوچك در زمان‌ها و مكان‌هاى متعدد به گونه‌اى است كه روابط محفوظ مانده و مجموع آن در مدت 23 سال نزول تدريجى يافته است .\r\nوَلَا يَأْتُونَكَ بِمَثَلٍ إِلَّا جِئْنَاكَ بِالْحَقِّ وَأَحْسَنَ تَفْسِيراً * الَّذِينَ يُحْشَرُونَ عَلَى وُجُوهِهِمْ إِلَى جَهَنَّمَ أُولئِكَ شَرٌّ مَكَاناً وَأَضَلُّ سَبِيلًا\r\nيعنى : اى پيامبر ، هيچ مثلى براى تو نمىآورند - هيچ توصيفى در طعن نبوت تو و ابطال دعوت و معجزات تو ذكر نمىكنند مانند ساحر ، كاهن ، شاعر ، مجنون ، افسانه ، اسطوره و مانند آن - مگر آن كه ما براى تو در اين كتاب جوابى حق و تفسير و توضيحى نكوتر در ابطال گفتارشان مىآوريم . زيرا آيات قرآنى كه تلاوت مىشود به تدريج بطلان يكايك توصيفات آنها را به منطق قوى و بيان رسا روشن مىكند .\r\nآنهايى كه در روز قيامت روى صورت‌هايشان به سوى جهنّم گردآورى مىشوند ، يعنى از وقت خروج از قبرشان تا آن گاه كه در محكمهء عدل الهى حضور يابند و يا داخل دوزخ گردند مراحلى را كه مؤمنان روى پا راه روند آنان به رو در افتاده برده مىشوند ، آنها هستند كه از نظر جايگاه اخروى بدترين‌اند و از نگاه عقايد قلبى و سنن اخلاقى و عملى گمراه‌ترين‌اند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\n[ هلاكت در ملل پيشين 
  ]\r\nوَلَقَدْ آتَيْنَا مُوسَى الْكِتَابَ وَجَعَلْنَا مَعَهُ أَخَاهُ هَارُونَ وَزِيراً « 35 » فَقُلْنَا اذْهَبَا إِلَى الْقَوْمِ الَّذِينَ كَذَّبُوا بِآيَاتِنَا فَدَمَّرنَاهُمْ تَدْمِيراً « 36 » وَقَوْمَ نُوحٍ لَمَّا كَذَّبُوا الرُّسُلَ أَغْرَقْنَاهُمْ وَجَعَلْنَاهُمْ لِلنَّاسِ آيَةً وَأَعْتَدْنَا لِلظَّالِمِينَ عَذَاباً أَلِيماً « 37 » وَعَاداً وَثَمُودَ وَأَصْحَابَ الرَّسِّ وَقُرُوناً بَيْنَ ذلِكَ كَثِيراً « 38 » وَكُلّاً ضَرَبْنَا لَهُ الْأَمْثَالَ وَكُلّاً تَبَّرْنَا تَتْبِيراً « 39 »\r\nلغت و اعراب :\r\nوزير : ياور و معين . دمَّره : هلاك و نابود كرد او را . و قومَ نوح منصوب به دمَّرنا يا أغرقنا ى مقدّر است . و عاداً با سه معطوفش عطف است به قوم نوح ، به‌تقدير « و دمّرنا عاداً » . رسّ : چاهى كه دورش سنگ‌چينى نشده . كُلًاّ در دو مورد منصوب است به فعلى كه فعل بعد آن را تفسير مىكند . تتبير : شكستن و قطعه قطعه كردن .\r\nتفسير :\r\nوَلَقَدْ آتَيْنَا مُوسَى الْكِتَابَ وَجَعَلْنَا مَعَهُ أَخَاهُ هَارُونَ وَزِيراً\r\nآيه در مقام تأييد رسالت پيامبر اسلام و استشهاد و تمثيل به رسالت و كتاب آسمانى اوست . يعنى : حقيقت اين است كه ما به موسى بن عمران كتاب داديم يعنى تورات كه بزرگ‌ترين و مفصل‌ترين كتاب آسمانى است و جامع احكام سومين شريعت جهانى زمان خويش است . و همراه موسى برادرش هارون را وزير و معاون او قرار\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nداديم . يعنى هر دو را پيامبر مرسل كرديم و اصالت در كتاب و شريعت را به موسى داديم كه هارون همانند پيامبران در فواصل اولواالعزم‌ها باشد و امامت امت و ولايت امر ، تنها از آنِ موسى باشد ، زيرا امامت بر جامعه قابل تعدد در يك زمان نيست و چون موسى و هارون در يك زمان بودند طبعاً هارون ياور و وزير موسى در همهء شئون نبوت بود مانند ابلاغ الفاظ تورات و تفسير اجمال آن و اعلام احكام شريعت از جانب خدا ، و اما تبليغ تورات و احكام شرع و امر به معروف و نهى از منكر ، ساير مؤمنين هم وزير موسى بودند .\r\nفَقُلْنَا اذْهَبَا إِلَى الْقَوْمِ الَّذِينَ كَذَّبُوا بِآيَاتِنَا فَدَمَّرنَاهُمْ تَدْمِيراً\r\nيعنى : پس به موسى و هارون گفتيم : برويد به سوى گروهى كه آيات و نشانه‌هاى ما را انكار كرده و دروغ شمرده‌اند ، پس ما آنها را به طرز خاصى هلاك كرديم . يعنى آنها دعوت ما را رد كردند و انكار نمودند و اصرار بر مخالفت و طغيان و عناد داشتند تا هلاكشان نموديم .\r\nمراد از « قوم » فرعونيان و از « آيات » معجزات نُه‌گانه‌اى است كه در آيهء 101 اسراء اشاره شده است . و مراد از اهلاك خاص آنها كه از مفعول مطلق « تدميراً » استفاده مىشود غرق مقتدرانهء آنها در رود نيل است كه به نحو اعجاز و تصرف تكوينى در آب روان و تبديل مايع به جامد در مدت محدود ، و باز كردن دوازده جادهء عريض مهياى عبور با خشكى زمين و امكانات ديگرِ مرور ، و گذشتن با اطمينان خاطر قوم موسى يعنى ملتى كه فاقد هرگونه امكانات از لوازم ضرورى زندگى تا تجهيزات جنگى بودند ، و خروج از سوى ديگر ، و ورود انبوه لشكر فرعون با تمام عِدّه و عُدّه به مكر الهى در جاده‌هاى قعر دريا صورت گرفت . و اين تدمير نه سابقهء وقوع دارد و نه لاحقه . آرى تدمير ، شكستن و جدا كردن است به گونه‌اى كه قابل اصلاح نباشد .\r\nو بايد دانست كه اعطاى كتاب به موسى پس از اتمام تبليغات موسى و مخالفت فرعونيان در مدت‌هاى متمادى و بالاخره پس از هلاكت آنهاست و در اين آيه چون سوق كلام در برابر انكار نبوت پيامبر اسلام و رد كتاب آسمانى اوست\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nعمدهء سخن استشهاد به نبوت موسى و كتاب اوست ، آن را مقدم ذكر كرده و دنبال آن به عاقبت سوء مكذّبين پرداخته است و واو عاطفه در ( وجعلنا معه ) دلالت بر ترتيب ندارد .\r\nوَقَوْمَ نُوحٍ لَمَّا كَذَّبُوا الرُّسُلَ أَغْرَقْنَاهُمْ وَجَعَلْنَاهُمْ لِلنَّاسِ آيَةً وَأَعْتَدْنَا لِلظَّالِمِينَ عَذَاباً أَلِيماً\r\nيعنى : و قوم نوح را نيز هلاك كرديم و در آب غرق نموديم آن‌گاه كه همهء پيامبران مرسل را تكذيب نمودند . ( نسبت تكذيب همهء مرسلين به قوم نوح به لحاظ اين است كه تكذيب پيامبر در حكمِ تكذيب همه است ، زيرا همه از جانب يك مبدأ و مبلّغ يك دين و آيين الهىاند . و يا آن كه قوم نوح وَثَنى بوده‌اند كه به كلى مسألهء نبوت و رسالت از جانب حق را منكر بوده‌اند چنان كه در آيهء 91 انعام به اين عقيدهء باطل و خرافى اشاره شده است . ) و ما آنها را براى مردم جهان آيت قرار داديم . يعنى كيفيت هلاكت و قصهء غرق در آب و نابودى دسته‌جمعى آنها را براى جهانيان نشانهء عظمت و قدرت و علامت پند و عبرت قرار داديم . و براى ستمكاران علاوه بر آنچه در دنيا به آنها مىچشانيم در آخرت نيز عذابى دردناك آماده كرده‌ايم .\r\nوَعَاداً وَثَمُودَا وَأَصْحَابَ الرَّسِّ وَقُرُوناً بَيْنَ ذلِكَ كَثِيراً\r\nيعنى : و ملت عاد كه قوم هود بودند و قوم ثمود كه امت صالح بودند و اصحاب رسّ و جمعيت‌هاى بسيارى را در فواصل ميان اين اقوام يعنى از زمان نوح تا رسّ نابود كرديم .\r\nدر اصحاب رسّ اختلاف زياد است و محتمل است كه قوم شعيب باشند كه همه بت‌پرست بودند . و گفته شده : ملتى بودند كه پيامبرشان را در چاهى كه دورش سنگ‌چينى نبوده افكندند و كشتند و از اين رو اصحاب رسّ ناميده شدند .\r\nوَكُلّاً ضَرَبْنَا لَهُ الْأَمْثَالَ وَكُلّاً تَبَّرْنَا تَتْبِيراً\r\nيعنى : و براى هريك از اين گروه‌ها كه هلاك نموديم مثال‌ها زديم ، يعنى قصه‌هاى عجيب از گذشتگان و ملاحم و اخبار از آيندگان و توصيف بيم‌دهنده و اميدبخشنده آورديم . لكن هيچ‌يك در آنها اثر نكرد و از اين رو هريك را به نوعى شكستيم و قطعه‌قطعه كرديم . اشاره به عذاب‌هايى است كه براى هريك در اين كتاب كريم بيان شده است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nوَلَقَدْ أَتَوْا عَلَى الْقَرْيَةِ الَّتِى أُمْطِرَتْ مَطَرَ السَّوْءِ أَفَلَمْ يَكوُنُوا يَرَوْنَهَا بَلْ كَانُوا لَا يَرْجُونَ نُشُوراً « 40 » وَإِذَا رَأَوْكَ إِن يَتَّخِذُونَكَ إِلَّا هُزُواً أَهذَا الَّذِى بَعَثَ اللَّهُ رَسُولًا « 41 » إِن كَادَ لَيُضِلُّنَا عَنْ آلِهَتِنَا لَوْلَا أَن صَبَرْنَا عَلَيْهَا وَسَوْفَ يَعْلَمُونَ حِينَ يَرَوْنَ الْعَذَابَ مَنْ أَضَلُّ سَبِيلًا « 42 »\r\nلغت و اعراب :\r\nسَوء به فتح ، هم مصدر و هم صفت است يعنى هر چيزى كه انسان را ناراحت كند . و به ضم ، مصدر و اسم مصدر است يعنى بدى . إن يتّخذونك إلّاهزواً ان نافيه است ، هُزُو مصدر است « 1 » يعنى استهزا و تمسخر ، و تقدير كلام « ما يتّخذونك إلّاموضع هزء و مستحقَّه » است .\r\nأهذا الذى به‌تقدير « يقولون » است . إن كاد « إن » مخفّفه از ثقيله است به‌تقدير « إن الشأن كاد » .\r\nتفسير :\r\nوَلَقَدْ أَتَوْا عَلَى الْقَرْيَةِ الَّتِى أُمْطِرَتْ مَطَرَ السَّوْءِ أَفَلَمْ يَكوُنُوا يَرَوْنَهَا بَلْ كَانُوا لَا يَرْجُونَ نُشُوراً\r\nاهل مكه در تجارت شام راه عبورشان از نزديك مخروبه‌هاى سَدوم بود كه بزرگ‌ترين شهر قوم لوط بوده و به واسطهء طغيانشان عليه لوط پيامبر زير و رو شد به گونه‌اى كه آن شهر و چندين شهر ديگر زير و رو شد يعنى جبرئيل امين منطقه را از چند صد مترى يا چند كيلومترى بالا برد و زير و رو نمود ، سپس بر روى آن باران سنگ بباريد كه هر عبوركننده مىبيند صحرايى است وسيع پر از سنگ خاص\r\n\r\n\r\n","description":"","footnote":"\r\n( 1 ) . هُزُو در اصل هُزُؤ بوده كه همزه تبديل به واو شده است .\r\n","page_name":" 335 ","page_number":335},
  {"content":"\r\n\r\nشبيه به هم و غير عادى ، و شهرت قضيهء آن مكان و سنگ‌هاى بارانى را براى جهانيان معرفى كرده است .\r\nمعناى آيه : و حقيقت اين است كه اين مشركان بر آن شهرى كه باران بدى بر آنها باريده رسيده‌اند و از آن‌جا گذشته‌اند ، پس آيا اينان آن‌جا را نديده‌اند ؟ بىترديد ديده‌اند ، بلكه اميد بعث آخرت را نداشته‌اند . يعنى عدم اعتقاد به معاد و روز رستاخيز ، استعداد تنبّه و تفكر را از روح آنها سلب كرده است .\r\nوَإِذَا رَأَوْكَ إِن يَتَّخِذُونَكَ إِلَّا هُزُواً أَهذَا الَّذِى بَعَثَ اللَّهُ رَسُولًا\r\nيعنى : و چون آنها تو را ببينند جز به تمسخر و استهزايت نمىگيرند و مىگويند : آيا اين است آن كه خداوند او را به رسالت برانگيخته است ؟\r\nإِن كَادَ لَيُضِلُّنَا عَنْ آلِهَتِنَا لَوْلَا أَن صَبَرْنَا عَلَيْهَا وَسَوْفَ يَعْلَمُونَ حِينَ يَرَوْنَ الْعَذَابَ مَنْ أَضَلُّ سَبِيلًا\r\nيعنى : حقيقت اين است كه نزديك بود اين شخص ما را از خدايان خود گمراه سازد اگر نبود اين كه ما بر آنها صبر كرديم . يعنى منطق قوى و استدلال متين و معجزات استوار پيامبر اسلام با وجود سوابق كفر و عناد آنها نزديك بوده آنها را از شرك منصرف نمايد لكن هواهاى نفسانى و وساوس شيطان‌ها و تقليد كور از گذشتگان سبب استقرارشان شده .\r\n« و سوف يعلمون » اشاره به جواب آنهاست . يعنى : به زودى آن‌گاه كه عذاب را به چشم ببينند يعنى هنگام مرگ يا روز قيامت ، خواهند دانست كه چه كسى گمراه‌تر بوده است ، پيامبر اسلام كه راه توحيد الهى و سير به سوى مبدأ اعلى را مىرود يا مشركان مكه كه متوسل به لات و هُبَل و عُزّى شده‌اند ؟ !\r\nأَرَأَيْتَ مَنِ اتَّخَذَ إِلهَهُ هَوَاهُ أَفَأَنتَ تَكُونُ عَلَيْهِ وَكِيلًا « 43 » أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ إِنْ هُمْ إِلَّا كَالْأَنْعَامِ بَلْ هُمْ أَضَلُّ سَبِيلًا « 44 »\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\n[ هواپرستى در كور دلى 
  ]\r\nتفسير :\r\nأَرَأَيْتَ مَنِ اتَّخَذَ إِلهَهُ هَوَاهُ أَفَأَنتَ تَكُونُ عَلَيْهِ وَكِيلًا\r\nيعنى : اى پيامبر ، آيا ديده‌اى آن كس را كه خداى حقيقى خود را هواى نفسش قرار داده ؟ يعنى خداى اصل و معبود حقيقى را كه مورد قبول عقل و فطرت و خالق آسمان‌ها و زمين است تنزّل داده و منطبق بر بت‌هاى جماد نموده كه خواست هواى نفس است . پس آيا تو اى پيامبر ، وكيل او خواهى بود ؟ يعنى كارساز او و متكفّل امور او بوده و او را از اين ضلالت عظيم رهايى بخشيده به سوى توحيد هدايت مىكنى ؟\r\nأَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ إِنْ هُمْ إِلَّا كَالْأَنْعَامِ بَلْ هُمْ أَضَلُّ سَبِيلًا\r\nيعنى : آيا مىپندارى كه بيشتر آنها دعوت و منطق و آيات قرآنى تو را مىشنوند و يا در آنها مىانديشند ؟ يعنى شنيدنى كه تفكر و تنبّه آورد و انديشيدنى كه سبب ايمان و تسليم باشد . يعنى مسلّماً نه ، بلكه آنها نيستند مگر همانند چهارپايان كه صدا و صوت را مىشنوند و از فهم محتوا غافل‌اند ، بلكه آنها گمراه‌ترند . زيرا حيوانات راه هدف خلقت را طبق فطرت ( غريزه ) ، مستقيم مىروند و اينان با علم و خرد منحرف مىشوند . و نيز حيوانات ضرر خود را بر نفعشان ترجيح نمىدهند و اينان ترجيح مىدهند . و نيز انحراف حيوان از مسير نفعش ضرر به خود او مىزند و انحراف اينان جامعه را به ضلالت سوق مىدهد .\r\nأَلَمْ تَرَ إِلَى رَبِّكَ كَيْفَ مَدَّ الظِّلَّ وَلَوْ شَاءَ لَجَعَلَهُ سَاكِناً ثُمَّ جَعَلْنَا الشَّمْسَ عَلَيْهِ دَلِيلًا « 45 » ثُمَّ قَبَضْنَاهُ إِلَيْنَا قَبْضاً يَسِيراً « 46 » وَهُوَ الَّذِى جَعَلَ لَكُمُ الَّيْلَ لِبَاساً وَالنَّوْمَ سُبَاتاً وَجَعَلَ النَّهَارَ نُشُوراً « 47 » وَهُوَ الَّذِى أَرْسَلَ الرِّيَاحَ بُشْراً بَيْنَ يَدَيْ رَحْمَتِهِ وَأَنزَلْنَا مِنَ السَّماءِ مَاءً طَهُوراً « 48 » لِنُحْيِيَ بِهِ بَلْدَةً مَيْتاً وَنُسْقِيَهُ مِمَّا خَلَقْنَا أَنْعَاماً وَأَنَاسِيَّ كَثِيراً « 49 »\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nلغت و اعراب :\r\nرأى إلى الشىءِ - از باب مَنَع - : نظر كرد به آن به چشم سر يا به چشم دل . و مرجع ضمائر جعله و عليه و قبضناه ظلّ است . ثمّ جعلناه ثمَّ براى تراخى در ذكر است به‌تقدير « ثمّ أقول » .\r\nسُبات : استراحت . نشور : پراكنده شدن . بُشراً جمع بَشور « 1 » به معناى مژده‌دهنده . بين يَدَىِ الشىء يعنى قُدّامه . « 2 » طهور : وسيلهء پاكى . بلدة : شهر و روستا . مَيْت : مكان خشك و بىآب و علف ، مؤنث استعمال شده . أناسى : جمع انسان .\r\n\r\n[ نعمت‌هاى الهى 
  ]\r\nتفسير :\r\nأَلَمْ تَرَ إِلَى رَبِّكَ كَيْفَ مَدَّ الظِّلَّ وَلَوْ شَاءَ لَجَعَلَهُ سَاكِناً ثُمَّ جَعَلْنَا الشَّمْسَ عَلَيْهِ دَلِيلًا\r\nيعنى : آيا به سوى پروردگارت ننگريستى ، يعنى در قدرت و حكمت و عجيب صنعت او در كارگاه آفرينش دقت نكردى كه چگونه سايه را كشيد و گسترش داد ؟ ! يعنى سايهء همهء اجرام سايه‌دار روى كرهء زمين را هنگام طلوع خورشيد به مقدار قامت آنها يا بيشتر به سوى مغرب كشيده است . و اگر اراده مىكرد همان سايه را ساكن و راكد قرار مىداد . يعنى حركت وضعى زمين را در مقابل خورشيد كه منشأ پيدايش سايه است در حين طلوع آن متوقف مىكرد كه تا ابد سايهء اشيا در همان حال باقى مىماند و نيمى از اهالى كرهء زمين شبى تا ابد و نيمى روزى تا ابد داشتند . سپس آفتاب را بر آن سايه راهنما قرار داديم . يعنى دليل عينى و سبب حدوث آن و يا دليل علمى و سبب علم بدان قرار داديم .\r\nو حاصل اين جمله آن كه : حقيقت سايه كه عبارت از نور ضعيف است معلول دو چيز است : ذىظل و تابش نور قوى در طرف مخالف . و ما هستيم و از قدرت ماست كه خورشيد و تابش آن را در برابر اجرام زمينى قرارداده‌ايم .\r\nثُمَّ قَبَضْنَاهُ إِلَيْنَا قَبْضاً يَسِيراً\r\n\r\n\r\n","description":"","footnote":"\r\n( 1 ) . و يا بُشْر در اصل بُشُر بوده جمع بشير مانند نُذُر جمع نذير ( الميزان ) .\r\n( 2 ) . يعنى جلو و پيشاپيش آن .\r\n","page_name":" 338 ","page_number":338},
  {"content":"\r\n\r\nيعنى : سپس آن سايه را به سوى خويش به تدريج و آرامى برگرفتيم . يعنى سايهء ممتد غربى را به واسطهء بالا بردن خورشيد تا آن گاه كه بالا سر اجرام برسد به آرامى برمىگيريم تا نابود و ناپديد شود .\r\nوَهُوَ الَّذِى جَعَلَ لَكُمُ الَّيْلَ لِبَاساً وَالنَّوْمَ سُبَاتاً وَجَعَلَ النَّهَارَ نُشُوراً\r\nيعنى : و اوست آن كه شب را براى شما لباس كرد يعنى كارهاى فردى و اجتماعيتان را كه مىخواستيد در معرض ديد عموم نباشد همانند لباس ساتر بدن بپوشانيد ، و خواب را وسيلهء استراحت ، و روز را سبب پراكنده‌شدن مجتمع بشرى به سوى كارهاى مختلف زندگى خود قرار داد .\r\nوَهُوَ الَّذِى أَرْسَلَ الرِّيَاحَ بُشْراً بَيْنَ يَدَىْ رَحْمَتِهِ وَأَنزَلْنَا مِنَ السَّماءِ مَاءً طَهُوراً\r\nيعنى : و اوست آن كه بادها را مژده‌دهندگانى جلوتر از رحمت خود فرستاد ، و از آسمان بالاى سرتان آبى پاك و پاك‌كننده نازل كرديم .\r\nاين جمله تفسير كلمهء رحمت است و در آن التفات از غيبت به تكلّم است براى بيان عظمت نعمتِ اعطا شده . و باران ، طهور است يعنى خود بذاته پاك است و جزء اعيان نجس و پليد جهان نيست ، و علاوه پاك‌كنندهء هر جسم قابل طهارت است كه به واسطهء تماس با اعيان نجسه ، متنجّس و آلوده شده است و پاك‌كنندهء هر روانى از مؤمن كه به واسطهء حدث اكبر يا حدث اصغر آلوده و پليد شده است و هر روانى از مؤمن كه در آستانهء ورود به محضر معبود و در آغاز سفر اخروى قرار دارد .\r\nلِنُحْيِىَ بِهِ بَلْدَةً مَيْتاً وَنُسْقِيَهُ مِمَّا خَلَقْنَا أَنْعَاماً وَأَنَاسِىَّ كَثِيراً\r\nيعنى : آب طهور نازل كرديم تا به وسيلهء آن بلدهء ميّت را زنده كنيم . بلده شهر و روستاست . و غرض آن كه باران نازل كرديم تا شهرها و روستاها را كه به جهت خشكيدن نهرها و درختان و مزارع و مراتع آنها همانند زمين مرده و بىآب و علف شده بود ، حيات بخشيم . و نيز آن آب را از ميان انبوه آفريده‌هاى خود به چهارپايان و انسان‌هاى بىشمار بنوشانيم .\r\nذكر انعام براى اهميت و مورد نياز بودن آنهاست و گرنه خداوند آب را به همهء حيوانات زمينى و هوايى مىنوشاند و زندگى همه توقف بر آب دارد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nوَلَقَدْ صَرَّفْنَاهُ بَيْنَهُمْ لِيَذَّكَّرُوا فَأَبَى أَكْثَرُ النَّاسِ إِلَّا كُفُوراً « 50 » وَلَوْ شِئْنَا لَبَعَثْنَا فِى كُلِّ قَرْيَةٍ نَّذِيراً « 51 » فَلا تُطِعِ الْكَافِرِينَ وَجَاهِدْهُم بِهِ جِهَاداً كَبِيراً « 52 » وَهُوَ الَّذِى مَرَجَ الْبَحْرَيْنِ هذَا عَذْبٌ فُرَاتٌ وَهذَا مِلْحٌ أُجَاجٌ وَجَعَلَ بَيْنَهُمَا بَرْزَخاً وَحِجْراً مَّحْجُوراً « 53 »\r\nلغت و اعراب :\r\nصرَّف الشىءَ : از حالى به حالى تغيير داد آن را ، و ضمير منصوب آن راجع است به مطلب گذشته يا به مطر . جاهدهم به يعنى با قرآن مفهوم از كلام قبل . مرج الشىءَ : مخلوط كرد آن را . فرات : گوارا و شيرين . اجاج : شور و تلخ .\r\nتفسير :\r\nوَلَقَدْ صَرَّفْنَاهُ بَيْنَهُمْ لِيَذَّكَّرُوا فَأَبَى أَكْثَرُ النَّاسِ إِلَّا كُفُوراً\r\nيعنى : و حقّاً كه ما باران رحمت خود را در ميان مردم - در شهرها و روستاها و مساكن آنها - گردانديم و به حالت‌هاى گوناگون باران شديد و خفيف ، كوتاه‌مدت و درازمدت ، به صورت برف و تگرگ بر طبق اقتضاى محيط و نفوس و گياهان و حيواناتشان نازل كرديم و بر وفق حكمت بالغه و رعايت نظام اتمّ قسمت نموديم . و ممكن است مراد اين باشد كه مسألهء برانگيختن باد و فرو ريختن باران و احياى نفوس و گياه به وسيلهء آن را در ميان امت‌هاى گذشته گردانديم و ابلاغ كرديم و از قومى به قومى و از عصرى به عصرى منتقل نموديم . و علت اين تصريف اين بود كه مردم متذكر شوند و سپاس‌گزارند ، و نتيجه اين شد كه بيشتر مردم از همه چيز جز راه كفران سر باز زدند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nوَلَوْ شِئْنَا لَبَعَثْنَا فِى كُلِّ قَرْيَةٍ نَّذِيراً\r\nيعنى : و اى پيامبر ، اگر مىخواستيم بىترديد در هر مجتمعى از مجامع بشرى از عصر تو تا انقراض نسل بشر در ميان قبايل مختلف و اهل زبان‌ها و نژادها و رنگ‌ها و در هر مجتمع مستقلى پيامبرى بيم‌دهنده برمىانگيختيم . يعنى چنين نكرديم بلكه براى تجليل از عظمت تو و تبيين صلاحيت ذاتت بر نبوت امم و رسالت ملل ، و لياقتت بر امامت و ولايت ملت‌ها تو را بر همهء مجامع بشرى و طوايف اجنّه و پريان از روز بعثتت تا دامنهء قيامت ، پيامبر و رسول و نذير و بشير قرار داديم .\r\nفَلا تُطِعِ الْكَافِرِينَ وَجَاهِدْهُم بِهِ جِهَاداً كَبِيراً\r\nيعنى : پس اى پيامبر ، هرگز طاعت و پيروى از كافران مكن و به وسيلهء اين قرآن با آنها به طرز جهاد بزرگ مجاهده كن . يعنى مجاهده با منطق و مجادلهء احسن و اقامهء ادلّه و براهين محكم در اثبات دعوت خود و شكستن اباطيل و سفسطه‌ها و گفتارهاى بيهودهء آنها كه اين جهاد بالاتر از جهاد با شمشير است .\r\nوَهُوَ الَّذِى مَرَجَ الْبَحْرَيْنِ هذَا عَذْبٌ فُرَاتٌ وَهذَا مِلْحٌ أُجَاجٌ وَجَعَلَ بَيْنَهُمَا بَرْزَخاً وَحِجْراً مَّحْجُوراً\r\nمراد از دو دريا نهرهاى بسيار بزرگ از آب‌هاى شيرين روى زمين است كه مانند درياى روان‌اند و اقيانوس‌هاى شور بزرگ است كه نهرها در آن‌ها مىريزند . و مراد از اختلاط ، اتصال آنهاست .\r\nيعنى : و اوست آن كه دو دريا را به هم پيوست و مخلوط نمود ، اين يكى آب گوارا و شيرين و اين يكى آب شور و تلخ . و در ميان آن دو ، برزخ و حجر محجور قرار داد . يعنى در موضع اتصالشان كه به طول چندين فرسنگ رود شيرين در دل دريا مىريزد ، از قدرت خود فاصله و مانع و از ارادهء خويش حاجزى مستحكم قرار داد كه هريك با اتصال و التقاط ، دهرها باقى مىماند و آثار و خواص خود را از دست نمىدهد .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nوَهُوَ الَّذِى خَلَقَ مِنَ الْمَاءِ بَشَراً فَجَعَلَهُ نَسَباً وَصِهْراً وَكَانَ رَبُّكَ قَدِيراً « 54 » وَيَعْبُدُونَ مِن دُونِ اللَّهِ مَا لَا يَنفَعُهُمْ وَلَا يَضُرُّهُمْ وَكَانَ الْكَافِرُ عَلَى رَبِّهِ ظَهِيراً « 55 » وَمَا أَرْسَلْنَاكَ إِلَّا مُبَشِّراً وَنَذِيراً « 56 » قُلْ مَا أَسْأَلُكُمْ عَلَيْهِ مِنْ أَجْرٍ إِلَّا مَن شَاءَ أَن يَتَّخِذَ إِلَى رَبِّهِ سَبِيلًا « 57 »\r\nلغت و اعراب :\r\nصهر : خويشان زن انسان ، داماد انسان . ظهير : پشتيبان . إلّامن شاء استثناء متصل است به‌تقدير « إلّا فِعلَ مَن شاء » .\r\nتفسير :\r\nوَهُوَ الَّذِى خَلَقَ مِنَ الْمَاءِ بَشَراً فَجَعَلَهُ نَسَباً وَصِهْراً وَكَانَ رَبُّكَ قَدِيراً\r\nيعنى : و اوست آن كه از آب بشرى آفريد ، پس او را داراى نسب و قرابت زوجيت قرار داد .\r\nمراد از بشر در اين‌جا اولاد آدم است و مراد از ماء ، نطفهء پدر و مادر است . و حاصل آيه آن كه خداوند انسان‌ها را كه از پدر و مادر متولد شده‌اند داراى دو قسم رابطه با جامعهء خود قرار داده : رابطهء تكوينى از ناحيهء نسب مانند رابطهء نسبى با پدر و مادر و ارحام آنها ، و رابطهء تشريعى و سببى از ناحيهء ازدواج مانند خويشان از جانب زن از پدر زن و مادر زن و غيرهم .\r\nو برخى گفته‌اند كه مراد از نسب ، پسران و مراد از صهر ، دختران است . يعنى خدا او را داراى پسر و دختر قرار داد . پس اين آيه مرادف آيهء أَلَمْ يَكُ نُطْفَةً مِن مَنىٍّ يُمْنَى ، ثُمَّ كَانَ عَلَقَةً فَخَلَقَ فَسَوَّى ، فَجَعَلَ مِنْهُ الزَّوْجَيْنِ الذَّكَرَ وَالْأُنثَى [ قيامت ، 37 - 39 
  ] است . و نيز گفته‌اند كه : مراد از نسب ، خويشان محرم انسان و صهر ، خويشان نامحرم اوست .\r\n« وكان ربك قديراً » يعنى پروردگار تو از ازل و پيوسته بر همه چيز تواناست . يعنى و از\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nشئون قدرت او آفريدن اين انسان است كه از قطرهء آب مختلط دو صنف از نوع انسان را آفريده و هر صنفى را داراى افراد بىشمار كرده كه همه در عين شباهت كامل به يكديگر در ماهيت و هيكل و قيافهء انسانى ، ممتاز از هم از نظر خصوصيات قيافه و اعضا و افكار و اخلاق است به گونه‌اى كه هرچه انسان متفكر بينديشد بر تحيّرش افزوده مىشود . فَارْجِعِ الْبَصَرَ هَلْ تَرَى مِن فُطُورٍ [ ملك ، 3 
  ] .\r\nوَيَعْبُدُونَ مِن دُونِ اللَّهِ مَا لَا يَنفَعُهُمْ وَلَا يَضُرُّهُمْ وَكَانَ الْكَافِرُ عَلَى رَبِّهِ ظَهِيراً\r\nيعنى : مشركان مكه و قريش به جز خداوند و به جاى او چيزى را مىپرستند كه نه سودى به حال آنها دارد و نه ضرر و زيانى به آنها مىرساند ، يعنى به شهادت عقل و وجدان و مشاهدهء بالعيان . و پيوسته كافر بر ضد پروردگار خود پشتيبان است . يعنى معاون و پشتيبان شيطان است در مخالفت با خدا و مبارزه با پيامبران او و صالحان امت او .\r\nوَمَا أَرْسَلْنَاكَ إِلَّا مُبَشِّراً وَنَذِيراً\r\nيعنى : و اى پيامبر ، ما تو را جز مژده‌دهنده و بيم‌رسان نفرستاديم .\r\nحصر وظيفهء پيامبر به تبشير و انذار به عنوان وظيفهء اوّلى اوست . يعنى پس از دعوت به سوى هدف و روشن‌كردن هدف و اتمام حجت براى هدف ، وظيفه‌اى ندارى جز مژدهء اجر و پاداش دنيوى و اخروى براى پذيرندگان و مطيعان ، و ترساندن منكران و طغيان‌گران . و اما اجبار و اكراه قلبى مردم به ايمان و اذعان از قدرت غير خدا خارج است . و اما توفيق مؤمنان و اضلال طاغيان در قبضهء قدرت حق است . و اما تشكيل حكومت و اعمال ولايت و اجبار بر تسليم و انقياد جامعه از شئون منصب امامت و ولايت است . و اما پاداش دنيوى و اخروى به ايمان و طاعت و كيفر و عذاب بر كفر و طغيان ، از شئون خداوندى است .\r\nقُلْ مَا أَسْأَلُكُمْ عَلَيْهِ مِنْ أَجْرٍ إِلَّا مَن شَاءَ أَن يَتَّخِذَ إِلَى رَبِّهِ سَبِيلًا\r\nيعنى : اى پيامبر ، به ملتى كه به سوى آنها مبعوث گشته‌اى بگو : من در برابر تبليغ و كوشش‌هاى طاقت‌فرساى خود در ابلاغ دين و كتاب و اتمام حجت و تعليم و تربيت و تزكيهء نفوس پاداشى از شما نمىطلبم جز آن كس را يعنى جز ايمان و عمل آن كس را كه بخواهد به سوى پروردگار خود راهى اتّخاذ كند . يعنى مزد ابلاغ رسالت من پذيرش آن از جانب شما و عمل به آن است .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nو بايد دانست كه مفاد اين آيه اين است كه مزد ابلاغ رسالت الهى از جانب پيامبر اسلام پذيرش مجموع دين است . و مفاد آيهء شورى پذيرش مودّت ذىالقربى است يعنى خصوص اعتقاد به ولايت و امامت خلفاى معصومين كه جزء اصول عقايد است و به خاطر اهميت ، مستقلًاّ مزد رسالت قرار گرفته است .\r\n\r\n[ توكل بر خدا 
  ]\r\nوَتَوَكَّلْ عَلَى الْحَيِّ الَّذِي لَا يَمُوتُ وَسَبِّحْ بِحَمْدِهِ وَكَفَى بِهِ بِذُنُوبِ عِبَادِهِ خَبِيراً « 58 » الَّذِي خَلَقَ السَّماوَاتِ وَالْأَرْضَ وَمَا بَيْنَهُمَا فِي سِتَّةِ أَيَّامٍ ثُمَّ اسْتَوَى عَلَى الْعَرْشِ الرَّحْمنُ فَسْأَلْ بِهِ خَبِيراً « 59 » وَإِذَا قِيلَ لَهُمُ اسْجُدُوا لِلرَّحْمنِ قَالُوا وَمَا الرَّحْمنُ انَسْجُدُ لِمَا تَأْمُرُنَا وَزَادَهُمْ نُفُوراً « 60 »\r\nلغت و اعراب :\r\nالذى خلق صفت حىّ در آيهء قبل . أيّام جمع يوم : روز روشن مقابل شب ، شبانه‌روز ، دهر و روزگار . عرش : تخت . الرحمان خبر مبتداى محذوف به‌تقدير « هو الرحمان » يا فاعل استوى . فاسئل به يعنى فاسأل عن الخلق و الاستواء .\r\nتفسير :\r\nوَتَوَكَّلْ عَلَى الْحَىِّ الَّذِي لَا يَمُوتُ وَسَبِّحْ بِحَمْدِهِ وَكَفَى بِهِ بِذُنُوبِ عِبَادِهِ خَبِيراً 8 الَّذِى خَلَقَ السَّماوَاتِ وَالْأَرْضَ وَمَا بَيْنَهُمَا فِى سِتَّةِ أَيَّامٍ ثُمَّ اسْتَوَى عَلَى الْعَرْشِ الرَّحْمنُ فَسْأَلْ بِهِ خَبِيراً\r\nيعنى : و بر آن زنده‌اى توكل كن كه هيچ‌گاه نمىميرد ، و او را همراه حمد و ستايشش تسبيح گو و از هر نقصى منزّه دان و او كافى است كه به گناهان بندگانش آگاه باشد . و خداى زنده آن خدايى است كه آسمان‌ها و اين زمين و آنچه را ميان آنهاست از هوا و فضا و نور و ظلمت و موجودات زنده و غيره ، در شش روز روشن يا در شش شبانه روز يا در شش\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nدوران و عصر مديد بيافريد ، سپس بر تخت تسلّط و استيلا بر همهء آفريده‌هاى خود مستقر گرديد و مشغول تدبير و تصرف و ادارهء آنها بر طبق هدف خلقت و نظم و اصلاح شد .\r\nاوست خداى رحمان ، يعنى خلقت جهان هستى و سلطه و ادارهء آن بر پايهء رحمت و نشأت‌يافته از نام رحمان است . پس اى پيامبر ، از حال اين آفرينش و استوا از موجودى آگاه بپرس ، يعنى از خدايت يا از جبرئيل يا علماى راستين اهل تورات و انجيل حقيقى و غير محرَّف كه خداوند راجع به اين امور در آن دو كتاب تفصيل داده است .\r\nوَإِذَا قِيلَ لَهُمُ اسْجُدُوا لِلرَّحْمنِ قَالُوا وَمَا الرَّحْمنُ انَسْجُدُ لِمَا تَأْمُرُنَا وَزَادَهُمْ نُفُوراً\r\nگفته شده كه كلمهء رحمان در ميان مشركان نامأنوس بوده و يا اسم مردى از بزرگان يمامه بوده كه او را رحمان اليمامة مىخوانده‌اند . يعنى : و چون به مشركان گفته مىشود به رحمان سجده كنيد ، مىگويند : رحمان چيست ؟ آيا به آنچه تو دستور مىدهى بدون شناخت سجده كنيم ؟ و ممكن است سؤالشان به قرينهء كلمهء « ما » ى موصوله به عنوان مسخره و استهزا بوده است . و اى پيامبر ، دعوت آنها به سجده ، به نفرت و فرارشان مىافزايد .\r\nتَبَارَكَ الَّذِى جَعَلَ فِى السَّماءِ بُرُوجاً وَجَعَلَ فِيها سِرَاجاً وَقَمَراً مُنِيراً « 61 » وَهُوَ الَّذِى جَعَلَ الَّيْلَ وَالنَّهَارَ خِلْفَةً لِمَنْ أَرَادَ أَن يَذَّكَّرَ أَوْ أَرَادَ شُكُوراً « 62 » وَعِبَادُ الرَّحْمنِ الَّذِينَ يَمْشُونَ عَلَى الْأَرضِ هَوْناً وَإِذَا خَاطَبَهُمُ الْجَاهِلُونَ قَالُوا سَلَاماً « 63 » وَالَّذِينَ يَبِيتُونَ لِرَبِّهِمْ سُجَّداً وَقِيَاماً « 64 »\r\nلغت :\r\nبرج : هر بناى مرتفع ، ستارگانى در آسمان كه به شكل‌هاى خاصى در ارتفاع بالا ديده مىشوند . خِلفة مصدر است به معناى فاعل يعنى خليفه و جانشين . هَون : آرامش و فروتنى .\r\nبيتوته : شب را به صبح آوردن . سُجّداً و قياماً جمع ساجد و قائم .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\n[ ويژگىهاى عباد الرحمن 
  ]\r\nتفسير :\r\nتَبَارَكَ الَّذِى جَعَلَ فِى السَّماءِ بُرُوجاً وَجَعَلَ فِيها سِرَاجاً وَقَمَراً مُنِيراً\r\nيعنى : جاودان و مبارك و پرخير و بركت است آن خدايى كه در آسمان يعنى در ميان كرات بىحدّ و حصر عالم بالا برج‌هايى از خود آن كرات تشكيل داده ، نظير برج‌هاى معروف دوازده‌گانه به نام حَمَل و ثَور و جَوزا ، سرطان و اسد و سنبله ، ميزان و عقرب و قوس ، جدى و دلو و حوت . و در آن آسمان چراغى مانند خورشيد كه سيركنندهء مستمر در آن برج‌هاست ، و ماهى نورانى و نورافكن قرار داد .\r\nوَهُوَ الَّذِى جَعَلَ الَّيْلَ وَالنَّهَارَ خِلْفَةً لِمَنْ أَرَادَ أَن يَذَّكَّرَ أَوْ أَرَادَ شُكُوراً\r\nيعنى : و اوست كسى كه هريك از شب و روز را خليفه و جانشين ديگرى كرده براى كسى كه ارادهء تذكّر و تنبّه يا ارادهء سپاسگزارى دارد . يعنى تنبّه به معارف و وظايف علمى فوت شده در يكى را در ديگرى جبران نمايد و شكرانهء عملى از قبيل نماز و روزه و عبادات و كارهاى خير فوت شده از يكى را در ديگرى انجام دهد .\r\nوَعِبَادُ الرَّحْمنِ الَّذِينَ يَمْشُونَ عَلَى الْأَرضِ هَوْناً وَإِذَا خَاطَبَهُمُ الْجَاهِلُونَ قَالُوا سَلَاماً\r\nبايد دانست كه « عباد الرحمن » مبتداست و هشت تا خبر به عنوان الَّذين كذا ، براى آن آورده شده كه هريك وصفى از اوصاف كمال را بيان مىكند . و ممكن است خبر عباد الرحمان جملهء اولئِكَ يُجْزَوْنَ الْغُرْفَةَ باشد كه در آيهء 75 آمده و الَّذين‌َهاى هشتگانه همه صفت مبتدا باشد . و به هر حال چهار وصف ديگر نيز براى آنها در خلال اوصاف فوق آمده است : وَ إِذا خاطَبَهُمُ الْجاهِلُونَ ، وَ لايَقْتُلُونَ النَّفْسَ ، وَ لايَزْنونَ ، وَ إذا مَرَّوا بِاللَّغْوِ مَرُّوا كِراماً پس مجموع توصيف عبادالرحمان دوازده است .\r\nو نيزمعلوم باد كه مصداق عبادالرحمنِ داراى اين اوصاف پس از معصومان بشر ، بىترديد عدول مؤمنان‌اند كه اصول عقايدشان صحيح و فروع را هم عملى مىكنند و ممكن است اعم از آنها باشد مانند مؤمنانى كه به غالب احكام عمل مىكنند ، واللَّه أعلم .\r\nمعناى آيه : و بندگان صالح و نيكوى خداى رحمان كسانى هستند كه در روى زمين با آرامش و فروتنى و بدون تكبر راه مىروند ، يعنى مشى و رفتارشان با مردم فروتن و خاضعانه است . و چون جاهلان با آنها سخن گويند آنها مىگويند : سلام بر شما . يعنى و\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nچون نادان‌ها با خطاب خشن و استهزا و مسخره‌آميز با آنها برخورد كنند ، آنها كلامى نرم و مؤدبانه و مسالمت‌آميز مىگويند .\r\nوَالَّذِينَ يَبِيتُونَ لِرَبِّهِمْ سُجَّداً وَقِيَاماً\r\nيعنى : و آنان كه شب را در حال سجده به پروردگارشان و قيام در برابر او به صبح مىرسانند .\r\nوَالَّذِينَ يَقُولُونَ رَبَّنَا اصْرِفْ عَنَّا عَذَابَ جَهَنَّمَ إِنَّ عَذَابَهَا كَانَ غَرَاماً « 65 » إِنَّهَا سَاءَتْ مُسْتَقَرّاً وَمُقَاماً « 66 » وَالَّذِينَ إِذَا أَنفَقُوا لَمْ يُسْرِفُوا وَلَمْ يَقْتُرُوا وَكَانَ بَيْنَ ذلِكَ قَوَاماً « 67 » وَالَّذِينَ لَا يَدْعُونَ مَعَ اللَّهِ إِلهاً آخَرَ وَلَا يَقْتُلُونَ النَّفْسَ الَّتِى حَرَّمَ اللَّهُ إِلَّا بِالْحَقِّ وَلَا يَزْنُونَ وَمَن يَفْعَلْ ذلِكَ يَلْقَ أَثَاماً « 68 » يُضَاعَفْ لَهُ الْعَذَابُ يَوْمَ الْقِيَامَةِ وَيَخْلُدْ فِيهِ مُهَاناً « 69 »\r\nلغت و اعراب :\r\nغرام : هر شدت و مصيبتى كه ادامه پيدا كند و جدا نشود . اسراف : تجاوز از حد . تقتير : مقابل اسراف يعنى كم‌كردن حق . ذلك اشاره به ما ذكر من الأمرين . قوام : حد وسط و عادلانه . أثام : گناه و كيفر گناه . من يفعل ذلك اشاره به سه گناه مذكور در آيه .\r\nتفسير :\r\nوَالَّذِينَ يَقُولُونَ رَبَّنَا اصْرِفْ عَنَّا عَذَابَ جَهَنَّمَ إِنَّ عَذَابَهَا كَانَ غَرَاماً * إِنَّهَا سَاءَتْ مُسْتَقَرّاً وَمُقَاماً\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nيعنى : و آنها كسانى هستند كه پيوسته مىگويند : پروردگارا ، عذاب دوزخ را از ما بازگردان ، زيرا عذاب آن ثابت و دائم و هميشگى است . مراد اين است كه اينان در عين حالى كه وظايف دينى خود و عمل‌هاى نيكو انجام مىدهند گويى گمان مىكنند كه گناهانشان سبب شده آتش جهنم به سوى آنها هجوم آورد ، از اين روباكلمهء ( اسرف عنّا ) بازگشت آن را مىطلبند و مىگويند : خدايا ، آن جهنم از حيث استقرار و اقامت در آن بد جايى است .\r\nوَالَّذِينَ إِذَا أَنفَقُوا لَمْ يُسْرِفُوا وَلَمْ يَقْتُرُوا وَكَانَ بَيْنَ ذلِكَ قَوَاماً\r\nيعنى : و آنها كسانى هستند كه چون انفاق نمايند نه اسراف مىكنند و نه تقتير ، و پيوسته انفاقشان ميان اين دو حدّ ، عادلانه است .\r\nمراد از اسراف اين است كه انفاق در نزد عقل و عرف ، سفهايى و اتلاف باطل باشد و يا انفاق در راه حرام باشد . و تقتير اين است كه از انفاق واجب هم مضايقه نمايد .\r\n\r\n[ كيفر زنا 
  ]\r\nوَالَّذِينَ لَا يَدْعُونَ مَعَ اللَّهِ إِلهاً آخَرَ وَلَا يَقْتُلُونَ النَّفْسَ الَّتِى حَرَّمَ اللَّهُ إِلَّا بِالْحَقِّ وَلَا يَزْنُونَ وَمَن يَفْعَلْ ذلِكَ يَلْقَ أَثَاماً\r\nيعنى : و آنها كسانى هستند كه همراه خداوند معبود ديگرى را نمىخوانند . يعنى نه شرك در الوهيت دارند و نه شرك در ربوبيت و نه در عبادت و طاعت . و آنها هرگز نفسى را كه خدا محترم شمرده و مصونيت داده و قتل و هتكش را حرام كرده ، نمىكشند مگر آن كه به حق باشد و خدا ترخيص كرده باشد ، مانند موارد قصاص و اجراى حدود الهى و مقام دفاع از نفس خويش و توقف حفظ واجب اهمّ بر قتل آن . و آنها هرگز زنا نمىكنند يعنى آميزش عمدى با زنى بدون عقد زوجيت و ملك يمين ، نه هر آميزش حرام مانند وطى همسر در حال حيض و حال احرام و اعتكاف و روز ماه رمضان و در صورت تحقق نذر و عهد و قسمى بر ترك آن و غير ذلك . و هركس چنين كارى انجام دهد ، يعنى شرك و قتل نفس و زنا به‌جا آورد به كيفر بدى خواهد رسيد .\r\nيُضَاعَفْ لَهُ الْعَذَابُ يَوْمَ الْقِيَامَةِ وَيَخْلُدْ فِيهِ مُهَاناً\r\nيعنى : كيفر بد او اين است كه عذابش در روز قيامت چند برابر مىشود و خوار و ذليلانه در آن عذاب جاودان مىماند .\r\nبايد دانست كه ظاهر آيه اين است كه شرك و قتل نفس و زنا هر سه سبب تضاعف\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nعذاب و خلود در آتش است و اين مخالف آيات و ادلّهء ديگر است ، زيرا قتل نفس و زنا از گناهان كبيرهء عملى است و تضاعف و خلود در آنها نيست ، و محتمل است كه مراد قتل نفس و زنا مقارن با شرك باشد كه سبب خلود مىشوند . و ممكن است مراد از ( يَلْقَ أثاماً ) اين باشد كه اين سه عمل مقتضى و سبب تضاعف و خلود است لكن شرك به نحو علّت تامّه ، و قتل نفس و زنا به نحو علّت ناقصه ، يعنى طبع اين دو عمل اقتضاى خلود دارد مگر آن كه مانعى از قبيل شفاعت شفيعان يا رحمت الهى پيدا شود .\r\nإِلَّا مَن تَابَ وَآمَنَ وَعَمِلَ عَمَلًا صَالِحاً فَأُولئِكَ يُبَدِّلُ اللَّهُ سَيِّئَاتِهِمْ حَسَنَاتٍ وَكَانَ اللَّهُ غَفُوراً رَحِيماً « 70 » وَمَن تَابَ وَعَمِلَ صَالِحاً فَإِنَّهُ يَتُوبُ إِلَى اللَّهِ مَتَاباً « 71 » وَالَّذِينَ لَا يَشْهَدُونَ الزُّورَ وَإِذَا مَرُّوا بِاللَّغْوِ مَرُّوا كِرَاماً « 72 » وَالَّذِينَ إِذَا ذُكِّرُوا بِآيَاتِ رَبِّهِمْ لَمْ يَخِرُّوا عَلَيْهَا صُمّاً وَعُمْيَاناً « 73 »\r\nلغت و اعراب :\r\nإلّا من تاب استثناء از شرك و قتل نفس و زنا . متاب مصدر به معناى توبه . زور : دروغ ، باطل را به صورت حق جلوه‌دادن . خرّ : سقوط كرد و به‌رو در افتاد . صمّ جمع أصمّ : ناشنوا .\r\nعُمى جمع أعمى : نابينا . شهد الزور و بالزور : گواهى داد ، حاضر شد .\r\nتفسير :\r\nإِلَّا مَن تَابَ وَآمَنَ وَعَمِلَ عَمَلًا صَالِحاً فَأُولئِكَ يُبَدِّلُ اللَّهُ سَيِّئَاتِهِمْ حَسَنَاتٍ وَكَانَ اللَّهُ غَفُوراً رَحِيماً\r\nيعنى : مگر كسانى كه از آنچه در آن بودند توبه كنند و ايمان آورند و عملى شايسته\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nنمايند ، پس آنهايند كه خداوند گناهانشان را تبديل به نيكىها مىكند ، و خداوند همواره بسيار آمرزنده و مهربان است .\r\nمحتمل است كه استثناء در اين آيه از « من يفعل ذلك » در آيهء سابق باشد به لحاظ خصوص شرك و خواندن غير خدا كه در توبهء او سه امر لحاظ شده : توبه و رجوع از گذشته‌ها و ايمان به توحيد و اصول ديگر و عمل نيك كه توبه را توبهء نَصوح سازد . و بنابراين ، آيهء بعد مخصوص كسى است كه قتل نفس و زنا كرده است . و ممكن است استثنا از كسى باشد كه هر سه گناه را انجام داده كه « توبه » ندم و پشيمانى نسبت به هر سه گناه و « ايمان » توبهء از شرك ، و « عمل صالح » مكمّل توبه‌هاست . آنها هستند كه خداوند گناهان آنها را تبديل به حسنات مىكند و خدا پيوسته آمرزنده و مهربان است .\r\nمراد از تبديل سيّئات به حسنات كه به جاى گناهان گذشته در آينده حسنات صادر شود ، عقايد فاسد تبديل به اعتقادات صحيح ، و رذايل صفات تبديل به فواضل اخلاق ، و گناهان عملى تبديل به عبادت‌ها و كارهاى نيك گردد . و ممكن است مراد اين باشد كه در سايهء توبه و ايمان و عمل صالح ، گناهان گذشتهء او را پاك كند و به جاى آنها حسنات بنويسد .\r\nوَمَن تَابَ وَعَمِلَ صَالِحاً فَإِنَّهُ يَتُوبُ إِلَى اللَّهِ مَتَاباً\r\nيعنى : و كسى كه توبه كند و عمل نيكو به جا آورد پس او به سوى خداوند به نحو خاصى بازمىگردد ، يعنى بازگشتى شريف و مبارك و مسرت‌بخش و مورد رضايت او و خداوند و سبب سرور فرشتگان و رضاى پيامبر عصرش . و اين جمله تأييد اين است كه خدا سيّئات او را به هر معنا كه باشد تبديل به حسنات نمايد .\r\nوَالَّذِينَ لَا يَشْهَدُونَ الزُّورَ وَإِذَا مَرُّوا بِاللَّغْوِ مَرُّوا كِرَاماً\r\nيعنى : و آنها كسانى هستند كه هرگز شهادت دروغ نمىدهند ، و يا در موضع گفتارهاى باطل و لغو از قبيل فحش و غيبت و غنا حضور نمىيابند ، و چون به لغو و باطل و هرزگى مرور كنند از شاغلان به آنها بزرگوارانه و با متانت و كرامت بگذرند . يعنى اگر احتمال تأثير دهند نهى كنند و اگر ندهند ساكن و آرام بگذرند .\r\nوَالَّذِينَ إِذَا ذُكِّرُوا بِآيَاتِ رَبِّهِمْ لَمْ يَخِرُّوا عَلَيْهَا صُمّاً وَعُمْيَاناً\r\nيعنى : و آنها كسانى هستند كه چون آيات كتاب پروردگارشان بر آنها تلاوت گردد و يا\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nاز نشانه‌هاى توحيد الهى كه در همهء آفاق جهان و نفوس جهانيان تجلّى دارد به آنها تذكر داده شود ، در برابر آن نمىايستند و عكس‌العمل كر و كورانه نشان نمىدهند بلكه مىشنوند و تدبّر مىكنند و اندرز مىپذيرند .\r\nوَالَّذِينَ يَقُولُونَ رَبَّنَا هَبْ لَنَا مِنْ أَزْوَاجِنَا وَذُرِّيَّاتِنَا قُرَّةَ أَعْيُنٍ وَاجْعَلْنَا لِلْمُتَّقِينَ إِمَاماً « 74 » أُولئِكَ يُجْزَوْنَ الْغُرْفَةَ بِمَا صَبَرُوا وَيُلَقَّوْنَ فِيهَا تَحِيَّةً وَسَلَاماً « 75 » خَالِدِينَ فِيهَا حَسُنَتْ مُسْتَقَرّاً وَمُقَاماً « 76 » قُلْ مَا يَعْبَؤُا بِكُمْ رَبِّى لَوْلَا دُعَاؤُكُمْ فَقَدْ كَذَّبْتُمْ فَسَوْفَ يَكُونُ لِزَامَاً « 77 »\r\nلغت :\r\nغرفه : بنا روى بنا ، كنايه از درجات بالاى بهشت . لا أعبأ به : از روى پستى آن به آن اعتنايى ندارم .\r\nتفسير :\r\nوَالَّذِينَ يَقُولُونَ رَبَّنَا هَبْ لَنَا مِنْ أَزْوَاجِنَا وَذُرِّيَّاتِنَا قُرَّةَ أَعْيُنٍ وَاجْعَلْنَا لِلْمُتَّقِينَ إِمَاماً\r\nيعنى : و آنها كسانى هستند كه پيوسته مىگويند : پروردگارا ، به ما از همسران و فرزندانمان ، آنچه روشنى ديدگان ما باشد عطا فرما يعنى نسل‌هاى صالح و پاك و متّقى ، و ما را بر پرهيزگاران پيشوا گردان .\r\nمراد از متّقين در اين‌جا اهل تقوا در اصول است يعنى كسانى كه اصول معتقداتشان صحيح و كامل است . يعنى به ما مقامى از علم و عمل دينى ده كه پذيراشدگان شريعت را به سوى اصول و فروع آن هدايت كنيم . و اين همان مقام علماى دين است كه اهل ايمان را\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nامامت مىكنند و هدايت و امر به معروف و نهى از منكر مىنمايند .\r\nأُولئِكَ يُجْزَوْنَ الْغُرْفَةَ بِمَا صَبَرُوا وَيُلَقَّوْنَ فِيهَا تَحِيَّةً وَسَلَاماً\r\n« اولئك » اشاره به همهء اقسام دوازده‌گانهء عبادالرحمان است كه در آيات گذشته ذكر شدند . « 1 » يعنى : آنها هستند كه روز قيامت غرفه‌ها و درجات والاى بهشت به عنوان پاداش به آنها داده مىشود و در آن غرفه‌ها با تحيّت و تسليم خدا و فرشتگان در برابر صبرى كه در دنيا انجام داده‌اند روبه‌رو شوند و آن را دريافت كنند .\r\nمراد از صبر در اين‌جا صبر در انجام واجبات شريعت وقت ، و صبر در ترك محرمات ، و صبر در مصائب و ناراحتىهاى دنياست .\r\nخَالِدِينَ فِيهَا حَسُنَتْ مُسْتَقَرّاً وَمُقَاماً * قُلْ مَا يَعْبَؤُا بِكُمْ رَبِّى لَوْلَا دُعَاؤُكُمْ فَقَدْ كَذَّبْتُمْ فَسَوْفَ يَكُونُ لِزَامَاً\r\nيعنى : آنها در آن غرفه‌ها جاودان‌اند ، و چه نيكوست آن غرفه‌ها از نظر محل استقرار و جايگاه اقامت دائم ! اى پيامبر ، به مشركان بگو كه پروردگار من هرگز به شما اعتنايى ندارد و براى شما وزن و ارزش و ارجى نمىنهد اگر نه اين بود كه مىخواهد شما را به سوى حق دعوت كند ، شايد بپذيريد .\r\nو معناى « فقد كذّبتم » اين است كه حقّاً شما دعوت او و پيامبران و كتاب آسمانى او را تكذيب كرديد « 2 » ، پس به زودى يعنى به آمدن مرگ ، كيفر و عذاب شرك ملازم شما خواهد بود . و آن آتش دوزخ است كه از جهنم عالم برزخ شروع مىشود و پس از قيامت در جهنم ابدى ملازم شما مىگردد .\r\nتمّ بحمداللَّه و لطفه و إحسانه ، و الحمد للَّه‌أولًا و آخراً\r\n14 / 3 / 86\r\n* * *\r\n\r\n\r\n\r\n","description":"","footnote":"\r\n( 1 ) . ظاهر آيه چنين مىنمايد كه عبادالرحمان دوازده قسم نيستند ، بلكه دوازده صفت دارند ، چنان كه در آغاز اين بخش ازآيات گذشت .\r\n( 2 ) . يعنى بىاعتنايى خدا به شما به خاطر تكذيب شماست .\r\n","page_name":" 352 ","page_number":352}
  ]