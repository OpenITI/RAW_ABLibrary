[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدر قلروى خانان مغول\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nدر قلروى خانان مغول\r\nتأليف\r\nأنه مارى شيمل\r\nترجمهء\r\nفرامرز نجد سميعى\r\nمؤسسه انتشارات امير كبير\r\nتهران ، 1386\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشيمل ، انه مارى ، 1923 - 2003 م .\r\nدر قلمروى خانان مغول / تأليف انه مارى شيمل ؛ ترجمه فرامرز نجد سميعى . - تهران : امير كبير ، 1386\r\n428 ص . : مصور ، نمودار ، نقشه\r\nISBN : 978 - 964 - 00 - 1106 - 5\r\nفيپا\r\nعنوان اصلى : Im Reich der Grossmoguln , 2000\r\nكتابنامه : ص 395 - 416 .\r\n1 . مغولان هند - تمدن . 2 . مغولان هند - شاهان و فرمانروايان . 3 . مغولان هند - تاريخ . الف . نجد سميعى ، فرامرز ، مترجم .\r\n1386 4 د 95 ش / 461 DS\r\n025 / 954\r\nكتابخانه ملى 1094227\r\nشابك : 5 - 1106 - 00 - 964 - 978\r\nاين كتاب ترجمه اى است از : Annemarie Schimmel , Im Reich Der Grossmoguln , Munchen , Verlag C . H . Bech , 2000 .\r\nمؤسسهء انتشارات امير كبير\r\nتهران : خيابان جمهورى اسلامى ، ميدان استقلال ، صندوق پستى : 4191 - 11365\r\nدر قلمروى خانان مغول\r\nحق چاپ : 1386 ، مؤسسه انتشارات امير كبير www . amirkabir . net\r\nنوبت چاپ : اول\r\nتأليف : انه مارى شيمل\r\nترجمهء : فرامرز نجد سميعى\r\nويراستار : مهديه احمد ساوجى\r\nطراح جلد : محمدرضا نبوى\r\nصفحه آرا : اميرحسين حيدرى\r\nحروف متن : ميترا 12 روى 17 پوينت\r\nچاپ و صحافى و ليتوگرافى : چاپخانه سپهر ، تهران ، خيابان ابن سينا ( بهارستان ) ، شمارهء 100\r\nشمارگان : 1500\r\nكاغذ : تحرير سفيد 70 گرمى\r\nبها : 52000 ريال\r\nهمهء حقوق محفوظ است . هرگونه نسخه بردارى ، اعم از زيراكس و بازنويسى ، ذخيرهء كامپيوترى ، اقتباس كلى و جزئى ( به جز اقتباس جزئى در نقد و بررسى ، و اقتباس در گيومه در مستند نويسى ، و مانند آنها ) بدون مجوز كتبى از ناشر ممنون و از طريق مراجع قانونى قابل پيگيرى است .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست\r\nپيشگفتار 11\r\nديباچهء تاريخى 17\r\nظهير الدين بابر ، فردوس مكان « كه جاى او در بهشت است » ( 1483 - 1530 ) 19\r\nناصر الدين همايون ، جنت آشيانه « كه جايش در بهشت است » ( 1508 - 1550 ) 25\r\nجلال الدين اكبر عرش آشيانه « كه جايش بر اريكهء خداوند است » ( 1542 - 1605 ) 31\r\nنور الدين جهانگير ، « كسى كه جهان را تصرف مىكند » ( 1569 - 1617 ) 43\r\nشاه جهان ، صاحب قران ، صاحب طالع نيك ، سليمان مكانه ،\r\n« كسى كه جاى سليمان را در اختيار دارد » ( 1627 - 1657 ) 49\r\nاورنگ زيب عالمگير ، خلد مكان « كه جايش در بهشت جاودان است » ( 1618 - 1707 ) 53\r\nدر مسير غروب مغول ( 1707 - 1857 ) 59\r\nدر دربار خان مغول ، دربار : شرفيابى به حضور خان مغول 69\r\nمشاغل 77\r\nروابط ديپلماتيك 81\r\nملتزمين ركاب 85\r\nدر قلمروى خانان مغول 91\r\nدرجات و مقامها 91\r\nارتش و هنر جنگ 97\r\nمجازاتها 105\r\nاقتصاد 110\r\nتجارت 116\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاوضاع مذهبى 127\r\nمذاهب غير اسلامى 133\r\nهندوئيسم 133\r\nجينىها 139\r\nپارسيان 140\r\nيهوديان 141\r\nسيك‌ها 142\r\nمسيحيان 143\r\nگروه‌بنديهاى درونى مذهب اسلام ، مهدويه 148\r\nروشنيه 150\r\nنقطوىها 152\r\nگروه‌هاى شيعه ، اسماعيليان 153\r\nنوربخشىها 155\r\nشيعه دوازده امامى 155\r\nتصوف 157\r\nرسوم مذهبى 168\r\nزنان دربار 175\r\nملتزمين فرمانروا و امور خانه‌دارى 203\r\nمنسوجات 203\r\nدنياى جواهرات 213\r\nاز آشپز خانه و انبارى زير زمين 225\r\nالكل و مواد مخدر 234\r\nسرگرمى و تفريح 240\r\nعطريات 248\r\nعلم طب 249\r\nدنياى حيوانات 253\r\nزندگى يك ميرزا 267\r\nزبان و ادبيات 271\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nعربى 273\r\nتركى 276\r\nسانسكريت - هندى 281\r\nفارسى 284\r\nپشتو 297\r\nسندى 299\r\nپنجابى 304\r\nاردو 307\r\nحمايت از هنرها 315\r\nكتابخانهء فرمانروا 315\r\nنقاشى 325\r\nبناها و باغها 341\r\nبناهاى مذهبى 349\r\nبناهاى معمولى 351\r\nباغهاى مغول 352\r\nپايان گفتار 357\r\nيادداشتها 367\r\nمنابع 393\r\nفهرست اعلام 415\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nقضاوت انسانى در مورد گذشته هيچ‌گاه ساكت نمىماند : تمام چهره‌هاى تاريخى در تجسم دنياى بعد ، در نوسان هستند ؛ در مورد آنچه بوده ، يك رأى نهايى وجود ندارد . . .\r\nاز تشريح و تجسم وقايع تاريخى ، شخص تشريح كننده ، و زمان او روشن‌تر قابل شناسايى هستند تا آنچه تشريح شده است . ما در مورد ژرف‌ترين انگيزه‌هاى خود ، همنوعان و همعصرانى كه دست‌اندر كار ديده‌ايم ، خيلى كم مىدانيم ، ولى همواره ادعا مىكنيم كه مىتوانيم از شواهد دريافت شده به طور اتفاقى ، حقايق را در مورد نژادها و چهره‌هاى گذشتهء دور ، به دست آوريم . . .\r\nكارل ، ى . بورك هاردت ، تفكر دربارهء كارل پنجم ( در : تصاوير ، فرانكفورت ، ماين 1958 )\r\nميلتون « 1 » در ، بهشت گم شده مىنويسد : « وقتى خداوند مىخواهد به حضرت آدم كه تازه خلق شده است عجايب آيندهء خلقت را نشان دهد ، به او اجازه مىدهد كه نگاهى به آگرا و لاهور خانان مغول اندازد . »\r\nقلمروى خانان مغول ( 1526 - 1857 ) در قرن 17 و 18 ، براى اروپا نوعى سرزمين افسانه‌اى با ثروت عظيم ، جواهرات غير قابل تخمين ، و وسايل زرين بود ، در صورتى كه لازم باشد از شخصى با نفوذ زياد و ثروتى به تمام معنى مرموز نام برده شود ، هنوز هم واژهء « مغول » چنين چيزى را در ذهن تداعى مىكند .\r\nالبته فرمانروايان مغول هندوستان خود را هرگز به اين اسم كه چيزى جز عربى شدهء نام قبيلهء « مونگلها » نيست ، نمىناميدند . آنها از « خاندان تيمور » ، فاتح آسياى مركزى ( وفات 1405 ) بودند كه بابر بنيانگذار قلمرو ، مستقيما از او اصل و نسب دارد ، در حالى كه از طرف مادرى اصل و نسبش به چنگيز خان فرمانرواى مغول مىرسد .\r\n\r\n\r\n","description":"","footnote":"\r\n( 1 ) .  Milton . \r\n","page_name":" 11 ","page_number":11},
  {"content":"\r\n\r\nدر جهان اسلام ، هيچ يك از سلسله‌هاى سلطنتى مستندتر از مغولها نيستند . دو نفر از بزرگترين فرمانرواهايشان دفتر خاطرات يا شرح احوالى از خود باقى گذاشته‌اند كه زندگى ، ماجراجويىها ، سرگرميهاى مورد علاقه‌شان را نشان مىدهد ، اين دو ، بابر ( دورهء حكومت 1526 - 1530 ) و جهانگير ، نبيره‌اش ( 1605 - 1627 ) هستند . آثار مهم تاريخى رسمى و غير رسمى از تمام رويدادهاى مهم و غير مهم دربار و سياست گزارش مىكنند . اين گزارشها شامل توصيفات زندهء شاهزاده خانم گلبدن ، دربارهء زندگى برادرش همايون و تاريخچهء وقايع بدائونى با زبان گزنده‌اش در دورهء اكبر است كه در برابر مديحه سراييهاى پرشور و هيجان ابو الفضل ، هم عصر و رقيب علوم الهياتش قرار مىگيرد و ما گرفتن اطلاعات جزء به جزء در مورد ادارهء امور دربار و تجهيزات آن را تا چندين دوجين دستور پخت غذاى شاهانه مديون او هستيم .\r\nدر دهه‌هاى بعد شرح وقايع دربار با ذكر تاريخ ، بيشتر وجود داشته است ، در موارد بسيارى نيز مصور شده‌اند ، از مينياتورهاى جذاب سرشار از زندگىاى بابرنامه ، كه به وسيلهء آنها به كوشش هنرمندان دربار نوه‌اش اكبر ، آراسته شده است ، و همچنين تصاوير زيبا در پادشاه نامهء ويندسور ، و ساير آثار مهم تاريخى بزرگ دورهء شاه جهان ( 1626 - 1658 ) .\r\nما از مردمان ساده ، چه دهقانان و چه صنعت‌كاران چيز زيادى در نمىيابيم . البته در گزارشها چيزهايى دربارهء مهمانان خارجى ، مثل يزوئيت‌هاى پرتقالى در دربار اكبر ، آمده است ؛ اخبار مربوط به فرستادگان اروپايى مثل سر توماس رو « 1 » ، انگليسى منتقد راستين جهانگير ، و كمى بعد توصيفات برنير « 2 » و تاورنيه « 3 » جواهر فروش ، و گزارشهاى مانوچى « 4 » ، پزشك ونيزى و تعداد زيادى ديگر كه با مقدارى تخيل ، زندگى خصوصى طبقهء بالاى اجتماع را توصيف مىكنند ، در مورد ديدگاه‌هاى مختلف زندگى به ما اطلاعاتى مىدهند . قلمروى مغول به واسطهء يك چنين توصيفاتى ، آنچنان جذاب شده بود كه در آغاز قرن 18 يك جواهر فروش آلمانى به نام يوهان ملشيور دينگلينگر « 5 » ، با همكارانش براى اگوست نيرومند همان اثر معجزه‌آسا را خلق كردند كه به عنوان جشن تولد اورنگ زيب ، در گنبد سبز رنگ در سدن هنوز هم مورد تحسين قرار مىگيرد .\r\nهنرهاى زيبا حمايت شدند و همانطور كه ما از آثار مينياتوريستها تشخيص مىدهيم ، شناخت چهره‌هاى مهم سده‌هاى اكبر تا شاه جهان را مديون آنها هستيم . چون آنها با وفادارى به هنر عكاسى ،\r\n\r\n\r\n","description":"","footnote":"\r\n( 1 ) .  SirThomasRoe . \r\n( 2 ) .  Bernier . \r\n( 3 ) .  Tavernier . \r\n( 4 ) .  Manucci . \r\n( 5 ) .  Johan Melchior Dinglinger . \r\n","page_name":" 12 ","page_number":12},
  {"content":"\r\n\r\nبزرگان دربار را چهره‌نگارى كرده‌اند . بافندگى و انواع هنر نساجى نيز شكوفا شدند . همچنين ظروف گرانبها از عقيق و سنگ يشم ، و سلاحهاى جواهرنشان درخشان ، و دست نويسهاى ظريف پرتزيين در جلدهاى مجلل ، ساخته و پرداخته شدند .\r\nشعرا به ستايش فرمانروايان و بزرگان دربار پرداختند ، ولى شعر تنها به زبان فارسى كلاسيك اصلاح شده ، در طول صدها سال وجود نداشت ، بلكه در قرن 16 شعرهاى عارفانه در زبانهاى ناحيه‌اى هم مثل سندى ، پنجابى ، و پشتو سروده شدند ، شعر هندى نيز حفظ و نگهدارى شد . سانسكريت باز هم نقش مهمى را ايفا مىكرد ، در حالى كه در دربار مغول زبان تركى ، كه تركى جغتايى نواحى آسياى مركزى است ، به عنوان زبان خانوادگى ، كم و بيش آراسته و پيراسته ، زنده نگه داشته شد .\r\nمورخان هندى و غربى مطالعات و بررسيهاى بسيار زيادى را وقف امور ادارى ، رتبه‌هاى پيچيدهء بزرگان ، امور مالك و رعيت ، كشاورزى ، امور لشكرى مغولان ، و موضوعات ديگر كرده‌اند ؛ چون در اينجا نيز اسناد بىشمارى در آرشيوهاى شهرهاى مختلف هند ، و در مجموعه‌هاى خصوصى وجود دارند . گاه ، گذشتن از ميان ارتباطات پيچيدهء خانوادگى و ادارات متغير سياسى و نظامى ، مشكل است ، و مشكل‌تر وقتى است كه مىبينيم غالبا با يك ادارهء جديد ، عنوان يا لقبى جديد مرتبط بوده است .\r\nمناسبات مذهبى داخل هند بيش از هر چيز تحسين كنندگان و منتقدان را از مدتها پيش به خود مشغول داشته است ، چون به هر حال در اين سرزمين عظيم تمام شاخصهاى مذهب اسلام را - از سخت‌گيرترين بنيان گرايان گرفته ، تا صوفيان در حال خلسه - مىتوان يافت . در حالى كه بيشتر ساكنان به هندوئيسم وابسته بوده‌اند ، مسيحيان ، يهوديان ، پارسيان ، چينىها ، و برخى ديگر تصوير رنگارنگى از يك سرزمين چند مذهبى را شكل داده‌اند . در ميان خانان مغول ، بيشتر آثار تقديم اكبر شده است ، او در حينى كه به وسيلهء مورخان هندو - مسلمان متعصب به سبب رويگردانى غير واقعىاش از اسلام لعنت مىشود ، از طرف متفكران عرفان و نمايندگان يك جنبش فراگير طرفدار صلح و متكى بر يگانگى ، به عنوان « سايهء خداوند در روى زمين » ، و بزرگ‌ترين فرمانروايان هندو - مسلمان مورد تحسين قرار مىگيرد - رفتارى كه در مورد نبيره‌اش اورنگ زيب ( 1658 - 1707 ) برعكس است .\r\nحتى اگر كسى از تاريخ و فرهنگ سلسلهء مغول چيزى نداند ، تاج محل در آگرا ، آرامگاه شاه جهان ، همسر و مادر چهارده بچه‌اش را كه در سال 1361 در بستر زايمان فوت شده است مىشناسد ، اين ساختمان ظاهرا شفاف براى دنيا نماد زيبايى و عشق شده است .\r\nشكوه و جلال قلمرو حدود 200 سال پايدار ماند ؛ پس از مرگ اورنگ زيب در سال 1707 ، اضمحلال تدريجى و دردآور باز هم يك سده و نيم ديگر ادامه مىيابد تا اينكه پس از شورش ناموفق سال 1857 سربازان در موتينى ، انگليسىها سلطهء خود را بر قلمروى گذشتهء مغولان تثبيت مىكنند . ملكهء ويكتوريا در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسال 1858 ، پادشاه هند شد .\r\nمغولها از زمان بچگىام مورد توجه و علاقهء من بودند ؛ در كتاب دست‌نويس و نقاشى شده با دست كه من به عنوان يك دختر بچهء 16 سالهء دانش آموز دربارهء فرهنگ اسلامى تأليف كرده‌ام ، نه فقط تصاويرى از تاج محل و آرامگاه اعتماد الدوله ، بلكه تصوير چهرهء دوازده فرمانرواى مغول نيز وجود دارد . از زمان نخستين ديدارم از هند و پاكستان در سال 1958 ، در سفرهاى تقريبا هر ساله‌ام اين موقعيت را داشتم كه تمام آثار معمارى ذكر شده در اين كتاب را ببينم ، و به لطف مهمانداران سخاوتمندم ادامهء حيات ظريف‌ترين آداب و رسوم دورهء مغول را در خانواده‌هاى بزرگ مشاهده كنم . بارها به اشخاصى برمىخورم و برخورده‌ام كه فورا يادآور چهره‌اى در يك مينياتور مغولى بوده‌اند و انگار كه خيلى از نژادها و گروه‌ها هنوز زنده‌اند ! آيا دختر جوان ، مانند جهانگير كه نيم‌رخش دقيقا شبيه اوست ، حلقه مويى كنار گوشش نداشت ؟ قطعا ، او يكى از بازماندگان مغول بود . آيا همكارى كه از لكنو آمده است اين تصور را به وجود نمىآورد ، كه انگار همين حالا از بخارا كوچ كرده است ؟ و شاهزاده « راجپوت » زيبا در روى تصاوير ، بارها در دانشگاه به من برخورده بود . . .\r\nمن شخصا فرهنگ مغول را چنين تجربه كردم .\r\nعلاوه بر اينكه در سالهاى 1967 ، 1992 ، زمانى كه من كرسى استادى دانشگاه هاروارد را براى فرهنگ هندو - مسلمان داشتم ، زندگى مذهبى و ادبى آن سده‌ها ، بيش از هر چيز توجه و علاقهء مرا به خود جلب كرد و من اين را به عنوان سعادتى فوق العاده احساس مىكردم ضمن آنكه اجازه داشتم براى ده سال به عنوان مشاور ويژه در بخش اسلامى موزهء متروپوليتن نيويورك همكارى كنم . در دورهء نوجوانىام كتاب زيباى ارنست كونل « 1 » تحت عنوان مينياتورهاى دورهء اسلامى موزهء دولتى برلين ، يكى از گنجينه‌هايم محسوب مىشد و اينك بدين ترتيب مىتوانستم در آماده‌سازى نمايشگاه باشكوه هند كه در تابستان 1983 برگزار مىشد ، همكارى كنم . همكارى با استوارت كرى ولش « 2 » ، كه با كمك او كتابهاى زيادى را منتشر كرده‌ام ، موجب شادى هميشگى من بود .\r\nآنچه مرا به اندازهء كافى خوشحال كرد ، آشنايى با همهء كسانى بود كه با هنر مغول سر و كار داشتند . ابا كوخ « 3 » با من ، دهلى قديم را زير پا گذاشت . عدهء زيادى از دانشجويانم همواره ديدگاه‌هاى تازه‌اى از دورهء مغول را در برابر من گشوده‌اند ، من به همايش بزرگ دربارهء « فتح پورسيكرى » كه در سال 1989 در هاروارد برگزار شد ، اشاره مىكنم . من همواره دربارهء هنر دكنى و طلاكاريهاى گرانبها با مارك\r\n\r\n\r\n","description":"","footnote":"\r\n( 1 ) .  ErnstKuhnel . \r\n( 2 ) .  StuartCaryWelch . \r\n( 3 ) .  EbbaKoch . \r\n","page_name":" 14 ","page_number":14},
  {"content":"\r\n\r\nزبروفسكى « 1 » كه خيلى زود به كشورش فراخوانده شد ، با علاقه به بحث مىپرداختم .\r\nمن به مجموعه‌هاى بىنظير جاگديش مايتال « 2 » در حيدر آباد - دكن و ، آموزشهاى زيادى كه در هند از دوست گرانمايه‌ام دكتر ضيأ ، آ . شاكب ( كه از مدتها پيش در لندن است ) ، دربارهء امور ادارى و رسم و رسوم مغول دريافت كرده‌ام و مىكنم ، با قدردانى فكر مىكنم . لندن به لطف فيليپا ووگان « 3 » كه در خانهء مهمان‌نوازش همواره به روى من گشوده بود و هنگام صرف صبحانه دربارهء جنبه‌هاى نقاشى يا حاميان فرهنگ و هنر مغول بحث مىكردم ، وطن دوم من شد . موزه‌ها و كتابخانه‌هاى لندن گنجينه‌اى براى تمام اشياى هندى هستند و همكاران من ، روبرت اسكلتون « 4 » ، مايكل راجرز « 5 » ، ژرميا لاستى « 6 » ، درست مانند مديريت انجمن سلطنتى آسيايى آمادهء كمك بودند .\r\nكتابخانهء دولتى اموال فرهنگى پروس در آلمان با آقاى دكتر ه ، ا . فايستل « 7 » و موزهء اسلامى برلين با آقاى دكتر فولكمار اندرلاين « 8 » ، مثل موزهء مردم‌شناسى مونيخ ، و موزهء ليندن در اشتوتگارت ، اطلاعات لازم را با ميل و رغبت به من دادند و عكسهاى مورد نياز را تهيه كردند . من كاتالوگ دست نوشته‌هاى مينياتورهاى اتريش ، و جزئيات دربارهء اتاق ميليونى قصر شون برون ، را مديون خانم دكتر دوروته‌آ دودا « 9 » در وين هستم .\r\nدر موزهء ريت برگ زوريخ ، دكتر ابرهارد فيشر « 10 » هميشه آمادهء كمك و الهام‌بخش بود .\r\nدوستان زيادى در لاهور ، كراچى ، پيشاور ، و اسلام آباد به وسيلهء سمپوزيومها و انتشار آثار فارسى و اردوى بىشمار ، تاريخ و هنر دورهء مغول را تجلى بخشيدند و من آموزش چندين ساله را مديون آنها هستم . دوستانم در آمريكا ، در موزه‌هاى متفاوت ، از تشويق من و اهداى هديه به من دست برنداشتند ، مثلا دانيل واكر « 11 » ، مدير بخش اسلامى موزهء متروپوليتن ، پس از برقرارى ارتباط با موزهء هنر سين سيناتى ، كارهايش را دربارهء فرش مغولى در اختيار من قرار داد .\r\nشاگردان گذشته‌ام در هاروارد و در ميان آنان ويلر ، م . تيك استون « 12 » را نبايد فراموش كنم ، كه ترجمه‌ها\r\n\r\n\r\n","description":"","footnote":"\r\n( 1 ) .  MarkZebrowski . \r\n( 2 ) .  JagdishMittal . \r\n( 3 ) .  PhilippaVaughan . \r\n( 4 ) .  RobrtSkelton . \r\n( 5 ) .  MichaelRogers . \r\n( 6 ) .  JeremiahLasty . \r\n( 7 ) .  H . O . Feistel . \r\n( 8 ) .  VolkmarEnderlein . \r\n( 9 ) .  DorotheaDuda . \r\n( 10 ) .  EberhardFischer . \r\n( 11 ) .  DanielWalker . \r\n( 12 ) .  WheelerM . Thackoton . \r\n","page_name":" 15 ","page_number":15},
  {"content":"\r\n\r\nو ويرايشهاى جديد از مهمترين متنهاى مغولى را در هاروارد ، به صورت متنهاى خواناى خوب به آمريكايى مدرن ، به مورخان عرضه مىكند . على ، س . آسانى مثل هميشه صبورانه منابع غير موجود را در آلمان بررسى مىكند .\r\nدوستانم از بن ، مثل كلاس ناومان « 1 » ، مدير موزهء كونيگ و كريستيان كلرس مان « 2 » ، نيز سؤالاتى در زمينهء كارشان - علوم طبيعى و پزشكى - را پاسخ دادند ؛ استفان ويلد « 3 » و همكارانش در سمينار شرقى دانشگاه بن ، در خواستهاى عملى را با صميميت همواره يكسان برآورد كرده‌اند .\r\nگوردون شوبرت لورآخ « 4 » ، دست‌نويس را خوانده و ماه‌هاى متمادى در تكوين آن با مكالمات تلفنى دايمى ، تشريك مساعى داشته است .\r\nهمكارى با دكتر مارلا اشتوكن برگ « 5 » و آنگليكا شنايدر « 6 » در انتشارات ث . ه . بك « 7 » همواره باعث شادى بود .\r\n\r\n\r\n","description":"","footnote":"\r\n( 1 ) .  Clas Naumann . \r\n( 2 ) .  Christian Kellersmann . \r\n( 3 ) .  Stefan Wild . \r\n( 4 ) .  Gudrun Sohubert Lrrach . \r\n( 5 ) .  Marla Stukenberg . \r\n( 6 ) .  Angelika Sehneider . \r\n( 7 ) .  C . H . Beck . \r\n","page_name":" 16 ","page_number":16},
  {"content":"\r\n\r\n\r\nديباچهء تاريخى\r\nپيش از آنكه به تمام معنى به تمدن فرمانروايان مغول بپردازيم ، به نظر لازم است خلاصه‌اى كوتاه از تاريخ مغول عرضه شود . البته زمينهء موضوع آن چنان گسترده است كه اشارات مختصرى كفايت مىكند ؛ منابع و مأخذ بيش از حد غنى هستند و در بيشتر موارد ارزيابى علما ، كاملا متضاد رو در روى هم قرار مىگيرند . علاوه بر اين خواننده دائما با اسامى ، عناوين ، و مشاغل جديد روبه‌رو مىشود . صاحبان اين مشاغل و عنوانها همواره از نو درگير دسيسه‌ها مىشوند ؛ جبهه عوض مىكنند و گاه باعث مىشوند كه تاريخ فرمانروايان مغول بافتى در هم پيچيده و گره خورده به نظر رسد كه حدود اواخر دوره ، در قرن 18 م .\r\nچشم‌اندازى تسلىناپذير عرضه مىدارد . جنگهاى بىشمار با پيروزى به پايان مىرسند ، جنگهايى كه در آنها شجاعت درخشان اولين نسل فرمانروايان مغول ، پيروزى بر دشمنان مختلف را به همراه دارد ، ولى از طرفى نيز جنگهايى كه در آنها حماقت ، ضعف ، و در عين حال شقاوت و بىرحمى به شكستى دور از انتظار و گاه ناحق منتهى مىشود .\r\nكار من فهرست‌بندى اين واقعيات يا تحليل بافت دسيسه‌ها نبوده است ، چون تقريبا در پس هر تحولى دسيسه‌اى است - شرح احوال اميران سلسلهء اكبر كه فيلوت « 1 » در كتاب تازه‌اش در ترجمهء انگليسى آيين اكبرى اثر ابو الفضل ارائه مىدارد ، مثل بيش از 700 شرح احوال در مآثر الامرا اثر صمصام الدوله ، گمراه كننده هستند . من مىتوانم فقط به يك بافت حتى بسيار جالب توجه‌تر براى خودم اشاره كنم : اين روابط خانوادگى و ازدواجهاى درون دربارى مغولها هستند كه از آغاز به مصالح سلسلهء سلطنتى خدمت كرده‌اند و در واقع با وجود تمام مشكلات به شكوفايى افسانه‌هاى عاشقانهء بزرگ منتهى شده‌اند .\r\nما خوشحاليم كه تقريبا از چهرهء تمام فرمانروايان مغول تصويرى داريم ؛ تعدادى از آنها ممكن است اين خلاصهء تاريخى را كمى سرزنده‌تر كنند .\r\n\r\n\r\n","description":"","footnote":"\r\n( 1 ) .  Philloth . \r\n","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nظهير الدين بابر ، فردوس مكان « 1 » « كه جاى او در بهشت است » ( 1483 - 1530 )\r\nما از چهرهء بابر نخستين فرمانرواى مغول تصوير مستندى در دست نداريم ، چون مصور كردن يادداشتهاى جذاب او از دورهء نوه‌اش اكبر ، و از زمانى كه شرح احوال او به فارسى ترجمه و به سه دست خط زيبا پاكنويس شد ، نشئت مىگيرند . البته چهرهء بنيانگذار سلسلهء سلطنتى با كمى تقليد از خطوط چهرهء اكبر ، شايد هم با كمى تأكيد بيشتر روى خطوط چهره‌اى تركى ، به نمايش گذاشته شده است ، بدين ترتيب او در دست نگاشته‌هاى بابرنامه به جاى يك سوار بىباك و يك فاتح كه در سال 1526 بنيان قلمروى هندش را بنا نهاد ( چهار سال پيش از مرگ زودرسش ) ، دلاورى نوجوان و ماجراجو به نظر مىرسد .\r\nولى او پس از مرگ ، از هندوستان ، جايى كه به نظرش گاه شگفت‌انگيز مىآمد ولى محبوبيت چندانى نداشت ، به جايگاه پيروزيهاى نخستينش ، جايى كه بيشتر بچه‌هايش به دنيا آمده بودند ، بازگشته است : بابر در كابل در يك كوشك كوچك روباز به خاك سپرده شده است .\r\nبابر در شرح احوال خود كه يكى از با اهميت‌ترين آثار ادبى تركى جغتايى است ، مىنويسد : « من در ماه رمضان 899 ه . ق . ( ژوئن 1494 ) با دوازده سال سن فرمانرواى استان فرغانه شدم . » پدرش ميرزا عمر شيخ بود كه اصل و نسبش مستقيما به تيمور بزرگ مىرسيد . او به عنوان يك تيمورى اصيل عنوان\r\n\r\n\r\n","description":"","footnote":"\r\n( 1 ) .  Firdausmakani . \r\n","page_name":" 19 ","page_number":19},
  {"content":"\r\n\r\nميرزا را يدك مىكشيد . ارتباط با آسياى مركزى در دربار مغول كه دربار تيمور ناميده مىشد ، برقرار مانده بود و جهانگير در آخرين سالهاى زندگى ، از يكى از مهمانان سمرقندىاش بارها پرسيده است كه وضع آرامگاه ميرزا تيمور چگونه است و براى تعميرات آن پول فرستاده بود .\r\nمادر بابر دختر يونس خان مغول يكى از نوادگان چنگيز خان بود و همسر بيوهء بسيار فعال او ، خيلى جدى از نوه‌اش مواظبت مىكرد . بستگان او كم و بيش به طور مستقل بر بخش بزرگ‌ترى از آسياى مركزى و افغانستان فعلى حكومت مىكردند ، و زندگى را براى مرد جوان مشكل ساخته بودند . شرح احوال او كه در آن روابط فاميلى جزء به جزء شرح داده شده‌اند ، بايد براى اين نوشته شده باشد تا حقوق او را به عنوان فرمانروا در جانشينان تيمور و چنگيز خان از طرف مادرى آشكار سازد . ( 2 )\r\nدوران جوانى او با مبارزه‌ها و مهاجرتها براى يافتن قلمروهاى تازه پر شده‌اند . او در چهارده سالگى سمرقند را محاصره كرد و پيروز شد . اما آنجا را به خاطر يكى از بستگانش به زودى از دست داد ، او پس از يك محاصرهء ناموفق ديگر ، به عنوان يك فرارى يا بهتر بگوييم به عنوان شهسوارى سرگردان به دوره‌گردى افتاد ، ولى در آيين و رسوم مغولى احتمالا بيشتر احساس راحتى مىكرد تا در اطراف بستگان بيش از حد شهرنشين شدهء تيمورىاش . او با غرور توصيف مىكند كه چگونه در مراسم مغولى ، دم گاو نر كوهان‌دار ، با نه دم روباه و لباسى مغولى مورد تجليل قرار گرفته است .\r\nبابر در سال 1504 فرغانه را براى هميشه پشت‌سر گذاشت و به خراسان رفت ، جايى كه او ، همان‌طور كه مىنويسد : « براى نخستين بار ريشش را تراشيده است . » به معنى ديگر ، كاملا به سن رشد رسيده بود .\r\nاو از اينكه مادرش تقريبا به همان فعالى مادر بزرگش در گذشته ، در بيشتر ماجراجوييها وى را همراهى مىكرده است ، با غرور ياد مىكند . او در موقعيتى سخت ، تنها چادرى را كه او و گروه كوچكش داشتند ، در اختيار مادرش قرار داده است .\r\nاو به كابل ، جايى كه براى هميشه محل محبوب وى باقى ماند رفت ، آنجا مركز مهم داد و ستد در سر راه هند به آسياى مركزى بود ، ميوه‌هاى عالى و شرابى ممتاز داشت و بابر از اقوام زيادى كه در آنجا ديده و از زبانها و گويشهاى بسيارى كه در آنجا شنيده بود دچار شگفتى شده است . ( 3 )\r\nاو در سال 1506 براى نخستين بار از هرات ، جايى كه حسين باقرأ عمويش ، كمى بعد درگذشت ديدن كرد . او كه خود شعر مىسرود ، در مورد توان شاعرى عمويش تقريبا منتقدانه قضاوت كرده است . او متوجه شد كه چگونه بستگانش در آنجا با جشنهاى بزرگ براى ميگسارى ، خوش‌گذرانى مىكنند و ميل به الكل كه بابر براى نخستين بار آن را در آنجا تجربه كرده است ، در خاندان مغول ميراثى ناپسند شد .\r\nتوصيفات بابر در مورد شهر هرات امروزه هنوز هم ارزش حياتى دارند ؛ او در آنجا كوشكى را يافته است كه نقاشيهاى ديوارى آن دلاوريهاى تيمور الدين ابو سعيد ميرزا را نشان داده است ، اگر در دورهء مغول در\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهند نقاشيهاى ديوارى قصرها و كاخها نقش مهمى را ايفا مىكرده‌اند ، جاى تعجب نيست .\r\nدر واقع هرات ، بابر را مجذوب كرده بود . او به توصيف جشنهاى شادى مىپردازد كه در آنها مردها نيز مىرقصند ، و اقرار مىكند كه او هنگام خوردن غذا در جشن نمىدانسته است كه غاز كباب كرده را چگونه تكه مىكنند . . . با اين وصف او دوباره راه مىافتد و در مسيرش با يخ و برف مىستيزد تا به كابل برسد . او در آنجا براى نخستين بار دست به كارى مىزند كه بعدها موجب مشغوليتى محبوب براى فرزندانش مىشود : او دستور ساخت باغى را به سبك چهار باغهاى كلاسيك ايران مىدهد كه به وسيلهء نهرهاى كوچك به چهار باغچهء بزرگ تقسيم‌بندى مىشود . مينياتورها او را نشان مىدهند كه چگونه - چه در آن زمان و چه بعدها - بر كار باغبانها در آبيارى گلها ، گياهان ، و باغچه‌ها نظارت مىكند . ( 4 )\r\nجوان جنگجو قبلا يك‌بار به سوى هند تغيير مسير داده و در ژانويهء سال 1505 با گروه كوچكش از طريق كوهات و بانو ( امروزه ناحيهء ايلياتى در شمال غرب پاكستان ) به هند رسيده ، و افغانها را كه با علف بين دندانهايشان ( يعنى خفت‌بار تسليم شدن ) به او رو آورده بودند از پا درآورده بود . اين حملات در واقع بيشتر براى دستبرد بوده است تا جنگ براى فتوحات ، و در وحلهء اول گوسفندهاى چاق و چلهء چادرنشينان مد نظر بوده است ؛ ولى در چنين موقعيتهايى فرمانرواى جوان ، سنت تيمور را در ساخت هرمى از سرها حفظ مىكرد . در قرارگاه او آداب و رسوم سختى حاكم بود : كسى كه براى رژهء شبانه نمىآمد ، بينىاش چاك داده مىشد .\r\nبابر در اين ميان چندين‌بار نيز ازدواج كرده بود ؛ در 6 مارس سال 1508 ، پسرش همايون از زن سوگلىاش مهام ، در كابل به دنيا آمده بود . در آن زمان پدر سرافراز به جاى عنوان ميرزا ، عنوان پادشاه را برگزيد . در يادداشتها از سالهاى مهم 1509 - 1519 ، زمانى كه او موقعيتش را در افغانستان تثبيت كرد و بدون گذشت با قانون‌شكنان رفتار نمود ، اثرى نيست . حملات او به هندوستان شديدتر شدند و زمانى كه در سال 1519 مجددا پسر ديگرش به دنيا آمد ، براى شگون او را هيندال ، ( كه به تركى هند را بگير معنى مىدهد ) ، ناميد .\r\nدر كلكهر « 1 » ، در حوزهء معدن نمك آنجا ، از ياران با وفايش سوگند گرفت كه به او در حملات بعدىاش وفادار بمانند ، و يادداشتهايش نشان مىدهند كه او چگونه به هندوستان ، منطقهء آن سوى سرزمين پنج رودخانه ، همواره بيشتر نزديك شده است ، تا سرانجام در سال 1526 نخستين پيروزى اساسى را در برابر اميران لودى « 2 » به دست آورد .\r\nيادداشتهاى جامع جوان فاتح دربارهء گلها و طاووسهاى هند جذاب و بعضا نشاطانگيز هستند : نقاشان ،\r\n\r\n\r\n","description":"","footnote":"\r\n( 1 ) .  Kallakahar . \r\n( 2 ) .  Lodi . \r\n","page_name":" 21 ","page_number":21},
  {"content":"\r\n\r\nترجمه‌هاى بعدى شرح احوال را با تصاوير زيادى آراسته‌اند و ما دربارهء شگفتى بابر براى فيلها و كرگدنها اطلاع پيدا مىكنيم ؛ ما در آنجا مىخوانيم كه « صداى طوطى به قدرى زشت است كه انگار يك قطعه چينى شكسته را روى فلز مىكشند » ، و در حالى كه ميوهء انبه و موز را تحسين مىكند ، ميوهء درخت هندى ، مثل شكمبهء پشت و رو كردهء گوسفند به نظر مىرسد . او در مىيابد كه از نخل پالميرا نوعى عرق ( تودى ) ، تهيه مىكنند و از برگهاى آن مىتوان براى نوشتن استفاده كرد و خيلى چيزهاى ديگر ، ولى او در مجموع هند را جاى چندان جذابى نمىيابد .\r\nدر 12 آوريل سال 1526 در بانى پات ، منطقه‌اى وسيع و هموار نزديك دهلى ، جنگ در مىگيرد .\r\n000 / 15 سرباز بابر - به طورى كه گفته مىشود - حدود 000 / 100 سوار و 1000 فيل جنگى لشكر لودى ، وارد جنگ مىشوند و آنها را شكست مىدهند . بابر پس از پيروزى به دهلى مىرود تا از آرامگاه مقدسان شهر ، استادان چيشتى ، نظام الدين اوليأ ( ف . 1326 ) و برادر هم كيشش قطب الدين بختيار كاكى ( ف . 1235 ) كه مثل بابر پيروز اصليتش از يوش در آسياى مركزى بوده است ، ديدن كند . جنگ ، سرنوشت امپراتورى مغول را رقم زد و بانى پات دوبار ديگر ، در سالهاى 1556 و 1761 ، محل جنگى سرنوشت‌ساز شد . اين جنگها ، جنگهايى با كشتگان زياد بود كه پرندهء روح خيليها از قفس جسم‌شان پرواز كرد ، در حالى كه بالهاى ديگران با تيغه‌هاى شمشيرهاى دو دم قطع شدند .\r\nسربازان بابر هند را دوست نداشتند و خواجه كلان يكى از باوفاترين افسرانش در اين‌باره شعرى سرود :\r\n چنان چه سالم و تندرست از هند بگذرم * هر بار دوباره برايش ابراز دلتنگى كنم\r\nرويم سياه باد ! \r\nبابر به او ، البته به شعر پاسخ مىدهد كه بهتر است سپاسگزار باشد ؛ ولى اگر « مىخواهد چهرهء سرما را ببيند - غزنه آنجاست ! »\r\nولى بابر شخصا اصلاحات سرزمين را فعالانه به عهده گرفت ؛ در آگرا كه نخستين مقر او شد ، بلافاصله باغى ساخت و علاوه بر آن حوضى پله پله و يك حمام ، حمامى به سبك اسلامى كه در هند ناشناخته بود ، به آن اضافه كرد .\r\nالبته دشمنان آرام ننشستند ؛ راناسانگها « 1 » دوباره يك شاهزادهء لودى را مأمور مقابله كرد ، ولى در سال 1527 نزديك خانوا « 2 » از بابر شكست خورد . پس از اين پيروزى بر شاهزادگان هندى حكمران منطقه ، بابر\r\n\r\n\r\n","description":"","footnote":"\r\n( 1 ) .  RanaSangha . \r\n( 2 ) .  Khanwa . \r\n","page_name":" 22 ","page_number":22},
  {"content":"\r\n\r\nبه تركى نوشت :\r\n براى اسلام بىخانمان و دوره گرد شدم * با هنديان ، با كفار زيادى جنگيدم\r\nآماده بودم ، به عنوان شهيدى بميرم * ولى شكر خدا ! دلاور دين و ايمان شدم ! \r\nو به اسم خود عنوان غازى « 1 » ، يعنى مجاهد را اضافه كرد . بابر به نحوى جالب توجه به برخوردش با « محمد غوث گواليورى » ، عارف بزرگ ، ( ف . 1562 ) اشاره مىكند كه بالاترين صاحب نظر در اداى سوگند به نام خداوند بود و برادرش شاه پهول « 2 » ، بايد مشاور همايون مىشد .\r\nفتوحات بابر ادامه يافتند ؛ او ديدارش از گواليور « 3 » را توصيف مىكند ، جايى كه تنديسهاى عظيم عريان جينىهاى مقدس ، كه امروزه هم هنگام بالا رفتن به سوى دژ گواليور ديده مىشوند ، مزاحمش بوده‌اند . ( 5 )\r\nپس از پيروزى بر راناسانگها او خود را كمى بيشتر در اختيار خانواده‌اش قرار داد . در سال 1528 خانمهايى از كابل به هند آمدند و هيندال هديه‌اى زيبا دريافت كرد ؛ طفل ده ساله يك جوهردان جواهرنشان ، يك چهار پايهء مرواريدنشان ، و لباسى شبيه لباس پدرش در اندازهء كوچك ، و يك كتاب الفبا دريافت داشت . ولى همايون جانشين پدر ، به سبب سبك نامه‌نگارى پيچيده و غلطهاى املايى مورد ايراد قرار گرفت . زيرا كه بابر ، خود يك اديب بود كه آثارش معيار اشعار تركى ، شريعت حنفى ، و ديگر موضوعات قابل توجه مدارك تركى جغتايى هستند ، و او نوعى خط مختص به خود به نام خط بابرى « 4 » ابداع كرده بود .\r\nبابر به نشانهء تصرف كنندهء سرزمين دستور داد مسير آگرا به كابل را اندازه‌گيرى كنند و در آنجا سنگهاى كيلومتر كار گذارند ؛ او مسيرش را نيز به سمت شرق تغيير داد ، و دستور ساخت يك كشتى راحت را صادر نمود . نام كشتى آسايش « 5 » بود و چندين عرشه و كابين داشت ، اين كشتى در واقع مىبايد تمام تصاوير كشتى در مينياتورها ، و همچنين تصوير زيباى كشتى نوح را با عرشه‌هاى متعدد و تمام حيواناتش در چندين طبقه ، تحت شعاع قرار داده باشد . ( 6 )\r\nبابر خود با غرور مىنويسد كه رود گنگ را ورزشكارانه مثل هميشه با 33 حركت طى كرده و با همان\r\n\r\n\r\n","description":"","footnote":"\r\n( 1 ) .  ghazi . \r\n( 2 ) .  ShahPhul . \r\n( 3 ) .  Gwalior . \r\n( 4 ) .  Khattbaburi . \r\n( 5 ) .  asayish . \r\n","page_name":" 23 ","page_number":23},
  {"content":"\r\n\r\n33 حركت بازگشته است ؛ او افتخار مىكند كه از تمام رودهايى كه سرراهش بوده‌اند با شنا گذشته است .\r\nاو در سال 1529 به بنگال رسيده ؛ وى مىنويسد : « البته در همان سال ، شرخان سورى « 1 » ، كسى كه سال پيش از او حمايت كرده بودم ، به شورشيان افغانى پيوسته بود . » سورىها طايفه‌اى از پاتان‌ها بودند و همين شرخان بود كه حدود يك دهه بعد بايد همايون را از هند رانده باشد .\r\nزمانى كه بابر اواخر سال 1530 همايون ، پسر مورد علاقه‌اش را سخت بيمار يافت ، براى تغيير بستر بيمار به انجام مراسم مذهبى پرداخت تا بيمارى را به خود منتقل كند . او در 26 دسامبر 1530 در سن 46 سالگى درگذشت ، و همايون كه مورد حسادت برادرانش كامران ، هيندال ، و عسگرى بود ، فرمانرواى جديد شد .\r\n\r\n\r\n","description":"","footnote":"\r\n( 1 ) .  SherkhanSuri . \r\n","page_name":" 24 ","page_number":24},
  {"content":"\r\n\r\n\r\nناصر الدين همايون ، جنت آشيانه « 1 » « كه جايش در بهشت است » ( 1508 - 1550 )\r\nنقاشان همايون را مىشناختند ؛ چون او كسى بود كه به لطف علاقه‌اش ، نخستين هنرمندان از ايران به قندهار ، كابل ، و از آنجا به دهلى و آگرا آمدند . ما در تصاوير آنها شاه تقريبا نحيف را با چهرهء لاغر و غالبا با يك كلاه مشبك نوك تيز جغتايى با لبه‌اى عريض كه به نحوى خاص به سمت بالا خميده است ، مىبينيم . زيباترين و طبيعىترين تصوير چهره ، او را در چشم‌اندازى رمانتيك نشان مىدهد ؛ ما علاقهء او را براى مسائل معنوى ، نجوم ، سحر ، جادو در مىيابيم ؛ اما او به لذايذ نفسانى ، زن ، و ترياك تمايل زيادى ندارد . با اين وصف او روى بيننده‌اى كه از خود مىپرسد كه چگونه اين شاهزادهء ظريف و لطيف پيش از اينكه بر اثر سقوط از پلكان كتابخانه‌اش در پوراناكيلا در دهلى به صورت غير منتظره درگذرد ، توانسته است سرزمين پدرش را از دست دهد و دوباره بازستاند ، اثرى صميمى بجا مىگذارد .\r\nبه همان اندازه كه شجاعت تزلزل‌ناپذير بابر و استعداد ادبىاش و درك واقعى او براى طنز ، مورخان را بسيار تحت تأثير قرار داده ، و به همان اندازه كه اكبر نوه‌اش مورد ستايش و تحسين زياد قرار گرفته\r\n\r\n\r\n","description":"","footnote":"\r\n( 1 ) .  Jannatashiyani . \r\n","page_name":" 25 ","page_number":25},
  {"content":"\r\n\r\nاست ، به همان شدت نيز همايون در سايهء پدر و پسر قرار دارد . مورخى دربارهء مرگش نوشته است : « او همان‌طور كه بىمقدمه وارد زندگى شد ، بىمقدمه با زندگى وداع گفت . » اين مطمئنا قضاوت خيلى خشنى است .\r\nهمايون مثل پدرش دلاور نبود . او خود را خيلى زياد وقف دنياى عرفانى - جادويى كرده بود : نجوم نقش اصلى را در زندگى او بازى مىكرد ؛ همه چيز بر اساس صور فلكى نظم يافته بود ؛ انتخاب روزها براى او بديهى بود - فقط در روزهاى خاصى ردهء معينى از زيردستان اجازه داشتند كه نزد او بيايند .\r\nايمانش او را به جايى هدايت كرد كه نام خداوند را حتى اگر فقط بخشى از يك نام خاص هم بود غسل كرده مىبرد و بدين ترتيب مثلا عبد الكريم « 1 » ، بندهء خدا ، به سادگى عبدل خطاب مىشد و كريم ، نام خداوند از آن حذف مىگرديد .\r\nمدتها پس از مرگش ، خادم وفادارى كتاب خلاصه شده‌اى با دست خط همايون را نزد نوه‌اش آورد ؛ كتاب حاوى دعاها ، نكاتى دربارهء نجوم ، و متونى مشابه بود .\r\nدو شرح احوال به ما اجازه مىدهند تا با همايون به عنوان فرمانروايى مخالف جنگ و بسيار انسان ، آشنا شويم . يكى از آنها گزارشى است از گلبدن خواهر ناتنىاش كه به خواهش اكبر خواهر زاده‌اش نوشته است ، و ديگرى يادداشتى است از جوهر ، آفتابه‌چىاش كه فرمانروا را به عنوان خادمى وفادار بيش از بيست سال همه جا همراهى كرده ، و براى سلامتى شخصىاش مسئول بوده است .\r\nهمايون در پايان سال 1530 ، هنگام تاجگذارىاش 12000 دست لباس تشريفاتى را تقسيم كرد ، كه 2000 دست از آنها زرباف با دكمه‌هايى مطلا بودند . جدا از آن جشن بزرگى برپا شده بود . البته برادرهاى ناتنى او كامران ، عسگرى ، و هيندال ، بديهى است كه علاقه‌مند بودند خود حكومت را در دست گيرند . ( 1 ) ولى همايون كوشيد به فرمان پدرش كه از او خواسته بود به هيچ يك از برادرانش بد نكند ، وفادار مانده بود . او زمانى كه حاكم گوجرات بيهوده مشغول محاصرهء چيتور بود ، شانس حمله به او را نيز از دست داد و بدون اينكه دست به كارى بزند ، شايد هم بدون اينكه متوجه شود ، نظاره كرد كه شرخان سورى چگونه در سال 1532 با حيله دژ مستحكم روهتاس « 2 » را در بيهار « 3 » با وارد كردن سربازانش در لباس زنانه به آنجا تسخير كرد . بدين ترتيب به زودى گور « 4 » ، بيهار ، و جوانپور « 5 » - منطقهء پايين دست رود گنگ - در دست فرماندهء باهوش پاتانها قرار گرفت .\r\n\r\n\r\n","description":"","footnote":"\r\n( 1 ) .  AbdulKarim . \r\n( 2 ) .  Rohtas . \r\n( 3 ) .  Bihar . \r\n( 4 ) .  Gaur . \r\n( 5 ) .  Jaunpur . \r\n","page_name":" 26 ","page_number":26},
  {"content":"\r\n\r\nشاخص براى رفتار او چيزى است كه جوهر دربارهء جنگى زودهنگام گزارش مىكند : نزديك ماند و ، سربازى فرارى آمد كه افسران مىخواستند او را شكنجه كنند تا محل اختفاى گنجهاى دشمن را بروز دهد . همايون پاسخ داد : « چون اين شخص به خواست خود نزد من آمده است ، سخاوتمندانه نيست كه به خشونت متوسل شويم ، وقتى مىتوان چيزى را با ملايمت به دست آورد ، چرا اقداماتى خشن را به كار بريم ؟ دستور دهيد ضيافتى راه اندازند و شراب مفصلى به او دهند و سپس از او بپرسيد كه گنجها در واقع كجا قابل يافتن هستند . »\r\nهمايون در سال 1538 عازم بنگال شد و براى مدتى طولانى به نحوى غير قابل توجيه خود را به دست يك زندگى تجملى سپرد . برادرانش شروع به طغيان كردند ؛ هيندال ، شاه پهول « 1 » عارف و ساحر را كه مرشد همايون بود به بنارس فراخواند و دستور قتل وى را داد ؛ در واقع او در آگرا دستور داد تا خطبهء نماز جمعه را به نام خودش و نه به نام همايون بخوانند . سپس همايون با لشكرى ضعيف به كنار گنگ ، جايى كه شرخان راه را بر او بست ، لشكر كشيد ؛ دو قشون سه ماه تمام رودرروى هم ايستادند ، و پس از پايان يك صلح ظاهرى كار به جنگ كشيد ( 25 ژوئيه 1539 ) ، كه در اين ميان پل روى رودخانه شكست و انسانهاى زيادى غرق شدند و به وسيلهء سوسمارها به كام مرگ كشيده شدند . زنها هم در اين ميان كشته شدند . اينك شرخان دستور داد تا خطبهء نماز جمعه در بنگال را به نام بخوانند و عنوان شر شاه را تصويب كرد . شمس الدين آگتا از غزنه ، كه همايون را از غرق شدن نجات داده بود بعدا بدين خاطر افتخار پيدا كرد كه همسرش ، جىجى آناگا ، يكى از دايه‌هاى اكبر كوچك شود ، ضمن اينكه او خود در حكومت اكبر يكى از مقتدرترين مردان شد .\r\nدر همان سال 1539 ، ميرزا حيدر دوقلات « 2 » پسر عموى بابر به هند آمد ؛ اثر تاريخى او تحت عنوان تاريخ رشيدى يكى از منابع ارزشمند براى موقعيت در شمال شبه قاره است .\r\nبرادران همايون از موقعيت استفاده كردند ؛ كامران ميرزا از قندهار ، جايى كه همواره يك پادگان قدرتمند مغول قرار داشت ، به لاهور آمد . هيندال نيز همچنين . يك لشكر مغول به وسيلهء شر شاه شكست داده شد ؛ كامران و عسگرى به كابل عزيمت كردند . براى همايون راهى جز فرار نماند .\r\nدوره‌اى كه شر شاه بر شمال شبه قاره حكومت كرد ، به عنوان دورهء نظم و تشكيلات مطلوب ، معروف است . فرماندهء پاتانى دستور ساخت شاهراه ، جادهء بزرگ اصلى را داد كه امروزه هنوز از بنگال به پيشاور مىرود ؛ بين سونارگون در بنگال و ايندوس ، حدود 800 كاروانسرا و تعداد زيادى آب انبارهاى پلكان‌دار ساخت ، و در جهلوم ، نزديك اسلام آباد امروزى دژى عظيم به نام روهتاس ، همانند قلعه‌اش در بيهار بنا\r\n\r\n\r\n","description":"","footnote":"\r\n( 1 ) .  Phul . \r\n( 2 ) .  Dughlat . \r\n","page_name":" 27 ","page_number":27},
  {"content":"\r\n\r\nكرد .\r\nدر جاده‌ها امنيت حاكم بود ، تبهكاران به سختى مجازات مىشدند و بدائونى « 1 » ، مطمئنا بىطرفانه ، شر شاه را تحسين بسيار مىكند . با اين وصف در حكومت شر شاه و پسرش اسلام شاه ، فرقهء مهدوى بدون ترحم تحت تعقيب بود . به هر حال شر شاه در سال 1542 در نتيجهء انفجار باروت درگذشت و پسرش حكومت را به دست گرفت .\r\nپسران بابر در سرزمين پخش شدند ؛ هيندال ، موات ، ( نزديك دهلى ) ، كامران ، پنجاب ، و عسگرى سنبهال را گرفتند ؛ ميرزا سليمان پسر عموى آنها در بدخشان بود ؛ ولى همايون از دست برادرانش و شر شاه به سند گريخت . او سهوان در پايين دست ايندوس را بدون موفقيت براى هفت ماه محاصره كرد .\r\nگرسنگى موقعيت را سخت‌تر مىكرد ؛ دوستانش او را به حال خود رها كردند . گروه كوچك وفادار به او ، به اضافهء زنها ماه‌ها بين سند و راجاستهان سرگردان بودند . به هر حال او هنگام اقامت در سند عشق جديدى نيز پيدا كرد ؛ او حميدهء 14 ساله با اصل و نسبى ايرانى بود كه براى او در 15 اكتبر 1542 پسرش اكبر را در عمر كوت به دنيا آورد . به طورى كه آفتابه‌چى تعريف مىكند در موقع تولدش ، پدر مغرور مشك افشانى مىكند ، تا عطر نوزاد زمانى دنيا را فراگيرد . به هر صورت سرگردانيهاى فرمانرواى بىسرزمين ادامه يافت و دشوارتر شد . قصد رفتن به قندهار بود كه هيندال آن را گرفته و به عسگرى برادرش داده بود . بدين ترتيب راه كوهستان در پيش گرفته شد . جايى كه آن چنان سرد بود ، كه به گفتهء جوهر آفتابه‌چى « سوپى كه از ديگ به بشقاب كشيده مىشد ، بلافاصله يخ مىبست » . ( 2 ) گلبدن مشكلات گروه همايون را با شترهايى كه در اختيارشان گذاشته شده بودند ، اين چنين توصيف مىكند :\r\n« در واقع شترهايى كه در هفت نسل ، بلكه هفتاد نسل ، نه شهرى و نه بارى و نه انسانى را ديده بودند . . . هر شترى كه سوارش مىشدى ، سوارش را فورا به زمين پرت مىكرد و راه جنگل را پيش مىگرفت . هر شتر باركشى ، وقتى صداى سم اسبها را مىشنيد ، جست و خيز مىكرد و بارش را فرومىريخت و به جنگل مىگريخت . و اگر بار طورى محكم بسته شده بود كه آن را نمىتوانست با جست و خيز پرت كند ، آن را با خود مىبرد و به سوى جنگل مىدويد . وقتى كه فرمانروا عازم كابل گرديد ، سفر اين چنين آغاز شد . . .\r\nاما زمانى كه درهء ايندوس پشت‌سر گذاشته شد ، وضع بايد از اين هم بدتر مىشد : آنها تمام شب را در برف بودند و نه هيزمى وجود داشت و نه چيزى براى خوردن . آنها بسيار گرسنه و ضعيف شده بودند . شاه دستور داد تا اسبى را بكشند . ديگى براى پخت وجود\r\n\r\n\r\n","description":"","footnote":"\r\n( 1 ) .  Badauni . \r\n","page_name":" 28 ","page_number":28},
  {"content":"\r\n\r\nنداشت . بدين ترتيب آنها قسمتى از گوشت را در يك كلاهخود پختند و كمى را هم كباب كردند . آنها در هر چهار طرف آتش روشن كردند و شاه با دست پربركت خود كمى گوشت كباب كرد كه خورد . او گفت : « سرم از سرما يخ زده است . » . . . آنها بامدادان چند بلوچ بيابانى را ديدند كه زبانشان زبان شياطين كوير بود . . . ( 3 )\r\nهمايون سلامتىاش را در اين ديد كه از ايران تقاضاى پناهندگى كند . اكبر كوچك به مسن‌ترين همسر همايون داده و با مشكلات زياد به قندهار و كابل آورده شده بود . در سال 1544 همايون و زن جوانش حميده به ايران رسيدند ، جايى كه شاه طهماسب پسر بنيانگذار سلسلهء سلطنتى صفويه آنها را پذيرفت . همايون و همسرش از يك سرى اماكن مقدس ديدن كردند ، از جمله از مقبرهء جد حميده ، صوفى بزرگ احمد جام ( ف .\r\n1141 ) كه فرمانروا بر ديوارش در تاريخ 1544 ، 12 ، 29 مصرع شعر فارسى زير را نوشت :\r\n اوه ، تو كه رحمت او همگان را پذيراست * و براى او درون همگان آشكار است :\r\nمحل زندگى تو جايى است كه براى دعا همه رو به آن دارند . * لطف تو پشتيبان همگان است ! ( 4 )\r\nمحمد همايون ، كسى كه در كوير بىانتها سردرگم است . \r\nتوصيفات دقيقى از ديدگاه‌هاى مثبت و منفى اين سفر ايران كه فرمانرواى فرارى با مصرع شعرى كه اشاره به نام او دارد خود را به پادشاه نزديك كرده است ، به خصوص توسط جوهر آفتابه‌چى وجود دارد :\r\n هر كس مىگريزد به زير سايهء هما * بنگر هما را كه مىآيد زير سايهء تو ! \r\nزيرا باور مردم است كه سايهء مرغ هما بر سر كسى كه مىافتد ، آن كس شاه مىشود . . .\r\nرفتار پادشاه ايران ظاهرا نامتعادل بوده است . طهماسب كه پس از مرگ پدرش شاه اسماعيل ، ( ف .\r\n1524 ) زودهنگام به سلطنت رسيده بود ، در همان حال يك دورهء « استغفار صادقانه » را پشت‌سر گذاشته و بارها كوشيده بود همايون را به پذيرفتن مذهب شيعه وادارد ؛ به طورى كه آفتابه‌چى تعريف مىكند ، او يك‌بار دستور داده بود مقدار زيادى هيزم براى زوج فرارى بياورند و اضافه كرده بود كه اگر مذهب شيعه را نپذيرند ، آن هيزمها را براى سوزاندن آنان مورد استفاده قرار خواهد داد . البته همه چيز به خوشى پايان يافت ؛ همايون نيز در واقع امضاى درخواست شده را داده و طرفين با مبادلهء هداياى بزرگ از هم جدا شدند ، و همايون در اين ميان به پادشاه ايران الماس درشتى هديه كرد .\r\nاز شانس همايون ، درست در وسط آوارگىاش ، بايرام خان يكى از سربازان پدرش از طايفهء تركمانان\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nقره‌قيونلو به او برخورد ؛ او به حمايت از سرورش ادامه داد ؛ قندهار پس از گذشتن از سيستان و مشهد ، دوباره پس گرفته شد . همايون همسر جوانش را در قندهار باقى گذاشت تا كابل را با وجود اينكه كامران در آنجا يك حكومت با وحشت واقعى به راه انداخته و تهديد كرده بود كه اكبر خردسال را ، كه در آن زمان نزد او بود روى ديوار قرار خواهد داد تا نتوانند دژ را گلوله باران كنند ، فتح كند . صحنه‌اى كه اكبر خردسال مادرش را باز مىشناسد ، بارها نمايش داده شده است . ( 5 ) كابل مجددا مثل روزهاى حكومت بابر ، مركز مغولان شد و همايون موقعيت اين را يافت تا تعدادى از بهترين نقاشان قلمروى صفوى را نزد خود آورد ، زيرا آنها در نتيجهء استغفار صادقانهء شاه طهماسب در تبريز ، پايتخت آن زمان ، ديگر نمىتوانستند انتظار تشويق هنر را داشته باشند .\r\nهمايون به لطف بايرام خان موفق شده مجددا حكومت منطقهء به ارث گذاشته شده از پدرش را به چنگ آورد . او از جلال آباد تا پيشاور را با كلك سفر كرد و به آرامى ناحيهء قبلا از دست داده را پس گرفت . هيندال برادرش كه دوباره به او پيوسته بود در سال 1551 در يك حملهء شبانه توسط كامران مجروح و كشته شد ، و گلبدن خواهرش عميقا سوگوار او بود . ( 6 ) كامران در سال 1552 نخست نزد اسلام شاه سورى گريخت ، سپس ملبس با يك بورقه « 1 » ، به آدم قاكار « 2 » كه بر اطراف ناحيهء روهتاس نزديك پهلوم تسلط داشت پناه برد ؛ او در آنجا دستگير شد و چون همايون از كشتن برادرش شرم داشت ، وى را كور كردند - جوهر دربارهء اين عمل كه به اندازه‌اى بد انجام گرفت كه شاهزاده را سخت عذاب داد ، گزارش مىدهد . كامران سپس با همسرش به مكه فرستاده شد كه در سال 1557 در آنجا در گذشت . ولى همايون به سمت شرق رفت و در شرق لاهور باز هم بر تعدادى از جنگجويان سورى پيروز گرديد ، و دهلى را پايتخت خود قرار داد ، و در پورانا قلعه ، قلعهء قديمى ، اقامت گزيد . در آنجا يك سال بعد زمانى كه عازم رفتن براى نماز بود ، از روى پلكان كوشك كتابخانه سقوط كرد و زندگىاش به پايان رسيد . بايرام خان كه با اكبر چهارده ساله براى فتوحات در لشكركشى بود ، دستور داد از نوجوان اطاعت كنند . مورخى دربارهء همايون مىنويسد :\r\n« شخصيت شبيه به فرشته‌اش به هر فضيلت مردانه‌اى آراسته بود ؛ در علم نجوم و رياضيات بىهمتا بود . »\r\nكمى بعد ساخت آرامگاهش در دهلى نزديك يومنا آغاز شد كه پس از هشت سال فعاليت ساختمانى تحت نظارت مسن‌ترين بيوه‌اش ، در سال 1569 پايان يافت ، و همان‌طور كه كليم « 3 » شاعر دربار شاه جهان سروده است ، مركز سلسلهء سلطنتى و زيارتگاه مغولان بعدى شد . ( 7 )\r\n\r\n\r\n","description":"","footnote":"\r\n( 1 ) .  Burga . \r\n( 2 ) .  AdamGhakkar . \r\n( 3 ) .  Kalim . \r\n","page_name":" 30 ","page_number":30},
  {"content":"\r\n\r\n\r\nجلال الدين اكبر عرش آشيانه « 1 » « كه جايش بر اريكهء خداوند است » ( 1542 - 1605 )\r\nبه اكبر كه براى خيليها بزرگ‌ترين فرمانرواى شبه قارهء هند است و گاه با آسوكا ، امپراتور بودايى ، مقايسه مىشود ، زيادتر از هر خان مغول ديگر كتاب تقديم شده است . ولى مسلمانان متعصب به او به چشم كافر مىنگرند . از صورت او تصوير بسيار است و ما با چهرهء او كه استخوان گونهء برجستهء شاخص تركى و چشمانى تقريبا باريك را در معرض ديد قرار مىدهد ، مأنوس هستيم .\r\nالبته توصيفى از وضع ظاهرى او به وسيلهء جهانگير پسرش ، نيز وجود دارد : متوسط القامت ؛ ولى متمايل به بلند ؛ گندم‌گون ؛ چشمان و ابروانش مشكى بودند و پوستش بيشتر تيره بود تا روشن ، او شير اندام با سينه‌اى ستبر و بازوان و دستهايى بلند بود . در سمت چپ بينىاش خالى گوشتى به بزرگى نخود داشت كه بسيار خوشايند بود .\r\nسيماشناسان اين خال را نشانهء جاه و مقام و اقبالى بسيار بلند تلقى مىكنند . صداى رساى او بسيار پرطنين و در صحبت و توضيح پرمايه بود . ( 1 )\r\nاكبر چهارده ساله مالك قطعهء كوچكى از هند شد كه پدرش براى او به جاگذاشته بود ، ورزشكار و\r\n\r\n\r\n","description":"","footnote":"\r\n( 1 ) .  arshashiyani . \r\n","page_name":" 31 ","page_number":31},
  {"content":"\r\n\r\nسواركارى مجذوب ، جسور ، و خستگىناپذير بود . براى او با وجود اينكه در پيش بهترين آموزگاران درس مىخواند و عاشقى شيفتهء كتاب و تصاوير بود ، وقت زيادى براى درس خواندن نماند .\r\nاشاره به اينكه اكبر آدمى عامى « 1 » ، بىسواد بود ، غالبا به عنوان يك واقعيت پذيرفته شده بود . اينكه او شبها با علاقه دستور مىداده تا برايش كتاب بخوانند ، اينكه حافظه‌اى عجيب براى اشعار و داده‌ها داشته است ، و حتى اشعارى فارسى به سبك كلاسيك سروده است ، بىاطلاعى او را در واقع از خواندن و نوشتن غيرممكن نمىسازد . اخيرا براى توضيح بىسوادى او ، عدم توانايى خاص در قرائت ، پيشنهاد داده شده است . ( 2 )\r\nالبته به نظر مىرسد كه باز هم توضيح ديگرى براى عامى بودن اكبر وجود داشته باشد . اين واژه كه در قرآن « 2 » براى حضرت محمد ( ص ) به كار برده مىشود ، به وسيلهء مسلمين به عنوان « بىسواد » تعبير شده است ؛ چون پيامبر در واقع مجاز نبود از طريق دانش عقلانى به آن‌سو منحرف شود كه دانش وحى شدهء خود را با تفكر شخصىاش درآميزد . بدين ترتيب در سنت عرفان اسلامى « عامى » اسم رمزى است براى عارفان الهام گرفته ، و خيلى از عارفان هستند كه پيروانشان آنها را با وجود اينكه آثار متعددى مبتنى بر مبانى علمى را به زبان عربى ، فارسى ، و ساير زبانها تأليف كرده‌اند ، « عامى » ناميده‌اند . بنابراين بايد اين واژه را با اين مفهوم تعبير و برداشت كرد و ابو الفضل شرح احوال نويس تحسين كنندهء اكبر ، مطمئنا منطبق با گزارشش اكبر را كه « علم را مستقيما از خداوند » دارد « 3 » به عنوان فرمانروايى الهام گرفته از خداوند نشان مىدهد . البته اكبر خودش مىگويد :\r\n« پيامبران همگى بىسواد بودند . از اين‌رو والدين بايد كه يكى از پسران خود را در اين وضعيت باقى بگذارند . » ( 3 )\r\nبدين ترتيب عامى به عظمت اكبر ، و نه به يك نقص اشاره دارد . علاوه بر اين يادداشت كوچكى به حروف عربى خوانا نيز از او وجود دارد . اينكه او بعدها در زندگى به فكر خواندن و نوشتن نبوده است ، موضوعى است قابل درك . ما دو شرح از وقايع بزرگ و تعدادى از وقايع كوچك اكبر ، به ترتيب زمانى در اختيار داريم . مديحه‌سرايى پرشور و هيجان ابو الفضل و شيخ مبارك ، شخص مورد اعتماد پسر اكبر و برادر فياض شاعر دربار گواهى كنندهء بزرگداشت دلاوريهاى واقعى اكبر است كه در آن كوچك‌ترين اعمال فرمانروا از زمان كودكىاش به عنوان نشانهء رفتارى الهى تعبير مىشوند . در اين ارتباط آلان كووا « 4 »\r\n\r\n\r\n","description":"","footnote":"\r\n( 1 ) .  ummi . \r\n( 2 ) . سورهء 7 ، آيهء 157 .\r\n( 3 ) . سورهء 18 ، آيهء 56 .\r\n( 4 ) .  Alanquwa . \r\n","page_name":" 32 ","page_number":32},
  {"content":"\r\n\r\nشخصيت افسانه‌اى مغول پى گرفته مىشود كه به عنوان يك باكره ، از موجودى آسمانى سه قلو حامله مىشود كه يكى از آنها جد چنگيز خان بود كه مغولان را نيز در واقع نتيجه‌هاى او مىدانند . ( 4 ) قبل از اينكه اكبر متولد شود ، نورى به چهرهء حميده تابيد . در واقع فره ايزدى « 1 » اكبر را در برگرفت و در او رسوخ كرد : حتى در بازيهايش نشانهء پنهان الهى جلوه‌گر شد كه او با آن دنيا را تكان داد - به شكل شرح احوال قديسان . ( 5 )\r\nمينياتورى ابو الفضل را نشان مىدهد كه چگونه به فرمانروا دومين جلد شرح وقايع خود را تقديم مىدارد - در اين تصوير شرح وقايع‌نويس ، فربه با چهره‌اى كمى پف‌دار و ريش خاكسترى كوچك ديده مىشود ؛ كتاب با چرم و تذهيب زرين صحافى شده است . ( 6 )\r\nاگر خوانندگان از سبك مغلق اكبر نامه به شيوهء تاريخ انبيا خسته شوند ، به آيين اكبرى روى مىآورند كه ابو الفضل با آن موفق به كارى كاملا بزرگ شده است : در اين سه مجلد ما به همه چيز ، از تشكيلات قلمرو و ارتش مغول گرفته ، تا تعداد شاغلين در انبار ميوه يا نوع غذا براى ببرهاى شكارى ( چيتا ) درجهء يك ، پى مىبريم . حتى اگر برخى نيز آرمانى و آرزويى است ، باز هم آيين اكبرى يك كتاب مفيد و مختصر بىنظير دربارهء امور ادارى و تشكيلات مغول است .\r\nچنانچه انتقادى مورد درخواست باشد ، مىتوان منتخب و التواريخ « 2 » بدائونى را مطالعه كرد ، زيرا كه اين عالم مذهبى و مترجم ، دوست قديمى شيخ مبارك و پسرانش ، در پايان اثرش از اكبر بىرحمانه انتقاد مىكند : او مخالف هنديان ، فرقه‌ها ، به ويژه شيعه ، و مخالف بىمحتوايى اسلام است . آنچه را كه ابو الفضل آزادى روشنفكرانه در دورهء اكبر مىنامد ، براى بدائونى هرج و مرج روشنفكرانه است . اثر او در سال 1595 به اتمام مىرسد و تا روزهاى حكومت جهانگير معرفى نمىشود ، ولى كتاب او پس از فضاى پرشور و داغ اكبر نامهء ابو الفضل ، اثرى مثل يك نسيم خنك مطلوب به جا مىگذارد .\r\nتاريخ الفى كه براى نزديك شدن بزرگداشت پايان نخستين هزارهء گاه‌شمارى اسلامى توسط ملا احمد تاتوى ( 1585 به قتل رسيد ) تأليف شد نيز به آنها اضافه مىشود . طبقات اكبرى « 3 » مفيد و قابل استفاده كه بيشتر اطلاعات بدائونى متكى بر آنها هستند ، و نقاشيهاى شخصى و جالب توجه اسد بيك كه منشى ابو الفضل ، و در سالهاى آخر زندگى اكبر به عنوان فرستادهء ويژهء او خدمت مىكرد ، اساس كتاب بودند .\r\nاكبر در نخستين سالهاى حكومتش بيشتر به وسيلهء بايرام خان هدايت مىشد ؛ او در همان نخستين سال موفق شد بر رقيب خطرناكش همو ويكراماجيت « 4 » ، هندو در دومين جنگ بانى پات ( 1556 ) پيروز شود .\r\n\r\n\r\n","description":"","footnote":"\r\n( 1 ) .  farr - i - izadi . \r\n( 2 ) .  muntakhabat - tawarikh . \r\n( 3 ) .  Tabaqat - iAkbari . \r\n( 4 ) .  HemuVikramajit . \r\n","page_name":" 33 ","page_number":33},
  {"content":"\r\n\r\nالبته در درون كاخ گروهى از زنان ، زندگى را براى او و بايرام خان وفادار دشوار كرده بودند . اكبر از نظر روحى به دايه‌اش ماهام آناگا بسيار نزديك بود كه پسر او ادهم خان ، در امور ادارى نقشى داشت . مادر جاه‌طلبش او را با ميل در موقعيت بايرام خان مىديد ، به طورى كه خار حسادت در قلب مادر رشد كرد .\r\nادهم خان فعالانه در محاصره و پيروزى ماندوس سهيم بود و در اين ميان خلاف فرمان اكبر كه بردگى اسيران را ممنوع كرده بود عمل كرد . دو زن بردهء زيبا از اسيران به وسيلهء مادرش بىمقدمه به قتل رسيدند ، تا عمل خلاف او پنهان بماند . زمانى كه ادهم خان در واقع مست و بىخبر از بادهء موفقيت دنيوى ، چنان گستاخ شد كه شمس الدين محمد آلگا ، نخست وزير و همسر يكى از دايه‌هاى اكبر و پدر ميرزا عزيز كوكا را در داخل قصر با دشنه به قتل رساند ، اكبر شاه در 16 مه 1562 شخصا دست به كار شد و به دست خود ادهم خان را با ضربه‌اى به خوبى هدف‌گيرى شده از بالكن قصر به پايين پرت كرد . از آنجا كه او هنوز زنده بود ، دستور داد او را براى بار دوم به پايين پرت كنند . بدين وسيله او راه خود را به سوى استقلال باز كرد . تمام آنچه دربارهء ادهم گفته مىشود ، بد است و او مانند مادرش افترازنندهء ممتازى بود و آنچه در توانش بود به كار مىبرد تا افكار اكبر را عليه با ارزش‌ترين اميرانش مسموم كند . در حالى كه اكبر خود را به چيزهايى مشغول كرده بود كه عظمت او را پنهان مىداشتند ، بايرام خان همهء كارها را انجام مىداد . او چند ماه قبل از مرگ ادهم از پست خود بر كنار ، و همان‌طور كه رسم بود عازم زيارت مكه شده بود ؛ او در راه سفر مكه به قتل رسيد ( 1561 ، 1 ، 31 ) . بدائونى با اندوه مىگويد : « دورهء بايرام ، زمانى كه هند مثل يك عروس بود ، بهترين دوره بود » ، و صمصام الدوله نويسندهء كتاب ماثر الامرا « 1 » بدون هيچ قيد و شرطى با او موافق است . همسر بايرام خان ، دختر يكى از شاهزادگان مواتى ، توانست با عبد الرحيم پسر چهار ساله‌اش فرار كند ؛ سپس سليمه خواهر ناتنى همايون و همسر دوم بايرام خان با اكبر ازدواج كرد ، ضمن اينكه عبد الرحيم جوان به زودى به دربار فراخوانده شد ، و اكبر شاه مثل پسرش با او رفتار كرد . او در زمان كوتاهى به منصبى بسيار بالا ارتقا يافت و در تسخير گوجرات ، سند ، و همچنين در جنگ براى دكن شمالى برترى و امتياز خود را نسبت به ديگران نشان داد . او نه فقط خان خانان « 2 » بود ، بلكه به فارسى ، تركى و بيش از همه به هندى شعر مىسرود . او مترجم توسوك « 3 » بابر به فارسى و بزرگترين حامى فرهنگ و هنر شاعران در تمام دورهء مغول بود . ( 7 )\r\nدر همان سال 1562 كه ادهم خان كشته شد و ماهام آناگا پس از از دست دادن پسرش از دنيا رفت ، اكبر عمليات جنگىاش را آغاز كرد . مالوا « 4 » به وسيلهء ادهم خان قبلا تسليم شده بود ؛ گندوانا « 5 » ( 4651 ) و\r\n\r\n\r\n","description":"","footnote":"\r\n( 1 ) .  Maathiral - Umara . \r\n( 2 ) .  Khankhanan . \r\n( 3 ) .  Tuzuk . \r\n( 4 ) .  Malwa . \r\n( 5 ) .  Gondwana . \r\n","page_name":" 34 ","page_number":34},
  {"content":"\r\n\r\nچيتور « 1 » ( 8651 ) به دنبال آن مغلوب شدند . تصرف دشوار قلعهء راجپوت « 2 » كه تسخيرناپذير مىنمود ، در آثار مورخان ، در اخبار رسمى شاهانه و در تصاوير مورد تحسين قرار گرفته است . در اين ميان تقريبا 000 / 30 راجپوتى كشته شده‌اند . ( 8 ) تسخير رانتام بهور « 3 » يك سال بعد ، و بوندل خند « 4 » در همان سال 1569 به توسعهء امپراتورى مغول كمك كردند . تصرف گوجرات ( 1573 ) ، جايى كه به هر حال بعدا دوباره شورشها از سر گرفته شدند ، از اهميت برخوردار است . سپاهيان مغول رو به بنگال آوردند ، جايى كه آب و هوا ، فرومايگان را مورد توجه قرار مىدهد ، و همواره گرد و خاك نفاق را بلند مىكند ، و خانهء پرهياهو و بىآرام ، ناميده مىشود . ( 9 ) مغولان هرگز تمايل زيادى به بنگال نداشته‌اند : براى آنها كه از مناطق كوهستانى آمده بودند ، زمينهاى باتلاقى اطراف رودخانه‌ها و خوراك ماهى و برنج سكنه بسيار بيگانه بودند .\r\nتنشها بين شاهزادگان مغول ادامه يافت ؛ حكيم ميرزا جوانترين بردار ناتنى اكبر كه بر كابل حكومت مىكرد ، در سال 1565 لاهور را محاصره كرد . با اين وصف اكبر همان‌گونه كه وفادارانش آرزو داشتند ، از مجازات او اجتناب ورزيد ، چونكه او در واقع يادگار پدر محبوبش بود . منطقهء كابل - افغانستان همواره به عنوان يك منبع مشكلات باقى ماند .\r\nالبته جنبه‌هاى ديگرى هم در طول سالهاى 60 قرن 16 وجود داشت : اكبر دژ آگرا را بنا نهاد كه سنگهايش ، قرمز مثل گونه‌هاى خوشبختى هستند . او به ادارهء امور مؤثرترى علاقه‌مند شد تا اكثريت هندى با سرزمين در حال گسترش يافتن او همزيستى بهترى داشته باشند . اين عمل او را در سال 1564 به حذف جزيه « 5 » ، ماليات مصون بودن ، براى گروه معينى از غيرمسلمانان ، هدايت كرد .\r\nبخشى از سياست همزيستى نيز ازدواج اكبر با دخترى راجپوتى بود . اين دختر مانماتى ، دختر راجه بهاگواندا ، از امبر « 6 » بود . مانماتى براى اكبر پسرى به دنيا آورد كه مدتها در آرزويش بود . زيرا كه فرمانروا پس از مرگ فرزندان دوقلويش ، همان‌گونه كه بيشتر مسلمانان خوب اين كار را انجام مىدهند ، به شخصى پارسا كه نزديك آگرا زندگى مىكرد ، مراجعه كرد . اين شخص سليم چيشتى « 7 » بود . پيش از آن ، فرمانروا سفرى زيارتى به اجمر « 8 » ، جايى كه بنيان‌گذار فرقهء چيشتى ، معين الدين به خاك سپرده شده بود ،\r\n\r\n\r\n","description":"","footnote":"\r\n( 1 ) .  Chitor . \r\n( 2 ) .  Rajput . \r\n( 3 ) .  Rantambhor . \r\n( 4 ) .  Bundelkhand . \r\n( 5 ) .  Jizya . \r\n( 6 ) .  Amber . \r\n( 7 ) .  SalimChishti . \r\n( 8 ) .  Ajmer . \r\n","page_name":" 35 ","page_number":35},
  {"content":"\r\n\r\nداشته است . سليم چيشتى به او نويد پسرى را داد و در تاريخ ( 1569 ، 8 ، 31 ) ، تنها مرواريد خلافت از صدف رحم بيرون آمد و به ساحل زندگى رسيد . سپاس اكبر بىحد و مرز بود ؛ طفل پسر را به اسم شخص پارسا ، سليم نام نهادند كه بعدا به عنوان جهانگير حكومت كرد . سفرهاى زيارتى به اجمر در سالهاى بعد به طور منظم انجام مىگرفت و به زودى دو شاهزادهء ديگر ، مراد ( 1570 ) در اجمر ، و دانيال ( 1572 ، 9 ، 9 ) به دنيا آمدند .\r\nاكبر به عنوان قدردانى براى تولد سليم نزديك سكونتگاه شيخ سليم در شهر فتح پورسيگرى ( 10 ) تأسيسات عظيمى از سنگ ماسهء قرمز رنگ بنا كرد كه در حياط آن آرامگاه سليم چيشتى ، مثل مرواريد سفيدى قرار گرفته بود . اكبر پانزده سال در آنجا اقامت گزيد . او دستور داد در آنجا عبادت‌خانه‌اى « 1 » بسازند كه در آن شبهاى پنجشنبه مباحثات مذهبى ، ابتدا با عالمان دينى مسلمان ، سپس نيز با هندوان و پارسيان كه در سال 1580 يزوئيت‌ها نيز به آنها اضافه شدند ، انجام مىگرفت .\r\nبدائونى عالم و سخت متعصب ، توصيفات برجسته‌اى از مباحثات بين عالمان دينى تنگ نظر كه انزجار اكبر عليه دين رسمى اسلام مطمئنا از آنها تغذيه شده است ، ارائه مىدهد :\r\nعالمان دينى زمان ما ناگهان بسيار پرمدعا شدند و هياهو و سردرگمى آغاز شد . شاه از رفتار گرگ‌وار آنها بسيار دلگير شد و به من گفت : « در آينده در مورد هركدام از عالمان دينى كه بىمعنى صحبت مىكند و نمىتواند مؤدب باشد ، گزارش كن ؛ من مراقب خواهم بود كه آنها اتاق را ترك كنند » ! من آرام به آصف خان گفتم : « اگر اين دستور را اجرا كنم ، بيشتر آنها بايد اتاق را ترك كنند . » شاه ناگهان پرسيد كه چه گفته‌ام . وقتى پاسخ مرا شنيد ، بسيار خوشحال شد و اظهار نظرهاى مرا به آنهايى كه نزديك او نشسته بودند ، بازگو كرد .\r\nدر واقع ، وقتى عالمان دينى شمشير زبان را در ميدان جنگ مخالفتهاى متقابل ، از نيام مىكشيدند ، مىتوانست اين واقعه روى دهد كه موهاى سبيل شاه مثل سبيل يك ببر سيخ شود . ( 11 )\r\nديانت اكبر همهء اديان را در برمىگرفت و همان‌گونه كه او در حضور يزوئيت‌ها تصوير حضرت مريم را در عبادتگاه كوچكشان محترم مىشمرد ، براى مراسم دينى پارسيان ، به ويژه براى پرستش آتش آنها نيز توجه نشان مىداد و بيش از هر چيز مىكوشيد به وسيلهء ترجمهء مهم‌ترين آثار سانسكريت ، درك عميق‌ترى را براى هندوئيسم ترويج كند . نبايد فراموش كرد كه از فتح اللّه شيرازى ، فيلسوف ايرانى كه شاگردانش در دهه‌هاى سالهاى بعد سنت فكرى مهمى را توسعه دادند ، از روزهاى حكومت اورنگ زيب در لكنو نقش مهمى را در فرنگى محل « 2 » ايفا كرده است . ( 12 )\r\n\r\n\r\n","description":"","footnote":"\r\n( 1 ) .  Ibadatkhana . \r\n( 2 ) .  FirangiMahal . \r\n","page_name":" 36 ","page_number":36},
  {"content":"\r\n\r\nمسأله‌اى كه مورد بحث نيز قرار گرفته است ، موضوع چند همسرى است - اكبر خيلى بيشتر از چهار زنى كه شريعت اسلام اجازه داده است ( موضوعى كه در مورد جانشينانش نيز صدق مىكند ) همسر داشت ؛ توافق بر اين شده بود كه بقيه زنها را به شكل متعه « 1 » ، « زناشويى براى مدت معين » ، به همسرى برگزيند ( كه مىتواند براى مدت محدود و معين تا حداكثر 99 سال در صيغه‌نامه تعيين شود ) .\r\nمباحثات در عبادت خانه به گسترش ديدگاه‌هاى مذهبى اكبر كمك كردند ، مانند حادثه‌اى كه در 22 آوريل 1578 هنگام شكار براى وى رخ داد . زمانى كه او در برابر حيوانات كشته شدهء زيادى قرار گرفت از خود بىخود شد و از آن پس ادامهء كشتار را ممنوع كرد - عده‌اى از محققان خواسته‌اند كه اين را به عنوان حملهء صرع قلمداد كنند ، ولى اين مطمئنا يك حالت جذبه « 2 » بود كه براى عارفان عادى است .\r\nفرمانروا در پى آن ، رسم و رسوم و سننى را از جوكىها و صوفيان برگرفت . سرش را از ته تراشيد و به گياهخوارى روى آورد و تمايلات او براى تلفيق و تأليف عقايد مختلف با يكديگر علنىتر شد . تلاش او براى موعظه‌اى در روز جمعه ، به هر حال قرين موفقيت نبود . سرانجام در سال 1579 كار به محضر « 3 » نويسى معروف كشيد ، حكمى كه اشتباها به عنوان فرمان مصونيت از خطا تلقى شده است . محضر كه دست خط شيخ مبارك را داشت حق اجتهاد « 4 » را به فرمانروا « پناهگاه انسانها ، امير مؤمنان » اعطا مىكرد ، يعنى حق تحقيق و بررسى آزاد در قانون ( و در مورد او قضاوت آزاد ) ، در مواردى كه حقوق‌دانان و علماى دينى نتوانند با هم به توافق برسند . ( تأثير منفى مباحثات در عبادت خانه محسوس است ! ) البته سلطان عادل « 5 » آراسته به چنين اقتدارى بايد دانش شريعت را نيز داشته باشد ، كه اين مورد دربارهء اكبر صدق نمىكرد . ( 13 ) دو شخصيت بلند مرتبهء مذهبى ، شيخ السلام « 6 » ، عبد النبى « 7 » و مخدوم الملك « 8 » مجبور بودند فرمان را بر خلاف ميلشان ، با هم امضا كنند .\r\nدو شخصيت بلند مرتبهء ياد شده كه از مدتها پيش به اكبر خدمت مىكردند ، ظاهرا همه چيز بودند ، جز پارسايانى نمونه . عبد اللّه سلطان پورى ، مخدوم الملك ، قبلا به وسيلهء همايون به كار گمارده شده بود ، سپس به رقيبش شر شاه خدمت كرد و دوباره اكبر او را پذيرفته بود . او و عبد النبى متخصص در هنر\r\n\r\n\r\n","description":"","footnote":"\r\n( 1 ) .  mut'a . \r\n( 2 ) .  Jadhba . \r\n( 3 ) .  mahzar . \r\n( 4 ) .  Ijtihad . \r\n( 5 ) .  Sultan - iadil . \r\n( 6 ) .  Shaykhul - islam . \r\n( 7 ) .  AbdunNabi . \r\n( 8 ) .  makhdumul - mulk . \r\n","page_name":" 37 ","page_number":37},
  {"content":"\r\n\r\nمال‌اندوزى خود بودند و هيچ كدام نمىتوانستند همديگر را تحمل كنند . بدين‌ترتيب اكبر آنها را در سال 1579 با هم به زيارت مكه فرستاد : وقتى آنها بدون اجازه بازگشتند به نحوى متفاوت به آن دنيا فرستاده شدند . گفته مىشود كه ابو الفضل مسئول مرگ عبد النبى ( 1584 ) بوده است . ( 14 )\r\nدر همان سال آزمايش شگفت‌آور اكبر روى داد : براى دريافتن اينكه آيا كودكان بدون آموزش صحبت كردن را ياد مىگيرند ، دستور داد عده‌اى از كودكان شيرخواره را در جايى جا دهند ؛ سپس دايه‌هايشان را از حرف زدن با آنها منع كرد . وقتى پس از چندين سال بچه‌ها مورد معاينه قرار گرفتند ، همگى لال و از نظر ذهنى عقب افتاده بودند . . .\r\nاكبر در سال 1585 فتح پورسيكرى را ترك كرد ؛ براى چهارده سال بعدى لاهور مركز او بود ، نبايد فراموش كرد كه مغولان به يك زندگى متحرك عادت داشتند و به ندرت براى مدتى طولانى در يك محل سر مىكردند . البته عزيمت به لاهور در واقع بايد به حساب اين خواسته كه شمال غرب شبه قاره بهتر در كنترل باشد ، گذاشته شود . در مرز خطر از جانب فرقهء روشنيه « 1 » ، گروهى از پاتان‌ها كه انگيزه‌هاى عرفانى و سياسى آنها را به حركت درآورده و طرفداران مقتدرى در كوهستانها پيدا كرده بود ، تهديد مىكرد . مان سينگ « 2 » بهترين ژنرال راجپوتى اكبر روشنيه را شكست داده بود ، ولى خطرى كه از طريق آنها متوجه بود نخست در آغاز قرن 17 بر طرف شد . در ژانويهء سال 1580 يوسف صرفى « 3 » حكمران كشمير - تحسين كنندهء ابن عربى « 4 » كه با هبا خاتون شاعره ازدواج كرده بود ، نزد اكبر آمد ، چون در كشمير تنشهاى سياسى به وجود آمده بود ؛ در سال 1586 كشمير و سوات جزو قلمرو شدند ؛ در دهه‌هاى سالهاى بعدى كشمير با وجود اينكه سفر تقريبا 40 روزه از لاهور تا آنجا تفريح خوبى نبود ، مقصد تابستانى محبوب مغولان شد . در اين بين اكبر از كابل ديدار كرد بر سر خاك پدر بزرگش بابر و عمويش هيندال فاتحه خواند .\r\nفرمانروا از سالهاى لاهور براى نوسازى اساسى دژ شهر استفاده كرد و در آنجا بود كه ظريف‌ترين آثار قديمى نقاشى مغول به وجود آمدند . زندگى او شديدا نظم و ترتيب داشت ؛ او در دستگاه ادارىاش هر روز به كار معينى مىپرداخت .\r\nبه طورى كه ابو الفضل مىنويسد : « ولى ، آرمان صلح كل « 5 » ، صلح با همه ، او را از فتوحات بيشتر باز نداشت ، زيرا كه او افزودن به قلمروى حكومتى را به عنوان وسيله‌اى براى ستايش خداوند ، و حكومت را\r\n\r\n\r\n","description":"","footnote":"\r\n( 1 ) .  Rawshaniyya . \r\n( 2 ) .  ManSingh . \r\n( 3 ) .  YusufSarfi . \r\n( 4 ) .  IbnArabi . \r\n( 5 ) .  Sulh - iKull . \r\n","page_name":" 38 ","page_number":38},
  {"content":"\r\n\r\nبه عنوان پديدهء جنبى عبادت به خداوند مىنگريست . » ( 15 ) بدين‌ترتيب گوجرات كه بار نخست در سال 1575 سر اطاعت فرود آورده بود ، دوباره مورد تهاجم قرار گرفت . اين بار به فرماندهى پسر بايرام خان ، عبد الرحيم ، خان خانان بعدى ، كه پيروزىاش ( سپتامبر 1583 ) را به شيوه‌اى بزرگ با تقسيم تمام غنايم ارزشمند جشن گرفت و احمد آباد را با يك پارك پيروزى « 1 » آراست . مير معصوم نامى ، مورخ سندى و دولت خان لودى ( كه پسرش خان جهان لودى بعدا رقيب سياسى عبد الرحيم شد ) در جنگ شركت داشتند .\r\nاكبر ، از لاهور تصميم گرفت سپاه را دوباره به قندهار بفرستد ، دژى كه همواره سبب مناقشات بين ايران و مغولان هند بود . سند ، درهء پايين ايندوس نيز بايد سر تسليم فرود مىآورد ، كه از سال 1520 ارقون‌ها ( كه بابر با خاندان آنها نسبت داشت ) ، فرمانروايان جغتايى - تركى بر آن حكومت مىكردند و در پى آنان ترخان‌ها حكومت آن را به دست گرفتند ، بايد سر تسليم فرود مىآورد . مجددا خان خانان كه از لاهور روى رود راوى با كشتى عازم ايندوس بود بايد اعزام مىشد . او پس از ماجراجوييهاى ناپسند گوناگون سرانجام تهتا « 2 » را فتح كرد ، و شاهزاده جانى بيگ ترخان را به اسارت گرفت ، و به لاهور آورد - اينكه شاهزاده علاقه‌مند به موسيقى و باده‌گسار ، با اكبر تفاهم زيادى داشت و عضو دين الهى « 3 » شده بود ، جنبهء جانبى دلپسند اعزام خان خانان بود ، هر چند كه اكبر ترجيح مىداد به جاى سند ، قندهار به قلمرو اضافه شده باشد .\r\nدربارهء دين الهى كه شاهزادهء سندى عضو آن شد تعبيرها و تفسيرهاى متفاوتى وجود دارد . مخالفين اكبر اين دين الهى را دينى جانشين مىدانستند ؛ ولى بيشتر به نظر مىرسد كه نوعى باشگاه سرى و پنهانى براى اعضايى برگزيده بوده باشد . تنها يك هندى عضو آن بود . او راجه بريل ، خوانندهء قديمى و مصاحب اكبر بود كه به وسيلهء اكبر به افتخارات والايى نايل آمده بود . مان سينگ مؤدبانه امتناع ورزيده بود كه مذهب هندويش را براى چيزى ناشناخته رها كند . در غير اين صورت اين مسلمانان با گرايشهاى متفاوت بودند كه همانند مريدى كه مطيع مرادش باشد مطيع فرمانروا بودند . شرايطى كه عضو بايد مىپذيرفت ، و به آن قسم مىخورد اين بود كه در روزهاى خوب و بد در كنار فرمانروا باشد و براى فدا كردن زندگى ، مايملك ، افتخار و ايمانش حاضر و آماده باشد . ستايش ويژهء نور خورشيد و عناصر متفرقه كه از مذهب معروف اكبر ريشه مىگرفتند ، از جمله چيزهايى بودند كه وجود داشت . يك منتقد مدرن دين الهى را « تودهء درهم برهم انباشته‌اى از مراسم مذهبى مشخص » ، ناميده است كه به شكلى كاملا شگفت‌انگيز نمايش داده و با جلال و شكوه انجام مىگرفت . ( 16 ) به هر حال اكبر نبايد در اين فكر بوده\r\n\r\n\r\n","description":"","footnote":"\r\n( 1 ) .  Fathbagh . \r\n( 2 ) .  Thatta . \r\n( 3 ) .  din - iilahi . \r\n","page_name":" 39 ","page_number":39},
  {"content":"\r\n\r\nباشد كه با دين الهى ، دينى جانشين دين اسلام را ابداع كند و اينكه رفتار ضداسلامى او كه همواره موجبى براى افشاگرى بدائونى بود ، حقيقتا تا چه حد بوده است ، موضوعى است كه ما هيچ‌گاه از گزارشهاى ضد و نقيض به طور كامل در نمىيابيم . البته بدائونى نيز پى برده است كه اكبر از ذكر « 1 » خداوند ، يا هو ، يا هادى ، « 2 » غافل نبوده است ؛ در حقيقت او پسر بدائونى را عبد الهادى « 3 » ، بندهء خدا ، ناميده است .\r\nتلاشهاى اكبر در مورد ايجاد يك جنبش فراگير براى آزادى ساير مذاهب و اديان ، در هر صورت تنها فقط براى بدائونى غيرقابل تحمل نبود . عده‌اى از اعضاى رهبرى قشر بالاى اجتماع نيز از اين موضوع خوشحال نبودند . عبد الرحيم ، خان خانان و ميرزا عزيز كوكا برادر شيرى اكبر ، در بين آنها بودند . ميرزا عزيز كوكا پنهانى لاهور را ترك كرد ( 1593 ) تا به مكه برود . نامه‌اى از اكبر به او نشان مىدهد كه رفتار برادر شيرىاش تا چه حد فرمانروا را كه بر خلاف توصيه خيلى از درباريان نمىخواست او را مجازات كند ، رنجانده بود . اما اكبر نتوانست از دست انداختن برادر شيرىاش كه بر خلاف عرف ريش بلندى گذاشته بود ، امتناع ورزد : « تو دير رسيدى - ظاهرا پشم ريشت برايت سنگينى مىكند ! » ميرزا پس از بازگشت از مكه كه به خواهش فرمانروا انجام گرفت ، مجددا به اكبر پيوست ، با وجود اينكه او نيز در مشاجرات بر سر جانشينى نقش مرموزى داشت ، چون دخترش با خسرو ، پسر جهانگير كه او به عنوان جانشين اكبر در نظر گرفته بود ، ازدواج كرده بود .\r\nپس از فتح سند در سال 1591 اكبر پروژهء ديگرى را اجرا كرد ؛ تسخير دكن ، ايالت دولتهاى مسلمان جنوب هند . از زمانى كه محمد تغلق در سال 1327 گروه برجسته‌اى از روشنفكران را از دهلى به دئوگير ( دولت آباد ) در دكن فرستاده بود ، در آنجا سلسله‌اى از دولتهاى مسلمان به وجود آمده بود كه در آنها فرهنگى قابل توجه تكوين يافته بود . در زمان اكبر ، احمد نگر شمالىترين قلمرو بود و گلكنده « 4 » و بيجاپور نيز دو قلمروى ديگر بودند . در گلكنده محمد قلى قطب شاه حكومت مىكرد ( 1612 - 1850 ) ، شاعرى بزرگ در ، دخنى - اردو « 5 » كه اشعارش به واسطهء لطافت و ملاحت برتر و ممتاز بود . در بيجاپور در همسايگى ، در همان زمان ابراهيم عادل شاه دوم حكومت مىكرد ( 1580 - 1627 ) كه از كودكى به تخت نشسته بود و تحت سرپرستى خاله‌اش ، چند بىبى پرورش يافته بود - « چند بىبى » ، شاهزاده خانم شجاع ، بايد در دفاع از احمد نگر ، نقشى اصلى ايفا كرده باشد ؛ اين شاهزاده خانم كه شجاعانه وارد جنگ گرديد ، به دست سربازان خودش كشته شد و بدين‌ترتيب احمد نگر در سال 1600 به دست مغولان افتاد .\r\n\r\n\r\n","description":"","footnote":"\r\n( 1 ) .  Dhikr . \r\n( 2 ) .  Yahuwa , yahadi . \r\n( 3 ) .  Abdulhadi . \r\n( 4 ) .  Golconda . \r\n( 5 ) .  Dakhni - Urdu . \r\n","page_name":" 40 ","page_number":40},
  {"content":"\r\n\r\nابراهيم عادل شاه نيز مثل محمد قلى همسايه‌اش يك هنرمند بود . او به دخنى - اردو شعر مىسرود و عاشق نقاشى بود و هر دو دربار با آگرا و لاهور در توجه به هنرهاى زيبا رقابت مىكردند . ( 17 ) از آنجا كه گلكنده غنىترين منطقه براى كشف الماس بود ، مغولان ميل پيوند دادن آنجا را داشتند . علاوه بر اين در دكن دست كم به طور موقت مسلمانان شيعه حكمفرمايى مىكردند و ارتباطات قلمرو با ايران ، در حينى كه مشكل قندهار همواره باز هم مخل حسن همجوارى مغولان با ايران بود ، بسيار خوب بود .\r\nاكبر در اين حال بهترين فرماندهء سپاهش ، خان خانان عبد الرحيم را به دكن فرستاد كه به وسيلهء مراد دومين پسر فرمانروا پشتيبانى ( ولى در واقع بيشتر سد راه ) مىشد . مراد شخصيت پيچيده‌اى داشت كه به وسيلهء ميراث بد مغولان ، يعنى استفادهء بيش از حد از الكل و مواد مخدر ، پيچيده‌تر مىشد . او در سال 1599 در اثر اعتيادش درگذشت .\r\nقرارگاه مركزى خان خانان و همراهانش در برهان‌پور كنار رود تاپتى ، در مرز شمالى دكن اصلى قرار داشت . ( 18 ) عبد الرحيم شهر را به زيبايى بازسازى كرد ؛ هنوز هم ويرانه‌هاى كتابخانهء با عظمتش كه در آن بيش از چند خطاط ، تذهيب‌گر ، صحاف ، و غيره به كار گمارده بود ، باقى است ؛ علاوه بر آن تمام شاعران بزرگ و كوچك سرزمين - چه فارسىنويس و چه هندىنويس - تشريك مساعى داشتند . او با يك حمام زيبا و تعداد زيادى باغ شهر را آراست كه در هر حال از اواسط قرن 16 مركز ابريشم و كتان‌بافى بوده است ( بافندگان حدود سال 1540 از سند مهاجرت كرده بودند ) ، و همان‌گونه كه شهر برهان‌پور به نام ( برهان الدين قريب ، ف . 1338 ) ، بزرگ روحانيون چيشتى نامگذارى شد ، در زمان اكبر نيز مركز عرفان و اسماعيلىهاى ستپنتى « 1 » گرديد .\r\nتوجه مغولان بيشتر به اين بود كه دژ اسير گره « 2 » ، را واقع در حدود 20 كيلومترى شمال برهان‌پور به دست آورند . ( 19 ) كسى كه يك‌بار از اين دژ كه با شيب بسيار تند 300 متر از سطح زمين بالا رفته است ديدن كرده باشد ، مشكل مىتواند دريابد كه چگونه حدود 000 / 34 نفر در آن سنگربندى كرده از خود دفاع كرده‌اند يا محاصره‌كنندگان چگونه توانسته‌اند از صخره‌هاى سياه تقريبا عمود بالا روند . ظاهرا خيانت يا رشوه در كار بوده است - اسير گره در نوامبر سال 1600 به دست مغولان افتاد .\r\nابو الفضل جزو كسانى بود كه در محاصره نقش داشت . او به آرامى پله‌هاى نظامىگرى را بالا رفته بود .\r\nزمانى كه پروندهء دژ بسته شد و ابو الفضل آرام به سمت شمال حركت كرد تا به اكبر گزارش كند ، در منطقهء مورد حملهء بيرسينگ بوندلا قرار گرفت و كشته شد . بيرسينگ بعدا از جهانگير منصب بالايى دريافت كرد ، چون همين وليعهد بود كه دستور قتل را صادر كرده بود . در آن زمان سليم استاندار اللّه آباد\r\n\r\n\r\n","description":"","footnote":"\r\n( 1 ) .  Satpanthi . \r\n( 2 ) .  Asirgarh . \r\n","page_name":" 41 ","page_number":41},
  {"content":"\r\n\r\nبود و مىخواست كه نهايتا حكمران شود و ابو الفضل در مورد عده‌اى از جوانان افشاگر راز ، به سليم گزارش داده بود . جهانگير پس از به تخت نشستن در كمال خونسردى نوشت :\r\nبا وجود اينكه اين واقعه دليلى براى خشم در جان و روح شاه وقت بود ، به هر حال خود را سرانجام آماده كردم ، بدون احساس ناراحتى آستانهء كاخ پدرم را ببوسم .\r\nوقتى اكبر در ماه اوت 1602 از مرگ دوست وفادارش اطلاع پيدا كرد ، بىهوش شد . در آن روز بايد كه او اين بيت شعر را سروده باشد :\r\nزمانى كه شيخ ما از اشتياق زياد نزد ما آمد ، آمد او از اشتياق به پاى بوسم ، بىسر و بدون پا آمد ! ( 20 )\r\nدر هر حال سالهاى آخر زندگى اكبر تيره و تار بود ؛ مراد در اثر اعتياد مرده بود ، و دانيال - نخستين‌بار در سال 1588 ازدواج كرد - كمى پيش از اينكه شاهزاده خانم بيجاپورى كه بايستى با او ازدواج كند و نمىخواست به برهان‌پور وارد شود ، به همان سرنوشت دچار شد .\r\nاكبر مىتوانست بر فيلهاى وحشى چيره شود ، ولى با پسر و وارثش سليم ( 21 ) مشكلات جدى داشت ، و در حالى كه وليعهد در اللّه آباد راه خود را مىرفت ، فرمانروا همواره بدگمان‌تر مىشد و از مسموم شدن ترس داشت . برخى از افسرانش انتشار داده بودند كه بيشتر مايلند خسرو ( متولد 1587 ) پسر بزرگ سليم را جانشين اكبر ببينند - خسرو و برادرش خرم ، شاه جهان بعدى ، به عنوان نوعى گروگان در دربار اكبر بودند . البته در سال 1603 به لطف وساطت مريم مكانه ، مادر اكبر صلح و آشتى برقرار شد . اكبر عمامه‌اش را بر سر سليم گذاشت و بدين‌ترتيب نقش او را به عنوان جانشين نزد خود تأييد كرد . در 15 اكتبر 1605 اكبر درگذشت و آرامگاهى عظيم و از نظر سبك آميخته‌اى عجيب و غريب ، براى او در سيكاندرا بنا نهاده شد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nنور الدين جهانگير ، « كسى كه جهان را تصرف مىكند » ( 1569 - 1617 )\r\nسليم كه پس از به تخت نشستن خود را جهانگير ناميد ، نخستين فرمانرواى مغول بود كه مادرش از خاندانى ترك يا ايرانى ريشه نگرفته بود ؛ او پسر يك شاهزاده خانم راجپوتى بود . بدين‌ترتيب اين امير شيفتهء هنر ، در روى مينياتورها مردى بسيار خوش قيافه و شيك‌پوش به نظر مىرسيد كه نيم‌رخ زيبايش عالىترين خطوط چهرهء مخلوط را از دو نژاد تركى و هندى داشت .\r\nاو همان‌طور كه از توصيفات زندهء مهمان بيگانه‌اى مثل سر توماس رو قابل تجسم است ، به تمام معنى يك خان مغول به نظر مىرسد - بسيار ظريف ، مردى كه هيچ‌گاه انگشترى و كفش و لباسى كه ارزشش شايستهء يك موزه نباشد ، به دست و بر تن نمىكرد - و مع ذلك با كششى براى متلونى و ستمگرى در وجودش .\r\nابيات استفان جورج « 1 » در الجبل به نظر مىرسند كه متناسب او باشند :\r\n بنگر ، من مثل يك شكوفه سيب لطيف هستم * آرام‌تر از بره‌اى تازه به دنيا آمده\r\nبا اين حال آهن و سنگ و آتش \r\n\r\n\r\n","description":"","footnote":"\r\n( 1 ) .  StefanGeorg . \r\n","page_name":" 43 ","page_number":43},
  {"content":"\r\n\r\n در روح منقلب مخاطره‌آميز جا گرفته‌اند * من از پلكانى مرمرين پايين مىروم\r\nجسدى بدون سر در وسط آراميده است * در آنجا خون برادر گرانمايه‌ام بيرون مىزند\r\nمن به آرامى فقط دنبالهء لباس بلند ارغوانى را تا مىزنم . . . \r\nسليم با نام جهانگير پس از به تخت نشستن ، همانند پدر جد خود ، بابر ، نوعى دفتر خاطرات تزوك « 1 » از خود به جا گذاشته است كه پس از اينكه او خاك پاى اكبر را سرمهء چشم كرد ، با اين جملات شروع مىشود : وقتى كه تخت سلطنت با جانشينى من مورد احترام قرار گرفته بود . دفتر خاطرات او منبع با ارزشى براى ايده‌ها ، آرزوها ، و احساسهاى فرمانروايى است كه در دورهء حكومت او هنر مغول به نقطهء اوج خود رسيده است ، چون نيروى جمع شدهء او در شراب ، زن ، آواز ، و علاقه به هنر راه باز كرده بود ، در حالى كه مورخان او را همزمان به عنوان مسامحه‌كار و بىعلاقه به مسائل مالى و سياسى توصيف مىكنند . ( 1 )\r\nجهانگير كه با زنان متعددى ازدواج كرده بود - همچنين با زنان راجپوتى - و پدر بچه‌هاى زيادى بود ( يك‌بار در يك شب صاحب دو دختر شد ! ) اما با خسرو بزرگ‌ترين پسرش كه اميدوار بود با كمك‌مان سينگ و ميرزا عزيز كوكا جانشين پدر بزرگش اكبر شود ، رفتار تندى داشت . شاهزاده در آوريل 1605 نخست به دهلى گريخت ، جايى كه جهانگير او را تعقيب كرد و در يك موقعيت ، از دو مركز دينى شهر ، يعنى مقبرهء همايون و آرامگاه نظام الدين اولياء ، روحانى چيشتى ، ديدن كرد . خسرو و حاميانش شديدا مجازات شدند و علاقهء پدر همواره شديدتر روى خرم ، پسر يوده باى « 2 » ، دختر اوداى سينگ ، « راجه چاق و چله » متمركز گرديد كه بعدا - البته پس از پايان يافتن سالهاى سخت - به عنوان شاه جهان بر تخت سلطنت جلوس كرد .\r\nهمواره باز هم در مرزهاى شرقى و غربى سرزمين ، در بنگال و افغانستان فعلى ، شورشهايى رخ مىداد .\r\nولى توجه اصلى جهانگير در زمينهء نظامى به گسترش منطقه به سمت جنوب معطوف بود . جنگهايى كه در دورهء حكومت اكبر آغاز شده بودند ، ادامه يافتند و به واسطهء مهارت تاكتيكى ملك امبر فرماندهء حبشى سپاه ، كه به هر وسيله‌اى مىتوانست سپاه مغول را بفريبد و گاه نيز بر آنها فايق آيد ، سخت‌تر شده بود .\r\nعبد الرحيم ، خان خانان - يك‌بار به مدت كوتاهى مورد بىمهرى قرار گرفته بود ، چون ظاهرا با قاطعيت كافى عليه دكنىها وارد عمل نشده بود - مجددا در رأس ارتش سلطنتى قرار گرفت و سعى داشت كه به\r\n\r\n\r\n","description":"","footnote":"\r\n( 1 ) .  tzuk . \r\n( 2 ) .  YodhBai . \r\n","page_name":" 44 ","page_number":44},
  {"content":"\r\n\r\nهر حال بيشتر با حيلهء جنگى تا حملهء علنى ، از برهان‌پور جلو دكنىها را بگيرد . ايرج شهنواز ، پسرش ، نيز فعال و موفق در آن جمع بود . ( 2 ) از يكى از تصاوير تمثيلى كه مدتها باب روز بودند ، مىتوان دريافت كه جهانگير تا چه حد از اين فرماندهء سپاه سياه‌پوست متنفر بوده است ؛ تصوير ، او را در شكوهى ملكوتى و احاطه شده به وسيلهء فرشتگان كوچك نشان مىدهد كه با يك تير و كمان به سر قطع شدهء ملك امبر تير پرتاب مىكند . . . ( 3 )\r\nآتش تشنجهاى اطراف قندهار نيز همواره مجددا زبانه مىكشيد . جهانگير سعى داشت كه مناسبات خوبى با ايران داشته باشد و در سال 1511 يك هيئت نمايندگى بلند پايه را نزد برادرش شاه عباس فرستاد تا هدايايى ببرند . از آنجا كه او بيشنداس « 1 » نقاش ، برادرزادهء نانهاى « 2 » نقاش را همراه با هيئت نمايندگى اعزام كرده بود ، تصاوير زيادى از فرمانرواى صفوى يافت مىشود كه - باز هم در روى يك تصوير تمثيلى دو نفره - در هاله‌اى از نور جلال و شكوه جهانگير ، به وسيلهء فرمانرواى مغول در آغوش گرفته و تقريبا در حد خفگى فشرده شده است . ( 4 )\r\nجهانگير به همه‌چيز علاقه‌مند بود ؛ او با معلومات‌ترين دوستدار هنر بود كه مىشد تصور كرد ، و خاطرات او به سبب مشاهدات دقيقش از گلها و طاووسهاى سرزمين ( به ويژه كشمير ) ارزش زيادى براى خواندن داشت - هرچه كه نظرش را جلب مىكرد ، توسط نقاش دربار ثبت مىشد ( گرفته از گياهان نادر تا برخوردهاى فرمانروا با صوفيان و بيش از همه جوكىهايى مثل گوسين جادروپ ) . « 3 »\r\nاينكه جهانگير مىتوانست بدون آنكه زياد دلواپس حكومت باشد ، بزرگترين تجملات را داشته باشد و تقريبا فقط به هنر و علوم طبيعى بپردازد ، فقط به لطف همسرش نور جهان بود . او دختر ميرزا غياث بيك « 4 » يكى از منصب‌داران « 5 » ايرانى بود كه بعدا به عنوان اعتماد الدوله ، تقريبا قدرتى نامحدود داشت ؛ آصف خان برادر نور جهان ، مرد قدرتمند شهر شد . مهر النسأ ( خورشيد زنان ) ، با يكى از افسران جهانگير ازدواج كرده بود كه در وضعيتى نامعلوم در بنگال با تير زده و كشته شد . جهانگير هنگام ازدواج با او در سال 1611 ، به او عنوان نور محل ( روشنى قصر ) را داد كه بعدا به نور جهان ارتقا يافت . اين زن باهوش ورزشكار و ماهر كه حتى به نام خودش سكه ضرب كرد ، با پدر و برادرش قدرت هدايت‌كنندهء اصلى بودند . همان‌گونه كه صالح كنبوه « 6 » مىنويسد :\r\n\r\n\r\n","description":"","footnote":"\r\n( 1 ) .  Bishndas . \r\n( 2 ) .  Nanha . \r\n( 3 ) .  GosinJadrup . \r\n( 4 ) .  MirzaGhiyathBeg . \r\n( 5 ) .  mansabdar . \r\n( 6 ) .  SalihKanboh . \r\n","page_name":" 45 ","page_number":45},
  {"content":"\r\n\r\n« در نتيجهء عشق بيش از حدى كه او به نور جهان داشت ، سرنخ تمام اعمال را به دست او داده بود - آن‌قدر زياد كه به تدريج در نتيجهء عنان شل او امور كشور به بدبختيهاى بزرگ زيادى دچار شد و ضعفها و بىنظميهاى عظيم به امور دولتى و مالى راه يافتند . » ( 5 )\r\nدر آن سال ارتباطات مغول - هند با قدرتهاى اروپايى تقويت شدند . اگر چه اكبر در به دو امر با پرتقالىها كه از سال 1498 در نقاط مختلف كرانهء غربى هند ، به ويژه در گوا ، استقرار يافته بودند ، سر و كار داشت ، ولى بعد انگليسىها وارد صحنه شدند . ميلدن هال « 1 » نامه‌اى از ملكهء اليزابت اول ، براى اكبر آورد كه در آن تقاضاى تسهيلات براى تجار انگليسى شده بود . به اين نامه هرگز پاسخ داده نشد ، ولى كمپانى هند شرقى تأسيس شده در سال 1600 در روزهاى حكومت جهانگير شروع به پياده كردن مناسبات تجارى كرد . ما تصاوير زندهء زندگى دربارى و نيز مشكلات روزانه‌اى را كه انگليسىها بايد با آنها مبارزه مىكردند ، مديون سر توماس رو هستيم - انگليسىها از كجا مىدانستند كه چه مقدار هديه بايد براى فرمانروا و كارمندانش آورده شود تا اصلا به چيزى برسند ؟ ولى با وجود همهء مشكلاتى كه رئيس بندر سورت « 2 » ، مهمترين بندر وارداتى ، براى انگليسىها ايجاد كرد ، باز هم برخى از چيزها ، از شراب و سرگرميهاى عجيب و غريب كوچك گرفته تا كالسكه‌اى براى نور جهان ، باعث شعف جهانگير شدند . ولى بيش از همه توجه‌اش به تصاوير اروپايى جلب شد .\r\nالبته انگليسىها و هلندىها تنها در كرانهء غربى هند مستقر نشدند ؛ آنها كارخانجاتى هم در داكا و بنگال داشتند ، در حالى كه در هوقلى « 3 » نزديك كلكته پرتقالىهاى ثروتمند زندگى مىكردند . بدين‌ترتيب حضور اروپايىها قابل لمس‌تر شده بود .\r\nظاهرا عشق جهانگير به پسرش خرم بىحد و مرز بوده است . او در سال 1617 به خرم عنوان شاه جهان داد كه بعدا تحت اين عنوان معروف شد . نور جهان ترتيبى داد كه خرم با دختر برادرش ، آصف خان ، ازدواج كند ؛ ارجمند بانو به ممتاز محل ( برگزيده‌ترين زن قصر ) تبديل شد - تاج محل تقديم او شده است .\r\nالبته همان‌طور كه سليم در سالهاى آخر زندگى پدرش طغيان كرده بود ، شاه جهان نيز روزى پس از پيروزىاش بر ملك امبر نافرمانى نشان داد و پسر محبوب به طور ناگهانى در دفاتر خاطرات به عنوان بىدولت « 4 » ، جوانك مسكين ، ظاهر مىشود . او - اين‌طور كه گفته مىشود - در سال 1622 دستور داد\r\n\r\n\r\n","description":"","footnote":"\r\n( 1 ) .  Mildenhall . \r\n( 2 ) .  Surat . \r\n( 3 ) .  Hooghli . \r\n( 4 ) .  bi - daulat . \r\n","page_name":" 46 ","page_number":46},
  {"content":"\r\n\r\nخسرو برادر بزرگترش را در برهان‌پور بكشند .\r\nخرم سالها در حال فرار بود ، گاه در دكان و گاه در بنگال ، و سپس دوباره در سند بود و زن جوانش كه هر سال يك بچه برايش به دنيا مىآورد ، او را همراهى مىكرد . عبد الرحيم ، خان خانان نيز درگير اين مشكلات شده ، و بين دو جناح گير افتاده بود . در تمام اين گرفتاريها يك مرد نقش ويژه‌اى داشت كه چهره‌اش براى ما از صحنه‌هاى متعدد دربارى نقاش دربار آشناست و پيشرفت ادارىاش نشان مىدهد كه صعود مىتواند چه شيب تندى داشته باشد . اين شخص محبت خان بود كه در كابل به عنوان زمانه خان به دنيا آمد . سپس احدى « 1 » ، يعنى سرباز گارد ويژه فرمانروا شد و پس از اينكه مردى را كه مورد تنفر فرمانروا بود كشت ، بر خلاف قواعدى كه از ارتقا درجهء احدىها ، ممانعت مىكرد به درجهء افسر 500 ذاتى « 2 » ، ارتقا يافت . پس از به تخت نشستن جهانگير ، افسر 500 ذاتى شد و سپس بخشى « 3 » ( گنجينه‌دار ) جعبهء جواهرات خصوصى فرمانروا گرديد ، و روز به روز در حكومت فرمانرواى ضعيف ارتقا درجهء بيشترى پيدا كرد . او از آصف خان متنفر بود .\r\nدلايلى كه موجب شد نور جهان به جاى شاه جهان ناگهان شهريار دامادش و سپس داوربخش ، پسر خسرو ، نوادهء جهانگير را به عنوان وليعهد مورد حمايت قرار دهد ، مبهم هستند .\r\nدر تابستان سال 1627 جهانگير دوباره از كشمير محبوب ديدن كرد . وقتى زوج شاهانه در جهلوم اردو زد ، محبت خان با پرويز « 4 » ، دومين پسر جهانگير ، از دكن آمد و اردوگاه را محاصره كرد ؛ نور جهان توانست بگريزد و براى همسرش كمك سازمان‌دهى كند ؛ محبت خان ، دست كم براى مدت كوتاهى مورد غضب قرار مىگيرد . در عوض عبد الرحيم ، خان خانان ، كه به سبب حمايت از شاه جهان شخصيتى مطرود شده بود دوباره سپاسگزار به دربار راه مىيابد ، ولى پس از اعادهء حيثيت زود درمىگذرد . وقتى كه جهانگير در 27 اكتبر 1627 ، اين خانهء زودگذر را با قصر ابدى عوض كرد ، آصف خان برادر زنش غايب بود ؛ آصف خان كنار دامادش شاه جهان قرار گرفت و به وسيلهء ناآراميها و اغتشاشهاى ماه‌هاى بعدى در حالى كه خون بستگان زيادى ريخته شد و مدعيانى كور شدند ، در رسيدن به حكومت به او كمك كرد .\r\nجهانگير شخصيت كاملا پيچيده‌اى داشت . آگاه و زيبا ، ولى نيز مايل به بىرحمى ناگهانى كه به واسطهء بهره‌مندى از ترياك و الكل زياد تشديد مىشد . او مىتوانسته است به عنوان كفاره براى يك خطا يا يك اشتباه جزئى دستور تيرباران يا شكنجهء انسانى را در جا صادر كند و سپس از طرف ديگر براى مرگ دختر\r\n\r\n\r\n","description":"","footnote":"\r\n( 1 ) .  ahadi . \r\n( 2 ) .  Zat - 500  ، افسرى كه 500 نفر سرباز زير دست دارد .\r\n( 3 ) .  bakhshi . \r\n( 4 ) .  Parvez . \r\n","page_name":" 47 ","page_number":47},
  {"content":"\r\n\r\nكوچك يك نوهء آن ، چنان سوگوار شود كه واقعه را نتواند شخصا بنويسد و گزارش را به عهدهء منشىاش بگذارد . از نظر سياسى و نظامى تغييرات قابل توجهى وجود نداشت . سرزمين در دورهء حكومت جهانگير در مرزهاى تعيين شده به وسيلهء اكبر باقى ماند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nشاه جهان ، صاحب قران « 1 » ، صاحب طالع نيك ، سليمان مكانه « 2 » ، « كسى كه جاى سليمان را در اختيار دارد » ( 1627 - 1657 )\r\nشاه جهان نيز پسر يك زن راجپوتى به نام يوده باى بود و در روى مينياتورها ، شكيل ، با خطوط چهره‌اى روشن و دقيق ، مثل تنديس اصيل در برابر بيننده ايستاده است - سرور دورهء مرمرهاى سفيد و طلايى ، بزرگ مالك بناهاى باشكوه و همسرى عاشق ملكه‌اش به نام « ممتاز محل » كه به افتخار او تاج محل را بنا كرد . نيم‌رخش خطوطى از يك چهرهء تركى را نشان نمىدهد .\r\nدر دورهء حكومت او قلمروى مغول به بزرگترين شكوفايى ظاهر خود مىرسد ، با اين وصف گسستگيها آشكار مىشوند .\r\nشاه جهان در زمان حيات پدرش پس از اينكه با ملك امبر فرماندهء سپاه دكن كمى قبل از مرگش ( 1626 ) ملاقات كرد ، تصميم گرفت كه كار تسخير دكن را تمام كند . او زمان زيادى را نيز پس از تاجگذارى در فوريهء 1628 ، در برهان‌پور و اطراف سپرى كرده بود . در برهان‌پور او همسر عزيزش را در 17 ژوئن 1631 هنگام به دنيا آوردن چهاردهمين فرزندش ، در سن شانزده سالگى از دست داد . فرمانروا غمگين و اندوهگين بود !\r\n\r\n\r\n","description":"","footnote":"\r\n( 1 ) .  sahibquran . \r\n( 2 ) .  Sulaymanmakani . \r\n","page_name":" 49 ","page_number":49},
  {"content":"\r\n\r\nفرمانروايى عالم و لذت سلطنتى كه من هنگام بودن او داشتم ، اينك بدون او علتى براى فزونى مشكلات و تيرگيها شده است ! ( 1 )\r\nاو آه مىكشيد و مدتهاى دراز فقط لباسهاى سفيد رنگ سوگوارى به تن مىكرد . جهان‌آرا ، بزرگترين دخترش هنوز هجده ساله نشده ، جاى مادر را گرفت و بانوى اول سرزمين شد .\r\nاگر جهانگير خبرهء ظريف‌ترين نقاشيها ، و طلاكاريها بود ، شاه جهان سازندهء بزرگ بناهاى باشكوه بود كه در دربارش تجملاتى باور نكردنى حاكم بودند . او ديوانهء ساخت و ساز بود . او نه فقط تغيير بناى شهرها و دژها ( مثل آگرا و لاهور ) مد نظرش بود ، بلكه ساخت كامل يك شهر كه نام او را بر خود داشته باشد ، هدف اصلى او محسوب مىشد : جهانگير آباد ، بخشى جديد از شهر قديمى حاكم‌نشين دهلى با دژ قرمز رنگ ، مسجد بزرگ ، و خانه‌هاى وسيع اصيل‌زادگان .\r\nاز اين زمان به بعد دهلى كه با وجود آرامگاه‌هاى همايون و نظام الدين ، همواره يك مركز مذهبى براى مسلمانان هند بود ، نماد اسلام هند شد .\r\nهمچنين اين شاه جهان بود كه دستور ساخت تخت طاووس را داد . روى اين تخت بهترين طلاسازان او هفت سال تمام كار كرده‌اند و شاعران ، شگفت‌زده با مبالغه و اغراق همواره تازه ، به مدح و ثناى آن پرداخته‌اند . اين تخت مهمانان خارجى را كه از فرانسه ، ايتاليا ، يا انگلستان به دربار آمده‌اند به زانو درآورده است .\r\nعلى مردان خان ، معمار ايرانى الهام گرفته از باغهاى كشمير در لاهور نيز باغهاى شاليمار ( 2 ) را احداث كرد كه براى آنها كانال آبى را به طول بيش از 100 مايل از كوهستان به شهر هدايت كرده است .\r\nعبد الحميد لاهورى ، براى ستايش فرمانروايش پادشاه نامه را تأليف كرد ؛ وقتى كه او بخشى از اثر را به شاه جهان معرفى كرد ، با طلا وزن شد و اضافه بر آن 3000 روپيه نيز دريافت داشت .\r\nشاه جهان از آنجا كه نقشه‌هاى بزرگ‌ترى براى تسخير استانهاى ديگر در سر نداشت ، فرصت يك چنين شادى و شعفى را براى ساخت و ساز پيدا مىكرد . تنها قندهار به صورت يك مسئله باقى ماند و داراشكوه و اورنگ زيب نيز نتوانستند دژ ايرانيان را از چنگشان بيرون بياورند . اورنگ زيب سومين پسر بازماندهء شاه جهان در نوجوانى به واسطهء شجاعتش اسم و رسمى پيدا كرد ؛ مينياتوريستها و شعرا به خوبى توصيف و تصوير كرده‌اند كه چگونه نوجوانى پانزده ساله بر فيلى به خشم آمده غلبه مىكند و بدين وسيله خطر را از حاضران دور مىنمايد . ( 3 ) او در سال 1636 در سن هجده‌سالگى به استاندارى استان دكن منصوب شد ، و دايما با قلمروهاى پادشاهى هنوز هم قدرتمند گلكندا و بيجاپور كه بعدا در ادامهء حكومت در سال 1655 و 1657 توانست براحتى سرزمين را يكپارچه كند ، رودررو بود ؛ با اين وصف پدرش از او خواست كه فقط تقاضاى باج و خراج كند . اين مىتواند بعضا جنگهاى گاه سرسختانهء وى را\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nعليه اين دو سرزمين پس از به تخت نشستن او ، توجيه كند .\r\nاورنگ زيب بدون شك به برادر بزرگترش داراشكوه ( متولد 1615 ) كه عارفانه مىانديشيد و علاقه‌مند به هنر بود ، حسادت مىورزيد . شاهزاده كه با دختر عمويش نادره بيگم ، دختر پرويز ، ازدواج كرده بود ، همانند پدربزرگش جهانگير ، به زيبايى علاقه‌مند بود و مانند اكبر جد خود ، تمايلات صوفيانه داشت . ( 4 ) هدف او ايجاد تفاهم « 1 » بين اسلام و هندوئيسم بود كه به نوشته‌هاى فارسى متعدد او كمك مىكردند :\r\nشرح احوال استادش ميان مير ( ف . 1635 ) ، ترجمه‌هايى از آثار هندى - اين سرگرميها براى او ارزش بيشترى از مبارزه با شمشير و نيزه ، يا پرداختن به مسائل ادارى داشت . به همين سبب نيز او در مينياتورها غالبا در جمع عالمان ديده مىشود . ترجمه‌هاى 50 اوپانيشاد ، به وسيلهء داراشكوه به فارسى و برگردان آنها در اوايل قرن 19 به لاتين توسط انكتيل دوپرون « 2 » ، براى فلسفهء ايدآليستى اروپا يك داروى محرك مهم شد .\r\nبدين‌ترتيب شگفت‌آور نيست كه دو برادر با هم كنار نمىآمدند ؛ اورنگ زيب به داراشكوه كه به وسيلهء پدرش خيلى آشكار به او ترجيح داده مىشد ، حسادت مىورزيد كه علاوه بر اين در قضاوت هم عصران منتقد و مورخان مغول چونكه او بر طبل تكبر و خودخواهى مىكوبيد ، ( 5 ) كاملا منفى جلوه‌گر شده بود .\r\nشايد او به شاه شجاع ( متولد 1617 ) ، محبوب پدرش جهانگير نيز حسادت مىكرد ، در حالى كه از مراد بخش ، جوان‌ترين برادر ، بندرت صحبت بود . شاهزاده خانم جهان‌آرا جاى مادر را نزد برادران پر كرد و ماه‌هايى كه او در اثر سوختگى شديد رنج مىبرد ، نشان مىدهند كه شاه جهان چه‌قدر دخترش را دوست داشته است . ولى ، راشانارا ، خواهر كوچك‌تر ، بويژه به اورنگ زيب نزديك بود .\r\nدر حالى كه شهر دهلى و دژ قرمز ، در شكوه و جلالى عظيم مىدرخشيدند ، خزانهء كشور مرتب تقليل مىيافت . مخارج براى تجملات غير قابل تصورى كه صرف دربار مىشد و منصب‌داران مجبور به وفق دادن خود با آن بودند ، خزانه را به آرامى تهى مىكرد ، اگر چه صالح كنبوه وقايع‌نگار ، در اين باره ارقامى شگفت‌آور را عرضه مىدارد . البته به قول معروف : « خزانه‌ها بلند فرياد مىزدند : به من دست نزن ! » ( 6 )\r\nاضافه بر اين ، قحطيهايى ، بويژه در دكن پيش مىآمدند . نفوذ قدرتهاى اروپايى ، تقريبا بدون جلب توجه ، همواره شدت بيشترى مىيافت ، گزارشهاى تاورنيه و برنير طلاساز و همچنين مانوچى پزشك ، چشم‌اندازى از وضعيت سرزمين را ارائه مىدهند .\r\nزمانى كه در اواخر سال 1657 اين شايعه كه فرمانروا به صورتى جدى بيمار است بر سر زبانها افتاد ، اورنگ زيب لحظه‌اش را فرا رسيده ديد و با وجود اينكه بيمارى شاه جهان به زودى مجددا بهبود پيدا كرد ،\r\n\r\n\r\n","description":"","footnote":"\r\n( 1 ) . مجمع البحرين ، سورهء 18 ، آيهء 60 .\r\n( 2 ) .  Anquetil Duperron . \r\n","page_name":" 51 ","page_number":51},
  {"content":"\r\n\r\nموقعيت براى به دست آوردن تاج و تخت مناسب به نظر رسيد . اينكه چگونه اورنگ زيب - تندخو و انتقام‌جويانه - سرانجام پدر را زندانى كرد ( البته به همراه جهان‌آرا ) ، داستانى غم‌انگيز است ؛ شاه اسبق از پنجرهء اتاقش در قلعهء آگرا مىتوانست تاج محل را ببيند . . .\r\nداراشكوه در ساموگره « 1 » ، نزديك آگرا براى جنگ در برابر برادر ايستاد ، ولى در نتيجهء يك عمل احمقانه جنگ را باخت . او در دومين جنگ نيز شكست خورد و مجبور به فرار شد . داراشكوه سپس به همراه همسرش نادره « 2 » و گروهى از وفادارانش كه همواره كمتر مىشدند ، مثل جدش همايون در گذشته‌ها ، نخست عازم سند و سپس منطقهء بلوچها شد . در آنجا نادره بيگم همسرش درگذشت كه او جسدش را همراه با آخرين نفرات از سربازانش به لاهور فرستاد تا نزديك آرامگاه ميان مير به خاك سپارند - هنوز هم بناى كوچك زيبا در بخش شهر امروزى است . ولى به داراشكوه خيانت كردند و او را به دهلى آوردند .\r\nاو را برعكس بر الاغى سوار كردند و از وسط شهر گذراندند و سرانجام در سال 1659 پس از اينكه پسرانش را جلو چشمش كشتند ، اعدامش كردند . پس از آن اورنگ زيب - كه پس از تاجگذارى به خود لقب « عالمگير » را داده بود - عليه برادرش مرادبخش وارد عمل شد كه در گواليور زندانى بود ( البته همراه با معشوقه‌هايش ) ؛ مرادبخش در سال 1661 درمىگذرد ، در حالى كه شاه شجاع در اراكان زندگى را وداع مىگويد . ( 7 )\r\nشاه جهان به همراه دختر محبوبش تا سال 1666 به صورت زندانى در قصر خود زندگى كرد . ولى راشانارا نيز كه در حين بيمارى او مهر شهر را برداشته و فرمانهايى را به اسم اورنگ زيب مهر كرده بود مورد غضب اين برادر قرار مىگيرد . او در سال 1671 درمىگذرد ؛ جهان‌آرا ده سال بيشتر از او عمر مىكند .\r\n\r\n\r\n","description":"","footnote":"\r\n( 1 ) .  Samugarh . \r\n( 2 ) .  Nadira . \r\n","page_name":" 52 ","page_number":52},
  {"content":"\r\n\r\n\r\nاورنگ زيب عالمگير ، خلد مكان « 1 » « كه جايش در بهشت جاودان است » ( 1618 - 1707 )\r\nدر تصوير چهرهء اورنگ زيب خطوط واضح چهرهء پدرش ، شاه جهان ، به شكلى واضح‌تر قابل تشخيص است . او پس از زندانى كردن پدر و كشتن سه برادرش قلمروى مغول را تا بزرگترين حد خود بسط و گسترش داد - در واقع ، آن‌چنان بسط يافت كه وقتى او در ماه مارس 1707 با 90 سال سن و تقريبا نيم قرن حكومت درگذشت ، توانى نداشت و فروپاشيد . براى او هنرهاى زيبا و زندگى تجملىاى كه اجدادش داشتند ديگر جالب توجه نبود . او به احياى نظامى اسلامى توجه داشت ، در واقع اجتماع كاملى كه بر روياهاى عارفانه بنا نهاده نشده باشد . فتواى عالمگيرى « 2 » مجموعه نظريه‌هاى حقوقى منتشر شده در طول دورهء حكومت او ، مدرك ارزشمندى براى معيارهاى حقوقى در دورهء حكومت او هستند .\r\nبا روى كار آمدن اورنگ زيب ، يك گسستگى در تاريخ مغول به وجود مىآيد . اورنگ زيب كه يك مورخ او را متدين حرفه‌اى ( 1 ) ناميده است ، كوشيد آرمانهاى تازه‌اى را مطرح كند . او در زندگى\r\n\r\n\r\n","description":"","footnote":"\r\n( 1 ) .  khuldmakan . \r\n( 2 ) .  fatawayia clamgiri . \r\n","page_name":" 53 ","page_number":53},
  {"content":"\r\n\r\nخصوصىاش به قانون كاملا وفادار بود ؛ او مىبايست همه ساله « چيله » - « 1 » عبادت 40 روزه - را انجام دهد و با رونويسى از قرآن و دوخت شب كلاه ، پول تو جيبى خود را درآورد . ( 2 ) گفته مىشود كه او در جنگى از اسب پايين آمد تا نماز شب را بخواند . هنوز هم تعدادى از رونويسيهاى قرآن او موجود هستند . او از نوجوانى ، همان‌گونه كه ياد شد ، در دكن فعاليت داشته است . سپس او در گوجرات ، بلخ ، و مولتان بود .\r\nبراى قندهار ناموفق جنگيد و در سال 1652 مجددا به دكن بازگشت . زمانى كه سرانجام حكومت را به دست آورد ، براى بار دوم در ماه مه 1659 و اين‌بار رسما تاجگذارى كرد و قوانين و ظوابط سخت خود را آغاز و اجرا نمود . منع الكل سخت‌گيرانه عملى مىشد - البته مسيحيان مىتوانستند شراب توليد كنند - و به تدريج تفريحاتى مثل برگزارى كنسرتهاى موسيقى از زندگى حذف مىشدند . مديحه‌سرايى نيز به تدريج دچار خفقان گرديد و اگر كه تعداد زيادى مينياتور و وقايع تاريخى تذهيب شده از دورهء اورنگ زيب موجود است ، بدين‌سان دلگرمى و حمايت معمول گذشتهء هنرمندان خاتمه يافته است . البته به دستور فرمانرواى سختگير كرارا عكس چهرهء معظم پسر زندانىاش را برايش از زندان ارسال داشته‌اند . ( 3 ) ولى هرچه قدر به محتسب « 2 » ، ناظر بازار ، يا بهتر بگوييم ، بازرس ، اختيارات مختلف جديد بيشترى داده مىشد ، زندگى كسل كننده‌تر مىشد .\r\nالبته تغيير سياست سنتى در مقابل هنديان غيرممكن بود ، هر چند كه جزيه حذف شده به وسيلهء اكبر دوباره برقرار شده بود . ولى تعداد منصب‌داران هندى اصلا كم نشده بود - اورنگ زيب نيز بايد به جنگجويان هندى اتكا مىكرد .\r\nوضعيت در شبه قاره به شكل قابل ملاحظه‌اى تغيير كرده بود . از دكن خطر تازه‌اى تهديد مىكرد ؛ نه چندان زياد از طرف دو قلمروى سلطنتى تضعيف شده كه اورنگ زيب سرانجام در سال 1686 ، بيجاپور و 1687 ، گلكنده را تسخير كرد . اين خطر از طرف مارات‌ها بود كه در دورهء شاه جهان از ماهاراشترا « 3 » به بخشهاى شمالى سرزمين رسوخ كرده بودند و شيواجى رهبر آنها در سال 1659 به دربار شاه جهان راه يافته ، ولى سپس از دربار گريخته بود . وقتى شيواجى در سال 1680 درگذشت ، رهبران كشورگشاى فعال ديگرى پس از او آمدند و تاريخ هند عملا در تمام طول قرن 18 زير سلطهء مارات‌ها قرار داشت كه همواره باز هم از سمت شمال پيشروى مىكردند و بعدا نيز در سياست دهلى دخالت داشتند .\r\nاورنگ زيب كوشيد نه فقط به ظاهر سرزمين استحكام بخشد ، بلكه كمى هم به تعليم و تربيت مسلمانان بپردازد . بايد به ويژه نقش او در ايجاد فرنگى محل در لكنو كه از سال 1691 به يكى از\r\n\r\n\r\n","description":"","footnote":"\r\n( 1 ) .  Chilla . \r\n( 2 ) .  muhtasib . \r\n( 3 ) .  Maharashtra . \r\n","page_name":" 54 ","page_number":54},
  {"content":"\r\n\r\nمهم‌ترين مراكز تربيتى اسلامى تبديل شد ، مورد تأكيد قرار داده شود . ( 4 )\r\nشاهزاده اورنگ زيب و فيل به خشم آمده\r\nدشمنان بيرونى هم مانند دشمنان داخلى سرزمين را تهديد مىكردند . كوچ بيهار و اراكان در شرق هند براى مدت كوتاهى جزو قلمروى مغول به حساب آمدند ، ولى خطر واقعى باز هم يك‌بار ديگر از استان شمال غربى ، جايى كه اورنگ زيب پس از يك همكارى خوب در ابتدا خوشحال خان خاتاك ، رهبر پاتان‌ها را اسير و براى چندين سال به زندان هولناك گواليور فرستاد ، آغاز شد . خوشحال خان پس از بازگشت به وطنش نزديك ايندوس پاتان‌ها را براى جنگ عليه فرمانروا فراخواند و احساسش را در شعر معروفى به زبان پشتو بيان داشت :\r\n من عدالت اورنگ زيب را خيلى خوب مىشناسم : * مسلمانى كه هرچه قانون دستور دهد همواره اجرا مىكند .\r\nولى پدرش را سالها در بند نگه‌داشت ، * بىرحمانه خون برادرانش را ريخت .\r\nممكن است كسى هزاران بار به ركوع رود * و روزه گيرد ، تا شكمش به پشتش بچسبد - خب ،\r\nاگر جديتش مثل كارش خوب نباشد : * نه ثمرى ، نه بركتى ، آن‌گاه توجه داشتن به پرهيزكارى .\r\nكسى كه چيزى را علنى مىگويد و در پنهان چيز ديگرى فكر مىكند - \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n قلبش دريده باد ، جگر خون شود ! * بدن مار مىدرخشد و به زيبايى پرتو مىافكند -\r\nولى درونش سم است ! مواظب او باش ! * جبون كم عمل مىكند ، ولى حرف زياد مىزند ؛\r\nمرد واقعى كم مىگويد ؛ در عمل شجاعت نشان مىدهد . * در اين‌جا عليه ظالمان قدرتم كمكى به من نمىكند -\r\nخدايا در روز قيامت او را ببخشاى ! \r\nو پيش از آنكه او در سال 1689 درگذرد ، مقرر داشت در جايى دفن شود كه صداى سم اسبان مغول شنيده نشود .\r\nاورنگ زيب 26 ماه تمام با عده‌اى از شاهزادگان راجپوتى بدون موفقيت در جنگ بود ؛ وقتى پنج پسرش آغاز به شورش كردند ، فورا به زندان افتادند . ولى مشكل اصلى مشكل مالى بود : منابع كمكى وجود نداشت و در خزانه چيز ديگرى باقى نمانده بود و گفته مىشد كه فرمانروا حتى دستور آب كردن نقره‌هاى مورد استفاده در دربار را داده است . اين زياد به چشم مهمانان بيگانه نمىآمد ، آنها همواره هنوز هم شكوه افسانه‌اى دربار فرمانروا ، تخت طاووس ، و جواهرات را مىديدند و در واقع اين گزارشهاى دربار اورنگ زيب بودند كه يكى از بزرگترين كارهاى استادانهء هنر طلاسازى آلمان را روح مىبخشيدند ؛ مثلا جشن تولد اورنگ زيب ، همان كار استادانه‌اى است كه مىكوشد به زيباترين و زيركانه‌ترين نحو شكوه و جلال دربار اورنگ زيب را در شكلهاى كوچك و ظريف‌ترين معمارى به نمايش گذارد . ( 5 )\r\nولى متأسفانه مهمانانى كه براى مدتى طولانى اقامت داشتند نيز مىديدند كه سپاه در وضعى فقيرانه است و از نظم خبرى نيست ، ( شگفت‌آور بود كه اورنگ زيب در انضباط واحدهايش موفق نبود ) ، و مىديدند كه همواره باز هم اين يا آن شاهزاده شورشى را امتحان مىكند . اين واقعيت كه اورنگ زيب در 30 سال آخر حكومتش به دهلى و آگرا بازنگشته و در دكن مانده است ، نشان مىدهد كه در واقع مركز سرزمين برايش چندان مهم نبوده و شايد هم برايش بيگانه مانده است . نامه‌هاى او غالبا اندوهش را منعكس مىكنند ، و او را پدر و فرمانروايى سرخورده نشان مىدهند . او در يكى از نامه‌هايش اشاره مىكند كه در طالع خود ديده است ، زندگىاش پر از موفقيت خواهد شد ، ولى پس از مرگش بدبختى به سرزمين روى خواهد آورد ، او نيز مانند همهء اجداداش به نقش ستارهء اقبال در زندگانى انسان اعتقاد داشت . اينكه آيا او از پيشگويى يا واقعا از طالع‌بينى برداشت كرده يا به عنوان ناظرى تيزبين تشخيص داده است كه چه اتفاقى پس از مرگش رخ خواهد داد ، ولى در هر حال او به اينكه يكى از پسرانش بتواند سعادتمندانه حكومت كند ، اميد كمى داشته است . چگونه نيز مىتوانسته است قابل تصور باشد ؟ وقتى اورنگ زيب كه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمينياتورهاى بعدى او را همواره در حال خواندن قرآن و يا ذكرگويى با تسبيح نشان مىدهند ، در ماه مارس سال 1707 درگذشت ، حدود 90 سال داشت و پسرانش نيز در اصل براى به دست گرفتن حكومت سرزمينى فرورفته در هزاران مشكل خيلى پير و از كار افتاده بودند ؛ اين حتى به كامبخش ، جوان‌ترين و محبوب‌ترين پسر اورنگ زيب كه اوداى پورى محل در سال 1667 برايش به دنيا آورده بود ، نيز مربوط مىشد .\r\nاورنگ زيب در آخرين خواسته‌اش نوشته است كه ميل دارد در دكن در خلد آباد نزديك اورنگ آباد و در واقع كنار آرامگاه زين الدين عارف به خاك سپرده شود . قبر او محصور به شكلى ساده ، در زير آسمان آزاد در آنجا قرار دارد ، مثل بابر بنيان‌گذار سلسلهء سلطنتى كه در قبرى از همه طرف آزاد و باز در كابل آراميده است .\r\nبدين‌ترتيب حلقه بسته مىشود . چون آنچه بايست در 150 سال بعدى اتفاق مىافتاد فقط يك فروپاشى توقف‌ناپذير بود - و تا زمانى كه در سال 1857 همه چيز ويران شد ، كاملا به ندرت بار ديگر چيزى از شكوه و جلال قديم دربار مغول درخشيد .\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nدر مسير غروب مغول ( 1707 - 1857 )\r\nدر حالى كه از نخستين شش فرمانرواى مغول و خانواده‌شان تصاوير متعدد بعضا زيبايى داريم ، تصاوير فرمانروايان بعدى محدود ، و كم‌تر زيباست . از يك‌سو تغيير سريع فرمانروايان پس از مرگ اورنگ زيب مانع كار مداوم هنرمندان بود - تا جايى اصولا علاقه‌مندى براى آنها يافت مىشد - از سوى ديگر تصوير چهره ، مثل آنچه بيش از همه در دورهء حكومت جهانگير و شاه جهان مورد داشت ، چندان به عنوان نمايش رسمى قدرت مورد تصور نبود . تصاوير بسيار خصوصى محمد شاه رنگله ، ( 1 ) معتاد به خوش‌گذرانى ، كه نه فقط به دستورش او را در كجاوه‌اى با هشت زن در باغش ، بلكه هنگام معاشقه نيز تصوير كرده‌اند ، شاخص هستند . بعدها تصاوير حزن‌آور « شاه عالم آفتاب دوم » كه نابينا و شاعر بود ، او را بر تخت سلطنت ( 2 ) نشان مىدهند . ما در روى تصوير ديگرى بهادر شاه ظفر آخرين فرمانرواى مغول را مىبينيم .\r\nشاهزاده لاغر اندام در واقع بر تختى از طلا جلوس كرده است ، ولى شيرهاى حمل‌كنندهء تخت سلطنت بيشتر شبيه سگهايى از نژاد پودل هستند . زنجيرهاى كلفتى كه فرمانروا و پسرانش بر گردن دارند ، نمىتوانند فقر دربار مملكت را به نحو ديگرى جلوه‌گر سازند . عكسى كه پيرمرد را در تبعيد در رانگون ، جايى كه او در سال 1862 در فقر درمىگذرد نشان مىدهد ، عميقا تكان‌دهنده است . . .\r\nاورنگ زيب در مورد اطلاع از فروپاشى سرزمين پس از مرگش از طريق طالعش ، اشتباه نكرده بود . از پنج پسرش سه پسر در حيات بودند كه در ماه مارس 1707 بين آنها بر سر جانشينى جنگ درگرفت .\r\nجعفر زتلى « 1 » كه معمولا به واسطهء اشعار پوچش شناخته شده بود و به سبب اشعار تمسخرآميز در سال 1713 كشته شد ، در يكى از اشعارش اين‌چنين شكوه مىكند :\r\n كى يك چنين فرمانروايى مىيابيم ، * بىنقص ، آگاه ، خردمند ؟ \r\n\r\n\r\n","description":"","footnote":"\r\n( 1 ) .  Ja cfarZatalli . \r\n","page_name":" 59 ","page_number":59},
  {"content":"\r\n\r\n جهان اينك خون مىگريد ، * كسى ديگر خواب آرام ندارد\r\nبه خاطر صداى تفنگ و توپ ، * و همه فقط بريدن و زدن\r\nو همه‌جا خشونت و مرگ * و فقط گرز و تبر و خنجر . . . \r\nمعظم ( متولد 1643 ) ، بزرگترين پسر در قيد حيات كه هفت سال را در زندان گذرانده بود ، موفق شده بود در سن 64 سالگى به عنوان بهادر شاه بر تخت سلطنت دهلى جلوس كند . اعظم برادر كوچكش كه از دل راز بانو ، شاهزاده خانم مغرور و پرانرژى ايرانى بود ، مثل كامبخش كوچك‌ترين برادر ، و محبوب اورنگ زيب ، در جنگها جان خود را از دست دادند .\r\nسربازان مزد ده سال گذشتهء خود را از دورهء حكومت اورنگ زيب با سه سال تأخير دريافت داشته بودند ؛ البته در آگرا در خزانه ، طلاى زيادى وجود داشت كه سه برادر پيش از اينكه با هم وارد جنگ شوند بين خود تقسيم كرده بودند .\r\nاولين سالهاى حكومت بهادر شاه كه براى دست و دلبازىاش معروف بود ، ساده نبودند . يك خطبهء نماز روز جمعه در فوريهء سال 1711 در لاهور كه او در آن على ( ع ) را به شيوهء شيعيان وصى « 1 » ، و وارث پيغمبر خواند ، خشم مؤمنان را عليه او برانگيخت . پس از اينكه در دورهء حكومت جانشينان اكبر باز هم تنشهايى با سيك‌ها كه تگه بهادر رهبرشان را ، اورنگ زيب در سال 1675 اعدام كرده بود ، ايجاد شده بود ، دوباره سه سال پس از به حكومت رسيدن بهادر شاه دهمين رهبر آنها گويند سينگ نيز كشته شد . اين عمل باعث طغيان سيك‌ها به رهبرى باندا ، غارتگرى كه هوادارانش در سيرهند و اطراف آن دست به بدترين اعمال نفرت‌انگيز زده بودند ، شد . شعاع عمليات آنان گسترش پيدا كرد تا اينكه باندا پس از سالها درگيرى در سال 1716 دستگير و اعدام شد .\r\nبهادر شاه در سال 1712 درگذشت و باز هم همان‌طور كه پيش‌بينى شده بود بين چهار پسرش جنگ درگرفت . پس از جنگى كوتاه با عظيم الشأن خودخواه و سهل‌انگار جهاندار جانشين پدر شد ؛ ولى او هم خود را حكمرانى ولخرج نشان داد كه كاملا اسير دست لال كومار ، معشوقه‌اش بود . مردم براى او اين شعر را مىخواندند :\r\n جغد در آشيانه عقاب زندگى مىكند ، * كلاغ در جاى بلبل ! \r\n\r\n\r\n","description":"","footnote":"\r\n( 1 ) .  Wasi . \r\n","page_name":" 60 ","page_number":60},
  {"content":"\r\n\r\nزندگى سهل‌انگارانهء جهاندار كه دورهء خوبى را براى خوانندگان ، رامشگران ، و مصاحبان فراهم آورده بود به بيگانه شدن زينت السادات ، تنها دختر در قيد حيات اورنگ زيب منتهى شد ( ف . 1721 ) . اينكه جهاندار با سنى بالاى 50 سال همراه با محبوبه‌اش لخت و عريان در حوض مكان مقدس چراغ دهلى آب‌تنى كرده بود ، بيش از هرچيز باعث شوكه شدن مردم دهلى گرديد . بدين‌ترتيب جاى تعجب نيست كه در 11 فوريهء 1713 ، پس از نزديك به يك سال حكومت او را خفه كردند . فرخ سير دومين پسر عظيم الشأن متولد سال 1683 ، كه در آن زمان حكمران پاتنا بود ، جاى او را گرفت . در اينجا براى اولين بار حسين خان و عبد اللّه خان از خانوادهء سيدها قدم به صحنه مىگذارند ؛ اين خانواده از زمان اكبر نقشى در سياست هند ايفا كرده است ، و چهره‌هاى گرد آنها از تصاوير متعدد براى ما آشناست . ( 3 ) آنها بايد براى سالهاى بعدى تعيين‌كنندهء شاه شوند و شعراى دهلى به تمسخر پرداختند :\r\n آنها كاملا مثل ساعت شنى با هم بودند * قلبهايى پر از خاك ، ولى چهره‌اى پاكيزه ! \r\nدر سال 1714 براى اطمينان ، سه شاهزادهء قلمروى مغول كور شدند تا به عنوان مدعيان احتمالى تاج و تخت حذف شوند . در اين سالها مردى كه بايد در آينده نقش مهمى را ايفا كند آشكارتر ظاهر مىشود .\r\nاين مرد چين قليچ خان « 1 » ، با عنوان نظام الملك بود كه ادارهء دكن را در دست داشت . پدر بزرگ نظام الملك از سمرقند آمده بود و خود او در زمان حيات پدرش كه با وجود كورى ناشى از يك بيمارى درجه‌اى 7000 ذاتى داشت ، برترى و امتيازش را نسبت به ديگران نشان داده بود . قليچ حكمران بيجاپور شد و پس از مرگ عظيم الشأن خود را ابتدا از سياست كنار كشيد ، ولى سپس به حمايت از فرخ سير پرداخت .\r\nالبته دورهء حكومت فرخ سير سرسخت ( 4 ) صرف نظر از مشكلات سلامتىاش پر از دشواريها بود .\r\nمبارزه عليه سيك‌ها بايد تا كشتن باندا در سال 1716 ادامه مىيافت و هنوز اين خطر رفع نشده بود كه جات‌ها قد علم كردند . آنها از راهزنان روستانشين پنجاب و دهلى تشكيل شده بودند كه باز هم ويرانى را براى سرزمين به ارمغان آوردند . سرانجام موقعيت آنچنان يأس‌آور شد كه برادران سيد در 27 فوريهء 1719 به زور وارد قصر شدند ، و فرمانروايى را كه خود به تخت نشانده بودند كور كردند و به گودالى انداختند و دو ماه بعد او را خفه نمودند . بديل شاعر ( ف . 1721 ) يك مادهء تاريخ پيدا كرد كه متن آن چنين بود :\r\n« سيدها به شاه جهان بىوفايى كردند » ، تاريخ مرگ او براساس اين ماده به سال 1131 طبق تقويم اسلامى ارائه شده بود .\r\n\r\n\r\n","description":"","footnote":"\r\n( 1 ) .  ChinQilichKhan . \r\n","page_name":" 61 ","page_number":61},
  {"content":"\r\n\r\nدر جست‌وجوى فرمانروايى جديد ، به‌طور اتفاقى در قصر ، رفيع الدرجات « 1 » 20 ساله پسر رفيع الشأن را يافتند كه براى اينكه اصولا فرمانروايى داشته باشند ، او را به فرمانروايى منصوب كردند . جوانك ضعيف البنيه كه احتمالا به بيمارى سل مبتلا بود چند ماهى بعد درگذشت و برادر بزرگترش رفيع الدوله را به عنوان جانشين به برادران سيد توصيه كرد . او فقط از 11 ژوئيه تا سپتامبر 1719 حكومت كرد تا اينكه او نيز مثل برادرش اسير ترياك شد و دچار ضعف گرديد و دنياى فانى را ترك كرد .\r\nانتخاب بعدى ، روشن اختر ، نوه‌اى از بهادر شاه بود كه به عنوان محمد شاه به تخت نشست . او خوش ظاهر و تقريبا باهوش بود . ( 5 ) اينكه او به عنوان اولين كار از آرامگاه معين الدين چيشتى در اجمر ديدن كرد ، عملى زيركانه بود . نظام الملك به دكن بازگشته بود ؛ اينك زمان خلاص شدن از شر برادران سيد فرا رسيده بود ، آنها در سال 1720 به قتل رسيدند و يك سال بعد نظام الملك پست وزارت در دهلى را گرفت كه به هر حال دو سال بعد آن را رها كرد تا در دكن مسندش را بنا نهد و سلسلهء سلطنتى آصف جاهى « 2 » ، نظامها را در حيدر آباد بنيانگذارى كند .\r\nزندگى محمد شاه فرمانرواى بىقيد را ، كه در واقع براى هنر و زن علاقه نشان مىداد ، ولى توجهى به مشكلات حكومتى نداشت ، دشمنان متعدد جديدى دشوار كرده بودند . روهيلا « 3 » ، گروهى از پاتان‌ها در شمال غربى دهلى قدرت را به دست گرفته بودند ؛ آنها در نيمهء دوم سده نقش سياسى مهمى را ايفا كرده‌اند . مارات‌ها كه قبلا تحت فرمان رهبر باتجربه‌شان شيواجى آرامش شاه جهان و بيشتر از او اورنگ زيب را مختل كرده بودند ، از ضعف حكومت دهلى براى بسط و توسعهء مجدد خود استفاده كردند ؛ آنها به زودى كنترل بندر سورات ، برهان پور ، و مالوا را به دست گرفتند . در سالهاى 30 قدرتشان آن‌چنان زياد شد كه راجه رائو توانست در سال 1737 حومه‌هاى دهلى را غارت كند . ولى در سال 1729 اولين شورش مردم عليه هندوها اتفاق افتاد . اين قيام كفاشها بود كه به واسطهء يك حادثهء كوچك با يك هندى متشخص به وجود آمد . آنها فرياد زنان از فرمانروا خواستار حمايت از اسلام شدند و حتى مساجد را اشغال كردند . ولى محمد شاه ، كارى جز اينكه بر تخت جلوس كند و تاج بر سر نهد ، نكرد .\r\nاو نه تنها تحت نفوذ زنش قدسيه بيگم ، رامشگرى اسبق بود ، بلكه تحت تأثير شفادهنده‌اى عجيب و غريب قرار داشت . اين شخص درويش عبد الغفور از تهتا « 4 » بود كه در لباس دختر شيرفروش به حرم‌سرا آمد و نه تنها به عنوان آورندهء اخبار خصوصى خود را محبوب ساخت ، بلكه به عنوان شفادهندهء معجزه‌گر\r\n\r\n\r\n","description":"","footnote":"\r\n( 1 ) .  Rafad - darajat . \r\n( 2 ) .  Asafjahi . \r\n( 3 ) .  Rohilla . \r\n( 4 ) .  Thatta . \r\n","page_name":" 62 ","page_number":62},
  {"content":"\r\n\r\nو تعبيركنندهء خواب نيز خود را جا زده بود . علاوه بر اين فرمانروا كاملا در دستهاى كوكى جيو « 1 » ، زنى كه پدرش رمال « 2 » بود و از روى پيكركهاى ماسه‌اى فال مىگرفت ، اسير بود . كوكى جيو با ادعاى اينكه خواهر شيرى كوكى فرمانرواست نزد او راه يافته بود .\r\nبا وجود اينكه موقعيت داخلى و خارجى قلمروى مغول هر چيز ديگرى جز مطلوب بود ، باز هم هنوز به عنوان ناحيه‌اى كه در آن افسانه‌آميزترين ثروتها انبار شده است ، شناخته مىشد . همين ثروتها فرمانروايى از ايران را جذب كردند . نادر ، پسر تركمنى فقير ، در سال 1688 در ايران به دنيا آمده بود و در جنگهاى سخت و با ايجاد نظمى شديد در كار خود بر افغانهاى حاكم بر ايران پيروز شده بود . در سال 1688 عازم شرق شد ، و قندهار را تسخير كرد . اوايل ماه نوامبر 1738 به سوى هند رفت و با لشكريانش به پيشاور رسيد . لاهور در 30 ژانويهء 1739 فتح شد . حكومت دهلى نمىدانست كه چه كند - مشاوران اعظم فرمانروا ، سادات خان ، شيعه ( حاكم آواده و وزير فرمانروا ) ، نظام الملك سنى ملقب به وكيل « 3 » ، و صمصام الدوله ، ملقب به بخشى « 4 » عقايد متفاوتى در اين‌باره داشتند كه چه رفتارى بايد در مقابل اين دشمن بسيار مجهز و باتجربه در جنگ داشت . تمام سربازان قابل دسترسى گردآورى شدند - بايد كه چيزى حدود يك ميليون سرباز و تعداد بىشمارى اسب و ساير چهارپايان بوده باشند - كه بر ايشان در دشت گستردهء كرنال ، ميدان سنتى جنگ در شمال پانى پات ، جاى كافى وجود نداشت . جنگ در 13 فوريهء 1739 طبيعتا با شكست قواى مغول پايان يافت . جالب توجه است كه اين قوا با وجود اينكه از زمان بابر از اسلحهء گرم استفاده مىكرد ، به نسبت قواى نادر كه به خوبى به اين سلاح مجهز بود ، اسلحهء گرم كم‌ترى در اختيار داشت .\r\nنادر شاه نخست آمادهء مذاكره شد . از آنجا كه او با محمد شاه ( و همچنين با نظام الملك ) تركى صحبت مىكرد ، توافق به نظر آسان‌تر بود ، ولى توصيه‌هاى متناقض و اعمال نظر سه مشاور حسود نسبت به هم ، وضع را همواره بغرنج‌تر مىكردند و وقتى در 9 ماه مه مردم دهلى به واحدهاى ايرانى حمله كردند ، دستور غارت صادر شد : گفته مىشود حدود 000 / 30 زن و مرد كشته شدند يا خودكشى كردند ، و غنيمتى كه نادر شاه سوار بر 700 فيل به ايران آورد ، به صورتى غيرقابل تصور عظيم بود : طلا و نقره ، جواهرات ، تخت طاووس ، و نه تخت سلطنت جديد ، توپ و وسايلى كه با هم ارزش 750 كرور « 5 » روپيه را داشتند - يك\r\n\r\n\r\n","description":"","footnote":"\r\n( 1 ) .  KokiJiu . \r\n( 2 ) .  rammal . \r\n( 3 ) .  Wakil . \r\n( 4 ) .  Bakhshi . \r\n( 5 ) .  KRoR . \r\n","page_name":" 63 ","page_number":63},
  {"content":"\r\n\r\nكرور معادل 000 / 500 روپيه است . - فيلها ، حدود 000 / 10 اسب و به همين اندازه شتر به آنها اضافه مىشوند . مردم ايران تا 3 سال نياز به پرداخت ماليات نداشتند .\r\nاشتهاى نادر شاه براى قدرت عينا مثل بىرحمىاش افزايش مىيافت ؛ او سرانجام در ژوئن 1747 كشته شد .\r\nدهلى ويران شده باقى ماند . محمد شاه از اين تراژدى هم جان سالم به در برد . او در آوريل 1748 درگذشت ، و در باغ آرامگاه نظام الدين اوليا به خاك سپرده شد . بعدها ساكنان متدين دهلى گفتند كه تمام بدبختىاى كه پس از آن به شهر روى آورده است از اين ناشى مىشود كه محمد شاه سهل‌انگار را بين قبر نظام الدين و شاگرد محبوبش ، امير خسرو شاعر دفن كردند و بدين‌ترتيب بين استاد و شاگرد ، عاشق و معشوق جدايى افكندند . . . ( 6 )\r\nو آنچه در دهه‌هاى سالهاى بعد بر سر شهر دهلى آمد ، همه حاكى از بدبختى بود .\r\nاحمد شاه ابدالى دورانى افغان ، جانشين نادر از سال 1748 مرتب به هند حمله مىكرد و براى مدتى هم پنجاب را غصب كرد . محمد شاه جانشين احمد شاه ، احمقى خوش قلب ، كه در بين زنان پرورش يافته بود و از تعليم و آموزش نظامى بىبهره بود ، ولى به وسيلهء مادر خوانده‌اش قدسيه بيگم از طريق دسيسه به تخت سلطنت نشسته بود ، ( 7 ) در سال 1754 به وسيلهء قاضى الدين عماد الملك ، نوهء نظام ، كور شد . در سال 1754 دهلى مورد حملهء جاتها قرار گرفت ، و قسمتهايى از آن ويران شد . عالمگير دوم ( 1754 - 1759 ) ، ( 8 ) پسر جهاندار شاه سرانجام به وسيلهء عماد الملك كشته شد و پسرش فرار كرد . احمد شاه ابدالى منظم به شمال غربى هند حمله مىكرد . او با نجيب الدوله ، رهبر روهيلاها كه در دهلى اعمال قدرت مىكرد و به وسيلهء روحانيونى از دهلى مثل شاه ولى اللّه به خاطر علاقه‌اش براى اسلام سنى سنت‌گرا ، محترم شمرده مىشد ، پيوند بسته بود . ولى سومين جنگ پانى پات در سال 1761 كه ابدالى در آن مارات‌ها را شكست داد به فاجعه‌اى منتهى شد كه تقريبا شبيه تاراج دهلى به وسيلهء نادر شاه در 20 سال پيش از آن بود .\r\nمير تقى مير شاعر ، واقعه را چنين توصيف مىكند :\r\nافغان‌ها و روهيلاها كار ويرانى و چپاول خود را آغاز كردند ، درها را شكستند ، كسانى را كه در درون يافتند ، بستند و آنها را در موارد زياد زنده زنده آتش زدند يا سرشان را از تن جدا كردند . همه جا خونريزى و ويرانى بود و اين بربريت سه روز و سه شب طول كشيد . . . مردانى كه تكيه‌گاه شهر بودند نيست شدند ، مردان اصيل‌زاده فقير و بىنوا گرديدند ، عزيزان پدران خانواده ربوده شدند . بيشتر مردم توهين شده و تحقير كرده در خيابانها سردرگم بودند . زنها و كودكان اسير شدند و قتل و غارت بدون كنترل ادامه يافت . . . ( 9 )\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر دربار مبارزات بين گروه‌هاى مختلف شدت يافت ، در حالى كه تنش موجود از مدتها پيش بين گروه تورانى ، سنى و گروه ايرانى ، شيعه ، در قرن 18 نيز مثل هميشه نقش بازى مىكرد . براى زمانى كوتاه فرمانروايى به نام شاه جهان دوم ( 31 ژانويه - 1759 ، 10 اكتبر 1760 ) بر مسند نشست ، زمانى كه گروهى ديگر ، پسر عالمگير دوم ، متولد 1728 را با عنوان تاج‌گذارىاش شاه عالم دوم برگزيده بودند . ولى او ترجيح داد همچنان پس از انتخابش در سال 1759 در تبعيد باقى بماند . او نخست در لكنو به سر برد كه در زمان حكومت صفدر جوان ( نوهء سادات خان ) و پسرش شجاع الدوله شهر مهمى شده بود . در اين شهر اسلام شيعه برترى را همواره آشكارتر آغاز كرده بود و حكمرانش ، نواب « 1 » ، غازى الدين حيدر كه شخصى حادثه‌جو بود در سال 1819 از انگليسىها عنوان شاه را دريافت نمود .\r\nولى شاه عالم دوم به سوى شرق عازم اللّه آباد شد و كوشيد قسمتى از بنگال را براى خود حفظ كند ؛ ولى انگليسىها او را در باك‌سر « 2 » شكست دادند ( 1763 ) .\r\nبدين‌ترتيب فصلى جديد - آخرين - در حكومت مغول آغاز شد . انگليسىها كه كمپانى هند شرقى آنان در بنگال نيز فعال بود در سال 1757 به لطف خيانت مير جعفر ، نخستين پيروزى قطعى را بر فرمانرواى مغول در پليسى « 3 » به دست آوردند . اينك آنها قادر بودند كه اموال بنگالى خود را تثبيت كنند . كلكته مركز سياسى و فرهنگى آنها شد و شاه عالم دوم ضعيف مجبور بود منافع سرزمين را به آنها واگذار كند .\r\nشگفت‌آور بود كه حكومت دهلى و مشاور مذهبى آن شاه ولى اللّه به نظر نمىرسيد خطرى را كه از شرق ، از جانب انگليسىها تهديد مىكرد ، درك كرده باشند . نجيب الدوله در سال 1770 در دهلى درمىگذرد ؛ يك سال بعد شاه عالم دوم به پايتخت قديم بازمىگردد . او بيشتر اوقات در چنگ سيندهيا « 4 » رهبر مارات‌ها اسير بود كه به طور كلى از حمايت انگليسىها برخوردار بود . او به كمك نوابهاى شيعهء آواده بر روهيلاها ، پيروان نجيب الدوله پيروز شد ؛ حافظ رحمت خان ، رهبر برجستهء آنها در سال 1774 كشته شد . او مردى با علاقهء زياد به مذهب و ادبيات بود . كتابخانهء گرانبهاى او با هزاران دست‌نويس به عربى ، فارسى ، اردو و پشتو به لكنو آورده شد ، جايى كه آ . اشپرنگر « 5 » ، شرق‌شناس اتريشى ، 80 سال بعد بقاياى محقر آن را فهرست‌بندى كرد . ( 10 )\r\nدر دهلى اوضاع در دربار فرمانروا غيرقابل تحمل بود . قصر مملو از صدها شاهزاده بود كه براى آنها به\r\n\r\n\r\n","description":"","footnote":"\r\n( 1 ) .  nawwab . \r\n( 2 ) .  Baksar . \r\n( 3 ) .  Plassey . \r\n( 4 ) .  Sindhia . \r\n( 5 ) .  AloysSprenger . \r\n","page_name":" 65 ","page_number":65},
  {"content":"\r\n\r\nاندازهء كافى غذا وجود نداشت و مهمانان خارجى گزارش مىكنند كه از اقامتگاه سلاطين « 1 » ، و شاهزادگان ، فريادهايى « مثل نعرهء حيوانات درنده در باغ وحشى مورد بىتوجهى قرار گرفته » ، از گرسنگى به گوش مىرسيد . جاى تعجب نبود كه شاهزادگان فعال‌تر راه چاره‌اى مىجستند ؛ ازفرى گرگانى « 2 » ، يكى از آنان ، موفق به فرار شد ؛ او خرج زندگىاش را از طريق تأليف گرامرهاى زبان تركى تأمين مىكرد . غيرقابل تصور است كه تحت چنين شرايطى به عامه مردم چه مىگذشته است .\r\nشاه عالم دوم متخلص به آفتاب « 3 » ، بارها در مراسم تعزيه‌اى كه شاعر عرفانى ، خواجه ميردرد « 4 » گاه و بىگاه در خانه‌اش برپا مىكرد ، شركت كرده بود ؛ ولى او نيز همانند اجدادش خود را با ترياكى كه او براى خود و وزيرانش از انگليسىهاى پاتنا با خواهش دريافت مىكرد ، تسلى مىداد .\r\nپيروزى انگليسىها و نواب آواده بر روهيلاها پيامدهاى بسيار بدى داشت . غلام قدير ، نوهء نجيب الدوله در سال 1788 به زور وارد قصر شد و براى توافق با ملكهء زمانه « 5 » بيوهء اصلى محمد شاه بر سر قول و قرارى تلاش كرد . سپس دست به وحشتناك‌ترين اعمال زد - در ظرف دو روز 21 شاهزاده و شاهزاده خانم جان سپردند و در حق متعلقين دربار مغول وحشتناك‌ترين اعمال خلاف را روا داشتند كه اوج آن در نابينا كردن فرمانروا در 10 اوت بود . آفتاب نابينا ، در شعرى فارسى چنين شكوه كرده است :\r\n توفان سرد سرنوشت * برپا شد ، تا مرا پست و حقير كند\r\nو برگهاى خزان زدهء فروريخته ، * شكوفايى حكومت را به دست باد سپرد\r\nمن خورشيد گنبد آسمان بودم * بالا بر فراز سرزمين پادشاهى -\r\nولى با اندوه و درد : اين سقوط * با سپرى شدن شب به من روى آورد .\r\nچشمم درآورده شد * از جور و ستم دست تقدير ،\r\nولى بهتر است كه نبينم \r\n\r\n\r\n","description":"","footnote":"\r\n( 1 ) .  salatin . \r\n( 2 ) .  AzfariGorgani . \r\n( 3 ) .  Aftab . \r\n( 4 ) .  khwajaMirDard . \r\n( 5 ) .  Malika - iZamani . \r\n","page_name":" 66 ","page_number":66},
  {"content":"\r\n\r\n اينك چه بر سر حكومتم آمده است - * من در حقيقت مرتكب گناهانى شده‌ام\r\nكه اين در واقع مجازاتى براى آن است - * بدين نحو اميدوارم كه اينك گناهانم بر من بخشيده شود .\r\nافغان جوان شكوه سرزمين پادشاهى را به باد داد . * كيست اينك در اينجا جز خداوند\r\nكه كمى صميميت به من نشان دهد ؟ * مار را با شير تغذيه كردم ،\r\nولدش را خودم بزرگ كردم * او قوىتر شد و رشد كرد\r\nو نوشيد خون من ، آه فرياد و فغان ! * اميران ، راجه‌ها و شاهزادگان\r\nمالكان و فقرا . . . * فرياد و فغان ! يك نفر هم آنجا نبود ،\r\nتا غم و اندوه را با من تقسيم كند ! * آفتاب را در آسمان ديدم\r\nپديده‌اى عظيم امروز ! * شايد خداوند فردا به تو\r\nتاج و تخت را باز گرداند ! ( 11 ) \r\nاين آرزو به حقيقت نپيوست ، ولى فرمانرواى نابينا تحت حمايت انگليس تا سال 1860 حكومت كرد ، با وجود اينكه شريعت « 1 » ، سلامتى و بىنقصى بدنى فرمانروا را مقرر داشته است . انگليسىها با وجود اينكه از درآمدهاى سرزمين كه ظاهرا براى او سرپرستى مىكردند ، صنار هم به او نمىپرداختند ، خود را خدمتگزار شاه عالم مىخواندند .\r\nاز 70 فرزند شاه عالم ، پسرش اكبر دوم كه چيز زيادى از او قابل گزارش نيست ، ( 12 ) جاى پدر را گرفت .\r\nولى بهادر شاه ظفر ، آخرين فرمانروا كه در سال 1837 بر تخت نشست ، شاعر اشعار زيبايى به اردو ، يك خوش‌نويس ماهر ، و بسيار علاقه‌مند به تقدس عارفانه بود ، به نحوى كه مهر اولى « 2 » ، محيط اطراف آرامگاه مورد احترام بختيار قطب الدين كاكى از صدها سال ، مقر رسمى فرمانروا شده بود ، جايى كه عدهء\r\n\r\n\r\n","description":"","footnote":"\r\n( 1 ) .  Scharia . \r\n( 2 ) .  Mehrauli . \r\n","page_name":" 67 ","page_number":67},
  {"content":"\r\n\r\nزيادى از اصيل‌زادگان نيز اقامت گزيده بودند . فرمانرواى پير در سال 1857 بر خلاف ميلش درگير شورش نظاميان ، به اصطلاح سرپيچى از دستورات شد كه انگليسىها پس از سركوب آنها تمام هند را به استثناى شهر شاهزادگان تحت فرمان پادشاه انگلستان قرار دادند . ولى بهادر شاه در تبعيد با بدبختى در رانگون درگذشت ؛ او 88 سال داشت . ( 13 )\r\nبايد به ثبت رساند كه از زمان غارت دهلى در سال 1739 ، ديگر در آنجا وقايع مهم سياسى و فرهنگىاى كه به مسلمانان هند مربوط باشد رخ نداد . آواده تبديل به استانى با فرهنگ جذاب شد كه در آن اردو شكيل‌ترين شكل خود را به دست آورد و جايى شد كه در آنجا جشنهاى شيعه در حد افراطآميز برگزار مىشدند . وجيد على شاه ، آخرين فرمانروا با غصب منطقه توسط انگليسىها در سال 1856 بايد به تبعيد مىرفت كه با زنان متعدد خود و باغ وحش تجهيز شدهء پربارش به كلكته نقل مكان كرد .\r\nدر دكن در بين نوادگان نظام الملك سلسلهء سلطنتى آصف جاهى كه آداب و سنن اسلامى را حفظ مىنمود ، تكوين پيدا كرد ؛ تا سال 1948 ، زمانى كه ناحيهء نظام حيدرآباد به وسيلهء اتحاديهء هند الحاق شد ، يكى از مهم‌ترين مراكز آداب و سنن اسلامى بود .\r\nلاهور نيز كه ابتدا در دست سيك‌ها بود و از سال 1849 زير سلطهء انگليس قرار گرفت ، ميراث قديم را ادامه داد و زحمات فرمانروايان مسلمان در جنوب هند را نبايد فراموش كرد . از بين آنها تيپو سلطان « 1 » ايستادگى شديدى در برابر انگليسىها نمود ، تا اينكه در سال 1799 در مازولى پاتام « 2 » شكست خورد .\r\nولى دورهء خانان مغول براى همه رويايى درخشان باقىمانده است كه انسان همواره باز هم به شكلى شگفت‌آور تمايل به بازگشت آن دارد .\r\n\r\n\r\n","description":"","footnote":"\r\n( 1 ) .  TipuSultan . \r\n( 2 ) .  Masulipatam . \r\n","page_name":" 68 ","page_number":68},
  {"content":"\r\n\r\n\r\nدر دربار خان مغول دربار : شرفيابى به حضور خان مغول\r\nجهانگير سه بار در روز در سه محل جلوس مىكرد : يك‌بار ، زمانى كه فيلها و حيواناتش مىجنگيدند ؛ سپس از ساعت 4 تا 5 يا 6 براى همهء كسانى كه براى گفت و گو او را ملاقات مىكردند ؛ از ساعت 9 تا نيمه شب با همهء بزرگانش ، و نه با هيچ‌كس ديگر ، كاملا خلوت مىكرد . من او را در دومين مرحله ملاقات كردم ، جايى كه او را در يك حياط يافتم ، مثل پادشاهى نشسته در يك صحنهء تئاتر ، همهء اصيل‌زادگانش و از جمله من روى سكويى فرش شده ، در شكوه و جلالى نه چندان بزرگ ؛ ولى سايه‌بانى بر فراز سرش ، و دو نفر كه براى پراندن مگس روى سر دو فيل از چوب ايستاده بودند . . .\r\nسر توماس رو ، پذيرش به حضور جهانگير را اين‌چنين توصيف مىكند ؛ البته در منابع فارسى اوقات به نوعى ديگر ارائه مىشوند . به هر حال آنچه از اتمام توصيفات زندگى دربارى آشكار مىشود ، اين است كه فرمانروا جريان عادى دقيق و منظمى را طبق اصول دنبال مىكرده است كه وقتى هم كسالت داشته ، باز در حفظ آن مىكوشيده است . به نحو مطلوب ، بايستى او پيش از طلوع خورشيد نمازش را بخواند . سپس پس از طلوع خورشيد روى بالكنى ظاهر مىشده كه رو به سمت « يومنا » ( شاخه‌اى از گنگ كه براى آگرا و دهلى معتبر مىباشد ، ولى در لاهور راوى است ) باشد . در آنجا در ساحل رودخانه عدهء زيادى از مردم ، از همه نوع ، منتظر بودند تا او را سلام گويند - حتى برخى از آنان در صورت نديدن فرمانروا در صبح زود ، كار روزانه‌شان را هرگز شروع نمىكردند ( تا حدودى به عنوان بركت‌دهنده به او اعتقاد داشتند ) . پس از حدود يك ساعت ، فرمانروا عازم ديوان عام « 1 » ، تالار بار عام مىشد .\r\nدر وسط ديوارى كه اين تالار ( غالبا تالارى ستون‌دار ) را از بخش اصلى كاخ مجزا مىكرده است ،\r\n\r\n\r\n","description":"","footnote":"\r\n( 1 ) .  diwan - iam . \r\n","page_name":" 69 ","page_number":69},
  {"content":"\r\n\r\nشاه‌نشين كوچكى تعبيه شده بود كه فرمانروا از داخل آن خود را به حاضران نشان مىداده ، و در واقع همان‌طور كه مصطلح است خود را براى آنان به نمايش مىگذاشته است . او روى تختى پوشيده از بالش قرار مىگرفت ؛ سمت چپ او ، پشت به ديوار ، حاملان پرچم قرار داشتند و پشت تخت خواجه‌ها با پرهاى طاووس او را باد مىزدند . مگس پرانهايى - گاه قرمز رنگ - از موهاى گاو كوهى نيز با دسته‌هايى از طلا يا نقره مورد استفاده قرار مىگرفتند . نگهبانان محافظ ( روى مينياتورها قابل مشاهده نيستند ) كه گاه از ازبك‌هاى قوى تشكيل مىشدند ، او را احاطه مىكردند . جلاد نيز در دسترس بود ، چون عمل خلاف بلافاصله مجازات مىشد . پايين سطح مسطح تخت شاهى كه ابتدا به وسيلهء نرده‌اى از چوب و بعدها ساخته شده از نقره محصور بود ، بزرگان حكومت طبق درجات خود حضور داشتند ، چون اين وظيفهء تك‌تك افرادى بود كه منصبى داشتند . آنها بايد روزانه دوبار ، صبح و شب در شرفيابى دربار حضور پيدا مىكردند . در غير اين صورت جريمهء نقدى مىشدند . با اين حال برخى از آقايان عذر و بهانه‌هايى مىيافتند :\r\nپسر عاصف خان از انجام خدمت در دربار سلطنتى از اين طريق كه تمارض مىكرد ، خوددارى مىورزيد ، و بدين‌ترتيب وسيلهء راحتى و آسايش را فراهم مىآورد . ( 1 )\r\nهمه چيز در دربار جزء به جزء تنظيم شده بود . هيچ‌كس اجازه نداشت در حضور فرمانروا بنشيند يا بىاجازه جايش را ترك كند . در روى تصاوير متعدد مىتوان نظم دقيق را از اينكه بزرگان حكومت غالبا مشخص شده با نام ، يكى بعد از ديگرى در كجاى نرده قرار دارند ، تشخيص داد . دستهء موزيك از اتاقهاى واقع در بالاى دروازهء ورودى به افتخار فرمانروا ، نوبت « 1 » ، ( هنگام نواختن كوس و دهل در بارگاه سلاطين ) ، مىنواخته است ، طبلها و دهلها و پنج گروه شيپور ، خبر حضور فرمانروا را اعلام مىداشتند كه مقام و منزلت فرمانروايىاش از چتر « 2 » آراسته با جواهرات و آفتاب‌گير بيضى شكل در كنار تخت سلطنت ، قابل تشخيص بود . درفش جهانگير علامت شير و خورشيد داشت .\r\nاگر مينياتورهاى دوره‌هاى قديم رنگ البسه را رنگارنگ نشان مىدهند ، نتيجهء ممنوعيت پوشيدن لباسهاى قرمز و زرد به دستور اورنگ زيب براى بزرگان حكومتش بوده است ، چون اين رنگها طبق قوانين مذهبى براى مردان نامتناسب بوده‌اند . آنها اجازه نداشتند لباسهايى با آستين كوتاه يا نيمه بلند بر تن نمايند يا شالى دور گردن آويزان كنند . بديهى است كه جويدن ناس مورد علاقه در حضور فرمانروا نيز ممنوع بوده است - تف كردن شيرهء قرمز رنگ مىتوانسته است در واقع باعث لكه‌هايى در روى زمين يا حتى لباسها\r\n\r\n\r\n","description":"","footnote":"\r\n( 1 ) .  nauba . \r\n( 2 ) .  Chatr . \r\n","page_name":" 70 ","page_number":70},
  {"content":"\r\n\r\nشود - چون لگنچه‌هاى مخصوص براى ريختن آب دهان آن‌چنان شكيل و زيبا ساخته شده بودند كه استفادهء از آنها در دربار مجاز نبود .\r\nحال بخش مربوط به كار و شغل آغاز مىشود . بخشى « 1 » ، حسابدار كل ، افسران برگزيده را جهت ارتقاى درجه به حضور فرمانروا هدايت مىكرد و هر يك از گروه‌هاى متقاضى عريضه‌هايى را كه البته فقط اجازه داشتند به وسيلهء يك مأمور و نه مستقيما به فرمانروا تسليم شوند ، عرضه مىداشتند .\r\nچنان‌چه كسى افتخار مىيافت ، بايد شكل رسمى تهنيت‌گويى را كه تسليم « 2 » يا كرنش « 3 » بود ، به كار مىبرد . اگر به نرده نزديك مىشد ، بايد سه‌بار هرچه نزديك‌تر مىشد ، تعظيم كند . شخص بايد طورى به سمت زمين خم مىشد كه پشت دست راستش با زمين تماس پيدا مىكرد ؛ سپس وقتى شخص مورد نظر بلند مىشد ، بايد پشت دست را روى پيشانى قرار مىداد . سجده « 4 » ، به خاك افتادن مثل هنگام نماز نيز مدتها مرسوم بود ؛ ولى اين عمل از نظر متدينان مجاز نبود - چون به خاك افتادن فقط در برابر خداوند مجاز بود - بدين‌ترتيب سنت زمين بوس « 5 » ، بوسيدن زمين ، در حالى كه كف دست راست روى زمين قرار مىگرفت و پشت دست راست به نحوى كه دهان با زمين تماس نگيرد ، بوسيده مىشد ، رسم شد . و باز هم همواره مىخوانيم : « من سعادت اين را داشتم كه مؤدبانه زمين را ببوسم » يا : « او اين افتخار را داشت كه زمين را ببوسد . »\r\nجريان اين شرفيابيهاى بسيار قانونمند ، مهمانان خارجى را تحت تأثير قرار مىداد ، چون نظم و ترتيب سلسله مراتب ، اثر روانى بزرگى داشت . تصاوير دربار اجازه مىدهند كه از حضور شاهانهء اعليحضرت چيزى احساس شود . بدين‌جهت نيز كوچك‌ترين تخلف از آداب و رسوم به شدت مجازات مىشد :\r\nوقتى اميرى قصد داشت پاى راست اورنگ زيب را ببوسد ، اشتباها بالش فرمانروا را لمس كرد و به شدت مورد سرزنش اورنگ زيب قرار گرفت : او حقيقتا چشمش نمىبيند ! وى مجبور شد سه روز تمام عينك بر چشم گذارد ؛\r\nولى پسر جوانى كه در روز روشن مست به دربار اكبر آمده بود ، به دم اسبى بسته و دور شهر كشيده شد . . . ( 2 )\r\nهمين كه مذاكرات و انتصابات پايان مىيافت ، فيلها را نزد فرمانروا مىآوردند تا ببيند كه آيا از آنها به\r\n\r\n\r\n","description":"","footnote":"\r\n( 1 ) .  Bakhshi . \r\n( 2 ) .  Taslim . \r\n( 3 ) .  Kornish . \r\n( 4 ) .  Sijda . \r\n( 5 ) .  Zaminbos . \r\n","page_name":" 71 ","page_number":71},
  {"content":"\r\n\r\nخوبى مراقبت شده است يا خير ؟ اگر وقت كافى باقى مىماند ، اسبها و ساير حيوانات را هم مىآوردند ؛ سگهاى شكارى در اين ميان با پوشش قرمز كوچكى ظاهر مىشدند . گاه چسبيده به دربار جنگ فيلها نيز ترتيب داده مىشد ؛ اين امتياز پايانى فرمانروا بود .\r\nدر مناسبتهاى ويژه ، ديوان عام را با قالى و آويختن فرش به ديوار تزيين مىكردند ، و از زمان شاه جهان تخت طاووس نيز كه بر فراز آن سايه‌بانى حاشيه‌دوزى شده با مرواريد قرار داشت و ستونى از طلا و گوهر نشان بار آن را تحمل مىكرد ، آورده مىشد . در چنين مناسبتهاى نادرى ، اميران و الا مقام اجازه داشتند روى نشيمنگاه‌هايى پوشيده با شالهاى كشمير به رنگ قرمز تند ، بنشينند . سپس گلاب پاشيده مىشد و گاه نيز رامشگران وارد مىشدند .\r\nتمام اين اعمال در دو ساعت اول پس از طلوع آفتاب انجام مىگرفت . حدود ساعت 10 فرمانروا به ديوان خاص « 1 » مىرفت ، جايى كه او اشخاص برگزيده را مىپذيرفت و راجع به مسائل محرمانه گفت‌وگو مىكرد . تقاضاهاى مختلف بررسى مىشدند ؛ مأموران مالياتى تسويه حسابهايشان را پيش مىنهادند ؛ گاه كمكهايى براى مستمندان تقسيم مىشد و گاه به گاه نيز فرمانروا آثارى از هنرمندان و صنعت‌كاران ارزشمند ، نقشه‌هاى ساختمانى ، و از اين قبيل را تماشا مىكرد .\r\nسپس حدود ساعت 30 / 11 در شاه برج « 2 » يا همان‌طور كه قبلا گفته مىشد ، در غسل خانه « 3 » مسائل خيلى محرمانه در صميمىترين جمع مورد مذاكره قرار مىگرفت . غسل خانه - در واقع محدودهء حمام ، بين ديوان خاص و حرمسراى قصر - فقط براى معدودى قابل ورود بود و فضاهايى داشت كه در آنها خصوصيت مطلق ، محفوظ بود . نام حمام نبايد خوانندگان را دچار اشتباه كند .\r\nحدود ظهر فرمانروا نماز ظهرش را در حرمسراى قصر مىخواند ، جايى كه مورد استقبال خانمها قرار مىگرفت و هديه دريافت مىداشت ؛ در اين ميان عريضه‌هايى از خانمها ، و درخواستهاى كمك به وسيلهء دختران نيازمند به او تقديم مىشدند و او كمى هم غذا مىخورد . حدود ساعت 15 نماز عصر را بجا مىآورد و اگر لازم بود باز هم اجازهء شرفيابى مىداد ( به طورى كه سر توماس رو اظهار مىدارد ) .\r\nشبها ديوان خاص با شمعهاى معطر در شمعدانهاى گران‌قيمت نورانى مىشد و فرمانروا مدتى موسيقى گوش مىكرد ، دست كم اين را در مورد شاه جهان مىدانيم . سپس حدود ساعت 20 نماز شب خوانده مىشد و در صورتى كه باز هم كارى وجود داشت اين كار در شاه برج ، اتاقى در درونىترين نقطهء قصر ، انجام مىگرفت . بقيه شب را فرمانروا در حرمسرا سپرى مىكرد ، موسيقى گوش مىداد و كمى غذا\r\n\r\n\r\n","description":"","footnote":"\r\n( 1 ) .  diwan - ikhass . \r\n( 2 ) .  Shahburj . \r\n( 3 ) .  Ghuslkhana . \r\n","page_name":" 72 ","page_number":72},
  {"content":"\r\n\r\nمىخورد . سپس به رختخواب مىرفت و تا هنگامى كه به خواب رود شخصى با صداى بلند براى او كتاب مىخواند و يا خانمى برايش اثرى را بازخوانى مىكرد .\r\nاين جريان روزانهء مطلوب ، دست كم براى جهانگير و شاه جهان وجود داشت ؛ البته اين برنامه مىتوانست بر اساس ضرورت تغيير يابد .\r\nبخش مهمى از صورت جلسه ، اعطاى عناوين به مردان لايق بود و از عناوين مختلف يك مرد مىشد ارتقايش را در سلسله مراتب دربارى تشخيص داد .\r\nدر ملازمان مسلمان ، خان « 1 » نخستين عنوان اضافه شده به اسم بود يا اينكه نامى پيدا كرده مىشد كه اشاره به توان ويژهء شخص مربوطه داشت . معمور خان « 2 » ، ( از ريشهء عربى عمر ، ساخت و ساز كردن ، كه معمار « 3 » نيز به آن تعلق دارد ) عنوان افتخارى يك طراح بود ؛ ورزش خان « 4 » آقاى ورزش ، عنوان افتخارى استاد شمشيربازى بود ؛ نوبت خان « 5 » ، رهبر دسته موزيك نظامى بود ، و خوش‌خبر خان « 6 » ، آقاى خبر خوب به كسى گفته مىشد كه براى فرمانروا خبر خوبى مىآورد ، چه خبر يك پيروزى ، و چه خبر تولد يك پسر يا از اين قبيل . نام خواجه‌اى كه در خدمت خزانه به او عنوان اعتماد خان « 7 » ، آقاى مورد اعتماد ، داده شده بود بسيار بجا بود . وجود عنوان آصف خان « 8 » براى برترينها يا يكى از برترين وزيران اشاره‌اى به آصف وزير افسانه‌اى شاه سليمان پيغمبر بود . خصوصيات شخصى نيز مىتوانستند به وجودآورندهء عنوان باشند ؛ صلابت خان « 9 » ، آقاى استوارى ، عنوانى بود كه به سبب درشتى هيكل و قدرت تحسين‌انگيز به شخص داده مىشد . جهانگير حتى به شخصى كه او از دربار بيرون كرده بود مردود خان « 10 » ، رد كرده لقب داده بود . براى هنديان لقب رانا « 11 » و منصب پايين‌تر راى « 12 » به كار برده مىشد . براى راجپوتىهاى بلند پايه مهاراجه استفاده مىشد . پزشكان ، شعرا ، و هنرمندان متناسب با استعدادشان القابى دريافت مىكردند : گاه\r\n\r\n\r\n","description":"","footnote":"\r\n( 1 ) .  khan . \r\n( 2 ) .  MamurKhan . \r\n( 3 ) .  mimar . \r\n( 4 ) .  WarzishKhan . \r\n( 5 ) .  NaubatKhan . \r\n( 6 ) .  KhushkhabarKhan . \r\n( 7 ) .  ItimadKhan . \r\n( 8 ) .  AsefKhan . \r\n( 9 ) .  SalabatKhan . \r\n( 10 ) .  MardudKhan . \r\n( 11 ) .  Rana . \r\n( 12 ) .  Rai . \r\n","page_name":" 73 ","page_number":73},
  {"content":"\r\n\r\nبه سادگى نامى بدون « خان » وجود داشت : برق‌انداز « 1 » ، پرتاب‌كنندهء رعد و برق ، لقب فرماندهء توپخانه بود ، در حالى كه شيرافكن « 2 » ، زمين‌زنندهء شير ، يك شكارچى شجاع را مشخص مىكرد . ( 3 ) برخى از عالى مقامان عنوان پدرشان را به ارث مىبردند ، ولى اين نادر بود :\r\nمثلا نقل مىشود كه شخص محترمى كه عنوان امير خان را از پدرش به ارث برده بود ، اورنگ زيب به او يادآور كرد كه پدرش در اصل مير خان بوده است ، و براى حرف « آ » كه از مير ، امير ساخته است كمتر از يك لاخ « 3 » ( روپيه ) نپرداخته است ! ( 4 )\r\nبدين‌ترتيب گرفتن عنوان با هداياى كوچك نيز امكان داشته است . . .\r\nعناوين عموما در اعياد اعطا مىشدند ، چه پس از به تخت نشستن فرمانروا و چه در نوروز ، جشن آغاز بهار ، ولى در صورتى كه كسى كار ويژه و برجسته‌اى انجام داده بود ، امكان داشت كه به او بلافاصله عنوانى داده شود ؛ سربازى كه سردشمن وحشت‌انگيزى را به دربار آورده بود ، بلافاصله به لقب افتخارى بهادر « 4 » ، پهلوان ، مفتخر شد .\r\nپاداشهاى ديگر خلعت « 5 » ، جامه افتخار بود ، به همان‌گونه كه در تمام سرزمينهاى اسلامى از گذشته معمول بوده است . خلعت در واقع لباس تن كردهء شخص اهدا كننده است كه در اصل از نيروى بركت او اشباع شده است . در دورهء مغول جامهء تن كردهء شخص فرمانروا بود كه به عنوان ملبوس خاص « 6 » ، لباس اختصاصى ، ناميده مىشد . البته در اتاق رختكن مغول‌ها ذخيرهء عظيمى از خلعتها وجود داشت كه بر اساس شأن و درجهء دريافت كننده انتخاب مىشدند و متشكل از سه ، پنج ، يا هفت تكه بودند . همچنين گفته مىشود كه منصب‌داران « 7 » ، بلندپايهء فرمانروا كه به مناسبت مرگ كسى مدتى طولانى لباس عزا بر تن داشته‌اند براى پايان دورهء 40 روزهء عزادارى خلعت ويژه‌اى به آنها اهدا شده است . يك سراپا « 8 » ، از سر تا پا ، هديه‌اى است شامل يك قبا ، يك عمامه ، و شاش « 9 » ، حمايل تشريفاتى ؛ اضافه بر آنها گاه جواهرات يا اسب نيز اهدا مىشد .\r\n\r\n\r\n","description":"","footnote":"\r\n( 1 ) .  barqandaz . \r\n( 2 ) .  Shirafkan . \r\n( 3 ) .  Lakh . \r\n( 4 ) .  Bahadur . \r\n( 5 ) .  Khila . \r\n( 6 ) .  malbus - ikhass . \r\n( 7 ) .  Mansabdars . \r\n( 8 ) .  Sarapa . \r\n( 9 ) .  Shash . \r\n","page_name":" 74 ","page_number":74},
  {"content":"\r\n\r\nافتخارات از نوع ديگر مرتبط با مسئوليتهاى سخت بودند و يا فقط حق رده‌هاى معينى از اميران بود :\r\nدر حكومت شاه جهان ، ماهى مراتب « 1 » ، به عنوان برترين نشان افتخار رسم شد كه فقط به اميران بالاى 7000 ذات اعطا مىشد ؛ اين نشان از دو گلولهء آهنين و يك ماهى از طلا تشكيل مىشد كه در جلو امير حمل مىگرديد . علم « 2 » ، حق اميران 1000 ذات به بالا بود ؛ اگر كسى آن را دريافت مىداشت ، مجبور بود كه هنگام تسليم سجده كند . اميران 2000 ذات ( يا پس از آن 3000 ذات ) به بالا اين حق را داشتند كه دستهء موزيك نظامى در زمانهاى معين در منزلشان بنوازد ؛ با اين وصف بايد بشدت دقت مىشد كه طبل بزرگ زمانى كه فرمانروا در آن نزديكى بود به صدا در نمىآمد .\r\nغالبا قطعات زينتى جواهر نشانى اعطا مىشدند ؛ البته پدمه مرصع « 3 » ، گل نيلوفر آبى جواهر نشان خيلى به ندرت به كسى اهدا مىشد .\r\nسرپيچ يمانى « 4 » ، عمامه يمنى ، نيز به ندرت و در واقع به اميرانى از 3000 ذات به بالا اعطا مىشد . يك انگشترى ياقوت كبود با عنوان نقر شده ، جزو قطعات به ويژه ارزشمند بود . برعكس آنها خنجرهاى تشريفاتى و شمشيرهاى گران‌قيمت و علاوه بر آنها ، اسبهاى اصيل و فيلهاى شديدا مورد درخواست ، كرارا اعطا مىشدند . البته كسى كه حيوانى دريافت مىداشت ، مقدار معينى پول افسار ، بايد به سر مير آخور مىپرداخت ، رسمى كه جهانگير آن را برچيده است ( معلوم نيست براى چه مدتى ) .\r\nولى دريافت چنين افتخاراتى اصولا چندان ساده نبود . برهمن چانداربهان « 5 » گزارش از روزهاى شاه جهان مىكند كه هركس كه شغلى ، ارتقايى ، يا تيولى دريافت مىداشت ، بايد چهار بار تسليم ، درود گفتن رسمى ، را بجا مىآورد . ابتدا جواهرات بر سرش قرار داده مىشدند . بازوبندها يا تسبيحها و لوازمى از اين قبيل به دست او داده يا به گردنش آويخته مىشدند و او سپس مجبور به تهنيت گفتن بود . اگر سلاحى دريافت مىداشت ، شمشير به گردنش آويخته و خنجر بر سرش نهاده و تيردان بر شانه‌اش افكنده مىشد .\r\nكمان و تفنگ نيز روى شانه‌اش قرار داده مىشدند ؛ اگر سپر يا تجهيزاتى دريافت مىداشت ، آنها را بر گردن يا روى شانه‌اش مىانداختند .\r\nولى اگر اسب يا فيلى دريافت مىداشت چه مىشد ؟ در اين صورت انكوس « 6 » ، چنگك فيلبان يا زين و برگ اسب نيز روى شانه‌ها قرار داده مىشدند - و در هريك از موارد نام برده شده ، چهار تسليم الزامى\r\n\r\n\r\n","description":"","footnote":"\r\n( 1 ) .  mahi - imaratib . \r\n( 2 ) .  alam . \r\n( 3 ) .  Padma - imurassa . \r\n( 4 ) .  Sarpech - iyamani . \r\n( 5 ) .  ChandarBhan . \r\n( 6 ) .  ankus . \r\n","page_name":" 75 ","page_number":75},
  {"content":"\r\n\r\nبود . سپس دريافت‌كننده اجازه داشت وسايل را واقعا حمل و استفاده كند .\r\nبا اين وصف هدايا يا ارتقاى درجات به آن آسانى هم كه از داستان « آ » گران‌قيمت « امير خان » كه قبلا به آن اشاره شد ، قابل دريافت نبوده‌اند ، زيرا به طورى كه برنير مىنويسد : « به يك شخص بزرگ با دستان خالى نبايد نزديك شد ! » ( نزد بزرگان دست خالى نبايد رفت ) . سنت پيشكش « 1 » ، هديه به فرمانروايان و همهء بزرگان در تمام سطوح معمول بود . اضافه بر آن نذر « 2 » ، مبلغى پول كه مىتوانست كاملا ناچيز هم باشد ، وجود داشت ، بدائونى كه فقط چند هكتار زمين داشت ، در جشن نوروز ، با زحمت 40 روپيه براى اكبر آورد .\r\nولى پيشكش غالبا بسيار اساسى بود . براى استاندار « بنگال » شدن ، يك امير همواره 000 / 500 روپيه به جهانگير و نور جهان كه ارزش تعيين شدهء پيشكش بود ، مىپرداخته است . وقايع‌نامه‌ها با علاقه‌مندى مقادير مرواريدهاى اصل و ياقوتهاى گران‌قيمت ، يا اسبهاى كمياب و فيلهاى به ويژه خوبى را كه بزرگان به دربار آورده‌اند ، برشمرده‌اند . جهانگير همواره با لذت گزارش كرده است كه هركس چه‌قدر آورده است و چگونه او براى خود بهترين قطعه را انتخاب كرده است ، تا بدين‌وسيله از پيشكش‌دهنده تجليل شود ، در حالى كه باقيمانده به او پس داده مىشده است . باعث تعجب نيست كه اين سيستم به تدريج اقتصاد سرزمين را تخريب كرد . هداياى دستى مثل جواهرات ظاهرا در يك رومال « 3 » ، يك دستمال تشريفاتى ، كه به وسيلهء ابريشم‌دوزى يا نقاشى ، تزيين شده بود ، آورده مىشدند .\r\nسنت « پيشكش دادن » براى رفت و آمد با خارجيان نيز معتبر بود . سر توماس رو در مورد هداياى زيادى كه جهانگير دريافت مىداشت تعجب كرده است ، در حالى كه فرمانروا نيز از هداياى ناچيز انگليسىها در تعجب بود . گزارشهاى تاورنيه و كمپانى به تدريج گسترش يافتهء هند شرقى نيز آشكار نشان مىدهند كه چگونه براى هر امتيازى مبالغ هنگفتى بايد به فرمانروا پرداخته مىشد ؛ بدين‌ترتيب آزادى تجارى كمپانى در صورتى كه 000 / 200 روپيه به فرمانروا و 000 / 100 ديگر به كارمندانش پرداخت مىشد ، تأمين بود .\r\nوقتى انگشترى كه سر توماس رو از روى صميمبت و نه به عنوان رشوه براى آصف خان فرستاده بود ، به دليل اينكه فقط 400 روپيه قيمت داشت و بسيار ارزان بود ، توسط آصف خان پس فرستاده شد ، سر توماس رو عميقا شگفت‌زده شد .\r\n\r\n\r\n","description":"","footnote":"\r\n( 1 ) .  peshkash . \r\n( 2 ) .  nazr . \r\n( 3 ) .  rumal . \r\n","page_name":" 76 ","page_number":76},
  {"content":"\r\n\r\n\r\nمشاغل\r\nفرمانروا براى اينكه بتواند كارهاى عادى خود را طبق وظيفه و در جلال و جبروت انجام دهد ، تعداد بىشمارى كارمند داشت كه به ترتيب سلسله مراتب تقسيم‌بندى شده بودند .\r\nدر ميان آنها وكيل « 1 » در رأس همه قرار داشت كه ادارهء امور داخلى شاهانه در دست او بود ، و از آنجا كه با اين امور داخلى مسائل خصوصى يا رسمى حل نشدنى مرتبط بود ، اختيارات تام داشت .\r\nگاه مقام او با مقام وزير كه دفاتر مركزى مختلف زير نظرش بودند ، مرتبط يا تعويض مىشد .\r\nمعروف‌ترين ، و مطمئنا مقتدرترين وزير مغول اعتماد الدوله پدر زن جهانگير بوده است .\r\nسه اداره با مشكلات صندوق دولت سر و كار داشتند ؛ ديوان كل « 2 » ، كه براى تمام امور مالى پاسخگو بود . ديوان خالصه « 3 » براى تمام درآمدها ، و ديوان تن « 4 » براى مواجب منصب‌داران و شاهزاده خانمها ، خلاصه براى همهء پرداختهاى ضرورى ، مسئول بودند . سرانجام يك مستوفى « 5 » هم وجود داشت ، يك سمت قديمى كه سرحسابرس را مشخص مىكرد . غالبا در منابع به بخشى « 6 » برخورد مىشود كه بالاترين مقام ادارى براى تمام مشكلات نظامى است و براى منصب‌داران و سربازان و تأمين مخارج آنان مسئول بوده است .\r\nمير زمان « 7 » در حيطهء بيوتات فعاليت داشت كه فقط تأسيسات سكونتى نبود ، بلكه بيشتر از همهء كارخانجات را شامل مىشد ، در واقع كارگاه‌هايى كه متصل به كاخ بودند و در آنها بافته‌هاى گران‌قيمت ، مينياتورها ، جواهرسازى ، و فلزكارى توليد مىشدند ؛ چون وقتى در سرزمين ، صنعت‌گر ماهرى كشف مىشد ، با رغبت او را در كارگاه‌هاى سلطنتى جا مىدادند . هر يك از كارخانه‌ها نيز بر اساس درجه تقسيم‌بندى مىگرديد و فرمانروايان - بيش از همه اكبر و جهانگير - سهم شخصى در اثر هنرى توليد شده در آنجا را داشتند و كم و بيش به طور مرتب دستور مىدادند تا آنها را به حضورشان آورند .\r\nابو الفضل در آيين اكبرى « 8 » علاوه بر اين ، يك سرى مشاغل ديگر را در دربار برمىشمرد ، در آنجا مهردار ( با وجود اينكه مهم‌ترين مهر در حرمسراى فرمانروا قرار داشته است ) نيز وجود داشت . باربيگى « 9 » يا\r\n\r\n\r\n","description":"","footnote":"\r\n( 1 ) .  wakil . \r\n( 2 ) .  diwan - ikull . \r\n( 3 ) .  diwan - ikhalisa . \r\n( 4 ) .  diwan - itan . \r\n( 5 ) .  mustaufi . \r\n( 6 ) .  Bakhshi . \r\n( 7 ) .  mirsaman . \r\n( 8 ) . آيين اكبرى ، ج 1 ، ص 5 .\r\n( 9 ) .  bar - begi . \r\n","page_name":" 77 ","page_number":77},
  {"content":"\r\n\r\nمير عرض « 1 » ، عريضه‌ها را مىآورد ؛ غوربيگى « 2 » در مواقع رسمى نشان سلطنتى را حمل مىكرد ، و مير توزك « 3 » رئيس تشريفات بود .\r\nامور بحريه زير نظر مير بحرى « 4 » قرار داشت ، يعنى بيشتر از همه قايقهايى كه روى رودخانه‌هاى بزرگ تردد مىكردند ؛ چون مغولان علاقهء زيادى به دريانوردى و داد و ستد دريايى خود نداشتند .\r\nمير بر « 5 » مسئول جنگها و مير منزل « 6 » رئيس مسكن بودند . آشپزخانه زير نظر خوانسالار « 7 » بود كه البته تعداد زيادى آشپز ، شاگرد آشپز ، چشنده ، و عده‌اى ديگر به آن تعلق داشتند .\r\nقوش بيگى « 8 » مسئول امور پرندگان شكارى و زينتى بود ، در حالى كه اخته بيگى « 9 » مسئوليت اصطبل سلطنتى را داشت . ولى آت بيگى « 10 » ، صاحب اسبها كليهء مسئوليتهاى مربوط به اسبهاى اصيل به او سپرده شده بود و از بين برترين منصب‌داران برگزيده مىشد .\r\nبه اين عده ، متخصصان بىشمارى كه به عنوان مثال 14 وقايع‌نويس « 11 » جزوشان بودند ، اضافه مىشدند . از آنجا كه آنها بايد همه چيز ، حتى جزيىترين وقايع را ثبت مىكردند ، مىتوان آنها را بهتر از هر چيز ، يادداشت‌برداران دربار ناميد ، در حالى كه مير منشى « 12 » كه مسئوليت دبيرخانه را داشت به سبب اصالت سبك در نگارشش بايد متمايز و برجسته مىبود ؛ چون هرچه سبك بهتر بود ، اثرى كه نامهء فرمانروا بر دوست و دشمن مىگذاشت ، به همان نسبت عميق‌تر بود . بخشى هم براى امور پستى وجود داشت .\r\nاشخاص بلند مرتبهء مذهبى كه صدر و الصدور « 13 » تحت نظارت آنان بود ، جزو اين صاحبان مناصب مختلف بودند . قاضى ، قاضى القضات ، حافظ شريعت بود و قضاوت شهرها و استانها زير نظر او بودند .\r\nسپس رئيس ديوان المظالم « 14 » مطرح بود ، جايى كه در اسلام كلاسيك بر مواردى احاطه داشت كه\r\n\r\n\r\n","description":"","footnote":"\r\n( 1 ) .  mirarz . \r\n( 2 ) .  qur . - begi . \r\n( 3 ) .  mirtozak . \r\n( 4 ) .  mirbahri . \r\n( 5 ) .  mirbarr . \r\n( 6 ) .  mirmanzil . \r\n( 7 ) .  Khwansalar . \r\n( 8 ) .  qush - begi . \r\n( 9 ) .  akhtabey . \r\n( 10 ) .  atbegi . \r\n( 11 ) .  waqia - nawis . \r\n( 12 ) .  mirmunshi . \r\n( 13 ) .  sadras - sudur . \r\n( 14 ) .  diwanal - mazalim . \r\n","page_name":" 78 ","page_number":78},
  {"content":"\r\n\r\nبر اساس شريعت قابل صادر كردن حكم محكوميت نمىشدند . او در حكومت مغولان هند نمايندهء قوهء مجريه بود كه برخى وظايف قضايى را نيز دارا بود . سومين صاحب منصب مهم محتسب « 1 » بود ، مردى كه مىتوان به عنوان مجرى تلقى كرد . وظيفهء اصلى او اين بود كه بازارها را كنترل كند ، بر قيمتها نظارت نمايد ، مراقب آسايش زيردستان باشد ( بدين نحو كه شراب شيرين زياد ننوشند ) و مختصر اينكه محتسب در اشعار حافظ به عنوان پاسدار اخلاق براى خوانندگان به خوبى آشناست ، غالبا نقش سانسورچى را داشته است و بدين مناسبت نيز نزد بخش بزرگى از مردم نامحبوب بوده است .\r\nاز قرن 15 ، شيخ الاسلام « 2 » نيز وجود داشته است كه براى ادارهء مذهبى ، تقسيم كمكهاى تصويب شدهء مذهبى ( براى بيوه‌ها ، يتيمان ، براى احداث مدارس و كمك به نيازمندان ) مسئول بود .\r\nدر ديدارهاى دربار ، مهر سلطنتى كه بايد با آن تمام چيزهاى مهم مهر مىشد نقش اصلى را بازى مىكرده است و بىخود نيست كه مينياتورها با ميل جهانگير يا شاه جهان را مهر به دست نشان مىدهند .\r\nابو الفضل در آيين اكبرى « 3 » مفصل در اين‌باره نوشته است . ( 1 )\r\nمهرهاى مختلف از جنس فلز يا عقيق بودند و خط مىتوانسته است در شيوه‌هاى مختلف سبكى رقعه ، نستعليق باشد . مهر شجره نامه‌ها كه گرد بود و در وسط نام فرمانروا و به دور آن نام اجداد او تا تيمور حك شده بود ، از اهميت ويژه‌اى برخوردار بوده است ؛ نام تيمور همواره در بالاترين محل قرار دارد . اين مهر نخست پيش و الا مقام‌ترين شخص بلند مرتبه ، ولى بعدها در حرمسرا نگه‌دارى مىشده است : نور جهان ، ممتاز محل ، و جهان‌آرا اجازهء استفاده از آن را داشتند .\r\nمهرى كه اوزوك « 4 » نام داشت براى فرمانهاى مهم فرمانروا مورد استفاده قرار مىگرفت و در قديم براى نامه‌هاى فرمانروا به خارجيان حفظ و نگه‌دارى مىشد . براى انجام امور حقوقى مهرى طاقچه شكل وجود داشت كه در روى آن ، اطراف نام فرمانروا مصرع فارسى زير حك شده بود :\r\n عدالت موجب رضايت خداست - * كس نديدم كه گم شود از راه راست \r\nاكبر مهرى چهارگوش به كار مىبرد كه روى آن جملهء « اللّه اكبر جلّ جلاله » ، خداوند بزرگ است ، متنى كه به سبب لغت اكبر علاقه‌مندانه توسط هواداران فرمانروا كه آن را به ذات الهى اكبر نسبت\r\n\r\n\r\n","description":"","footnote":"\r\n( 1 ) .  muhtasib . \r\n( 2 ) .  shaykhul - islam . \r\n( 3 ) . آيين اكبرى ، ج 1 ، ش 20 .\r\n( 4 ) .  uzuk . \r\n","page_name":" 79 ","page_number":79},
  {"content":"\r\n\r\nمىدادند ، بد تعبير مىشده است .\r\nهر دستورى كه از قصر مىآمد ، نام مشخصى داشت ؛ « حكم » فرمانى سلطنتى بود ( امروزه هنوز هم يك مهاراجه را با حكم مخاطب قرار مىدهند ) . براى اعضاى خاندان سلطنتى يك « نشان » مىفرستادند ؛ فرمانهاى شاهانهء ساده‌تر ، پروانچه « 1 » بودند و سند ، موافقت دريافت ملك يا يك منصب بود . علاوه بر آنها « يادداشت » ، يادداشت رسمى ، نيز وجود داشت و همچنين عرض چهره « 2 » ، كه در آن موضوع يا اوضاع معينى تشريح مىشده است . بديهى است كه براى هركدام از اين انواع ، نوع كاغذ ، سبك نوشته ، و تنظيم متنى معين اعتبار داشت . يك نمونهء شاخص از كار دفترى به وسيلهء ابو الفضل كه بدوا روند پيچيده در تا كردن و مهر زدن يك « فرمان ثبتى » را به همان‌گونه كه براى انتصابى بزرگ معمول بوده است ، تشريح مىكند ، ارائه شده است . او سپس از فرمان بياضى « 3 » ، كه در صورت مطرح بودن موقعيتى مهم و به ويژه فورى ارسال مىشده است ، صحبت مىكند . « 4 »\r\nفرمان تا زده مىشود ، به نحوى كه دو گوشه‌ها به هم برسند ، يك گرهء كاغذى روى آن محكم زده ، سپس مهر مىشود ، به طورى كه محتواى آن قابل مشاهده نيست . لاك مهر از صمغ ، كونار ، بار ، پيپال ، و ساير درختان تهيه مىگردد كه مثل واكس وقتى گرم مىشود ، نرم ، ولى سرد كه شد ، سخت و سفت مىشود . وقتى كه فرمان اين‌چنين مهر شد ، در پاكتى طلايى گذاشته مىشود ، چون اعليحضرت كاربرد چنين نشانهء ظاهرى عظمت را به عنوان عبادت مىديد .\r\nيك چنين فرمانهايى به وسيلهء منصب‌داران ، احدىها ، يا سربازان معمولى براى گيرنده برده مىشد .\r\nچنانچه كارمندى چنين فرمانى را دريافت مىداشت ، تا فاصلهء معينى جلو مىآمد ، نشانه‌هاى مختلف ادب را به جا مىآورد ، سند را بر سرش مىگذاشت ، به خاك مىافتاد و به آورنده ، متناسب با احسانى كه به او شده يا متناسب با شرايطش ، انعام مىداد . . .\r\nچنانچه فرمانروا قصد داشت به كسى احترام كاملا ويژه‌اى بگذارد - مثلا يك امير راجپوتى را مشمول عفو خود كند - امكان داشت كه اثر انگشت خود را روى مدرك بگذارد .\r\nيك سرى منشى - در دورهء اكبر 14 نفر - همواره آماده خدمت بودند ؛ در روز هر دو نفر جاى دو نفر ديگر را مىگرفتند . همهء دستورها ، هر پروندهء عرضه شده‌اى به دربار ، هر فرمانى از فرمانروا ، و تمام سؤالاتى كه او مىكرد به وسيلهء منشى مسئول يادداشت مىشد و روز بعد اين يادداشتها علنى در دربار\r\n\r\n\r\n","description":"","footnote":"\r\n( 1 ) .  parwanche . \r\n( 2 ) .  arzchahra . \r\n( 3 ) .  farman - ibayazi . \r\n( 4 ) . آيين اكبرى ، ج 2 ، ش 14 .\r\n","page_name":" 80 ","page_number":80},
  {"content":"\r\n\r\nخوانده مىشدند . تا زمانى كه منشى مشغول خدمت تأييد نمىكرد كه همهء موارد واقعا همان‌طور كه ثبت گرديده حضور فرمانروا ارائه شده است ، هيچ‌يك از دستورات ملوكانه نمىتوانست اجرا شود . اين تأييد هم بايد مجددا در فرمان قيد مىشد : « بدين‌وسيله گواهى مىشود كه دستور بيان شده در اين فرمان زمانى كه فلان منشى مشغول خدمت بوده است ، به وسيلهء فرمانروا در حقيقت صادر گرديده است . » پاكنويس فرمان روى كاغذ تعيين شده براى آن ، و مهر و موم صحيح آن ، روزها و گاهى ماه‌ها طول مىكشيده است .\r\nچنانچه فرمانروا مىخواست چيزى را تغيير دهد يا عقيده‌اش را دربارهء نامه ابراز دارد ، در بالاى متن به شكلى اريب مىنوشت .\r\nتمام آنچه در يك روز در نشستى مذاكره مىشد ، روى يك صفحهء كاغذ كه در بالاى آن « اخبارات دربار معلا » « 1 » قرار داشت ، همراه با تاريخ نوشته مىشد . همان‌طور كه مدارك به دست آمده از آرشيو جايپور و ساير آرشيوها نشان مىدهند ، موضوعات مختلفى يادداشت شده‌اند - از تولدهاى متعدد ، هداياى داده شده به فرمانروا ، يا هداياى او به ديگران ، ازدياد يا تقليل مواجب ، صدور يا تأييد عناوين گرفته تا كمك هزينه‌هاى تحصيلى ، و غيره در آنها خوانده مىشود . ولى در برخى از اخبارات مربوط به دورهء اورنگ زيب ، دربارهء جويا شدن فرمانروا از سلامتى اين يا آن افسر نيز اخبارى خوانده مىشود ؛ از فوت شخصيتهاى مهم و دستور مراقبت از خانوادهء مرحوم گزارش مىشود ؛ در واقع حتى روياهايى كه كسى مهم دانسته است ، مىتوانسته در دربار تعريف شده باشند . بدين‌ترتيب مدارك نه فقط اجازهء نگاه به مسائل خشك ادارى ، بلكه گاه و بىگاه اجازهء نگاه به زندگى خصوصى فرمانروا و زيردستانش را مىدهند .\r\n\r\nروابط ديپلماتيك\r\nيك وظيفهء مهم فرمانروا برقرارى روابط ديپلماتيك با كشورهاى همجوار بود . ( 1 ) براى مقام سفيرى فقط اميران به ويژه قابل اعتماد ، انتخاب مىشدند . همچنين درجهء منصب شخص تعيين شده براى سفيرى ارتقا مىيافت و در نامه‌اى كه او بايد تقديم فرمانرواى كشور ميزبان مىكرد ، غالبا به منصب بالاى حامل نامه و نزديكى او با فرمانروا اشاره مىشد . گاه و بىگاه دانشمندان يا مردانى از حوزه‌هاى مذهبى نيز فرستاده مىشدند و سيدها ، اولادان پيغمبر ، را چون در اسلام شيعه احترام به خاندان پيغمبر نقطهء مركزى تدين است ، با رغبت به سفيرى برمىگزيدند ، بخصوص وقتى كه مغولان قصد داشتند طرف ايرانى خود را تحت تأثير قرار دهند . به هر حال فارسى زبان ادبيات و فرهنگ بود و كليهء محتواى سند به اين زبان تأليف مىشد .\r\n\r\n\r\n","description":"","footnote":"\r\n( 1 ) .  Akhbarat - idarbar - imualla . \r\n","page_name":" 81 ","page_number":81},
  {"content":"\r\n\r\nسفير بايد دوستى بين كشورها و به ويژه فرمانروايان را مستحكم نمايد ، گاه نيز در مورد قراردادهايى مذاكره و توافق كند و البته هر از گاهى هم گزارشهايى دربارهء اوضاع سياسى و اقتصادى در كشور ميزبان ، ارسال دارد . براى اين كار مىتوانسته است از يك مأمور سرى استفاده كند تا مطمئن باشد كه گزارش بدون اينكه قبلا فاش شود ، رسيده است . براى يك چنين مقصودى مغولان با رغبت از تجار ماهر استفاده مىكردند ؛ زيرا روابط تجارى بيش از همه با ايران نقش مهمى را بازى مىكرده است .\r\nسفير جمع بزرگى از همراهان را دريافت مىداشت ، چون هر چه قدر سفارت‌خانهء او بزرگ‌تر بود ، به همان نسبت تأثير بيشترى روى شاهزادگان كشور ميزبان مىگذاشت . يك سفارت‌خانهء مغولى بين 50 تا بيشتر از 500 عضو را شامل مىشد . مهم‌ترين كارمند تحويلدار بود كه مسئول هدايا و مخارج سفارت‌خانه ، و علاوه بر آن رابط رسمى بود . وقتى خان عالم به وسيلهء جهانگير به ايران فرستاده شد ، با 700 - 800 خدمه وارد گرديد ؛ او 10 فيل با ظرف طلا و نقره حيوانات گران‌قيمت زيادى به همراه خود داشت . ( 2 ) او يك نقاش به نام بيشنداس در ملازمين خود داشت كه تعدادى تصوير از شاه عباس با خود آورد . چنانچه علايق مهمانان تشخيص داده مىشد ، به آنها توجه مىگرديد . بدين جهت فرمانروايان آسياى مركزى گاهى اوقات يك مير شكار « 1 » ، رئيس شكاربانى اعزام مىداشتند كه براى مغولان علاقه‌مند به شكار ، كبوتر ، پرندگان شكارى ، و هدايايى مشابه همراه مىآورد .\r\nاينها هدايايى بودند كه در روابط متقابل نقش مهمى بازى مىكردند و فرمانروايان دقيقا يادداشت مىكردند كه چه چيزى دريافت داشته‌اند ( صرف نظر از اينكه منشيهاى ويژه ، ليستى از هدايا تهيه مىكردند ) . جهانگير همواره در مورد اينكه هداياى رسيده چه ارزشى دارند ، اظهار نظر مىكرد .\r\nاز ايران بيشتر مواقع اسبهاى عراقى ( اسبهاى عربى اصيل ) كه بهترينها محسوب مىشدند و همچنين جواهرات و ظروف و پارچه‌هاى گران‌قيمت دريافت مىشد . وقتى كه فرمانروا براى طرف مقابلش اشيايى مىفرستاد كه از آخرين لشكركشىاش همراه آورده يا از شاهزاده‌اى مغلوب دريافت داشته بود ، براى او افتخارى ويژه قايل شده بود ، چون اين نشان مىداد كه اعتبار هديه‌دهنده ، تا چه حد زياد است . بدين ترتيب همان‌گونه كه از قرن 9 گواهى شده است ، پوستهاى روسى كه از قرون وسطا نزد مسلمانان از ارزش بالايى برخوردار بودند جزو هدايايى بوده‌اند كه از ايران به دربار مغول مىآمدند . اينكه نادر شاه تعدادى از بهترين قطعاتى را كه او در سال 1739 در دهلى به غنيمت گرفته بود براى تزار به پترزبورگ فرستاده است ، موضوعى است كه در اين تصوير جاى مىگيرد .\r\nوقتى كه همه چيز آماده بود ، سفير با نامه‌اى نزد فرمانرواى كشور ديگرى فرستاده مىشد و\r\n\r\n\r\n","description":"","footnote":"\r\n( 1 ) .  mirshikar . \r\n","page_name":" 82 ","page_number":82},
  {"content":"\r\n\r\nدستورهايى هم شفاهى دريافت مىداشت . نامه‌ها به وسيلهء سرمنشى ، رئيس دبيرخانه ، در سبكى بسيار پيچيده نوشته مىشده است ، در دورهء اكبر بيشتر اوقات اين وظيفهء ابو الفضل بود كه آنها را به سبك غيرقابل تقليد و پرشاخ و برگ خود به رشتهء تحرير درآورد . اتفاق مىافتاد كه طرحهاى متعددى تهيه شود كه فرمانروا از ميان آنها آن را كه مىپسنديد انتخاب كند . اين نامه سپس به خطى هنرمندانه نوشته مىشد .\r\nوقتى سفير به مقصد مىرسيد ، فرمانرواى ميزبان يك ميهماندار ، در واقع رئيس تشريفات ، را كه سرپرستى و مراقبت از ميهمانان با او بود و منزلى را در اختيارشان قرار مىداد ، نزد آنان مىفرستاد . گاه ميهماندار يك سفير اسبق يا آينده بود . در هر استانى كه سفير از آن رد مىشد ، با احترام زياد مورد استقبال قرار مىگرفت و اگر به پايتخت يا محل اقامت فرمانروا نزديك مىشد ، بزرگان كشور به او درود و تهنيت مىگفتند . او پول زيادى نيز دريافت مىداشت ، به نحوى كه به عنوان ميهمان فرمانروا هيچ‌گونه مخارجى نداشت .\r\nسپس يك روز را براى شرفيابى رسمى او تعيين مىكردند . هرچه او سريع‌تر به حضور پذيرفته مىشد ، احترام به همان حد بيشتر بود . ولى سفراى مناطق كم‌اهميت مجبور بودند غالبا هفته‌ها ، در واقع ماه‌هاى طولانى منتظر اين روز باشند و مىكوشيدند زمان را به وسيلهء دادن هداياى كوچك ( ! ) به مردان با نفوذ دربار ، كوتاه كنند .\r\nگاهى جمعى از سفيران به دهلى يا آگرا وارد مىشدند - برنير حدود سال 1664 سفرايى را از مكه ، يمن ، بصره ، اتيوپى ، و ازبكستان ديده است . ازبك‌ها لاجورد ، اسب ، و ميوه آورده بودند و پزشك تيزبين فرانسوى آنها را تقريبا ناپاك توصيف كرده بود و آداب و رسوم خورد و خوراكشان ( به انضمام تمايلشان به گوشت اسب ) احتمالا تنها فقط براى برنير ناخوشايند نبوده است .\r\nسرانجام وقتى كه سفير به دربار هدايت مىشد ، اين مشكل پيش مىآمد - بخصوص در صورت بيگانگى سفير - كه چگونه بايد اداى احترام كند . در اين ميان گاهى كار به مشاجره مىكشيد ، چون سفيران ايرانى به روش خود با گذاشتن دستها روى سينه مىخواستند اداى احترام كنند و حاضر به سجده كردن يا بوسيدن زمين نبودند . سر توماس رو با سرسختى اروپايىاش از به كار بردن شكل اداى احترام مورد درخواست سرباز زد و به جاى آن به شيوهء اروپايى احترام گذاشت ؛ او در واقع فرمانروا و ملتزمين دربارى را با درخواست يك صندلى دچار شوك كرد ، در حالى كه همان‌طور كه مقرر بود ، تمام درباريان قصد ايستادن را داشتند ! اين كار چندان ساده هم نبود - بخصوص براى آقايان مسن يا چاق - كه شخص همان‌طور كه مقرر شده بود ، تا اين حد نزديك به زمين خم شود . برخى مينياتورها نشان مىدهند كه چگونه يك ميهمان در موقع تعظيم كردنش ( از روى احتياط ) از ناحيهء كمر نگه داشته شده است . ( 3 )\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمراسم به حضور پذيرفتن در ديوان عام انجام مىگرفت و پس از يك گفت‌وگوى كوتاه نامه‌اى كه سفير همراه داشت به وسيلهء يكى از كاركنان دربار تقديم فرمانروا مىشد . سفير فقط به ندرت اجازه داشت مستقيما نامه را تقديم كند . پس از يك صحبت كم و بيش مفصل ، سفير خلعت دريافت مىداشت ، البته پس از اينكه مقدارى اجناس به ويژه قيمتى با خود مىآورد . سپس براى تقديم تمامى هدايا روزى را تعيين مىكردند . در اين ميان نخست ليست هدايا ملاحظه مىشد ؛ فرمانروا آنچه مورد پسندش بود ، انتخاب مىكرد . اگر سفير مقدارى هداياى كوچك‌تر به حساب خود به آنها اضافه مىكرد ، براى مقام و منزلت خودش خوب بود . گاه نيز فرمانروا با سفرا گفت‌وگو مىكرد ؛ جهانگير اين كار را با رغبت انجام مىداد - گاه و بىگاه ضمن نوشيدن يك گيلاس شراب ، و با يك شراب خوب به عنوان هديه ، مىشد دل خانان مغول را به دست آورد . ( 4 )\r\nبزرگان كشور سفير را دعوت مىكردند ؛ او اجازه داشت - يا مجبور بود - در شكارها شركت كند و طبيعتا در جشنها حضور يابد : در مراسم وزن كشى فرمانروا ، عروسيها ، مراسم آتش بازى ، خلاصه در همهء موقعيتهايى كه در آنها قدرت فرمانروا به نمايش گذاشته مىشده است .\r\nمدت اقامت سفرا در آگرا يا دهلى طولانى بود - حداقل زمان سه تا چهار ماه بود - برخيها بيشتر از يك سال در دربار مغول مىماندند - يا بايد مىماندند . فقط در موارد كاملا ضرورى شخصى مىتوانسته است پس از يك ماه به كشورش بازگردانده شود .\r\nعلاوه بر خلعت و غالبا نيز ساير هدايا ، همان‌طور كه گفته شد ، سفير پول هم دريافت مىداشته است كه مبلغ آن قابل توجه بوده است - بين 000 / 50 تا 000 / 100 روپيه . برخى از آنان در كنار آن داد و ستد نيز مىكردند كه بدين‌وسيله درآمد اضافى خوبى داشتند : آنها از ايران يا هر كجاى ديگرى كه آمده بودند اجناسى مىآوردند و در عوض مقدار زيادى اجناس هندى مىخريدند كه سپس در بسته‌هاى ديپلماتيك بدون گمرك از مرز رد مىكردند - عملى كه به حق كمپانى هند شرقى را مىآزرد ، چون از اين طريق سود زيادى را از دست مىداده است ، و سرانجام سفير با تشريفات و خلعت و هداياى در نظر گرفته شده به خانه فرستاده مىشد .\r\nبدين‌ترتيب اين يك موضوع پرخرج ، طولانى ، و كسالت‌بار بود و به همين سبب در اين ميان از سفراى كم خرج‌ترى استفاده مىشد كه اطلاعاتى سريع مىآوردند . به عنوان مثال مسافران و تجار كه به هر حال در سفر بودند ، از آن جمله بوده‌اند . در چنين مواردى بيشتر تبادل اطلاعات يا هدايا بين استانداران و ساير اشخاص غيروابسته به خاندان سلطنتى مطرح بوده است ، چون درست در اين سطح تماسهاى ديپلماتيك مهم و زنده‌اى وجود داشته است .\r\nاينك اگر يك سفير رسمى در زمانى وارد مىگرديد كه روابط ديپلماتيك متشنج و عصبى بود ، در اين صورت با او در واقع برخورد بسيار خوبى مىشد ، ولى اجازه نداشت سلام و تعارفش را تقديم فرمانروا كند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاو مطمئنا به سوى مرز هدايت مىشد و « حتى يك مورد هم در روابط هند و ايران وجود ندارد كه با سفيرى بدرفتارى شده باشد - هر چه‌قدر هم كه روابط بد و محتواى نامه‌اش ناخوشايند بوده باشد . » ( 5 )\r\nاگر سفيرى با موفقيت به خانه بازمىگشت ، بدين‌ترتيب ترفيع و پول بيشترى به عنوان پيشكش در انتظارش بود ؛ در غير اين صورت امكان داشت از دربار رانده شود و از نظر درجه تنزل كند .\r\n\r\nملتزمين ركاب\r\nكار روزانهء فرمانروا ، همان‌طور كه ديديم ، كاملا دشوار و به هر حال دقيق برنامه‌ريزى شده است . در روى بيشتر مينياتورها او در كاخ ، جلوس كرده بر تخت ديده مىشود و فراموش مىگردد كه او بخش بزرگى از وقتش را در راه گذرانده است . تغيير جا از فتح پورسيكرى به لاهور يا از يك محل اقامت به محلى ديگر فقط يك نمونهء براى اسم بردن نيست - خير ، زندگى چادرنشينى به نظر مىرسد كه در فرهنگ ظرافت پيدا كردهء مغول نيز جا باز كرده باشد . يك نمونهء آن سفرهاى مرتب از لاهور به كشمير است كه از پايان قرن 16 به عنوان اقامتگاه تابستانى مطلوب محسوب مىشد . در غير اين صورت هم به قدر كافى موقعيتهايى براى فرار از يك قصر و يا ساير قصرها وجود داشته است و در حقيقت نه براى اينكه در جاى ديگرى زندگى آسان‌ترى گذرانده يا از تعطيلات استفاده شود ، بلكه براى اينكه دربار با تمام متعلقاتش خيلى ساده براى مدتى به جاى ديگرى منتقل گردد .\r\nچنانچه فرمانروا فرمان حركت به كشمير يا كابل را صادر مىكرد ، به سرپرستهاى ارشد فراشخانه « 1 » ، جايى كه چادرها ، پارچه‌ها ، فرشها ، و از اين قبيل چيزها نگه‌دارى مىشده‌اند ، دستور داده مىشد محل را براى اولين قرارگاه انتخاب كنند . دو دست تجهيزات يكسان در فراشخانه موجود بودند كه هر كدام به نوبت برپا مىگرديدند . ( در ضمن اين براى اميران نيز كه در واقع مثل فرمانروا در هر اردوگاهى بايد تمام وسايل مصرفى را مىيافتند ، معتبر بوده است ) . چون وقتى كه اردوگاه‌هاى چادر زده در محلى آماده و تمام بود ، دومين تجهيزات بايد در محل توقف انتخاب شدهء بعدى برپا مىشد . جاى تعجب نيست كه سرپرست فراشخانه لقب پيشرو خان « 2 » آقاى جلوتر در حركت را داشته است .\r\nاز نظر طالع‌بينى ، ساعتى سعد انتخاب مىشد و فرمانروا در حضور اميران براى سفر آماده مىگرديد ؛ او انگشتش را در كاسهء ماستى فرومىبرد و روى تكهء گوشتى مىماليد ، كارى كه بايد سعادت سفر را حفظ كند .\r\nسپس او را به شمشير و تيردان و كمان مجهز مىكردند و سرانجام او سوار بر فيلش مىشد تا با صداى طبل ، در حالى كه فيلبانان در دو سمت مسير حركت به او سلام مىدادند ، راه را در پيش گيرد . در جلو دسته ، خدمه‌اى در حركت بودند كه شترى با بار پارچه‌هاى سفيد را همراه داشتند . آنها با اين پارچه‌ها مىتوانستند روى\r\n\r\n\r\n","description":"","footnote":"\r\n( 1 ) .  farrashkhana . \r\n( 2 ) .  PeshrawKhan . \r\n","page_name":" 85 ","page_number":85},
  {"content":"\r\n\r\nجسدهاى انسانها و حيواناتى را كه احتمالا در حاشيهء جاده قرار داشتند ، بپوشانند تا ديدن آنها باعث مزاحمت فرمانروا نشود . آبدارچيها راه را آبپاشى مىكردند تا بدين‌وسيله خاك بلند نشود و روى فرمانروا ننشيند .\r\nسفراى خارجى كه در چنين سفرهاى گردشى شركت داشتند ، چنين وقايعى را به طور مفصل توصيف كرده‌اند ؛ بدين‌سان برنير در سال 1662 از ملتزمين ركابى با 35000 اسب و 10000 سرباز صحبت مىكند كه همراهى فرمانروا از آنها خواسته شده بود . خدم و حشم كه شامل تعداد زيادى فيل با طبالها ، شيپورچيها ، سايبان‌داران ، علمها ، و همچنين اسبهاى يدك فرانروا كه غالبا به تعداد 9 رأس ، رقم محبوب ترك‌ها بود آغاز مىشده است . سپس فرمانروا با همراهانش و در پايان خدمتكاران ، نگهبانان ، و غيره مىآمدند .\r\nموندى نيز يك چنين سفرى را توصيف كرده است : او در مراجعت شاه جهان از دكن 20 ارابه در جلو قافله ديده است كه دو تا از آنها با اسبهاى كوچى « 1 » ، و بقيه به وسيلهء گاوهاى نر بزرگى كشيده مىشده‌اند .\r\nسپس 1000 سوار و به دنبال آنها حدود 20 فيل دولتى پرشكوه با كجاوه‌ها و علمها مىآمدند . اصيل زادگان با تعليمىهاى نقره در دست ، جلو فرمانروا سوار بر اسب در حركت بودند . فرمانروا را كه در چنين موقعيتى سوار بر اسب خاكسترى تيره‌اى بود ، وليعهد داراشكوه ، همراهى مىكرد . سپس سواران با نيزه‌هاى درخشان و فيلهاى افسران ، مثل ناوگانى از كشتيها بر روى دريا ، از پشت‌سر مىآمدند . سر توماس رو به نوبهء خود در اين‌باره صحبت مىكند كه سه تخت روان از طلا پوشيده با ابريشم و تزيين شده با ياقوت و زمرد ، جزو تداركات بود ، در حالى كه توپخانه بر روى فيلها همراه آورده مىشد . راهنمايان سفر ، اطراف را توضيح مىدادند ؛ ديگران راه طى شدهء روزانه ، و راهى را كه در راهپيمايى بعدى بايد طى شود اندازه‌گيرى مىكردند .\r\nقافلهء بزرگ ، آرام حركت مىكرد و در روز بيشتر از 10 مايل راه نمىپيمود . اگر فرمانروا بر فيل سوار بود ، بدين‌ترتيب اميران سوار بر اسب بودند ؛ اگر او اسب سوار بود ، آنها پياده حركت مىكردند . وقتى كه او به اردوگاه مىرسيد ، موزيك آغاز مىشد و او از سمتى وارد مىگرديد . برنير تشخيص داده است كه اين هدفى قابل استفاده داشته ؛ چون هر منصب‌دارى چادرش را به نحوى گران‌بها مىآراست و فرمانروا از قطعات ارزشمند ، آنچه مورد پسندش بود ، انتخاب مىكرد . نظاميان و فيلهاى زره‌پوش محوطهء سر راهش را احاطه كرده بودند تا اينكه او همراه با هوراهاى بىوقفهء مكرر به چادرش برسد . وقتى كه او دستها را مىشست ، دورى مىگزيد . سپس خانمها كه زودتر رسيده بودند ، مىآمدند چون آنها راهى كوتاه‌تر را طى كرده بودند ، سؤالى كه در اينجا براى ما پيش مىآيد اين است كه چگونه آنها در كوره راه‌هاى پرشيبى كه به كشمير منتهى مىشدند ، مىتوانستند راهى كوتاه بيابند كه حتى از راه شاهانه هم راحت‌تر بود .\r\n\r\n\r\n","description":"","footnote":"\r\n( 1 ) .  Cutchi . \r\n","page_name":" 86 ","page_number":86},
  {"content":"\r\n\r\nاردوگاه مغول‌ها ، در دورهء اكبر ، حدود سال 1580\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاردوگاه فوق‌العاده وسيع بود . چادرهاى سلطنتى در محدوده‌اى تقريبا به طول 1450 تا 1500 متر و به عرض 350 متر برپا شده و با حصارى از پارچهء قرمز ، گولالبار « 1 » احاطه گرديده بودند . حصارهاى پارچه‌اى و چادرها غالبا با نقوشى ، به عنوان مثال ، نقش درختان سرو ، تزيين شده بودند . چادرهاى خانمها در سمت شرقى چادر فرمانروا قرار داشتند .\r\nيك تختگاه سرپوشيده با يك سايبان عظيم ، در وسط قرار داشت ؛ اينجا مهتابى « 2 » بود ، جايى كه فرمانروا مىتوانسته است شبها مذاكرات محرمانه را انجام دهد ؛ چادرها و سايبانهاى ديگرى هم براى مقاصد مختلف برپا و تجهيز مىشدند . ( 1 ) كف چادرها با فرش پوشيده شده بود . در وسط تمام تأسيسات ، تير بلندى قرار داشت كه از آن چراغ بزرگى آويزان بود تا شبها راه را به آنهايى كه در اردوگاه گم مىشدند ، نشان دهد . براى خانمها ، به ويژه ملكهء مادر و همچنين شاهزادگان ، محلهاى ويژه‌اى براى برپايى چادرها در نظر گرفته مىشد كه با نوارهايى احاطه و شديدا محافظت مىشد . آنها با يك فاصلهء 90 مترى ، به صورت نوارى تفكيك كننده از بقيهء محدوده مجزا مىشدند . در آنجا اسلحه‌خانه ، رختكنها ، انبارهاى ميوه ، و از همه مهم‌تر آشپزخانه قرار داشت . بازار كاملى هم وجود داشت كه تمام چيزهاى ضرورى را مىشد از آنجا خريد . در سال 1662 ، وقتى كه اورنگ زيب در حركت به سوى كشمير بود در كنار شترهاى حامل طلا ، 50 شتر مربوط به آشپزخانه ، و 50 گاو شيرى نيز وجود داشتند .\r\nنگهبانان هر كدام دو روز در هفته خدمت مىكردند . دربارهء وسعت دقيق اردوگاه اظهارات درستى وجود ندارد . ولى مىتوانيم حرف سر توماس رو را باور كنيم كه گفته است : « يكى از بزرگ‌ترين موارد نادر و با عظمتى بود كه من تا به حال ديده بودم . » البته حتى چيتاها ، يوزپلنگهاى شكارى ، و ساير حيوانات ديگر نيز همراه آورده مىشدند !\r\nفرمانروا در اردوگاه كارهاى جارى را عينا مثل محل اقامتش دنبال مىكرد ؛ نمازش را مىخواند ، خود را به منصب‌داران و مردم نشان مىداد ، چون دوبار ظاهر شدن در روز جزو وظايفش بود و به همين سبب نيز نبايد اهمال مىشد . اردوگاه به‌ويژه در شب ، وقتى كه بزرگان براى اداى احترام نزد فرمانروا مىآمدند ، بايد چشم‌انداز بسيار زيبايى عرضه داشته باشد ، چون جريان بىوقفه‌اى از فانوسها يا مشعلها در اردوگاه در حركت بود . براى خوانندگان مدرن اعجاب‌انگيز به نظر مىرسد كه چگونه اين دستگاه عريض و طويل دوباره برچيده مىشد و با فاصلهء چند كيلومتر جلوتر مجددا برپا مىگرديد . اين بايد براى ساكنان مناطقى كه اردوگاه در آنجا قرار داشته است بار سنگينى ( اگر چه يك افتخار ) بوده باشد كه چنين توده‌اى از انسانها و حيوانات را نزديك خود داشته باشند . چون در واقع فرمانروا ، افسران ، خانمها ، و نيز مردانى مثل\r\n\r\n\r\n","description":"","footnote":"\r\n( 1 ) .  gulalbar . \r\n( 2 ) .  mahtabi . \r\n","page_name":" 88 ","page_number":88},
  {"content":"\r\n\r\nآشپزها يا آبدارچيها كه مسئوليت امور خانه‌دارى را داشتند ، تنها نبودند ، بلكه ارتش كاملى از صنعت‌گرانى كه براى برچيدن و برپايى چادرها همراه بودند به آنها اضافه مىشدند ؛ آهنگران ، فلزكاران ، سقاها ، و رفتگران ، - به گفتهء ابو الفضل 150 نفر - براى نظافت فضولات و از اين قبيل كارها ، نبايد فراموش شوند .\r\nپس از هفته‌ها سرانجام به مقصد مىرسيدند و از آنجا كه براى مثال مشتاق بودند بهار را در كشمير باشند ، آن سفر تقريبا 40 روزه در اواخر فصل زمستان غالبا به سبب باران و برف ساده و آسان نبود . ولى مىتوانستند ، به اين اميد باشند كه نوروز ، روزها و شبهاى يك اندازه بهارى از نظر زمانى را در باغهاى بهارى كشمير جشن بگيرند كه بدين‌منظور چادرهاى با ارزشى در آنجا برپا شده بودند .\r\nباز هم چند كلمه‌اى راجع به چادرها . ( 2 ) يك خوانندهء مدرن احتمالا براى تجسم چادرهاى بسيار بزرگى كه لازم بودند و از آنها بزرگ‌ترينشان به گفتهء ابو الفضل به وسيلهء 1000 فراش در عرض يك هفته برپا مىشده است ، مشكلاتى دارد . با اين وصف تكنيك برپايى چادرهايى براى 10000 نفر ، تا به امروز در شبه قاره باقىمانده است .\r\nاز تجملات يك چادر سلطنتى نيز اطلاع زيادى در دست نيست ، چون تقريبا همهء وسايل اين‌چنينى در طول صدها سال از بين رفته ، سوخته ، كهنه ، و مندرس شده ، يا به وسيلهء حشرات خورده شده‌اند . با وجود اين انسان مىتوانسته است از نمايشگاه اينديا كه در سال 1985 در نيويورك برپا شده بود ، يك برداشت اوليه به دست آورد . ( 3 ) در سال 1658 وقتى جازوانت سينگ ، شاهزادهء راجپوتى در جنگ ميان اورنگ زيب و برادرش شاه شجاع دست به حمله زد ، چادرى را فتح كرد ؛ اين چادر از آن زمان در قصر جوده پور « 1 » ، حفظ گرديده بود و براى نمايشگاه مهاراجه جوده پور ، به موزهء متروپوليتن امانت داده شد . اين چادر قلب نمايشگاه بود : چادر با 80 / 3 متر ارتفاع ، 44 / 7 * 44 / 7 متر وسعت داشت و از ابريشم طلادوزى شده به رنگ قرمز بود و مىتوانست در واقع همان چادر چوبين رواتى « 2 » ، ياد شده به وسيلهء ابو الفضل آيين اكبرى « 3 » باشد .\r\n\r\n\r\n","description":"","footnote":"\r\n( 1 ) .  Jodhpur . \r\n( 2 ) .  chubinrawati . \r\n( 3 ) . آيين اكبرى ، ج 1 ، ش 21 .\r\n","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nدر قلمروى خانان مغول\r\nاز نژادهاى مختلف ، عرب‌ها ، پارسيان ، ترك‌ها ، تاجيك‌ها ، كردها ، تاتارها ، روس‌ها ، اتيوپىها ، چركس‌ها ، و غيره - و از سرزمين روم ( تركيه ) ، مصر ، سوريه ، عراق ، عربستان ، پارس ، گيلان ، مازندران ، خراسان ، سيستان ، ماوراء النهر ، و كردستان ، گروه‌ها و طبقات مختلفى از مردم از همهء نژادها و قومها ، و همچنين گروه‌هاى مختلفى از هنديان ، در دربار سلطنتى پناه جسته‌اند ؛ مردانى با دانش و كارآيى و همچنين مردانى با شمشير ، مثل بوخارىها ، و بهاكارىها ، سيدهايى با شجره‌نامهء واقعى ، شيخ‌زاده‌هايى با اجداد اصيل ، طوايف افغان مثل : لودىها ، روهيلاها ، خوشگىها ، يوسف زهى ، و فرقه‌هايى از راجپوتىها كه به عنوان رانا ، راجه ، رائو ، و رايان مورد خطاب قرار مىگيرند ، يعنى راتهورها ، سيدودىها ، كاچهاواها ، هاراها ، گوروها ، چاوهانها ، پانورها ، بهادورىها ، سولانكىها ، بوندل‌ها ، سخاوت‌ها ، و تمام اقوام ديگر هند مثل : قوم قكر ، لنگر ، خوكر ، بلوچ ، و ساير اقوام ؛ آنان كه دست بر قلم دارند و آنان كه دست بر شمشير دارند ، آنان كه منصبهايى از 7000 ذات تا 1000 ذات ، از 1000 ذات تا 100 ذات ، از 100 ذات تا احدى دارند و همچنين مالكانى از استپ‌ها و كوهستانها ، از مناطق كاراناتاكا بنگال ، آسام ، اودايپور ، سرين آگار ، كامائون ، باندهو ، تبت ، كيشتور ، و . . . - تمام طبقات و گروه‌هاى آنان اين امتياز را داشته‌اند كه درگاه دربار سلطنتى را بوسه زنند .\r\nچانداربهان براهمان\r\n\r\nدرجات و مقامها\r\nبا در نظر گرفتن ساختار قلمروى مغول كه در واقع گروه‌هاى قومى بىشمار و طوايفى با اصل و منشأ متفاوت را دربرداشته است ، بايد انديشيد كه اصالتى موروثى طبق خواستهء ما وجود نداشته است . مقام يك مرد تابع درجهء نظامى ، منصب او بود ؛ و وقتى كه پسران يك امير نيز - فرماندهانى از درجهء - 500 ذات تا 1000 ذات به بالا ، امير ناميده مىشدند - مىتوانستند پستى را اشغال كنند ، فقط سهم كوچكى از مايملك پدرى را به ارث مىبردند ، چون ملك و املاك به تاج و تخت تعلق داشت . عناوين نيز به طور كلى موروثى نبود ، بلكه به شخص داده مىشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nولى يك تفاوت بزرگ وجود داشت ؛ اشراف « 1 » ، « اصيل زادگان » ، خانواده‌هاى مسلمانى بودند كه زمانى از آن سوى مرزهاى شبه قاره ، يعنى از عربستان ، ايران يا منطقهء تركستان آسياى مركزى ، چه به عنوان سربازان و فاتحان ( مثل خيلى از خانواده‌هاى ترك‌نژاد يا پاتان‌ها ) ، چه به عنوان صوفيانى كه در انديشهء سوق دادن سرزمين به آرامى به سوى اسلام بودند ، مهاجرت كرده بودند . سيدها ، اولادان حضرت محمد پيغمبر اسلام ، در اين ميان از همه ارجح‌تر بودند .\r\nتعداد نسبتا كم مسلمانان كه از آنها ترك‌ها و پاتان‌ها در حكومت هند يا بخشى از آن جانشين همديگر مىشدند ، در مقابل اكثريت هنديان قرار داشتند كه از آنها ابتدا راجپوتىهاى شجاع در زمان حكومت اكبر به سيستم دولتى پيوستند و توانستند به مشاغل بالايى دست يابند .\r\nولى يك منصب‌دار كيست ؟ اصطلاحا به معنى ، « كسى است كه شغل رسمى معينى ، يا منصبى دارد ، و تمام كسانى كه در سلسله مراتب نظامى مقامى داشتند چنين ناميده مىشدند ، » در حالى كه هميشه هم روشن نبود كه يك چنين منصب‌دارى چگونه تعليم ديده است ؛ و يا او را براى عنوانى كه با آن بيگانه است و شناختى از آن ندارد ، چگونه بايد درك كرد . به عنوان مثال ، يك افسر - 5000 ذات / 3000 سوار چيست ؟ آيا او 5000 سرباز و 3000 سوار با اسب دارد ؟ خير ، موضوع خيلى پيچيده‌تر از اين بود .\r\nابو الفضل ساختار ارتش را آن‌گونه كه بايد مطلوب بوده باشد ، تشريح كرده است . سربازان بر حسب نظام دهگان تقسيم‌بندى شده بودند . پايين‌ترين درجه را يك ده باشى « 2 » ، فرماندهء ده سرباز ، دارا بود ، سپس به بيستى « 3 » كه در مورد آن صحبتى نشده است ، مىرسيد و پس از آن يوزباشى « 4 » ، فرماندهء صد سرباز بود .\r\nدر اين رتبه ، طبقات متعددى وجود داشته است كه بر اساس قواعدى كه توصيف آن دشوار است تقسيم بندى شده بودند . از 500 ذات به بالا امير « 5 » ، ناميده مىشدند . ( جمع آن امرأ ، است كه سياحان اروپايى از آنها صحبت مىكنند ) . سپس درجات از 1000 ذات ، مينك باشى « 6 » ، تا افسر 7000 ذاتى بالا مىرود . البته حق بالاترين درجات تا حد 12000 ذات براى شاهزادگانى محفوظ بود كه در سنين پيرى فرماندهى ، بالاى 7000 تا 10000 ذات يا ساير پستهاى بالا را دريافت مىداشتند . در تصور عمومى عناوين و درجات ، در دوران حكومت شاه جهان و اورنگ زيب ، حتى درجهء 36000 ذاتى هم يافت مىشود . درجات از نظر ظاهرى هم تفاوت داشتند ؛ از 2000 ذات به بالا ، امير ، يك طبل پايه‌دار دريافت مىداشت ؛ پرچمها با يك تا سه دم گاو كوهى ، تومان طوق « 7 » ، نيز نشان‌دهندهء درجات بودند .\r\n\r\n\r\n","description":"","footnote":"\r\n( 1 ) .  ashraf . \r\n( 2 ) .  dihbashi . \r\n( 3 ) .  bisti . \r\n( 4 ) .  yuzbashi . \r\n( 5 ) .  amir . \r\n( 6 ) .  minkbashi . \r\n( 7 ) .  Tumantugh . \r\n","page_name":" 92 ","page_number":92},
  {"content":"\r\n\r\nواژهء عربى ذات ، به معنى شخص ، وجود ، در همهء موارد به مفهوم رتبه‌اى شخصى است ، ولى تعداد سربازان تحت فرمان دارندهء آن را مشخص نمىكند ، در حالى كه واژهء سوار رقم مطلوب اسبها يا سوارانى را كه دارندهء آن مسئول آنهاست ، عرضه مىدارد . او مواجبى دريافت مىدارد كه غالبا درآمدهاى يك روستا يا ناحيه‌اى است كه او از آنجا بايد مخارج سواره نظام خود را تأمين كند ؛ اين جاگير « 1 » او بوده است ، لغتى كه با تيول ما تطبيق كامل ندارد .\r\nدر كنار آن مواجبى ماهيانه پرداخت مىشد كه به هيچ وجه شامل تمام سال نمىشد ؛ برخى عايدى 12 ماهه و ديگران 8 تا 5 ماهه داشتند . اين هم بر اساس روپيه ، نقره محاسبه نمىشد ، بلكه بر اساس كم ارزش‌ترين سكهء مسى ، يعنى دام « 2 » بود كه هر 40 دام يك روپيه مىشد . بدين‌ترتيب رقمى نجومى به دست داده مىشد و با اهميت‌ترين كارمند ، يعنى بخشى ، سرحسابدار نظامى ، وظيفهء غبطه‌آورى براى حل تقريبا منصفانهء تمام اين مشكلات پيچيدهء مالى نداشته است .\r\nيك نمونه طبق گفتهء ابو الفضل چنين است : يك يوزباشى معمولى ماهانه 28000 دام 700 روپيه دريافت مىدارد ( به طور نظرى ) . از آن بايد به هر يك از 10 مردى كه مسئوليت آنها با او بود ، 20 روپيه بپردازد ؛ از 500 روپيه باقىمانده بايد مخارج 10 اسب ( كه باز هم هر يك طبق نژاد متفاوت درجه‌بندى شده‌اند ) ، 3 فيل ، 10 شتر ، و 5 وسيلهء نقليه را تأمين كند كه مجموعا 313 روپيه مىشود . براى مخارج شخصى او 187 روپيه باقى مىماند كه در آن زمان مىشد با آن كاملا خوب زندگى كرد . ( 1 ) قابل درك است كه منصب‌داران ، به‌ويژه در درجات بالاتر مىكوشيدند در صورت امكان سربازان كمى داشته باشند ؛ آنها در واقع فقط در زمان جنگ لازم بودند ، و وقتى كسى درجهء 3000 ذات / 1500 سوار را داشت ، اين اصلا بدين معنى نبود كه او واقعا مخارج 1500 سوار را پرداخت مىكند . اضافات را او از جيب خود تأمين مىكرده است . در مورد اسبها نيز عينا مثل سربازان بود ، اكبر نظمى برقرار كرد كه اسبها علامت داغ داشته باشند تا بدين‌وسيله هنگام بررسى و معاينه روشن باشد كه آيا منصب‌دار واقعا اسب خود را آورده يا كه احتمالا براى اين مقصود اسب شخص ديگرى را عاريه گرفته است . ( 2 ) براى اينكه موضوع را پيچيده‌تر كنند ، در ميان سواران يك منصب‌دار ، غير از سوار معمولى سرباز دو اسبه « 3 » ، و سه اسبه « 4 » ، كه داراى 2 اسب و 3 اسب بودند ، نيز وجود داشت .\r\nاحدى « 5 » ، گروه ويژه‌اى از سربازان بودند كه به طور كل نمىتوانستند منصب‌دار شوند - البته گاه و بىگاه همان‌طور كه قبلا هم گفته شد يكى از آنها پيشرفت مىكرد . آنها مستقيما زير نظر فرمانروا قرار داشتند و\r\n\r\n\r\n","description":"","footnote":"\r\n( 1 ) .  jagir . \r\n( 2 ) .  dam . \r\n( 3 ) .  duaspa . \r\n( 4 ) .  sihaspa . \r\n( 5 ) .  ahadi . \r\n","page_name":" 93 ","page_number":93},
  {"content":"\r\n\r\nوظايف ويژه‌اى را عهده‌دار بودند . مثلا بيشتر هنرمندان آتليه اكبر ، احدى بودند . در اصل هر كدام بايد يك اسب مىداشتند ، ولى گاه مجبور بودند هر دو يا سه نفر يك اسب را تقسيم كنند ، « نيم اسبه » . « 1 » از منابع چنين استنباط مىشود كه آنها با وظايف مهم محول شده ، مقامى پرافتخار داشته‌اند ؛ البته آنها بعدها در منزل مىماندند و منتظر مىشدند تا براى قبول اين يا آن مأموريت فراخوانده شوند . به همين سبب هم امروز به اردو ، واژهء « احدى پن » « 2 » ، مثل يك احدى رفتار كردن وجود دارد ؛ تنبلى ، سستى . . . ( 3 )\r\nوقتى كسى منصب‌دار مىشد ، بدين‌ترتيب زندگىاش را كاملا وقف خدمت به فرمانروا و انجام تمام آنچه به او دستور داده مىشد ، كرده بود ، حتى اگر مأموريت با تعليمات اصلىاش سر و كار نداشت ، ابو الفضل واقعه‌نگار دربار ، مطلقا مرد با تجربه‌اى از نظر نظامى نبود و با اين وصف مأموريت مهمى در جنگ دكن به او محول شد . البته قواعد ثابتى وجود داشت كه چه پستى مثلا با كدام درجهء ذات - سوار ، مطابقت داشته و ارزش يك جاگير در جاونپور ، در مقايسه با ديگرى در سند چه‌قدر بوده است . چون عايديها كاملا متفاوت بودند ؛ به عنوان مثال آصف خان سالانه 50 لخ 5 ميليون روپيه از جاگيرش دريافت مىداشت .\r\nمنصب‌داران بر حسب موقعيت سياسى ممكن بود به سرعت از پستى به پست ديگر منتقل شوند ، كه از اين طريق به ندرت رابطه‌اى واقعى با ساكنان ناحيه‌اش ايجاد مىشده است . تغيير مكرر جاگيردار نيز براى كشاورزى زيان‌آور بود ، چون براى خيلى از منصب‌داران مقصود اصلى از مديريتشان اين بود كه در حد امكان ثروت زيادى جمع كنند ، نه اينكه شرايط زندگى ساكنان را بهبود بخشند .\r\nارتقاى درجهء يك منصب‌دار براى ما اغلب كاملا دلخواه به نظر مىرسد ، چون ارتقاى درجه بر اساس سنوات خدمت وجود نداشته است . كسى مىتوانست ارتقاى درجه پيدا كند كه در جنگ برترى و امتياز خود را نسبت به ديگران نشان دهد يا - همان‌طور كه به‌ويژه از يادداشتهاى جهانگير آشكار مىگردد - براى فرمانروا خدمتى خصوصى انجام دهد يا كارى خوشايند كند . البته منصب‌دار مىتوانست مجازات يا بر كنار شود ، بدين‌ترتيب به عنوان مثال تيولى تقسيم مىشد ، تا تيول‌دار مجازات شود . ولى وقتى « اشتباه آنان با آب زلال عفو شسته و تطهير شده بود » ، مجازات شدگان مىتوانسته‌اند مجددا وارد خدمت شوند و به پستهاى بالاترى ارتقا يابند .\r\nبا مرگ يك منصب‌دار ، منطقه به سلطنت بازگردانده مىشد ، ولى كمى هم براى نگه‌دارى فرزندان اختصاص داده مىشد ، در صورتى كه جاگير زياد بدهكار نبود . اتفاق نيز مىافتاد كه نخست بدهيها وصول مىشدند و بقيه به ارث داده مىشد . پسر يتيم يك سرباز كشته شده در جنگ نيز مىتوانست جاگير كوچكى ، براى اينكه خاطرهء شجاعت پدرش تا حدودى ارج نهاده شود ، دريافت دارد . البته مورد منعم خان ، سرفرماندهء سالهاى طولانى ، مورد خاصى است . او با 80 سال سن در بنگال ماند ، با وجود اينكه در آنجا\r\n\r\n\r\n","description":"","footnote":"\r\n( 1 ) .  nimaspa . \r\n( 2 ) .  ahadipan . \r\n","page_name":" 94 ","page_number":94},
  {"content":"\r\n\r\nبيماريهاى مهلك واگيردار بيداد مىكردند و هيچ‌كس جرئت نداشت كه پنبهء بىاعتنايى را از گوش او درآورد . بدين‌ترتيب او در سال 1575 درگذشت و از آنجا كه وارثى نداشت ، مأموران تمام ثروت و سودها را براى خزانهء سلطنتى بردند ، تمام آنچه را كه او اين همه سال صرف كرده بود تا جمع‌آورى كند . . . ( 4 )\r\nگاه منصب‌دارى كه احساس مىكرد مرگش نزديك است ، سريعا مواجب سربازانش را براى يك يا دو سال پرداخت مىكرد تا بدين‌ترتيب آنها در دورهء تصدى جانشينش رنج نبرند . . .\r\nمنصب‌داران بزرگ تشكيلات گستردهء قابل مقايسه‌اى با تشكيلات فرمانروا داشتند ، از بخشى گرفته تا رئيس آشپزخانه ، از رئيس دبير خانه كه براى تمام نسخه‌ها ، صورت حسابها و نامه‌ها مسئول بود گرفته تا منشيهاى محرمانه‌نويس ؛ آنها در واقع سرويس سرى مخفى مخصوص به خود را داشتند ، چيزى كه به‌ويژه هنگام خطر جنگ مفيد بود . دادن هداياى بزرگ و كوچك به دستگاه مقامات بالاتر ، مىتوانستند مشكلات را از سر راه بردارند ، به نحوى كه فرمانروا اطلاعى از خطاهاى منصب‌داران پيدا نكند . چون اگر منصب‌داراى مرتكب خطا مىشد و در دربار اعلان مىگرديد ، بايد او روى مجازات سنگينى حساب مىكرد . با اين وصف ، جالب توجه است كه اورنگ زيب كه سخت‌گيريهايش معروف بود ، در مقابل منصب‌دارانش عجيب ملايم بود .\r\nولى شخص تا رسيدن به يك مقام ، مجبور بود مدتها صبر كند و پيش از آنكه فرمانى كه منصب‌دار جديد را منصوب كرده است واقعا در دست او باشد ، هفته‌ها و حتى ماه‌ها طول مىكشيده است . اگر او در پايتخت زندگى مىكرد ، در اين صورت صبورانه منتظر مىماند تا بتواند فرمان را با خود به خانه ببرد . اگر شخصى به دلايلى نمىتوانست منتظر بماند ، بدين‌ترتيب يك نسخهء تأييد شده از فرمان را همان‌طور كه به وسيلهء منشى در حال خدمت صادر شده بود ، به همراه مقررات تكميلى ادارهء امور مالى مربوط به تيول كه او بايد دريافت كند ، دريافت مىداشت . او بايد كپى تأييد شده را به مأمور مالياتى در محل ارائه دهد و علاوه بر آن يك توضيح نامه به قيد سوگند كه فرمان شاهانه هنوز در حال آماده شدن است و به زودى خواهد رسيد ضميمه كند ؛ سپس بايد تضمين كند ، در صورتى كه فرمان شاهانه نرسد ، او جوابگوى خسارات احتمالى خواهد بود . ابتدا پس از آن مأموران محلى به او اجازه مىدادند تا تيولش را تصرف كند .\r\nولى از آنجا كه منصب‌داران كرارا ارتقاى درجه مىگرفتند يا به جايى ديگر منتقل مىشدند ، بايد كه چنين مذاكراتى بخش قابل توجهى از وقت آنان را گرفته باشد .\r\nبرخى از منصب‌داران به‌ويژه در دوره‌هاى بعدى ، تجار خوبى شدند ، پستى مثل سرپرست بندر وارداتى سورات در واقع براى سوء استفاده از تمام امكانات بهره‌بردارى از واردات و صادرات ، شخص را مىفريفت ! با اين حال زياد پيش نمىآمد كه تاجرى در رديف منصب‌داران ، مثل مورد مير جلال ، ايرانى كه از مهترى به تاجر الماس و سرانجام در روزهاى حكومت شاه جهان و اورنگ زيب به اميرى بسيار با نفوذ ارتقا پيدا كرد ، قرار گيرد . ( نمونهء قديمىتر محمود جوان از گيلان است كه در منطقهء شاه‌نشين بيجار تقريبا 30\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nسال تمام به عنوان ملك التجار « 1 » ، حكومت را تا پيش از آنكه در سال 1481 به قتل رسد ، براى سلاطين ناتوان يا خردسال بهمنى « 2 » اداره كرد ) . مير جلال ، به‌ويژه به تجارت الماس و تجارت دريايى علاقه داشت ، در حالى كه شايسته خان ، مثلا هم زمان يك تجارت نمك ، ضمن اينكه بيشتر از همه با بنگال داد و ستد مىكرد ، به وجود آورد . منصب‌داران نيز مثل دربار براى خود كارخانجاتى براى پارچه ، لباس ، ظروف ، و غيره داشتند . در مورد نقاشان مىتوان اين را واضح دنبال كرد كه چگونه نقاشان درجهء دوم دربارى مغزول شده به وسيلهء جهانگير به استانها نقل مكان كردند و در آنجا به وسيلهء اشراف استخدام شدند و بدين ترتيب آرمانهاى نقاشى مغول را رواج دادند .\r\nبا اين وصف به نظر مىرسد كه منصب‌داران در پرداخت به موقع به هنرمندان و مهم‌تر از آن سربازانشان زياد وقت‌شناس نبوده‌اند . ظاهرا قواعد ثابتى براى پرداختها وجود نداشته است و دغدغهء خاطر از اينكه سربازان مىتوانند فرار كنند ، باعث ابتكار افسران مىشد كه به آنها همواره قول پرداخت به زودى را دهند . با اين وصف عدهء زيادى از اميران بزرگ آثار مفيدى ايجاد كرده‌اند ، آنها مهمان‌سراها ، پلها ، آب انبارها ، يا حتى باغها و مساجدى براى رفاه مردم ساختند و تجهيزات پربركت لنگر « 3 » ، آشپزخانهء رايگان ، نه فقط مورد حمايت فرمانروايان ، بلكه برخى از اميران نيز بود .\r\nدر كنار اعطاى مناصب كه در واقع همواره يك مضمون فكرى نظامى داشتند - حتى اگر منصب‌دار فقط در دربار خدمت مىكرد - تشويق اشخاص لايق به گونه‌هاى ديگر هم وجود داشت : فرمانروا مىتوانست به شخص انعامى دهد كه از مبلغى پول يا از درآمدهاى منطقه‌اى معين تشكيل مىشد .\r\nولى براى اشخاص غيرنظامى سيورغال « 4 » كه غالبا مدد معاش « 5 » هم ناميده مىشد ، خيلى مهم بود . اين نيز مىتوانست از پول نقد يا مثل بيشتر اوقات از ملك و املاك تشكيل يافته باشد . يك چنين كمكهايى از ماليات معاف بودند ؛ مالكان از عوايد بهره‌مند مىشدند ، ولى نيازى به پرداخت ماليات براى محصولات نداشتند . سيورغال ، قاعدتا بخشى از زمين باير را شامل مىشد كه مالك بايد كشت مىكرد . ايمه « 6 » بدين وسيله سطح كشت در ملك بزرگ‌تر مىشده است . مدد معاش به طورى كه مدارك باقىمانده بىشمار نشان مىدهند ، در مرحلهء نخست به اعضاى طبقات مذهبى ، ملاها ، يا واعظان داده مىشد و براى زنان مسلمان اين امدادها به‌ويژه مهم بودند ؛ اسناد غالبا از بيوه‌هاى عالىرتبه‌هاى مذهبى يا زنان به‌ويژه متدين معروف ، به عنوان گيرندگان اين‌چنين صدقاتى نام مىبرند . از يك چنين كمك هزينه‌هايى ، مدارس\r\n\r\n\r\n","description":"","footnote":"\r\n( 1 ) .  malikat - tujjar . \r\n( 2 ) .  Bahmaniden . \r\n( 3 ) .  Langar . \r\n( 4 ) .  sayurgal . \r\n( 5 ) .  madad - imaash . \r\n( 6 ) .  ayma , ima . \r\n","page_name":" 96 ","page_number":96},
  {"content":"\r\n\r\nساخته مىشدند ( كه براى آنها البته نياز به پرداخت رقم بدهى نبوده است ) . در كنار آن براى عالمان و مؤمنان يك حق بازنشستگى ، تنخواه وجود داشت . مدد معاش برعكس جاگير موروثى بود .\r\nجهانگير التمغا « 1 » ، مهر قرمز را رواج داد - آنها تيولهايى بودند كه بر خلاف جاگيرهاى معمولى براى مدت طولانى به گيرنده واگذار مىشده است .\r\nزمانى كه هزاران منصب‌دار با گروه‌هاى خود ارتش هندى مغولان را تشكيل دادند ، بازنشستگان مرد و زن به عنوان « لشكر دعا » محسوب شدند .\r\nخان خانان عبد الرحيم\r\n\r\nارتش و هنر جنگ\r\nيك فرمانروا بايد همواره به دنبال فتوحات باشد ، در غير اين صورت همسايگانش بر عليه او سلاح برمىگيرند . ارتش بايد همواره در امور جنگى تمرين داشته باشد ، تا بدين وسيله از كمبود تمرين راحت طلب نشود . ( 1 )\r\nاين را اكبر كه به عنوان شاهزاده‌اى صلح‌طلب ستايش شده ، گفته است . ولى ارتش مغول چگونه به نظر مىرسيده است ؟\r\n\r\n\r\n","description":"","footnote":"\r\n( 1 ) .  altamagha . \r\n","page_name":" 97 ","page_number":97},
  {"content":"\r\n\r\nابتدا دربارهء جنگ‌افزار : كاملا در ابتدا ، زمانى كه بابر به سوى هند حركت كرد ، هنوز بيشتر با تير و كمان و شمشير جنگ مىشد ، تركان آسياى مركزى براى مهارتشان در تيراندازى با كمان و حملات سريع ، گريز و حملهء مجدد غافلگيرانه معروف و خوفناك بودند . مغولان نيز در جنگهاى بزرگ به سيستم محاصره از جناح عمل مىكردند . نقاشيهاى مينياتور كمانهايى را با نوع ساخت مختلف نشان مىدهند ؛ پيكانها ، گاه به سر پيكانهايى از استخوان آلوده به سم مجهز بودند .\r\nشمشيرها نيز جزو تجهيزات بودند - و با وجود اينكه به سيف هندى « 1 » ، تيغ يا شمشير هندى ، به سبب برندگىاش حتى در ادبيات كهن عربى اشاره شده است ، ويليام هاوكينز تاجر انگليسى در دورهء حكومت جهانگير در گنجينهء مغولان 2200 قبضه شمشير آلمانى يافته است . شمشير هم مثل انواع مختلف دشنه‌ها جزو تجهيزات فرمانروا بود و پيچيده در يك كيسهء قرمز رنگ ، در هر كجا كه ممكن بود باشد ، در كنار يا پشت او حمل مىشده است . شمشيرهاى به‌ويژه با ارزش نامهاى خاص خود را داشته‌اند ، مثل سرانداز « 2 » ، « شمشيرى كه سر را مىزده است » ، يا شاه بچه « 3 » « فرزند شاه » . ولى به زودى ضرورت تجهيز با سلاح گرم احساس شد . عثمانىها از اواخر قرن 15 در ساخت اسلحه‌هاى گرم پيشرو بودند و به لطف آنان ، توپها ، زنبوركها و تفنگها در خاورميانه رواج يافت . اينكه فرماندهء توپخانهء مغول با وجود اينكه ترك عثمانى نبود غالبا عنوان رومى خان را داشت ، اشاره به اين واقعيت دارد .\r\nبابر ، دست‌كم از تعداد كمى تفنگ فتيله‌اى استفاده كرده است و با لذت تعريف مىكند كه ساكنان اطراف هند ميانه ، جايى كه او در سال 1519 به آنجا حمله كرده است به هيچ وجه از صداى شليك تيرها نترسيده‌اند و بر عكس « آنها خنديدند و اشارات زننده‌اى كردند » - ظاهرا فكر كرده‌اند كه حمله‌كنندگان از نفخ شكم رنج مىبرند . . . بابر كمى بعد از آن دستور آغاز ريختن و ساخت زنبورك را داد ( 22 / 10 / 1525 ) ، ولى اولين آزمايشها موفق نبودند و « استاد على نزديك بود كه خود را در قالب مملو از برنز مذاب بيندازد » . ( 2 ) ولى آزمايش بعدى با موفقيت روبه‌رو شد . با اين وصف بابر كاملا مطمئن نبود و حقيقتا هم در اكتبر 1527 - باز هم در هند - زنبوركى منفجر شد كه در اثر آن مردم زيادى كشته يا زخمى شدند . عين همين واقعه تقريبا 15 سال قبل از آن براى سلطان مملوكى « غنز اللّه غورى » « 4 » در « كاريو » پيش آمده بود . او نيز وقتى كه به وسيلهء عثمانىها آموزش ريخته‌گرى توپ را مىديد ، يك چنين سرخوردگى را تجربه كرده است . ( 3 )\r\nدر دورهء حكومت اكبر سلاحهاى گرم خيلى بهتر بودند و او شخصا غالب اوقات آنها را آزمايش مىكرده است . ابو الفضل گزارش مىكند « 5 » كه هر يك از تفنگهاى فرمانروا بر اساس وزن ، سر منشأ آهن ، سازنده و\r\n\r\n\r\n","description":"","footnote":"\r\n( 1 ) .  Sayf - ihindi . \r\n( 2 ) .  sarandaz . \r\n( 3 ) .  Shahbacha . \r\n( 4 ) .  Qansauhal - ghuri . \r\n( 5 ) آيين اكبرى ، ج 1 ، ص 37 .\r\n","page_name":" 98 ","page_number":98},
  {"content":"\r\n\r\nمحل ساخت و نيز تاريخ ريخته‌گرى فهرست‌بندى شده بود ؛ تفنگهاى فتيله‌اى به درجات مختلف تقسيم‌بندى شده بودند كه در ريتمهاى معينى نزد اكبر آورده مىشدند . البته در اين ميان به‌ويژه سلاحهاى خوش ساخت تزيين شده با طلاكارى و ميناكارى مطرح بودند . دو نسل بعد از آن « كليم » شاعر دربار شاه جهان دربارهء تفنگ فتيله‌اى فرمانروا چنين نوشته است :\r\n تفنگ فرمانروا كه خصم را آتش مىزند * زندگى دشمن را نيز تباه مىكند :\r\nاز دست غرندهء فرمانروا ابر تيره‌اى * با رعد و برق ! ( 4 ) \r\nمينياتورها نشان مىدهند كه فرمانرواى در حال تيراندازى ، چگونه تفنگ فتيله‌اى بسيار بلند خود را يا روى شانهء مردى زانو زده گذاشته يا بر روى نوعى چنگك فلزى تكيه داده است . او حتى وقتى كه از روى فيلى تيراندازى مىكند ، تفنگ بر شانهء فيلبان نشسته در جلو او تكيه داده شده است ، كارى كه وظيفهء فيلبان را در هدايت حيوان مطمئنا دشوارتر مىكند . ( 5 )\r\nاز آنجا كه تفنگهاى فتيله‌اى تقريبا سريع داغ مىشوند ، نياز به تعداد زيادى تفنگچى است تا عملكرد يك سرى حملهء مؤثر تضمين شود . اكبر بايد 12000 تفنگچى در اختيارش بوده باشد .\r\nارتش به پياده‌نظام ، سواره‌نظام و توپخانه تقسيم مىشد كه مهم‌ترين آنها سواره‌نظام بود و نگرانى بزرگ سربازان اين بود كه در جنگ اسب خود را از دست بدهند ، چون مجبور بودند خسارت آن را تقبل كنند .\r\nهمان‌طور كه نقاشيهاى مينياتور نشان مىدهند ، در ميدان جنگ كلاهخود ، شب كلاه ، شكل چسبانى با حفاظى براى پشت گردن بر سر گذاشته مىشده است كه براى فرمانروا از طلا ، يا مطلا بوده است . ساعدبند و ساق‌بندهاى فلزى محافظ دست و پا ( 6 ) نيز براى اشخاص بلند مرتبه بسيار گران‌بها بوده‌اند . زره‌هاى محافظ ساعد تا حد مفصل آرنج بودند - دست‌كم براى فرمانروا و بزرگان كشور - و از داخل آستر مخمل داشتند .\r\nمينياتورهاى پادشاه نامه « 1 » ، نشان مىدهند كه محافظ زانوان ، گاه در شكل چهرهء انسانها ساخته شده است .\r\nسپرها كمى محدب و غالبا با ميناكاريهاى زيادى تزيين شده بودند . گاه شعارهايى مذهبى ، مثل تكرار مكرر « يا فتاح » ، « يا على » ! روى لبهء داخل آنها بود . بقيهء تجهيزات ، مثل شمشيرها نيز گاه و بىگاه داراى كتيبه‌هاى مذهبى بودند .\r\nجوشن فرمانروا و اميران بلند مرتبه تا روى زانو مىرسيد ، به وسيلهء بندهايى طلايى رنگ بسته مىشد .\r\nدر زير آن احتمالا يك پيراهن طلسم پوشيده مىشده است كه با ياد خداوند ، آيه‌هاى مبارك قرآن و از اين قبيل دعاهاى مضمون‌دار ، نگاشته شده است . از آنجا كه اميران بلند مرتبه به وسيلهء پرچمهايى با\r\n\r\n\r\n","description":"","footnote":"\r\n( 1 ) .  Padshahnama . \r\n","page_name":" 99 ","page_number":99},
  {"content":"\r\n\r\nدمهاى گاو كوهى مشخص بوده‌اند ، برخى از مينياتورها ، جنگلى زيبا ، آراسته به پرچمها را نشان مىدهند كه به كنگره‌هايى طلايى كه از آنها دمهاى سفيد گاو كوهى آويزان است ، ختم مىشوند . نيزه‌ها نيز كه به وسيلهء بخشى از سربازان حمل مىشدند ، قبل از شروع جنگ - اگر تصاوير را باور كنيم - به يك شبكهء منظم ( 7 ) شباهت داشته‌اند .\r\nاسبها به وسيلهء يك زره چند تكه محافظت مىشدند ؛ سر و گردن با تجهيزاتى فلزى پوشيده بوده است ؛ از سوراخهاى زره گردن ، يال بافته بيرون كشيده شده بود ؛ بقيهء بدن به استثناى پاهاى پوشيده با زره ، گاه با زنجيرهاى طلايى رنگ تزيين يافته بود . طبلهاى پايه‌دار براى افسران عالىرتبه فراموش نمىشدند و وقتى طنين‌افكن مىشدند ، نشانهء واحد مقتدرى براى قشون بود ، چون فقط منصب‌داران معينى ( از 2000 يا 3000 ذات به بالا ) ، اجازهء حمل آن را داشتند .\r\nبه توصيف وقايع‌نگاران ، هرچه نقش توپخانه بيشتر مىبود ، به همان نسبت تجهيزات افسران و سربازان كم‌تر مىشد . در واقع مانوچى اشاره مىكند كه سربازان هيچ نوع لباس متحد الشكلى به آن صورت كه در اروپا معمول بود ، بر تن نداشته‌اند .\r\nمغولان براى توپخانهء سنگين از تركان و بيشتر از اروپاييها و به‌ويژه پرتقالىها و ايتاليايىها كمك مىگرفتند . اكبر مىخواست كه در سورات ، سر توپچى مسيحى استخدام كند و در دورهء حكومت اورنگ زيب تعداد سرتوپچيهاى اروپايى افزايش پيدا كرد ؛ چنانچه آنها در شغلشان فعال بودند ، دستمزد بسيار بالايى دريافت مىداشتند .\r\nتوپهايى با لوله‌هاى كوتاه ، بلند ، كلفت ، و همچنين منجنيقها و راكتها مورد استفاده بوده‌اند . توپهاى عظيم گاه يك اثر هنرى واقعى بودند . ولى مشكل بزرگ حمل آنها بوده است . چون گلوله‌ها در ابتدا از سنگ بوده‌اند و توپى كه با آن سنگى به وزن حدود 250 كيلو را بتوان شليك كرد ، بايد بسيار محكم بوده باشد . بابر در سال 1527 در محاصره‌اى ، 14 توپ سنگين را كه گلوله‌هايى به وزن تقريبا 113 تا 157 كيلو را شليك مىكردند ، مورد استفاده قرار داده است . 700 تا 800 باربر بايد كمك مىكردند تا تمام اين بار را به بالاى تپه ببرند . از روى زمين هموار به 200 جفت گاو نر باركش نياز بوده است ؛ البته براى توپهاى عظيمى مثل آنچه بابر در همان سال عليه راناسانگا به كار برد ، هر كدام به 1000 گاو نر و همچنين فيلهايى اضافى براى حمل مهمات نياز بوده است . با چنين توپهايى امكان داشت در روز 8 گلوله و كمى بعد ، 16 گلوله شليك كرد .\r\nهمايون پسر بابر در جنگ كنوج ، 700 توپ لوله كوتاه به كاربرد كه هر كدام روى ارابه‌اى با چهار گاو نر حركت داده مىشد . گلوله‌هاى آنها نزديك 5 / 2 كيلو وزن داشته‌اند . اضافه بر آن 21 توپ سنگين هم وجود داشته است كه براى حمل هر كدام 8 جفت گاو نر مورد نياز بوده است . گلوله‌ها - گلوله‌هايى از سرب به وزن 23 كيلو بوده‌اند - بردى حدود يك فرسخ ( حدود 2 / 6 كيلومتر ) داشته‌اند . براى محاصره برجهاى متحركى هم ساخته شده بود .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدر تمام عمليات جنگى ، سربازان قسمت مهندسى بسيار مهم بوده‌اند كه با مهارت زياد پلهاى شناورى مىساختند كه حتى وحشىترين فيلها مىتوانستند از روى آن بگذرند .\r\nدر ميان مينياتورهاى دورهء اكبر يكى از معروف‌ترين آنها محاصرهء چيتور ( 8 ) را نشان مىدهد كه در روى آن تشخيص داده مىشود كه ارتش براى بالا بردن توپهاى سنگين مخصوص محاصره ، از شيب تند كوهى كه قلعه روى آن بوده ، متحمل چه زحمت باور نكردنىاى شده است . گاوها به دشوارى مىتوانسته‌اند ارابه‌ها را با چرخهاى بزرگ چوبى حركت دهند . آماده‌سازى براى آنچه در آلمان در قرون وسطا « اژدهاى بىبال » ناميده مىشد ، چنين توصيف مىشود :\r\nابتدا ساباد « 1 » ، يا ساباط ساخته مىشد . ساباد ديوارهايى هستند كه در برد تفنگ فتيله‌اى از استحكامات دشمن شروع و سپس تا نزديك جان پناه آنها ، احتمالا از ارتفاع آن بلندتر ، ادامه داده مىشوند . از بالاى ساباد توپها شكافى در حصارهاى قلعه ايجاد مىكنند و با پشتيبانى آن گروه‌هاى حمله‌ور به قلعه نزديك مىشوند . براى استحكام يك چنين ديوارى از سبدهاى بافتهء بزرگى به شكل غلتك كه با پوست گاو وحشى روكش و با خاك پر مىشوند ، استفاده مىشود ؛ سنگر كنها اين سپر متحرك را در جلو خود مىغلتاندند تا در حين كار در پشت آنها در مقابل شليك دشمن پوشش داده شوند . . .\r\nسپس گودالهايى حفر و مواد منفجره كار گذاشته مىشد كه در زمين سخت كار دشوارى بود . 5000 نفر فقط به كار كندن زمين مشغول بودند و روزانه به طور ميانگين 200 نفر از آنها كشته مىشدند ؛ ولى بيشتر آنان داوطلب بودند ، چون فرمانروا اجازه نمىداد كه كار متوقف شود ، بيشتر دستور مىداد دام و روپيه بسيار زيادى پخش كنند و بدين‌ترتيب همواره به جاى كشته‌شدگان ، كارگران جديدى براى كار خطرناك وجود داشتند . . .\r\nساباد نقب قابل تردد كه مستقيما تحت فرمان فرمانروا قرار داشت ، آن‌چنان بلند بود كه امكان نداشت فيلى كه روى پشتش جنگجويى نيزه به دست نشسته بود ، از دژ ديده شود و چنان عريض بود كه 10 سوار مىتوانستند در كنار هم روى آن حركت كنند .\r\nبراى ساخت اين تداركات عالى به ضميمهء دو گودال مواد منفجره كه زياد دور از هم نبودند ، به زمانى حدود سه هفته نياز بود . ( 9 )\r\nدر 13 دسامبر 1567 حمله آغاز شد ، در حالى كه دومين گود مواد منفجره خيلى سريع منفجر شد و دوست و دشمن را تكه و پاره كرد . محاصره تا آخر ماه فوريه طول كشيد ؛ سپس چيتور خود را تسليم كرد ؛ محاصره‌شدگان دست به خودكشى زدند و در شهر خودسوزى كردند . بدائونى كه خود با علاقه مايل به شركت در جنگ بود ، ابيات زير را سرود :\r\n\r\n\r\n","description":"","footnote":"\r\n( 1 ) .  sabad . \r\n","page_name":" 101 ","page_number":101},
  {"content":"\r\n\r\n و روزى سعادتمند براى كركسها و كلاغها بود - * تحسين بر او كه به مخلوقاتش غذاى فراوان مىدهد ! ( 10 ) \r\nفيل جنگى دورهء اورنگ زيب\r\nدر يك نامهء رسمى دربارهء پيروزى به دست آمده با هزاران كشته ، فتح چيتور به عنوان جنگ عليه كافران ، ستوده شده است : اكبر دلاور اسلام است . و نبايد فراموش شود كه اكبر جوان 11 سال پيش از اين پس از پيروزىاش بر همو « 1 » ، در دومين جنگ پانى پات دستور ساخت اهرامى از سرها داد ، همان كارى كه جدش تيمور بارها انجام داده بود و همان‌گونه كه در مورد بابر نيز گزارش مىشود .\r\nدر چيتور فيلها را هم از شكافهاى حصار دژ به داخل فرستاده بودند تا انسانها را در خيابانها له كنند .\r\nآنها را بر ضد سر و صداى راكتها و توپها تعليم داده بودند و به خرطومشان سلاحهاى تهاجمى بسته بودند ؛ عاجهاى آنها را با آهن روكش كرده و روى پيشانى آنان صفحاتى فولادى به عنوان حصاركوب كار گذاشته بودند . ( گاه به حيوانات دمهاى گاو كوهى و پوست حيوانات آويزان مىكردند تا اثرى به‌ويژه رعب‌انگيز به‌جا گذارند ) . يك فيل جنگى خوب در زمان شاه جهان 000 / 100 روپيه قيمت داشت .\r\nصمصام الدوله دربارهء جنگ « كالپى » در زمان حكومت شاه جهان مىنويسد :\r\n« يك فيل اهريمن شكل دروازه را درهم كوبيد . . . و با شمشيرهايى به سفيدى زنبقهاى سفيد ، هنديان سياه چرده را به رنگ لاله‌هاى قرمز درآوردند و رخسار شجاعت را با پيروزى صورتى رنگ ، رنگ‌آميزى كردند . . . »\r\nاينكه استفاده از فيلها بدون دردسر نبوده است از اينجا آشكار مىشود كه آنها گاه امكان داشته در يك ميدان جنگ رميده عقب‌گرد كنند و صفوف خودى را زير پا له نمايند ؛ و فرماندهء قشون هرچه بيشتر آرزو مىكرد كه در محلى به خوبى قابل ديد بر فيلى جلوس كند ، امكان اين خطر نيز وجود داشت كه به\r\n\r\n\r\n","description":"","footnote":"\r\n( 1 ) .  Hemu . \r\n","page_name":" 102 ","page_number":102},
  {"content":"\r\n\r\nراحتى هدف گلوله قرار گيرد . وقتى كه داراشكوه در جنگ « ساموگاره » در سال 1658 به توصيهء دوستى قلابى ، از فيل خود پياده و بر اسبى سوار شد ، سرنوشتش رقم خورد : سربازانش تصور كردند كه او كشته شده است و رو به گريز نهادند . به همين دليل اگر فرمانروا خود شخصا در جنگ شركت نمىكرد ، و در مقر اصلى خود ، جايى كه سريعا همهء اطلاعات و همچنين تعداد و نام كشته‌شدگان و زخميها به آنجا فرستاده مىشد ، باقى مىماند ، عاقلانه‌تر بود .\r\nطول راهپيماييهاى روزانه به افسران ابلاغ مىشد و آنها متناسب با جيره‌هايشان تقسيم‌بندى مىشدند . در روز حدود 25 كيلومتر يا كمتر راهپيمايى مىشد . مسيرى حدود 180 كيلومتر 10 شب استراحت لازم داشت .\r\nمشكل غالبا وضع معيشت گروه‌ها بود ، به‌ويژه چونكه بيشتر افسران خانوادهء خود را به همراه داشتند ، چيزى كه باعث كندى واحد تداركات مىشد . بدين‌ترتيب يك بازار كامل همراه قشون حركت مىكرد تا غذا و نوشابه را تأمين كند و در مسيرهاى طولانىتر مهمان‌سراهاى كوچكى در فواصل كم و بيش منظم ايجاد مىكردند . مان سينگ ، كه خود هندى بود دستور مىداد تا در لشكركشيها براى سربازان مسلمانش مساجد و حمامهايى پارچه‌اى ( نوعى چادرهاى ويژه ) برپا كنند و به هريك روزانه يك وعده غذا مىداد .\r\nدر 150 سال اول حكومت مغولان ، به نظر مىرسد كه نظم و ترتيبى سخت برقرار بوده باشد . براى سربازان چپاول و غارت پيش از به دست آمدن پيروزى ممنوع بود .\r\nنيروى نظامى اكبر بايد شامل 4 ميليون سرباز بوده باشد كه به منصب‌داران مختلف تقسيم شده بودند ؛ در ميان آنها كشتىگيران ، شمشيربازان ، و از اين قبيل ورزشكاران نيز وجود داشتند . نام سربازان كادر در روى جدول نوبت خدمت فهرست شده بودند و بيتكچى « 1 » ، ضباط قشون ، براى همين وجود داشت كه همه چيز را كنترل كند . ولى مهم‌تر بخشى بود ؛ چون مواجب به وسيلهء منصب‌دار غالبا بسيار نامنظم پرداخت مىشد . در قديم سربازان پيش از لشكركشيها چندين ماه مساعده دريافت مىداشتند . در صورتى كه منصب‌دار همان وقت پولى در دست نداشت ، دولت كمى مساعده پرداخت مىكرد . البته هرچه زمان بيشتر مىگذشت ، پرداخت دستمزد به همن نسبت نامنظم‌تر مىشد و اگر منصب‌دارى به افرادش منظم پرداخت مىكرد ، عملى به‌ويژه برجسته بود . اواسط قرن 18 وضع سربازان مصيبت‌بار بود . البته پيش از آن مهمانان خارجى در دربار مغول به سبب وضع اسف‌انگيز سربازان سر تكان داده بودند و ميرزا رفيع سودا « 2 » ، طنزنويس ( وفات 1781 ) ، در يك بحر الطويل به زبان اردو با عنوان تضحكه روزگار « 3 » ، خنده‌آورترين مخلوق زمان ما ، ( شايد مضحكهء روزگار باشد ) ، يا بوى فرسوده و پيرى را كه به يكى از اين سربازان تهيدست تعلق داشت توصيف مىكند تا بدين‌وسيله به وضع عمومى اشاره نمايد .\r\n\r\n\r\n","description":"","footnote":"\r\n( 1 ) .  bitikchi . \r\n( 2 ) .  Sauda . \r\n( 3 ) .  tazhik - iruzgar . \r\n","page_name":" 103 ","page_number":103},
  {"content":"\r\n\r\n\r\nنيروى نظامى و هنر جنگ\r\nچيدمان نيروى نظامى اورنگ زيب در برابر دار الشكوه در مروت\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nارتش مغول در جنگهاى زمينى ( جنگ در خشكى ) تخصص كامل داشت كه در آنها « دشت با خون كشته‌شدگان لاله‌زار مىشد » ، جايى كه دشمنان به سوى گود مرگ مىشتابيدند ، و دلاوران مغول گاه شربت گواراى شهادت را مىنوشيدند .\r\nولى ناوگان جنگى وجود نداشت . در دورهء حكومت اكبر حتى چندتايى قايق توپدار به نام غراب « 1 » ، كلاغ ، ساخته شد ( با ناوچه‌هاى جنگى ما مقايسه شود ) و اورنگ زيب نيز تعدادى كشتى را با توپهايى تجهيز كرد ، ولى جنگى دريايى قابل تصور نبود ، چه عليه پرتقالىها در درياى هند و چه عليه انگليسىها و هلندىها در خليج بنگال ؛ در آنجا تبهكارى دزدان دريايى رفت و آمد را دشوار كرده بود . كمبود يك ناوگان جنگى فعال ، يكى از ضعفهاى ارتش مغول بود كه حريف حملات رو به رشد قدرتهاى اروپايى نمىشد .\r\n\r\nمجازاتها\r\nوقتى جهانگير بر تخت نشست ، دستور داد زنجيرى مطلا به طول 30 گز نصب كنند كه به آن 60 زنگوله آويخته بود ، بدين نحو هركس كه شكايتى داشت ، مىتوانست او را خبر كند . ( 1 ) همايون در حين دورهء كوتاه حكومتش از يك طبل عدالت استفاده مىكرد . سر توماس رو گزارش مىكند كه جهانگير واقعا صبورانه به شكايات زيردستانش گوش مىداد ؛ او و ساير فرمانروايان مغول در سفرها هم‌صحبت از عدالت مىكردند . بىخود نيست كه در روى يك مينياتور مربوط به سال 1618 در برلين ، روى تكيه‌گاه تخت سلطنت جهانگير ، شكلى اروپايى از فرشتهء عدالت تصوير شده است .\r\nبه طور كلى مسائل حقوقى سريع و بدون انتظار طولانى حل مىشده است . براى مسلمين شريعت وجود داشت كه ارگانهاى اجرايى آن قضات بودند . بدين‌ترتيب از سيستم معمولى كشورهاى اسلامى پيروى مىشده است . مشابه اين براى هنديان معتبر بود كه به عنوان دهيمى « 2 » ، شخص مورد حمايت ، طبق قوانين اسلامى به وسيلهء حقوقدانان خود محكوم مىشدند ، آنها مىتوانستند مسائل خود را با اين وصف نزد قاضى نيز ، همان‌طور كه در خاور نزديك براى مسيحيان و يهوديان مورد نادرى نبوده است ، مطرح كنند . در روستاها خيلى از مسائل توسط شوراى ده ، پانچايات « 3 » حل و فصل مىشد . در فتاوى عالمگيرى « 4 » ، « فتواهاى جمع‌آورى شده در زمان اورنگ زيب » ، خوانده مىشود كه دهيمىها در مقابل\r\n\r\n\r\n","description":"","footnote":"\r\n( 1 ) .  ghurab . \r\n( 2 ) .  dhimmi . \r\n( 3 ) .  panchayat . \r\n( 4 ) .  fatawi - ialamgiri . \r\n","page_name":" 105 ","page_number":105},
  {"content":"\r\n\r\nقانون اسلام سر خم نمىكنند ، نه در امورى كه در مرحلهء نخست با مسائل مذهبى سر و كار دارد ، مثل نماز و روزه ، و نه در مسائل دنيوى كه با وجود اينكه در جهت عكس قوانين اسلام هستند ، ممكن است قانونى باشند ، مثل « فروش شراب يا گوشت خوك ، چون به ما ( حقوقدانان مسلمان ) دستور داده شده است كه آنها را در تمام مواردى كه با مقررات قانونى خودشان مطابقت مىكنند ، آزاد بگذاريم » .\r\nوقتى جهانگير به تخت نشست ، قوانينى وضع كرد كه به‌ويژه به قوانين كيفرى مربوط مىشدند . بدين ترتيب اجازه داده نمىشد كه بينى يا گوشهاى خطاكاران بريده شود - مجازاتى كه در قرون وسطا كاملا معمول بود و ما مردانى را با لقب تركى برون سوز « 1 » ، بىدماغ مىشناسيم . جوهر آفتابه‌چى از دورهء همايون گزارش مىكند كه مردى كه به جاى نرمهء گوش تمام گوش او را بريده بودند ، گوشش - ظاهرا با موفقيت - دوباره دوخته شده بود .\r\nالبته ساير مجازاتها اعمال مىشدند و بعدها نيز تغييرى در آنها داده نشد . يك‌بار جهانگير آزمايش آتش را كه در آن آهن گداخته بايد به دست گرفته مىشد ، تغيير داد . ظاهرا آزمايش عبور از ميان آتش هم وجود داشت ؛ چون اكبر به بخش حقوقدانان پيشنهاد مىكرد كه اين آزمايش را مشتركا با عده‌اى از روحانيون عالىمقام مسلمان انجام دهند تا بدين وسيله مشخص شود كه كدام دين واقعى است . البته حقوقدانان امتناع مىورزيدند . . . با اين حال كمى بعد از آن بايد اين اتفاق روى داده باشد كه يكى از سيدهاى برهه « 2 » ، كه فعاليت سياسى داشت و سلسلهء دودمانش مورد ترديد قرار گرفته بود ، براى اثبات مشروعيت خويش مدت يك ساعت بدون اينكه دچار سوختگى شود در آتشى تا حد ارتفاع زانوان ايستاده بوده است . . . ( 2 )\r\nهاوكينكر اظهار مىدارد كه در دربار يك جلاد و يك افسر پليس نيز حاضر بوده‌اند . آنها به ندرت روى تصاوير بزرگ دربارى ظاهر مىشوند ؛ ولى اين سنت از زمان فرمانروايان قديم ، مثل محمد تغلق ( 1325 - 1345 ) ، آشناست .\r\nكوچكترين خطاى صورت جلسه‌اى به سختى مجازات مىشد ؛ اگر كسى پاى فرمانروا را لمس مىكرد يا زيادى نزديك تخت سلطنت مىشد ، منع ورود به دربار دست‌كم براى چندين روز او را تهديد مىكرد .\r\nاگر مردى كه به عنوان خطاكار يا تبه‌كار اعلان شده است به دربار بيايد ، بدين‌ترتيب بايد شالى سفيد دور گردن اندازد تا بدين‌وسيله پشيمانىاش را نشان دهد - اين منديل « 3 » ، در دربار « مملوكها » ، در مصر و جاهاى ديگر نيز مشهور بود . ( 3 ) دستهاى تبه‌كار از پشت بسته مىشده است . اسيران جنگى متشخص\r\n\r\n\r\n","description":"","footnote":"\r\n( 1 ) .  burunsuz . \r\n( 2 ) .  Barha . \r\n( 3 ) .  Mindil . \r\n","page_name":" 106 ","page_number":106},
  {"content":"\r\n\r\nشمشيرشان به گردنشان انداخته مىشده است و زمانى كه شاهزاده خسرو پس از شورش نزد پدرش جهانگير برده مىشود ، مجبور بوده است دست بسته از سمت چپ به تخت سلطنت نزديك شود . گاه فرمانروا بر عمل خطاكار خط عفو مىكشيد ؛ ولى گاه نيز فرمانرواى بزرگ‌منش ، او را به مكتب تعليم و تربيت ، يعنى به زندان مىفرستاد .\r\nمهم‌ترين زندانى كه به‌ويژه براى زندانيان سياسى مورد استفاده قرار مىگرفت ، زندان دژ عظيم گواليور بود كه زيبايى بيرون آن اجازه نمىداد حدس زده شود كه چند صد نفر يا در حقيقت چندين هزار نفر در آنجا ضعيف و ناتوان شده‌اند . عالم بزرگ و اگرچه كمى عجيب و غريب فقه و عرفان ، احمد سرهندى گزارش مىكند كه او در آنجا قدرت عظيم و عظمت خداوند ، مكتب و حكمت اسرارآميز را تجربه كرده است . عدهء زيادى از زندانيان ، به‌ويژه وابستگان خاندان فرمانروا يا ساير مردانى كه از نظر سياسى مشكوك شناخته شده بودند ، در اين زندان به دليل اينكه مجبور بودند هر روز صبح فنجان بزرگى آب كه در تمام مدت شب در آن گرز خشخاشى قرار داشت بنوشند ، دچار ضعف و ناتوانى شده بودند ؛ آنها به تدريج دچار جنون شده و بدين‌ترتيب بىخطر مىشدند . زمانى كه شاه جهان :\r\nتمام زندانيانى را كه روزهايشان را در خانهء تنگ و سياه تقدير ، در تاريكى و تنگناى بد و مصيبت گذرانده و روى آسمان و زمين را نديده بودند با يك نيش قلم آزاد كرد ، عملى بزرگ انجام داد . ( 4 )\r\nشورشيان در هر صورت بىرحمانه اعدام مىشدند ؛ آنها دار زده يا به ميخ كشيده مىشدند . چنين صحنه‌هايى گاه نيز در نقاشيهاى مينياتور نمايش داده شده است ؛ آنجا كه به عنوان مثال ابو المعالى شيك پوش ، ولى پيمان‌شكن كه زمانى صميمىترين دوست همايون بود ، پس از اينكه قتل ماهچوچاك ، بيوهء همايون ، به دست او افشا شده بود ، به دار كشيده مىشود . ( 5 )\r\nشيوهء جهانگير در مجازات ، به‌ويژه همدستان پسرش خسرو بىرحمانه بود ؛ آنها به ميخ كشيده مىشدند و خسرو بايد سوار بر فيل از ميان دو رديف تيرهاى برپا كرده در حالى كه به ميخ كشيده‌شدگان در حال مرگ فرياد مىزدند : « خدمت‌گذاران برگزيدهء تو ، تو را ستايش مىكنند ! » ، ( 6 ) عبور كند .\r\nغالبا فرمانروا ، « كسى را از سنگينى سر بر روى تنه‌اش خلاص مىكرد » ، اصطلاحى كه از مصرع سرمد ، كه در سال 1661 به دليل رفتار خلاف قانونش سر از بدنش جدا شد ، بهتر قابل درك مىباشد . او با مصرع زير به جلاد سلام گفت :\r\n او قضيه را كش نداد - * چون در غير اين صورت سر درد طولانى مىبود ! \r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو غالبا خوانده يا روى مينياتورها ديده مىشود كه چگونه سرهاى قطع شدهء دشمنان جلو فرمانروا قرار داده شده است ، كارى كه بيشتر اوقات پاداشى را نصيب آورنده مىكرد . اينكه سر تنها پسر باقىماندهء عبد الرحيم ، خان خانان با كفايت را كه در مبارزات بر سر جانشينى در اواخر حكومت جهانگير گرفتار شده بود ، تزيين كرده ، به عنوان هندوانه آوردند ، عملى بسيار شنيع بود .\r\nدزدى غالبا مطابق با شريعت ، با قطع دست راست مجازات مىشده است . ساير انواع ديگر آن قطع دست راست و انگشت شست دست چپ يا هر دو انگشتان شست بود ( اين اتفاق براى مردى كه بدون اجازه يك درخت چمپا « 1 » ، نوعى ياسمن ، را قطع كرده بود ، رخ داده است ) . كسى كه كفشى دزديده بود ، پايش قطع شده بود . بريدن پى پا نيز قابل ذكر است و افسرى كه از استحكامات خود به اندازهء كافى دفاع نكرده بود ، پس از آنكه موهاى سر و ريش او را به سبب رفتار زنانه‌اش تراشيده بودند ، معكوس سوار بر الاغى كرده و در آگرا چرخانده بودند . ( 7 )\r\nبراى يك هندى كه نه فقط زبانش كنده شده بود ، بلكه مىبايد با سگها و افراد مطرود نيز هم غذا شود ، اين بدترين كار بود . البته او يك دختر رامشگر مسلمان را در خانهء خود نگه داشته و والدين او را كشته و در خانه‌اش دفن كرده بود . . . ( 8 )\r\nكسى را با كفش كتك زدن كه تا چند سدهء پيش هنوز هم متداول بود ، مجازاتى تحقيرآميز حتى در درون خانواده بود .\r\nكشتن به ضرب تازيانه در هند - مغول ، عينا مثل ساير كشورهاى مشرق زمين معمول بود و خطاكارى را تا حد مرگ تازيانه زدن ، كار نادرى نبود . جالب توجه است كه دقيقا اورنگ زيب براى تعيين مجازات اعدام ، به هر حال از هر نوع ، شديدا مردد بود .\r\nدستها و پاهاى زندانى گاه در قيدهايى از كندهء درخت قرار داده مىشد . گاه نيز پيش مىآمد كسى كه از فرمانروا اطاعت نمىكرد ، با فرو كردن شمشير يا دشنه در بدنش به قتل مىرسيد - « گستاخىاش با برق تيغ هندى منور مىشد » . خفه كردن با تسمه‌هاى چرمى نيز قابل ذكر است و از لاى جرز گذاشتن مردمى كه غالبا كاملا بىگناه بوده و با عذاب زياد خفه شده بودند ، بيشتر از يك‌بار گزارش شده است .\r\nمورد دو پسر شيخ گورو هرگوونيد ، در سال 1612 از آن جمله است .\r\nجهانگير دستور داد دو دستيار پسر شورشىاش را در پوست گاو نر و الاغى تازه ذبح شده بگذارند و بدوزند ، به صورتى كه سر به طرف دم باشد ؛ البته در حالى كه يكى از آنان هنگام اين زجر و شكنجه مرد ، ديگرى زنده ماند ، و سپس براى يادمان مجازاتش لقب خر « 2 » گرفت . ( 9 ) ( در ضمن او بعدا دوباره مورد\r\n\r\n\r\n","description":"","footnote":"\r\n( 1 ) .  champa . \r\n( 2 ) .  khar . \r\n","page_name":" 108 ","page_number":108},
  {"content":"\r\n\r\nاحترام قرار گرفت ) . در روى تصويرى از اكبر نامه گروهى از شورشيان ديده مىشوند كه پيچيده در پوست نزد فرمانروا آورده شده‌اند ؛ البته به طور كامل دوخته نشده‌اند .\r\nبراى اينكه شاهزادگان يا بستگان دور شايستگى حكومت نداشته باشند ، آنها را غالبا كور مىكردند ، چون عدم نقص جسمانى شرط منصب فرمانروايى است . كور كردن كامران ميرزا كه همواره عليه برادر ناتنىاش همايون شورش مىكرد ، نخستين مورد از اين نوع است ، ولى مطلقا تنها مورد نيست و البته فرمانروا بدوا پس از ترديد طولانى ، تحت فشار اميرانش اين تصميم‌گيرى را كرد . اينكه آفتاب ، شاه عالم دوم كه در سال 1788 به وسيلهء روهيلا دشمن جوانش كور شده بود ، توانست باز هم حكومت كند ، فقط بايد به حساب نفوذ انگليسىها گذاشته شود ؛ در هر حال انگليسىها اربابان واقعى در قلمروى در حال فروپاشى مغول بودند و فرمانرواى بيچاره را تحت حمايت خود قرار داده بودند . گزارشها نشان مىدهند كه عمل كور كردن هميشه هم درست انجام نمىگرفته است ؛ مطمئن‌ترين راه آن با سوزن گداخته انجام مىشده است ، ولى اگر به نحوى ديگر اجرا مىشد ، مىتوانست بسيار دردناك و كم اثر ، مثل مورد كامران ميرزا باشد .\r\nدر روزهاى حكومت جهانگير كه غالبا تحت تأثير مواد مخدر و الكل شديدا خشمگين بود ، مجازاتها غالبا هيچ‌گونه ربطى با عمل انجام شده نداشتند . مردى براى خطاى كوچكى در حضور فرمانروا با كالبد زنده پوستش كنده شد ؛ شخص ديگرى كه با حركتى بىاحتياط باعث رميدن يك آهوى خاكسترى هندى كه درست در همان وقت جهانگير به آن نشانه رفته بود ، گرديد ، فورا تيرباران شد . كمرگاه « 1 » ، منطقهء محصور شكار ، با خطر بردگى و در حقيقت تيرباران ، منع ورود داشت .\r\nولى نوع شاخص اعدام در دورهء مغول لگدمال شدن خطاكار به وسيلهء فيل تا حد مرگ بود . به طورى كه از تصاوير نتيجه گرفته مىشود ، ابتدا دستهاى او را از پشت مىبستند . غالبا فيل آن بيچاره را با خرطوم بلند مىكرد و در واقع قبل از اينكه او را لگدمال كند ، با او بازى مىكرده است . اكبر ، مردى را پنج روز تمام جلو فيلى انداخت كه اجازه نداشت او را بكشد ؛ ( 10 ) سپس او را - احتمالا نيمه جان از ترس - مورد عفو قرار داد . برنير با وحشت اظهار مىدارد كه جهانگير با لذت خاصى اين‌چنين اعدامها را تماشا مىكرده است - براى ما نگاهى كوتاه به تصاوير بسيار ناتوراليستى مينياتورها كفايت مىكند !\r\nاينكه برخى به دنبال راه چاره‌اى بودند و به جاى اينكه تن به چنين مجازاتهايى دهند با ميل دست به خودكشى مىزدند ، جاى تعجب نيست . نه تنها هنديان ، بلكه مسلمانان هم با وجود اينكه اين عمل خلاف معنويت و قوانين اسلام است ، دست به خودكشى مىزدند . مظفر ، شاهزادهء گوجراتى ، پس از بازداشت\r\n\r\n\r\n","description":"","footnote":"\r\n( 1 ) .  Qamargah . \r\n","page_name":" 109 ","page_number":109},
  {"content":"\r\n\r\nگلويش را بريد و قطع كرد ؛ يك نگهبان زندان كه زندانى مهمى از دستش گريخته بود ، و منصب‌دارى كه پولهاى دولت را حيف و ميل كرده بود ، دست به خودكشى زدند . خودكشى همسر راجپوتى جهانگير كه خود را با مقدار زيادى ترياك كشت زياد غافلگير كننده نيست . يك نقاشى مينياتور تكان‌دهنده ، مردى را نشان مىدهد كه خود را حلق‌آويز كرده است ، شايد داسوانت « 1 » نقاش ، يكى از بزرگترين استادان در دربار اكبر باشد كه گفته مىشود در اواخر دچار اختلالات روحى شده بود و در سال 1584 به زندگىاش پايان داده است . ( 11 )\r\n\r\nاقتصاد\r\nنويسندگان هندى و انگليسى آثار بسيار زيادى دربارهء سيستم اقتصادى مغولان تأليف كرده‌اند كه البته بر اساس زمان و برداشت سياسى مؤلفان دانشمند گاه به نتايجى كاملا متناقض مىرسند . اين وظيفهء يك دانشمند نيست كه بدون تخصص در علوم اقتصادى ، به خواننده تصورى جز به جز از اين مشكلات را ارائه دهد ؛ ولى تعدادى از يادداشتها ممكن است درك موضوع را آسانتر كنند .\r\nدر اين ميان بايد در نظر داشت كه در دورهء مغول كل تعداد سكنهء سرزمين بين 100 تا 125 ميليون نفر بود . مسافتهاى طولانى بدون ساخت و ساز بودند و سرزمين خيلى بيشتر از امروز جنگلى بود . البته مغولان علاقهء زيادى به حفظ و نگه‌دارى جنگلها نداشتند چرا كه در واقع پناهگاهى خوب براى راهزنان و حيوانات وحشى محسوب مىشد .\r\nسياحان اروپايى شگفت‌زده دربارهء شهرهاى بزرگى گزارش مىكنند كه مىتوانستند با بزرگ‌ترين شهرهاى اروپا مقايسه شوند كه تعداد ساكنان آن بالاى 000 / 200 نفر نبود . لاهور در دورهء جهانگير و شاه جهان طبق تخمين بازديدكنندگان بزرگ‌تر از استانبول ، پايتخت تحسين‌انگيز سرزمين عثمانى به سبب بزرگى و زيبايىاش بود . آگرا بزرگ‌تر از لندن ، و دهلى تقريبا به بزرگى پاريس بود . برخى ديگر از شهرها در آن زمان داراى اهميت بودند ، مثل برهان‌پور كه مدتها مقر فرمانروايان مغول بود . البته تمام شهرهاى محل اقامت فرمانروايان ، وقتى كه فرمانروا و ملتزمين او حضور داشتند ، پر درخشش و باشكوه نشان داده مىشدند ؛ در غير اين صورت قدرت جاذبهء آنها كاهش مىيافت .\r\nالبته روستاها خيلى شبيه هم به نظر مىرسيدند - كلبه‌هاى ساده با اثاث كم ، همان‌طور كه قانون و قاعدهء سكونت‌گاههاى ساكنان طبقهء پايين شهر نيز بسيار ساده بودند .\r\n\r\n\r\n","description":"","footnote":"\r\n( 1 ) .  Daswanth . \r\n","page_name":" 110 ","page_number":110},
  {"content":"\r\n\r\nسرزمين به صوبه « 1 » هايى ، « ايالتهايى » تقسيم شده بود و صوبه‌دار « 2 » ، حاكم ، بالاترين قدرت غيرنظامى و نظامى بود . واحد ادارى بعدى سركار « 3 » ، بخش ، و پس از آن كوچكتر از بخش ، پرگنه « 4 » ، بلوك بود . در آنها بلده « 5 » ، شهر ، و محل « 6 » ، محله‌هاى شهر ، كوچك‌ترين تقسيمات بودند . در همه جا ساختار سلسله مراتبى يكسان مثل مركز يافت مىشد ؛ ديوان به عنوان ادارهء مركزى ماليات بر درآمد به نظر مىرسد و كتوال « 7 » ، شهردارى ، امور ادارى اصلى را زير نظر داشت ، ولى بيشتر از همه مسئول حفاظت و امنيت بود : اگر در ناحيه‌اش دزدى مىشد ، مسئوليت دستگيرى و مجازات خطاكاران به عهدهء او بود .\r\nحكم قضايى ، مثل همه جاى ديگر دست قضات بود و موارد حقوقى فاقد صراحت به وسيلهء او نزد مير عدل « 8 » برده مىشد ، و از آنجا در صورت لزوم نزد صوبه‌دار و پس از او به قاضى القضات دربار رسانده مىشد كه او در صورت لزوم به شخص فرمانروا تقديم مىكرد .\r\nولى در روستاها هنوز هم بيشتر سيستم سنتى پنچيت « 9 » ، كه در آن ريش‌سفيدان دهكده بيشتر مشاجرات و مشكلات را بين خود حل مىكردند ، اعمال مىشد .\r\nدر دورهء حكومت اكبر ايالتهاى ، اللّه آباد ، آگرا ، آواده ، اجمر ، گوجرات ، بيهار ، بنگال ، دهلى ، كابل ، لاهور ، مولتان ، و مالوا وجود داشتند . در طول حكومت او ، كشمير و خاندش ، و پس از موقعيتهاى نظامى در دكن شمالى ، برار و احمدنگار رسما ضميمه شدند . بديهى است كه استانهاى مركزى مثل آگرا ، لاهور ، و دهلى براى استانداران پستهاى مطلوبى بودند ، در حالى كه بيهار و بنگال چندان محبوب نبودند .\r\nتمام ايالات نام برده بايد ماليات مىپرداختند و مالياتها در واقع مطابق سال شمسى و نه براساس سال قمرى اسلامى كه اكبر با آغاز فصل بهار سال 1556 ، عصر الهى ، را به اجرا گذاشته بود كه از نوروز ، آغاز فصل بهار ، تا آغاز فصل بهار بعدى روزشمارى مىشد . با وجود اين ، سيستم مالياتى فوق العاده پيچيده بود ؛ تنها محاسبهء مواجب منصب‌داران يك مسئلهء رياضى دشوار بود ، دشوارتر اينكه بايد به دام « 10 » محاسبه مىگرديد ، يعنى يك چهلم روپيه - چيزى كه به مبالغ نامحدودى منتهى مىشد . جاى تعجب نيست كه\r\n\r\n\r\n","description":"","footnote":"\r\n( 1 ) .  suba . \r\n( 2 ) .  subadar . \r\n( 3 ) .  sarkar . \r\n( 4 ) .  pargana . \r\n( 5 ) .  balda . \r\n( 6 ) .  mahall . \r\n( 7 ) .  kotwal . \r\n( 8 ) .  miradl . \r\n( 9 ) .  Panchayat . \r\n( 10 ) . دام ، سكه‌هاى مسى دام نام داشتند كه كوچك‌ترين واحد شمارش بودند .\r\n","page_name":" 111 ","page_number":111},
  {"content":"\r\n\r\nبه رياضىدانان خوب نياز بوده است - و باز هم جاى تعجب نيست كه تودارمال « 1 » هندو ، وزير دارايى بود ؛ چون ادارهء امور مالى در سطوح پايين قبلا بيشتر اوقات در دست هنديان بود كه خود را قاعدتا به واسطهء استعداد رياضياتشان ممتاز و برجسته مىساختند . تودارمال سيستم مالى را به طور بنيادى سازمان داد و علاوه بر آن دست به كارى كاملا مهم زد ؛ او زبان ادارى امور مالى را از هندى كه تا آن موقع معمول بود به فارسى برگرداند .\r\nتبديل ارز دقيق پول رايج مغول - دست‌كم براى كسى كه خبرگى ندارد - به راحتى امكان ندارد . ولى يك چيز مطمئن است : سكه‌هايى كه در دورهء شكوفايى سرزمين ضرب شده‌اند ، كاملا خالص هستند .\r\nچون يكى از نشانه‌هاى فرمانروايى در يك سرزمين اسلامى اين بود كه فرمانروا دستور دهد نامش روى سكه‌ها ضرب شود ( امتياز ديگر اين بود كه نامش در خطبه‌هاى نماز جمعه برده شود ) . بدائونى و همچنين ابو الفضل سكه‌هاى مختلفى را با تمام كتيبه‌هايشان مدتها مورد مطالعه و بررسى قرار داده‌اند كه از آن چنين برداشت شده است كه سه گروه اصلى سكه از مس ، نقره ، و طلا وجود داشته‌اند . سكه‌هاى مسى همان‌طور كه ذكر شد دام نام داشتند كه كوچك‌ترين واحد شمارش بودند ؛ ولى واحد اصلى سكه روپيهء نقره بود . در زمان حكومت جهانگير مىتوان ارزش يك روپيه را حدود 700 تومان امروز محاسبه كرد . سر توماس رو ارزش آن را 5 / 2 شيلينگ انگليس برآورد مىكند . البته بالا و پايين بودن ارزش آن طبيعتا با نوسان دايمى وضع اقتصادى امكان داشت . ابو الفضل ارقام دقيقى براى بهاى مهم‌ترين مواد غذايى و ساير لوازم ارايه مىكند . بدين‌ترتيب در مىيابيم كه موهور « 2 » ، با ارزش‌ترين سكهء طلا ، مطابق با كل محصول دو يا سه مزرعهء گندم بوده است .\r\nمغولان براى سكه‌ها ارزش قايل بودند ، چون مىتوانستند به سادگى نگه‌دارى شوند و جاى زيادى را اشغال نمىكردند ؛ به همين دليل در داد و ستد با اروپاييان ، تجار در پرداخت با نقرهء مصر بودند .\r\nضرب يك سكهء جديد امتيازى براى فرمانرواى جديد بود - جهانگير در آغاز دورهء حكومتش دستور ضرب سكه با تصاوير صور فلكى را داد . ولى اكبر پدرش ، در اولين روز سال 1000 به تقويم اسلامى ، دستور داد سكه‌هاى نقره و طلاى فرمانروايان گذشته را ذوب كنند و سكه‌هاى جديدى با مهر او ضرب نمايند .\r\nسكه‌هاى جهانگير نامهاى پرطنينى داشتند و در روى سكه‌هاى طلا - چه گرد و چه چهارگوش - شهادتين يا آياتى خوانده مىشد ، در حالى كه پشت سكه‌ها آياتى را نشان مىداد كه به عنوان گاه‌نگار تاريخ ضرب را ارائه مىداشتند . اينكه جهانگير به نام همسرش نورجهان نيز دستور ضرب سكه داد ، نشان\r\n\r\n\r\n","description":"","footnote":"\r\n( 1 ) .  TodarMal . \r\n( 2 ) .  mohur . \r\n","page_name":" 112 ","page_number":112},
  {"content":"\r\n\r\nمىدهد كه وى تمام اختيارات را به او سپرده بود .\r\nابو الفضل در آيين اكبرى « 1 » جز به جز شرح مىدهد كه سكه‌ها چگونه توليد مىشوند : داروغه ، ناظر سكه‌ها ، خالصى فلزات را امتحان مىكند ؛ كار گراورساز كه متن مورد درخواست را در شمشهاى فلزى مىبريد ( البته به صورت معكوس ) بسيار مهم و دشوار بود ؛ سپس فلز سكه ، گرد يا چهارگوش ، بين شمشها قرار داده مىشد و متن پرس مىگرديد . گراورساز مثل هر شخص ديگر در دربار داراى درجهء نظامى بود . او درجهء يوزباشى داشت كه فرمانده بيش از 100 نفر بود .\r\nبراى اينكه بتوان به درآمدها و مخارج رسيدگى صحيح كرد ، واحدهاى اندازه‌گيرى يكسان ، وزنه‌ها و همچنين واحدهاى سطح ، ايجاد گرديد ؛ تلاش اكبر براى اين كار ، يكى از خدمات بزرگ او بود .\r\nكوچك‌ترين واحد زمين بيقه « 2 » بود كه مقياسهاى دقيق آن در نوسان بود . براى اندازه‌گيرى فاصله‌ها كوس « 3 » به كار برده مىشد ، كه به وسيلهء اكبر 40 گز تعيين شده بود و مطابق با حدود 5 / 2 مايل انگليس ( 5 / 4 كيلومتر ) بود . الهى گز « 4 » ، ساعد ( 50 تا 80 سانتىمتر ) ، مطابق 33 اينچ ، يعنى 80 سانتىمتر بود . براى تقسيمات منطقهء زراعى از رده‌بنديهاى اوايل دورهء اسلامى ، زمين عشرى و زمين خرجى « 5 » استفاده مىشد ، بدين نحو كه زمين عشرى از زمانهاى بسيار دور در دست مسلمانان بود كه در هند فقط قطعهء خيلى كوچكى از زمين مزروعى را مشخص مىكرد ، در حالى كه زمين خرجى در مقياس بزرگ‌ترى بود . اكبر در ماليات محصول نيز تغيير مفيدى را به اجرا گذاشت . او به جاى نتايج همواره در نوسان محصول بردارى به سبب تبعيت از شرايط جوّى كه بايد هميشه از نو محاسبه مىشد ، شيوهء « ده ساله » را به اجرا گذاشت كه متكى بر ميانگين محصول 10 سال گذشته بود . براى باغهاى ميوه نوع ويژه‌اى از ماليات‌بندى وجود داشت و جهانگير در تزوك « 6 » خود تعريف مىكند كه چگونه او به فكر داستانى است كه از آن نتيجه گرفته مىشود ، زمين هرچه كم‌تر ماليات داشته باشد ، به همان نسبت شكوفاتر است ؛ سپس يك انار به اندازهء پنج يا شش انار معمولى ، آب مىدهد . و هركس كه باغى در زمينى قابل كشت و كار ايجاد كند ، نبايد كه ماليات پرداخت نمايد .\r\nوزنه‌ها نيز كمى منظم و مرتب شدند ؛ يك سير « 7 » گرم بود ، تقريبا 1 كيلوگرم ؛ يك من « 8 » شامل 40 سير\r\n\r\n\r\n","description":"","footnote":"\r\n( 1 ) . آيين اكبرى ، ج 1 ، ش 5 .\r\n( 2 ) .  bigha . \r\n( 3 ) .  kos . \r\n( 4 ) .  Ilahigaz . \r\n( 5 ) .  ushri / kharji . \r\n( 6 ) . تزوك ، ج 2 ، ص 52 .\r\n( 7 ) .  Ser  ( معادل 933 گرم بود . ) .\r\n( 8 ) .  Man  ( شامل 40 سير مىشد كه بالغ بر 324 / 37 كيلوگرم بود ) .\r\n","page_name":" 113 ","page_number":113},
  {"content":"\r\n\r\nمىشد كه بالغ بر 324 / 37 كيلوگرم بود . در اينجا هم بايد روى نوسانات حساب شود ، ولى با اين وصف وقتى ابو الفضل مىگويد كه به يك يوزپلنگ شكارى درجه يك ، روزانه 5 سير گوشت داده مىشد ، به هر صورت تصورى دست داده مىشود .\r\nدر زمان اكبر براى اولين بار سيب‌زمينى كاشته شد ( كه البته هنوز هم در هند زياد محبوب نيست ) ؛ ميوه‌هاى فراوان امروزى مثل ، جوفا « 1 » و كوستاردآپل نرم و پرتخم ، نخست در نيمهء دوم قرن 16 پديد آمدند . جهانگير دستور پرورش انواع مختلف انگور را داد و آناناس را وارد كرد ، در حالى كه خربزهء زرد رنگ بسيار مطلوب ، نخستين‌بار در دورهء حكومت شاه جهان در هند كاشته شده است ؛ پرورش‌دهندهء آن پاداش مفصلى گرفت . غلات از همه نوع ، و حبوبات كه همواره اساس غذاى هندى را تشكيل مىدهند ، عادى و معمولى بودند ؛ عدس ، و برنج در صدر محبوبيت قرار داشتند .\r\nابو الفضل اطلاعات دقيقى در اين باره كه ميزان ماليات توليدات مختلف چه‌قدر بوده است ، ارائه مىدارد ؛ چون هر محصول و هر توليدى به نوعى ماليات‌بندى مىشده است ، و در واقع مطابق با آنچه بذرافشانى شده ، و نه آنچه برداشت گرديده بود . البته بدين طريق هنگام بدى محصول ، آفت ملخ و طغيان آبها ، روزهاى بسيار سختى در پيش بودند . جالب توجه است كه نيل بالاترين ماليات را داشت ؛ پس از آن خشخاش بود كه در واقع براى توليد ترياك استفاده مىشد ؛ نيشكر دو برابر بيشتر از گندم ماليات داشت .\r\nكشاورزان بنده و برده نبودند . با اين وصف آنها غالبا زمينهايشان را براى جاگيردارها كشت و كار مىكردند و شاخص است كه جهانگير در آغاز حكومتش دستور داد كه جاگيردارها اجازه ندارند زمينهاى كشاورزان را بگيرند و براى خود كاشت و برداشت كنند . با وجود اينكه كشاورزان مىتوانستند زمينهايشان را ترك و مهاجرت كنند ، زندگىشان به هيچ‌وجه ساده نبود ؛ و ما بيشتر از يك‌بار دربارهء شورشهاى كشاورزان كه عليه مالياتها به پا خاسته‌اند ، مطالبى مىخوانيم ، دست‌كم ضمن موضوعات ديگر ؛ چون از آنجا كه جاگيردارها مىتوانستند سريع جابه‌جا شوند ، توجهى زيادى به اصلاحات نداشتند . برنير هرچند منتقدانه مثل هميشه حرفها را در دهان آنان گذاشته ، ولى حالات آنها را تشريح كرده است :\r\nچرا وضع اهمال شدهء زمين بايد ما را ناراحت كند ؟ و چرا ما بايد پول و وقتمان را براى حاصلخيز كردن آن هدر دهيم ؟ ما مىتوانيم در يك لحظه آن را دوباره از دست بدهيم و آن وقت زحمات ما نه براى خودمان و نه براى فرزندانمان مفيد خواهد بود . بنابراين از\r\n\r\n\r\n","description":"","footnote":"\r\n( 1 ) .  Guavas . \r\n","page_name":" 114 ","page_number":114},
  {"content":"\r\n\r\nزمين همان‌قدر پول در مىآوريم كه مىتوانيم ، اگرچه ممكن است كشاورزان گرسنه بمانند يا ناپديد شوند ؛ ما بايد زمين را خشك و لم يزرع باقى گذاريم و وقتى به ما دستور داده مىشود ، آن را ترك كنيم .\r\nالبته كشاورزان خودشان نيز مايل نبودند كه حتما زمين را به بهترين وجه كشت كنند ، چون سپس يكى از همسايگان كه به خاطر قطعه زمين به خوبى كشت شده ، به آنها حسادت ورزيده است ، مىآمده و مىتوانسته به بهانه‌اى زمين را از آنان بگيرد .\r\nدر ضمن عين همين رفتار را نيز خيلى از تجار داشتند . آنها خود را به عنوان فقير و نيازمند جا مىزدند تا به دولت شانس اين را كه از آنها ماليات اخذ كند ، ندهند .\r\nالبته اكبر مراقب بود كه به كشاورزان نيازمند پيش پرداختهايى داده شود ؛ ولى كسى اطلاع نداشت كه تحول و تكامل اوضاع در زمان جانشينان او چگونه است .\r\nدر ضمن مصيبتهاى پيش‌بينى نشده هم به آنها اضافه مىشدند ، نه فقط بلاهاى طبيعى ، بلكه بلاهاى ناشى از اشتباهات انسانى ، همچنين : تاورنيه گزارش مىكند كه در مزارع ، گاه به رغم ناخشنودى شديد كشاورزان ، فيلهاى دولتى مشغول چريدن مىشدند كه بدين طريق زمين مزروعى كاملا لگدكوب مىشده است ، و در شكارهاى بزرگ كه از زمينهاى مزروعى مىگذشتند ، احديهاى مأمور به وسيلهء فرمانروا نمىتوانستند مانع از لگدكوب شدن غلات به وسيلهء اسبها و فيلها شوند . بدين‌ترتيب جاى تعجب نيست كه برنير از يك روستا گريزى بزرگ در قرن 17 گزارش مىكند ، كه البته روى تمامى زندگى اقتصادى اثر گذاشت .\r\nگاه و بيگاه نيز وقتى كه بار ماليات زياد فشار مىآورد ، شورشهايى برپا مىشد ، ( مثل سال 1610 در بيهار ) . ( 1 )\r\nزندگى مردم روستا را بعضا نه فقط منصب‌داران بىمسئوليت ، بلكه قحطيهايى هم كه روستا غالبا ، وقتى كه :\r\nدايهء سيه سينهء ابر بهارى و ابر آذروش ، شير باران را از نوزادان گياه دريغ مىداشت .\r\nبدان گرفتار مىشد ، سخت و دشوار مىكردند .\r\nگاه‌نگاران همواره از چنين بلاهايى كه ظاهرا به‌ويژه در گوجرات ، ملوا ، و برار حادث مىشدند ، گزارش مىكنند . ولى ما توصيفات غم‌انگيزى از قحطى بزرگ سال 1631 در دكن كه دربارهء آن كليم شاعر دربار\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nشاه جهان شعر بلندى سروده است در دست داريم ، كه از جمله مىگويد :\r\n اگر قطعه ابرى در آسمان ظاهر مىشد * مثل كاغذى در جريان باد ، عارى از آب بود \r\nو :\r\n هر دو جهان مثل يك ساعت شنى * پر از مرده‌ها و خالى از زنده‌ها شده بودند ( 2 ) \r\nآرى ، صالح كنبوه در اين رابطه مىنويسد :\r\nممكن نبود كه كشته‌ها شمارش و ليست شوند ، واژه‌هاى گريستن و زارى كردن ، كفن و دفن ناپديد شده بودند . . . چون همه روزه كاروان به كاروان به سوى درهء نيستى در شتاب بودند . . .\r\nوخيم‌تر از آن ، قحطى به درجه‌اى رسيده بود كه نه فقط حيوانات حرام گوشت از نظر مذهبى ، خورده مىشدند ( اصولا اگر يافت مىشدند ) ، بلكه حتى پدران و مادران ، بچه‌ها و نوزادان را زنده از هم مىدزديدند و آنها را خام مىخوردند . . .\r\n10 سال بعد دكن شمالى باز گرفتار قحطى شد ، به نحوى كه ساكنان « جان به نان » ، دادند و شرف به رغف « 1 » ، شرف را به گرده نانى ، بفروختند . ( 3 )\r\nهنگام چنين قحطيهاى وحشتناك ، دولت كوشيده است مداخله نمايد . اطعام مساكين و غذاى رايگان از جمله اقدامات بود - همان‌گونه كه در مواقع صلح و آرامش روى مىداد - ولى تعداد قربانيان خيلى زياد بود .\r\n\r\nتجارت\r\nلوازم مختلف مورد درخواست مكراب خان « 2 » كه در انگلستان به دست خواهد آمد و با كشتى بعدى براى سرمباشر فرستاده خواهد شد :\r\nالف - دو دست زره كامل ، محكم ، ولى راحت و ساده قابل تن كردن .\r\n\r\n\r\n","description":"","footnote":"\r\n( 1 ) .  sharifeberaghife . \r\n( 2 ) .  MaccrabKhan . \r\n","page_name":" 116 ","page_number":116},
  {"content":"\r\n\r\nب - شمشيرهاى خميده ، پهن ، كه مشكل به دست مىآيد ؛ چون آنها آن را با زانويشان آزمايش مىكنند و اگر محكم باشند و انعطاف نداشته باشند ، آنها را نمىخواهند .\r\nپ - كاردها از بهترين نوع و اندازه ، بلند و باريك ، به نحوى كه اجازهء خم كردن در حد تقريبا يك قوس كامل را دهند و خود به خود دوبار صاف شوند .\r\nت - حرير ، قرمز زرد ، سبز و گندم‌گون .\r\nث - انواع اسباب بازيها كه بتوانند شاه را راضى نمايند .\r\nج - دستمال لطيف از بهترين جنس ، كه لك برندارد ، به رنگ زرد ، قرمز ، و سبز .\r\nچ - اسباب‌بازى از همه نوع براى خانمها .\r\nح - تصاوير روى پارچه ، نه روى چوب .\r\nخ - چرمهاى معطر .\r\nد - گوبلنهاى فلامان با تصوير .\r\nذ - بزرگترين آيينه‌هايى كه مىتوان به دست آورد .\r\nر ، ز - تنديسهايى از حيوانات ، پرندگان ، يا ساير اندامها از جنس گچ ، نقره ، برنج ، چوب ، آهن ، سنگ ، يا عاج . . . علاوه بر اينها سگ بولدوگ ، تازى ، اشپانيل ، و سگهاى نوع كوچك از هر كدام سه قلاده . . .\r\nذخيرهء خوبى از پوست براى نوشتن و همچنين پوست نوشته‌ها . ( 1 )\r\nاين بخشى از يك سفارش است كه نيكولاس دانتون « 1 » ، از كمپانى هند شرقى در سال 1614 به لندن فرستاده ، ضمن اينكه توضيحات ديگرى هم به آن اضافه كرده است . به عنوان مثال او توصيه مىكند كه اجناس مختلفى را با اجناس ارزان قيمت ديگر عوض كنند ، چون در غير اين صورت نمىتوان منفعتى كرد - و در پايان سگها نمىگذارند كه براحتى حمل و نقل شوند .\r\nولى ليست نشان مىدهد كه تجار انگليسى براى اينكه خواسته‌هاى حكومت مغول را برآورده كنند ، بايد به چه‌چيز بپردازند . از زمانى كه ميلدن هال ، در سال 1583 نامه‌اى از ملكهء اليزابت را براى اكبر برد ( كه هيچ‌گاه به آن پاسخ داده نشد ) ، انگليسىها كوشيده‌اند تجارت هند را به دست گيرند . چون تجارت هند با اروپا از به دو ورود تجار پرتقالى دايما فزونى يافت و در ابتدا رقابت با اين تجار ماهر كه تجربهء طولانىترى با مغولان داشته‌اند و از حمايت يزوئيت‌ها نيز برخوردار بوده‌اند ، دشوار بود . هلندىها هم به زودى به عنوان سومين قدرت تجارى در منطقه جا افتادند .\r\nالبته داد و ستد داخلى هند نيز از اهميت زيادى برخوردار بود . بدائونى و ابو الفضل دربارهء راه‌هاى تجارى بزرگى كه ايالات را به هم متصل مىكرده‌اند و همچنين در مورد بزرگراه‌هاى منتهى به آسياى مركزى و\r\n\r\n\r\n","description":"","footnote":"\r\n( 1 ) .  NicholasDownton . \r\n","page_name":" 117 ","page_number":117},
  {"content":"\r\n\r\nخاور نزديك اطلاعاتى به خواننده‌هايشان ارائه مىدادند .\r\nراه اصلى كه ترجيحا به وسيلهء تجار استفاده مىشده است و به‌ويژه در خدمت واردات بوده ، از سورات ، در واقع تنها بندر فعال ، از طريق برهان‌پور به آگرا منتهى مىشد . راه ديگرى از سورات از طريق گواليور به پايتخت مىرفت . از دهلى دو راه اصلى به خارج از كشور هند مىرفته است : راه شمال از طريق لاهور و كابل به چين ، و ديگرى راهى از طريق لاهور و مولتان به قندهار و ايران منتهى مىشده است . كاروانها مىتوانستند از پنجاب به لارخ ، يار كند ، و كاشگر برسند . البته راهى كه در امتداد رود گنگ از اللّه آباد و بنارس به بنگال كه سپس به پگو ( اراكان ) و بورما ، شركاى تجارى هند منتهى مىشده نيز به همان با اهميتى بوده است . رود گنگ نيز طبيعتا به عنوان راه تجارى مورد استفاده بوده است .\r\nنقشهء شهر آگرا حدود سال 1700 : 1 . باغ نورافشان 2 . باغ جهان‌آرا 3 . آرامگاه افضل خان 4 . آرامگاه اعتماد الدوله 5 . چهار باغ 6 . مهتاب باغ 7 . تاج محل 8 . دژ 9 . بازار 10 . مسجد بزرگ\r\nتجار خارجى كه قصد دربار آگرا را داشتند از سختى سفر شكوه مىكردند . برخى از سورات به احمد آباد و اجمر كه از آنجا امكان رسيدن به آگرا آسانتر بود ، مىرفتند ؛ ولى راه عادى از طريق برهان‌پور بوده است ؛ شهرى زشت به طورى كه فينچ « 1 » ، در سال 1608 نوشته است ، هر چه‌قدر هم كه اين شهر بزرگ در\r\n\r\n\r\n","description":"","footnote":"\r\n( 1 ) .  Finch . \r\n","page_name":" 118 ","page_number":118},
  {"content":"\r\n\r\nآن سالها زيباسازى شده بود ، سفر به پايتخت درست 10 هفته طول مىكشيده است و كاروان همواره به وسيلهء كنترلهاى بين راه و به‌ويژه كنترلهاى گمركى متوقف مىشده است .\r\nالبته با وجود اينكه كارها بسيار بىاهميت بودند ، ولى طبيعتا همه نوع گمركى وجود داشته است . در گمركهاى ترانزيت كه در سفرهاى دور و عبور از چندين ايالت قابل پرداخت بودند ، بيشتر به كميت اجناس تا به ارزش واقعى آنها پرداخته مىشده است ؛ فاصله از محل واردات تا مقصد نيز محاسبه مىشده است . البته براى اينكه مبلغ زيادى پرداخت نشود يا مزاحمت زيادى ايجاد نشود ، بايد به كارمندان رشوه داده مىشد . هنگام گذر از روى رودخانه‌ها - مثل ناربادا ، در سر راه به سوى شمال - بايد براى كلك ، مبالغى گمرك پرداخته مىشد . اين عينا براى واردات زمينى از طرف شمال نيز معتبر بود . البته چون اين كارها در دست هنديان ، ايرانيان ، و مغولان بودند ، در اين‌باره گزارشهاى زنده و گاه وحشتناك تجار انگليسى كه مثل فينچ وحشت‌زده ، سر و كارشان با راهزنانى بود كه در جنگلهاى انبوه مخفىگاه‌هاى مطلوبى مىيافتند و اگر دستگير مىشدند ، به سختى مجازات مىشدند ، وجود ندارد ؛ فينچ ، « در پانى پات سرهاى چند صد نفر راهزن را كه به تازگى دستگير شده بودند و بدنهايشان را به تير كوبيده بودند » ، ديده است .\r\nبراى تجار خارجى برآمدن از پس بنيه‌ها « 1 » ، تجار هندى ، كه مهارت آنها در واقع تا به امروز نيز ضرب المثل است ، يك تجربهء تازه نيز بوده ؛ فينچ اين‌چنين شكوه مىكند : « آنها مثل شيطان حيله‌گر هستند ، نژادى مكار و ماهر ، كه بخش بزرگى از تجارت و اقتصاد در بخش خصوصى در دستان آنها بود » .\r\nشايد سياحان به جوفروشان هندى برخورده باشند كه گروه گروه با اجناس خود كشور را زير پا مىگذاشتند و جو را بين راه مىفروختند . آنها سربازانى را كه در كشور مستقر بودند تأمين مىكردند و خود نيز تشكيلاتى تقريبا نظامى داشتند ، در چادر زندگى مىكردند و در جنگ نيز كسى مزاحم آنان نمىشد .\r\nآنها بىطرف ، و فقط به فكر داد و ستد خود بودند كه در واقع براى كشور ضرورت حياتى داشت .\r\nداد و ستد داخلى هند نقش بزرگى بازى مىكرد و ما اطلاعات دقيق در مورد توليدات استانها و شهرهاى مختلف را مديون مورخان مغول هستيم .\r\nايالت آگرا داراى ذخاير مس ، نقره ، و آهن بود و در خود شهر كه بازارهاى پررونقى وجود داشت ، اجناسى از طلا و نقره و همچنين گلدوزى و قلابدوزى و فرش توليد مىشد . تا زمانى كه آگرا پايتخت بود ، كارگاه‌هاى سلطنتى كه در آنها تمام لوازم ضرورى دربار توليد مىشدند ، در آنجا قرار داشتند .\r\nاين شامل فتح پورسيكرى نيز مىشود ؛ البته اين حاكمنشين كه از طريق يك خيابان بزرگ تجارى با\r\n\r\n\r\n","description":"","footnote":"\r\n( 1 ) .  banyas . \r\n","page_name":" 119 ","page_number":119},
  {"content":"\r\n\r\nآگرا مرتبط بود در زمانهاى ديگر در مرحلهء نخست به خاطر معدن عظيم سنگ ماسهء قرمز رنگى كه براى بناهاى اين شهر و كاخهاى مغولان ايدآل بود ، معروفيت داشته است .\r\nگوجرات به عنوان ايالتى به ويژه غنى داراى اعتبار بود : از احمد آباد ، پارچه‌هاى حرير و پارچه‌هاى اصولا ظريف مىآوردند - موزهء كالىكو در احمد آباد هنور هم مداركى از هنر نساجى ايالت را تنظيم و بايگانى مىكند . عطر و سلاح نيز در آنجا توليد مىشده است . در سرخج نزديك احمد آباد قايقهايى ساخته مىشدند ، ولى از منطقه به عنوان منطقهء كاشت نيل نام برده مىشود . پارچه‌هاى پنبه‌اى آبى تيره ، قرمز ، و سفيد رنگ غرب شبه قاره ( اجرك ، ازرق « 1 » ) مطمئنا از اين نيل بهره‌مند شده‌اند . ولى بزرگ‌ترين محل توليد نيل ، بايانا نزديك آگرا بود ، جايى كه نورجهان مزارع بزرگى داشت كه بخشى از ثروتش را از آنها به دست مىآورد ؛ زيرا تجارت نيل معامله‌اى پرمنفعت بود . ويليام فينچ توليد وسيلهء رنگرزى پرخواستار را كه از بايانا زمينى براى صادرات به كامباى فرستاده مىشد توصيف مىكند ؛ در واقع جنس مرغوب آن در بسته‌بنديهاى گرد بزرگ و جنس نامرغوب آن در بسته‌بنديهاى تخت و صاف هم به اروپا و هم به ايران صادر مىشده است . شاه جهان در پاتنا نيز دستور كشت نيل داده بود .\r\nگوجرات كه بنادر صادراتى مهم كامباى ، سورات ، و بروآخ به آن اضافه مىشدند علاوه بر اين ، كابينتها و كمدهاى كوچكى كه با مرواريدها و عاجهاى گرانبها تزيين شده بودند معروفيت بين‌المللى داشت .\r\nبنگال به عنوان توليدكنندهء گونى معروف بود و در آنجا برنج و نيشكر كشت مىشد ، قند بنگالى در قرن 14 در مصرعى از شعر حافظ شاعر بزرگ ايرانى ، آمده است . نيشكر از طريق راه آبى فرستاده مىشده است .\r\nيكى از ارزشمندترين مواد غذايى نمك بود كه بعضا از درياچهء سام‌بهار ، نزديك اجمر گرفته مىشده ، ولى خيلى غنىتر و در واقع تقريبا تمام نشدنى ، معادن نمك در كورا « 2 » در منطقهء نمك بين پهلوم و ايندوس بودند ، جايى كه تا امروز نمك استخراج مىشود ، و اگر در دورهء مغول عدهء زيادى از هنرمندان ماهر از نمك كورا سينىها ، بشقابها ، و چراغهايى مىساخته‌اند ، امروزه شخص ديداركننده درست در وسط دهليزها و دالانهاى عريض نمك ، مسجد كوچكى ساخته شده از بلوكهاى رنگارنگ سنگ نمك را مىيابد .\r\nلاهور ، جايى كه عدهء زيادى از تجار ارامنه اقامت داشتند ، ( 2 ) براى پارچه معروف بود . از سالها قبل در آنجا حرير بافته مىشد و بعدها شهر باگوجرات در توليد بافته‌هاى ارزشمند به رقابت برخاست . فرش‌بافى در آنجا دست‌كم از دورهء اكبر رونق يافت . شالهاى پشمى نازك كشمير كه نه فقط در مناطق مرتفع ، بلكه\r\n\r\n\r\n","description":"","footnote":"\r\n( 1 ) .  ajrak . \r\n( 2 ) .  Kewra . \r\n","page_name":" 120 ","page_number":120},
  {"content":"\r\n\r\nدر لاهور نيز بافته مىشدند ، نبايد فراموش شوند ، چون لاهور نزديك‌ترين شهر بزرگ به كشمير بود .\r\nكلكته نام خود را به كالىكو داده است : توليد و صدور پارچه‌هاى پنبه‌اى جزو مهم‌ترين منابع درآمد قلمروى مغول بودند و در همه جاى سرزمين بافندگى مىشد پارچه‌هاى پنبه‌اى جزو مهم‌ترين منابع درآمد قلمروى مغول بودند و در همه جاى سرزمين بافندگى مىشد پارچه‌هاى پنبه‌اى سادهء سفيد و پنبهء رنگارنگ آماده شده به عنوان چيت گلدار همواره در مقادير بسيار زياد صادر مىشدند . پرتقالىها اين پارچه‌ها را به شمال و غرب افريقا بردند ؛ ولى انگليسىها سهم خود را در صادرات در مدت 10 سال بين سالهاى 1619 و 1625 از 14000 تا 000 / 200 قطعه در طولى از 2 تا 15 يا رد افزايش دادند .\r\nالبته ابريشم هم صادر مىگرديد ؛ در بنگال ابريشم خام توليد مىشد - ايالت سالانه تا 25 / 1 ميليون كيلو پيلهء ابريشم توليد مىكرده ، كه مقدارى از آن صادر مىشده است و در واقع ظاهرا در وهلهء نخست به وسيلهء هلندىها اين كار انجام مىگرفته است .\r\nدر آن سوى قلمروى مغول ، يعنى در سند بهترين شترهاى يك كوهانه و همچنين بهترين ماهيها و روغن ماهى يافت مىشده است . از نوع ويژه‌اى فرش گلدار نيز در دورهء مغول نام برده مىشود ؛ منطقهء پايين دست ايندوس تا امروز هم براى منسوجات جالب توجه معروفيت دارد .\r\nبيهار - به ويژه راجگير - مركز توليد كاغذ بود ، ولى مشهورتر از آن دست‌كم در قديم ، « عود » بود ، چوب نرم بسيار معطرى كه براى سوزاندن و خوشبو كردن مصرف داشت و از اوايل قرون وسطا در دنياى عرب شديدا مورد درخواست بود . ( 3 )\r\nنيترات پتاسيم در اطراف آگرا به دست مىآمد ، بعدها - در دورهء جهانگير - پاتنا مركز تجارت نيترات پتاسيم گرديد .\r\nابو الفضل متذكر مىشود كه سيرونج « 1 » ، پارچه‌هاى ظريف و سبك سفيد رنگى توليد مىكرده است ، در حالى كه به ويژه از الوار اجناس شيشه‌اى مىآمده‌اند . او همچنين مىنويسد كه بنارس پارچه‌هاى زيبايى توليد مىكند ، در اين مورد نيز سنت سارى گرانبهاى بنارسى تا زمانهء ما حفظ شده است .\r\nدر آخرين روزهاى اكبر توتون در دربار شناخته شد و جهانگير و به ويژه شاه جهان توتون وارد كردند ، در حالى كه اورنگ زيب دخانيات را ممنوع كرد .\r\nجنس ديگرى نيز بسيار محبوب بود : از كشمير و كابل چرس « 2 » ، گياه شاهدانه ، صادر مىشد و منطقهء شمال شبه قاره و همچنين مالوا و حوالى بنارس ، مناطق كشت خشخاش بودند ، چون ترياك به مقدار شگفت‌آورى مصرف داشت . پوست « 3 » ، مخلوط ادويه‌زده‌اى از ترياك ، به ويژه محبوبيت داشت . ترياك نيز\r\n\r\n\r\n","description":"","footnote":"\r\n( 1 ) .  Sironj . \r\n( 2 ) .  charas . \r\n( 3 ) .  Pust . \r\n","page_name":" 121 ","page_number":121},
  {"content":"\r\n\r\nجزو اقلام صادراتى هند بود .\r\nولى زعفران ، توليدى كه فقط در كشمير وجود داشت ، بسيار مورد درخواست بود .\r\nاكبر عاشق مزارع زعفران كشمير بود - كه از مقدار زيادى گلهاى همواره درخشان از نوعى زعفران تشكيل شده بودند . . . ، در حالى كه جهانگير از عطر تند گلهاى شكفتهء مزارع سردرد مىگرفت . ( 4 ) زعفران جزو هداياى پراهميتى بود كه استاندار ايالت به دربار مىفرستاده است . سندى براى انتصاب رئيس كشت زعفران ، گوياى اين است كه دارندهء اين پست مهم :\r\nنبايد كوچك‌ترين موضوع در مورد هديهء كوچكش ، و توجه و نگه‌دارى از آن را از نظرش دور بدارد . او بايد در كارش هوشيار و بيدار باشد ، وقتى گلها مىشكفند ، چيده و خشك شوند ؛ هنگام تعيين نرخ كه برحسب زياد يا كم بودن موجودى كامل مقرر مىشود ، توجه كند و در اين ميان منفعت براى شهر را بيشتر كند . . . او بايد در تأمين اينكه كسى خريداران را گول نزند يا در [ زعفران 
  ] تقلب نكند و اينكه خريداران قيمت كل زعفران را بپردازند و به هيچ وجه بدهى باقى نگذارند ، بكوشد . ( 5 )\r\nدر حقيقت زعفران در صادرات بسيار سودآور بود ، ولى كار روى آن ساده نبود . گياهان در واقع پس از سه سال به نقطهء اوج خود مىرسيدند ، سپس شش سال پرحاصل باقى مىماندند و بعد بايد از زمين درآورده مىشدند تا براى گياهان جديد كه گردهء گل آنها باز هم پس از سه سال قدرت ريشهء كامل دارد ، جا باز شود . معتمد خان ، بخشى ، و ملازم باوفاى جهانگير گزارش مىكنند :\r\nخوردن زعفران بايد باعث خندهء شخص شود و اگر زياد خورده شود اين خطر وجود دارد كه شخص آن‌قدر بخندد كه از خنده بميرد . بدين‌ترتيب جهانگير دستور داد [ در آخرين سال زندگىاش 
  ] يك زندانى محكوم به مرگ را نزد او آورند ؛ سپس 40 مثقال ( حدود 30 گرم ) زعفران براى خوردن به او داد . ولى هيچ اتفاقى رخ نداد . روز بعد به او دو برابر مقدار را داد ، « ولى لبش براى خنده تكان نخورد . اصلا او براى چه بايد مىخنديد ؟ » ( 6 )\r\nوقتى موضوع تجارت خارجى پيش مىآمد ، بدين‌ترتيب همان‌گونه كه اشاره شد ، راه‌هاى دريايى و زمينى در اختيار بودند و در كنار بندر لاهورى در سند ، جايى كه در دفعهء اول كشتيهاى عربى و ايرانى پهلو مىگرفتند ، سورات مركز لنگر انداختن براى كشتيها از تمام جهان بود . كامباى به عنوان محل صادرات براى ادويه‌ها ، كه از مالاكا ، موزامبيك ، و اندونزى مىآمدند و همچنين عاج ، بسيار معروف بود .\r\nسنگ عقيق ، لعل ، عقيق سرخ ، سنگ يمانى ، و هماتيت نيز در آنجا جابه‌جا و انتقال داده مىشدند .\r\nپرتقالىها در كرانهء غربى هند سياست تجارى ماهرانه‌اى را عملى مىكردند : هر سال 4 تا 5 كشتى از ليسبن به هند مىآمدند ، سپس از طريق گوآ به چين و ژاپن رفته و بازمىگشتند ؛ يكى از دلايل براى اين\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمسير عجيب اين بود كه در هند - مغول همواره بايد به صورت نقد با نقره پرداخت مىشد ، در حالى كه صدور سكهء نقره ممنوع بود ؛ ولى در ژاپن محدوديت صدور براى فلزات گرانبها وجود نداشت . از اين طريق امكان منفعت بهتر در خريد و فروش بود ، در صورتى كه چنين سفرى طولانى در پيش گرفته مىشد .\r\nداد و ستد با نپال از طريق پاتنا انجام مىگرفت ؛ از آنجا شاخها ، مرغان شكارى ، و همچنين رنگها آورده مىشدند . تجارت با پگو - تقريبا بومارى امروزى - از طريق بنگال انجام مىگرفت ، ولى چون بندر مهم چيتاگونگ پيش از سال 1664 در دست مغولان نبود ، همواره مشكلاتى وجود داشت و وجود دزدان دريايى در خليج بنگال به تجارت مضافا لطمه مىزد . البته از پگو بهترين فيلها از جمله فيلهاى زال شديدا مورد درخواست ، مىآمدند . ياقوت كبود و قرمز نيز از آنجا وارد مىشدند .\r\nپرتقالىها و سپس انگليسىها ساير اجناس جديد را وارد قلمروى مغولان كردند : از شيراز شراب و با وجود توليد پررونق منسوجات در هند ، ابريشم و قالى كه همواره در دربار شديدا مورد درخواست بودند . از دنياى عرب طبيعتا اسبهاى اصيل و از آخرين دههء قرن 16 نيز قهوه وارد مىشد . كشورهاى مختلف افريقا با عاج ، چوب آبنوس ، و برده داد و ستد مىكردند ؛ برده‌ها - به ويژه برده‌هاى عرب - را غالبا اخته مىكردند و سپس آنها را در دربارها ، در پستهاى قابل اعتماد مىگماشتند .\r\nدر حاشيه قابل ذكر است كه در سيلهت « 1 » غالبا پسر بچه‌ها را نيز اخته مىكردند ، به نحوى كه بنگال مدتهاى مديد بخشى از مالياتش را با اخته‌ها پرداخت مىكرده است ، كارى كه جهانگير در جلوگيرى از آن كوشيد .\r\nوقتى هلندىها در دورهء حكومت جهانگير در كرانه‌هاى هند استقرار يافتند ، به زودى يك بخش اصلى از تجارت سودآور ادويه را بر عهده گرفتند . ( 7 )\r\nداد و ستد چين ، هم از راه زمين و هم از راه دريا انجام مىگرفت ، و از قديم مسلمانان همان‌گونه كه همواره در مينياتورها قابل تشخيص است ، مصرف‌كنندگان ظروف چينى چين به ويژه ظروف آبى - سفيد آن بوده‌اند ؛ در چين نوعى چينى توليد مىشد كه با توجه به مصرف‌كننده‌ها با شبه كتيبه‌هايى غربى تزيين شده بودند - كه در نتيجه از طريق آن اهميت صدور چينى آشكار مىشود . كمى بعد از آن نيز ظروف چينى كراكل ، ( نوعى چينى با لعاب ترك‌دار « 2 » ) همان‌گونه كه از مضمون چينى مو برداشته ، در كنايه‌هاى شاعرانهء متعدد پايان قرن 17 مىتوان تشخيص داد ، وارد هند شدند .\r\nدر بين واردات اروپايى ، به ويژه انگليسى ، همان‌گونه كه از ليست ارائه شده در ابتدا آشكار مىشود ، اسباب‌بازيها محبوب بودند ؛ شگفت‌آور است كه وسايل كوچك زيبا تا چه حد مىتوانستند باعث شادى فرمانروايان مغول شوند . ارگ قابل حملى كه اكبر از پرتقالىها دريافت داشته و روى يك مينياتور تصوير\r\n\r\n\r\n","description":"","footnote":"\r\n( 1 ) .  Sylhet . \r\n( 2 ) .  Craquel . \r\n","page_name":" 123 ","page_number":123},
  {"content":"\r\n\r\nشده ، از آن جمله است . طنين اين ارگ تمام حيوانات را مجذوب مىكرده است . در مورد جهانگير اين بيشتر تصاوير اروپايى بودند كه او هيچ‌گاه نمىتوانست از آنها سير شود . تصاويرى كه سر توماس رو آورده بود ، بعضا در آتليهء دربار تا آخرين جزء كپى شدند . او حتى تصويرى از چهرهء همسرش را به عنوان هديه براى خان مغول و همسرانش آورده بود . نفوذ نقاشى اروپايى پس از سال 1600 در نقاشى مناظر كاملا آشكار است . اين عينا در سوزن‌دوزيها نيز صدق مىكند ؛ نورجهان عاشق كارهاى دستى انگليسى بود و بارها درخواست سوزن دوزيهاى انگليسى را كرده بود كه سپس هنرهاى قلمروى مغول را تحت تأثير قرار دادند ، و نقش مايه‌هاى جديد را در بافندگى و تمام كارهاى دستى احيا كردند . وقتى كه در حركتى متقابل ، مقدار زيادى از مينياتورهاى مغول به هلند آمد ، جايى كه آنها به عنوان نمونه براى رامبراند ، و ساير نقاشان مفيد واقع شدند ، بايد كمى بعد حدود سال 1630 بوده باشد .\r\nارگ قابل حمل و نقل كه به اكبر هديه شده بود\r\nتجارت خارجى از دورهء اكبر در بسط و توسعهء دايم بود و كارآيى كمپانى هند شرقى ، براى تقبل بعدى ساير مناطق هند به وسيلهء همين كمپانى ، اساس قرار داده شد . اين راه آسانى نبود - تجار از هيچ حقى خارج از حوزهء حقوقى يك كشور برخوردار نبودند ، بلكه - اگر اين شانس را داشتند - حق و حقوقشان همواره به وسيلهء فرمانهاى سلطنتى تأييد مىشد . سفرهاى طولانى پرزحمت و علاوه بر آن وابستگيهاى دشوار پرداخت نقد به سكهء نقره ، اجناسى را كه به غرب صادر مىشدند ، گران‌تر مىكردند ، به ويژه فلفل و ساير ادويه‌جات قيمت فروششان در اروپا پنج برابر بيشتر از قيمت خريد بود . البته انسان از طريق گزارشهاى تجارى كه با چشمان باز ، ولى نيز بسيار منتقدانه ، سرزمين را زير پا گذاشته‌اند و مجبور بوده‌اند\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخود را با زحمت و بر خلاف ميلشان به سنت هديه دادن ، عادت دهند تا بتوانند اصولا موفق شوند ، خيلى از جزئيات ادارى مغول را مىآموزد و از برخى از چيزها دربارهء سرزمين و مردم اطلاع حاصل مىكند ، چيزهايى كه نويسندگان بومى به علت اينكه برايشان بديهى بوده است و همچنين نخواسته‌اند شكوه دربار را لكه‌دار كنند ، به آنها اشاره نمىكنند .\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nاوضاع مذهبى\r\nتحولات مذهبى در هند - مغول را نمىتوان دست‌كم بدون شناخت مختصر از موقعيت به وجود آمده در سده‌هاى پيشين ، درك كرد . زيرا از سال 1711 بخشى از شبه قاره - در واقع تقريبا جنوب پاكستان امروزى - اسلامى شده و در آن زمان بنيان رابطه ميان اقليت مسلمان و اكثريت هندو بنا نهاده شده بود ، فاتح جوان محمد بن القاسم به هندوها و عدهء زيادى بودايى در آن زمان ، موقعيت مشابهى مثل آنچه نصيب مسيحيان ، يهوديان ، و صابئين در خاور نزديك شده بود ، داد ؛ آنها تحت الحمايه‌هايى بودند كه زير نظر رهبرانشان ادارهء امور مذهبى و حقوقى را خود در دست داشتند ، ولى به عنوان كافران دشمن كه بايد عليه‌شان جنگيد ، نگاه كرده نمىشدند . آنها براى اين امر جزيه ، ( حق مصونيتى كه فقها تعيين كرده بودند ) ، مىپرداختند كه بعدا همواره به عنوان يك فشار روحى و روانى شديد ، محسوس بود . اينكه مسلمانان در نزد هندوها مثل ساير غيرهندوها ملچه « 1 » ، ناپاك شمرده مىشدند ، موضوعى است كه بايد با ارزيابى موقعيت ، همواره مدنظر قرار گيرد . البيرونى ( ف . 1048 ) مورخ بزرگ كه پس از فتح شمال غربى هند به وسيلهء محمود غزنوى ( 999 - 1030 ) فرهنگ هند را در مناطق فتح شده مطالعه كرده است ، تصويرى درست و واقعى از هندوئيسم ارائه مىكند كه مىتوان از آن به عنوان نخستين اثر تطبيقى تاريخ اديان نام برد .\r\nبا پيروزى محمود تاريخ اصلى اسلام در شبه قاره آغاز مىشود و در طول صدها سال ، دو جهت و دو ديدگاه از رفتار اجتماعى بين مسلمانان نسبت به هند ، توجه را جلب مىكند كه من مايلم به دليل عدم وجود اصطلاحى بهتر آن را در قالب « هند عارفانه و جامع ، جهت را نشان مىدهد » ، در مقابل عبارت « مكه پيامبرانه و استثنايى ، جهت را نشان مىدهد » مورد توصيف قرار دهم . البته هر مسلمانى توجهش به مكه معطوف است ، چون در نماز رو به كعبه دارد ؛ البته چيزى كه در اينجا مطرح است عدم احساس بودن در\r\n\r\n\r\n","description":"","footnote":"\r\n( 1 ) .  melcha . \r\n","page_name":" 127 ","page_number":127},
  {"content":"\r\n\r\nوطن ( هند ) ، و ريشه داشتن در فضايى عربى يا تركى - ايرانى است ( همان‌گونه كه در واقع در عمل براى بخش بزرگى از قشر برگزيدهء بعدى نيز معتبر است ) . در اواسط قرن 18 ، شاه ولى اللّه ، روحانى اصلاح‌طلب با وجود اينكه اجدادش از صدها سال پيش در هند اقامت داشتند ، متذكر شده كه در تبعيد زندگى مىكند . ولى آزاد بيگلرامى « 1 » ( ف . 1785 ) هم عصر او كوشيده است در اثر عربى خود ، صبحت المرجان « 2 » نشان دهد كه هند موطن اصلى تمام پيامبران است . اين هيجان و بىصبرى كه در قرن 14 خود را در مورد امير خسرو دهلوى ( ف . 1335 ) شاعر و نوازنده ، به عنوان نمايندهء شاخه‌هاى خاندانهاى هندى ، برعكس مورد ضيأ الدين برنى ( وفات پس از سال 1350 ) ، مورخ ، نشان مىدهد و به وسيلهء پسران شاه جهان ، داراشكوه عارف و اورنگ زيب متعصب ، برعكس بيشتر آشكار مىگردد ، باز هم در قرن 20 در وجود دو متفكر بزرگ هند ابو الكلام آزاد و محمد اقبال پايدار است و تا حدودى اساس تقسيم شبه قاره مىشود .\r\nطرح منار مختص دورهء مغول\r\nپس از 17 بار حملهء محمود به شمال غرب هند ، شهر لاهور در سال 1026 پايتخت قلمروى هندو - غزنوى شد ، جايى كه وقف مطالعات علوم دينى و حقوقى مورد نياز براى ادارهء امور نيز شده است . وقتى مسلمانان در طى دو قرن بعد ، حكومتشان را پس از راجاستهان ، و در سال 1206 دهلى ، تقريبا هم زمان تا بنگال بسط دادند ، تحصيل و فراگيرى آثار اسلامى سنتى در مدارس به وجود آمدهء علوم دينى ، داراى اهميت زيادى شدند .\r\nقابل درك است كه به ويژه آثار سنتى فراگرفته و تحصيل مىشدند ، چون قصد توسل به الگوهاى نقل قول شده از پيامبران در حد امكان بود .\r\nمشارق الانوار « 3 » اثر زاغانى « 4 » كه دستورات ساده و قابل فهم شدهء دو اثر مهم از حديث است ، اساس كار را تشكيل مىدادند ؛ مشارق ارزشمند تا اواخر قرن 19 در مدارس مطرح ( همين‌طور هم در دئوباند ) آموزش داده مىشده است . مصابيح السنّه « 5 » بقوى « 6 » و مشكات المصابيح « 7 » تبريزى نيز به آن اضافه مىشدند و در\r\n\r\n\r\n","description":"","footnote":"\r\n( 1 ) .  AzadBilgrami . \r\n( 2 ) .  Subhatal - marjan . \r\n( 3 ) .  Mashariqal - anwar . \r\n( 4 ) .  Saghani . \r\n( 5 ) .  masabihas - sunna . \r\n( 6 ) .  Baghawi . \r\n( 7 ) .  mishkatal - masabih . \r\n","page_name":" 128 ","page_number":128},
  {"content":"\r\n\r\nدورهء مغول هنوز هم وقتى دانش‌آموزان درس صحيح « 1 » ، بوخارى « 2 » و مشكات را تمام مىكردند ، جشن گرفته مىشد . ولى مهم‌تر تحصيل آثار حقوقى بود كه در آنها هدايت المبتدأ « 3 » مرقينانى « 4 » نيز تا دورهء انگليسىها اثرى استاندارد بود . اصول الفقه « 5 » پذدوى « 6 » ، و كودورى « 7 » كتاب دستى قوانين حنفى ، سالها مورد استفاده باقى ماندند ، زيرا كه بيشتر فرمانروايان ترك نژاد هند متعلق به مكتب قوانين حنفى بودند . در اواخر دورهء مغول كنز « 8 » ، كودورى ، كافيه « 9 » براى شاعران مردمى عارف موجبى براى دست انداختن شده بود ، چون اين سه اثر ، ادبيات حديث ، علم حقوق و گرامر عربى ، به عقيدهء آنان بيشتر مانعى در سر راه رسيدن به خداوند بودند .\r\nاين ايلتوتميش ( 1206 تا 1236 ) فرمانرواى ترك دهلى بود كه منصب شيخ الاسلام « 10 » را به وجود آورد .\r\nاو بايد به فكر مشكلات مذهبى باشد ، مخارج مذهبى فرمانروا ( پرداخت به وعاظ ، مؤذنها ، و غيره ) را اداره و تقسيم كند ، به دراويش و صوفيان فقير كمك نمايد .\r\nيك قرن بعد علاء الدين خلجى ( ف . 1316 ) منصب صدر و صدور « 11 » را به وجود آورد كه بالاترين قدرت در مسائل قوانين مذهبى بود و همزمان بنيادهاى مذهبى ، اوقاف را اداره مىكرده است : اين بنيادهاى معاف از پرداخت ماليات ، نقش مهمى را ايفا مىكردند و در طى صدها سال ازدياد پيدا نمودند ، چيزى كه به معنى درآمد مالياتى مختصرى بود .\r\nدو منصب ذكر شده در سلسله‌هاى سلطنتى بعد نيز باقى ماندند . در طى دورهء كوتاه حكومت بابر به هر حال تغييرى ايجاد نشد و در دورهء حكومت همايون كه در واقع مدتى طولانى خارج از هند بود ، مناصب و اشخاص بلند مرتبه به همان شكل باقى ماندند ، در واقع مخدوم الملك متعصب كه همايون به عنوان شيخ الاسلام منصوب كرده بود ، مقام خود را در دورهء فترت شرشاه سورى نيز حفظ كرد و به عنوان شكارچى كفار مشغول به كار بود .\r\nچهره‌هاى جديد در دورهء حكومت اكبر ظاهر مىشوند . قداعى « 12 » ، شاعر و پسر يك شاعر ، پس از\r\n\r\n\r\n","description":"","footnote":"\r\n( 1 ) .  Sahih . \r\n( 2 ) .  Bukhari . \r\n( 3 ) .  Hidayatal - mubtadi . \r\n( 4 ) .  Marghinani . \r\n( 5 ) .  usulal - figh . \r\n( 6 ) .  Pazdawi . \r\n( 7 ) .  Quduri . \r\n( 8 ) .  kanz . \r\n( 9 ) .  kafiya . \r\n( 10 ) .  shaykhul - islam . \r\n( 11 ) .  sadras - sudur . \r\n( 12 ) .  Gadai . \r\n","page_name":" 129 ","page_number":129},
  {"content":"\r\n\r\nبازگشت همايون به وسيلهء بايرام خان ، يك مسلمان شيعه ، به كار گماشته شده بود ؛ اكبر سپس عبدون نبى « 1 » را صدر و صدور كرد . او نوهء عبدل قدوس كانگوهى ، استاد اعظم چيشتى - صبيرى ، از اصل و نسب ابو حنيفه ( ف . 767 ) ، معلم بزرگ حقوق بود ؛ البته او ظاهرا به سنت مذهبى خانواده‌اش زياد علاقه‌مند نبود ، چون چيشتى - صبيرىها در ابتداى دورهء خود در پايان قرن 12 و 13 هرگونه همكارى با حكومت را رد كرده بودند - خدمت سلطان رفتن عين رفتن نزد شيطان بود . ولى مخدوم الملك با وجود اينكه به سورىها سالها خدمت كرده بود ، در عين حال در پست خود باقى ماند ؛ او اختيار تمام احكام سلطنتى را كه به مدد معاش ، حقوق بازنشستگى مربوط مىشد ، در دست داشت . اينكه پس از مرگ او در سال 1584 در ماتركش ثروتى باور نكردنى يافت شد ، زياد باعث تعجب نشد . بدائونى در بازى با كلمات دربارهء يك مفتى « 2 » ، مىگويد كه يك مفتى هيچ‌گاه فتوايى را مفت « 3 » صادر نمىكند . انزجارى كه مخدوم الملك و صدر نسبت به‌هم احساس مىكردند ، مطمئنا دليلى براى روى گردان شدن تدريجى اكبر از نمايندگان رسمى سنت اسلامى بوده است .\r\nاكبر در سال 1564 ، همان سالى كه او نخستين بار براى زيارت مدفن مقدس معين الدين چيشتى به اجمر رفت ، جزيه را برچيد . يك خاطرهء فراموش نشدنى وحى شده در يك شكار در سال 1578 ، احساس گرايش درونى مذهبى او را قوت و قدرت بخشيد . به زودى محضر ، فتوا ، داده شد كه اختياراتى از نظر مذهبى به فرمانروا بخشند . دو سال بعد دين الهى به وجود آمد كه مىتوان آن را بيشتر به عنوان يك باشگاه مذهبى تا يك مذهب جديد تلقى كرد . بدائونى با لذت زياد در ديدگاه‌هاى منفى فرمانروايش كه او را به سبب نظر تنگىاش به اندازهء كافى ارج ننهاده است ، مبالغه مىكند . او تعريف مىكند كه فرمانروا نيايش سنتى را ممنوع كرد ، سفر زيارتى را اجازه نداد ، ملاهاى عالم را با استران مبادله كرد و مىگويد كه در زمان اكبر « مساجد همان‌گونه خالى بودند كه ميخانه‌ها در ماه رمضان . »\r\nپس از مرگ اكبر پسرش سليم جهانگير به پيروى از او پرداخت كه مىكوشيد برخى از آرمانهاى پدر را برپا نگه دارد ، ولى رفتار او در مقابل ارگون ، عالم مذهبى سيك ، و غازى نور اللّه شوشترى شيعه ، كه دستور اعدام آنها را داده بود ، به كلى دور از عمل و رفتار اكبر بود . با اين وصف او علاقهء زيادى به صوفيان و جوكىها داشت . نفوذ شيعه پس از ازدواج فرمانروا با نور جهان بيشتر شد ، چيزى كه سپس در سياست نيز خود را با قوى شدن حزب متعصب سياسى ايرانى نشان داد .\r\n\r\n\r\n","description":"","footnote":"\r\n( 1 ) .  AbdunNadi . \r\n( 2 ) .  Mufti . \r\n( 3 ) .  muft . \r\n","page_name":" 130 ","page_number":130},
  {"content":"\r\n\r\nصفحه‌اى از قرآن ( سورهء 48 ، آيهء 22 - 25 ) به خط اورنگ زيب\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nشاه جهان سياست پدر را ادامه داد ؛ او كوشيد ماليات زيارت را براى هنديان مجددا برقرار كند كه باعث اعتراض برهمن‌هاى بنارس شد . درجهء صدر و صدور تا 4000 ذات ارتقا يافت ، به نحوى كه مقامى با اهميت را ميان منصب داران اشغال كرد . يك مينياتور نشان مىدهد كه چگونه فرمانروا اشخاص بلند مرتبهء مذهبى را دعوت كرده است كه همگى آنان با لباس سفيد درخشان بر تن ، جلو تخت سلطنت نشسته‌اند ؛ در ميان آنها دو نفر لباس سياه بر تن دارند و سيدها ، اولادان پيغمبر ، به وسيلهء عمامهء سبز رنگى قابل شناسايى بودند . ولى همگان لبخندى بسيار متملقانه بر لب دارند ، در حالى كه در جلو محدودهء مجزا شده ، مردانى با گرزهاى مطلا و شمشير نگهبانى مىدهند و مراقب هستند كه همه چيز درست طبق تشريفات پيش رود . ( 1 )\r\nولى خصوصيت دوگانهء اسلام هند در پسران جهان شاه ، داراشكوه عارف و اورنگ زيب كه امروزه در حقيقت به عنوان بنيادگرا ناميده مىشود كاملا آشكار مىگردد . او به واقع هندى اسلامى مىخواست و با مجازاتها و مالياتهايى موافقت كرد كه با قوانين اسلامى مطابقت داشتند . مجموعهء فتاوى عالمگيرى « 1 » ، فتواهايى كه در حين دورهء حكومتش صادر شده بودند . اجازهء نگاهى به نوع حل و فصل مسائل حقوقى و مذهبى را مىدهد . در سال 1679 جزيه مجددا برقرار شد ؛ جوانب شاد زندگى شديدتر تحت نظر قرار گرفتند . محتسب ، ناظر بازار يا بازرس ، مجددا قدرت بيشترى يافت و نه فقط بايد تجار و كيفيت اجناس در بازار را كنترل مىكرد ، بلكه بايد مراقب رعايت منع شراب نيز مىبود . اورنگ زيب به همين سبب دست‌كم گاه و بيگاه اشعار حافظ را كه در آن صحبت زيادى از شراب است ممنوع كرد ، و اين مصرع حافظ :\r\n شراب نيز شادى مىبخشد * و باد گل سرخ را پراكنده مىكند\r\nننوش با طنين رباب ! * بازرس بسيار سختگير است ! ( 2 ) \r\nبه نظر مىرسد كه در خور و مناسب دورهء حكومت او باشد . موسيقى با وجود اينكه اورنگ زيب قبلا به آن علاقه‌مند بود ، تحقير شد . نقاشى مينياتور و وقايع‌نگارى دربار نيز اهميت كم‌ترى يافتند . در سال 1697 راهپيماييهاى دسته جمعى فرقهء شيعه در ماه محرم ممنوع شد .\r\nرفتار او هرچه پيرتر مىشد ، بدون شك بدتر مىگرديد و رژيم او مورد انتقاد مسلمانان ليبرال و همچنين مورخان اروپايى و هندى بود ، در حالى كه مورخان در پاكستان عدالت و حكومت كاملا متكى بر\r\n\r\n\r\n","description":"","footnote":"\r\n( 1 ) .  fatawa - yialamgiri . \r\n","page_name":" 132 ","page_number":132},
  {"content":"\r\n\r\nشريعت او را تحسين مىكردند .\r\nبا مرگ اورنگ زيب يك دورهء ثبات سياسى در سال 1707 آغاز شد كه در آن تكوين يك سياست دينى جديد بنيادى غيرممكن بود ؛ رقابت ميان سنىها و شيعه‌ها در دربار مثل قدرت ساير گروه‌هاى مذهبى به فروپاشى حكومت و ظهور حكومتهاى منطقه‌اى شاهزادگان و بعدا حكومت سلطنتى آوده كه شيعه در آن تسلط داشت ، منتهى گرديد . ولى عرفان همواره يك عنصر مهم در اجتماع مغول بود كه آداب و رسوم و عقايدشان پس از سال 1857 هم كاملا زنده ماند .\r\n\r\nمذاهب غيراسلامى\r\n\r\nهندوئيسم\r\nموقعيت هندوها از سال 711 مثل تحت الحمايه‌ها بود ، ولى هر يك از سلسله‌هاى سلطنتى با اكثريت ساكن در شبه قاره به نوعى برخورد مىكرد . جاى سؤال است كه تغيير ايمان و عقايد كى و چه وقت انجام گرفته است و علت آن چه بوده ؟ سر توماس آرنولد ، بيشتر از صدها پيش به نقش صوفيان در اين رويداد اشاره كرده است ؛ هندوها در مراكز صوفيان با يك وحدت آشنا شدند ( همين‌طور غذا خوردن با هم را ) كه بر ايشان ناشناس بود و ممكن است كه از اين طريق برخى از آنان جذب فرضيه‌هاى مذهبى و اعمال مسلمانان شده باشند . در بازنوشت گفت‌وگوهايى مثل جوامع الكلام « 1 » عارف بزرگ گزودرز « 2 » ، از گلبرگه « 3 » ، ( ف . 1422 ) گزارشهايى دربارهء كوششهاى او براى هدايت هندوها به راه راست ، از طريق گفت‌وگوها يافت مىشود . ( 1 ) ولى تئوريهايى هم براى تغيير مذهب به دلايل اقتصادى ارائه شده‌اند . ولى اجازهء حل مسئله را به طور كامل را نمىدهد . به هر حال مسلم است كه تازه ايمان آورده‌ها گاه با بىاعتمادى نگريسته مىشده‌اند . برنى مورخ بسيار متعصب ( وفات پس از سال 1350 ) حتى مخالف اين بود كه به يك هندوى تازه ايمان آورده پستى مسئوليت‌دار واگذار شود . فقط مردانى با اصل و نسب تركى و مردانى از مدرسهء حقوقى حنفى براى چنين پستهايى مناسب بوده‌اند .\r\nالبته اين يك مورد مبالغه‌آميز است ؛ ولى با وصف اين ، پيش داوريهايى هم باقى مىمانند . ( 2 ) در دورهء اكبر به هر حال وضع هندوها به كلى تغيير كرده است . در حالى كه پيش از حكومت او هندوها را تقريبا در مقامهاى بالاى دولتى نمىيابيم ، در ليست وزيران اقتصاد ايالات از سال 1594 - 1995 كمتر از 8 هندو كه 34 كل تعداد است ديده نمىشوند . اينكه هندوها در مسائل رياضى و مالى بسيار فعال و ماهر بوده‌اند ،\r\n\r\n\r\n","description":"","footnote":"\r\n( 1 ) .  Jawamial - kilam . \r\n( 2 ) .  Gesudaraz . \r\n( 3 ) .  Gulbarga . \r\n","page_name":" 133 ","page_number":133},
  {"content":"\r\n\r\nمعروف است . سيستم وام دادن پول تقريبا به كلى در دست آنان بود و برخى از نقاشيها ، هندوهاى وام دهنده را با ليست بلند بالايشان نشان مىدهند . در دورهء مغول حتى به اصيل‌زادگان توصيه مىشد كه هنگام مشكلات مالى بهتر است نزد هندوى مؤدب متواضع بروند تا نزد حسابداران كاملا خشن مسلمان !\r\nولى گروهى از هندوها در قديم نقش مهمى را در هند ايفا مىكردند ؛ آنها منجمانى بودند كه در هر موقعيتى از آنها سؤال مىشد و غالبا روى مينياتورها تصوير شده‌اند .\r\nاكبر براى نخستين‌بار در تاريخ ارتباط نظامى را با راجپوتىها آغاز كرد . در ميان معاصران و همرزمان او مطمئنا راجه‌مان سينگ از امبر ، يك راجپوت كچوهه‌اى ، برجسته‌ترين شخصيت بود . او به ويژه در جنگ عليه فرقهء روشنيه خود را برتر و متمايز ساخت و حتى بدائونى در ارتباط با او شعرى سرود :\r\n يك هندو شمشير اسلام را به اين‌سو و آن‌سو حركت مىدهد ! ( 3 ) \r\nامروزه هنوز هم شهر مان سهره « 1 » در پيشكوه‌هاى كشمير در گوشهء شمال غربى شبه قاره ، مثل تأسيسات وه نزديك حسن عبدل در كنار جادهء قديم مغولى لاهور به كشمير ، گواهى از نفوذ مان سينگ مىدهد . تودرمال وزير اقتصاد نيز كه براى اكبر اثرى دربارهء فرضيه‌ها و رسوم هندوها تهيه و تنظيم كرد ، و بنا به گفتهء بدائونى در بازگشت از اقداماتى جنگى « به سوى جهنم و رنج و عذاب شتابيد و در عميق‌ترين نقطهء حلقوم جهنم خوراك مارها و عقربها شد » ، ( 4 ) نبايد فراموش شود .\r\nهمين مورخ سيل كلماتى پر از نفرت را نثار راجه بيربال دوست صميمى اكبر و موسيقيدان و مصاحب دربار كرده است ، كه به عنوان تنها هندو به دين الهى ملحق شده ، تا « قدم در راه سگهاى جهنم گذارد » .\r\nتعداد هندوها در امور ادارى ، و همچنين در امور نظامى در حكومت فرمانروايان بعدى مغول نيز چشمگير بود و حتى بعضا فزونى يافت . ولى تقريبا مهم‌تر از همه ، ازدواج اكبر با تعدادى از شاهزاده خانمهاى راجپوتى از جمله دختر بهاگوان داس ، پدر خواندهء مان سينگ ، بود كه بايد مادر سليم جهانگير نخستين پسر زنده‌اش باشد . او بعدا به عنوان ملكهء مادر به مريم الزمانه « 2 » ملقب شد . چنين ازدواجهايى در دهه‌هاى سالهاى بعدى نيز معمول بود و تصاوير فرمانروايان مغول آشكار اجازهء اين تشخيص را مىدهند كه چگونه پس از خطوط شديد آسياى مركزى چهرهء بابر و حتى اكبر ، اينك خطوط چهره‌ها روشن و دقيق و رنگ پوست تيره‌تر ظاهر مىشوند .\r\nاينكه شاهزاده خانمهاى راجپوتى در كاخ آيين و رسوم خود را اجرا مىكردند ، براى اكبر و جانشينانش بديهى بود ؛ قوانين مذهبى ، ازدواج يك مسلمان را با زنى تحت الحمايه اجازه مىدادند . اينكه برخى از\r\n\r\n\r\n","description":"","footnote":"\r\n( 1 ) .  Mansahra . \r\n( 2 ) .  Maryamaz - zamani . \r\n","page_name":" 134 ","page_number":134},
  {"content":"\r\n\r\nخانمها اسلام را مىپذيرفتند ، روشن نيست ؛ البته تعدادى از آنها دستور ساخت مساجدى را مىدادند .\r\nازدواج فرخ سير با دختر راجه آجيت سينگ ، از مروار آخرين ازدواج از اين نوع است .\r\nاينكه اكبر در تمايلش براى حفظ مسالمت با همه ، كوشيد خيلى زود جزيه را حذف كند ، از نظر سنىهاى متعصب دربار و ساير نقاط بسيار نامطلوب بود ؛ ولى منطقى بود : از آنجا كه راجپوتىها در خدمات جنگى نيز خود را برتر نشان داده بودند ، نمىتوانستند به چشم تحت الحمايه نگريسته شوند ، زيرا كه جزيه در واقع تا حدى به عنوان على البدل براى خدمات جنگى در نظر گرفته شده بود : كسى كه آن را مىپرداخت ، لازم نبود براى فرمانروايان مسلمان جنگ كند . اين طرز فكر اينك - به عمد يا غيرعمد - برعكس شده بود . اكبر ماليات زيارت را هم كه از سال 1351 به هندوها ، در صورت رفتن به زيارت اماكن مقدسشان ، تحميل شده بود ، برچيد .\r\nشواهد پراكنده‌اى در مورد رفتار ضد هندويى به وسيلهء اميران نيز وجود دارد ؛ مثلا شخصى به نام حسين خان دستور داد كه هندوهاى منطقه‌اش وصله‌اى زرد رنگ ، توكرى « 1 » روى لباسهايشان بدوزند تا در مورد آنان تبعيض قايل شود . او فورا به توكرى خان ملقب شد . ( 5 ) بيزارى از هندوها در ماجراى يك شيعهء مؤمن حتى از آن هم شديدتر بود ( شيعيان به هر حال به سبب مقررات سخت و شديد نظافتى معروف هستند ) : محمود امين حافظ ، دستور داده بود كه هيچ هندويى نزديكش نشود ، در صورتى كه يك راجپوتى نزد او مىآمد ، دستور مىداد كه پس از رفتن او خانه را بشويند ، فرشها را بيرون ببرند و خود نيز لباسهايش را عوض مىكرد . ( 6 )\r\nولى ما دربارهء تغيير مذهب هندوها به صورت رسمى ، مثل مورد يكى از افسران شيواجى ( 1667 ) ، خيلى به ندرت خبرى مىشنويم .\r\nهمكارى بين هندوها و مسلمانان بيشتر از همه در زمينهء هنرهاى زيبا بود . بخش بزرگى از نقاشانى كه نقاشيهاى مينياتور را به پايان رسانده‌اند ، هندو بودند و اگر حقيقتا تلفيق كاملى بين دو فرهنگ به وجود آمده باشد ، در هنر نقاشى است . تصاوير استادانهء باساوان « 2 » يا گواردهان « 3 » كه جوكىها را نقاشى كرده‌اند ، ( 7 ) تمايل اكبر و جانشينانش را به تصوف هندوئيسم منعكس مىكنند و نظاره‌كننده ، جوكىهاى آلوده به خاكستر را با ناخنهاى هرگز كوتاه نشده و موهاى عمامه شكل پيچ داده يا بلند فروريخته‌شان به همان شكل زنده مثل جوكىها « كانفات » « 4 » كه غالبا با گوشواره‌هاى بزرگ گردشان ظاهر مىشوند ، پيش روى\r\n\r\n\r\n","description":"","footnote":"\r\n( 1 ) .  tukri . \r\n( 2 ) .  Basawan . \r\n( 3 ) .  Govardhan . \r\n( 4 ) .  Kanphat . \r\n","page_name":" 135 ","page_number":135},
  {"content":"\r\n\r\nخود مىبيند . در واقع نزديكى ميان دو مذهب به ويژه در تقدس بهاكتى « 1 » ، تقدس عرفانى كه خود را در آوازهايى با حركات موزونى كه كاملا شبيه به حركات صوفيان بودند ، بيان مىداشت . بدين‌ترتيب گاه در ادبيات مردمى تميز دادن اينكه يك شعر عاشقانهء عرفانى از كدام آيين ريشه مىگيرد ، براحتى امكان نداشت . دشوارتر از همه زحماتى بود كه اكبر براى علاقه‌مند كردن زيردستان مسلمانش به كتابهاى مقدس هندوها كشيد . البته از قرن 13 ترجمهء عربى امرتاكوندا « 2 » ، درياى جاودانى ، رسالهء هاتايوگا « 3 » ، وجود داشت و در دورهء اكبر ترجمهء جديد فارسى آن در جمع صوفيان محمد غوث گواليورى ( ف . 1562 ) پديد آمد . ولى فرمانروا خواهان بيش از اين بود ؛ ابو الفضل مىنويسد :\r\nاز آنجا كه او متوجه انزجار متعصبانه‌اى كه بين هندوها و مسلمانان حاكم است ، شده بود و اطمينان داشت كه اين فقط ناشى از اين است كه همديگر را نمىشناسند ، آرزوى فرمانرواى آگاه از بين بردن اين نادانى بدين وسيله بود كه كتابهاى گروه اول را در دسترس گروه دوم قرار دهد . او در به دو امر ماهابهاراتا را انتخاب كرد ، چون جامع‌ترين و از بالاترين اختيارات برخوردار است ، او دستور داد تا آن را به وسيلهء مردان با صلاحيت هر دو مجمع مذهبى ترجمه كنند . او بدين روش و طريق خواست به هندوها نيز نشان دهد كه برخى از اشتباهات آنان و خرافاتشان پايه و اساسى در كتابهاى كلاسيك آنها ندارند و مسلمانان را نيز متقاعد كند كه موجوديت گذشتهء جهان را به حساب چنين دورهء كوتاهى مثل 7000 سال گذاشتن ، ديوانگى است .\r\nاز آنجا كه فقط بدائونى وظيفهء سخت ترجمه را بر عهده نداشت ، بلكه ساير علما نيز در آن شركت داشتند ، كار در سال 1587 به پايان رسيد . سه سال بعد نوبت رامايانا بود . ولى بدائونى در سال 1594 براى يك مرقد مقدس شرحى بر قرآن نوشت ، به اين اميد كه پس از دور كردن بىايمانى از كتابهاى قديمى ، قرآن بتواند دوست او در اين دنيا و شفيع او پس از مرگ شود .\r\nاكبر و همچنين پسر و نوه‌اش با ميل و علاقه با زاهدان هندى ملاقات مىكردند . اكبر گانگاريشى را در حين اقامتش در كشمير ملاقات كرد و او پس از تسخير آسبرگره ، از يوگى گوساين جادروپ در يك غار تنگ كه فقط لنگى به عنوان پوشش بر كمر بسته بود ، ديدن كرد . جهانگير دست‌كم سه‌بار با اين خردمند در اوجاين « 4 » ملاقات كرده بود . ( 8 ) در مورد او بيشتر از يك‌بار اشاره كرده است : دانش فلسفه\r\n\r\n\r\n","description":"","footnote":"\r\n( 1 ) .  bhakti . \r\n( 2 ) .  Amrtakunda . \r\n( 3 ) .  Hatayoga . \r\n( 4 ) .  Ujjain . \r\n","page_name":" 136 ","page_number":136},
  {"content":"\r\n\r\nودانتا « 1 » دانش عرفان است و در حقيقت اتفاق نظرهاى شديدى بين « ودانتا » و عرفان به ويژه در فرم تكوين يافتهء خود به وسيلهء ابن عربى وجود دارد .\r\nولى اكبر با همهء احترامى كه براى هندوئيسم قايل بود ، با برخى از اصول و آداب مخالف بود . در اين ميان ساتى « 2 » ؛ سوزاندن زنان بيوه ، نقش ويژه‌اى را ايفا مىكرد . شاعران قديمى ايران با شگفتى مشمئز كننده‌اى خودسوزى هنديان را كه به نظر آنان بيانگر بالاترين عشق مطلق مىرسيد ، توصيف كرده‌اند .\r\nبدين‌ترتيب اكبر نيز بيوه‌هايى را كه مىخواستند همراه شوهر مرحومشان سوزانده شوند ، تحسين مىكرد .\r\nبا اين وصف او در سال 1583 مقرر داشت كه هيچ زنى را نبايد مجبور كنند كه دست به ساتى بزند ، و ابو الفضل قسمتى از گفتهء فرمانروا را نقل قول مىكند :\r\nاين يك تفسير عجيب و غريب از علو طبع مردانى است كه نجاتشان را در فداكارى زنانشان جست‌وجو مىكنند ! ( 9 )\r\nبا اين وصف تا جايى كه من اطلاع دارم در طول حكومت او تنها شعر حماسى فارسى به وجود آمده مربوط به زنى عاشق است كه در پى شوهرش روى تودهء هيزم آماده براى آتش زدن مىرود . نوعى خبوشانى شاعر ( ف . 1610 در بورهانپور ) شعر خود را با عنوان « سوز و گداز » ، به دانيال پسر اكبر تقديم كرده است . اين اثر در اوايل قرن 17 بارها به تصوير كشيده شده است . ( 10 )\r\nدر زمان حكومت جهانگير وضع كمى تغيير كرد . او در واقع با ميل و علاقه و بارها با گوساين جادروپ صحبت كرد و ترجمهء جديد مصورى از يوگا واحيشتا « 3 » در دورهء او به وجود آمد ، ( 11 ) ولى گاه از قبول واقعيت كاملا امتناع مىورزيد . او از هاردوار « 4 » در كنار گنگ ديدن كرد و دربارهء معبد دورگا در كانگرا اطلاعات خوبى داشت . او آرمانهاى زندگى هندوها را با چهار مرحلهء زندگىشان مىشناخت ؛ ( 12 ) ولى در مورد ملاقاتش با جوكىها در پيشاور شكوه داشت : « بدون هرگونه دانش مذهبى ، از ديدن آنها چيزى جز تاريكى روح دستگيرم نشد . » او همچنين گزارش مىكند كه چگونه تنديسى از ويشنو را در جسم گراز شكسته است ، در حينى كه صحبت از مذهب بىارزش هندوها مىكند و اشارهء او به ملاقاتش با يك سانى يازى « 5 » كه مثل يك فسيل بىحركت ايستاده بود و حتى گيلاسهاى متعدد مشروب الكى در آن تغييرى نمىداده است ، براى ادب و نزاكت احساسى به وجود نمىآورد .\r\n\r\n\r\n","description":"","footnote":"\r\n( 1 ) .  Vedanta . \r\n( 2 ) .  sati . \r\n( 3 ) .  YogaVahishta . \r\n( 4 ) .  Hardwar . \r\n( 5 ) .  Sanyasi . \r\n","page_name":" 137 ","page_number":137},
  {"content":"\r\n\r\nجهانگير دستور داد كه نبايد معبدى تخريب شود ، مگر اينكه زمان جنگ باشد ؛ البته معبد جديدى هم نبايد ساخته شود .\r\nپسرش شاه جهان فعاليتهاى تبليغاتى مذهبى هندوها را ممنوع كرد ؛ با اين وصف در دورهء حكومت او چندين مورد تغيير مذهب به هندوئيسم پيش آمده بود و يك بخش ادارى مختص خود ايجاد شده بود تا به اين مسئله بپردازد . شاعران و نقاشان هندو هماهنگ در دربار او مىزيستند ، و در آنجا مثل چاندار بهان ، منشى دربار و دوست داراشكوه ، نقش مهمى را ايفا مىكردند .\r\nدرست همين شاهزاده بود كه باز هم كوشيد اختلاف بين دو فرهنگ مذهبى بزرگ سرزمين را از ميان بردارد . ( 13 ) براى اين كار بايد گفت‌وگوهايى انجام مىگرفت كه او در سال 1653 با ، بابا لالداس « 1 » در لاهور انجام داد تا تصاوير روشن‌ترى از شناخت واژه‌ها و اصطلاحات هندوئيسم به دست آورد . ترجمهء او به كمك عده‌اى از دانشمندان هندى از 50 اوپانىشاد ، در سال 1803 م به وسيلهء آنكوئتيل دوپرون به عنوان  Oupnek'hat , idest secretumTegendum  به لاتين انتشار يافت و همين ترجمه بود كه در فلاسفهء اروپايى و به ويژه فلاسفهء ايدئاليست آلمانى تمايل پرتحركى را بيدار ساخت و به نوبهء خود كمك كرد تا هند به عنوان « موطن هنرهاى ضرورى و مفيد بسيار زياد ( آگوست ، ويلهلم فون شلگل ) نگريسته شود » و بدين وسيله تصويرى آرمانى از هند به وجود آيد كه مدتهاى طولانى بر اروپا مسلط شود .\r\nبراى داراشكوه اوپانيشادها يكى از كتابهايى بودند كه قرآن محرمانه و مخفيانه اشاره به آن دارد . چون قرآن بارها متذكر مىشود كه هيچ خلقى بىكتاب نيست . « 2 » زحمات او براى نزديك كردن ودانتا و تصوف به نحوى پرمعنى ، مجمع البحرين « 3 » « جريان مشترك دو دريا » « 4 » ، نام و عنوان داده شد .\r\nولى برادر كوچك او اورنگ زيب اين چنين شيفتگى عارفانه را براى سياست خطرناك مىدانست ؛ اورنگ زيب وفادار به شريعت نيز نمىتوانست بدون افسران هندوى خود كنار آيد و راجپوتىها و همچنين مارت‌ها جزو منصب‌داران بودند . جدا كردن خود از اين سهم ، به معنى فروپاشى سرزمين بود و حتى اگر فرمانروا تعدادى از آيينهاى هندو را ممنوع كرد يا دست‌كم مورد بىتوجهى قرار داد و در سال 1679 مجددا جزيه را برقرار كرد ، باز هم مؤمنان هر دو مذهب غالبا در كنار مرقدهاى مقدس همديگر را ملاقات مىكردند ، چون « ضريح صوفى متفق مىكند و مسجد جدا » . ( 14 )\r\nدر هر حال شاهزادگان مغول گاه در جشنهاى گروه‌هاى غير مسلمان شركت مىجسته‌اند . اينكه آنها با\r\n\r\n\r\n","description":"","footnote":"\r\n( 1 ) .  BabaI . aldas . \r\n( 2 ) . سورهء 17 ، آيهء 16 ، سورهء 53 ، آيهء 22 ، سورهء 57 ، آيهء 25 .\r\n( 3 ) .  majmaal - Bahrayn . \r\n( 4 ) . سورهء 18 ، آيهء 60 .\r\n","page_name":" 138 ","page_number":138},
  {"content":"\r\n\r\nميل و رغبت در جشن هولى « 1 » يا ديوالى « 2 » هندوها شركت مىكردند ، در نقاشيهاى مينياتور متعدد قابل مشاهده است ؛ اكبر شيورات « 3 » را جشن مىگرفت و گاه نيز ركعه « 4 » ، بند يادبود مقدس ، بسته مىشد . ( 15 )\r\nدر ادبيات هندو - فارسى توضيحات تئورى براى هندوئيسم نادر هستند ، در حالى كه در ادبيات هندو اصلا توجهى به مسلمانان نمىشود . علاقهء اكبر به ديدگاه‌هاى فلسفى هندوئيسم خيلى زياد نبود ، بلكه به وجه اولى آن توجه داشت . تنها عدهء كمى از متفكران دورهء مغول مىبايست عميق‌تر در تفكرات فلسفى هندو كه البيرونى شش سده قبل بسيار واضح و روشن تشريح كرده است ، نفوذ كرده باشند . تلاش براى توضيح موقعيت هندوها در نمودار ارزش مسلمانان ، مربوط به ميرزا جآن جانان « 5 » ، عالم نقشبندى دهلى ( ف .\r\n1781 ) مىشود كه تشخيص داده است هندوها در اصل يكتاپرست هستند ، نه بت‌پرست ؛ ولى پس از ظهور حضرت محمد ( ص ) ، اين مذهب نيز ، مثل بقيه ، بايد به عنوان لغو شده نگريسته شود .\r\n\r\nجينىها\r\nجينىها هنوز هم يك گروه به نسبت كوچك مذهبى در گوجرات بودند و هستند كه از حدود قرن 6 پيش از ميلاد به وجود آمده است . اصول آنها عبارتند از : نبايد كشت ، صداقت ، نبايد دزديد ، خويشتن‌دارى جنسى ، بىتملكى كامل ، روزه‌دارى . آنها مىكوشيدند اين اعمال زاهدانه را همان‌گونه كه به بوديسم كهن نيز تعلق داشتند ، حفظ كنند . آنها شديدا گياهخوار بودند ، بعضا دهان‌بند داشتند و دارند تا در واقع چيزى به اندازهء يك پشه را فروندهند . بابر با اكراه قطعى از تنديسهاى عظيم سنگى نزديك قلعهء گواليور كه از حضور جينىها خبر مىدهند ، گزارش مىكند .\r\nاكبر گياهخوارى جينىها را ارج مىنهاد و در 7 ژوئن سال 1583 گروهى شامل 67 سووت امبره « 6 » ، سفيدپوشان جينى به فتح پورسيكرى آمدند ؛ ولى در مورد شركت آنان در مباحث اطلاعات دقيق‌ترى در دست نيست . مسلمانان جينىهاى فرقهء ديگامبره « 7 » ، جينىهاى عريان را كه لخت و بدون پوشش سرزمين را زيرپا مىگذاشتند و شريعت آن را منع مىكند ، طرد مىكنند . برخى از عالمان جينى آثار سانسكريت را تنظيم كردند و از اكبر پاداش گرفتند ، يكى از آنان 128 مصرع سانسكريت در تمجيد از فرمانروا نوشت و\r\n\r\n\r\n","description":"","footnote":"\r\n( 1 ) .  Holi . \r\n( 2 ) .  Divali . \r\n( 3 ) .  Shivrat . \r\n( 4 ) .  rak'hi . \r\n( 5 ) .  MirzaJanjanan . \r\n( 6 ) .  swetambara . \r\n( 7 ) .  digambara . \r\n","page_name":" 139 ","page_number":139},
  {"content":"\r\n\r\nديگرى به سبب شايستگى علمى به عنوان جاگات گورو « 1 » ، آموزگار جهان ، مورد تجليل قرار گرفت .\r\nتنها برخورد بزرگ بين مغولان و جينىهاى صلح طلب دلايل سياسى داشت . در دورهء حكومت جهانگير راى سينگ از بيكانر « 2 » طغيان كرد ، زيرا كه او پيشگويى يك جينى را كه اعلام داشته بود فرمانروا بر كنار خواهد شد ، باور كرده بود . اين به نحوى قابل درك به مجازات « راى » و طرد جينىها از قلمروى مغول منتهى شد .\r\nجينىها از قديم تاجر بودند ، چون فرمان نبايد كشت به آنها اجازهء شغل ديگرى نمىداد - و اين جينىهاى بانك‌دار بودند كه در سال 1658 با 000 / 550 روپيه به اورنگ زيب در جنگ بر سر جانشينى كمك كردند . . .\r\n\r\nپارسيان\r\nپس از فتح ايران به وسيلهء مسلمانان ، عده‌اى از زردشتيان از اواسط قرن 7 ايران را ترك كردند و در كرانهء غربى هند اقامت گزيدند . سورات نقطه‌اى بود كه آنها از آنجا به گوجرات و بعدا نيز به بمبئى آمدند .\r\nكراچى كه بعدها اهميتى به عنوان بندر تجارى يافت ، اجتماع كوچكى از پارسيان فعال داشت . پارسيان نخست غالبا كشاورز و سپس بيشتر تاجر بودند ؛ بدائونى به عنوان مثال ، آنها را آتش‌پرستان گوجرات مىناميد . اكبر در سورات با دستور مهرجى رام « 3 » ، ملاقات كرد و او را به آگرا دعوت نمود . او در سال 1578 به آنجا رفت ، در بحثها در عبادتخانه « 4 » شركت جست و مدد معاش دريافت كرد .\r\nبه نظر مىرسد كه آيين كار ، نظافت و رفتار واقعى پارسيان در اكبر اثر خوبى داشته است . ولى بيش از همه احترام به آتش و نور به تمايل شخصى خودش نزديك بود . او همواره آتشى در كاخ داشت كه يك زردشتى از ايران آورده بود و اكبر نگه‌دارى از آن را به ابو الفضل سپرده بود . اعمال عبادى او نيز در ارتباط با نور بودند ؛ آنها هنگام طلوع آفتاب ، ظهر ، شب ، و نيمه‌شب انجام مىگرفتند و ابو الفضل گزارش مىكند كه يك ساعت پيش از غروب آفتاب دوازده شمع سفيد رنگ در كاخ روشن مىكردند . ويژگى دوگانهء مذهب زردشت و نبرد دايمى خوب و بد او را مجذوب كرده بود . به هر حال اين امكان هست كه برخى از عناصر دين الهى متأثر از مذهب زردشت باشند . معرفى فر « 5 » ، شأن و شوكت شاه كه به وسيلهء ابو الفضل براى فرمانروايش به كار برده شده است ، در هر صورت منشأ و ريشه از اصطلاح قديمى خورنه « 6 » ، نشان\r\n\r\n\r\n","description":"","footnote":"\r\n( 1 ) .  jagtguru . \r\n( 2 ) .  Bikaner . \r\n( 3 ) .  DasturMehrjeeRam . \r\n( 4 ) .  Ibadatkhana . \r\n( 5 ) .  farr . \r\n( 6 ) .  khowarena . \r\n","page_name":" 140 ","page_number":140},
  {"content":"\r\n\r\nتمايز شأن و مقام واقعى فرمانروا ، دارد .\r\nزردشتيان به اكبر ارج مىنهادند و تا جايى كه مشاهده مىشود ، هيچ تنش و برخوردى بين مغولان و پارسيان وجود نداشته است . ولى يك پارسى نقش مهمى در تجسم وضعيت مذهبى هند در قرن 17 ايفا كرده است . اين شخص مؤلف دبستان « 1 » است ؛ اين اثر كه فارسى است و چندين‌بار بررسى ، و در ترجمه‌هاى كم و بيش قابل اعتماد در دسترس قرار داده شده است ، چشم‌اندازى - نسبتا مبهم - از مشكلات مذهبى هند عرضه مىدارد و نويسندهء آن نام مؤبد را اختيار كرده است .\r\nكمى پيش از پايان دورهء مغول ، پارسيان فعال و بسيار موفق مشاركت در زندگى فرهنگى و اقتصادى هند را آغاز كردند ، موردى كه تا امروز ادامه دارد .\r\n\r\nيهوديان\r\nهمان‌طور كه گروه كوچك و بسيار فعال پارسيان در گوجرات اقامت گزيدند ، همين عمل را نيز اجتماع كوچك مهمى از يهوديان انجام دادند ، البته دستيابى به كرانهء غربى هند از خاورميانه ساده بود . ولى يهوديان برعكس پارسيان قبل از ظهور اسلام به گوجرات آمدند و يك اجتماع جالب توجه يهودى تا امروز در بمبئى زندگى مىكنند . از اين گروه تا جايى كه من مىبينم ، در بحثهاى عبادتخانه ذكرى نشده است .\r\nولى در روزهاى حكومت شاه جهان يك شخصيت عجيب و غريب با اصل و منشأ يهودى ظاهر شده است . اين شخص سرمد ، يك يهودى ايرانى است كه در شيراز نزد ملاصدرا ( ف . 1640 ) فيلسوف بزرگ مسلمان درس خوانده و سپس به عنوان تاجر به هند سفر كرده و در تهتا در سند عاشق پسر بچه‌اى هندو شده است . او در اثر شوك درويشى دوره‌گرد شد و كاملا لخت و عور رفت و آمد مىكرد . او سپس به داراشكوه پيوست . رباعيات او مملو از ماليخولياى تاريك است و او خود را به الحلاج « 2 » عارف كه در 922 در بغداد اعدام شد بسيار وابسته احساس مىكرد . او نيز مانند سرمشق و الگوى خود اعدام گرديد ( 1661 ) ، ولى روشن نيست كه آيا در اين ميان موضوع ضد يهود مطرح بوده است يا خير ؟ و . فيشل « 3 » ، كوشيده است ريشه‌ها و حركات يهودى سرمد را بيرون بكشد و در اين ميان به دلايل روشنى براى اينكه او در سنت به ارث رسيده و البته بوده دست يافته است ؛ در حالى كه صمصام الدوله در آثار تاريخى خود دليل اصلى براى تعقيب سرمد را دوستى نزديك او با داراشكوه مىبيند ، و گرنه ، قطعا هزاران هزار آدم لخت بىحواس مثل\r\n\r\n\r\n","description":"","footnote":"\r\n( 1 ) .  Dabistan . \r\n( 2 ) .  al - Hallaj . \r\n( 3 ) .  W . Fischel . \r\n","page_name":" 141 ","page_number":141},
  {"content":"\r\n\r\nاو در هر كوچه و خيابانى وجود داشته است .\r\nولى چندى پيش تعدادى از نويسندگان يهودى از بمبئى كوشيده‌اند ياد سرمد را دوباره زنده كنند و سالروز او را كنار مقبرهء سادهء اينك نوسازى شده نزديك مسجد بزرگ دهلى ، جشن بگيرند .\r\n\r\nسيك‌ها\r\nهند پر از جنبشهاى مذهبى تلفيقى است . اين بيشتر صوفيان آيين هندو و اسلام بودند كه كوشيده‌اند تفاهم بهترى براى علايق طرف ديگر به وجود آورند . اشعار كبير « 1 » ( ف . 1518 ) كه مخالف ماهيت تعصب طبقاتى و موافق ستايش خدايى بىتصوير است ، نمونه‌اى براى يك چنين جرياناتى است و كبير بافنده هم براى هندوها و هم براى مسلمانان به عنوان فردى از خودشان محسوب مىشده است . ( 1 )\r\nاز يك چنين تلاشهايى ، جنبشى تكوين يافت كه از گورو نانك « 2 » ( 1460 - 1537 ) اصل و منشأ مىگرفت . او اعلان كرد كه نه هندو و نه مسلمان است . وى و پيروانش خود را سيك « 3 » ، شاگرد مىناميدند . اكبر در مورد سيك‌ها و تفكراتشان با طنين عارفانه نظر خوبى داشت ؛ او در سال 1565 از گورو امارداس « 4 » ديدن كرد و شهر آمريت سر « 5 » را به عنوان تيول به جانشين او گرو رامداس داد . از آن زمان شهر با معبد طلايى به اتمام رسيده در سال 1601 مركز مذهبى سيك‌ها باقىمانده است . اكبر در سال 1598 با گورو ارجون فعال ، ملاقات كرده است . اين همان رهبر مذهبى است كه كتاب مقدس سيك‌ها ، ادى گرانت « 6 » را تنظيم نموده است . اين كتاب مجموعه‌اى از عبارات ، متنهاى مذهبى و اشعار مىباشد كه نه فقط از شاعران سيك ، بلكه از مسلمانان و بهاكتا « 7 » ، عارفان هندو ، به زبان پنجابى « 8 » قديم و همچنين زبانهاى وابستهء شمال غرب هند است كه هميشه هم براحتى قابل فهم نيست . ( 2 )\r\nگرانت عينا مثل قرآن براى مسلمانان ، مورد احترام براى سيك‌هاست . اين احترام شديد به كتاب مطمئنا متأثر از اسلام است . سيك‌ها احتمالا تنها اجتماع مذهبى هستند كه در آغاز با رفتار عارفانهء متمركز بر مسالمت ، با تمايل به صلح و سازش ميان مذاهب تبديل به گروهى جنگجوى شبه نظامى شده‌اند ( 3 ) كه تا امروز به وسيلهء لباسى مخصوص خود را مشخص ساخته‌اند : عمامهء محكم پيچيده شده ، موهاى كوتاه نشدهء پنهان كرده در زير آن ، ريش بلند ، النگوى فولادى ، و خنجر .\r\n\r\n\r\n","description":"","footnote":"\r\n( 1 ) .  Kabir . \r\n( 2 ) .  GuruNanak . \r\n( 3 ) .  sikh . \r\n( 4 ) .  GuruAmardas . \r\n( 5 ) .  Amritsar . \r\n( 6 ) .  AdiGranth . \r\n( 7 ) .  bhakta . \r\n( 8 ) .  Panjabi . \r\n","page_name":" 142 ","page_number":142},
  {"content":"\r\n\r\nدليل براى اين دگرگونى مشاركت آنان در شورشها عليه قدرت مركزى است . جهانگير كمى پس از به تخت نشستنش دستور داد گورو ارجون را در سال 1606 اعدام كنند ( او وى را هندو مىناميد ) ؛ چون وقتى خسرو پسر اول جهانگير عليه پدرش شورش كرد ، گوروى سيك ، از ادعاهاى او جانبدارى نمود ، قابل درك است كه اين مسئله به انتقام فرمانروا منتهى شده است . گورو هارگوويند نيز در سال 1612 به دلايل سياسى در گواليور دستگير شد ، در حالى كه دو پسرش بىرحمانه اعدام شدند . ولى در اين نيز انگيزهء سياسى پيش قدم انگيزهء مذهبى است ؛ در اين ميان تقويت يافتن تشكل نظامى سيك‌ها نيز نقشى ايفا مىكرده است . در روزهاى حكومت اورنگ زيب وضع وخيم‌تر شد . در جنگ براى تصاحب تخت طاووس ميان جانشينان ، شيخ گورو هار راى « 1 » ، نخست طرف داراشكوه را گرفت ، ولى سپس او را تنها گذاشت ؛ گورو تگ بهادر جانشين او در سال 1675 به دستور اورنگ زيب اعدام شد و اين عمل منجر به شورش گرديد . در سال 1699 خالصه « 2 » ، اجتماع پاكان ، بنيانگذارى شد كه براى دفاع از خود تصميم گرفت به سلطهء مسلمانان در هند خاتمه دهد . گووينده سينگ دهمين گورو ، سه سال پس از مرگ اورنگ زيب در سال 1710 به قتل رسيد ؛ او به طورى كه گفته مىشود ، آخرين گوروى انسانى است و از زمان مرگ او اختيارات مذهبى نهايتا با كتاب مذهبى ، گرانت صاحب « 3 » مىباشد . در آشفتگيهاى بعدى يك شورشى به نام باندا در رأس بخشى از سيك‌ها قرار گرفت كه در پنجاب مرتكب بىرحميهاى وحشتناكى نسبت به مسلمانان و هندوها شدند . در نتيجهء فزونى ضعف حكومت مركزى در دهلى ، سيك‌ها موفق شدند در پنجاب - به هر حال موطنشان - مستقر شوند ؛ در سال 1799 رانجيت سينگ ، لاهور ، و سه سال بعد آمريت سر ، زيارتگاه قديمى را اشغال كرد . انگليسىها رانجيت سينگ را پس از اينكه ايالت پنجاب را در سال 1849 بعد از دو جنگ سرسختانه انگلو - سيك ، ضميمهء منطقهء تحت تسلط خود نمودند ، فرمانرواى پنجاب كردند .\r\n\r\nمسيحيان\r\nقديمىترين سكونتگاه مسيحيان در هند تا نخستين سده‌هاى گاه‌شمار ما به عقب برمىگردند .\r\nگروه‌هاى مسيحى هم از جنوب و هم از مناطق شمالى وارد هند شده‌اند كه از بين آنها گروهى كه از قرن 4 خود را مسيحيان توماس مىناميدند همچنان باقى مانده‌اند . در دورهء اكبر تماس مغولان با پرتقالىها كه از سال 1498 در كرانهء غربى هند مستقر بودند برقرار شد . اولين رفت و آمدها در سال 1573 هنگام\r\n\r\n\r\n","description":"","footnote":"\r\n( 1 ) .  GuruHarRai . \r\n( 2 ) .  Khalsa . \r\n( 3 ) .  GranthSahib . \r\n","page_name":" 143 ","page_number":143},
  {"content":"\r\n\r\nمحاصرهء سورات انجام گرفت ؛ سه سال بعد اكبر با دو يزوئيت مشغول به كار در بنگال مراوده پيدا كرد .\r\nبراى مسلمانان هندى حضور اروپاييان غيرمسلمان بار سنگينى بود ؛ زيرا كه بنادر كرانهء غربى به عنوان محلهايى جهت سوار كشتى كردن زايران مكه و جايى كه آنها از آنجا راه دريايى خطرناك به عربستان را در پيش مىگرفتند ، مورد استفاده بودند .\r\nتوجه اكبر به همهء آن چيزهايى كه - بويژه از نظر مذهبى - به نظرش ارزشمند و مهم بودند ، او را وادار ساخت كه در سال 1578 نامه‌اى براى پرتقالىها به گوآ بفرستد كه متن آن بايد به شرح زير بوده باشد :\r\nبه نام خدا\r\nبه كشيش اعظم فرقهء سنت پاول .\r\nمطلع باشيد كه من دوستى بزرگ براى شما هستم . من فرستاده‌ام عبد اللّه و دومنيكو پرز را به آنجا مىفرستم تا شما را دعوت كنند ، با آنها دو نفر از علماى خود را باز فرستيد كه بايد با خود كتاب قوانين و به ويژه انجيل را همراه بياورند ، زيرا كه من حقيقتا و جدا خواهان درك كامل بودن آنها هستم و با تعجيل زياد باز هم خواهش مىكنم كه شما با فرستاده‌هاى من بياييد و كتابهايتان را بياوريد ، چون با آمدن شما من تسلى زيادى خواهم يافت . شما مرا خوشحال خواهيد كرد و من از شما با هرگونه امكان احترامى پذيرايى خواهم كرد .\r\nفرستادهء اكبر در سپتامبر 1579 به گوآ رسيد . او با ادب زياد مورد استقبال قرار گرفت ، زيرا دعوت كاملا غيرمنتظره ، اميد زيادى به تغيير مذهب فرمانرواى قدرتمند در پرتقالىها ايجاد كرده بود . زمانى كه سه كشيش انتخاب ، و به زودى به آگرا فرستاده شدند ، بدين‌ترتيب شوق تبليغ مذهبى و روياهاى سياسى از نقشى مركزى ، با پرتقال مرتبط شدند . روبرتو آكواويوا سرپرست گروه بود ؛ همراه با او آنتونينو مونسررات كه نامه‌ها و نقاشيهايش بسيار مهم هستند ، آمد و فرانچسكو انريكو ، مسلمانى كه به دين مسيح گرويده بود وظيفهء مترجم را داشت . يزوئيت‌ها در 17 نوامبر 1579 گوآ را ترك نموده به سورات نقل مكان كردند ، و پس از اقامتى يك ماهه ، در 15 ژانويهء 1580 به سفر ادامه دادند . البته آنها تنها نبودند ؛ كاروان كاملى از تجار به آنها پيوسته بودند كه ابريشم چين و لوازم ديگر همراه خود آورده بودند ، تا آنها را در قلمروى مغولان به فروش رسانند . مسافران در سفر زمينى از طريق ماندو و گواليور ، پس از 43 روز مسافرت دشوار به فتح پورسيكرى رسيدند .\r\nاكبر دستور داد واردشدگان را فورا نزد او آورند و شب تا دير وقت با آنان گفت‌وگو كرد . پسران كوچك او - بين 11 و 8 سال - كت و شلوارهايى الهام گرفته از مد پرتقالى بر تن داشتند . فرمانروا به مهمانان مقدار زيادى طلا و نقره پيشنهاد كرد كه آنها رد كردند ، چون آنها اجازه داشتند صاحب چيزى باشند كه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبراى زنده ماندن ضرورى بود . فرمانروا در مورد چنين رفتارى كاملا شگفت‌زده شده بود ، چون واقعا هداياى طلا را هر كسى مىپذيرفت و به هر كسى هم سهمى داده مىشده است .\r\nمبلغان مذهبى در 3 مارس 1580 يك نمونه انجيل چند زبانى ( به زبانهاى عبرى ، كلدانى ، لاتين ، و يونانى ) بسيار زيبا صحافى و جلد شده را كه بين سالهاى 1569 و 1572 براى فيليپ دوم از كشور اسپانيا ، چاپ شده بود ، نزد اكبر آوردند . مهمانان اين‌چنين گزارش مىكنند : اكبر ، متن كتاب مقدس را با احترامى بسيار زياد بررسى كرد ، عمامه‌اش را برداشت و هر يك از مجلدها را بر سر نهاد و بوسيد . همچنين يك اثر فارسى دربارهء زندگى حواريون تقديم او شد . انجيل چند زبانى و تصاويرش تأثير قابل ملاحظه‌اى روى تكامل نقاشى مغول گذاشتند و به زودى در مجموعه‌هاى نقاشى مغول صحنه‌هايى از انجيل يافت مىشد .\r\nاكبر در فتح پورسيكرى با كشيشان يزوييتى . در كنار تخت سلطنت پسرانش مراد و دانيال\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدر كاخ ، كليساى كوچكى احداث شد و شاهزاده مراد ، پسر دوم اكبر كه در آن زمان 10 سال داشت همراه با تعدادى از پسربچه‌هاى خانواده‌هاى دربارى به دست كشيشان سپرده شدند تا زبان پرتقالى و فلسفهء اخلاق و رفتار مسيحى را بياموزند . كشيشان براى به خدمت رسيدن نزد اكبر آزاد بودند و مىتوانستند همان‌گونه كه در بحثها در عبادتخانه شركت مىجستند ، تبليغ مذهبى كنند ، نقاشان آنها را كرارا در جامه‌هاى بلند سياه رنگ با چهره‌هاى رنگ پريده و بينيهاى نوك‌تيز تقريبا كشيده تصوير كرده‌اند كه در دنياى لباسهاى رنگارنگ درباريان وصله‌اى ناموزون هستند . ( 1 )\r\nاينكه كشيشان از آزادمنشى اكبر شگفت زده شده بودند ، جاى تعجب نيست ، چون آنها از دنيايى مىآمدند كه دادگاه تفتيش عقايد و پيگرد كافران به شدت رواج داشت . علاوه بر اين در مورد احترام عميقى كه فرمانروا براى تصاوير عيسى مسيح و مريم مقدس قايل بود ، تعجب مىكردند - آنها نمىدانستند كه قرآن با عشق و محبت ، و بسيار نافذ از مسيح - پسر حضرت مريم سخن مىگويد و بر زايش مريم باكره تأكيد مىكند و بر اساس نقل قول ، حضرت محمد ( ص ) ، پيامبر ، وقتى كعبه را از وجود همهء بتها پاك ساخت ، اجازه نداد كه تصاوير مسيح و مريم را از بين ببرند . بدين‌ترتيب خلق تصاوير بىشمار از مريم مقدس به وسيلهء نقاشان مغول ، قابل درك است . ( 2 ) اينكه آنها حتى به صليب كشيدن مسيح را به تصوير كشيده‌اند كه در قرآن « 1 » اكيدا مردود شمرده مىشود ، نشان مىدهد كه تا چه حد موضوع تصوير مسيحى كه مبلغان مذهبى همراه آورده بودند در تصور آنها ، بدون اينكه به گفته‌هاى قرآن زياد توجه كنند ( به هر حال بيشتر نقاشان هندو بودند ) ، نقش بسته بوده است .\r\nالبته مهمانان پرتقالى حدس مىزدند كه اكبر دين اسلام را رها كرده و اينك در راه گرويدن به دين مسيح است ، حدسى غلط كه البته به واسطهء توصيفات بدائونى ، از رفتار غيراسلامى اكبر به دليل مناسباتش با ملاهاى متعصب كوته نظر به وجود آمده است .\r\nبا اين وصف يزوئيت‌ها وقتى دريافتند كه جست‌وجوى مؤكد اكبر در پى حقيقت بيشتر با تدينى عارفانه مرتبط است و نه با گرايش به پذيرفتن مذهبى ديگر ، غافلگير شدند ؛ اگرچه اكبر براى جشن ميلاد مسيح از مراسم عبادى پرتقالىها ديدن كرده بود .\r\nدر يكى از مباحثات ، در عبادتخانه پيشنهاد شد كه واقعيت مذاهب مىبايستى به وسيلهء آزمون آتش مشخص شود : اكبر موافقت كرد ، ولى پدر آكواويوا امتناع ورزيد .\r\nدر حينى كه فرمانروا در سال 1581 لشكركشىاش به افغانستان را پيروزمندانه به پايان رساند و بدين‌وسيله فلات افغانستان را جزو قلمروى خود كرد ، پدر آكواويوا در فتح سيكرى باقىماند ؛ او بيمار شد\r\n\r\n\r\n","description":"","footnote":"\r\n( 1 ) . سورهء 4 ، آيهء 156 .\r\n","page_name":" 146 ","page_number":146},
  {"content":"\r\n\r\nو پس از باز يافتن سلامتىاش با اكبر ملاقات كرد . متأسفانه يزوئيت‌ها اصول ادب را حفظ نكردند و به مسلمانان علنا اهانت نمودند ، بويژه اگر كه شخص پيغمبر هم مطرح مىبود . طبيعتا اين عمل به انزجار از مهمانان مسيحى منتهى شد كه اكبر هم نتوانست آن را بر طرف كند . يزوئيت‌ها هم به تدريج متوجه شدند كه اميد آنان براى تغيير مذهب فرمانروا و بدين‌ترتيب بخش بزرگى از شخصيتها بىفايده است ، اگرچه فرمانروا هنگام تقديس يك كليسا در آگرا حضور يافته بود . بدين‌سان آكواويوا در سال 1583 اجازه خواست كه به گوآ بازگردد و اكبر آخرين آرزوى او را برآورده كرد : او خواهش كرد كه يك خانوادهء روس را كه در نابسامانيهاى جنگ اسير شده و در خدمت به حميده بانو بيگم ملكهء مادر ، به دين اسلام گرويده بودند ، با خود ببرد . اكبر بر خلاف ميل مادرش آرزوى كشيش در حال وداع را برآورده كرد . ولى آكواويوا دو ماه بعد در گوآ به وسيلهء هندوهايى كه مىخواستند براى تخريب چند معبد به وسيلهء مبلغان مذهبى انتقام بگيرند ، به قتل رسيد .\r\nطرحى از حضرت مريم با فرزند\r\nبا اين وصف آزادمنشى اكبر پس از رفتن يزوئيت‌ها نيز پايدار ماند . در سال 1590 يك كشيش يونانى ارتودوكس به دربار آمد و با فرمانروا دربارهء امكان ترجمهء كتابهاى مسيحى مذاكره كرد و يك دهه بعد ، عبد الستار بن قاسم « 1 » شرح احوال مسيح و حواريون را براى اكبر تأليف كرد و سپس اثر پايان يافته ،\r\n\r\n\r\n","description":"","footnote":"\r\n( 1 ) .  Abd usSattaribnGasim . \r\n","page_name":" 147 ","page_number":147},
  {"content":"\r\n\r\nمرآت القدس « 1 » را تقديم جهانگير كرد . يك فرمان در سال 1603 به مسيحيان اجازهء موعظه و ارشاد به دين را داد و نه فقط در آگرا و لاهور ، بلكه در بمبئى و تهتا كليساهايى نيز احداث شدند . سه پسر دانيال ، كوچكترين پسر فوت شدهء اكبر در سال 1605 و 1611 به خواست جهانگير عمويشان غسل تعميد داده شدند ، خيلى زود دوباره به دين اسلام بازگشتند ، در اينجا موضوع به يك حيلهء سياسى مربوط مىشد تا پسران را از وليعهدى احتمالى طرد كنند .\r\nتنشهاى بين مغولان و پرتقالىها - و بدين‌ترتيب مسيحيان - به هر حال تشديد شدند ؛ افزايش مرتب حضور « كلاه برسر داران » اروپايى - پرتقالىها ، انگليسىها ، و هلندىها - همواره بيشتر به جنگ و جدال و در نتيجهء وخامت حال و هواى مذهبى منتهى مىشده است . وقتى گزارشهاى محاصرهء هوقلى « 2 » ، در بنگال در آغاز دورهء شاه جهان ( 1613 ) خوانده مىشود ، ( 3 ) موضوع روشن مىگردد ؛ 10000 اروپايى و 1000 مسلمان بايد در اين ميان كشته شده باشند . پس از جنگهاى طولانى ، چيتاگونگ « 3 » در سال 1664 ضميمهء قلمروى مغول گرديد .\r\n\r\nگروه‌بنديهاى درونى مذهب اسلام\r\n\r\nمهدويه « 4 »\r\nدر طول صدها سال همواره باز هم مردانى خود را به عنوان مهدى موعود ناميده‌اند - به عنوان كسى كه در آخر زمان ظهور مىكند ، « تا جهان را كه مملو از بىعدالتى است ، پر از عدل و داد كند » . اين در به دو امر يك انگيزهء شيعى است ؛ ولى خيلى زود مورد قبول متدينين ديگر نيز قرار گرفته است و مقدارى ارتباطات آشفتهء نامنظم بين دومين بازگشت مسيح و ظهور حضرت مهدى از خاندان حضرت محمد ، پيامبر ، كه در پايان با دجال « 5 » مىجنگند و پيروز مىشوند كه بدين‌ترتيب يك دورهء سعادتمند اسلامى به وجود مىآيد ، در ميان ملل اسلامى شكل پيدا مىكند . در دوران بحرانهاى سياسى ، به ويژه كمى پيش از تغيير سده ، چنين متدينينى كه شيفتهء وظيفهء خود بودند ، ظاهر شده‌اند : مىتوان به مهدى از سودان فكر كرد كه كمى پيش از آغاز قرن 14 بر اساس گاه‌نگار اسلامى ، مبارزه‌اش را عليه انگليسىها و هم‌پيمانانشان شروع كرد .\r\nدر هند نيز چنين رهبران مذهبىاى يافت مىشوند ، مثلا سيد محمد كاظم - به واسطهء نامش به عنوان\r\n\r\n\r\n","description":"","footnote":"\r\n( 1 ) .  mir'atal - guds . \r\n( 2 ) .  Hooghly . \r\n( 3 ) .  Chittagong . \r\n( 4 ) .  Mahdawiyya . \r\n( 5 ) .  Dajjal . \r\n","page_name":" 148 ","page_number":148},
  {"content":"\r\n\r\nنوادهء امام موسى كاظم ، هفتمين امام شيعيان شناخته مىشود - هنگام تغيير قرن 8 به قرن 9 هجرى ، در سال 1494 ، خود را رسما مهدى خواند ؛ هندى متدين اين كار را در حين سفر زيارت به مكه انجام داد ، ولى اهالى مكه به ادعاى او وقعى ننهادند و بدوا پس از بازگشت به هند سيد محمد مورد تهاجم شديد روحانيون به ويژه در گوجرات قرار گرفت و مجبور به فرار گرديد . او در سال 1505 در فره ، جايى نه چندان دور از هرات ، در افغانستان امروزى درگذشت .\r\nسيد محمد پيروان زيادى پيدا كرد ، چون او و نزديكانش يك زندگى نمونهء كاملا منطبق با شريعت را مىگذراندند . براى او دهيكر ، به ياد خداوند بودن مهم‌ترين چيز بود . پيروانش دوبار در روز گرد هم مىآمدند ، البته نه در مسجد ، بلكه در دايره ، يك محل ملاقات ساده ، جايى كه آنها به اتفاق همديگر صدها بار نام خداوند را تكرار مىكردند . ظاهرا در اين ميان حبس دم « 1 » نيز تمرين مىشده است . يكى از علايم ويژهء مهدويون ، طبق گفتهء پيامبر فقر بود : « فقر من غرور من است ؛ » از اين‌رو پيروان موظف بودند مايملك خود را تقسيم كنند . اعتقاد به خداوند و اجتماع دوستان صالح نيز جزو اصول آنان بود . خيلى از مسائل يادآور عرفان رياضت‌كشان قديمى بود ؛ ولى موسيقى و رقص دايره‌وار اكيدا ممنوع بود . منابع گزارش مىكنند كه رفتار جدى و موظف مهدويون متدينين زيادى را تحت تأثير قرار داده بود و بدائونى تعريف مىكند كه چگونه شيخ علايى ، روحانى سر سنن اجدادش را رها كرد و ادعاهايش را به عنوان شيخ و رهبر مذهبى كنار گذاشت ، حرمت و اتكا به نفسش را زير پا گذاشت و خود را وقف غم‌خوارى براى فقرا در همسايگىاش كرد و در نهايت انزواجويى و تواضع خود را در خدمت كسانى قرار داد كه پيش از آن آنها را عذاب داده بود .\r\nنتيجه اين بود كه خيلى از اشخاص كه يك زندگى بسيار سخت اخلاقى و وفادار به قانون را مىگذراندند ، بارها به عنوان مهدوى رده‌بندى مىشدند و برحسب موقعيت سياسى تحت پيگرد نيز قرار مىگرفتند .\r\nپيگرد مهدويون كه از آغاز قرن 16 به ثبوت رسيده است ، در حين دورهء موقت حكومت شرخان سورى ، زمانى كه همايون خارج از سرزمين بود ، به اوج خود رسيده بود . شيخ السلام مخدوم الملك ، برگزيدهء او كه ولى فرمانبردار وفادار سورى شده بود ، كمر همت بربسته بود تا نسل مردان خدا را از ميان بردارد . نيازى ، رهبر مهدويون ، يك پاتان از بايانا ، تحت شكنجه قرار گرفت و چندى بعد مجددا به دين اسلام بازگشت ، ولى شيخ علائى مريدش ، در دكن زير ضربات تازيانه كشته شد ( 1550 م . ) « و گفته مىشود كه در طول شب به قدرى گل روى بدن شيخ ريخته شد كه او كاملا زير آنها مدفون گرديد . . . .\r\n\r\n\r\n","description":"","footnote":"\r\n( 1 ) .  habs - idam . \r\n","page_name":" 149 ","page_number":149},
  {"content":"\r\n\r\nشيخ مبارك كه در دربار اكبر شغل مهمى داشته است دو مهدوى مذكور را تحت حمايت قرار داده بود و به همين جهت نيز بعدا خودش متهم به مهدوى بودن شده بود ، و بدائونى كه ترديدى در تعصبش نيست ، با احترام زياد از اين دو رهبر مهدوى كه تقدسشان را بسيار مىستايد ، صحبت مىكند و از شيخ مبارك كه به طور معمول مورد علاقه‌اش نيست ، براى زحماتى كه متحمل شده تا زندگى شيخ علائى را نجات دهد ، تمجيد مىنمايد .\r\nپيگردهاى مهدويون پس از سقوط رژيم سورى دست‌كم در برخى از ايالات قلمروى مغول ، بويژه در گوجرات ، جايى كه ميرزا عزيز كوكا ، برادر شيرى اكبر ، آنها را تعقيب مىكرد ، ادامه داشته‌اند ، در حالى كه خان خانان عبد الرحيم مهدويون را راحت گذاشته بود . اورنگ زيب نيز گروه‌هاى باقىماندهء كوچك مهدويون را مورد تهاجم قرار داد ، ولى گروه‌هاى كوچكتر وابسته به آن گروه‌ها ، به ويژه در دكن و سند تا امروز حيات دارند .\r\nتأثير كلى مهدويون و آرمانهاى آنان روى ادبيات و سياست در اوايل دورهء مغول هنوز هم نياز به بررسيهاى بيشترى دارد . قابل تعمق است كه يكى از شعرا در گويشى ايالتى ، يعنى در گويش پورابى ، ملك محمد يعيسى « 1 » بوده است كه به عنوان شاگرد يكى از رهبران مهدوى دورهء خود ، يعنى برهان الدين از كلپى « 2 » ، ( ف . 1562 - 1563 ) از اعتبار برخوردار بوده است . درست در همان زمان نخستين شاعر معروف مذهبى در سند ، قادى قادان « 3 » از سهوان « 4 » ، ( ف . 1551 م . ) دعاى كوتاهش را تأليف كرد ؛ به طورى كه برخى از منابع ادعا مىكنند او نيز بايد مهدوى بوده باشد . البته نمىتوان به طور يقين اظهار داشت كه آيا به كار بردن اصطلاح دايره در ابياتش اشاره‌اى به آن دارد يا خير .\r\n\r\nروشنيه « 5 »\r\nجنبش ديگرى نيز بايد از تفكرات پيش از آغاز سدهء جديد ، در دورهء حكومت اكبر ، براى يك هزارهء جديد در حركت بوده باشد . اين جنبش روشنيه است كه براساس پير روشن « 6 » ، بايزيد انصارى كه مخالفانش او را پير تاريك « 7 » مىناميدند نامگذارى شده است . جنبشى را كه او هدايت مىكرد در ضربه پذيرترين گوشهء قلمروى مغول ، يعنى در افغانستان به وجود آمد .\r\n\r\n\r\n","description":"","footnote":"\r\n( 1 ) .  Mal ikMuhammadJa'isi . \r\n( 2 ) .  Kalpi . \r\n( 3 ) .  QadiQadan . \r\n( 4 ) .  Sehwan . \r\n( 5 ) .  Raushaniyya . \r\n( 6 ) .  Pir - iraushan . \r\n( 7 ) .  Pir - tarik . \r\n","page_name":" 150 ","page_number":150},
  {"content":"\r\n\r\nبايزيد از وزيرستان « 1 » آمد و در 40 سالگى مردم را فراخواند تا از او پيروى كنند . دربارهء اصل و منشأ عقايد او نظريه‌هاى كاملا متفاوتى وجود دارد . برخى از علما در آن شكلى از خود آگاهى ملى پاتانى را مىبينند ( و احتمالا همين مادهء منفجرهء سياسى بوده است كه اكبر را عصبى كرده بود ) . ديگران روشنيه را جنبشى پديد آمده از عرفان تصور كرده‌اند - چون در عرفان نيز در واقع جنبشهايى وجود دارد كه از نظر سياسى و حتى نظامى فعال بوده‌اند - و نزديك به آغاز هزارهء جديد بايد آرمانهاى هزار ساله با آرمانهاى عرفانى و مردمى آميخته شده باشند . شايد نيز بايد به نفوذ اسماعيليان فكر شود كه يكى از مراكز آنها - جايى كه فيلسوف بزرگ قرون وسطا ، شاعر و مبلغ مذهبى ناصر خسرو ( وفات پس از 1072 ) سالها در آنجا زيسته و مدفون است - بدخشان شمالى بوده است ، همان زبانهء باريك كوهستان كه به چيترال مىپيوندد و گذرگاه افغانستان به تاجيكستان امروزى را شكل مىدهد . شايد كه در آن زمان گروه كوچك وابسته‌اى از اسماعيليان در هونزا « 2 » وجود داشته‌اند .\r\nدر هر حال طريقى را كه پير روشن نشان مىداد بيشتر از همه به راه تصوف شباهت داشت . اين راه آغاز شده با پيروى از شريعت به سوى طريقت و سپس حقيقت پيش مىرود ، و با آنچه نزد روشنيه ياد خداوند منظور داشته مىشود چيزى كه در عرفان معمولى آخرين مرحله را نمايش مىدهد پى مىگيرد .\r\nمعرفت ، در عرفان براى روشنيه به معنى شناخت خداوند در همه جاست ، در حالى كه قربت ، نزديكى ، به معنى خدا را شناختن و درك كردن است . وصلت ، به هم پيوستن رها كردن تمام چيزهاى دنيوى است .\r\nتوحيد ، مثل آنچه كه در اسلام معمولى است به معنى خدا را يكتا دانستن نيست ، بلكه بيشتر ، به معنى وصل شدن به خداوند است . هشتمين مرحله و فقط مرحلهء مختص به روشنيه ، سكونت ، ساكن و بىحركت شدن است كه به معنى ، به دست آوردن قدرت براى پخش خصلت خداوند است .\r\nبايزيد كه مدعى بود به وسيلهء خضر « 3 » ، پيغمبر پر راز و رمز ، وقف اين طريقت شده است ، مرشد كامل است و همان‌گونه كه رسم مهدويه بوده مردم را به وسيلهء دهيكر ساكت و خاموش و با دلسوزى براى فقرا جذب مىكرده است ؛ پيروان او نيز مانند صوفيان گوشه‌نشينى 40 روزه را تمرين مىكردند . از تنشهاى اجتناب‌ناپذير بين اين جنبه‌هاى عرفانى و اسلامى جنبش و اخلاق قوى بسيار نافذ پاتان‌ها مشكلاتى به وجود آمده‌اند . ولى قدرت جاذبهء روشنيه زياد بود و اكبر بهترين ژنرال خود راجه‌مان سينگ را براى جنگ به منطقهء مرزى شمال غربى كه در خطر بود ، اعزام كرد . بايزيد در سال 1575 درگذشت ، ولى جنگ ، با جانشينانش ادامه يافت . در سال 1585 جلال « 4 » ، پسر بايزيد بر منطقهء بزرگى تسلط يافت و تا\r\n\r\n\r\n","description":"","footnote":"\r\n( 1 ) .  Waziristan . \r\n( 2 ) .  Hunza . \r\n( 3 ) .  Khidr . \r\n( 4 ) .  Jalala . \r\n","page_name":" 151 ","page_number":151},
  {"content":"\r\n\r\nحدود سال 1600 پيش از اينكه مغولان بالاخره اين منطقه را اشغال كنند ، اين وضع ادامه يافت . امروزه هنوز هم در محل جريان مشترك دو رود ايندوس ، و كابل ، نزديك آتوك ، دو صخرهء بدهيبت را مىتوان در ميان جريان آب ، جايى كه آخرين جنگجويان بايد غرق شده باشند ، نشان داد .\r\nاما با وجود اينكه جنبش سياسى روشنيه به كلى از بين رفت - اثرى از بايزيد زنده ماند : مقاله‌اى از او براى ادبى كردن زبان پشتو ، زبان موطنش .\r\nيكى از نواده‌هاى بايزيد در حكومت مغولان منصب‌دار شد و در حين دورهء نفوذش در دكن ، عيدگاه وسيعى ، يعنى تأسيسات روباز وسيعى براى عبادت در اعياد ، در شهر برهان‌پور احداث كرد . ( 1 )\r\n\r\nنقطوىها « 1 »\r\nتاكنون دربارهء نقطوىها كه به وسيلهء بدائونى ، كوتاه ، ولى تند و تيز مورد انتقاد قرار مىگيرند ، چيز زيادى معلوم نشده است . ( 1 )\r\nآنها خود را به محمود پسخوانى ( ف . 1428 در ايران ) نسبت مىدهند كه تشريفات مذهبى اسلامى و انواع مذاهب ديگر را رد كرده و ادعا نموده است كه امامت تداوم دارد . او خودش مهدى موعود است - مثل سيد محمد كه ذكرش قبلا رفت - چون پس از گذشت نخستين 900 سال ، برترى عرب و آنچه عربى است به پايان رسيده است ؛ حال برترى ايرانيان آشكار مىشود .\r\nتعليمات او مبتنى بر اين است كه انسان از يك نقطهء خاك به وجود آمده است كه در وجود و عدم وجود دايمى ، در طول هزاران سال تكامل يافته است ، تفكرى كه مىتوانسته است از ابيات جلال الدين رومى در مثنوى ، مشتق شده باشد :\r\n بنگر ، كه به عنوان سنگ مردم و به عنوان گياه برخاستم . . . \r\nفكر اينكه تمام موجودات اصل و منشئى يكسان دارند و همهء جهان در اصل از موجوداتى هم قوم تشكيل شده است ، طبيعتا باعث نوعى احساس يگانگى مىشود كه با توجه به آن شريفى آملى دوست جهانگير گفته است : « كسى كه ديگرى را بيازارد ، خود را آزرده است » ؛ فكرى كه شايد روى صلح كل اكبر نيز اثر گذاشته است . گذشته از اين برخى از تصورات عارفانهء نقطوىها نيز مثل تفكرات شيعه بيش از همه به تصورات اسماعيليان نزديك هستند . ولى تعاليم آنها در مورد ابديت جهان و عدم اعتقاد به روز رستاخيز به تعاليم فلاسفه نزديكتر است .\r\nنقطوىها در ايران در زمان حكومت شاه طهماسب تحت پيگرد قرار گرفتند و در سال 1592 شاه\r\n\r\n\r\n","description":"","footnote":"\r\n( 1 ) .  Nuqtawi . \r\n","page_name":" 152 ","page_number":152},
  {"content":"\r\n\r\nعباس دستور كشتار آنها را داد . ولى شريفى آملى رهبر نقطوىهاى زمان او ، در سال 1576 به دربار اكبر رفته بود و منصبى 1000 ذاتى دريافت داشته بود . پيروانش او را به عنوان مجدد ، تجديدكنندهء سده تلقى مىكردند ؛ البته در ارتباط با او تجديدكنندهء هزاره ، چون سال 1000 براساس گاه‌نگار اسلامى نزديك بود ، اكبر ظاهرا تحت تأثير او قرار گرفته بود و جهانگير او را از محارم خود مىدانست ؛ وى بلافاصله پس از به تخت نشستن جهانگير منصبى 2500 ذاتى دريافت داشت . ولى به نظر مىرسد كه بعدا نفوذ نقطوىها از بين رفته است .\r\n\r\nگروه‌هاى شيعه\r\n\r\nاسماعيليان « 1 »\r\nدر شمال غربى شبه قارهء هند ، از آغاز دومين هزارهء ميلادى ، بدوا ترك‌هاى سنى و پاتان‌ها حكومت كرده‌اند ، ولى ظاهرا گروه‌هاى كوچكى هم از مسلمانان شيعه وجود داشته است . منابع قرن 13 و 14 گاه از اباحاتيان « 2 » ، افراطيون صحبت مىكنند كه يك خط مذهبى رسمى را دنبال نمىكردند و به همين سبب تحت پيگرد بودند . شايد اينها پيروان اسماعيليه بودند كه مبلغان آنها در قرن 12 پس از اينكه هنگام جانشينى المستنصر « 3 » خليفهء فاطمى در مصر ( 1030 - 1094 ) نفاق به وجود آمده بود ، به گوجرات و سند رسيده بودند . ( 1 )\r\nبخش بزرگى از يك گروه - نزاريه‌ها « 4 » كه بعدا خوجائىها « 5 » و اكنون آقاخانىها « 6 » ناميده مىشوند - در شرق ايران و همچنين در سند و كوتچ « 7 » زندگى مىكرد ، در حالى كه گروه ديگرى كه از طريق يمن به هند آمد به عنوان بوهوراها « 8 » ، « تجار » ، معروفيت پيدا كرد . آنها تا قرن 20 ارتباطشان را با گروه‌هاى بسيار كوچكترى در يمن حفظ كردند . گروه‌هاى كوچكتر وابسته‌اى نيز به وجود آمدند كه در ميان آنها « ساتپانتى » ها « 9 » كه در اوايل قرن 16 در برهان‌پور شكل گرفتند به ويژه جالب توجه هستند ، چون در مورد آنان تفكرات و مفاهيم اسلامى هندى شده به طرزى شگفت‌آور از حد تجاوز مىكند - مثلا حضرت\r\n\r\n\r\n","description":"","footnote":"\r\n( 1 ) .  Ismaili . \r\n( 2 ) .  ibahatiyan . \r\n( 3 ) .  al - Mustansir . \r\n( 4 ) .  Nizari . \r\n( 5 ) .  Khoja . \r\n( 6 ) .  Agakhani . \r\n( 7 ) .  Cutch . \r\n( 8 ) .  Bohora . \r\n( 9 ) .  Satpanthi . \r\n","page_name":" 153 ","page_number":153},
  {"content":"\r\n\r\nعلى ( ع ) اولين امام شيعه به عنوان دهمين اواتار ويشنوس « 1 » محترم شمرده مىشد . آنها به طورى كه از مدارك ادبى استنباط مىشود به نظر مىرسد كه با عرفان در ارتباطى تنگاتنگ بوده باشند . با وجود اينكه از گروه‌هاى مختلف اسماعيليه در وقايع رسمى چيزى زيادى خوانده نمىشود ، ولى به نظر مىرسد كه به وجود آنان به ويژه در دورهء حكومت اورنگ زيب به عنوان تهديدى براى تعاليم مطلق نگريسته شده است .\r\nدر اين باره مدركى بايگانى شده به عنوان فرمان در دورهء اين فرمانروا به گوجرات فرستاده شده است : ( 2 )\r\n\r\nدستور براى وضعيت لغو آيينهاى ممنوعه\r\nبدين‌وسيله به اطلاع كارمندان مسئول ايالت احمد آباد ، گوهر سرزمينهاى عالم ، مىرسد كه اينك مسئوليت ادارهء لغو كنندهء آيينهاى ممنوعه در ايالت مذكور طبق دستور و الا مقام از  xy  به  yx  واگذار شده است كه بايد وظايف و مسئوليتهاى معمول در آن استان را درست و صحيح اجرا كند .\r\nاو نبايد هوشيارى و مراقبت خود را در مورد كوچك‌ترين موضوع از دست دهد . او بايد در حد ضرورت سختگيرانه عمل كند تا انواع مذاهب ممنوعه را طبق قوانين مقدس روشنگر لغو نمايد . او بايد يك امام و يك مؤذن متعصب براى مسجد احداث شده به وسيلهء فرقهء اسماعيليه تعيين كند . او بايد دقت كند كه وسايل ممنوعه و نوشابه‌هاى سكرآور مورد استفاده قرار نگيرند . او بايد از اين فرقه تعهد بگيرد كه ادعاهاى غلط اين مردم را رد نمايند . مسئوليت وضع ياد شده بدين‌وسيله به شخص نامبرده در بالا واگذار شده است .\r\nوظايف و قوانين سنتى اين پست حق اوست . ( اشخاص مورد نظر ) بايد بدانند كه او در اين زمينه دستورات اكيد خواهد داد .\r\nاورنگ زيب ، همان‌طور كه مىبينيم كوشيده است در گوجرات عليه اسماعيليه اقدام كند . او در سال ( 1688 - 1689 م . ) سيد شاه‌جى « 2 » ، يكى از رهبران ثروتمند اسماعيليه را از احمد آباد به دربارش احضار كرد ؛ ولى او خودكشى كرد و عمل او منجر به شورشهايى در ايالت شد كه حاكم ايالت با خونريزيهاى زياد آنها را فرونشاند .\r\nزمان كاملا كوتاهى پيش از فروپاشى قلمروى مغول در سال 1857 ، در تاريخ فرقهء اسماعيليه نيز تغييرى ايجاد شد - رهبر نزارى - خوجه - اسماعيليان كه خود را آقا خان ناميده بود در سال 1839 م . از ايران به بمبئى آمد و در آنجا مستقر شد و به وسيلهء طرح دعوى در دادگاه به عنوان رهبر قانونى فرقهء اسماعيليه به رسميت شناخته شد . سلطان محمد سوم ، آقا خان معروف ( ف . 1959 ) كه بعدا اجتماعش را به\r\n\r\n\r\n","description":"","footnote":"\r\n( 1 ) .  AvatarVishnus . \r\n( 2 ) .  Shahjee . \r\n","page_name":" 154 ","page_number":154},
  {"content":"\r\n\r\nيك اجتماع مدرن تبديل كرد ، نوهء او بود .\r\n\r\nنوربخشىها « 1 »\r\nنوربخشىها در كشمير گروه ديگرى با اصل و منشأ شيعه بودند . بانى آنها از سنت صوفى سيد على همدانى ( ف . 1385 ) كه با موفقيت ارزش و اهميت خود را در كشمير نشان داده بود . سيد محمد نوربخش ( ف . 1464 ) ادعا كرد كه خليفهء مسلمين است و به سبب همين ادعاهاى سياسى به وسيلهء شاهرخ از سلسلهء تيموريان به زندان افتاد . براساس تصور نوربخش امام جماعت بايد نه فقط از فرزندان على ( ع ) و فاطمه ( س ) باشد ، بلكه علاوه بر اين بايد ولى ، بندهء نيك خدا هم باشد .\r\nنوربخشىها 20 سال پس از مرگ بنيانگذارشان در سال 1484 ، به كشمير رسيدند و عدهء زيادى از اعضاى طوايف چاك « 2 » به آنها پيوستند . بدين‌ترتيب تنشهايى دايمى بين آنها و سيدهاى حنفى كه قشر مرفه مسلمانان را در كشمير تشكيل مىدادند ، به وجود آمد .\r\nزمانى كه ميرزا حيدر دوقلات ، پسرعموى بابر ، در سال 1541 كشمير را فتح كرد ، عقيده داشت كه نوربخشىها كافر واقعى هستند و كتاب مقدس‌شان الفقه و الاحوط « 3 » ، جامع‌ترين احكام شرع ، مجموعه‌اى از لامذهبى و كفر است . ميرزا حيدر ، سنى متعصب در ادامه مىگويد :\r\nخيلى از آنها را كه در كشمير تابع اين كفار بودند به دين قانونى آوردم ، چه مىخواستند چه نمىخواستند ، عدهء زيادى را هم كشتم . برخى از آنها به تصوف پناه بردند ، ولى صوفى واقعى نيستند .\r\nامروزه گروه‌هاى كوچك نوربخشى ديگر در كشمير زندگى نمىكنند ؛ ولى در تاريخ مغول به نظر نمىرسد كه نقش بزرگى را ايفا كرده باشند .\r\n\r\nشيعه دوازده امامى\r\nپس از آنكه شاه اسماعيل صفوى در سال 1501 شيعه را مذهب رسمى در ايران اعلام كرد ، شيعه دوازده امامى در هند نقش بزرگى را آغاز كرد ؛ البته در شاه‌نشين دكن از اواسط قرن 15 گروه‌هاى مقتدر شيعه وجود داشت ، چون نواده‌هاى صوفى مرشد شاه نعمت اللّه كرمانى در آنجا نفوذ داشتند و در ضمن عده‌اى از علماى شيعه نيز به آنجا مهاجرت كرده بودند . بعدها فرمانروايان بيجاپور و گلكند دست‌كم بعضا\r\n\r\n\r\n","description":"","footnote":"\r\n( 1 ) .  Nurbakhshi . \r\n( 2 ) .  chak . \r\n( 3 ) .  al - fiqhal - ahwat . \r\n","page_name":" 155 ","page_number":155},
  {"content":"\r\n\r\nشيعه شدند ، چيزى كه تنش ميان شمال بخصوص سنى و شهرهاى ناحيهء دكن را تشديد كرد . با اين وصف رفتار مذهبى همايون هرگز به طور كامل روشن نشده است . او در طول اقامتش در ايران شيعه را پذيرفته و از مهم‌ترين زيارتگاه‌هاى شيعه ديدن كرده بود تا شاه طهماسب از او خوشش آيد . ولى در اشاعهء عقايد شيعه در قلمروى مغول شاعران ايرانى و هنرمندانى كه اينك به هند سرازير شده بودند بيشتر از همه نقش داشته‌اند .\r\nما در آغاز دورهء مغول يك شخص شيعه را به عنوان مهم‌ترين رهبر سياسى مىيابيم ، او بايرام خان بود كه همايون به لطف زحمات او توانست قلمروى هندىاش را پس بگيرد . ولى به نظر مىرسد كه بايرام خان ، به طورى كه بدائونى مىنويسد ، با وجود اينكه در لشكركشى علم امامان را برافراشته بود ، در اختلاف نظر و عقايد زياد پيشى جسته باشد . نظر و عقيدهء مذهبى پسرش خان خانان عبد الرحيم مورد ترديد قطعى هم‌عصران بود .\r\nزمانى كه اكبر عالم شيعه نور اللّه شوشترى ، را قاضى القضات لاهور كرد ، كار تازهء بزرگى انجام داد ؛ حتى بدائونى با مخالفتش عليه هرچيزى كه بىنقص سنى نبود ، قاضى متدين را كه تعدادى آثار جالب توجه ، در ميان آنها از جمله اثر به ويژه مهمش مجالس المؤمنين « 1 » ، را نوشته بود ستوده است . اين اثر شامل شرح احوال تمام نويسندگان و شاعران مشهور ايران و كشورهاى همجوارش است كه او همه را شيعه مىديد ؛ آنها به دلايل واقعى تقيه « 2 » مىكردند ، چون آنها در محيط سنى از تعقيب هراس داشتند . اين از نظر تاريخى تثبيت شده نيست ؛ ولى تأثرآور است كه شوشترى خودش هم متهم به تقيه شده است . جهانگير در سال 1610 بدون هرگونه دليل واقعا مستدلى دستور مرگ او را به ضرب تازيانه صادر كرد ؛ بدين ترتيب او سومين شهيد شيعه شد .\r\nالبته يك سال بعد رفتار فرمانروا در مورد شيعه كمى تغيير كرد ، چون نورجهان ، ملكهء جديد ايرانى او طبعا از گرايشهاى شيعى حمايت مىكرد . اين شايد بيزارى گروه نقشبندى را از رژيم تشديد كرد . يك دهه بعد هنگام درگيرى ميان نوه‌هاى جهانگير بر سر جانشينى ، داراشكوه به وسيلهء شيعيان و اورنگ زيب به وسيلهء سنىها كه او را به عنوان مدافع سرسخت آيين قانونمند سنى محسوب مىداشتند ، حمايت شدند .\r\nدر همان زمان تنشهاى بين سنىها و شيعيان كه قبلا در قلمروى شاه‌نشين دكن به وجود آمده بود در قلمروى مغول شديدتر شد ، عوامل تورانى و ايرانى موافق نجباى سنى بودند كه اكثرا با اصل و منشأ آسياى مركزى و تركى و نجباى شيعه همواره مقتدرتر مىشدند . اين تنشها كه اختلافات قومى هم به\r\n\r\n\r\n","description":"","footnote":"\r\n( 1 ) .  majalisal - mu'minin . \r\n( 2 ) .  taqiya . \r\n","page_name":" 156 ","page_number":156},
  {"content":"\r\n\r\nآنها اضافه مىشدند ، ساختار داخلى قلمروى بعدى مغول را از بين بردند .\r\nآنها در دورهء حكومت فرمانروايان ضعيف بعد از مرگ اورنگ زيب نيز نقشى بر عهده داشتند و در لشكركشى نادر شاه به دهلى باعث فاجعه شدند . سپس دربار شاهزادگان اكثرا شيعهء آواده با فيض آباد ، پايتخت و بعدا لكنو و نوابهاى شيعه كه از سال 1819 شاهان آواده بودند به هم پيوستند و يك فرهنگ شيعهء تمام عيار را پديد آوردند . آنها به عدهء زيادى از شاعران و علماى شيعه پناه دادند ، در حالى كه دهلى با وجود اينكه مقر رسمى فرمانرواى مغول بود ، نقش فرهنگىاش را در حد بسيار زياد از دست داده بود .\r\nدر آواده و ساير ايالات بعضا شيعه بناهاى باشكوهى ، مثل تكيه‌هايى كه براى مراسم عزادارى ماه محرم ضرورى بودند ، احداث شدند و در لكنو هنر مرثيه ، خواندن اشعار سوزناك در مرگ امام حسين ( ع ) نوهء پيغمبر پديد آمد ؛ حتى روزهاى تولد 12 امام در آنجا باشكوه و جلال جشن گرفته مىشد .\r\nراه افتادن دسته‌ها در ماه محرم كه اورنگ زيب در سال 1698 آن را ممنوع اعلام كرد و امروزه در بيشتر شهرهاى شبه قارهء هند قابل مشاهده است ، غالبا منجر به تنشهاى دسته جمعى مىشد ؛ اين مراسم در حيدر آباد دكن به نوعى كارناوال تبديل شده بود . اين گردهمايى در 10 روز اول ماه محرم همراه با مرثيه‌خوانى و عبادت در همهء جاهايى كه مسلمانان هندى و پاكستانى زندگى مىكنند حفظ شده است و حتى در لندن و نيويورك هم اين مراسم برگزار مىشود .\r\n\r\nتصوف\r\nتصاوير از دورهء مغول غالبا دراويشى ، را نشان مىدهند كه شير يا خرسى را طناب به دست همراه دارند ؛ گاه پوست حيوانى را بر تن و كلاه‌هاى عجيبى بر سر دارند و اكثرا گوشواره بر گوش و النگوهايى به دست مىكنند . گاه و بيگاه روى دستها اثر داغ گردى دارند كه گواه بر آگاهى آنها از راز مراسم مذهبى است . آنها قاعدتا كاسه‌اى همراه ، و عصايى كه در بالا به چنگكى ختم مىشود در دست دارند كه نشستن و ايستادن را آسانتر مىكند . ولى در تصاوير ديگرى مردان پيرى در لباسهاى بلند با عمامه‌اى شايسته و برازنده ديده مىشوند . آنها در بعضى از تصاوير گاه مثل جوكىها با شالى به كمر و ساق پا بسته كه نشستن با زانوان جمع كرده و به داخل كشيده را آسانتر مىكند ، نشسته‌اند . و در تصاوير ديگرى آنها را از خود بىخود شده ، در رقصى چرخشى مىبينيم ، در حالى كه آستينهاى بلند لباده‌شان يكسان با ريتم در هوا تكان مىخورند .\r\nتقريبا از نخستين مهاجرت گروه‌هاى مسلمان به هند ، دراويشى از همه نوع وجود داشته است . كمى پس از سال 900 الحلاج ، عارف بغداد ، از طريق گوجرات و سند - احتمالا از طريق جادهء ابريشم - به آسياى مركزى نقل مكان كرد و نامش ( غالبا نام پدرىاش منصور ) تا امروز در اشعار عارفانهء صوفيان در شبه قاره طنين‌انداز است ، چون منصور ، شهيد عشق به خداوند در سال 922 در بغداد اعدام شد . بدين\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nترتيب او در ادبيات هندو - مسلمان عاشقى شجاع مىشود كه به دست ملاهاى قسى القلب وفادار به مقررات كشته شده است . ( 1 )\r\nدر اواسط قرن 11 صوفيان به شمال غربى هند كه غزنويان بر آن حاكم بودند ، رسيدند ؛ نخستين كتاب دستى مهم تصوف به فارسى را هجويرى جولابى « 1 » نوشته است كه از شرق ايران به لاهور تبعيد شده بود ، جايى كه مقبره‌اش تا به امروز مورد احترام است : در آنجا او را به داتا گنج بخش مىشناسند و سالهاى طولانى صوفيانى كه از شمال غربى به شبه قاره مىآمدند عادت داشتند با حضور بر سر قبر او براى ادامه نقل مكان و اقامت در سرزمين « از او كسب اجازه » بكنند .\r\nدر سده‌هاى بعدى عدهء زيادى از مردان خدا كه به اخوتها و طريقتهاى مختلف تعلق داشتند ، وارد سرزمين شدند ؛ از جمله چيشتىهاى عاشق شعر و موسيقى كه اجمر مركز آنان براى مغولان اهميت به سزايى يافته بود و همچنين سهرورديه « 2 » زياد از حد منطقى كه در سند و پنجاب و بنگال مركز ثقل اوليه را داشت . على همدانى ، كبراويه « 3 » را وارد كشمير كرد كه فردوسيه « 4 » ، شاخه‌اى از آن در بيهار و بنگال فعال بود . بابر در حين لشكركشيهاى پيروزمندانه‌اش از قبر همدانى در خوتالان « 5 » ديدن كرد . شاطريه « 6 » براى مدتى نقش بزرگى را در هند مركزى ايفا نمود ، در حالى كه موسيقى و رقص نقشبنديه بايد با مغولان در شبه قاره همواره با اهميت‌تر مىشد . به آنها گروه‌هاى كوچك بىشمارى از ستايشگران دوستداران مسلم خداوند ، شكلهاى آميخته‌اى با گروه‌هاى بهاكتى هندى اضافه مىشدند ، مختصر اينكه پس از آمدن بابر به هند تصوير رنگارنگى از طريقتهاى عارفانهء متفاوت در برابر او و همراهانش قرار داشت . تقريبا در همان زمان او الهيات عارفى « ابن عربى ( 2 ) « 7 » » ، اندلسى ( ف . 1240 ) پس از جر و بحثهاى طولانى ميان استادانى كه پيشرو به رسميت شناساندن خود بودند در هند اشاعه يافت . تعاليم او از وحدت وجود كه غالبا به سادگى به عنوان يگانگى خدا و جهان يا تك اصلى جهان تلقى مىشود بيش از همه به شعر در تمام زبانهاى شبه قاره رنگ داد ، و باعث استنادات جديد و نوشته‌هاى جامع‌تر علماى صوفى مسلك شد . حتى بدائونى خشك و زياده از حد منطقى نيز به طورى كه به شكلى غافلگير كننده از كتاب نجات الرشيد « 8 » او دريافت مىشود ، پيرو استاد اعظم بوده است . ( 3 ) ولى معروف‌ترين نمايندهء تعاليم ابن عربى در هند محب اللّه از اللّه\r\n\r\n\r\n","description":"","footnote":"\r\n( 1 ) .  HujwiriJullabi . \r\n( 2 ) .  Suhrawardiyya . \r\n( 3 ) .  Kubrawiyya . \r\n( 4 ) .  Firdausiyya . \r\n( 5 ) .  Khuttalan . \r\n( 6 ) .  Shattariyya . \r\n( 7 ) .  IbnArabi . \r\n( 8 ) .  najatar - rashid . \r\n","page_name":" 158 ","page_number":158},
  {"content":"\r\n\r\nآباد بود كه شاهزاده داراشكوه را بسيار ستوده است ؛ البته همه نتوانستند خود را با تفكرات او همراه كنند و اورنگ زيب دستور داد كه كتاب يكى از شاگردان او را به عنوان كفر بسوزانند .\r\nخاندان بابر از مدتها پيش با نقشبندىها كه خود را به بهاء الدين نقشبندى مرحوم شده در سال 1389 در بخارا مربوط مىدانستند ، روابط داشته‌اند . مهم‌ترين جانشين او خواجه احرار ( ف . 1490 ) يكى از قدرتمندترين مردان زمان خود در آسياى مركزى بود كه پدر بابر از مريدانش بود . بدين‌ترتيب اعضاى خانواده با او به هند آمدند و بعضا با خانواده‌هاى مغول ازدواج كردند . ( 4 ) بابر ، رسالهء وليديه « 1 » ، ( خواجه احرار ) را شخصا به تركى ترجمه كرد ، چونكه او از اين اثر مذهبى به خود قول شفاى بيمارىاش را داده بود . او در يك بيت شعر مىنويسد :\r\n حتى اگر هم جزو دراويش نباشم * با اين وصف از صميم قلب به دراويش اعتقاد دارم .\r\nنگو كه مقام يك پادشاه دور از دراويش است - * من يك پادشاهم ، ولى غلام دراويشم ! \r\nهمايون پسر بابر خيلى زياد تحت تأثير گراميداشت مقدسان بود . او از مدفن مقدس عبدل قدوس گانگهى « 2 » ، ( ف . 1538 ) رهبر چيشتى ديدن كرد و در حين گشتهايش ضمن تبعيد در ايران ، موقعيت ديدار از تمام مقبره‌هاى قابل دستيابى را از دست نداد ؛ او از مقبرهء عبد اللّه انصارى ( ف . 1089 ) در گذرگاه نزديك هرات ديدن كرد ، نسخهء ارزشمندى از دعاهاى معروف اين عالم مقدس بعدها به دست مغولان افتاد . او به ديدن اعلا الدوله السمنانى « 3 » ، ( ف . 1336 ) رفت و فراموش نشود كه از مقبرهء احمد جام ( ف .\r\n1141 ) كه حميده همسر جوانش از آن خاندان بود ديدن كرد . وقتى همايون در قندهار مستقر شد ، صدقه‌هايى به دراويش داد ( 1554 ) . البته عارفى كه بيشتر از همه روى فرمانروا نفوذ داشت ، شاه پهلول « 4 » يا بهلول « 5 » بود كه ادعا مىكرد اصل و نسب از فريد الدين عطار شاعر عرفانى بزرگ ايران دارد . شاه بهلول براى احضار ارواح و قدرتش براى بيرون راندن و طرد ارواح خبيثه معروف بود ؛ او با قدرت اسامى خداوند كه از طريق آنها ، همان‌گونه كه او تعليم مىداد ، امكان تحت تأثير قرار دادن ستارگان نيز وجود داشته ، آشنا بوده است . همايون در سالهاى نخستين خود پيرو وفادار او بود و از او اصول انتخاب روزها را براى\r\n\r\n\r\n","description":"","footnote":"\r\n( 1 ) .  risala - iwalidiyye . \r\n( 2 ) .  Ab dulQuddusGangohi . \r\n( 3 ) .  Alaad - daulaas - simnani . \r\n( 4 ) .  shahphul . \r\n( 5 ) .  Buhlul . \r\n","page_name":" 159 ","page_number":159},
  {"content":"\r\n\r\nانجام مقاصد ، نماد رنگها ، و خيلى چيزهاى ديگر را فراگرفت . شاه بهلول به وسيلهء هيندال برادر همايون به قتل رسيد ، زيرا كه او از نفوذش روى همايون هراس داشت ؛ ولى به نظر مىرسد همان‌طور كه گلبدن در بين سطرها اشاره مىكند ، دلايل ديگرى هم نقشى را ايفا كرده باشند . با وجود اين نفوذ محمد غوث گواليورى ( ف . 1562 ) ، برادر شاه بهلول ، بر عدهء زيادى از مسلمانان خيلى بيشتر بود و فرقهء شاطرى كه او نماينده‌اش بود به عنوان مثال در برهان‌پور مدتهاى مديد اثرگذار بوده است . محمد غوث به عنوان شخصيت روحانى قدرتمند بانفوذ مورد ستايش بابر قرار گرفت . او 12 سال در غارى از دنيا دورى گزيد ؛ سپس اثرش پنج گوهر را كه هم به فارسى و هم به عربى موجود است تأليف كرد . اين اثر كه تركيبى از عرفان ، ستاره‌شناسى ، تعاليم سحر ، و اسرار است گره‌اش مىتواند فقط به دست شخص آگاه به اسرار گشوده شود . على المتقى عالم روحانى بزرگ و نويسندهء مجموعه‌اى ، قرنها مورد استفاده از احاديث ، عليه محمد غوث فتوا صادر كرد ، در حالى كه وجيه الدين گوجراتى عالم روحانى ديگر نظرى مثبت نسبت به او داشت . اكبر ظاهرا توجه خاصى به مرد قدرتمند خداوند نداشته است - ( 5 ) حقيقتى شگفت‌آور كه هم بدائونى و هم ابو الفضل اظهار داشته‌اند . ولى تانزن « 1 » موسيقيدان محبوب اكبر از ستايشگران بزرگ محمد قائوت بود و كاملا ممكن است كه مقبرهء زيباى او با ديوارهاى سنگى شبكه‌اى پيچيده و دشوار و نرده‌هاى پنجره‌اش با تزئينات دانه تسبيحى از سنگ مرمر زرد رنگ به وسيلهء تانزن ساخته شده باشد كه قبر سادهء خودش فقط با چند قدم فاصله از آن قرار گرفته است - چون موسيقى بهترين راه براى حركت دادن هندوها و مسلمانان به سوى تفاهم متقابل بود . ( 6 )\r\nگفته مىشود كه اكبر به نوشته‌هاى شرف الدين مانرى ( ف . 1380 ) ، صوفى بيهارى كه تقدسى ساده و عاقلانه را تعليم مىداده‌اند ، با علاقه‌اى خاص توجه كرده است ؛ ولى او نيز مانند فرزندانش عاشق اشعار عرفانى مولانا جلال الدين رومى بود كه در اوايل قرن 14 م . در هند معروفيت پيدا كرده بود ، و در پايان قرن 15 به طورى كه يك نويسندهء هندى گزارش مىكند حتى مورد علاقهء برهمنهاى بنگالى نيز قرار گرفته است .\r\nولى اكبر بيشتر از همه جذب چيشتىها شده بود . حتى فرمانروايان سلسله‌هاى سلطنتى پيش از مغولان احترام عميقى براى روحانى چيشتى ، نظام الدين اوليا ( ف . 1325 ) از دهلى قايل بودند و مقبره‌اش مركز قدرت روحانيون دهلى كه هر مهمان رسمى بايد از آن ديدن مىكرد باقى ماند ، در حين دورهء كوتاه حكومت همايون در دهلى ، پيرى رايس « 2 » ژنرال ترك نيز به آنجا برده شد .\r\nاكبر يك‌بار شخصا از مقبرهء فريد گنجى شكر ، مرشد نظام الدين ، در پاك پاتان در پنجاب ديدن كرد ،\r\n\r\n\r\n","description":"","footnote":"\r\n( 1 ) .  Tansen . \r\n( 2 ) .  PiriReis . \r\n","page_name":" 160 ","page_number":160},
  {"content":"\r\n\r\nولى مدفن مقدس معين الدين در اجمر سالها هدف اصلى او بود . ( 7 ) او نخستين بار در سال 1564 آمد و ديدارهاى سال خود را از 1570 تا 1579 ادامه داد : سپس دانيال پسر به دنيا آمدهء او در اجمر سنت پدر را براى مدتى ادامه داد . وقتى كه فرمانروا مىآمد جشنهاى بزرگى برپا مىشدند ، و\r\nاو هر روز طبق عادتش ، در آرامگاه مقدس با روحانيون ، علما ، مردان صالح گفت‌وگو مىكرد ، نشستهايى همراه با رقص انجام مىگرفت ، و خوانندگان و نوازندگانى كه هر كدام در كار خود استادى بىنظير بودند بر شريانهاى قلب زخمه مىزدند و با فريادهاى شكوه‌آميز و زار روح را مىدريدند ، و سكه‌هاى طلا و نقره مثل قطرات باران فرو مىريختند .\r\nسماع دراويش : در قسمت بالاى تصوير رديفى از عالمان مذهبى متعصب ، در پايين تصوير هندوهاى متدين\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاكبر از اشعار هندى كه برخى از دراويش مىخواندند لذت مىبرد و براى مكان پربركت هميشه هداياى جديدى آورده مىشد : از جمله شمعدانهاى عظيم مثل ديگهاى بسيار بزرگ براى تغذيه زائران ، جهانگير نيز ديگى كه از آن امكان سير كردن 5000 نفر بود وقف آنجا كرده و هنوز هم هنگام عرس « 1 » ، مهمانى و جشن عروسى ، در جشن مقدس در 6 رجب سال قمرى كوشيده مىشود كه آخرين دانه‌هاى قاشق برنج خورده شود . جهانگير نه فقط اين ديگ ، بلكه يك طارمى نقره را هم به آنجا هديه كرده است . به طورى كه او در سال 1613 گزارش مىكند هداياى زيادى هم از جهان‌آرا ، دختر شاه جهان ، زمانى كه او از زخمهاى سوختگى شديدش بهبود يافته بود ، به آنجا تقديم شده است . اينكه اكبر در يك مينياتور در جامهء زرد طلايى رنگ چيشتىها تصوير مىشود ، وابستگى شديد او را به اين فرقه كه پس از تولد جهانگير شديدتر نيز شده است نشان مىدهد . ( 8 )\r\nمقبرهء سالار مسعود در بهريچ « 2 » نيز از جمله مدفنهاى مقدس است كه اكبر به آنجا سفر كرده ، اين دلاور جوان افسانه‌ساز بايد نوهء فرمانرواى فاتح محمود غزنوى باشد كه در جنگ عليه هندوها در سال 1033 ، در واقع در شب ازدواجش با بىبى فاطمه ، كشته شده است . در حوالى بهريچ بعضا آيينى كاملا غيرمذهبى شكل پيدا كرده بود و اين يكى از دلايل براى رد جشنهاى مقدس از طرف مسلمانان جدى و وفادار به مقررات مذهبى بود و تمايل علنى اكبر به صوفيان دست‌كم از نظر ديدگاه‌هاى بيش از حد غير متعصبشان مورد نكوهش آنان بود . در ميان منتقدين احمد سرهندى كه البته نخست در دورهء حكومت جهانگير علنى ظاهر شد ، از همه مهم‌تر بود . او يك نقشبندى بود كه مثل بيشتر اعضاى اين فرقهء بيش از حد منطقى سير پيشرفت علوم دينىاش را بدين‌وسيله آغاز كرد كه عليه شيعيان رساله‌اى نوشت .\r\nشكيبايى اكبر و تصورات مربوط به تداخل فلسفه و مذهبش به هيچ وجه با درك احمد از اسلام واقعى مطابقت نداشت . ( 9 ) او به وسيلهء 534 نامهء بعضا كاملا طولانىاش - غالبا به فارسى ، ولى تعدادى هم به عربى - كوشيده است به شخصيتهاى مسئول دربار خطراتى را كه در چنين اختلاط مذاهبى وجود دارد خاطر نشان كند و آنها را به پيروى دقيق از پيغمبر فراخواند . اين نامه‌ها بعدها به وسيلهء اصلاح‌طلبان در همه جاى دنياى اسلام پراكنده و استفاده شد ؛ آنها در ترجمهء تركى در سرزمين عثمانى و نيز در تركيهء جديد تأثير به سزايى داشتند .\r\nاحمد سرهندى خود را مجددى « 3 » ، تجديدكنندهء سده ، مىديد كه بايد در آغاز هر سده ظهور كند . حتى فراتر از اين او مجدد الف ثانى « 4 » ، تجديدكنندهء دومين هزاره ، طبق گاه‌نگار اسلامى است كه در پايان سال\r\n\r\n\r\n","description":"","footnote":"\r\n( 1 ) .  urs . \r\n( 2 ) .  Bahraich . \r\n( 3 ) .  mujaddid . \r\n( 4 ) .  mujaddid - ialf - ithani . \r\n","page_name":" 162 ","page_number":162},
  {"content":"\r\n\r\n1591 آغاز شده است . او با تفكرات دسيسه‌آميز جسورانه دربارهء ما فوق طبيعه ارتباطى بين پيغمبر و خود به وجود آورد : محمد به احمد تبديل شد . او عليه نفوذ روزافزون تفكرات ابن عربى نظريه‌اى مختص به خود پديد آورد كه اجازه نمىداد به او مثل پيروان مرشد بزرگ ، همه اوست گفته شود ، بلكه بايد گفته مىشد ، همه از اوست . او وحدت الشهود را جانشين وحدت الوجود كرد . ادعاهاى او زياد بودند و جهانگير كه از انتقاد احمد به سياست مذهبى پدرش اطلاع يافته بود دستور احضار او را داده و ذكر كرده است :\r\nاكنون به من گزارش شده است كه شخص خودستايى به نام شيخ احمد در سرهند تور شيادى و رياكارى گسترده است و در آن عدهء زيادى به اصطلاح ستايشگر را صيد كرده است و به هر ناحيه و شهرى يكى از شاگردانش را كه او خليفه ، جانشين ، ناميده و به ويژه در تزيين دكان باز كرده ( شيادى ) و فروش علوم مذهبى و رياكارى ماهر مىداند ، اعزام داشته است . او تعدادى داستانهاى احمقانه براى شاگردان و پيروانش نوشته و در كتابى كه او مكتوبات ناميده خلاصه كرده است . او در اين مجموعه از هجويات مطالب غيرمفيد زيادى نوشته است كه انسانها را به سوى لا مذهبى و كمبود تقدس هدايت مىكنند . . .\r\nبنابراين من دستور دادم كه او را به دربار كه بر عدالت تكيه دارد بياورند . او طبق دستور آمد تا احترام خود را اثبات كند . در هر موردى كه از او سؤال كردم نتوانست پاسخ عاقلانه‌اى دهد و با همهء بىدانشىاش كاملا مغرور و از خود راضى به نظرم رسيد . من براى او بهتر ديدم كه مدتى را در زندان اصلاحى ، سپرى كند تا بدين‌وسيله حرارت طبع گرم و سردرگمى مغزش را كمى خنك كند و هيجان مردم كمى تبخير شود .\r\nبدين‌ترتيب او به انيراعى سينگ - دالان « 1 » سپرده شد و در قلعهء گواليور زندانى گرديد . ( 10 )\r\nولى شيخ احمد در گواليور قدرت عظيم الهى شاه را مشاهده كرد . او درست پس از يك سال آزاد شد .\r\nدر واقع جهانگير با او دوستانه رفتار كرد و به او 2000 روپيه داد . او به نوشتن و موعظه ادامه داد تا اينكه در سال 1624 درگذشت . آرامگاه او در سرهند هنوز هم مورد بازديد مؤمنان است ؛ اقبال نيز كه برخى از تفكرات او را بسيار هيجان‌انگيز يافته ، در سال 1923 به آنجا رفته است .\r\nعده‌اى از هم‌عصران سرهندى در برابر او كاملا انتقادى بودند . عبدل حق محدث « 2 » ، محقق بزرگ آداب\r\n\r\n\r\n","description":"","footnote":"\r\n( 1 ) .  Anira'isingh - Dalan . \r\n( 2 ) .  Abdul - Haggmuhaddith . \r\n","page_name":" 163 ","page_number":163},
  {"content":"\r\n\r\nو رسوم از دهلى كه به قدريه « 1 » نزديك بود و يك سرى آثار مهم در مورد موضوعات اسلامى نوشته است ، از جملهء آنان است . او اخبار الاخيار « 2 » ، شرح احوال نيكوكاران خود را در همان سالى كه احمد سرهندى زندانى شد تقديم جهانگير كرد .\r\nعبدل حق در ميان ادعاهاى سرهندى اين ادعاى او را كه وى و سه اولادش مقام قيوم « 3 » ، ( پاينده ) ، را دارند كه در واقع يكى از نامهاى خداوند است « 4 » و نمىتواند براى يك مخلوق مورد استفاده قرار گيرد ، پوچ و بىمعنى يافته است ؛ ولى اين براى سرهندى بالاترين مقام ممكن روحى است كه يك مؤمن پس از پيغمبر مىتواند داشته باشد كه در واقع بالاتر از مقام قطب « 5 » ، كسى كه مدار كارها به وجود او باشد ، يا محور كرهء زمين است . بدين‌ترتيب قيوم به اعتقاد سرهندى اثرگذار بر گردش كرهء زمين است .\r\nولى اين يك اتفاق عجيب و غريب است كه نادر شاه كمى پس از مرگ پيرمحمد زبير ، چهارمين و آخرين قيوم در سال 1739 ، دهلى را اشغال و بىرحمانه غارت كرده است ، انگار كه قدرت بركت و رحمت قيوم‌ها پايان يافته باشد . با اين وصف تعيين اينكه نقش قيوم‌ها و بدين‌ترتيب نقشبندىها بين سالهاى 1624 و 1739 چه بوده است ، دشوار مىباشد . آثار نوشته شده‌اى به وسيلهء پيروان آنان ، مثل روضة القيوميه « 6 » كه هنوز منتشر نشده است ، فقط شرح زندگانى اوليا و مقدسين است و آثار تاريخى واقعى به حساب نمىآيند . بدين ترتيب روشن نيست كه آيا اورنگ زيب مريدى از پيرمحمد معصوم ، پسر سرهندى ، بوده است يا خير ؟ اين امكان وجود دارد . ( 11 )\r\nولى نقش نقشبندىها در هند با اهميت‌تر شده است . محمد نصير عندليب ( ف . 1758 ) ، مريدى از آخرين قيوم ، در دهلى بنيانگذار طريق محمديه « 7 » هندى ، يك جنبش بنيادگراى عرفانى شد كه نخست عليه سيك‌هاى حاكم در پنجاب و بعدا عليه انگليسىها قد علم كرد . اين جنبش موازى با ساير جنبشهاى ناميده شده به عنوان طريق محمديه ، راه محمد ، مثل زنوزيه « 8 » و تيجانيه « 9 » كه تقريبا در همان زمان در خاور نزديك و افريقا پديد آمدند ، جريان يافت كه همگى از فرقه‌هاى عرفانى به جوامعى جنگجو تبديل شدند و عليه استعمار كه همواره در حال قدرتمندتر شدن در بخشهاى بزرگى از دنياى اسلامى بود ، وارد عمل شدند .\r\n\r\n\r\n","description":"","footnote":"\r\n( 1 ) .  Qadriyya . \r\n( 2 ) .  akhbaral - akhyar . \r\n( 3 ) .  qayyum . \r\n( 4 ) . سورهء 2 ، آيهء 155 .\r\n( 5 ) .  qutb . \r\n( 6 ) .  raudatal - qayyumiyya . \r\n( 7 ) .  ta riqamuhammadiyya . \r\n( 8 ) .  Sanusiyya . \r\n( 9 ) .  Tijaniyya . \r\n","page_name":" 164 ","page_number":164},
  {"content":"\r\n\r\nولى مير درد ، پسر محمد نصير عندليب ، نخستين شاعر بزرگ عرفانى به زبان اردو شد ، و ساير شخصيتهايى كه جزو نقشبندىها بودند ، در همان زمان در دهلى مقام مؤثر و نسبتا بالايى داشتند . شاه ولى اللّه پسر يك حقوقدان ، شخصيتى بود كه در تنظيم فتاوى عالمگيرى همكارى داشته است . ( 12 ) شاه ولى اللّه متولد سال 1703 ، سالهاى زيادى را در مكه گذراند و پس از بازگشت به دهلى كوشيد تا اسلام را نوسازى كند . او آگاه از اصول چهار فرقهء عرفانى كوشيده است ثابت كند كه همگى هم‌ارزش بوده‌اند و هر كدام ديدگاه معينى از تجربهء روحى را برمىانگيخته‌اند . به عقيدهء او عين همين موضوع براى چهار مكتب سنتى حقوق اسلام معتبر است . شاه ولى اللّه علت وضع فلاكت‌بار مسلمانان هند را در عدم آگاهى از شالودهء مذهبى فرهنگشان ديده است . او به وسيلهء ترجمهء قرآن به فارسى ، زبان روشنفكران ، كوشيده است در رفع آن كمك كند . زيرا كه او به حق معتقد بود كه تفاسير و فوق تفاسير بىشمار در مورد قرآن مفهوم آن را بيشتر دشوار كرده‌اند . جالب توجه است كه جهانگير نسخه‌اى از قرآن با دست خط ياقوت را به يك صوفى در گوجرات كه نوادهء دور شاه اعلم بزرگ بود ، هديه كرد و از او خواست كه كتاب مقدس را به فارسى سليس و ساده ترجمه كند . ( 13 )\r\nحجت اللّه البليغه « 1 » اثر بزرگ عربى شاه ولى اللّه ، كه در آن مىكوشد دلايل را براى مسلمانان هند روشن سازد ، در حالى كه به سوء اداره ، مشكلات مالى ، اهمال در مناطق روستايى ، و خيلى چيزهاى ديگر اشاره مىكند . بايد به خاطر داشت كه حجت اللّه عنوانى نيز براى حضرت مهدى ( ع ) است و شاه ولى اللّه ترديد نمىكند كه با قائم الزمان ، عنوانى مرتبط با حضرت مهدى ( ع ) را به خود اختصاص دهد . او ادعا كرده است كه خداوند او را نمايندهء خود در ملامت كرده است ؛ اين بدين معنى است كه او بايد مسلمانان را براى گناهان و اشتباهاتشان نكوهش كند ، كارى كه او با زبان خودش انجام داده است ! فيلسوفانى كه استخوانهاى 2000 سالهء كهنه را مىليسند ، به همان شيوه‌اى كه صوفيان قرون وسطايى عمل كرده‌اند ، مورد تهاجم قرار مىگيرند ؛ سربازان براى اخلاق بدشان ملامت مىشوند ، و اربابان براى بىتفاوتىشان در برابر تمام موقعيتهاى بد ، ولى صوفيان نيز از نكوهش او مصون نمىمانند : دقيقا مثل مير درد ، او نيز به صوفيان معجزه فروش دشنام مىدهد و با انرژى با زيارت مدفنهاى مقدس به ويژه مقبرهء سالار مسعود ، مخالفت مىكند - اين چيزى جز بت‌پرستى نيست و اگر او جايى مناسب را در قرآن مىيافت ، تمام اين اعمال را ممنوع مىكرد . مهم است كه عارف دهلى ميل نداشت درويش ناميده شود - تفاوت دراويش مردمى كه عقل و شعور بالايى هم نداشتند بايد مورد تأكيد قرار مىگرفت .\r\nبرخى از اشارات شاه ولى اللّه تفكرى منطقى را مثلا از معجزات برمىگيرند ؛ ولى اگر او در تفسير مرسوم\r\n\r\n\r\n","description":"","footnote":"\r\n( 1 ) .  hujjatAllah - al - baligha . \r\n","page_name":" 165 ","page_number":165},
  {"content":"\r\n\r\nاز تجزيهء شكل ماه « 1 » ابهام داشته است ، در قصيدهء پرهيجان عربى خود در ستايش از پيغمبر كاملا از نمونه‌هاى روايت شده پيروى مىكند .\r\nحكومت مغول - تا جايى كه اصولا حرفى براى گفتن داشت - از متفكر بزرگ كمك خواست و شاه ولى اللّه پيشنهاد كرد كه افغان‌هاى سنى را عليه سيك‌ها در پنجاب و مارات‌ها در جنوب براى كمك فراخوانند ، ولى اين حاميان بدتر از دشمنان همه‌چيز را از بين بردند .\r\nمظهر جآن جانان هوشيارترين نقشبندى در دهلى در سال 1781 به وسيلهء يك شيعهء متعصب به قتل رسيد ، زيرا كه يكى از مراسم عزادارى محرم را به تمسخر گرفته بود . ولى نفوذ اصلاح‌طلبان نقشبندى باز هم در هند ، همچنان پس از فروپاشى حكومت مغول اثرگذار بود .\r\nچيشتيه نيز همچنان داراى نقش بود . ولى در كنار اين دو اجتماع تقريبا متضاد مذهبى ، اجتماع ديگرى نيز اهميت پيدا كرده بود . به عبارت ديگر قادريه كه از نظر تاريخى قديمىترين طريق تصوف بود . ( 14 )\r\nاين اجتماع به اسم واعظ عبدل قدير الگيلانى از اهالى نزديك درياى خزر نامگذارى شده بود كه در بغداد به عنوان واعظ سير پيشرفت موفقى داشته است . او در سال 1166 در آنجا درگذشته ، پيروان او تفكراتش را در شرق و غرب اشاعه دادند كه در نتيجه قادريه در همه جا در دنياى اسلامى يافت مىشود . در هند قادريه نخستين پيروان را در جنوب يافت ( هنوز هم تانجوره « 2 » مركز مهمى است ) ؛ در قلمروى بعدى مغول ، قادرىها در قرن 15 در سند و پنجاب جنوبى استقرار يافتند . قادريه در دورهء جهانگير اهميت پيدا كرد .\r\nچون ميان مير « 3 » اهل سند در دورهء اكبر در لاهور مستقر شد و جهانگير تحت تأثير شخصيت مرد خدا دوست قرار گرفته بود . ( 15 ) از اين طريق داراشكوه ، جوان با او ارتباط پيدا كرد ؛ او بعدا شرح احوالى تقديم مرشد مرحوم در سال 1635 كرد كه همچنين شامل فصلى دربارهء خواهر مقدس ميان مير ، بىبى جمال خانم بود . مينياتورهاى زيادى ميان مير را نشان مىدهند كه غالبا با شال بسته به كمر و زانوان جمع كرده و تسبيح در دستان كج و معوج در اثر آرتروز ، تصوير شده است . داراشكوه و همچنين خواهرش جهان‌آرا مريدان مولا شاه بدخشى جانشين ميان مير شدند . مرد وفادار ديگرى از مولا شاه به عنوان پيام‌آور بين او و شاه جهان در كشمير ، خدمت مىكرد . ما تجسم جالب توجه از زندگى و تعاليم مرشدش ، و همچنين مكاتبات شاهزاده خانم با او را مديون اين توكل بيگ هستيم . او برخى از رباعيات مولاشاه را عينا به فارسى نقل قول مىكند :\r\n\r\n\r\n","description":"","footnote":"\r\n( 1 ) . سورهء 54 ، آيهء 1 .\r\n( 2 ) .  Tanjore . \r\n( 3 ) .  MianMir . \r\n","page_name":" 166 ","page_number":166},
  {"content":"\r\n\r\nوقتى كه كيمياگرى خاك را به طلا مبدل مىكند تو متحير مىشوى -\r\nولى خاك تو فقط فقر را به خداوند مبدل مىكند .\r\nزيرا كه انسان به درياى حقيقت مىافتد - سپس چه مىشود او ؟\r\nچه مىشود قطره‌اى از آب ، وقتى به درياى عظيم مىافتد ؟ ( 16 )\r\nقادريه پس از اعدام داراشكوه كمى در انزوا رفت ، ولى شكلهاى بيانى جديدى در اشعار عرفانى گويشهاى ناحيه‌اى به ويژه پنجابى پيدا كرد . سند و بلوچستان مراكز قادريه بودند ، جايى كه يادروز عبدل قدير آن چنان جدى جشن گرفته مىشده است كه تمام ماه ربيع الثانى ، چهارمين ماه قمرى به سادگى غالبا يازده نامگذارى شده است ، زيرا كه ياد روز به روز يازدهم اين ماه مىافتاده است .\r\nالبته گروه‌ها و جريانات عرفانى زياد ديگرى در دورهء مغول وجود داشته‌اند ، ولى تنها يكى از آنها بايد باز هم خيلى كوتاه نام برده شود : ريشىها « 1 » در كشمير . كسى كه يك‌بار سريناگار « 2 » را ديده باشد ، قبر بابا ريشى در گلمارگ « 3 » را مىشناسد كه نزديك چشمهء يهلوم در جنگلهاى معطر درختان سرو ، در بلندى قرار دارد .\r\nمؤمنان زيادى ، همچنين هندوها ، براى زيارت به آنجا مىروند تا نذر و نياز كنند ، چيزى كه قطعات پارچهء گره زده به نردهء پنجره گواه آن است . بابا ريشى جزو ريشىهاى مسلمان است كه اكبر نيز با آنها رابطه داشته ؛ بنيانگذار آن شخصى به نام نور الدين است كه در سال 1589 اين طريق مذهبى را به وجود آورده است . آنها سخت رياضت مىكشيدند ، تمرين كنترل تنفس مىكردند ، درختان ميوه مىكاشتند ، و صلح‌جويانه و فروتنانه از همنوعانشان مراقبت مىكردند .\r\nالبته مسائل بىشمارى در ارتباط با تأثير متقابل صوفيسم و هندوئيسم هم در سطح ادبى و فلسفى ( جايى كه نفوذ قدرتمند ابن عربى قابل مشاهده است ) ، و هم در تدين مردمى كه در آن براى خشم اصلاح‌طلبان ، طرز فكرها ، و آرمانهاى هندوها و صوفيان اغلب تقريبا غيرقابل تفكيك درهم آميخته‌اند ، مطرح است . اينكه آيا برخى از نگاشته‌هاى عرفانى به وجود آمده در دورهء مغول كه در آنها عشق به زن در حد بسيار بالايى است ردى از مكتب مذهبى تانتريسم كشميرى دارد يا خير ، سؤالى است كه هنوز هم مطرح است . ( 17 )\r\nموضوعى كه تاكنون دربارهء آن به صورتى گذرا صحبت شده ، اين است كه تا چه حد تعاليم اشراقى « 4 » ، همان‌طور كه به وسيلهء شهاب الدين السهروردى كه در سال 1191 در آلپو به قتل رسيده تحول و تكامل\r\n\r\n\r\n","description":"","footnote":"\r\n( 1 ) .  Rishi . \r\n( 2 ) .  Srinagar . \r\n( 3 ) .  golmarg . \r\n( 4 ) .  ishraqi . \r\n","page_name":" 167 ","page_number":167},
  {"content":"\r\n\r\nيافته ، بر اسلام هندى تأثير گذاشته است ؛ چون بدائونى به چنين افكارى اشاره مىكند و برخى چيزها در فروغ تفكرات ما فوق طبيعهء اكبر به نظر مىآيد كه تحت تأثير بينش سهروردى است : « هستى همانند نور است » .\r\nهرچه كه هست ، صوفيسم به نسبت زياد در اسلام هند رسوخ كرده و حدود اواخر دورهء مغول جشن مقدس عرس هم به وسيلهء معين الدين چيشتى و هم به وسيلهء عبدل قدير گيلانى در لال قيلا ، در دهلى برگزار شده است .\r\n\r\nرسوم مذهبى\r\nوقتى ما در سال 1980 در خلد آباد نزديك آرامگاه اورنگ زيب پسر بچه‌اى را آراسته با زيور آلات زياد نشسته ديديم ، به ما توضيح داده شد كه اين يك « بسم اللّه كادلهن » « 1 » ، داماد بسم اللّه است . يعنى كه او براى نخستين بار با متن قرآن آشنا شده است . اين عمل وقتى كه كودك 4 سال و 4 ماه و 4 روز سن دارد انجام مىگيرد . به طفل اجازه داده مىشود - پسر يا دختر - لوحى را كه در روى آن جملهء « به نام خداوند بخشندهء مهربان » نوشته شده است ( گاه با عسل ) ليس بزند تا بدين‌وسيله متن قرآن را آسان بياموزد . اين رسم در دورهء مغول نيز معمول بوده است . اكبر دستور داد اين عمل در مورد سليم جهانگير انجام گيرد و او نيز بعدا دستور داد تا پسرانش همين عمل را انجام دهند .\r\nاكبر در 22 اكتبر سال 1573 دستور داد سه پسرش را ختنه كنند ، با وجود اينكه همان‌طور كه ابو الفضل مىنويسد ، بايد اشاره كرده باشد :\r\nقابل توجه است كه بايد اصرار بر اين داشت بچه‌ها كه به طور معمول از بار همهء تعهدات مذهبى معاف شده‌اند ، ختنه شوند ! ( 1 )\r\nاينكه جشنهاى بزرگ مذهبى - جشن پايان روزه در آخرين روز ماه رمضان و جشن عيد قربان در حين مراسم زيارت كعبه - باشكوه و جلال برگزار مىشدند ، روشن است . البته جشن عيد قربان در هند همواره منجر به تنشهايى مىشد ، زيرا كه ذبح هر نوع حيوان از نظر جينىها مطلقا ممنوع بود و هندوها در حقيقت آن را به طور كل رد نمىكردند ، ولى به شدت مخالف قربانى گاوها بودند ، چيزى كه همواره نيز پيش مىآيد .\r\nالبته سفر زيارت مكه يك وظيفهء اصلى بود ، ولى تعداد زايران محدود بود ، چون سفر بسيار خطرناكى بود . اول اينكه سفر دريا در اقيانوس هند كه بيشتر تحت تسلط پرتقالىها بود ، خطر داشت ، ديگر اينكه\r\n\r\n\r\n","description":"","footnote":"\r\n( 1 ) .  Basmalakadulhan . \r\n","page_name":" 168 ","page_number":168},
  {"content":"\r\n\r\nسفر زمينى از طريق ايران از سال 1501 به نظر مناسب نمىرسيد ، چون از مناطق تحت حكومت شيعيان مىگذشت ، چيزى كه براى برخى از سنىهاى بسيار متدين زياد مأنوس نبود . بعضى از منصب‌داران مثل خان خانان عبد الرحيم كشتيهايى مختص سفر زيارت ساختند كه در اختيار مسافران قرار مىدادند .\r\nولى سفر زيارتى به مكه مىتوانسته نوعى مجازات براى راحت شدن از شر كارمندى كه باعث ناخشنودى فرمانروا شده است ، باشد . تبعيد كامران پسر بابر به وسيلهء برادرش همايون نخستين نمونهء اين مجازات از دورهء مغول است ؛ نمونه‌هاى زياد ديگرى در پى آن آمده است ؛ از جمله دو مقام مذهبى بلند مرتبه ، صدر و الصدور عبدون نبى ، و شيخ السلام مخدوم الملك در دورهء حكومت اكبر كه نمىتوانستند همديگر را تحمل كنند . گاه نيز زن يا مردى متدين مكه را براى اقامت در دورهء پيرى يا به عنوان مقرى موقت براى اجتناب از فضاى پردسيسهء دربار انتخاب مىكرده است ، و سرانجام مكه محلى بود كه مىشد در آنجا علمايى از تمام دنيا را ملاقات كرد كه به وسيلهء آنها امكان دستيابى به تازه‌هايى دربارهء جنبشهاى مذهبى در شرق و غرب فراهم بود . اينكه تعدادى از خانمهاى دربار مغول نيز در سال 1575 اقدام به سفر زيارتى كرده‌اند ، موضوعى است كه وقايع‌نگاران مفصل به آن اشاره كرده‌اند . شاهزاده خانم گلبدن و سليمه همسر اكبر به اتفاق عدهء زياد ديگرى از زنان اصيل‌زاده ظاهرا از اقامت در شهر مقدس لذت زيادى برده‌اند ؛ در هر حال مقامات مسئول ادارى عثمانى كه ادارهء امور حقوقى اماكن مقدس از سال 1516 تحت نظر آنان بود ، از تعداد زياد ( و ظاهرا پرادعاى ) بازديدكنندگان شكوه كرده‌اند و از اكبر تقاضاى متوقف كردن تقسيم صدقات در مكه را داشتند . اكبر در آن زمان به سرپرست كاروان زيارتى 000 / 600 روپيه و علاوه بر آن 12000 دست لباس براى تقسيم ميان شخصيتها داده است . خانمها در بازگشت دچار همه نوع عواقب بدى شده‌اند ؛ ( ولى سنگ معروف قدم‌گاه پيغمبر ) ، به اكبر - كه ظاهرا در مورد سنن اسلامى خصمانه مىانديشيد - به طورى كه بدائونى تعريف مىكند ، با احترام زياد به استقبال يادبود مقدس رفت .\r\nاگر اعياد ماه رمضان و قربان در قرآن ثبت هستند ، ولى جشنى در آن ذكر نشده ، در شب بدر هشتمين ماه قمرى ، ماه شعبان ، برگزار مىشود : اين شب ، شب برات « 1 » است كه در آن بنا به باورهاى قديمى مردم سرنوشت سال نو نوشته مىشود ، و ظاهرا جشن قديمى سال نو از دورهء پيش از اسلام بر اساس تقويم شمسى است . اين شب در محيطهاى عربى به ندرت نام برده مىشود ، در حالى كه در محيطهاى ايرانى ، و بيشتر در اشعار سنايى ( ف . 1138 ) ستايش مىشود . اين شب با چراغانى و آتش بازى جشن گرفته مىشده ، مىشود . جهانگير توصيف مىكند كه چگونه دستور مىداده درياچهء كوچك اجمر را در چنين شبى چراغانى كنند ؛ البته متدينين خود را وقف عبادت و نيايش مىكردند . بديهى است كه در اين رويداد ، شيرينيهاى معينى تهيه و پخش مىشده است . براى بعضى از متدينين شب برات ، مثل شب قدر كه در\r\n\r\n\r\n","description":"","footnote":"\r\n( 1 ) .  Shab - ibarat . \r\n","page_name":" 169 ","page_number":169},
  {"content":"\r\n\r\nآن قرآن براى نخستين بار بشارت داده شده است ، داراى اهميت بود . ( 2 )\r\nتولد حضرت پيغمبر در 17 ربيع الاول ، سومين ماه قمرى ، ظاهرا باشكوه و جلال ويژه برگزار نشده است . اين روز از نظر صحت تاريخى علاوه بر اين به عنوان روز درگذشت حضرت محمد ( ص ) تلقى شده است . در ضمن اين موضوع در برخى از حوالى ايندو - پاكستان تا امروز هم وجود دارد و اشارهء بدائونى به اينكه به مناسبت آوردن نام و روح پيغمبر ، غذا ، خيرات و بين فقرا پول بخش مىشده است ، بيشتر اشاره به يك يادبود دارد . البته بتدريج اين روز را همان‌گونه كه در خاور نزديك از چندين سده معمول بوده است به عنوان روز تولد پيغمبر اكرم تلقى كرده‌اند و آن را با چراغانى و سرودخوانى جشن گرفته‌اند .\r\nشاعران به ويژه آنهايى كه در گويشهاى ناحيه‌اى شعر سروده‌اند ، دست‌كم از قرن 16 به بعد ابيات بىشمارى دربارهء اعجاز پيغمبر سروده‌اند و با وجود اينكه بدائونى ادعا مىكند كه اكبر نمىخواسته است اسم پيغمبر را بشنود ، فيضى « 1 » ، شاعر دربارش قصيده‌هاى بزرگى به فارسى در ستايش پيغمبر نوشته است .\r\nولى شاعران مردمى ، به ويژه در سند ، مولوديهاى كوتاهى براى حضرت پيغمبر كه به عنوان تيمارگر محبوب روح ستايش مىشود و شاعران در اشتياق مدفن مقدسش در مدينه بوده‌اند ، خوانده‌اند . ( 3 )\r\nقدم‌گاه‌هاى پيغمبر نيز گردآورى مىشده‌اند ؛ به سنگ آورده شده با اثر پاى حضرت محمد ( ص ) به وسيلهء خانمها از عربستان قبلا اشاره شد ؛ و سنگهاى مشابهى به نام قدم رسول ، در ساير استانهاى هند ، مثلا در شرق بنگال ، نيز وجود داشته است . در مناطق شيعه ( مثلا در مول على ، حيدر آباد دكن ) مردم به جاى پاى حضرت على افتخار مىكنند . از اثر به‌جا ماندهء بسيار مورد احترامى كه اكنون بيشتر اماكن مقدس را تزيين مىكند ، يعنى موى حضرت محمد ( ص ) ، تا جايى كه من مىبينم ، چيزى در منابع گفته نشده است ، با وجود اينكه چنين موهايى حفظ شده در بطريهاى شيشه‌اى كه در پارچه‌هاى ابريشمى خوابانده در مايعات معطر ، پيچيده شدند ، به طورى كه گفته مىشود از قرن 16 در بيجاپور و روهرى در سند يافت مىشوند . بىاعتقادان و زنان اجازهء مشاهدهء چنين مويى را ندارند .\r\nمهم‌ترين فعاليت مذهبى - در كنار كپى كردن قرآن - ساختن مساجد بود . در هند از زمانهاى خيلى قديم اين سخن كه به پيغمبر نسبت داده مىشود معروف بوده است : « هر كس كه مسجد بسازد ، حتى اگر به كوچكى آشيانهء قطا « 2 » ، مرغ سنگخوار هم باشد ، خداوند براى او خانه‌اى در بهشت خواهد ساخت ! » ( 4 )\r\nطالع‌بينى در زندگى مغولان جاى مهمى داشت كه غالبا به وسيلهء هندوها انجام مىگرفت . اورنگ زيب پس از به تخت نشستن دستور داد متخصصان مسلمان را جايگزين طالع‌بينان هندى كنند . به طور معمول هيچ چيز در واقعيت اينكه در هر تولدى سرنوشت شاهزادگان طبق ستارگان تعيين مىشده و\r\n\r\n\r\n","description":"","footnote":"\r\n( 1 ) .  Fayzi . \r\n( 2 ) .  qata . \r\n","page_name":" 170 ","page_number":170},
  {"content":"\r\n\r\nعملا هر گونه قدمى در زندگى يك فرمانروا ، از جابه‌جايى به شهرى ديگر گرفته تا آغاز ساخت يك بنا ، بر اساس ستاره‌ها مقرر مىشده ، تغيير نيافته است . هر اثر مهم تاريخى طالع شاهزاده‌اى را داشت و ميرزا غالب « 1 » ، در پايان دورهء مغول ، در مديحه‌اى بلند به فارسى در ستايش از حضرت على ( ع ) طالع خود را اضافه كرده است . ( 5 ) شاه جهان نيز به عنوان صاحب قران ، صاحب طالع نيك ، يعنى نزديك شدن دو سيارهء مشترى و زحل در يك برج ، معروف است . كنايه‌هاى مربوط به اصطلاحات تخصصى ستاره‌شناسى در همه جاى شرح واقعه‌ها و اشعار يافت مىشوند و برخى از ابيات بدون آگاهى از الفباى ستاره‌شناسى اصلا مفهوم نيستند . تنها وقتى بدانيم كه قمر در عقرب ، به معنى مصيبت است ، مىفهميم كه چرا شاعرى معشوقه‌اش را با چنين اصطلاحى توصيف مىكند : روى زيباى درخشان او در حلقهء عقرب مانند زلف سياه ، نشان مىدهد كه اين عشق فقط او را به فاجعه تهديد مىكند .\r\nفال‌نامه‌ها نيز در دورهء مغول معروف بودند ( 6 ) و اين امر براى تعبير خواب نيز معتبر است - خوابها در دورهء مغول به همان اندازه مثل معمول در دنياى اسلام مهم بودند و مىتوانستند در تعيين حوادث آتى مفيد واقع شوند . مثلا جهانگير وقتى خواب مىبيند كه پدرش از او براى ميرزا عزيز كوكا ( 7 ) كه در گواليور زندانى است تقاضاى عفو مىكند ، او بلافاصله آزاد مىشود . فال‌نامه‌ها مصور بودند و تصاوير آنها - غالبا با شكلها و صحنه‌هايى از داستانهاى پيغمبر - متناسب با داستان تعبير مىشدند . به عنوان مثال در صحنه‌اى ديده مىشود مردى كه به وسيلهء شترى تعقيب مىشود ، مىخواهد خود را به چاهى افكند كه در آن اژدهاهايى در انتظارش هستند ، بدين‌ترتيب اين طالع نحسى است ، خوانندهء آلمانى در اينجا فورا شعر فريدريش روكرت « 2 » را پيش روى خود مىبيند :\r\n در سرزمين سوريه به راهى مىرفت مردى * افسار به دست هدايت مىكرد شترى . . . \r\nموضوعى كه ريشه در آداب و رسوم هندى دارد .\r\nهمايون به ويژه تمام و كمال به پيشگوييهاى سرنوشت چشم دوخته بود . او از اسم سه سوارى كه به او برخورده بودند و سعادت ، مراد ، و دولت نام داشتند ، در سال 1552 به اين نتيجه رسيد كه فتح و پس گرفتن هند كه آرزوى او بود ، موفقيت‌آميز خواهد بود . ( 8 ) همچنين رسم قديمى مغولى كه با قرار دادن استخوان كتف گوسفندها يا غزالها در آتش آينده را پيشگويى مىكردند ، در دربار مغول معروف بوده است .\r\nهمايون در تمام طول زندگىاش خود را با مقررات دقيق ، تطبيق داده است ؛ و براى هر كار و هر رفتارى ،\r\n\r\n\r\n","description":"","footnote":"\r\n( 1 ) .  ghalib . \r\n( 2 ) .  F . Rukert . \r\n","page_name":" 171 ","page_number":171},
  {"content":"\r\n\r\nروزى معين و ساعتى تعيين شده وجود داشته است . ولى انتخاب روز به وسيلهء همايون غيرعادى نبوده است ؛ مردان و زنان متدين به تقدس روز جمعه پايبند بوده‌اند . مثلا جهانگير شب جمعه مشروب نمىنوشيد ، در حالى كه يكى از اميرانش هر جمعه بايد هزار سكهء طلا خير شيرينىجات براى عبدل قدير الگيلانى مىكرد . ولى روز چهارشنبه با آخرين چهارشنبهء زندگى پيغمبر اكرم مرتبط است و مثلا بايرام خان هرگز فروگذار نمىكرد كه چهارشنبه‌ها غسل كند و ريش خود را به قصد شهادت بتراشد .\r\nگفته مىشود ، به دليل آن بوده كه او مىخواسته خود را براى مرگ مورد انتظار در ميدان جنگ آماده كند ؛ زيرا شخص كشته شده در جهاد ، شهيد به شمار مىآيد . ( 9 ) همان‌طور كه اثرى از شيخ عبدل حق دهلوى ( ف . 1642 ) نشان مىدهد ، انتخاب روز در اسلام نيز معمول بوده است . ( 10 )\r\nهمايون بىتوجهى مهمانانش را به ساعت تعيين شده تحمل نمىكرد ؛ هركس كه اشتباها با پاى چپ ابتدا وارد مىگرديد ، بازگردانده مىشد . خود او به اين قانون پايبند بود و همواره همان‌طور كه يك رسم كلى اسلامى است ، با پاى راست وارد مىشده است . فرمانرواى متدين هرگز نام خدا يا يكى از القاب زيباى او را در صورتى كه تطهير نبود به كار نمىبرد . خانهء همايون كاملا طبق اصول ستاره‌شناسى تقسيم‌بندى شده بود ، به نحوى كه در بخشهاى دوازده‌گانه‌اش درباريان مطابق با صور فلكى نشسته بودند . به استثناى فرش همه‌چيز مطابق با ستارگان نظم يافته بود . اينكه در زمان خورشيد گرفتگى مراسم مذهبى خاصى انجام مىگرفت ، صدقه داده مىشد ، و فرمانروا دستور وزن‌كشى خود را مىداد تا عوايد را بين فقرا تقسيم كنند ، امرى تقريبا بديهى است .\r\nپيشگويى را در كتابهاى معينى جست‌وجو مىكرده‌اند : سلاطين مغول نيز با ميل ، ديوان حافظ را ورق مىزدند ، تا آينده را ريشه‌يابى كنند . بدين‌ترتيب نسخه‌اى از ديوان حافظ اكنون در پاتنا - بانكىپور نگه‌دارى مىشود كه حاشيه‌نويسى همايون و جهانگير را دارد . آنها مىنويسند كه چگونه اين يا آن بيت در زندگى آنان تحقق يافته يا آنها را همراهى كرده است . آيا همايون در آغاز بازگشتش به هند مىتوانسته ، بيتى مناسب‌تر از اين بيابد ؟ :\r\n بجوى سعادت فرمانروايى را از مرغ شاهانهء همايون و سايه‌اش * چون كلاغ و غراب شاهپرهاى تلاش و كوشش عظيم را ندارند ! ( 11 ) \r\nسايهء بال هما براى كسى كه بر سرش افتد ، فرمانروايى مىآورد ، و مناسبت نام همايون پيشگويى را به ويژه متناسب ساخته است .\r\nدميدن ( به چيزى فوت كردن ) نيز معمول بوده است : وقتى همايون از ايندوس گذشت و هلال ماه را ديد ، به اكبر كوچك دميد . ( 12 ) هنوز هم وقتى كه هلال ماه نخستين بار ظاهر مىشود ، دعاى كوتاهى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nخوانده و به انسانى زيبا يا طلا نگريسته مىشود . اورنگ زيب از دميدن سورهء 112 بر آب و سپس نوشيدن اين آب ، به عنوان داروى شفابخش نام مىبرد . ( 13 )\r\nصفحه‌اى از ديوان حافظ با يادداشتهايى به خط همايون و جهانگير\r\nرسوم مذهبى ، جادوى ديگرى هم مثل دايرهء جادويى ، در دربار مغول وجود داشته است . اكبر سه‌بار رختخواب همايون ، پسر بيمارش را برگرداند تا بيمارى وليعهد را به خود منتقل كند . كمى بعد او بيمار شد و درگذشت ، در حالى كه پسرش بهبود پيدا كرد . پرويز ، پسر جهانگير نيز تقريبا صد سال بعد در سال 1621 ، مراسم مذهبى مشابهى را انجام داده است . ( 14 )\r\nنكتهء بسيار جالب توجه ( و براى ما كمى سرگرم‌كننده ) تلاش آصف خان براى بىاثر كردن سحر و\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nافسون است : او هراس داشت كه ميرزا عزيز كوكا ( كه فقط از خاندان جهان متنفر بود ) و دوستانش در زندان گواليور عليه او جادوى سياه كرده باشند . ( 15 ) ولى از آنجا كه هنگام آماده كردن يك سحر و افسون مؤثر بايد از عمل جنسى و خوردن گوشت دورى شود ، او دستور داده بود از زندانيان متشخص در گواليور هر روز با مرغ و كبك پذيرايى كنند . . .\r\nو روشن است كه ابو الفضل كه به اكبر به عنوان انسانى كامل مىنگريسته ، به او قدرتهاى ماوراء طبيعه مثل آفريدن باران يا اعجاز شفا را نسبت مىدهد .\r\nاين شور و حال كه به قلمروى پرشكوه و جلال حال و هوايى خاص بخشيده است و در ادبيات و هنرهاى زيبا يكسان مىدرخشد ، همه جا در دربار مغول يافت مىشود .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nزنان دربار\r\n كارهاى دولتى را به « جهان » واگذار كرده‌ام ؛ * اگر روزانه يك ليتر شراب و نيم كيلو گوشتم\r\nرا داشته باشم ، من هم راضى هستم . \r\nجهانگير ( 1 )\r\nهند - مغول ، اصولا هند براى خيليها تاج محل است ، آرامگاه سفيد رنگى به سفيدى ياسمن كه شاه جهان دستور داد براى همسرش ممتاز محل در آگرا بسازند . شاه جهان هرگز نتوانست دربارهء مرگ او تسلى پيدا كند . و بدين‌ترتيب ممتاز محل ، برگزيدهء قصر ، همسر محبوب ايدآلى شد ، تصويرى كه با آنچه بازديدكنندهء غربى از زندگى حرم يا از نقش زنان در دنياى اسلام براى خود مجسم مىكند ، بسيار فرق دارد .\r\nالبته ممتاز محل در اين ارتباط تنها مورد در تاريخ هند - اسلامى نيست . وقايع تاريخى پر از اسناد و مداركى در مورد بانوان دربار سلطنتى هستند كه بيشتر از همسرانشان قدرت داشته‌اند و از حاميان معمارى ، هنر ، و علم به شمار مىرفته‌اند ، همچنين در مذاكرات دولتى نيز نقش داشته‌اند و حق داشتند فرمانهايى صادر كنند و براى كمك به زندانيان و خيلى از چيزهاى ديگر تلاش نمايند .\r\nاين براى سلسله‌هاى سلطنتى پيش از مغول يا همزمان با آنها نيز معتبر بود ، سلطان ايلتوت ميش از دهلى ( دورهء حكومت 1206 - 1236 ) دخترش راضيه سلطانه را جانشين خود كرد كه 4 سال بر قلمرو حكومت كرد . در دورهء حكومت شر شاه تعدادى زن اصيل بسيار فعال را مىيابيم كه به صورتى مؤثر در سياست دخالت داشته‌اند . ( 2 ) چند بىبى شجاع از احمدنگر كه شخصا در جنگى شديد براى دفاع از قلعه شركت داشتند و سربازانش را مشتاقانه به پايدارى عليه مغولان تشويق و تهييج مىكردند ، سزاوار افتخار ويژه‌اى است . ولى او نيز مثل راضيه سلطانه قربانى حسادت افسران خود شد .\r\nزنان نيز مثل فرمانروايان ، در زمان حيات و پس از مرگشان مفتخر به عناوين افتخارى شده‌اند : حميده ،\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمادر اكبر عنوان مريم مكانه ، كسى كه در جاى مريم مقدس قرار دارد ، را داشت ؛ مان ماتى ، دختر خوانده‌اش كه يك راجپوتى از خاندان امبر بود و مادر جهانگير مىشود ، مريم زمانه ، مريم عصر خود ناميده مىشد ، در حالى كه يوده باى ، مادر شاه جهان كه او نيز يك راجپوتى بود ، عنوان بلقيس مكانه را داشت ؛ بنابراين او تا حدى مقام بلقيس ، ملكهء صبا را داشته است ، چيزى كه با مقايسه‌هاى زياد شاه جهان را در تناسب با سليمان قرار مىدهد . ممتاز محل كه نام اصلىاش ارجمند بيگم بانو بود ، علاوه بر اين عنوان ملكهء جهان و مهد عليا ، گاهوارهء رفيع را داشت ، در حالى كه به دخترش جهان‌آرا عنوان صاحب الزمانه كه ولى غالبا بيگم صاحب خوانده مىشد داده شده بود ( عنوانى كه بعدا نيز نوه‌اش زينت النسأ دريافت داشته است ) .\r\nبراى درك نقش پراهميت زنان در دربار مغول بايد به ياد آورد كه زنان در مناطق آسياى مركزى كه خاندان تيمور از آن منطقه ريشه داشته است ، خيلى آزادتر و فعال‌تر از زنان در منطقهء مركز اسلام بوده‌اند .\r\nشخصيت آلان كووا « 1 » ، جدهء اسطوره‌اى خاندان چنگيز نقش مهمى در تاريخچهء مغولان بازى مىكند و نور افسانه‌اى آلان كووا كه او را احاطه كرده بود به وسيلهء ابو الفضل به تولد اكبر نيز انتقال داده شده است . آيا همسر اصلى تيمور ، نخستين جد سلسلهء سلطنتى مغول ، شخصيتى كاملا مستقل نبوده است ؟ ( ناگفته نماند كه تيمور براى هر كدام از زنانش كه مونس او بودند ، دستور ساخت باغى ويژه داده است ) . در دوره‌هاى نه چندان دور نيز مىتوان از مادر بزرگ مادرى بابر ، ايسان دولت بيگم « 2 » ، ( ف . 1505 ) ، همسر يونس خان مغول نام برد . او پس از مرگ پدر بابر همه چيز را براى نوه‌اش سازماندهى كرد ، ادارهء مناطق او را در آنديجان بر عهده گرفت و عليه دسيسه‌گران وارد عمل شد .\r\nدر تاكتيك و استراتژى كمتر زنى مثل مادر بزرگ من ايسان دولت بيگم وجود داشته است . او روشنفكر و سازمان‌دهندهء خوبى بود . بيشتر كارها طبق محاسبهء او نظم يافته بودند .\r\nفراموش نشود كه مادر بابر ، غوتلوگ نگار بيگم ( ف . 1505 ) دختر همين خانم فعال و همسر اصلى عمر شيخ ميرزا ، پسرش بابر را در خيلى از جنگها همراهى كرده است .\r\nليستهاى بلند بالاى اسامى سردرگم كننده براى خواننده ، نشان مىدهند كه شاخه‌هاى مختلف تيموريان و چنگيزيان تا چه اندازه پايدار با هم منسوب بوده‌اند . از اين‌رو شرحى كه گلبدن دختر بابر در مورد جشن عارفانهء همايون برادر ناتنىاش ، در تاريخ 19 / 12 / 1538 ، مىدهد ، بسيار جالب توجه است ؛\r\n\r\n\r\n","description":"","footnote":"\r\n( 1 ) .  Alanquwa . \r\n( 2 ) .  IsanDoulatBegum . \r\n","page_name":" 176 ","page_number":176},
  {"content":"\r\n\r\nچون در اين موقعيت همايون جوان كه يك سال از فرمانروايىاش مىگذشت ظاهرا تمام خاله‌ها ، دختر خاله‌هاى درجهء اول و دوم در دسترس ، و برخى از خانمهاى اصيل‌زاده را كه آشنا هم نبودند ، دعوت كرده بود ، به نحوى كه فقط در طرف راست او حدود 87 خانم نشسته بودند ، و در سمت چپ هم مطمئنا از اين كم‌تر نبودند - همه با ظريف‌ترين زيور آلات و قطعا با كلاه‌هاى شيك بلند بر سر - در حالى كه از غذاى جشن لذت مىبرده‌اند ، پرحرفىشان به گوش مىرسيده است .\r\nگلبدن كه ما توصيف بامزهء اين صحنه را مديونش هستيم ، دختر بابر از دلدار بيگم بود كه براى بابر از جمله شاهزاده هيندال را نيز به دنيا آورده است كه همواره به گلبدن بسيار وابسته باقى ماند . هنگام فوت پدرش در سال 1530 ، گلبدن حدود 8 سال داشته است . ولى وقايع بحرانى سالهاى نخست بسيار خوب در ذهن كودك 8 ساله اثر گذاشته‌اند ، به نحوى كه او 10 سال بعد وقتى اكبر برادرزاده‌اش از او خواهش كرد كه دربارهء زندگى پدرش شرحى بنويسد ، تصوير زنده‌اى از زندگى ناآرامش تا نابينايى برادر ناتنىاش كامران را عرضه مىدارد . سپس دست‌نويس ناتمام قطع مىشود .\r\nما از گزارش گلبدن مىآموزيم كه همسران بىفرزند فرمانروايان يا آنهايى كه فرزندانشان مرده بودند ، غالبا برادرزادگان يا خواهرزادگان خود را به فرزندى قبول مىكرده‌اند . بدين طريق روابط در هر حال پيچيده در درون وابستگان غيرقابل تشخيص‌تر مىشده است ، دست كم براى كسانى كه بعدا به دنيا مىآمده‌اند ، و از آنجا كه بابر سه دختر خود از دلدار بيگم را با اسامى تركيبى با گل نامگذارى كرده است ، تميز دادن بين گلبرگ ، گلچهره ، و گلهاى نسل بعدى هميشه هم آسان نيست . ولى گلبدن - كه با خزر خان ، مردى كم‌اهميت ازدواج كرد - در رأس همه قرار دارد . او كه بعدا سليمه خواهرزاده‌اش را كه يكى از همسران برادرزاده‌اش اكبر بود ، همراه با گروهى از ساير خانمهاى تيمورى در سال 1575 در سفر زيارت به مكه همراهى كرد . ( 3 ) او با بيش از 80 سال در 17 فوريه 1603 م . نقاب نيستى را به چهره كشيد .\r\nهر يك از دختران بابر و برخى از نوه‌هايش ( نوه‌هاى دختر ) ، حتى اگر فقط براى اتحاد فاميل هم بود ، نقشى در زندگى دربار داشته‌اند . به عنوان مثال ، زندگى رقيه دختر هيندال ، برادر گلبدن ، جالب توجه است .\r\nاو نخستين همسر اكبر بود ، ولى بىفرزند باقى ماند . او بود كه بعدا مسئوليت تربيت خرم ، شاه جهان آينده و نوهء اكبر را بدوا بر عهده داشته است .\r\nازدواج بابر با مباركه « 1 » ، زنى از طايفهء پاتانهاى يوسف زهى كه بعدا براى مغولان غالبا مشكلاتى فراهم آوردند ، نشان مىدهد كه ازدواجها به دلايل سياسى تا چه اندازه مهم بوده‌اند . او با اين زن پاتان در سال 1519 ازدواج كرد ، كارى كه به اعتبار او در سرزمين كوهستانى افغانستان قدرت بخشيد . ( اين همان سالى\r\n\r\n\r\n","description":"","footnote":"\r\n( 1 ) .  Mubarika . \r\n","page_name":" 177 ","page_number":177},
  {"content":"\r\n\r\nبود كه دلدار بيگم هيندال را به دنيا آورد ) . ولى مباركه بىفرزند ماند و شايع بود كه همسران حسود بابر به او دوا داده‌اند تا او كه بسيار مورد علاقهء بابر بود نتواند وارثى تقديم او كند . چنين گزارشهايى نادر نيستند ، جادوى سياه و دواهاى سرى گاه مورد استفاده قرار مىگرفتند تا مانع تولد پسرى شوند كه بعدا شايد مدعى تاج و تخت شود . سرانجام اين مباركه بود كه جنازهء بابر را به كابل برد ، جايى كه او آرامگاه ابدىاش را يافت .\r\nولى محبوب‌ترين همسر بابر ، مهام بود كه از خاندان متدين ايرانى احمد جام ، ( ف . 1141 ) اصل و نسب داشت . بابر با او در سال 1506 در سن 22 سالگى ازدواج كرد . دو سال بعد او به بابر پسر محبوب و وارثش همايون را اهدا كرد . مهام در سال 1529 به دهلى آمد و اجازه يافت در كنار فرمانروا بر تخت نشيند . وقتى همايون يك سال بعد بر تخت نشست ، مهام براى او جشن بزرگى برپا كرد . از آنجا كه چهار فرزند ديگرش زود مرده بودند ، او گلبدن و هيندال را به فرزندى پذيرفت .\r\nما خانزاده بيگم بزرگترين خواهر بابر را با عنوان پادشاه بيگم نبايد فراموش كنيم كه در واقع بانوى اول سرزمين بود و كرارا در مشكلات سياسى بين وابستگان ، از جمله در سال 1541 بين همايون و كامران ، و چهار سال بعد ، كمى پيش از مرگش ، بين همايون و عسگرى « 1 » واسطه شده بود .\r\nبانوان حرم سلطنتى هميشه يك سالن انتظار مهم در اختيار داشتند : وقتى شاهزاده خسرو در سال 1606 عليه پدرش جهانگير شورش كرد ، كارى كه ميرزا عزيز كوكا به او توصيه كرده بود ، سليمه براى جهانگير پيغام فرستاد :\r\nشاهنشاها همهء بانوان در اتاق انتظار خانمها جمع شده‌اند ، بدين قصد كه از خود براى ميرزا عزيز كوكا مايه بگذارند . اگر اينجا بياييد ، بهتر است - در غير اين صورت آنها نزد شما مىآيند ! ( 4 )\r\nمشابه چنين چيزهايى نيز گزارش مىشود .\r\nهمايون كه خاله‌ها و دخترهاى بىشمارى احاطه‌اش كرده بودند از جنس مخالف زيبا اصلا بدش نمىآمد . همسران او از خانواده‌هاى بسيار متفاوتى ريشه داشته‌اند . همسر اول او حاجى بيگم بعدها اكبر كوچك را وقتى كه والدينش در حال فرار به ايران بودند ، نزد خود آورد ؛ هم او بود كه دستور ساخت آرامگاه همايون را نزديك نظام الدين داده است ، يا دست كم نظارت بر آن را داشته است .\r\nهمايون با گلبرگ ، زنى از طايفهء تركمن‌هاى بارلاس « 2 » ازدواج كرد . او پيش از آن با حسين شاه ارغون\r\n\r\n\r\n","description":"","footnote":"\r\n( 1 ) .  Askari . \r\n( 2 ) .  Barlas . \r\n","page_name":" 178 ","page_number":178},
  {"content":"\r\n\r\nفرمانرواى سند ازدواج كرده بود و همايون را هنگام فرار به سند همراهى كرد . در اين ميان او با حميده آشنا شد كه خانواده‌اش - مثل مهام - به اصل و نسب داشتن از مرشد احترام برانگيز ، عارف بزرگ شيخ احمد جام ، ملقب به زنده پيل « 1 » ، افتخار مىكرد . اينكه ازدواج فرمانرواى در حال فرار با حميده كه ابتدا مردد بوده است ، به وسيلهء دلدار بيوهء بابر با وجود اينكه پسرش هيندال نمىخواسته ، و شايد خود نيز به او علاقه‌مند بوده ، ترتيب داده شده است ، به شكلهاى مختلف تعريف مىشود . ( 5 ) اينكه دخترى كه هنوز به 14 سالگى نرسيده ، در ابتدا از ازدواج با فرمانروايى كه بارها ازدواج كرده ، معتاد به ترياك ، فقير ، و بىچيز و بدون تاج و تخت بوده است ، احساس شعف نكند ، جاى تعجب نيست . ولى در سال 1541 زناشويى انجام گرفت و در تاريخ 15 اكتبر 1542 زن جوان پس از راهپيماييهاى سخت و دشوار در محدوده‌هاى خشك و بىحاصل پسرى به دنيا آورد كه بايد به اكبر معروف مىشد . يك لوح كوچك يادبود در « عمر كوت » در سند يادآور اين واقعه است . همايون در حال فرار باقى ماند ؛ زن جوان او را همراهى كرد .\r\nوقتى موقعيت بدون راه چاره به نظر رسيد طفل را با مسن‌ترين همسر همايون باقى گذاشت و خودش ، ظاهرا بدون اينكه خسته شود ، در تمام سفرهاى همسرش در خاك ايران شركت كرد ؛ با او از آرامگاه جدش احمد جام و از زيارتگاه اصلى شيعيان در اردبيل ، در شمال غرب ايران و محل اصلى سلسلهء سلطنتى صفويهء حاكم بر ايران ، ديدن كرد . مختصر اينكه او نشان داد كه همسفرى عالى است . او باز هم در حال فرار ، در سال 1544 ، پسرك خود را در قندهار ديد ، صحنه‌اى كه اكبر 3 ساله در ميان عده‌اى از زنان مادرش را مىشناسد ، براى تصوير گران شرح احوال اكبر موضوعى دوست داشتنى است . ( 6 ) همايون براى مدتى حميده را در دژ قندهار باقى گذاشت و براى حميده دردآور اين بود كه شاهزاده پس از بازگشتش به كابل ، ماه چوچك « 2 » ، ( در واقع صحيح آن ، « گل ماه » است ) را به همسرى گرفت كه البته به استقبال سرنوشتى غم‌انگيز رفت : او پس از مرگ همايون بيشتر در كابل اقامت داشت . پسرش ميرزا محمود حكيم - برادر ناتنى كوچك اكبر - پس از ماجراى بايرام خان به دنبال اشغال كابل بود ، جايى كه او در سال 1563 به وسيلهء ژنرال منعم خان ناموفق مورد حمله قرار گرفت . ابو المعالى كه زمانى مورد علاقهء همايون و از زندان لاهور گريخته بود ، دختر ماه چوچك را به همسرى گرفت و مادر زنش را در سال 1564 كشت . ( 7 )\r\nدر حالى كه همايون به آرامى قلمروى هند را پس مىگرفت ، حميده مادر اكبر مثل بيشتر بانوان خاندان مغول در كابل ماند . يك سال پس از حادثهء مرگبارش ، حميده بانو به دهلى آمد ، جايى كه او بعدها هم بيشتر اوقات زندگى كرد و نفوذ كمى روى پسر و نوه‌اش داشت تا اينكه در سال 1604 درگذشت . اكبر در\r\n\r\n\r\n","description":"","footnote":"\r\n( 1 ) .  Zindapil . \r\n( 2 ) .  mahchuchak . \r\n","page_name":" 179 ","page_number":179},
  {"content":"\r\n\r\nمرگ او سر و ريش چانه‌اش را تراشيد و از تمام زيورآلات امتناع ورزيد .\r\nاحترام به مادر يك وجه شناخت مهم از فرهنگ بود . جهانگير بارها گزارش مىكند كه چگونه از مادرش ديدن كرده ، به استقبال او رفته تا طبق رسوم چنگيز خان و تيمور به او اداى احترام كند و در جلو او خم شود . زمانى كه يكى از مادر زنهاى گلرخ ميران شاهى ، در سال 1614 بيمار بود به فرمانروا خلعتى داد كه او براى احترام به رسم و رسوم ( توره ) « 1 » ، پذيرفت ، در حالى كه او به عنوان فرمانروا در اصل از هيچ‌كس نبايد چيزى افتخارى مثل چنين جامه‌اى را بپذيرد . در اين ستايش به شدت اثرگذار به مادر ، ارائه طريق به اينكه به مادر بايد بيشتر از هركس ديگر احترام گذاشت كه البته ريشه در اسلام نيز دارد ، دخالت دارد .\r\nولى در نوجوانى اكبر چيز ديگرى هم ديده مىشود و آن ارتباط نزديك او با ماهام آناگا « 2 » دايه‌اش بوده است ؛ ( 8 ) طبق قانون اسلام خواهران و برادران شيرى مثل خواهران و برادران خونى هستند ؛ آنها اجازهء ازدواج با هم را ندارند . از اين‌رو رسم بود كه شاهزادهء تازه به دنيا آمده ، در طول هفته‌ها و ماه‌هاى بعد به وسيلهء خانمهاى متشخص مختلف ، دست‌كم براى زمان كوتاهى شير داده مىشدند . فرزندان تنى اين دايه‌ها بعدا خواهران و برادران شاهزاده به شمار مىآمدند . بدين نحو شبكهء تنگاتنگى از رابطه‌ها و وابستگيها ايجاد مىشده است ، همان‌گونه كه وقتى از اكبر خواسته شد برادر شيرىاش كوكا را مجازات كند ، متذكر شده است : « بين ما جريانى از شير است كه من نمىتوانم از روى آن بگذرم . » مادر ميرزا عزيز كوكا ، جىجى آناگا ، همسر شمس الدين آلگا بود كه اكبر او را نيز بسيار دوست داشت . مهام آناگا در كودكى اكبر كوشيده است به وسيلهء سحر و جادو موجب شير نخوردن او از جىجى كه به اكبر 8 ماهه در آن زمان آرامش مىبخشيده است شود ( يكى از مدارك بسيار مورد استفادهء شرح‌حال‌نويسان انبياء براى دانش ماوراء الطبيعهء اكبر ) .\r\nزين خان كوكا « 3 » كه پدرش زمانى مريم مكانه را در فرار به ايران همراهى كرده بود ، پسر يكى از دايه‌هاى اكبر بوده است ؛ نوهء او بعدا با جهانگير ازدواج كرد و پسرش پرويز را به او هديه نموده .\r\nغالبا افتخار شير دادن به يك شاهزاده ، به يك خانم مورد اعتماد معين و از قبل وابسته به شبكهء خانوادگى واگذار مىشده است .\r\nبه همين دليل همه جا در محدوده‌هاى ايندو - اسلامى مقبره‌هايى وجود دارد كه به وسيلهء دايه‌هاى معروف بنيان گذاشته شده است ( نمونه‌هاى به ويژه زيبا در لاهور و ماندو يافت مىشوند ) ، و جهانگير\r\n\r\n\r\n","description":"","footnote":"\r\n( 1 ) .  tore . \r\n( 2 ) .  Mahamanaga . \r\n( 3 ) .  ZaynKhanKoka . \r\n","page_name":" 180 ","page_number":180},
  {"content":"\r\n\r\nتابوت دايه‌اش را به اتفاق ديگران براى دفن حمل كرده است .\r\nدر ميان دايه‌هاى دورهء مغول ، مهام آناگا معروف‌ترين دايه بوده است . او همسر نديم كوكا بود و از دو پسرش ، كوچك‌ترين آنها ادهم خان با اكبر بزرگ شده است . در دهلى مهام آناگا دستور داد يكى از نخستين مساجد مغول را بنا كنند ؛ اين مسجد خير المنازل « 1 » ، روبه‌روى پورانا قلعه ، قلعهء قديمى ، است . به طورى كه گفته مىشود با وجود اينكه وكيل ، نخست وزير ، در اصل منعم خان بود ، همهء كارها را در دولت او مىگردانده است . واضح است كه او براى ادهم پستى با مسئوليت دست و پا كرده بود ، ولى ادهم به قدرى خود را نامحبوب كرد كه اكبر او را با دست خود از بالكن پرت كرد و گذاشت كه بميرد . مهام آناگا چهل روز بعد به دنبال پسرش از دنيا رفت . اكبر در واقع طبق قانون سوگوار او بود ، ولى حالا حكومت واقعىاش را آغاز كرده بود . او پس از مدت كوتاهى با بيوهء بايرام خان كه به واسطهء دسيسه‌هاى مهام آناگا بر كنار و سپس به قتل رسيده بود ، ازدواج كرد ؛ او سليمه ، دختر گلرو ( ف . 1613 ) دختر بابر بود .\r\nدر ازدواجهاى سياسى مغولان به طورى كه خوانده مىشود خيلى از چيزها بر تلاش براى رسيدن به قدرت استوار بوده است ، به عنوان مثال :\r\nاز آنجا كه همسر محترمش اورنگ زيب را شير داده است ، پسرانش به مقامهاى مناسبى رسيده‌اند .\r\nو اگر كسى با خواهر نور جهان ازدواج مىكرد ، « فورا دروازه‌هاى رسيدن به قدرت براى او گشوده مىشدند » . ( 9 ) به چنين تذكراتى باز هم برمىخوريم .\r\nزنانى هم كه مستقيما به دربار تعلق نداشتند ، نقشى مهم داشته‌اند . مثلا فاطمه آناگا ، دايه‌اى ديگر ، به عنوان سفير انجام وظيفه كرده است تا با حرم بيگم براى امكانات ازدواج گفت‌وگو كند . حرم بيگم ، دختر ميرويس بيگ از خاندان تيمورى و همسر ميرزا سليمان پسر عمهء همايون با موفقيت در بدخشان ، رأس شمال شرقى افغانستان ، حكومت مىكرده است . او در سال 1549 م . به همايون در لشكركشىاش به بلخ كمك كرد و در سال 1551 در كابل او را ملاقات كرد تا به او براى مرگ برادرش هيندال تسليت گويد ، ولى در عين حال كابل را براى شوهرش به دست آورد . او در واقع اداره‌كنندهء ايالت بود و حق تعيين مجازات داشت .\r\nدرست پيش از آن زنى در بدخشان حكومت مىكرده است : شاه بيگم ، زن يوسف خان جغتايى ( ف .\r\n1487 ) عموى بابر كه منطقهء مغولان را به دلايل خانوادگى ترك نمود و پس از گشتهاى طولانى در سال 1505 م . نوهء ناتنىاش بابر را در كابل ملاقات كرد . او با وجود اينكه به خاطر نوه‌اش ميرزا خان شورشى\r\n\r\n\r\n","description":"","footnote":"\r\n( 1 ) .  khayral - manazil . \r\n","page_name":" 181 ","page_number":181},
  {"content":"\r\n\r\nعليه بابر برپا كرده بود ، بابر با او جوانمردانه رفتار كرد و حكومت بدخشان را به او بخشيد ؛ ولى به وسيلهء راهزنانى از كاشگر اسير شد و حدود سال 1507 درگذشت .\r\nپس از حكومت كوتاه ميرزا محمد حكيم برادر ناتنى اكبر بر كابل نيز در سال 1850 خواهر ناتنى فرمانروا ادارهء امور اين منطقه را به دست گرفت . اين زن بخت النسا بيگم ، دختر همايون و ماه چوچك بود . به سرو قد نيز بايد اشاره كرد ؛ گلبدن تعريف مىكند كه او شبى در زير نور ماه آواز خوانده و بعدا با منعم خان ، نخست وزير ، ازدواج كرده ، كوشيده است ميان منعم خان و سياستمدار ديگرى وساطت كند .\r\nارغونهاى سند مانند مغولان از منطقهء افغانستان و در واقع از حوالى هرات آمدند . از اين‌رو در اولين و دومين نسل مغولان در هند ، با آنها روابط خانوادگى ايجاد شده بود . ( 10 ) مثلا يك زن ارغون ابتدا با قاسم كوكا ، برادر شيرى بابر و سپس با شاه حسن ارغون يكى از وابستگان از سند ، ازدواج كرده است . دخترى از اين ازدواج ، با كامران ، پسر بابر ، ازدواج كرد و وقتى او كور و به مكه تبعيد شد ، براى او همچنان همسرى وفادار باقى ماند .\r\nخانمهاى زيادى از اولين و دومين نسل ، نقش مهمى در دورهء اكبر داشته‌اند و كوشيده‌اند بين نسلها وساطت كنند . مثلا حميده حتى از دژ آمد و قدم پيش نهاد تا نوه‌اش جهانگير كه بر خلاف دستور به جاى اينكه به بنگال رود ، تسليم هوس‌بازيها و اعتيادش به مشروب بود ، مدتها در اجمر مانده ، پس از نافرمانىاش مجددا اجازهء اداى احترام به پدرش را داشته باشد . ( 11 )\r\nابو الفضل گزارش مىكند كه پس از روزهاى بزرگ روزه‌دارى فرمانروا ، اولين غذاها براى او از منزل مادرش آورده مىشدند .\r\nمان ماتى كه يك راجپوتى و به عنوان مادر جهانگير با عنوان مريم زمانه مورد احترام قرار مىگرفت ، جزو خانمهاى بانفوذ بود . او مسجد بيگم شاهى را در لاهور ( 1611 - 1614 ) و چشمه‌اى پله‌دار را نزديك عيدگاه در بايانا ( 1612 ) بنياد نهاده است . وقتى كه در سال 1623 درگذشت او را در سيكاندرا ، آرامگاه همسرش اكبر ، به خاك سپردند .\r\nوقتى جهانگير در حال شورش عليه پدرش در اللّه آباد به سر مىبرد ، همسرانش را به طبع همراه داشت و شاه بيگم ( ف . 1605 ) مادر راجپوتى پسرش خسرو را پس از مرگ در خسرو باغ در اللّه آباد به خاك سپردند . او از غصهء رفتار غيرصادقانهء برادرش و نافرمانى خسرو خودكشى كرد و گفته مىشود كه جهانگير پس از مرگ او 4 روز غذا نخورده است كه در نتيجه اكبر به عنوان تسلى خلعت ، عمامهء خودش را براى او فرستاده است . سلطان نثار بيگم ، خواهر جهانگير نيز پس از فوت در سال 1622 در اللّه آباد به خاك سپرده شده است . در ضمن جالب توجه است كه دقيقا در دورهء جهانگير خانمها به عنوان حاميان هنر معمارى مساجد دربارى قدم پيش مىنهند ، در حالى كه فرمانروا خودش از هيچ پروژهء بزرگ‌ترى از اين نوع حمايت نكرده است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nدر مورد جهانگير افسانه‌اى موهوم وجود دارد ، داستان عاشقانهء او با اناركالى . « 1 » او بايد در سال 1599 در حضور پدرش با خانم جوان نگاه‌هايى عاشقانه رد و بدل كرده باشد كه بعد از آن اكبر دستور توقيف دخترك و دفن او در داخل ديوار را داده است . برج هشت گوشه‌اى كه محله‌اى از شهر لاهور را نامگذارى كرده ، در سال 1615 م . به وسيلهء جهانگير در يك باغ ساخته شده و تابوتى آراسته به زيباترين نامهاى خداوند را در خود جا داده است . در وقايع رسمى دورهء اكبر چيزى از اين داستان خوانده نمىشود ، در عوض آداب و رسوم ملى و درام‌نويسان مدرن خيلى موارد زياد دربارهء اناركالى براى تعريف دارند .\r\nدر سال 1611 جهانگير ، پدر تعداد زيادى فرزند از همسران مختلف ، با مهر النسأ دخترى ايرانى ازدواج كرد كه سپس به اسم نور محل ، و سرانجام به اسم نور جهان معروف شده است . ( 12 ) او در مهاجرت والدينش از ايران در قندهار به دنيا آمد ؛ پدرش قياس بيگ بعدا به عنوان اعتماد الدوله در دولت نقش داشته است . مهر النسأ با شيرافكن ، افسرى كه در بنگال هنگام كشتن برادر شيرى فرمانروا به طرزى مرگبار مجروح و كشته شد ، ازدواج كرده بود . شايعات در اينجا دست جهانگير كه مهر النسأ را قبلا ديده و عاشقش شده بود ، در كار مىبينند . زن بيوه - تقريبا 34 ساله - ابتدا در خانهء روقيه بيگم بىفرزند ، همسر اول اكبر كه مادر خواندهء خرم شاه جهان بود زندگى مىكرد . نور جهان بدون شك فعال‌ترين زن تاريخ مغول بوده است . زن عاقل پرانرژى راه مجذوب كردن مرد زيباى معتاد به الكل و مواد مخدر را به خوبى مىدانست و حكومت به واسطهء اعتماد الدوله پدرش و آصف خان برادرش عملا در دست خانوادهء او بود .\r\nاين از نظر فرمانروا اشكالى نداشت ، چون نور جهان نه فقط عاقل بود ، بلكه سواركار ، چوگان‌باز ، و شكارچىاى درجه يك نيز بود . پدرش در سال 1622 ، چهار ماه پس از مرگ همسرش ، درگذشت و نور جهان كه تمام مايملك او را به ارث برده بود ، آرامگاه زيبايى براى او ساخت كه با نماهاى مزين به سنگهاى قيمتى مثل يك جعبهء كوچك جواهر اثر مىگذارد . او باغهايى نيز مثل باغ نورافشان در ساحل شمالى يومنا ، و قصر نور محل احداث كرده است .\r\nشاهزاده خانم مالك ملك و املاك زيادى بود ، ولى تيول بدون ماليات مىبخشيد ، از دختران يتيم مراقبت مىكرد . او حكمرانى واقعى بود و دستور داد به نام او سكه ضرب شود . او اجازه داشت شخصا در حضور جهانگير طبل تشريفات را لمس كند . به تجارت علاقه‌اى پرشور داشت ، در حالى كه برادرش آصف خان كارگزار اصلى در ادارهء كشتيهاى او بود ، كه با آنها از جمله نيل از بايانا به بنادر صادراتى در كرانهء غربى هند اجناسى مىآورده است . علاقهء او براى اجناس اروپايى قابل توجه است ؛ سوزن دوزيهاى انگليسى او را مجذوب مىكردند و بدين طريق عامل جديدى در هنر منسوجات هندى شدند . نور جهان\r\n\r\n\r\n","description":"","footnote":"\r\n( 1 ) .  Anarkali . \r\n","page_name":" 183 ","page_number":183},
  {"content":"\r\n\r\nشكلهاى تازه‌اى از جواهرسازى و طلاسازى شكيل ابداع كرد . از آنجا كه او عايدات زيادى از گمرك واردات و حق راهدارى داشت تعجب‌آور نيست كه در جشن سلامتى جهانگير در وزن‌كشى رسمى سال 1621 مهمانىاى داد كه بر تمام جشنهاى تاكنون برپا كرده ، از نظر هدايا ، جواهرات و خلعتها سايه افكند .\r\nنور جهان كه تنها دخترش در ازدواج اول ، با پرويز پسر جهانگير ازدواج كرد ، در مناقشات بر سر جانشينى در موقعيت بدى قرار گرفته بود ؛ او خمير ترش اختلال شده بود . ( 13 ) او جهانگير را از پسر محبوبش خرم شاه جهان منحرف كرد و برخى از مورخان بدين خاطر در موردش منتقدانه قضاوت مىكنند ، در حالى كه ديگران برادرش آصف خان را به سبب حمايت از شاه جهان نكوهش مىكنند .\r\nزمانى كه نور جهان 17 سال پس از جهانگير درگذشت ، دستور ساخت آرامگاه زيبايى براى او در لاهور محبوبش داده بود كه باز هم شكل آرامگاه پدرش - بناى كوتاه كشيده‌اى در يك باغ - را به خود مىگرفت . بناى سادهء مقبرهء خود او در آن سوى ديگر راوى « 1 » قرار دارد كه اينك به واسطهء يك خط راه آهن از مقبرهء برادرش آصف خان جدا شده است . اين مكان بسيار ساده است و خود او بايد شعرى سروده باشد :\r\n بر روى قبر من ، غريبه‌ها * نه شمعى و نه چراغى\r\nنه پر سوختهء شب پره‌اى ، * نه چهچهه‌هاى بلبلانى . . . \r\nنور جهان زمان كوتاهى پس از ازدواجش با جهانگير ، بر اين امر همت گماشت كه برادرزاده‌اش ارجمند بانو بيگم ، دختر آصف خان در سال 1614 با خرم شاه جهان ، وارث قانونى طرح‌ريزى شده براى تاج و تخت ، ازدواج كند .\r\nممتاز محل ، آن طور كه او اينك ناميده مىشد ، پيش از اينكه در فوريهء 1628 پس از مبارزات سردرگم كننده براى جانشينى ، كه بر تخت نشيند ، همسرش را در گشت و گذارهاى بعدى در تلين گانا « 2 » و بنگال همراهى كرد . بلافاصله پس از بر تخت نشستن جهانگير مهر سلطنتى به ممتاز محل سپرده شد ، و او تمام اسناد را خوانده و مهر مىكرد . او هر سال يك فرزند به دنيا آورد ، از 14 فرزند ، دو دختر و سه پسر زنده ماندند . در ژوئيهء 1631 او هنگام به دنيا آوردن چهاردهمين فرزند درگذشت ، و به نداى دعوت بازگرد « 3 » با تسليم و رضا گوش سپرد و پاسخ گفت و با ترحم خداوند توأم شد .\r\n\r\n\r\n","description":"","footnote":"\r\n( 1 ) .  Ravi . \r\n( 2 ) .  Telingana . \r\n( 3 ) . سورهء 89 ، آيهء 27 .\r\n","page_name":" 184 ","page_number":184},
  {"content":"\r\n\r\nكوشكى كه او مدتها در آن زندگى كرده است هنوز هم در برهان‌پور پابرجاست ؛ اين مربوط به وقتى است كه موقعيت سياسى به حضور فرمانروا در دكن شمالى نياز داشت . در آنجا بركهء كوچكى كه زمانى او روى آن قايقرانى مىكرد ، و همچنين كوشك روبازى قرار دارد كه او را پيش از آنكه محل آرامگاه طرح‌ريزى شده در آگرا كه به راجه جاى سينگ از امبر تعلق داشت ، خريدارى شود ، ابتدا در آنجا به خاك سپردند . سنوات تاريخ مرگ او به حروف ابجد اين چنين است : « جاى ممتاز محل در بهشت است » 1040 / 1631 . در مرگ ملكه چنين سروده شده است .\r\n دنيا : بهشتى كه ما را مفتون مىكند ، * ولى پرچينى از گل سرخ را هم خارها در برگرفته‌اند ؛\r\nگل سرخ شادى و سرور را كسى كه درد خار به * قلبش فرونرفته است ، نمىتواند از آنجا بچيند . . . ( 14 ) \r\nاز دست رفتن همسر محبوب فرمانروا او را چنان متزلزل كرد كه موى ريشش سپيد شد و دو سال تمام چنان گريست كه چشمانش ضعيف شد و مجبور گرديد كه گاه از عينك استفاده كند . او نيز در ابتدا همواره لباس سفيد سوگوارى مىپوشيد ، ولى بعدا در روزهاى چهارشنبه ، روز مرگ او و در ماه دهو القاعده « 1 » ماه مرگ او ، آن را بر تن مىكرد .\r\nجهان آرا ، دختر بزرگ او كه در آن زمان حدود 18 سال داشت ، در آخرين ساعات زندگى ممتاز محل نزد او بود و تمام تعهدات فرزندى را با محبت بجا آورد ؛ سپس او اولين بانوى كشور شد و اين نقش دشوار را با ظرافت و وقار ايفا كرد .\r\nدر اين ميان احتمالا علاقهء او به عرفان كه با برادر يك سال جوانترش داراشكوه تقسيم كرده بود كمكش كرده است . وارد كردن رسمى او به فرقهء قادريه به وسيلهء ملا شاه جانشين ميان مير با وساطت توكل بيك و داراشكوه برادرش انجام گرفت . خود او ورودش را به طريق تصوف مفصلا توصيف كرده است : ( 15 )\r\nبا وساطت برادرم شاهزاده داراشكوه اعتقاد راسخم را به [ ملا شاه 
  ] اطلاع دادم و از او تقاضا كردم رهبر روح و روانم شود . او نيز طبق قواعد شكوهمند مراسم سنتى پذيرفته شدن برادرىاش را به من اهدا كرده است ؛ ولى با وجود همهء اينها ، وقتى كه من اولين بار شكل و شمايل قابل احترام و ستودنى مرشد بزرگ را ، در حالى كه او به پدر فرمانروايم هنگام اقامت در كشمير اداى احترام و تعارف مىكرد ، ديدم و زمانى كه من\r\n\r\n\r\n","description":"","footnote":"\r\n( 1 ) .  Dhu'LQada . \r\n","page_name":" 185 ","page_number":185},
  {"content":"\r\n\r\nدر آنجا از دهانش مرواريدهاى غلتان حكمت و خردش را شنيدم ، اعتقادم به او هزاران بار زنده‌تر از قبل شد و نشئهء الهى تمام وجودم را در اختيار گرفت . روز بعد برادرم با اجازهء مرشد بزرگ مرا با تعاليم عرفانى كه شامل بازخوانى دعاى جمعى دراويش قادرى و دستورات ملا شاه است ، آشنا كرد .\r\nبراى كامل كردن اين جرئت و جسارت به عبادتگاه قصرم رفتم و تا نيمه‌هاى شب در آنجا نشستم ، در حالى كه نماز شب گذاردم و به اتاقم بازگشتم . سپس در گوشه‌اى رو به قبله نشستم و تمام فكرم را در حالى كه همزمان توصيف پيغمبر مقدسمان را در نظر مجسم مىكردم ، روى تصوير مرشد بزرگ متمركز كردم . مشغول به اين حالت خلسه به وضعى روحى دست يافتم كه نه خواب بود و نه بيدارى . در اين لحظه جمع روحانى پيغمبر و اولين پيروانش را با ساير مؤمنان ديدم ؛ پيغمبر و چهار دوستش [ ابو بكر ، عثمان ، عمر ، و على 
  ] با هم نشسته بودند و عده‌اى از مهم‌ترين همراهان او را احاطه كرده بودند . من متوجهء ملا شاه شدم . او نزديك پيغمبر كه سرش را روى پاى او قرار داده بود ، نشسته بود ، در حالى كه پيغمبر به او مىگفت : « آه ملا شاه ، به چه دليل تو اين دخترك تيمورى را روشن و آگاه ساختى ؟ »\r\nوقتى دوباره به هوش آمدم ، قلبم در اثر اين نشانهء تفقد الهى مثل باغچه‌اى از گل سرخ باز شد و خود را پر از سپاسى بىاندازه در جلو اريكهء خالق مطلق به خاك افكندم . مملو از سعادتى ناگفتنى . نمىدانستم چه كنم تا شادى قلبم را ابراز نمايم . من خداوند را با اطاعتى كور ستايش كردم و او را يك‌بار براى هميشه به عنوان هدايت‌كنندهء روح و روانم برگزيدم ، در حالى كه به خود گفتم : « آه چه سعادت كاملا خاصى و چه نيك‌بختى زيادى به من ، اين زن ضعيف و خوار و خفيف اعطا كرده است ! من سپاس و ستايش بىكران قادر متعال ، خداوند وصف نشدنى را بجا مىآورم كه در حالى كه زندگىام ظاهرا بىثمر جريان داشت به من اجازه داد كه خود را وقف جست‌وجوى او كنم و عاقبت به من هدف وحدت مورد اشتياق با او اعطا شد و مرا از اقيانوس حقيقت و چشمهء دانش عرفان سيراب كرد !\r\nمن به اين اميد نزديك شدم كه خداوند اجازه دهد با قدمهاى محكم و جسارت تزلزل‌ناپذير اين راه باريك قابل قياس با پل صراط را در پيش گيرم و روحم سعادت عظيم اين را كه بتوانم به او فكر كنم احساس كند . ستايش خداوندى كه به وسيلهء توجه كاملا خاص مرشد بزرگ مقدس ، استعداد درك وجود مطلق در كامل‌ترين نوع را به همان‌گونه كه همواره مشتاقانه آرزو داشتم به من ، اين زن حقير اعطا كرد . چون كسى كه معرفت وجود مطلق را دارا نباشد ، انسان نيست ؛ او جزو آنهايى است كه گفته مىشود : آنها مثل حيوانات هستند ، در واقع ، حتى نادان‌تر » . « 1 »\r\n\r\n\r\n","description":"","footnote":"\r\n( 1 ) . سورهء 7 ، آيهء 178 .\r\n","page_name":" 186 ","page_number":186},
  {"content":"\r\n\r\nهر انسانى كه به اين نهايت نيك‌بختى دست يابد ، تنها به سبب اين واقعيت كامل‌ترين و اصيل‌ترين موجود مىشود ؛ وجود فردىاش در وجود مطلق گم مىشود ، قطره‌اى در اقيانوس ، ذره غبارى در آفتاب ، جزئى از كل مىشود . رسيده به اين موقعيت ، او آن سوى مرگ ، مجازاتهاى آتى ، بهشت ، و جهنم است . چه مرد باشد چه زن ، او همواره كامل‌ترين موجود است . اين لطفى است كه خداوند « به هركس كه بخواهد ، مىكند » . « 1 »\r\nعطار شاعر بزرگ دربارهء ربيعه « 2 » گفته است :\r\n او نه يك زن ، بلكه بيشتر يك مرد بود ، * سرتاپا كاملا غرق در درد و رنج . \r\nدر هر حال شاهزاده خانم بايد درد را تحمل مىكرد ؛ چون در 5 آوريل 1644 دچار حادثه شد ؛ او به صورت سطحى با شمعى روشن تماس پيدا كرد ،\r\nو از آنجا كه جامهء مطهرش به عطر و روغنهاى معطر كاملا آغشته بود ،\r\nآتش فورا در يك لحظه به تمام لباسش سرايت كرد و شعله‌ها زبانه كشيدند ،\r\nو سرچشمهء نيك‌بختى و طهارت فورا مثل شب پره‌اى در شعله‌ها كاملا\r\nهمانند آتش شد . ( 16 )\r\nچهار زن خدمتكار خود را روى او انداختند ؛ دو نفر از آنان از سوختگيها جان به در بردند . شاه جهان تسلىناپذير بود و همواره مبالغ جديدى صدقه مىداد تا دريافت‌كنندگان را براى دعا جهت شفاى شاهزاده خانم به حركت آورد . با هر نشانهء بهبود او روزانه 1000 روپيه خيرات مىكرد و زندانيان را آزاد مىنمود ؛ در حقيقت او خودش پرستارى و مراقبت از دختر محبوبش را برعهده داشت . جهان‌آرا 4 ماه تمام بسترى بود ، از عفونت جراحتها رنج مىكشيد ، تا اينكه يك پزشك ايرانى بالاخره دارويى يافت كه او را معالجه كرد .\r\nپس از 8 ماه و 8 روز او توانست براى نخستين‌بار روى پاى خود بايستد ؛ پزشك دستمزدى شاهانه و منصبى 200 تا 1500 ذاتى دريافت كرد ، و در جشن سلامتى ملكه با خصايصى هم چون فرشته ، شاه جهان 80000 روپيه خيرات كرد و به دخترش 139 مرواريد بزرگ سوراخ نشده ، يك الماس بزرگ و عايدات بندر سورات را كه از آن بخش بزرگى از واردات مىآمد هديه كرد . ولى جهان‌آرا همان كارى را كرد كه اجدادش كرده بودند : او براى زيارت به اجمر رفت تا در آنجا براى سپاس قربانى كند ، با وجود اينكه او نه فقط به سلسلهء آداب و رسوم مغولان و چيشتىها تعلق نداشت ، بلكه جزو فرقهء قادريه نيز بود .\r\nجهان‌آرا - غالبا بيگم صاحب يا پادشاه بيگم ناميده مىشد - از آموزش ممتازى برخوردار بود . يكى از\r\n\r\n\r\n","description":"","footnote":"\r\n( 1 ) . سورهء 5 ، آيهء 54 .\r\n( 2 ) .  Rabia . \r\n","page_name":" 187 ","page_number":187},
  {"content":"\r\n\r\nآموزگاران او ساتى خانم ، نديمهء قديم مادرش بود كه خواهر طالب آملى « 1 » ، ملك الشعراى جهانگير بود كه زمانى شعرى سرشار از اشتياق و تمنا تقديم شعرا كرده بود . ساتى خانم به شاهزاده خانم درس فارسى كلاسيك و همچنين تعليم بازخوانى قرآن مىداد . وقتى كه او در سال 1637 درگذشت مثل ساير بانوان نزديك به خاندان مغول ، در مقبره‌اى 8 گوش نزديك تاج محل به خاك سپرده شد ، دختر خوانده او با امانت خان خوش‌نويس كه تاج محل كتيبه‌هاى زيبايش را مديون اوست ، ازدواج كرده بود .\r\nجهان‌آرا شور و شوق ساخت و ساز را با پدرش تقسيم كرده بود . او در بخش بنيانگذارى شدهء دهلى به وسيلهء شاه جهان ، يعنى در شاه جهان آباد ، چاندى چوك « 2 » را ساخته است كه تا امروز يك منطقهء تجارى مهم است . او همچنين يك سرا ، حمام ، و نيز باغهايى احداث كرده است . در سال 1648 او مسجدى از سنگ ماسهء قرمز رنگ با مرمر سفيد در آگرا بنا نهاد و در سالهاى اوليه بين 1634 و 1640 سرگرم تعمير شكل برخى از پروژه‌هاى باغ‌سازى در كشمير بود .\r\nجهان‌آرا بسيار ثروتمند بود ، او نه فقط نيمى از ثروت مادرى را به ارث برده بود ، بلكه بعدا درآمدهاى بندر سورات را نيز در اختيار داشت . از اين طريق او با هلندىها رابطهء تجارى برقرار كرد كه تلاش مىكردند با پرتقالىها و انگليسىهاى فعال از دورهء حكومت جهانگير ، به عنوان شريك تجارى به رقابت بپردازند . شاهزاده خانم كه نامه‌نويس خوبى بود با شاهزادگان دكن مكاتبه داشت ؛ البته او به امور بيوه‌هاى منصب‌داران نيز رسيدگى مىكرده است .\r\nولى خدمت او به هنر و علم به ويژه قابل ذكر است . به تشويق او ، دربارهء عرفان اسلامى آثار متعددى تأليف شده است كه تفاسير مثنوى جلال الدين رومى ، اثر محبوب مسلمانان هند از آن جمله است . ( 17 ) او كه 8 سال از زندگىاش را با پدر خلع شده‌اش در آگرا در قصر سپرى كرده بود همواره براى ممانعت از جنگ اورنگ زيب عليه داراشكوه همت به خرج داد ؛ در واقع او حتى پيشنهاد كرد كه قلمرو را تقسيم كنند ، به نحوى كه هر يك از برادران سهمى داشته باشند . از آنجا كه جهان‌آرا ازدواج نكرده باقى ماند - در واقع مردى هم‌شأن او وجود نداشت - درباره‌اش به غيبت و بدگويى پرداخته شده بود ، پيوند نزديك او با داراشكوه گاه غلط تعبير مىشد ( ولى شاهزادهء وليعهد همسرش نادره بيگم ، دختر پرويز ، عمويش را از هر كسى بيشتر دوست داشت ) و در طول سالهايى كه او با پدرش در دژ آگرا در زندان به سر مىبرد ، شايعاتى نيز به خاطر زنا با محارم به گوش مىرسيد . برنير داستان مرد جوانى را گزارش مىكند كه هنگام ملاقاتش به وسيلهء شاه جهان كشف شده و سريعا به داخل ديگ بزرگى پريده است ، كارى كه فرمانروا را تشويق به اين كرده است تا به دخترش توصيه كند حمام داغى بگيرد و سپس دستور داد تا زير آن ديگ\r\n\r\n\r\n","description":"","footnote":"\r\n( 1 ) .  Talib - iAmuli . \r\n( 2 ) .  ChandiChowk . \r\n","page_name":" 188 ","page_number":188},
  {"content":"\r\n\r\nآتشى برپا كنند ، در حالى كه دختر نمىتوانست با تغيير حالت چهره و يا حركتى راز را بر ملا كند . در ضمن داستان مشابهى دربارهء زيب النسأ ، برادرزاده‌اش ، تعريف مىشود كه چند سال پيش در يك فيلم تلويزيونى پرهيجان سوئدى نمايش داده شده است . ( 18 )\r\nولى جهان‌آرا با همهء تقدس و دانشش ظاهرا به جوانب راحت زندگى نيز بىميل نبوده است : مانوچى گزارش مىكند كه او شراب مخصوصش را مخلوط با گلاب مىنوشيده است و به مهمانانش مشروبات الكلى تعارف مىكرده است و براى پذيرايى ، ساقيهاى پرتقالى داشته است .\r\nوقتى كه او در سال 1681 درگذشت ، دستور داده بود تا او را در دهلى به خاك سپارند . بازديدكنندگان آرامگاه نظام الدين اوليا روحانى بزرگ چيشتى ، قبر سادهء آزاد او را با سنگ قبرى از مرمر مزين به خط زيباى نستعليق در ميان سنگ قبرهاى ساده در وسط حياط كوچك آرامگاه مىيابند .\r\nدر حالى كه جهان‌آرا براى برادرش داراشكوه تلاش مىكرد ، خواهرش روشن‌آرا كه 3 سال از او كوچك‌تر بود ، از اورنگ زيب كه از نظر سنى از همه به او نزديك‌تر بود ، جانبدارى مىكرد . در حين بيمارى شاه جهان كه به بحران منتهى شد ، او مهر اورنگ زيب را در اختيار گرفت تا بدين وسيله اطمينان دهد كه اورنگ زيب فرمانها را مهر مىكند و بدين‌ترتيب به عنوان جانشين قانونى پدرش عمل مىكند .\r\nولى فرمانرواى آينده براى اين دخالتها در كارش ارزشى قائل نبود . اگر به اشارات همواره پرهيجان مانوچى اعتماد شود ، روشن‌آرا تعدادى نوجوان را در منزلش مخفى كرده بود و پس از اينكه به آنها لباس زنانه مىپوشاند با هودج « 1 » ، كجاوه طلاكارى شده بر روى فيلش براى سوارى با آنها بيرون مىرفت . ولى او پس از به تخت نشستن اورنگ زيب كمى بيشتر از صحنه خارج شد . روشن آرا در سال 1671 درگذشت و قبر او در باغ دژ دهلى قرار دارد .\r\nما ، در زيب النسأ دختر اورنگ زيب كه در سال 1639 به دنيا آمده است و ظاهرا به عمه‌اش جهان‌آرا به ويژه نزديك بوده است ، جنبهء روحى و روانى و نه خشونت عملى را باز مىيابيم . او نيز خود را وقف ادبيات و عرفان كرد و مثل عمه‌اش ازدواج نكرده باقى ماند . با وجود اينكه اشعار سروده با نام مستعار معروف به مخفى « 2 » از تمام ترديدها فارغ نيست ، ابيات لطيف حزن‌آورى كه به او نسبت داده مىشوند ، وزنهاى طنين‌دار معتبرى دارند .\r\n اوه آبشار ، به خاطر چه كسى مىخواهى شكوه كنى ؟ * ابروان درهم مىكشى ، آيا كسى رنج مىكشد ؟\r\nچه دردى اجازه داده است كه تو مثل من تمام طول \r\n\r\n\r\n","description":"","footnote":"\r\n( 1 ) .  howda . \r\n( 2 ) .  Makhfi . \r\n","page_name":" 189 ","page_number":189},
  {"content":"\r\n\r\n شب چنين گريه كنى و سر بر سنگ بكوبى ؟ \r\nاو احتمالا در باغهاى شاليمار كه در كودكىاش در لاهور احداث شده بودند يا احتمالا در باغهاى به اصطلاح زيب النسأ كه از آنها هنوز هم مىتوان آثار غم‌انگيز چندى را در لاهور يافت ، اين‌چنين شكوه كرده است . ( 19 ) و تنهايى او در سطور زير منعكس است :\r\n مرا به عنوان مدل نقاشى برگزيد - * شكل آه را او چگونه به تصوير خواهد كشيد ؟ ( 20 ) \r\nولى زيب النسأ نيز مثل جهان‌آرا از شعرا و نويسندگان حمايت كرده است . محمد صفى قزوينى ، تفسير قرآنى را تحت عنوان زيب التفاسير « 1 » تأليف كرد و زيب النسأ به او 1000 روپيه ، و تمام آنچه براى سفر زيارت مكه ضرورى بود ، پاداش داد . وى هنگام بازگشت در سال 1676 كتابى تحت عنوان انيس الحجاج « 2 » تقديم زيب النسأ كرد . محمد سعيد اشرف معلم زيب النسأ يك ديوان شعر و يك مثنوى تأليف كرده است . ساير علماى در خدمت شاهزاده خانم به خواست او آثار مهم را كپى كردند . ( 21 ) زيب النسأ و همچنين خواهرش زينت النسأ به عنوان بانيان ساخت و ساز برترى و امتياز خود را نشان داده‌اند و اگر از باغهاى زيب النسأ در لاهور ديگر چيز زيادى يافت نمىشود ، مىتوان در كنار حصار سمت رودخانهء دژ قرمز رنگ در دهلى ، زينت المساجد را كه شاهزاده زينت النسأ حدود سال 1700 دستور ساخت آن را داده است ، مورد تحسين قرار داد كه در آن چندين دههء بعد شعراى دهلى همديگر را ملاقات مىكردند تا در مورد اشعار اردوى تازه سروده شده و قوانين خود بحث كنند . دختران اورنگ زيب از متدينين مراقبت مىكردند و براى صوفيان ، از جمله محمد نصير عندليب ، و پسرش مير درد ، خانه‌هايى براى سكونت ايجاد كردند . زينت النسأ زمانى كه مارات‌ها زندانى شده بودند از زنان متشخص آنها نيز نگه‌دارى مىكرد .\r\nهمواره باز هم اسامى زنانى ظاهر مىشوند كه با خاندان مغول در ارتباط قرار داشته‌اند و از مقامشان براى مقاصد فرهنگى استفاده كرده‌اند ، هنوز هم در لاهور آرامگاه زيباى گلابى باغ « 3 » را كه داى آناگا « 4 » دايهء شاه جهان ( ف . 1671 ) ساخته است تحسين مىكنم .\r\nصاحب جى « 5 » ، دختر على مردان خان ، و خانم امير خان ، حاكم كابل كه از نظر سياسى و اقتصادى بسيار\r\n\r\n\r\n","description":"","footnote":"\r\n( 1 ) .  zebat - tafasir . \r\n( 2 ) .  anisal - hujjaj . \r\n( 3 ) .  GulabiBagh . \r\n( 4 ) .  Daianaga . \r\n( 5 ) .  Sahibjee . \r\n","page_name":" 190 ","page_number":190},
  {"content":"\r\n\r\nماهرانه عمل كرده است ، نبايد فراموش شود . او مرگ همسرش را مخفى نگه داشت و منتظر ماند تا شاه اعلم پسر اورنگ زيب به عنوان جانشين وارد شود . او براى اين كار از احترام زيادى نزد اورنگ زيب برخوردار شد . از آنجا كه او فرزندى نداشت از بچه‌هاى زنان صيغهء همسرش نگه‌دارى مىكرد . او آخرين سالهاى زندگىاش را در مكه گذراند . ( 22 )\r\nالبته در زمان فروپاشى ، بيشتر دربارهء رامشگران و زنانى عجيب و غريب كه اختيار فرمانروا را در دست داشتند ، مىشنويم . جنجالهاى جهاندار شاه نمونه‌اى ويژه هستند . كوكى جيو ، ظاهرا خواهر شيرى محمد شاه براى مدت كوتاهى آن‌چنان با نفوذ بود كه اجازه داشت مهر سلطنتى را در اختيار داشته باشد ، ضمن اينكه دوستى با قدسيه بيگم راه تأمين مقام فرمانروايى را براى پسر خوانده‌اش با عنوان احمد شاه در سال 1748 ، به خوبى بلد بود .\r\nاو از تمام امتيازات برخوردار بود ، در حالى كه بيوه‌هاى واقعى فرمانرواى مرحوم در فقر زندگى مىكردند . ( 23 ) البته موقعيت قدرت او كه به كمك يكى از خواجه‌ها به دست آمده بود ، زياد طول نكشيد ؛ او را خيلى زود خفه كردند .\r\nدر ولايات نيز زنان شجاع و فهميده مثل مونى بيگم ، همسر مير جعفر ، نواب در بنگال كه تمام امور همسرش را كنترل مىكرد و دستور ساخت يكى از مهم‌ترين مساجد مرشد آباد را داده است ، وجود داشته‌اند . ( 24 ) ولى ما در همان زمان در پنجاب به موغلانى بيگم « 1 » ( 25 ) برمىخوريم و در آنجا شرف النسأ بزرگ زاده ، در قرن 18 به واسطهء مقاومتش در برابر سيك‌ها ، معروفيت پيدا كرد . هنوز هم آرامگاه كوچك برج مانند او در لاهور قرار دارد كه با كاشيهايى با نقش درخت سرو پوشش شده است و اقبال در جاويد نامهء خود زن شجاع را كه مىخواسته است فقط به قرآن و شمشير اميد ببندد و ما او را در آن هم‌نشين بهشتيان مىيابيم ، تحسين كرده است .\r\nدر ميان شاهزاده خانمهاى هندو نيز زنان بىنظيرى مثل تولسى باى « 2 » كه يك زن مارات بود و رهبرى سپاهى قوى را براى حمله داشت ، يا رانى دورگاواتى « 3 » از گندوانا كه براى جسارت و مهارتش معروفيت داشت ، قابل ذكر هستند . البته بيوهء راجهء سرىناگار كه در روزهاى فرمانروايى شاه جهان با قدرت حكومت كرده و با علاقه دستور قطع بينى مردان ظاهرا گناه‌كار را مىداده است ، نبايد فراموش شود . . . ( 26 )\r\nولى زنان چگونه زندگى مىكرده‌اند ؟\r\nميرزا عزيز كوكا كه كنترل زبانش را نداشته است ، بايد ادعا كرده باشد :\r\n\r\n\r\n","description":"","footnote":"\r\n( 1 ) .  MughalaniBegum . \r\n( 2 ) .  TulsiBai . \r\n( 3 ) .  RaniDurgavati . \r\n","page_name":" 191 ","page_number":191},
  {"content":"\r\n\r\nبايد چهار زن داشت ؛ يك زن ايرانى تا بتوان با او گفت‌وگو كرد ؛ زنى از خراسان براى انجام كارهاى خانه ؛ يك زن هندو ، براى بزرگ كردن كودكان ، و زنى از ماوراء النهر كه بتوان او را كتك زد تا هشدار براى سايرين باشد .\r\nالبته اين در واقعيت صدق نمىكند ؛ ولى در حرمسراهاى اميران و بزرگان ، نمايندگانى از متفاوت‌ترين اقوام و نژادها وجود داشته‌اند . چون تعداد زنانى كه يك فرمانرواى مغول را احاطه مىكردند ، بسيار زياد بوده است . ابو الفضل تعريف مىكند ( 27 ) كه در حوزهء اقتدار زنان در فتح پورسيكرى بيش از 5000 زن زندگى مىكردند كه هر كدام از آنها آپارتمانى براى خود داشتند . زنان صيغه خانه‌هاى مسكونى ويژه خود را داشتند كه نامشان نشان مىداد در چه روزهايى فرمانروا مىتواند از آنها ديدن كند . زنان بدكاره كه اكبر برايشان در فتح پورسيكرى حومه‌اى خاص به نام شيطان پوره « 1 » ، شهر شيطان ، احداث كرده بود و قوانين سختى مربوط به استفاده از آن مىشد ، نبايد فراموش شوند .\r\nقصرها و اتاقهاى خصوصى زنانه ، خانمها زندانهايى شيك و به طورى كه گفته مىشود ، دست‌كم براى خانمهاى و الا مقام بسيار مجلل بوده‌اند . جهان‌آرا اتاقهايش را كه نزديك اتاقهاى پدرش بودند ، با تابلوهايى ديوارى ، به عنوان مثال با تصاوير فرشتگانى در حال پرواز تزيين كرده بود ؛ فرشهاى گران‌بها كفهاى پوشيده با مرمر يا موزاييك را فرش كرده بودند ؛ برخى از خانه‌ها و اتاقها آب جارى داشتند . جويهاى باريك تازگى و طراوت به خانه مىآوردند . اتاق خانم را باغهايى نيز احاطه كرده بودند ، همان‌طور كه از تمام تصاوير زندگى دربارى مىتوان تشخيص داد ؛ باغهايى در كنار جريان آب احداث و در باغچه‌هاى منظمى تقسيم‌بندى شده بودند كه در آنها گياهان خوشبو ، درختان سرو ، و يا درختان كوتاه پرتقال كاشته شده بودند . ( 28 )\r\nشاهزاده خانمها حقوق بالايى دريافت مىداشتند ( به گفتهء ابو الفضل بين 1028 و 1610 روپيه ) . در اين مورد بسيار دقيق حسابرسى مىشد و ثبت مىگرديد . آنها مىتوانستند همان‌طور كه قبلا گفته شد ، مستقلا تجارت كنند و اراضى و املاك مختص به خود داشتند . علاوه بر اين به آنها مقدار معينى خواربار و غذا داده مىشد . پول نقدى كه دريافت مىداشتند ، اسم زيباى برگ‌بها « 2 » داشت . خانمها اضافه بر عايدىشان مالك مقدار زيادى جواهرات و اراضى و املاك نيز بودند . بدين‌ترتيب آنها مواجبشان را نيمى نقد از خزانه و نيمى از عايدات اراضى و املاك‌شان پرداخت مىكردند .\r\nبابر بايد نخستين كسى باشد كه به بانوانش اراضى و املاك بخشيده است و جهانگير درآمدهاى خانمها را به مجرد فرمانروا شدن به صورت قابل توجهى بالا برد . شاهزاده خانمها از بيرون هم هدايايى\r\n\r\n\r\n","description":"","footnote":"\r\n( 1 ) .  Shaytanpura . \r\n( 2 ) .  bargbaha . \r\n","page_name":" 192 ","page_number":192},
  {"content":"\r\n\r\nدريافت مىداشتند ، به ويژه آنهايى كه تجارت مىكردند و لطف و مرحمت‌شان براى حيثيت يك تاجر وارد كننده حايز اهميت بود . بدين‌ترتيب نه فقط سر توماس رو هدايايى براى نور جهان مىآورد ، بلكه ساير اروپاييان - تجار يا ديپلماتها - نيز با وسايل اروپايى جالب توجه براى تمامى اعضاى دربار و همچنين خانمها وارد مىشدند .\r\nبعدها وقتى كه خاندان سلطنتى مغول دچار فقر شد ، خانمها خود را با سهمى از بازار تأمين كردند و به تجارت پرداختند ؛ در حقيقت يك‌بار وضع آن چنان وخيم بود كه خانمهاى حرمسراها تهديد كردند كه اگر بالاخره حقوقشان را دريافت نكنند ، قصد دارند خود را دسته جمعى به رود يومنا اندازند . ( 29 )\r\nناظر حرمسرا - محل دار « 1 » مقامى بالا و پرنفوذ داشت . بدين‌ترتيب آغا آغايان « 2 » كه همسن اكبر بود و پس از ازدواج جهانگير ناظرهء زنانه شده بود ، جهانگير را به منزلش در دهلى كه روزهاى پيرىاش را در آنجا مىگذراند ، دعوت كرد و فرمانروا دستور داد ،\r\nفرماندار بايد از او مراقبت كند ، به نحوى كه غبارى از هر نوع\r\nمزاحمت بر لبهء رضايت خاطرش ننشيند ! ( 30 )\r\nاورنگ زيب نيز با محل دار پسرانش با احترام زياد رفتار مىكرد و وقتى كه اعظم شاه محل دارش را با خود در سفرى به احمد آباد همراه نبرد ، او را به شدت سرزنش كرد و به او دستور داد به عنوان مجازات براى رفتار احمقانه‌اش 50000 روپيه به خزانهء دولت پرداخت كند . ( 31 )\r\nولى اين فقط محل دار زنانه نبود كه نقش مهم داشت ؛ خانمها به وسيلهء ناظره‌هاى محترمى مراقبت مىشدند . آنها در واقع زنان حبشى و زنان ازبك درشت اندامى بودند كه مسلح نيز بودند . ( در ضمن فرمانروا نيز به وسيلهء زنان مسلح ، بدوا تيراندازان زن ، محافظت مىشده است ) .\r\nدر ميان كاركنان كاخ زنان بايد از زنان گرجى و پرتقالى نام برد ، در حالى كه برنير پى برده بود كه خانمها به وسيلهء زنان پير بىشمار و خواجه‌هاى بىريش مراقبت مىشوند . آنها در واقع در مينياتورها غالبا خواجه‌هاى فربه و بيشتر سياه‌پوستى ديده مىشوند كه در جلو حرمسرا ايستاده يا چمباتمه نشسته‌اند ( همان‌گونه كه عموما در شرق معمول بوده است ) . سپس با مقدارى فاصله سربازان راجپوتى مورد اعتماد و گارد احدىها كشيك مىدادند .\r\nاينكه منصب‌دارى از اواخر قرن 16 داراى 1200 زن بوده است كه هر وقت او به دربار مىرفته ، بند تنبان آنها را هربار لاك و مهر مىكرده است ، به نظر استثنايى مىرسد ؛ البته زنانش نيز خيلى زود او را\r\n\r\n\r\n","description":"","footnote":"\r\n( 1 ) .  mahaldar . \r\n( 2 ) .  AqaAqayan . \r\n","page_name":" 193 ","page_number":193},
  {"content":"\r\n\r\nمسموم كرده‌اند . ( 32 )\r\nزنان محافظ بايد به ناظر « 1 » گزارش مىدادند و وقتى زنان ملاقات كننده‌اى حضور خود را اعلام مىكردند ، بايد نخست كسب اجازه مىشد . محل‌دار در اين ميان مسئوليت بزرگى داشت و بايد تمام موارد غيرعادى را به فرمانروا گزارش مىكرد . زنان منشى هم براى خانمها كار مىكرده‌اند و وقتى فرمانروا ظهرها يا بيشتر اوقات شبها به حرمسرا مىآمد ، گزارشها و همچنين خواسته‌هاى خانمها براى او خوانده مىشد .\r\nآنها حق داشتند كه حكم انتصاب افرادشان را شخصا صادر كنند ؛ نور جهان حتى اجازه داشت فرمان ، حكم اصلى فرمانروا را مهر كند . ولى احكام ساير شاهزاده خانمها ، مثل حميده بانو بيگم و جهان‌آرا نيز پايدار بودند ، از جمله - البته نه احكام مهم ، ولى احكامى مشخص - حكمى كه در آن حميده به يك برهمن اجازه داده است گاوهاى خود را براى چريدن در منطقهء مشخصى رها كند . ولى مهم‌تر اينكه شاهزاده خانمها اجازه داشتند فرمانهاى فرمانروا را مهر كنند ، چون اوزوك ، مهر گرد ، در حرمسرا نگه‌دارى مىشد . ( 33 )\r\nشگفت‌آور به نظر مىرسد كه مغولان زنانشان را - دست‌كم در اوايل - همان‌طور كه از خاطرات بابر چنين برمىآيد ، با خود به ميدان جنگ مىبرده‌اند . بعدها خانمها غالبا در عقب لشكر بر فيل مىنشستند تا جنگ را نظاره كنند . اينكه در اين ميان مىتوانسته است حوادث مصيبت‌بارى رخ دهد ، موضوعى است كه همايون آن را در جنگ چاوسا « 2 » عليه شرخان سورى كه در آن خانمهاى زيادى كشته يا ناپديد شدند ، تجربه كرد . آنها احتمالا در گنگ غرق شده بودند . توصيف گلبدن از سير زندگى نه چندان موفق برادر ناتنىاش شامل بعضى از صحنه‌ها دربارهء شركت خانمها در لشكركشيهاى اوست .\r\nولى زندگى شاهزاده خانمها بدون چنين ماجراهايى خيلى هم يكنواخت نبوده است . آنها دوست داشتند جشنهايى برپا كنند و به ويژه عروسيهايى ترتيب دهند - كاملا همان‌طور كه هنوز هم امروزه در مورد خانمهاى شبه قاره مصداق دارد . جشنهاى عروسى غالبا در كاخ مادر فرمانروا كه نوه‌ها ، برادرزاده‌ها ، و خواهرزاده‌هايش را در ناز و نعمت پرورش مىداد ، برپا مىشدند . مقدمات عروسى با دقت زياد از پيش آماده مىشد - يا به وسيلهء مادر داماد يا مثل مورد داراشكوه ، به وسيلهء خواهر بزرگ‌تر . وقتى كه اصولا كودكى - به ويژه يك شاهزاده - به دنيا مىآمد ، دليل بيشترى براى برپايى جشن وجود داشت . بدين ترتيب تصاويرى كه جشنهاى هنگام تولد شاهزاده‌اى را نشان مىدهند ، منبع خوبى براى اطلاع بيشتر از زندگى در زنانه هستند . ( 34 ) در آنجا مادر در رختخوابى مجلل در بالاترين فضاى تصوير قرار دارد ؛ كنار او\r\n\r\n\r\n","description":"","footnote":"\r\n( 1 ) .  nazir . \r\n( 2 ) .  Chausa . \r\n","page_name":" 194 ","page_number":194},
  {"content":"\r\n\r\nزن محترم مسنى نشسته است - در حقيقت مادربزرگ مغرور - و نوزاد همان‌طور كه در شرق معمول است محكم قنداق شده است . در جلو اتاقى كه زايمان در آن انجام گرفته است ، خانمهاى فاميل ايستاده‌اند و عدهء زيادى زن در حال نوازندگى و رقص هستند ، در حالى كه در حياط ، طالع‌بينان چمباتمه نشسته‌اند و به وسيلهء خانمى از زمان دقيق تولد اطلاع مىيابند تا بدين‌وسيله بتوانند بخت و اقبال و سرنوشت كودك را هم به شيوهء هندى و هم به شيوهء اسلامى پيشگويى كنند . در جلو قصر ، فقرا ايستاده‌اند و منتظر هستند تا چيزى از صدقات خير كرده به عنوان قربانى براى شكرگزارى را دريافت كنند .\r\nهنرمندان بارها صحنه‌هاى پراحساسى از مادران در حال شير دادن به بچه را تصوير كرده‌اند و تعداد قابل توجهى از تصاوير مغولى مريم مقدس با عيسى ، ظاهرا نه فقط متأثر از مدلهاى اروپايى است ، بلكه غالبا يادآور تصاوير هندى كريشناى كوچك روى سينهء مادر شيرىاش مىباشد . ( 35 )\r\nدر ضمن سقط جنين نيز آزاد بوده است ؛ مادرى كه فقط دخترزا بود و شوهرش او را تهديد به بيرون كردن از خانه نموده بود ، از حميده پرسيده است كه آيا اجازهء سقط كودك مورد انتظار را دارد يا خير ؟ اكبر كه در آن زمان هنوز كودكى بيش نبود ، بايد مانع او شده باشد و در حقيقت آن زن پسرى را كه آرزويش را داشته ، به دنيا آورده است . ( 36 )\r\nالبته پسر بچه‌ها طبق سنت ختنه مىشدند ؛ زمانى كه اكبر 5 / 3 ساله در سال 1546 ختنه شد ، به طورى كه عمه‌اش گزارش مىكند ، تمام خانمهاى خاندان مغول در جشن شركت كرده‌اند . با پايان 2 سالگى مراسم مذهبى وزن‌كشى شاهزاده آغاز شده است .\r\nگاه و بيگاه در محدودهء قصر بازارى كوچك ترتيب داده مىشد كه در آن خانمها كارهاى دستى ، پارچه‌هاى گران‌بها ، جواهرات ، و ساير چيزهاى خود را به فروش مىرساندند ، در حالى كه مىكوشيدند از مشتريها - كه فرمانروا و همراهانش بودند - در حد امكان قيمتهاى بالايى دريافت كنند . اين رسم ظاهرا بايد از زمان اكبر آغاز شده باشد ؛ ولى امروزه هنوز هم خانمهاى جامعهء هند و پاكستانى با ترتيب دادن چنين بازارهايى خود را سرگرم مىكنند .\r\nچنانچه رويداد خاصى وجود نداشت ، در اين صورت به بازيهاى اجتماعى روى آورده مىشد - در تصاوير متعدد ، خانمهايى به نظر مىرسند كه مشغول بازى ( شطرنج و چاوپزى « 1 » ، تخته‌نرد ) هستند . آنها به موسيقى گوش مىدادند يا بر اساس استعداد و ميلشان خود را با كارهاى دستى ، طراحى و كمى نقاشى مشغول مىكردند . ولى فقط يك نقاش ممتاز زن به نام صحيفه بيگم ( حدود سال 1620 ) در تاريخ مغول\r\n\r\n\r\n","description":"","footnote":"\r\n( 1 ) .  chaupasi . \r\n","page_name":" 195 ","page_number":195},
  {"content":"\r\n\r\nمشهور است . ( 37 ) با اين وصف از دورهء شاه جهان يك نقاشى ظريف مىشناسيم كه زن نقاشى را در ميان خانمها نشان مىدهد ، در حالى كه مشغول طراحى اطرافيانش روى يك دفتر نقاشى است . ( 38 ) اغلب اوقات خانمها اجازه داشتند ، همان‌طور كه از قبل معمول بود ، وقت خود را صرف خوشنويسى كنند ؛ جهانگير ، قرآنى با دستخط شاه ملك خانم ، خانمى از نواده‌هاى تيمور ، دريافت كرد كه به خط ظريف ريحانى نوشته شده بود . ( 39 )\r\nمينياتورهاى متعددى ما را از لباس خانمها آگاه و مطلع مىكنند . چون مينياتوريستها با دقت خيلى زياد لباس خانمها را به تصوير كشيده‌اند . آنها غالبا تجهيزات مشابهى مثل لباسهاى امروزى هستند : شلوار قميص « 1 » ، كه عبارت از شلوار بلندى است كه روى آن برحسب مد پيراهن بلند يا كوتاه بلوز شكلى انداخته مىشود . اكثرا پيراهنى شفاف ديده مىشود كه جليقه‌اى تنگ روى آن را پوشانده است . پارچه‌ها بسيار لطيف هستند ، شاه جهان يك‌بار بايد دخترش را به خاطر لباس ناجور سرزنش كرده باشد ، ولى دختر به او ثابت كرد كه هفت لايه پارچهء بسيار نازك به تن دارد ! چنين پارچه‌اى - غالبا از بنگال - به حق به عنوان هواى بافته تلقى مىشدند . لباسها قاعدتا فقط يك‌بار پوشيده مىشدند ( چيزى كه اخيرا هم در مورد خانمهاى اصيل شبه قاره مصداق داشته است ) . در اوايل دورهء مغول خانمهاى متشخص تقريبا همواره كلاه بلند تركى بر سر مىگذاشتند كه از آن غالبا تور كوچكى فروآويخته بود . بعدها يك تور بسيار نازك ، دست‌كم غيرمستقيم ، موها را پنهان مىكرد .\r\nبا اين وصف بايد همواره در نظر داشت كه نقاشان چنين موقعيتى نداشتند كه به داخل حرمسرا راه يابند ، در نتيجه دختران و زنان غالبا شكلهاى خيالى شاخصى بودند . با وجود اين ظاهر اشرافى مغولان معروف بود . تصوير زيبا ، ولى نه زياد زندهء چهرهء يك خانم ، مثل طرح كوچك خانمى نه چندان جوان كه چهره‌اى كاملا احساساتى را نمايش مىدهد ، و متناسب مصرع شعر جان دان ، ( مرثيه 9 ) ، است ، فقط به ندرت توجه را به خود جلب مىكند :\r\n بهار يا تابستان چنين جذابيتى بدان‌سان كه من در چهرهء * پاييزى ديدم ، نشان نمىدهد . \r\nمشابه آن تصوير رنگى خانم مسن چاقى است كه بيننده را مادرانه ، كمى استهزاآميز ، ولى صميمى نگاه مىكند ؛ پرخميدهء كلاهش اشرافيت مغول را آشكار مىكند . تصاوير چهره در هر دو مورد اصل هستند . ( 40 )\r\n\r\n\r\n","description":"","footnote":"\r\n( 1 ) .  shalwarqamis . \r\n","page_name":" 196 ","page_number":196},
  {"content":"\r\n\r\nتصوير چهرهء يك خانم مغول متشخص\r\nبا اين وصف خانمها فقط با بازيهاى اجتماعى سرگرم نبودند ، بلكه خود را با گربه‌ها و پرندگانشان نيز مشغول مىكردند ؛ ولى آراستن خويش به ويژه مهم بوده است . فرهنگ حمام گرفتن بسيار پيشرفته بوده است ؛ كافى است كه تأسيسات حمام سلطنتى در آگرا ، دهلى يا دژ لاهور ، جايى كه آب سرد و گرم جارى وجود داشته است ، ديده شود . ولى برخى مينياتورها هستند كه خانمها را اينجا و آنجا در لباسهاى شفاف نشان مىدهند كه در بركه‌ها يا حوضهاى آب شادمانه آبتنى مىكرده‌اند . ( 41 )\r\nپس از استحمام آنها را با روغنهاى معطر ماساژ مىدادند ، در حالى كه ماساژ پاها از اهميت ويژه‌اى برخوردار بود . در اين ميان از يك سنگ پاى زبر حمام از جنس سفال يا از يك ليف گياهى استفاده مىشده است . لطيفه‌اى معروف روايت مىكند كه خان خانان عبد الرحيم ، پاداش فوق العاده زيادى به يك نقاش داده است ، چون زن زيبايى كه او در مينياتورش تصوير كرده بود دقيقا همان حالت شاد و سرخوشى را در چهره داشت كه كسى وقتى سنگ پا با كف پايش تماس پيدا مىكند ، دارد . ( 42 )\r\nغالبا حنابندان مىكردند ؛ كف پاها و دستهاى قرمز رنگ معمول بودند ؛ شب حنابندان قبل از عروسى ، در آن زمان مثل امروز با خوشى و لذت زياد جشن گرفته مىشد . در اين ميان نه فقط دستها و پاهاى عروس با نقشهاى ظريف و زيبا به رنگ قرمز نقاشى مىشدند ( براى اين كار امكان داشت كه مدلهاى هلالى خريدارى شود ) ، به نحوى كه انگار ظاهرا دستكش به دست و جوراب به پا دارد ، بلكه دختران جوان شركت‌كننده حناى آماده را به سمت هم پرتاب مىكردند ( هنوز هم مىكنند ) كه لكه‌هايى غيرقابل پاك كردن روى لباسها بجا مىگذاشت . معروف است كه هنگام خاكسترى شدن موها فرق سر را با حنا رنگ مىكنند .\r\nموى سر با روغن چرب مىشد كه بدين ترتيب صاف و درخشان بود . گيسوى بلند توأم با نوار ابريشمى ، رشته‌هاى طلا يا گلهاى تازه بافته مىشد ، چشمها سرمه كشيده مىشدند ، در حالى كه در\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدوره‌هاى بعد خط گوشهء چشم را تقريبا دور از چشم به سمت بيرون امتداد مىدادند . برخى از خانمها از نوعى رنگ سياه براى سياه كردن دندانهايشان استفاده مىكردند - چيزى كه براى ما به سختى قابل درك است . عطرهاى تند هميشه مصرف داشتند ، همان‌طور كه گفته مىشود به ويژه پس از اينكه مادر نور جهان عطر گل را ابداع كرد .\r\nشاهزاده خانمهاى مغول با آموزگارشان\r\nولى از نظر مشغوليات ذهنى نيز كمبودى وجود نداشت ، گرچه بيشتر خانمها در واقع در مرحلهء نخست وقت خود را صرف آرايش و جواهراتشان مىكردند . ولى از آنجا كه اكبر نيز به آموزش خانمها علاقه‌مند بود و در فتح پورسيكرى دستور ساخت مدرسه‌اى براى دخترها داد ، خانمها گاه آموزش ادبى مىديدند .\r\nبرخى از خانمها - مثل سليمه همسر اكبر - همان‌طور كه از اثر مهرها در دست‌نوشته‌هاى مختلف ظريف\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبه فارسى قابل نتيجه‌گيرى است ، ظاهرا كتابخانهء مختص به خود را داشته‌اند . آموزش قرائت قرآن و تعليم وظايف مذهبى ، دست‌كم براى يك مدت كوتاه و معين ، در واقع جزو زندگى حرمسرا بود . ولى بيشتر از هر چيز فارسى و در واقع شعر كلاسيك تدريس مىشد و به همين سبب برخى از خانمها ، اگر خود مثل زيب النسأ شعر نمىسرودند ، حاميان سرسخت اديبان فارسىنويس شدند . يك نقاشى زيبا در انجمن سلطنتى آسيايى گروهى از خانمهاى مغول را نشان مىدهد كه تحت نظارت يك روحانى ريش‌دار عينك زده مىخوانند و مىنويسند ، در حالى كه مطمئنا گاه و بيگاه از پنجره نگاهى به باغ قابل مشاهده مىانداخته‌اند . ( 43 )\r\nخانمها گاهى نيز ورزش مىكردند - نور جهان قهرمان چوگان بود كه با خانمها در باغ بازى مىكرده است . گاهى هم در شكار شركت مىجستند ، در حالى كه باز هم اين نور جهان بود كه به سبب هدف‌گيرى دقيقش از همه برتر بود . بعضى اوقات گردشهاى جمعى به خارج از شهر ترتيب داده مىشد - اوايل ، گلبدن گردشهاى جمعى همسران همايون در افغانستان را به صورتى سرگرم كننده توصيف مىكرد :\r\nبدين‌سان ، يك آبشار فوق العاده زيبا تماشا شد و يك‌بار نيز خانمها مىخواستند حتما ببينند كه رواج « 1 » ، ( نوعى ريواس با ساقه‌هاى بلند صورتى رنگ گل ) ، كه در چمنهاى نزديك كابل درمىآمد ، چگونه گل مىدهد ؛ آنها به قدرى اصرار ورزيدند كه همايون ملايم و معتدل عصبانى شده بود . ولى زيباترين مينياتورى كه همايون را نشان مىدهد ، تصوير يك چنين گردش جمعى به دامن طبيعت است ، جايى كه در زمينهء عقب تصوير خانمها در لباسهاى رنگارنگ قابل مشاهده هستند . ( 44 )\r\nجهانگير نيز با لذت به توصيف گردشهاى جمعى و همچنين قايق‌رانى به سوى يك كشتزار هندوانه در نزديكى اجمر كه به همراه همسرانش داشته و اينكه او چگونه اصولا همسرانش را در عشق خود به طبيعت شركت داده ، پرداخته است .\r\nولى خانمها اصولا چگونه بيرون مىآمده‌اند ؟ آنها يا در يك كجاوه كه به وسيلهء 8 مرد حمل مىشد و با پارچهء قرمز ، و در مورد خانمهاى خاندان سلطنتى با مخمل قرمز روكش شده بود ، يا در چادولى « 2 » ، تخت روانى كه ظاهرا شبيه تخت روانهاى مورد استفاده در اروپا در آن زمان بود ، رفت و آمد مىكردند ؛ تخت روانها رنگارنگ نقاشى ، و با انواع تزيينات ابريشمى آراسته شده بودند ؛ آنها مىتوانسته‌اند به وسيلهء دو خدمتكار حمل شوند . گاه نيز تخت روانهاى بزرگ‌ترى بين دو فيل يا دو شتر آويخته مىشدند ، چيزى كه در واقع فقط وقتى خوشايند بود كه حيوانات همگام و همقدم حركت مىكردند . . .\r\nولى خانمهاى خاندان سلطنتى در هودجهايى ( كجاوه‌هايى ) با تزيينات بسيار كه روى فيلهاى باشكوهى\r\n\r\n\r\n","description":"","footnote":"\r\n( 1 ) .  rawaj . \r\n( 2 ) .  chaudoli . \r\n","page_name":" 199 ","page_number":199},
  {"content":"\r\n\r\nمستحكم شده بود مىنشستند ، در حالى كه خانمهاى دربارى در هودجهايى كه روى شتر قرار داشت دنبالشان در حركت بودند . براى ديدار ساير خانمهاى خاندان سلطنتى كالسكه‌هايى يك‌نفره ( به نظر مىرسد نوعى ريكشا ) وجود داشت كه به وسيلهء زنان مخصوصى كشيده مىشدند ، تا بدين‌وسيله خانم بتواند نزد خانمهاى هم شأنش برود ، چون همان‌طور كه تاورنيه گزارش مىكند چنين اقداماتى ضرورى بود ، زيرا مردان حمل كنندهء كجاوه‌ها در واقع اجازهء ورود به منطقهء حرمسرا را نداشتند ، ولى فقط نور جهان از سر توماس رو كالسكه‌اى دريافت كرده بود كه استفاده از آن برايش ظاهرا لذت زيادى داشته است .\r\nعلاوه بر اين مهمانان اروپايى نيز چنين گردشهاى جمعى را توصيف كرده‌اند ؛ ما از آنها درمىيابيم كه پيغامها به وسيلهء خواجه‌هاى حرمسرا آورده مىشدند و خانمهاى دريافت كننده به عنوان نشانهء قبول مؤدبانهء يك پيغام ، براى فرستنده كمى سقز جويدنى مىفرستاده‌اند .\r\nدر سفرهاى طولانى - مثل سفر به كشمير - گروه خانمها ديرتر راه مىافتاد ، ولى زودتر به مقصد مىرسيد ، چون آنها از راه ميان‌بر هدايت مىشدند كه در نتيجه مىتوانستند ورود سعادتمند فرمانروا را به او تبريك بگويند .\r\nالبته همهء خانمهايى كه در قصر به سبب خصوصيتى يا به دليلى حضور داشته‌اند ، اين‌چنين در تجمل زندگى نكرده‌اند . غالبا دخترانى از خانواده‌هاى فقير ، به ويژه كودكان يتيم ، پذيرفته مىشده‌اند كه بعدا مىبايستى زندگى نرمالى را ادامه داده باشند . سپس خانمها جهيزيهء دختران را تأمين مىكردند - همان‌طور كه امروزه هم در خانواده‌هاى سنتى اتفاق مىافتد - جهانگير يك‌بار به حاجى كوكى « 1 » خواهر شيرى پدرش دستور داد همهء زنانى كه به زمين و پول احتياج داشتند ، البته در درجهء اول بيوه‌هاى افسران لايق و كارمندان را نزد او آورند . جهانگير براى آنها آنچه را كه امروزه به عنوان بنياد بيوه‌ها تلقى شده است ، تأسيس كرد . خانمها ظاهرا در مواقع قحطى يا بلاياى طبيعى از طريق تغذيهء عمومى و امثال آن در كمكهاى اجتماعى مشاركت داشته‌اند .\r\nولى همواره بايد تأكيد شود كه زندگى در قصر اجازهء هيچ‌گونه محيط خصوصى را نمىداد . حتى وقتى خانمى مىخواست به رختخواب رود ، زنان خدمتكار متعددى دور او بودند كه تا دميدن صبح ، با او مىماندند . در واقع حتى در صحنه‌هاى عاشقانهء تصاوير هم همواره چند خدمتكار حضور دارند تا مراقب زوج باشند و احتياجاتشان را رفع كنند . ( 45 )\r\nو نبايد تعجب كرد - همان‌طور كه باز هم مىتوان از مينياتورها دريافت - روابط عاشقانهء زنان با هم نيز\r\n\r\n\r\n","description":"","footnote":"\r\n( 1 ) .  HajjiKoki . \r\n","page_name":" 200 ","page_number":200},
  {"content":"\r\n\r\nوجود داشته است ، چون در واقع به ندرت مردى اجازهء ورود به فضاى مقدس حرمسرا را داشته است و مطمئنا خيلى از خانمها دلسرد و مأيوس بوده‌اند . ولى ظاهرا منابع در اين خصوص سكوت مىكنند . ( 46 )\r\nبر خلاف آنكه ما دربارهء زندگى شاهزاده خانمها و خانمهاى اشرافى اطلاع زيادى داريم ، نسبت به زندگى زنان طبقهء متوسط و پايين كم مىدانيم . زنان خانواده‌هاى قابل احترام ، به ويژه از طبقهء علما ، همان‌طور كه از اسناد متعدد مىتوان اثبات كرد ، گاه مدد معاش ، نوعى كمك هزينه به صورت نقد يا به شكل ملك دريافت مىكردند كه از عايدات آن مىتوانستند زندگى كنند .\r\nدر خانواده‌هاى متدين مسلمان دختران با تعليمات مذهبى پرورش مىيافتند ، احتمالا قرائت قرآن و آنچه را كه براى خانه‌دارى مهم بود ، ياد مىگرفتند ؛ آنها تا حدى ، با وظايفشان به عنوان زن خانه‌دار و مادر آينده آشنا مىشدند ، و رشد مىكردند . ولى آموزش دختران شناخته شده نبود و حتى اگر مدارسى هم وجود مىداشت ، مدرسه رفتن به دليل سن بسيار پايين ازدواج مقدور نبود ؛ زيرا دختران طبق سنت مىبايست پس از اولين دورهء عادت ماهيانه زنانگى ، ازدواج كنند . عروسيها كاملا بزرگ جشن گرفته مىشدند و بايد حدس زد كه در آن زمان هم خيلى از خانواده‌ها مثل امروز در اين ميان دچار بدهكارى مىشدند .\r\nوقتى زن طبقهء متوسط بيرون مىرفت ، البته سرش را مىپوشاند ؛ با اين وصف به نظر مىرسد كه در دورهء مغول « برقع » « 1 » كه فقط شبكهء كوچكى براى ديد داشت ، مورد استفاده بوده باشد . مينياتور معنىدارى از دورهء اكبر ، زنان برقع‌دارى را نشان مىدهد كه در صفى طويل در بازار منتظر يك طالع‌بين هستند . ( 47 ) اگر آنها امكان بيرون رفتن از خانه را داشتند ، با ميل به زيارتگاه‌ها مىرفتند تا در آنجا تسلى پيدا كنند ، شبيه مينياتورهايى كه همواره زنان هندو را نشان مىدهند كه يك گورو يا جوكى را ملاقات مىكنند .\r\nمنابع مغولى دربارهء زنان هندو كم صحبت مىكنند - البته به استثناى همسران فرمانروا . ما مىدانيم كه دقيقا در قرن 16 و 17 تعداد زيادى از زنان هندو در سنت بهاكتى به هندى ، راجستانى ، براجى ، و گوجراتى ابيات عاشقانهء عرفانىشان را سروده‌اند و ستودن كريشنا ، عشق بازى او با گوپىها « 2 » ، و عشق او به رادهه « 3 » ، قالبى مذهبى بوده كه توسط زنان با ميل پذيرفته شده است . اينكه با وجود عدم تمايل اكبر عليه سوزاندن زنان بيوه ، اين سنت ادامه يافته است از اشاره به اين نكته نتيجه گرفته مىشود كه در سال 1614 در مرگ مان سينگه ، دستيار اداره‌كنندهء اموراتش ، حدود 60 زن خودسوزى كرده‌اند . . . و همچنين اين رسم كه در تسخير يك دژ يا شهر آتشى برپا كنند تا زنان محل تسخير شده ، در به اصطلاح جوهر ،\r\n\r\n\r\n","description":"","footnote":"\r\n( 1 ) .  burqa › . \r\n( 2 ) .  Gopi . \r\n( 3 ) .  Radha . \r\n","page_name":" 201 ","page_number":201},
  {"content":"\r\n\r\nخودسوزى همگانى ، همگى خود را بسوزانند ، دست‌كم از دورهء اكبر در تسخير چيتور « 1 » آشناست .\r\nبايد در واقع قبول كرد كه زنان مستمند هر دو اجتماع مذهبى زياد متفاوت نزيسته‌اند . اگر بيرون رفته‌اند ، كوچك‌ترين فرزند را ، مثل امروزه ، روى تهيگاه طرف چپ حمل كرده‌اند و گاه و بيگاه مينياتورى به بيننده اجازهء مشاهدهء چنين زنانى را هنگام كار مىدهد . اگر 400 سال پيش زنان را در دامنهاى بلند گشاد با بلوزى كوچك در حال حمل سنگ مىديديم ، دقيقا هنوز هم زنان كارگر فقيرى ( كه تنها ثروتشان تعداد زيادى النگو در دست است ) به همان صورت ديده مىشوند كه مشغول حمل ساروج ، سنگ ، و گل در محلهاى ساختمانى هستند . در تصاوير ديگر ، به ويژه در طراحيهاى حاشيهء صفحات آلبومها ، آنها را با كوزه‌ها قدحها ، و گلدانهايى در روى سر تصوير كرده‌اند ، و در اينجا به نظر مىرسد كه جهان متوقف شده است .\r\nولى اكبر زنان در حال آوردن آب را به عنوان نماد براى قلب انسان ديده است :\r\nزنان هندو از رودخانه‌ها ، آب انبارها ، يا چشمه‌ها آب مىآورند ، و خيلى از آنان سبوهاى مختلفى را بر روى هم در روى سر حمل مىكنند و در اين ميان با زنان همراهشان ، در حالى كه روى زمين ناهموار راه مىروند ، صحبت و پرچانگى مىكنند . اگر قلب تا حدى تعادل رگهايش را حفظ كند ، درد و رنجى وارد نمىشود . وقتى كه اين به روابط با قادر متعال بستگى پيدا مىكند ، چرا بايد از اين زنان كمتر بود ؟ ( 48 )\r\n\r\n\r\n","description":"","footnote":"\r\n( 1 ) .  Chitor . \r\n","page_name":" 202 ","page_number":202},
  {"content":"\r\n\r\n\r\nملتزمين فرمانروا و امور خانه‌دارى\r\n\r\nمنسوجات\r\n . . . باشد كه تمام شكوه و جلال هندوستان * براى تو در پشم و ابريشم شكوفا شود \r\nگوته « 1 » در ديوان غربى - شرقى ، براى دلدارش چنين آرزو كرده است ، و در حقيقت هند اگر مهم‌ترين مركز هنر پارچه‌بافى نبود ، جايى مهم براى توليد منسوجات پشمى ، شالهاى سبك كشميرى و زربافهاى ابريشمى گران‌بها بود و فرشهاى دستباف پرنقش آن توجه انگليسىها را به خود جلب كرده بودند .\r\nمينياتورها به ما اجازه مىدهند تا نگاهى كوتاه به شكوه پارچه‌ها و لباسها داشته باشيم . ابو الفضل گزارش مىكند كه اكبر ساليانه 1000 دست كت و شلوار دريافت مىداشته ، كه بخش بزرگى از آن به عنوان خلعت به نجباى دربار ، سفرا ، و هنرمندان بخشيده مىشده است . چون خلعت مىبايستى دست‌كم يك لحظه به وسيلهء فرمانروا پوشيده شده باشد ، تا پيش از اينكه به گيرنده تقديم شود ، از قدرت او ، پر شده باشد . چنين انتقال قدرتى پيوندى سنتى بين بخشنده و گيرنده ايجاد مىكند ، و اكبر به همين سبب هشدار مىدهد :\r\nكسى كه لباسهايش را به بىاصالتانى همچو بندبازان و دلقكها بخشد ، مثل اين است كه خود در حرفهء آنان شركت جسته است ! ( 1 )\r\nگذاشتن عمامهء خويش بر سر يك گيرندهء نجيب نيز جزو اين سنت است . در موارد سوگوارى لباس سفيد پوشيده مىشد ؛ مرسوم بود كه فرمانروا پس از گذشت دورهء سوگوارى به منصب‌داران بزرگ خلعتى\r\n\r\n\r\n","description":"","footnote":"\r\n( 1 ) .  Goethe . \r\n","page_name":" 203 ","page_number":203},
  {"content":"\r\n\r\nويژه مىبخشيد .\r\nاتاقك لباسها تحت نظارت مير سامان « 1 » بود و در اينجا منسوجات براساس تاريخ ورود نظم يافته و نگه‌دارى مىشدند .\r\nلباس در دورهء مغول در محيط دربار زياد تغيير نيافت : براى مردان شامل پيژامه ، شلوار بلند تا قوزك پا و در روى آن ، پيراهنى بود كه طبق مد بلندى آن تغيير مىيافت . در اين تركيب تغييرات مختلف در پارچه و رنگ ممكن بودند ؛ بلندى بالا تنه ، برش يقه ، و فرم آستينها پيرو مد بودند .\r\nدر حالى كه بابر در برخى از مينياتورها جامه‌اى در بر دارد كه چاك پيش سينهء آن در وسط با دكمه‌ها و حلقه‌هايى بسته مىشده است ، بعدا ظاهرا چاك پيش سينه‌اى مايل جاى خود را دست‌كم بين مسلمانان باز كرده است كه در اين مدل جامه در زير بغل سمت راست دكمه‌اش باز و بسته مىشده است ؛ چاك پيش سينهء هندوها سمت چپ بود . در زمان جهانگير رسم شد كه چاك پيش سينهء مايل ادامه يافته از وسط سينه به زير بغل سمت راست را با نوارهاى زينتى كه طبق سليقه بلندتر و كوتاه‌تر بودند و غالبا از جنسى بسيار گران‌بها تشكيل مىشدند ، حاشيه‌دوزى كنند . جامه مىتوانسته تا روى زانو و همچنين تا قوزك پا برسد و عموما بسيار نازك بوده است كه در نتيجه رنگ شلوار كه از جنس كلفت‌ترى بود زير آن خودنمايى مىكرده است . ولى شلوارها برخى اوقات در قسمت زير ساق پا تنگ‌تر مىشدند كه در نتيجه رديفى از چينهاى عرضى شيك را تشكيل مىدادند .\r\nجامه متشخصان بيشتر از موصلين « 2 » ، چيت موصلى ، بسيار لطيف بود ؛ و نقوش بافته يا سوزن‌دوزى شدهء بسيار متفاوتى هم يافت مىشدند يك شاهزاده گاهى جامه‌اى با نقش پروانه و گاهى با تصوير جنگ حيوانات بر تن مىكرد . گلهاى شقايق درخشان مىتوانسته‌اند جامه را تزيين كنند يا روى زمينهء بنفش ملايم لاله‌هايى طلايى و روى زمينهء طلايى گلهايى زنبق شكل مىدرخشيدند . شاه جهان يك‌بار در جامه‌اى بافته با نقش شكوفه‌هاى بسيار زياد كه با آن شلوارى به رنگ سبز ملايم به پا داشت ، ظاهر شده است . ( 2 )\r\nگاه كت و شلوار يك رنگ بودند ، ولى اكثرا دو رنگ متفاوت داشتند كه البته شلوار از پارچهء كلفت درهم بافته با ابريشم راه راه لطيف يا رشته‌هاى طلايى درخشان تشكيل مىشده است . ولى همايون همان‌طور كه معتقد به ستارگان بود ، عادت داشت رنگهايش را مطابق رنگ ستارهء حاكم بر روز انتخاب كند : روز شنبه ؛ روز سيارهء زحل ، سياه مىپوشيد ، يكشنبه ؛ زرد طلايى ؛ دوشنبه ، سفيد يا سبز ، سه‌شنبه ؛ روز سيارهء مريخ ، قرمز ، چهارشنبه ؛ آبى ملايم ، پنجشنبه ؛ اخرايى رنگ ، و جمعه باز هم سفيد يا سبز .\r\n\r\n\r\n","description":"","footnote":"\r\n( 1 ) .  MirSaman . \r\n( 2 ) .  Musselin . \r\n","page_name":" 204 ","page_number":204},
  {"content":"\r\n\r\nدر حالى كه يقهء جامه در گذشته بيشتر برش گرد صافى داشته است ، در دورهء شاه جهان يقه را اغلب كمى بالا زده و به تيزى ختم مىشده است .\r\nگاه روى جامه نوعى جليقه پوشيده مىشده است . شاه جهان در يك جليقهء زرباف نشان داده كه روى آن جامه‌اى طلادوزى شده به رنگ قهوه‌اى بر تن كرده است . مينياتور ديگرى ( از بابر نامه ) نشان مىدهد كه شاهزاده جليقه‌اى با تصاوير حيوانات ، روى جامه‌اى قرمز رنگ پوشيده است .\r\nقبا لباس بلند ديگرى بود كه رو پوشيده مىشد . جهانگير يك‌بار چنين لباس زربفتى را كه نقش شكوفه‌هايى از جواهرات داشت و مرواريددوزى شده بود ، به پسرش خرم شاه جهان هديه كرد . ولى براى او كم خواب « 1 » ، نوعى ابريشم زرباف از احمد آباد كه كسى جز او اجازهء استفاده از آن را نداشت ، بسيار عزيز بود . اين نوع پارچه فقط براى مقاصد صادراتى فروخته مىشد . ( 3 )\r\nبراى روزهاى سردتر شنلهاى بلند وجود داشت كه مىتوانستند گلهاى طلايى داشته يا زرباف باشند و گاه نيز حتى يقه‌اى از پوست داشته‌اند . اين شنلها امكان داشت يقه برگردان باريكى داشته باشند و بىآستين بودند ؛ آنها در قسمت بالا دكمه مىخوردند . بدين‌ترتيب آستر آن به رنگ ديگر قابل تشخيص بود . يك چنين تأثيرى به جا گذاشته مىشد كه پوشندهء آن ، گوشهء بالا زدهء شنل را در كمربند فرومىكرد تا به وسيلهء تضاد رنگها اثرى باب مد روز ايجاد كند . جهانگير با غرور از يك لباس رو به نام نادرى « 2 » صحبت مىكند كه از تهيگاه تا پايين پا دكمه مىخورده است . او چنين لباسى را به پسرش خرم اهدا كرد ؛ خود او نيز آن را زمانى كه در اجمر براى تصرف دكن دعا مىكرد بر تن داشته است . بعدها او از يك نادرى با دكمه‌هايى از مرواريد صحبت مىكند . ( 4 )\r\nچنين لباسهاى گران‌بهايى اگر هم بافنده‌ها ، خياطها ، و قلابدوزان ماه‌ها روى آن كار كرده بودند ، قاعدتا فقط يك‌بار پوشيده مىشدند .\r\nيك بخش تقريبا دايمى البسه ، پتكا « 3 » بود ، شال تقريبا عريضى كه دو تا سه‌بار دور كمر پيچيده مىشد .\r\nاين شال گاه به وسيلهء يك كمربند باريك‌تر نه چندان باارزش نگه داشته مىشد . دو سر پتكاها تزيينات زيادى داشتند و غالبا با قلابدوزى طلايى يا نقش گل يا تكنيكهاى دشوار بافندگى توليد مىشدند ، چون اين پتكاها نشانهء تأييد و شايستگى بود و هركسى حق پوشيدن آنها را نداشته است . اين شالهاى دربارى مىتوانسته‌اند سفيد يا زمينهء طلايى يا زربافهاى ابريشمى رنگارنگ باشند . جهانگير حتى يك‌بار در پتكايى به سبك تيديه « 4 » نشان داده شده است ، سبكى كه پارچه را با گره خوردگيهاى كوچك و غوطه‌ور كردن در\r\n\r\n\r\n","description":"","footnote":"\r\n( 1 ) .  kimkhwab . \r\n( 2 ) .  nadiri . \r\n( 3 ) .  patka . \r\n( 4 ) .  tiedye . \r\n","page_name":" 205 ","page_number":205},
  {"content":"\r\n\r\nرنگهاى مختلف ، داراى نقشهاى زيركانه مىكنند و اين همان مدى است كه امروز هنوز در راجستان معمول است . ( 5 )\r\nگاه منگوله‌اى آويخته از شال مشاهده مىشود كه به نوعى گل طلايى ختم مىشود ؛ پتكاهايى نيز تزيين شده با مرواريد يافت مىشوند .\r\nاز شال براى قرار دادن خنجر تشريفاتى لاى آن روى شكم كه جزو تجهيزات يك افسر متشخص بود ، نيز استفاده مىشد ؛ گاه روى آن دكمه‌هاى بزرگ لعاب داده‌اى يا پوشانده شده با جواهراتى نصب مىگرديد كه به آنها مىتوانست خنجرى آويخته شود ، و اگر شخص تصوير شده‌اى در پهلوى چپ شمشير بلندى حمل مىكند ، در اين صورت تسمه‌هاى حمايلش نيز از جنس گران‌بها هستند .\r\nدامنهاى گوشه‌دار مد ويژه‌اى بودند كه همواره باز هم در مينياتورهاى دورهء اكبر و اوايل دورهء جهانگير ظاهر مىشوند : جامه به يك لبهء گرد معمولى ختم نمىشود ، بلكه به چهار يا شش گوشه منتهى مىشد كه گوشه‌هاى جلو غالبا در شال كمر يا در كمربند فروبرده مىشدند تا بدين‌وسيله ، پوشنده در شكار يا فعاليتهاى ديگر آزادى عمل بيشتر داشته باشد . ولى آنها فقط در صحنه‌هاى باز و آزاد طبيعت ديده نمىشوند ، بلكه در صحنه‌هاى داخل قصر هم به چشم مىخورند كه به وسيلهء مردان و زنان پوشيده مىشدند . در خيلى از تصاوير آثار ادبى دورهء اكبر از نقشمايهء اين لباس استفاده شده كه بعدها در قرن 17 ظاهرا از مد افتاده است . آيا در اين ميان همان سبك نامعقول لباس مطرح است كه بدائونى راجع به آن در سال 1572 مىنويسد ؟ احتمالا اين لباس مىتواند از تاكوچيه ، دامنهاى گوشه‌دار ، راجپوتىها مشتق شده باشد كه اكبر به عنوان لباس شاخص هندى تلقى كرده است و ظاهرا از دكن وارد شده است .\r\nدر حالى كه تجمل لباس در دورهء جهانگير و شاه جهان همواره بيشتر شده بود ، اورنگ زيب وفادار به قوانين ، لباسهاى ساده را ترجيح مىداد و سختگيرانه تابع منع مذهبى استفاده از طلا و نقره بود .\r\nالبته در بخشهاى شمالى قلمروى مغول به لباس گرم نياز بود ؛ به همين سبب جهانگير يك‌بار براى كشميرىها لباسهاى گرم فرستاد . ولى همچنين گزارش مىشود كه او در زمستان براى 21 امير در دكن خلعتهايى فرستاده است و به تحويل دهنده دستور داده كه 10000 روپيه از گيرندگان دريافت كند ، به عنوان تشكر براى لباسها ! ( 6 )\r\nگاه نيز پالتوى پوست يا پالتوهايى با آستر پوست هديه داده مىشد و در واقع از پوست گوسفند ، و همچنين پوست سمور ياد مىشود ؛ پوستهاى سمور از قرون وسطا يك جنس وارداتى مورد تقاضا از آسياى مركزى و روسيه بودند . ( 7 )\r\nشالها به طور كل به عنوان لباسهاى زمستانى محسوب مىشدند . توليد آنها ظاهرا به ويژه مورد توجه اكبر\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبوده است . او بهترين شالها را پرم نرم « 1 » ، كاملا نرم ، مىناميد و مثل امروز بهترين جنس شاه توس « 2 » پشم لطيف قسمت زير بزهاى كوهى است كه هنگام گذشتن حيوانات از كنار بوته‌هاى خار كنده و جمع شده است . نقشها ابتدا فقط در حاشيه بافته مىشدند و بعدها با نخهاى ظريف قلابدوزى مىشد نقش بوته « 3 » ، همان شكل غنچه مانندى كه شالها و فرشها را تا امروز تزيين كرده ، در دورهء مغول نيز معمول بوده است .\r\nلطيف‌ترين پشم در رنگهاى سفيد ، سياه ، يا قرمز رنگ‌آميزى مىشده است ؛ غالبا پشم و ابريشم نيز با هم مخلوط مىشدند .\r\nدر كشمير شال بافيهايى وجود داشته كه تعداد آنها ديگر مشخص نيست ، ولى در لاهور تعدادشان بيشتر از 1000 بوده است . اين زياد مبالغه‌آميز به نظر نمىرسد ، زيرا امروزه هنوز براى توليد يك شاه توس شال حدود 8 ماه وقت لازم است .\r\nاكبر براى چگونه انداختن چنين شالهاى اصيلى سبك تازه‌اى عرضه كرد ، از آنها به شكل دوتايى استفاده مىشد ، يا رها روى شانه‌ها انداخته مىشدند و از يك پرم نرم غالبا به عنوان هديه‌اى ياد مىشد كه فرمانرواى مغول به خدمتگزاران صديقش اهدا مىكرده است . جهانگير به يكى از افسران بلند مرتبه‌اش شالى را كه به دور كمر داشته هديه كرده است تا او را از بخشايشش آگاه سازد .\r\nتابلوى حكيم الملك كه نامش را به عنوان طبيب مشخص مىكند ، شاخصى براى لباس يك شخصيت دورهء شاه جهان است ؛ او يك جامهء زرد طلايى بلند تا قوزك پا بر تن دارد كه روى آن پالتوى بنفشى با نقشهاى طلايى ريز كه آستر نارنجى دارد و به همان بلندى است ، پوشيده است . آستينهاى خيلى بلند پالتو كه ظاهرا روى دوش انداخته شده ، فروآويخته‌اند ؛ پيژامهء راه راه قرمز - زرد ملايم زياد قابل مشاهده نيست . او كفشهايى به رنگ قرمز سفالى و سبز به پا دارد ، در حالى كه پتكاى قلابدوزى شده با طلا ، به وسيلهء يك كمربند سفيد رنگ محكم بسته شده است . ولى حكيم به دور شانه و بخشى از سينه يك شال كشمير عريض و گران‌بها به رنگ قرمز پيچيده است . ( 8 )\r\nابو الفضل توصيف كرده است كه توليدات شال بافى چگونه حفظ شده است ؛ بلافاصله وقتى جنس با ارزشى وارد مىشد ، جنس كم اهميت‌تر بالاتر از جنس بااهميت قيمت‌گذارى مىشده است ؛ در ضمن شالها طبق رنگشان نظم داده مىشدند . آنها با آغاز از رنگ طبيعى ، سفيد ، قرمز ، طلايى تا رنگ آبى و بنفش ، به رنگ خاكسترى روشن ختم مىشده‌اند .\r\nبا لباسهاى ياد شده ، كفشهايى دم پايى شكل كف تختى پوشيده مىشد كه در قسمت پاشنهء پشت باز بودند .\r\n\r\n\r\n","description":"","footnote":"\r\n( 1 ) .  Parmnarm . \r\n( 2 ) .  shahtus . \r\n( 3 ) .  buta . \r\n","page_name":" 207 ","page_number":207},
  {"content":"\r\n\r\nگاهى اوقات آنها در قسمت پاشنهء پا به يك زبانهء مهميز شكل خميده به سمت بالا منتهى مىشدند .\r\nآنها مىتوانسته‌اند از چرم يا مخمل باشند و غالبا بسيار رنگارنگ ؛ قرمز ، و زرد بودند يا تركيبى از رنگها را داشتند ؛ نمونه‌هاى ظريف با نخهاى طلايى يا مرواريد قلابدوزى شده بودند . در مواقع خاص ، مثل هنگام شكار ، چكمه‌اى غالبا از چرم روشن پوشيده مىشد ؛ آنها نيز مىتوانسته‌اند قلابدوزى شده باشند . نوعى زنگال نيز رسم شد كه البته بيشتر در تصاوير مردم معمولى كه به هر حال پوشاكشان محدود به حداقل بود و در واقع صندلهاى بنددار مىپوشيدند ، قابل مشاهده است .\r\nهندوها در دهوتيهاى « 1 » ، ( لنگهاى ) ، خود ظاهر مىشدند . مسلمانان بيشتر نوعى شلوار گشاد كوتاه تا سر زانو ( بدن در واقع بايد طبق شريعت از ناف تا سر زانو پوشيده باشد ) به پا مىكردند .\r\nطرح عمامهء دورهء همايون\r\nدر حالى كه تركيب پيژامه ، جامه براى دربار و منصب‌داران شاخص است ، علما و روحانيون ، شيخها « 2 » در لباسهاى بلند سنتى خود ، ترجيحا به رنگ سفيد ، ظاهر مىشدند و غالبا پالتو يا كتى بلند روى آن مىپوشيدند . تصوير يك ملا او را در پالتويى صورتى رنگ با عمامه‌اى فيروزه رنگ نشان مىدهد . ( 9 ) در صورتى كه اعضا و يا حتى رهبران يك فرقهء عرفانى مطرح بودند ، بدين‌ترتيب غالبا به رنگى كه شاخص آنان بود لباس مىپوشيدند ؛ چيشتىها اخرايى - زرد تا دارچينى رنگ ، قادريها سبز ، و نقشبنديها غالبا سفيد مىپوشيدند .\r\nخدمتكاران شاغل در دربار نيز يونيفورم خود را داشتند ؛ ماهوت‌ها « 3 » كه هدايت‌كنندهء فيلها بودند غالبا در كتهاى قرمز ظاهر مىشدند ؛ در زمانهاى بعد حمل‌كنندگان تخت روان فرمانروا نيز لباسهاى سفيد و كتهاى قرمز بر تن داشتند .\r\nپوشش معمول سر به طور كل عمامه بود كه هر چند فرم دقيقش در طول زمان كمى تغيير كرده بود ولى تقريبا كوتاه و خوابيده بوده است . عمامهء وارد شده از آسياى مركزى به شكلى ماهرانه با دو انتهاى پارچهء خود محكم نگه داشته مىشد ؛ يك مدل محكم نگه داشتن ديگر آن - به ويژه در دورهء شاه جهان - بستن آن با نوارى پارچه‌اى به رنگ ديگرى بود . در پشت عمامه مىتوانست پرى فروكرده شود كه نشان عمامه‌هاى شاهزادگان بسيار ارزشمند بود . شرابه‌هاى مرواريد عمامه‌ها بسيار گران‌بها بوده است .\r\n\r\n\r\n","description":"","footnote":"\r\n( 1 ) .  dhoti . \r\n( 2 ) .  shaykh . \r\n( 3 ) .  mahout . \r\n","page_name":" 208 ","page_number":208},
  {"content":"\r\n\r\nولى در حالى كه عمامهء شاهزادگان و ملتزمين فرمانروا نسبتا كوچك و خوابيده بود ، علما در زينت عمامهء گرد بزرگشان مىدرخشيدند ، بزرگ كرده عمامه‌اش در واقع يعنى ، خودنمايى كردن . ( 10 )\r\nدر اوايل دورهء مغول عمامهء شگفت‌آور فرمانروا همايون را مىيابيم . اين پوشش سر ، تاج عزتى است كه از يك كلاه كپى بلند و نوك تيز كه به دور نوعى لبه دور كلاه پيچيده شده است و در چندين نقطه به شكل 7 آزاد و باز است تشكيل شده به نحوى كه كلاه تا حدودى به يك غنچهء در حال شكفتن شبيه است . خانمها در اوايل با كلاه‌هاى تركى بلند كه گاه به آنها تور كوچكى متصل بود ، ظاهر مىشدند . كلاه تركى خانمهاى اشرافى مىتوانسته با گل كلاه يا پر تزيين شود . عارفان در تصاوير غالبا پوشش سر كلاه مانندى بر سر دارند و گاه نيز با كلاه‌هاى كپى برجسته و به سمت پشت قوس يافته ظاهر شده‌اند . مردم عادى اصولا با عرقچينهاى نسبتا چسبان با لبه‌اى كوچك نشان داده شده‌اند ؛ گاه خدمتكاران را نيز با كلاه‌هاى نوك‌تيز تصوير كرده‌اند .\r\nكودكان ظاهرا شب كلاه‌هاى چسبانى شبيه به آنچه در اروپا نيز معمول بوده بر سر داشته‌اند . در ميان عجايب دريافتى همايون از انگليس ، كلاه‌هايى اروپايى بودند كه مقرب خان ، رئيس بندرگاه سورات براى سرورش ترتيب داده بود . ( 11 )\r\nبه هر حال سورات محل بزرگ تغيير وسيلهء حمل و نقل كالا ، به ويژه منسوجات نيز بود . چون با وجود اينكه هند از نظر منسوجات ناحيه‌اى غنى بود ، براى پارچه‌هاى پشمى خاص ، مثل آنچه كه در تركيه ، انگليس ، و پرتقال توليد مىشدند ، توجه و علاقه نشان داده مىشد . ايران نيز ارسال‌كنندهء زربفتهاى ارزشمندى بود ، به كارهاى غياث « 1 » استاد بافنده از ايران ، در دربار اكبر نيز ارج نهاده مىشد . ولى به طور كل لطيف‌ترين پارچه‌هاى ابريشمى و پنبه‌اى در كشور توليد مىشدند . بنارس در آن زمان براى ساريهاى بنارسىاش ، زربفتهاى ابريشمى ، معروف بود و شهرهاى بنگالى ساتگائون « 2 » و سونارگائون « 3 » نيز مركز ظريف‌ترين بافته‌ها بودند . گوجرات براى مخمل شهرت داشت ( همچنين لاهور ) و سورات به عنوان « منبع چيزهاى ارزشمند و نادر » اعتبار داشت ، چون كالاهاى وارداتى به آنجا وارد مىشدند .\r\nاينها را ما از توصيف محمد صالح كنبوه براى آماده‌سازى جشن عروسى داراشكوه در سال 1633 درمىيابيم و به نظر مىرسد كه سنت قديمى تركى تقسيم‌بندى هدايا در گروه 9 تايى تا دورهء شاه جهان حفظ شده است ، چونكه از توقوز پارچه « 4 » ، 9 قطعه جنس ، براى عروسى داراشكوه صحبت است .\r\n\r\n\r\n","description":"","footnote":"\r\n( 1 ) .  Ghiyath . \r\n( 2 ) .  Satgaon . \r\n( 3 ) .  Sonargaon . \r\n( 4 ) .  toqusparcha . \r\n","page_name":" 209 ","page_number":209},
  {"content":"\r\n\r\nهنوز هم قصرهاى عظيم مغولان در آگرا ، دهلى ، لاهور ، و فتح پورسيكرى جذاب هستند ، ولى آنها مثل يك دكور تئاتر كاملا ناتمام ، اثرى سرد و بىروح به‌جا مىگذارند . ولى ما مجبوريم مجسم كنيم كه آنها چگونه در هنگام يك عروسى مثل عروسى داراشكوه تزيين يافته بودند و از گزارشهاى وقايع‌نگاران ، سفراى بيگانه ، و همچنين شعرا و بيشتر از همه از تصاوير مينياتورها در دست نوشته‌هاى تاريخى و ادبى ، براى ما آشكار مىشود كه تأثير اين بناهاى باعظمت تا چه حد زياد تابع فرشها و پارچه‌هايى بوده است كه اين قصرها با آنها تزيين شده بودند . حتى چادرهاى سلطنتى پر از پرده‌ها و پشتيها بودند و هنگام جشنهاى ويژه ، خيابانهاى فتح پورسيكرى نيز با فرشها مفروش مىشدند . آصف خان به مناسبت بازديد باجناغش جهانگير ، دستور داد مسير اقامتگاه سلطنتى تا چادرش را تمام و كمال با كناره‌هاى مخمل فرش كنند ، در حالى كه دختر خان خانان عبد الرحيم به افتخار پدرش دستور داد در سال 1617 زمين چمن خشك و بىحاصل فتح باغ ، باغ پيروزى پدرش را در احمد آباد با مخمل سبز رنگ فرش كنند و درختان بىبرگ را با ابريشم سبز آذين كنند !\r\nمينياتورها به ما اجازه مىدهند تا تشخيص دهيم كه چگونه همهء ملاقات‌كنندگان فرمانروا همان‌گونه كه لازمهء آن است ، بدون كفش روى فرشها قدم گذاشته‌اند . در سينه‌كش بالاى پنجره‌ها نيز ، به ويژه در پنجرهء چهروكه « 1 » كه در آن فرمانروا افتخار بركت ديدنش را به زيردستانش مىداده ، فرشهاى گران‌بها آويخته بوده است .\r\nتمام فرشها ، چادرها ، و پرده‌ها در فراش خانه نگه‌دارى مىشد كه براى نظم آن عده‌اى از كارمندان مسئول بودند . اينكه فراش خانه در فتح پورسيكرى در سال 1578 به سبب آتش‌سوزى از بين رفت ، نه فقط يك ضايعهء بزرگ براى اكبر ، بلكه براى تاريخ هنر دنياى اسلام محسوب مىشد . چون در آنجا تمام پارچه‌هاى بافته براى تزيينات داخلى از جمله پرده‌هاى زربفت از طلا يا از مخمل اروپايى ، از پشم يا از پارچه‌هاى منقوش دمشقى و ساير اجناس ديگر به همراه فرشهايى از ايران و آسياى مركزى ، و همچنين رواندازهاى نمدى نگه‌دارى مىشدند .\r\nدر كنار واردات از ايران كه همواره فرشهاى ممتاز بود ، در دورهء مغول كارخانجاتى در لاهور ، آگرا ، فتح پورسيكرى به وجود آمده بودند كه لاهور و احمد آباد نه فقط براى فرشهايشان ، بلكه براى مخملهايشان نيز معروفيت داشتند .\r\nفرشهاى مغولى در اروپا خواستار زيادى داشتند . كمپانى هند شرقى در سال 1615 صادرات بزرگ فرش لاهور را آغاز كرد . البته آنها به دشوارى به دست مىآمدند ، چون فرمانروايان بهترين قطعات را براى خود برمىداشتند . ولى براى انگلستان فرشهاى بزرگ بيشتر از همه قابل توجه بودند ، چون از آنها ترجيحا به\r\n\r\n\r\n","description":"","footnote":"\r\n( 1 ) .  jharoka . \r\n","page_name":" 210 ","page_number":210},
  {"content":"\r\n\r\nعنوان روميزى در گردهماييهاى رسمى استفاده مىشد ، در تابلوهاى نقاشى هانس هول‌باين « 1 » ، عينا مثل بقيهء اروپا فرشهاى تركى به عنوان روميزى ظاهر مىشوند .\r\nمعاملات فرش به وسيلهء دولت ترتيب داده و حمايت مىشد ، ولى در نتيجهء تقاضاى زياد از انگليس يك بخش خصوصى نيز تكوين يافت ، جايى كه توليد فرشها طبق درخواست امكان داشت . در چنين مواردى مىتوانست به عنوان مثال نشان و علامت خانوادگى سفارش دهنده بافته شود . در كنار فرشها به مقدار زيادى پارچه‌هاى پنبه‌اى نقشدار ، چيت گلدار از سرحنج و برهان‌پور به اروپا صادر مىشدند .\r\nفرشهاى دورهء اكبر ، تا جايى كه مىتوانيم از تخته‌ها و تكه فرشهاى محفوظ ماندهء كم تشخيص دهيم ، بسيار پرتخيل بوده‌اند . به نظر مىرسد كه بعضى نمونه‌ها به وسيلهء نقاشان براى طرح ابداع شده بودند ، به نحوى كه برخى از فرشهاى قديمى مثل صفحات بزرگ شدهء آلبوم به شمار مىآمدند . گاه و بيگاه فرشهايى با نقش مداليون ، همان‌گونه كه از ايران شناخته شده است ، يافت مىشدند ؛ ولى به نظر مىرسد كه تصاوير تخيلى تسلط داشته‌اند . به عنوان مثال فيلى با فيلبانش ، سوسمارها ، اژدهاها ، جنگ شتر ، و چهارپايى بالدار همراه با يوزپلنگ قابل مشاهده هستند ، به نحوى كه شخص خود را در جنگى جادويى تصور مىكند . ( 12 ) ماسكهاى عجيب و غريبى از حيوانات ظاهر مىشود و وقتى روى فرشهاى كلاسيك ايرانى يك پيچك اسليمى از پيچك اسليمى ديگرى بيرون مىآيد ، در اينجا حيوانى از دهان يك حيوان ديگر يا از غنچهء گلى بيرون مىزند و يوزپلنگها ، ماهيها ، و پرندگان را مىبلعند . يك نمونهء به ويژه مضحك ، فرش بزرگى است كه امروزه در موزهء هنرهاى زيباى بوستون قابل تحسين است : چشم‌انداز آن يك شير با سر فيل است كه هفت فيل كوچك را روى بدنش حمل مىكند و به نحوى مرموز مجذوب مىكند . ( 13 )\r\nكششى كه مغولان از ديدن حيوانات يا در شكار حس مىكردند به ويژه در فرشهاى اواخر دورهء حكومت اكبر ، گاه به شكلى عجيب و غيرعادى ، در همه جا قابل تشخيص است ، در روى يك چنين فرشى در سرتاسر حاشيه يوزپلنگهاى كوچكى در حال دويدن هستند ! ( 14 )\r\nهنرمندان گاه نيز فرشهايى يا منظره‌اى تمام عيار مثل آنچه امروزه در وين نگه‌دارى مىشود و در آن درختان و پرندگان زيبا به شكلى كاملا طبيعى تصوير شده‌اند ، طراحى مىكردند ، در نمونه‌هاى ديگرى ، به ويژه در فرشهاى بسيار طويل مغولى ، نقش مركز فرش يك يا چندبار تكرار مىشوند . ( 15 ) تمايل براى بعضى از فرشهاى مضحك در دورهء اكبر ، تا جايى كه قطعه فرشها و اسناد نقاشى مينياتور اجازهء نتيجه‌گيرى مىدهند ، كمى تغيير پيدا كرده است . نقشها كمى ملايم‌تر مىشوند ؛ فرشهاى تصوير شده در نقاشيها گلهاى كوچكى را روى زمينهء سياه يا آبى تيره نشان مىدهند . در اين ميان بايد در واقع به اين\r\n\r\n\r\n","description":"","footnote":"\r\n( 1 ) .  H . Holbein . \r\n","page_name":" 211 ","page_number":211},
  {"content":"\r\n\r\nانديشيد كه نه فقط منصور ، نقاش جهانگير يك نقاش ممتاز در كشيدن نقش گل بوده است بلكه تصاوير او احتمالا ممكن است به اين يا آن توليدكنندهء فرش الهام بخشيده باشد ، بلكه همراه با يزوئيت‌ها ، مجموعهء گل و گياهان خشك كرده نيز به هند آمده ، و تصاوير آنها روى شكل نقاشى حاشيه‌ها در آلبوم تصاوير اثر گذاشته‌اند ، و احتمالا به برخى از توليدكنندگان فرم الهام بخشيده‌اند . اين واقعيت كه ملكه نورجهان علاقهء زيادى به سوزن دوزيهاى انگليسى داشته ، مىتوانسته هنرمندان حرفهء فرش را نيز به احتمال زياد تشويق به نقوش جديد كرده باشد . در دورهء حكومت شاه جهان به نظر مىرسد كه فرشهاى گلدار به ويژه اهميت يافته باشند ، چون در آن زمان تزيين با گل در همه‌جا - در ظروف كريستال و در جواهرات - نقش مهمى را ايفا مىكرده است .\r\nبعضى از فرشهاى اواسط قرن 17 به نظر مىرسند كه با يك شبكه‌بندى ظريف كه با شكوفه‌هايى پر شده است ، پوشيده شده‌اند و در دورهء اورنگ زيب ظاهرا نقش هزار ازهار با شبكه‌بندى يا بدون آن محبوبيت داشته است . در هر حال فرشهاى پرنقش و نگار الزاما جزو تجهيزات بوده‌اند و كليم شاعر دربار جهان شاه مطمئنا حق داشته است كه براى فرمانروايش چنين آرزو كرده است :\r\n شادى زندگى به شكلى همانند بافتى فشرده در يك فرش ، * از آستانه‌ات جدا نشود ! ( 16 ) \r\nهمان‌طور كه اشاره شد برخى از فرشها كاملا طويل بوده‌اند . ابو الفضل از فرشى صحبت مىكند كه 20 گز طول ( تقريبا 16 متر ) و 6 گز عرض داشته است . زيباترين فرش مغولى در موزهء متروپوليتن در نيويورك 33 / 8 * 9 / 2 متر اندازه دارد و مملو از حيوانات ، پرندگان ، و درختان تخيلى در روى زمينهء قرمز تيره است . فرشهاى گرد يا در شكلهاى خاصى بافته شده نيز وجود داشته‌اند تا فضاهاى معينى را پر يا همانطور كه از تصاوير قابل تشخيص است ، تخت سلطنت را احاطه كنند . يك نمونهء زيباى آن ، يك فرش قرمز آلبالويى رنگ مملو از گلهاى رنگارنگ به شكل نعل است كه اندازهء آن در كل بالغ بر 47 / 3 متر مىشود . نقش گلهاى آن چنان نظم داده شده كه گلها با نگاه از تخت سلطنت به سمت بيرون مىرويند . ( 17 )\r\nمادهء خام فرشهاى مغولى براى تار و پود پشم يا پنبه است ؛ در حالى كه در ايران براى گره‌هاى فرشهاى تجملى ترجيحا از ابريشم استفاده مىشود ، در هند مغول به ويژه در قرن 17 پشمينه ، پشم ظريف كشميرى ، به عنوان مادهء خام مطلوب داراى اعتبار بود و اين پشمينه - كمى محكم‌تر از شاه توس خيلى ظريف - در لطيف‌ترين سايه روشنها رنگ‌آميزى مىشدند . از اين‌رو در كشمير تعدادى كارگاه سلطنتى وجود داشت كه در آنجا فرش بافته مىشد و چون لاهور نزديك‌ترين شهر بزرگ به كشمير بود ، در آنجا\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنيز - به ويژه در سالهايى كه مقر فرمانروايى بود - يك فرهنگ بزرگ فرش‌بافى تكوين يافت . ولى پوششهاى زمخت‌تر از كابل و ايران مىآمدند .\r\nتوليدات پنبه‌اى مىتوانستند به عنوان كف‌پوشهاى ساده ، مثل نوعى گليم امروزى ، مورد استفاده قرار گيرند . حتى از چيت گلدار نيز براى پوشش كف استفاده مىشد ، يك قطعه به طول 7 متر و عرض 6 / 4 متر در قرن 17 وقف يك مركز تصوف شده است . ( 18 )\r\nپرده‌هاى دور چادرها ( قنات ، سراپرده ) مىتوانست از چيت گلدار توليد شوند . در اين تكنيك پارچهء پنبه‌اى رنگ‌آميزى شده ، لعاب داده ، آهار زده ، و سپس اتو كشيده يا صاف مىشده ، تا سطحى درخشان و ضد آب پيدا كند . توليدات چيت گلدار كه نخست در برهان‌پور توليد شدند ، در انگلستان بسيار محبوب بودند و انواع روكش از اين جنس سبك با رنگهاى شاد تهيه مىشدند . ( 19 ) غالبا در مينياتورها بالشهايى ديده مىشوند كه روكشهاى آنها با تصاويرى از انسانها ، حيوانات ، و شكوفه تزيين يافته‌اند ؛ گاه نيز با رامشگران ، آقايان متشخص ، طوطيهاى كاكل‌دار ، و درختان پرشكوفه . اين بدين معنى است كه دنياى تصوير كتابها و آلبومها ، در واقع پيش از رنگ‌آميزى ، روى پارچه انتقال مىيافته است . در روى لباسها ، به ويژه روى پارچه‌هاى شلوار نيز گاهى چنين نقشهايى توجه را جلب مىكنند . البته در اين مورد چيت گلدار مطرح نيست ، بلكه بيشتر از ابريشم كلفت استفاده مىشد . ولى ظاهرا هنرمندان قادر بوده‌اند كه همه نوع پارچه را با انواع تصاوير به صورت بافته ، نقاشى ، و طلادوزى شده تزيين كنند ، و تالارها و چادرها بايد با پرده‌هاى رنگارنگ پرنقششان روى بيننده تأثيرى عظيم گذاشته باشند .\r\n\r\nدنياى جواهرات\r\nمشاهدهء تصاوير شاهزادگان و خانمهاى مغول ، همان‌طور كه در تعداد زيادى از تصاوير مينياتورها وجود دارند ، مثل يك راهرو در وسط موزه‌هاى بزرگ دنيا ، تصورى از يك تجمل غيرقابل تجسم در ما ايجاد مىكند كه در دربار و به وسيلهء بزرگان سرزمين اعمال مىشده است ، و اين تصور با گزارشهاى سفرا ، تجار ، و پزشكان اروپايى تأييد مىشود .\r\nاز اين‌رو باعث تعجب نيست كه براى همايون ، پسر بابر ، هنوز در زمان حيات پدرش اثرى دربارهء جواهرات تأليف شده است ، چون همان‌طور كه انتظار مىرفت ، گنجينه‌هاى شاهزادگان بايد به او به ارث مىرسيدند . ( 1 ) به هر حال عشق به جواهرات در دنياى اسلام ، همان‌طور كه از مجموعهء كتيبه‌ها و سنگ نوشته‌هاى متعدد قديمى مىتوان تشخيص داد ، همواره نقش مهمى را ايفا مىكرده است .\r\nقبلا هم در زمان هارون الرشيد ( 786 - 809 ) يك مرواريد فوق العاده درشت و بىنقص ، كم‌تر از 70000 دينار خريدارى نمىشده است ( 2 ) و مرواريدها به ويژه در دورهء مغول نيز نقش مهمى را ايفا\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nكرده‌اند . گردنبندهاى مرواريد دو يا سه رشته‌اى دست كم در دورهء اكبر تا حدودى جزو نماد اصالت بودند .\r\nدر تصاوير قديمى ، بابر و همايون با كمى زيورآلات يا بدون آنها تصوير شده‌اند ، ( 3 ) در حالى كه بار جذاب گردنبند مرواريدى كه هر فرمانروايى آويخته است ، در روى تصاوير اواخر دورهء اكبر و اوايل دورهء جهانگير دهه به دهه افزايش مىيابد . وقتى ملاقات كننده يا سفيرى براى فرمانروا مرواريدى زيبا ، درشت يا صاف و منظم مىآورد ، هديه با خوشحالى پذيرفته مىشد و مثل همهء هدايا به وسيلهء منشى ثبت هدايا يادداشت مىگرديد .\r\nمرواريدها غالبا از خليج فارس مىآمدند ؛ ولى گاه و بىگاه نيز از درياهاى اطراف سريلانكا آورده مىشدند .\r\nشاخص شادى مغولان براى جواهرات ، مينياتورى مربوط به حدود سال 1619 ( 4 ) است كه شاه جهان را كه هنوز در آن زمان وليعهد بوده است ، با يكى از پسران كوچكش نشان مىدهد : پسربچه - ممكن است كه داراشكوه 5 ساله يا شاه شجاع كمى كوچك‌تر باشد كه جهانگير ، پدربزرگش ، بويژه به او علاقهء زيادى داشته است - جعبهء جواهراتى را زير و رو مىكند و آن‌چنان غنى به زيورآلات آراسته است كه امكان پاره كردن گردنبند مرواريدش در هنگام بازى به وسيلهء خودش باعث ترس مىشود : دو رشته مرواريد درشت چسبيده به دور گردنش قرار دارند ؛ بعد از آن يك گردنبند مرواريد بلندتر با زبرجد و ياقوت و سپس باز هم دو گردنبند مرواريد بلند ديگر . در شال طلادوزى شده‌اش يك خنجر كوچك زيبا با دستهء طلا قرار دارد و عمامه‌اش ، مثل عمامهء پدرش با رشته مرواريدهايى دور چرخانده و با يك جغهء جواهرنشان با پرهاى بلند به عقب خميده ، تزيين شده است . به دور عمامهء شاه جهان كه به‌طور معمول يكسان تزيين شده است ، اضافه بر اين ، چند رشته مرواريد درشت ديگر دور چرخانده شده است . در واقع ، علاوه بر اين ، اگر تصاوير را قبول كنيم ، نوزادان هم گردنبند مرواريد بر گردن داشته‌اند - دست‌كم وقتى كه تصوير چهره‌شان نقاشى شده است و اين عينا در مورد مادران شيرده نيز صدق مىكند . حتى اورنگ زيب نيز كه هنرمندى چهره‌اش را هنگام شكار در « نيل گيز » « 1 » نقاشى كرده است ، روى لباس سبز رنگش كه او را در چشم‌انداز پر از درخت تقريبا محو مىكند ، چند رشته گردنبند مرواريد درشت بر گردن دارد . و اين ظاهرا مبالغه نيست يا به حساب يك آزادى عمل هنرى گذاشته نمىشود ، چرا كه جهانگير در مورد اينكه ملكه نور جهان در حين يك شكار ياقوتى به قيمت 10000 روپيه و مرواريدى به قيمت 1000 روپيه را گم كرده است ( كه خوشبختانه بعد از دو روز مجددا پيدا شده‌اند ) ، اشاره كرده است . ( 5 ) حتى وقتى كه خانمها و آقايان متشخص هنگام مغازله در بالكن حرمسرا يا واقعا در حال چرت زدن در رختخواب نشان\r\n\r\n\r\n","description":"","footnote":"\r\n( 1 ) .  Nilgays . \r\n","page_name":" 214 ","page_number":214},
  {"content":"\r\n\r\nداده مىشوند ، هرگز بدون گردنبند مرواريد ديده نمىشوند . اينكه آنها تسبيحهايى نيز از مرواريد و ياقوت به كار مىبرده‌اند كه ده‌ها هزار روپيه ارزش داشته است ، در اين مضمون كاملا بديهى به نظر مىرسد .\r\nزنان خدمتكار ، خانمهاى دربار و رامشگران در دربار ، نيز هرگز بدون زيورآلات مرواريد تصوير نشده‌اند .\r\nممكن است از خود سؤال كنيم اين مطلب چه‌قدر واقعيت دارد ؟ آيا اين واقعا رسمى براى اشاره به مقام تصويرشدگان است ؟\r\nمرواريدها و سنگهاى گران‌بها در گوشواره هم كه شكلشان از يك مرواريد سادهء درشت ، نشسته بر روى نرمهء گوش تا آويزهاى پيچيدهء متغير بود ، به كار برده مىشدند ؛ خانمها غالبا ساختارى شكوفه مانند را روى تمام گوش قرار مىدادند . گوشواره به نظر مىرسد كه براى مردان از زمان جهانگير مد شده باشد ؛ زيرا كه او در سال 1615 ، زمانى كه مىخواست براى بهبودش كه اعتقاد داشت آن را مديون شفاعت دوستار خداوند ، معين الدين چيشتى است ، سپاسگزارى كند ، دستور داد برايش گوشواره‌هايى از مرواريد بسازند تا به عنوان غلام معين الدين قابل شناسايى باشد ؛ چون اصطلاح فارسى حلقه به گوش « 1 » به معنى غلام است . طبيعتا عدهء زيادى از اشراف و درباريان ، اين رسم را فورا تقليد كردند .\r\nمرواريدهاى درشت حتى به عنوان دكمه براى خفتانهاى گران‌بها به كار برده مىشد و در واقع نه فقط براى دربار ، بلكه استفاده از چنين دكمه‌هايى به آقايان واقعا اصيل نيز توصيه مىشد . ( 6 ) گاه نيز دسته گل كوچكى از مرواريد ، آويخته از كمربند فردى متشخص ديده مىشد كه بايد بخشى از يك خلعت خاص بوده باشد .\r\nبراى پاشيده نشدن رشته‌هاى مرواريد كه در مواقع خاص به دور عمامه پيچيده مىشدند از ، سرپتى « 2 » ، يك قلاب جواهرنشان بيضى يا از ، سرپيچ « 3 » ، نشان روى عمامه كه شكلهاى مختلفى داشت ، استفاده مىشد . در هر حال همهء ملتزمين فرمانروا حق استفاده از نشان روى عمامه را نداشتند ، تصويرى كه اكبر را در حال اهداى يك سرپيچ به پسرش جهانگير نشان مىدهد ، بايد در واقع اشاره به اين باشد كه او بدين‌وسيله وى را فرمانرواى قانونى مىكند . ( 7 )\r\nسرپيچ مىتوانست متشكل از پرهايى باشد ؛ اين پرها غالبا پر قرقاول هيماليايى بود كه به رنگ سبز مايل به آبى مىدرخشيدند و بسيار بلند بودند ، به نحوى كه از بالاى عمامه به سمت عقب خم مىشدند .\r\nرشتهء مرواريد پيچيده به دور عمامه كه ياقوتهايى مىتوانستند بين مرواريدهاى آن فاصله ايجاد كنند ، به وسيلهء يك گيرهء زينتى زبرجد نشان با يك پر بلند فروآويخته نگه داشته مىشد ، در حالى كه زبرجد ديگرى\r\n\r\n\r\n","description":"","footnote":"\r\n( 1 ) .  halqabe - gush . \r\n( 2 ) .  sarpati . \r\n( 3 ) .  sarpech . \r\n","page_name":" 215 ","page_number":215},
  {"content":"\r\n\r\nروى پيشانى آويخته شده بود - تصويرى چهرهء شاه جهان را اين‌چنين نشان مىدهد .\r\nجغه « 1 » ، يك نشان ديگر عمامه از طلا و جواهرات بود كه از روى نشان پردار ساخته شده بود و در بويژه دوره‌هاى جهانگير و شاه جهان محبوبيت داشت . ( 8 ) در اين نشان غالبا مرواريد و زبرجد به كار برده مىشد . در جغه‌هاى كم‌ارزش از يك در كوهى با زيرسازى سبز رنگ به عنوان جايگزين زبرجد استفاده مىشده است . ولى زيباترين جغهء معروف ، مثل خيلى از قطعات ارزشمند ديگر ، جزو غنايمى بود كه نادر شاه در سال 1739 از دهلى با خود به ايران برد و از آن سهمى را به تزار روسيه هديه كرد : اين جغه از 29 الماس ، 47 ياقوت ، 39 زبرجد ، يك لعل ، و 3 در كوهى تشكيل يافته بود . . .\r\nمينياتورها از زيورآلات خانمها هم اثرى خوب به‌جا مىگذارند : گردنبندهاى مرواريد ، دست بندها ، انگشتريها ، بازوبندها ، و همچنين غالبا حلقه‌هاى مچ پا در آنجا قابل مشاهده هستند ، با وجود اينكه نقاشها در واقع خودشان اجازهء ورود به محيط خانمها را نداشته‌اند ، ولى مانوچى كه به عنوان پزشك ، كاملا به شاهزاده خانمها و اطرافيانشان نزديك بود ، از زيورآلاتى افسانه‌اى گزارش مىكند كه شاهزاده خانمها با غرور نشان او مىداده‌اند . كوندن « 2 » ، گردنبندى كه سنگهاى آن غالبا در كوهى و همچنين كريستال ، و پايه‌هاى آنها از طلا بود و امروزه هنوز هم معمول است ، جزو انواع زيورآلاتى بود كه در آن زمان ساخته مىشد . ( 9 )\r\nابو الفضل خستگىناپذير در آيين اكبرى « 3 » بهترين تصوير را از جواهرات دربار مغول عرضه مىدارد . او در آنجا جز به جز تعريف مىكند كه چگونه جواهرات بر اساس اندازه و ارزش حفظ مىشدند يا اينكه چگونه مرواريدها طبق ارزششان نظم داده مىشدند ، در حالى كه تعداد نخهاى باريك به كار برده شده با ارزش تقريبى مرواريد مناسبت داشت و در نتيجه امكان يافتن اندازهء صحيح بلافاصله وجود داشته است .\r\nگرانبهاترين گروه از نخى با 20 مرواريد درشت مطلقا بىنقص كه هر دانهء آن 30 قطعه طلا يا بيشتر ارزش داشت ، تشكيل مىيافت . روى هر گردنبند مهر سلطنتى زده شده بود تا بدين‌وسيله اصالت آن تضمين شده باشد . اگر يك مرواريد ارزشمند جديد يا گردنبندى در اختيار فرمانروا قرار مىگرفت ، طبق ارزشش رده‌بندى مىشد . ولى ابو الفضل نه فقط قيمت مرواريدها را مىدهد ، بلكه قيمت سوراخ كردن تك‌تك مرواريدها را در اندازه‌هاى نظم داده شده ، گزارش كرده است .\r\nالماسها در گلكندا ( دكن ) و گاه نيز در بيهار به دست آمده‌اند و امر اللّه جوان ، پسر خان خانان عبد الرحيم ، زمانى كه معدن مهم الماسى را در گندوانا تسخير كرد ، پاداشى ويژه دريافت داشت . ثروت دكن\r\n\r\n\r\n","description":"","footnote":"\r\n( 1 ) .  jigha . \r\n( 2 ) .  kundan . \r\n( 3 ) . آيين اكبرى ، فصل سوم .\r\n","page_name":" 216 ","page_number":216},
  {"content":"\r\n\r\nاز نظر الماس بيانگر علاقهء مغولان براى تصرف قلمروى سلطنتى دكن است كه معادن آن تقريبا پايان‌ناپذير و به راحتى قابل استخراج به نظر مىرسيدند . در گلكندا غير از الماس روشن و زلال ، الماسهاى سبز روشن ( الماس سنگين 7 / 40 قيراطى در شهر درسدن - آلمان با قبه‌هاى سبز رنگ از اين نوع است ) ، صورتى روشن ، آبى كبود ، و زرد رنگ نيز به دست آمده است . جهانگير از يك الماس بنفش كه او را شديدا متعجب كرده بود ، نام مىبرد .\r\nكوه نور « 1 » كه به صورت خام 5 / 787 قيراط وزن داشته است در سال 1656 به وسيلهء مير جمال تقديم شاه جهان شد . اين بازرگان ايرانى كه الماسهايش را كيسه كيسه شمارش مىكرد ، وقتى كه اربابش قطب شاهى فرمانرواى گلكندا را ترك كرد و به مغولان پيوست ، به پيشرفتهاى شغلى بيشترى دست يافت ( او زمانى مهترى فقير در گيلان بود ) . كوه نور سپس جزو غنايم نادر شاه به ايران برده شد و به جانشين او احمد شاه ابدالى رسيد و شاه شجاع فرمانرواى افغان آن را از او به ارث برد . شاه شجاع قبل از تسلط سيك‌ها به كشمير گريخت و ابتدا پس از دادن كوه نور به آنها به وسيلهء سيك‌ها آزاد شد ؛ كوه نور سرانجام پس از اينكه انگليسىها در سال 1849 بر سيك‌ها پيروز شدند ، به انگلستان برده شد . ( 10 )\r\nقابل توجه است كه الماسها در هند طورى تراش مىخوردند كه در صورت امكان تودهء بيشترى از آن باقى بماند ؛ از اين‌رو هيچ برليانى وجود ندارد كه از حدود سال 1500 در تكنيك ويژهء اروپايى تراش خورده باشد .\r\nولى ياقوتها ظاهرا بىگمان خيلى مهم‌تر از الماسها بودند . آنها نيز به عنوان جواهر تراش مىخوردند . در دورهء حكومت اكبر ، مولانا ابراهيم حكاك دربار ، روى هريك از ياقوتهاى اين‌چنينى لغت لعل جلالى را كه منظور لعل متعلق به جلال الدين اكبر بود ، حك مىكرده است .\r\nولى بين دو سنگى كه عموما بدون اختلاف به عنوان ياقوت ترجمه شده‌اند ، بايد تفاوت قايل شد . لعل يك سنگ گرانبهاى شفاف قرمز رنگ است ؛ ولى ياقوت واقعى يك جسم معدنى بسيار سخت است ، يعنى عضوى از يك خانواده كه ياقوت كبود و زرد نيز به آن تعلق دارند . ولى لعل بدخشان ( به قرمزى خون كبوتر ) كه در اروپا به عنوان بالاسچيو « 2 » مورد گواهى دانته شاعر ايتاليايى قرار گرفته ، و علاوه بر اين بيشتر ياقوت بالاس ناميده شده ، به ويژه در شرق محبوب بود ، چون از ياقوت درخشنده‌تر است . لعل با درجهء سفتى و سختى 7 نرم‌تر از ياقوت ( درجهء سختى 9 ) است و بدين‌ترتيب براى حكاكى نيز راحت‌تر مىباشد . برخى از ياقوتها در خاندان مغول موروثى بودند ، مثل لعلى 5 / 352 قيراطى كه به تيمور مربوط بود و نام اولق بيك تيمورى روى آن حك شده بود ؛ اين لعل از راه‌هايى پيچيده ، به شاه عباس فرمانرواى\r\n\r\n\r\n","description":"","footnote":"\r\n( 1 ) .  Kuh - inur . \r\n( 2 ) .  Balascio . \r\n","page_name":" 217 ","page_number":217},
  {"content":"\r\n\r\nايران رسيد و سرانجام جهانگير دستور حك نام خود را بر آن داد . ( 11 ) يك لعل مغولى ديگر ، مثل الماس كوه نور از طريق سيك‌ها به انگليسىها رسيد : در روى اين سنگ گرانبهاى 123 قيراطى نامهاى جهانگير ، شاه‌جهان ، و اورنگ زيب حك شده است . ولى ياقوتها بيشتر در شكل قطعات جواهر ظاهر شده‌اند - جهانگير با شيفتگى ويژه‌اى از يك انگشترى ساخته شده از يك قطعه ياقوت نام مىبرد .\r\nهمچنين خنجرى با يك ياقوت زرد ، به بزرگى نصف يك تخم مرغ در روى قبضه او را مجذوب كرده است .\r\nزبرجدها كه از سال 1519 از كلمبيا صادر شده‌اند ، به ويژه محبوب و پرارج بوده‌اند . خزانهء مغولان برخى از بهترين زبرجدهاى معروف را داشت كه نه فقط به سبب رنگ درخشان و خلوصشان ، بلكه چون حكاك آنها را با ظريف‌ترين نقوش حكاكى كرده ( 12 ) بود ، بيش از حد ارج نهاده مىشدند . از آنجا كه زبرجد كريستالهايى شش ضلعى مىسازد ، وقتى به آن تراش اريب داده شود ، مىتوان به نسبت ساده ، سطوحى شش گوش به دست آورد كه سپس با خرده الماس حكاكى مىشوند . يك چنين زبرجدى به وزن 45 / 233 قيراط كه 7 / 5 سانتىمتر عرض دارد در دورهء اكبر با نقشى از سبزه‌زار و شكوفه‌ها تزيين شده است . از اين نوع قطعات متعددى با ظرافت متفاوت وجود دارد . يك زبرجد شش گوش 3 / 73 قيراطى كه روى ان با ظريف‌ترين خط آيه‌اى از قرآن دربارهء اريكهء الهى « 1 » حك شده است و از قديم به عنوان طلسم به كار برده مىشده ، شايد بهترين نمونهء حكاكى سنگ گرانبها در دورهء شاه‌جهان است . خط آن بىنقص است ، با وجود اينكه بلندترين حرف آن ، « الف » ، نزديك به 75 / 1 سانتىمتر بلندى دارد . پشت آن نقشى از گياهان وجود دارد . اين زبرجد ، نشانده شده در يك بازوبند به عنوان طلسم حمل مىشده است ؛ ولى آيهء مربوط به اريكه حافظ قطعهء پرارزش در زمان ما نبوده است ؛ در سال 1990 در جنگ كويت اين قطعهء گرانبها از موزهء آنجا گم شد .\r\nولى نه فقط جواهرات ناب ، بلكه وسايلى هم كه بايد اصولا براى مقاصد عملى كاربرد داشته باشند ، اين‌چنين غنى تزيين شده بودند . به عنوان مثال انگشتريهاى انگشت شست از آن جمله هستند كه در انگشت شست دست راست كرده مىشدند ، تا بدين‌وسيله بتوان زه كمان را كشيد . ولى آنها نيز به عنوان زيور به كمر آويخته مىشدند و بدين‌ترتيب بعضا وسيله‌اى كاملا تجملى شده بودند . چون انگشتريهاى جواهرنشان با متفاوت‌ترين سنگهاى قيمتى ، در حقيقت به دشوارى در برابر كشش زه‌هاى كمان مقاوم بودند ، و به غير از اين مغولان همواره بيشتر از تفنگ ، تا تير و كمان استفاده مىكردند . اين‌چنين انگشتريهاى شست از يشم سبز درست مىشدند ، ولى انگشتريهايى هم از عقيق ، عقيق جگرى ، در كوهى ، و حتى از زبرجد وجود داشت . جهانگير بيشتر از همه ، از انگشترى شستى ساخته شده از دندان شيرماهى\r\n\r\n\r\n","description":"","footnote":"\r\n( 1 ) . سورهء بقره ، آيهء 255 .\r\n","page_name":" 218 ","page_number":218},
  {"content":"\r\n\r\nخشنود بود ؛ چون دندان طلايى رنگ شيرماهى نادر و يافتن آن كاملا دشوار بود و ضمنا به عنوان پادزهر محسوب مىشد و به طورى كه گفته مىشد ورمها را معالجه مىكرد . ( 13 ) شاه جهان تعدادى انگشترى شست خيلى گرانبها داشت كه از داخل پوشش مينا داشتند و گاه با لقب او ، صاحب قران ثانى ، كه با نشاندن ياقوتهاى ريز و صاف تراش در داخل انگشترى ، بىنقص خطاطى شده بود ، مشخص بودند . ( 14 ) آيا باعث تعجب است كه سرپرست زرگران لقب بىبدل خان « 1 » را داشته است ؟ !\r\nسنگهاى نيمه گرانبها نيز نقش مهمى را در دربار مغول داشته‌اند . يك تسبيح با عقيق يمنى كه به عنوان سنگ خوشبختىآور معتبر بود ، جهانگير را خوشحال مىكرد . او از شاه عباس فيروزه‌هايى درخواست كرد ، ولى با انتظارات او مطابقت نداشتند ، فيروزه نيز تا امروز به عنوان نظر قربانى مورد استفاده بوده است .\r\nيشم سبز يا نفريت ( 14 ) بيشتر از همه به كار برده مىشد كه اصولا از ختن و منطقهء مرزى جنوب سينگ يانگ مىآمد ، و بعضا به وسيلهء فرمانرواى كاشغر فرستاده مىشده است . يشم سفيد يا سبز با علاقه در لوحه‌هايى قابل دست گرفتن بريده مىشدند كه گاه نيز با ياقوتهاى ريز تزيين و غالبا به كتيبه‌هايى مذهبى مزين بودند . در روى اين‌چنين لوحه‌هايى كتيبه‌هايى از قرآن ، مثل آيهء مربوط به اريكهء الهى ياد شده ، و متونى از شيعه يافت مىشدند : نام دوازده امام - به ويژه روى سلاحها - يا دعاى مورد استفادهء شيعيان نادعليا . بدوح « 2 » ، طلسم مربع و نه خانه نيز در روى لوحه‌هاى يشم سبز ظاهرا مىشدند ؛ ارقام بدون 8 - 6 - 4 - 2 هستند و اين مربع در هند حتى بالاى دروازهء قلعه‌ها و ساير بناهايى كه نياز به محافظت الهى داشتند ، يافت مىشده است . در چنين كتيبه‌هايى امكان داشت همهء انواع شيوه‌هاى خطاطى عربى به كار روند .\r\nغالبا تعيين مرز بين زيورآلات و وسايل كاربردى دشوار است . اگر انگشتريهاى شست بيشتر به عنوان زيور و نماد شخصيت اجتماعى مورد تصور بوده‌اند ، دشنه‌ها كه اصولا جزو هداياى شاهانه براى شخصيتهاى بلندپايه محسوب مىشدند از اين اعتبار خيلى بيشتر برخوردار بودند . هيچ اصيل‌زاده‌اى در روى مينياتورها بدون دشنه ديده نمىشود : چون سلاحها ، قابل قياس با مدالهاى ما ، علامت افتخار بودند و از همين‌رو تصاوير دورهء مغول تنوعى فراگير از انواع دشنه را عرضه مىدارند . اينكه كى و چه دشنه‌اى مىتواند اهدا يا حمل شود ، موضوع تشريفات بوده است . از اين نوع دشنه‌ها در اصل سه نوع مختلف قابل تشخيص بودند :\r\n\r\n\r\n","description":"","footnote":"\r\n( 1 ) .  BebadalKhan . \r\n( 2 ) .  buduh . \r\n","page_name":" 219 ","page_number":219},
  {"content":"\r\n\r\nكتر « 1 » ، يك دشنهء دو دم باريك در شكل يك سه گوش بلند و كشيده است . اين دشنه به وسيلهء دو دستهء كج با شيار ناودانى شكل در دو طرف به دست گرفته و در كمربند جا داده مىشد . شيارها و دسته‌ها مىتوانستند با جواهرات يا طلا تزيين شوند .\r\nكارد « 2 » ، صاف بود و يك لبهء تيز داشت ؛ اين دشنه سطح مقطعى سه گوش و طولى حدود 35 - 40 سانتىمتر داشته است .\r\nمهم‌ترين سلاح واقعى خنجر بود ، دشنه‌اى كمى منحنى كه غالبا اضافه بر آن يك شمشير افتخار يك لبه و خميده به قيطان گرانبهاى سمت چپ حامل آويخته بوده است . گاه نيز فرمانروا يا شاهزاده‌اى تكيه زده بر يك شمشير بلند صاف تصوير شده است . تيغه‌هاى اين سلاحها از فولاد دمشقى بودند . ساخت يك تيغه حدود يك ماه طول مىكشيده است ، چون فولاد فقط به وسيلهء چين و شكن دادن مكرر آهن و ساير كارهاى پرخرج ديگر طرح موجدار درخشان شاخص را به دست مىآورد . گاه در فولاد تيغه ، طلا نيز چكش‌كارى مىگردد و كتيبه‌هاى مذهبى متعدد ، آرزوهاى پيروزى و كلمات دعاى خير روى آنها حك مىشود .\r\nغلاف سلاحها مىتوانست از چرم يا مخمل رنگى و حتى از چوب روكش شده با پارچه باشد ؛ ولى غلافهاى مجلل براى دشنه‌ها بعضا با صدها قطعه جواهر تزيين شده بودند .\r\nشگفت‌انگيزترين نمونه براى تجمل به كار رفته در غلاف دشنه‌ها ، بايد مربوط به غلافى باشد كه حدود سال 1619 ساخته شده است : اين غلاف كه با طلاى سنگين روكش شده است شايد بيشتر از 2400 قطعه جواهر دارد . بيشتر اين جواهرات ياقوت ، تراش خورده هستند كه پيچكهاى كوچك ايجاد شده از صفحات زبرجد را به هم متصل كرده‌اند و با خرده الماسهايى تقريبا غيرقابل مشاهده تزيين شده‌اند . ( 15 )\r\nولى مهم‌تر از غلاف ، قبضهء دشنه‌ها بوده ، در توليد آن ظاهرا براى تخيل حد و مرزى وجود نداشته است . تحت اين شرايط قبضه‌هايى از يشم سبز وجود دارد كه در آنها الماس ، زبرجد ، و برليان نشانده شده است يا مثل جام گل ، متمايل به سمت پايين شكفته‌اند و برخى ديگر با فيروزه‌ها و مرواريدهايى تزيين شده‌اند . گاه نيز قبضه از در كوهى يا نقره به شكل شكوفه و برگ بوده است ، در حالى كه همه چيز جواهر نشان بود . قبضه‌ها به تمام معنى زنده بودند ، قبضه‌ها را امكان داشت كه در شكل سر يك پازن هندى يا سر يك گوسفند با پشمهاى فرخوردهء ظريف بسازند ؛ آنها حتى در شكل بدن يا سر انسان هم ظاهر مىشدند . سر اسبهايى از يشم سبز با چشمان و افسارى از الماس يا تركيباتى از سر يك اسب با گردنى\r\n\r\n\r\n","description":"","footnote":"\r\n( 1 ) .  Katar . \r\n( 2 ) .  Kard . \r\n","page_name":" 220 ","page_number":220},
  {"content":"\r\n\r\nبلند در يك سمت و سر نوعى سوسمار در سمت ديگر نيز وجود داشتند . ( 16 ) بدين‌ترتيب كليم شاعر دربار شاه جهان گفته است :\r\n قبضهء دشنه‌اش شكل سر يك اسب را دارد ، * تا بدين‌وسيله در روز جنگ پيروزى سوى او تاخت كند . ( 17 ) \r\nو جهانگير با شعف قبضهء دشنه‌اى لكه‌دار از جنس دندان شيرماهى را كه به هفت رنگ مىدرخشيده است و با شكوفه‌ها و برگهايى تزيين بوده ( 18 ) ، توصيف مىكند . جاى تعجب نيست كه حكاك و تراشكارى كه اين اثر عجيب را خلق كرده بودند ، پاداشى مفصل دريافت داشتند . يكى از استادان به لقب عجايب دست ، مفتخر شد و ديگرى يك فيل ، يك خلعت ، و دستبندى طلا دريافت داشت .\r\nحتى وسايلى كه در اصل براى مقاصد عملى بايد به كار برده مىشدند ، مثل جاى باروت از شاخ يا از شيشه‌اى كوچك ، مىتوانستند در دست صنعتكاران دربار تبديل به يك اثر هنرى شوند .\r\nبدين‌ترتيب شاخى از عاج براى باروت در شكل يك وزغ يا يك غزال و انواعى كه از صدف آماده شدهء نوعى حلزون ساخته شده ، وجود داشته است . برخى از آنها تزيينات گرانبها داشته‌اند يا با طلا روكش بوده‌اند ، ولى شيك‌ترين شاخ براى باروت كه ما ديديم ، شكل لاك‌پشتى به طول 11 سانتىمتر را داشت و از يشم سبز بود . درون اين سنگ گرانبها تا حد يك لاك بسيار نازك ، خالى شده است و سمت پشت آن تزيين ظريفى از شكوفه‌ها دارد ؛ اين حيوان كوچك اثرى بسيار طبيعى به‌جا مىگذارد . ( 19 )\r\nكلاهخود عمامه‌ها را كه مثل گنبد مساجد به نظر مىرسيدند و سر و گوشها را در جنگ محافظت مىكردند نيز نبايد فراموش كرد . آنها غالبا روكشى از طلا داشتند و حكاكى شده بودند . تكامل شكوهمند بزرگ را مىتوان در زره‌هاى ناودانى شكل بازوان يافت . در يك قطعهء محفوظ ماندهء بسيار زيبا كه از نقرهء مطلا با روكشى از طلاست ، حدود 550 زبرجد و ياقوت تراش خورده به كار برده شده كه بين آنها تكه‌هاى كوچك الماس مىدرخشند و داخل آن با مخمل پوشش شده است . ( 20 )\r\nاگر سلاحها براى يك جنگ واقعى بيش از حد زيبا بوده‌اند ، براى ساير وسايل نيز عين اين وضعيت معتبر بوده است ، همه‌چيز در دربار مغول از زيبايى ممتازى برخوردار بوده است . يشم ، يشم سبز ، كريستال ، فلزات قيمتى ، ميناهاى رنگارنگ زيبا ، همه به كار برده مىشدند . چه كسى دوست نداشت كه از جوهردانى از يشم سبز الماس نشان استفاده نكند ؟ جوهردان گرد جهانگير از يشم سبز تيره با كتيبه‌اى فارسى ، مثل قلمدانى از يشم سفيد كه ياقوتهايى به شكل شكوفه در آن نشانده شده‌اند و دقيقا مثل برگهاى زبرجد نشانش به وسيلهء رشته‌هاى ظريف طلا قاب گرفته شده‌اند ، و جوهردان و قلم‌تراش هم در آن يافت مىشدند ، ( 21 ) نيز جزو اين شاهكارهاى هنر است . قلمدانهايى از طلا يا جواهرات ، هديه‌اى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nپرارزش بودند .\r\nجعبه‌اى كوچك از يشم در شكل يك گل شقايق كه جهانگير معجون ترياكش را از آن برمىداشته ( 22 ) نيز جزو اين شاهكارهاى هنرى است . جامها و گيلاسهاى شراب غالبا از يشم روشن بودند و بيشتر شكل برگ و گل را داشتند ، در حالى كه ساقه‌هاى خميده به عنوان دسته به كار برده مىشدند . گاه ابيات فارسى در تمجيد شراب روى سنگ حك يا با طلا نشانده مىشدند . يكى از زيباترين اشيا از اين نوع جام شراب سفيد رنگى از يشم شفاف است كه در آن مادهء اوليه اثرى غيرمعدنى در ذهن به‌جا مىگذارد : از يك ميوهء كدو شكل به عرض 14 سانتىمتر سر يك بز با لطيف‌ترين حالت براى بيان قدرت ، مثل اينكه حيوان با فرياد به گوش نرسيدنىاش تمام دردهاى جهان را مجسم كرده ، همانند برگ گلى روييده است . شاه جهان يك سال پس از ساخت اين جام از سلطنت بر كنار و زندانى شد . ( 23 )\r\nجهانگير كوزهء شرابى در شكل يك خروس براى شاه عباس فرستاد ؛ او ظروفى در شكل ماهى با سنگهاى قيمتى را دوست داشت . آيينه‌هايى هم از در كوهى با پشت‌بندى از نقره و نوعى كه پشت آن از يشم سبز با گل و پيچكهاى حكاكى شده يا الماس نشان بود ، وجود داشتند . به ويژه يك آيينهء زيبا مربوط به اواخر دورهء اكبر ، از يشم به رنگ سبز ملايم در شكل يك برگ ساخته شده است . ( 24 )\r\nظروف كريستال زيادى نيز وجود داشته است . به ويژه اگر با كنده‌كارى عميق نقش گلها - مثل گلهاى زنبق يا دسته‌اى از گل زنبق - تزيين مىشدند ؛ تزيين با گل به اين صورت ، در دورهء حكومت شاه جهان محبوب بود ؛ چون در زمان او شكوفه‌ها و گلها همه‌جا در هنر ظاهر مىشدند .\r\nچه تعداد تنگ و كوزه بايد در دربار بوده باشد ؟ جهانگير وقتى كوزه‌اى از يشم سفيد دريافت كرد كه نام اولغ بيگ تيمورى و تاريخ ساخت را با خط رقاع « 1 » بر خود داشت ، خوشحال شد ؛ او نام خود و پدرش را به خط ديگرى بر آن افزود . تقريبا هر مينياتورى تعدادى تنگ باريك يا به ندرت شكم‌دار را نشان مىدهد كه از متفاوت‌ترين مادهء كانى اصيل به وجود آمده است ؛ آنها غالبا در طاقچه‌ها قابل مشاهده هستند ، جايى كه آنها را نگه‌دارى مىكنند . خيلى از آنها جواهرنشان بودند و قاطعى « 2 » ، شاعر هراتى كه در دربار اكبر و سپس جهانگير زندگى مىكرده ، چنين نوشته است :\r\n« شاه جهان دستور داد تنگى ياقوت نشان ، تمام و كمال با ياقوت بالاس بسازند . هر دانهء مرواريد در آن كاملا بىهمتا بود ، ارزش يك مرواريد مساوى با درآمد مالياتى عمان است ! فيروزه‌ها در آن رنگين‌تر از زبرجد هستند ، و هر قطعه الماس در روى آن مثل ستاره مىدرخشد . . . » ( 25 )\r\n\r\n\r\n","description":"","footnote":"\r\n( 1 ) .  riqa . \r\n( 2 ) .  Qatii . \r\n","page_name":" 222 ","page_number":222},
  {"content":"\r\n\r\nبا وجود اينكه مقررات مذهبى استفاده از ظروف طلا را منع كرده است ( چيزى كه در اولين سده‌هاى تاريخ اسلام منجر به تكميل سفال زرين فام با درخشش طلايىاش شده است ) ولى در دورهء مغول تنگهاى طلاى كوچكى ، همان‌طور كه مينياتورها شهادت مىدهند ، با گيلاسهاى كوچك متناسب ، كم و بيش براى مشروبات منع شده به كار برده مىشدند . ولى چنانچه فرمانروا احساس پشيمانى مىكرد ، احتمالا دستور مىداد اين ظروف زيبا را بشكنند . . .\r\nتنگهاى نقره‌اى گردن بلند با تزيينات زياد ، معروف هستند و امروزه هنوز هم گل‌پاشى « 1 » ، تنگ گردن بلند از فلز قيمتى كه از آن گلاب پاشيده مىشده است ، يافت مىشود . اين نوع ظروف كه غالبا 26 تا 30 سانتىمتر بلندى دارند ، مىتوانستند با زبرجدهاى تراش خورده و الماس يا نيز با شكوفه‌هاى طلايى تزيين شده باشند . در تمام ظروف ، يكسان با هر ماهيت و موادى ، ياقوتهايى در شكل گل به كار برده شده بود .\r\nاين شامل شيشه‌هاى كوچك نقره‌اى در اندازه‌اى حدود 9 سانتىمتر ، براى وسمه‌اى كه خانمها براى سياه كردن چشمانشان استفاه مىكردند ، مىشده است ؛ آنها گاه مثل غنچهء گل شكل داده شده بودند .\r\nظروف طلايى و نقره‌اى در دورهء جهانگير گاه از اروپا وارد مىشدند ، در حالى كه مدير بندر سورات ، مقرب خان ، ظاهرا با مهارت زياد راه خريد وسايل قيمتى را براى فرمانروايش بلد بود . ( 26 )\r\nميناكاريها در دورهء مغول از موقعيت ويژه‌اى برخوردار بودند . ( 27 ) تركيب طلا و جواهرات با مينا ، ظاهرا در دورهء جهانگير بسيار مدرن بود و شاه جهان عاشق اين كارها بود . تمام ظروف را مىتوانستند با چنين كارى تزيين كنند ؛ بشقابهاى گود و تخت در اندازه‌هاى مختلف كه گزيدهء خوبى از آنها در موزهء ارميتاژ سن پترزبورگ نگه‌دارى مىشود ، از آن جمله هستند . سينيهاى گرد يا هشت گوش ، بزرگ و كوچك ، تركيبات درخشانى از ميناى سفيد ، سبز ، و قرمز را نشان مىدهند . ميناى سبز با درخششى چون ابريشم علاقه‌مندانه با نقش گلهاى قرمز رنگى كه روى زمينه‌اى از ميناى سفيد يا طلايى رنگ قرار داشتند ، ايجاد سايه روشن مىكردند . همه چيز از اسپندان كروى شكل براى دود كردن اسپند گرفته تا پاندان‌هاى « 2 » كوچك براى مراسم تنبول ( تنبول يا پان درختچه‌اى است كه برگ آن را مىجوند ، چيزى مثل ناس ) و لگنچه‌هاى مينايى بسيار زيبا براى آب دهان ، مىدرخشيده و برق مىزده است . حتى دكمه‌هاى روى لباسهاى مربوط به جشن ، آثار هنرى بودند : دكمه‌اى به قطر حدود 4 سانتىمتر با ياقوتها و قطعات صاف زبرجد تزيين شده بود ، در حالى كه سطح پشت آن گل خشخاشى را با ميناى قرمز و سفيد نشان مىداد . اين دكمه‌ها در شال كمر ، حمايلهاى كمربند به كار مىرفتند تا خنجرها را به آن محكم و آويزان كنند . زيورآلات ميناكارى شده ظاهرا كمى بعد حالت مدرن پيدا كرده بود ؛ از حدود سال 1740\r\n\r\n\r\n","description":"","footnote":"\r\n( 1 ) .  gulpashi . \r\n( 2 ) .  pandan . \r\n","page_name":" 223 ","page_number":223},
  {"content":"\r\n\r\nجايپور مركز اين هنر بود كه تا امروز هم در هند محبوب است .\r\nاز زمان جهانگير مليله‌كارى نيز به ميناكاريها اضافه شد . اجناس بيدرى « 1 » ، از دكن و در واقع از بيدر را نبايد فراموش كرد . آلياژى از روى ، مس ، سرب ، و قلع در كلريد آمونياك رنگ سياه داده مىشد و سپس در گوديهاى هموار آن نقره‌كوبى مىشد . تزيينات نقره‌كارى - چه گلها و چه به ندرت طرحهاى هندسى - مىتوانستند بخش بزرگى از ظرف را بپوشانند و خود را از زمينهء سياه به صورتى درخشان مجزا سازند ، به نحوى كه ظروف بيدرى از نظر زيبايى از ظروف نقره عقب نمىماندند . از قرن 17 در اين تكنيك گلدانها ، كاسه‌ها ، و تنگهايى ساخته و پرداخته شده‌اند و غالبا بدنه‌هاى حقه‌ها « 2 » براى قليان نيز از جنس بيدرى توليد مىشدند .\r\nچنين ظروفى كه در آنها آب براى قليان كه از اوايل دورهء جهانگير همواره محبوب‌تر مىگرديد ، ريخته مىشده ، گاه نيز از شيشه بودند . ظروف گردن بلند از جنس شيشه متعلق به دكن از گذشته‌ها در هند ساخته شده است . ظروف شيشه‌اى غالبا با تزيينات ظريف رنگين بودند . النگوهاى رنگارنگ شيشه‌اى براى خانمها كه امروزه هنوز هم محبوبيت دارند از دورهء مغول وجود داشته‌اند .\r\nوسايل كوچك به ويژه گرانبها در واقع اجازه داشتند در كمدهاى چوبى كه داراى كشوهاى تزيين شده با عاج يا مرواريد در شكل ظريف‌ترين اسليميها ، نگه‌دارى شوند : گاه كتيبه‌هايى نيز در سبكهاى مختلف و محتواهاى متفاوت - چه آيات قرآنى و چه اشعار فارسى و عربى - در چنين كمدهايى خاتم‌كارى شده بودند . اين كمدها يا جعبه‌هاى كوچك در ابتدا در گوجرات ساخته مىشدند ؛ اكبر براى اين هنر خاتم‌كارى دستور داد كه هنرمندانى را به فتح پورسيكرى آورند ؛ ضريح چوبى سليم چيشتى ، صوفى مرشد او به وسيلهء چنين هنرمندانى ساخته شده بود . اگر اين فصل مربوط به تجمل فرمانروايان مغول را با توصيفى دست‌كم به صورت اشاره ، در مورد يك شىء كه براى شكوه فرهنگ دربارى آنان افسانه‌اى است ، به پايان نبريم بىسليقگى كرده‌ايم : تخت طاووس كه شاه جهان در سال 1636 پس از اينكه هنرمندانش هفت سال تمام روى آن كار كردند ، از آن پرده‌بردارى كرد . تاورنيه كه خود جواهر فروش بود ، تخت سلطنت اورنگ زيب ، ( 28 ) را كه تخت طاووس به ارث رسيده از پدر است ، توصيف مىكند : اندازهء تخت 4 * 6 متر ( حدود 80 / 1 * 20 / 1 متر ) ، و با 108 قطعه الماس درشت بالاس تزيين شده بوده كه كوچك‌ترين آنها 100 قيراط وزن داشته است . 116 زبرجد نيز به وزن 30 تا 60 قيراط آن را تزيين مىكردند و 12 ستون طلا با رشته‌هايى از مرواريد كه هر يك 6 تا 8 قيراط وزن داشتند ، آن را در بر مىگرفته‌اند . ولى بدن يك طاووس با دم بالا گرفته از ياقوت كبود و سنگهاى گرانبهاى ديگر با تنه‌اى از طلا ، مهم‌ترين\r\n\r\n\r\n","description":"","footnote":"\r\n( 1 ) .  Bidri . \r\n( 2 ) .  huqqa . \r\n","page_name":" 224 ","page_number":224},
  {"content":"\r\n\r\nقسمت بوده است . اين طاووس در وسط سينهء يك ياقوت بزرگ داشته كه از آن مرواريدى گلابى شكل حدود 50 قيراط آويزان بوده است .\r\nتصاويرى كه شاه جهان در روى آنها نشسته بر روى تخت طاووس تصوير شده است ، با اين توصيف مطابقت ندارند ، ولى كافى است كه دست‌كم تصورى از باشكوه‌ترين تخت تمام دوران كه بعدا در ايران پياده شده است ، داشته باشيم .\r\n\r\nاز آشپزخانه و انبارى زيرزمين\r\nكسى كه مهمان‌نوازى شرقى را بشناسد ، در مورد توصيفات غذاى مهمانان و تصوير نزديك به شكل طبيعى پيك‌نيكها در نقاشى مغول ، تعجب نمىكند . در آنها مىبينيم كه هيزم‌آوران در شتابند و ديگهاى عظيم روى آتشى كه با يك بادبزن بافته باد زده مىشوند ، قرار دارند ؛ مردى را مىبينيم كه خمير نان يا چيزى مثل آن را ورز مىدهد و دو آشپز ديده مىشوند كه سيخ بزرگى براى شش كباب را روى آتش مىچرخانند . آشپزها - به شهادت تصوير و متن - دهان و چانه را با دهانبندى سفيد پوشانده‌اند تا بدين وسيله نفسشان با غذاها تماس پيدا نكند . ( 1 )\r\nخدمتكاران براساس گواهى تصاوير در چنين موقعيتهايى شلوارهاى بلندى تا سر زانو به پا ، و دستارى سبك يا كلاهى كپى بر سر داشته‌اند .\r\nروى فرشى كه در روى آن مهمانان بايد چهار زانو مىنشستند ، يك سفرهء سفيد ، گاه با سوزن‌دوزيهاى ظريف ، پهن شده بود . همان‌طور كه حالا هنوز هم مىتواند وجود داشته باشد . در روى آن ظروفى قرار داشتند كه نخست سرپوشيده بودند ؛ سپس در آنها برداشته مىشد و مرغابى ، بره ، برنج ، و آنچه معمولا وجود داشت ، آشكار مىشد . براى اينكه بتوان ديگ عظيم برنج را نزديك آورد ، دو مرد قوى آن را آويخته از يك چوب كلفت حمل مىكردند و غالبا كاسه‌هاى كوچكى جلو هر مهمانى ديده مىشد كه به وسيلهء آن مىتوانست به راحتى از خود پذيرايى كند . ( 2 )\r\nچنين ضيافتهايى كم و بيش مىتوانستند طبق الگويى مشابه جريان يابند و تشريفات سنتى كه امروزه نيز گاه - مثلا در مجامع دراويش - قابل مشاهده است ، همواره يكسان بود : غذا با سه انگشت اول دست راست خورده مىشد و در پايان غذا ، همان‌طور كه سنت پيغمبر مقرر داشته است ، از نوشيدنى استفاده مىشده است .\r\nما به وسيلهء ابو الفضل - كه براى اشتهاى خيلى زيادش معروف بود ! - از آشپزخانهء اكبر اطلاع بسيار دقيقى داريم . ( 3 ) ولى خيلى چيزها كه دربارهء آداب و رسوم در دربار نوشته مىشود ، مىتواند همان‌طور كه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاز تزوك « 1 » ، اسناد و مدارك جهانگير نتيجه گرفته مىشود ، تا حدودى براى فرزندان او به‌جا و درست باشد .\r\nمقررات تشريفات سنتى شدهء آشپزخانه خيلى پيچيده بودند و به ياد آوردن اينكه پست و مقام سرپرست آشپزخانهء شاهانه يكى از بالاترين درجات بوده كه يك منصب‌دار داشته است ، مهم به نظر مىرسد . بدين ترتيب « وزير خان » پزشك معروف ( وفات 1641 ) كه بعدا حكمران پنجاب شد ، سالها اين پست را در اختيار داشت . ناظر آشپزخانه و سرآشپز ، مير بكاول « 2 » ، يا بكاول بيگى « 3 » نيز يك مرد و الا مقام مورد اعتماد بود و فقط مردانى با بهترين شهرت در آشپزخانه اشتغال داشتند . چون ترس از امكان مسموم كردن فرمانروا همواره وجود داشت ، ضرورى بود كه غذاها از پيش چشيده شوند . زمانى كه خدمتكارى از آشپزخانه به دستور يك شاهزاده خانم لودى كه زندانى بابر بود ، گوشت را به مواد مسمومى آلوده كرد ، چيزى نمانده بود كه بابر قربانى سوء قصد به وسيلهء سم شود . از آنجا كه او فورا مجبور به برگرداندن غذا شد ، سم تأثير نكرد ؛ ولى پيش غذا ، همان‌طور كه بابر با رضايت خاطر گزارش مىكند ، قطعه قطعه ، و پوست آشپز كنده شد و دو زن مظنون را زير پاى فيلها انداختند . حدس زده مىشود كه آخرين بيمارى اكبر نيز ناشى از مسموميت بوده باشد .\r\nكاسه‌هاى روى ميز شاهانه يا بهتر بگوييم روى سفرهء گسترده بر زمين ، در دورهء اكبر و نيز بعد ، از طلا و نقره بودند ، در حالى كه استفاده از ظروف طلا طبق مقررات مذهبى مجاز نيست ؛ بدين‌سبب فرمانروايان وقتى دچار پشيمانى مىشدند و يا به دليل نذر و نياز مىخواستند براى مدتى وفادار به مقررات زندگى كنند ، چنين ظروفى را دور مىانداختند يا مىشكستند . ظروف معمولى در آشپزخانهء شاهانه از مس بودند و به طورى كه ابو الفضل گزارش مىكند ، ماهى دوبار رويگرى مىشدند . اگر ظرفى آسيب ديده بود ، ذوب و سپس از نو ساخته مىشد . فلزكاريهايى از اين نوع از زمان اكبر در لاهور نيز انجام مىشده است .\r\nلگنهاى بزرگ خوش‌فرم مسين و مفرغى كه آفتابه‌هاى بلند براى شستن دست نيز به آنها تعلق داشتند ، غالبا با ظريف‌ترين اسليميهاى كنده‌كارى و تزيينات ميناكارى تزيين شده بودند . برخى از اين ظروف داراى كتيبه بودند . بهترين نمونه‌ها از اين نوع از گلكندا مىآمدند . كاسه‌هاى كوچكى نيز به اسم كشكول در شكل قايق ، يافت مىشوند كه مىتوانند براى آجيل و تنقلات به كار برده شوند .\r\nهمان‌طور كه از دورهء بابر گزارش مىشود ، براى استفادهء روزانه غالبا در سر سفرهء غذا از ظروف چينى استفاده مىشده است . مينياتورها نيز ظروفى چينى را با تزيينات آبى - سفيد نشان مىدهند كه قاعدتا مثل ساير ظروف چينى و شيشه‌اى در طاقچه‌هاى ديوار نگه‌دارى مىشدند . ظروف چينى ساخت چين ،\r\n\r\n\r\n","description":"","footnote":"\r\n( 1 ) .  Tuzuk . \r\n( 2 ) .  Mirbakawal . \r\n( 3 ) .  bakawalbegi . \r\n","page_name":" 226 ","page_number":226},
  {"content":"\r\n\r\nجايى كه حتى ظروفى با كتيبه‌هاى عربى جعلى براى صدور به دنياى اسلامى توليد مىشد ، مدتهاى طولانى بخش معمولى لوازم را تشكيل مىدادند ، ولى كمى بعد بايد كه ظروف چينى با لعاب ترك خورده نيز در دربار مغول محبوبيت يافته باشند .\r\nاكبر هميشه عادت داشت هر وقت كه خوشايندش بود به تنهايى غذا بخورد و آشپزخانه بايد قادر مىبود كه در مدت يك ساعت هر نوع غذاى مورد درخواست را جلو او بگذارد . كاسه‌هاى فلزى با دستمال پوشيده مىشدند . رنگ قرمز در واقع رنگ مختص فرمانروا بود . ظروف چينى در دستمالهاى سفيد پيچيده مىشدند كه به وسيلهء سرآشپز لاك و مهر شده بودند ، در حالى كه يك منشى هر چيزى را كه وارد آشپزخانه مىشد يادداشت مىكرد . وقتى كاسه‌هاى اين‌چنين حفاظت شده جلو فرمانروا گذاشته مىشدند ، گرزداران در جلو و عقب حاملين حركت مىكردند و هيچ فرد غيرمجازى اجازهء نگاه كردن نداشت . خدمتكاران ضرورى براى پذيرايى رو به روى اكبر قرار داشتند . پس از اينكه بخشى از غذاها براى دراويش برداشته مىشد ، فرمانروا خوردن را آغاز مىكرد . در ضيافتها نيز بعدها كاسه‌هاى سرپوشيده آورده مىشدند و خدمتكاران پذيرايى كننده همواره سينى را روى ساعد دست چپ حمل مىكردند . با فاصلهء كمى ، خدمتكارانى با آفتابه و لگن ايستاده بودند تا دستهاى مهمانان را بشويند . در رويدادهاى ويژه - مثلا وقتى كه ميرزا سليمان از بدخشان به فتح پورسيكرى آمده بود - ضيافت باشكوهى در ديوان عام « 1 » داده مىشد .\r\nبودجهء آشپزخانه سالانه تأمين مىشد ؛ در هر يك از غذاها تلاش مىشده ، كه فقط تازه‌ترينها و بهترينها از باغ و مزرعه روى ميز آيد و پيش از اينكه قطعه‌اى از يك پرنده براى سفره آماده شود ، بايد به حيوان دست‌كم يك ماه آب و دانهء ويژه داده مىشد . جهانگير با كنجكاوى ارضا نشدنىاش يك‌بار دستور داد كه معدهء پرنده‌اى شكار شده توسط خودش را باز كنند و آن‌چنان از محتويات آن منزجر شد كه ديگر هرگز از گوشت چنين پرنده‌اى نخورد . . . ( 4 )\r\nاكبر غالبا بايد روزه بوده باشد ، چيزى فقط به معنى اجتناب از گوشت ؛ اين را صوفيانه ، يعنى زيستن به شيوهء صوفيان مىناميدند . او اين كار را در روزهاى معينى و گاه براى يك ماه تمام انجام مىداد ؛ زيرا معتقد بود كه درست نيست انسان معده‌اش را قبرستان حيوانات كند . او متذكر مىشود كه از كودكى علاقهء زيادى به گوشت نداشته است و اگر ابو الفضل درست گزارش كرده باشد ، او يك‌بار گفته است كه قصابها ، ماهيگيران ، و مشابه آنان كه كار ديگرى جز گرفتن زندگى ديگران ندارند ، بايد در ناحيهء ويژه‌اى از شهر سكونت كنند و معاشرت با آنان بايد ضمن ممنوعيت ، شامل مجازات شود . او روزه‌دارى خود را در\r\n\r\n\r\n","description":"","footnote":"\r\n( 1 ) .  diwan - iam . \r\n","page_name":" 227 ","page_number":227},
  {"content":"\r\n\r\nواقع شامل حال همهء زير دستانش نمىكرد ( با وجود اينكه در هند غذاهاى گياهى همواره نقش اصلى را ايفا كرده‌اند ) ، ولى ميل داشت در ماهى كه به تخت نشسته ، مردم مجبور به خوردن گوشت نباشند ، به عنوان تشكر از خداوند و پرسعادت شدن سال بدين‌وسيله .\r\nوقتى زندگى صوفيانهء اكبر پس از مدتى پايان مىيافت ، نخستين غذاى گوشتى از منزل مادرش آورده مىشد ؛ سپس غذاهايى از اقامتگاه‌هاى ساير خانمهاى دربار و خانمهاى متشخص مىآمدند .\r\nبه طورى كه تاورنيه گزارش مىكند ، اورنگ زيب نيز بسيار متدين بود و زياد روزه مىگرفت ؛ ولى وقتى تصوير جانشين فربه او ملاحظه مىشود ، به نظر مىرسد كه در مورد خيليها رياضت نخوردن غذا نقش بزرگى ايفا نكرده است .\r\nيك بخش مهم در قصر آبدار بود كه در آن نوشيدنيها ، از جمله آب ميوه‌هاى خوشمزه ، تحت نظر يك شربت‌چى نگه‌دارى مىشدند . اكبر آب گنگ را كه فيلتر شده در كوزه‌هاى لاك و مهر شده به دربار آورده مىشد ، مىنوشيد . براى سرد كردن نوشيدنيها در ابتدا از شوره استفاده مىشد كه طبق شيوه‌اى خاص عمل مىشده ؛ ولى از سال 1587 م . همان‌طور كه در خاور نزديك از مدتها پيش معمول بود ، از برف يا يخ براى سرد كردن استفاده شد . در دورهء اكبر بايد روزانه قايقى با چهار سرنشين ، برف و يخ را از كوهستان آورده باشد ؛ از اين قايقها 10 فروند وجود داشته است . ولى يخ به وسيلهء پيكهاى سريع نيز به دربار آورده مىشده است . ( 5 )\r\nاگر هم اكبر زياد به غذا اهميت نمىداد ، ولى ابو الفضل به خواننده ليست كاملى از غذاهايى را كه در دربار متداول بودند و خيلى از آنها هنوز هم در شبه قاره محبوب هستند ، ارائه مىكند . در اين ليست سنبوسه ، وجود دارد كه خمير نان تا زده و پر شده با گوشت يا سبزيجات است كه سپس سرخ مىشود ؛ ساج غذاى لذيذى است با اسفناج كه از 10 سير اسفناج و رازيانه ، 112 سير قاى « 1 » ، كره خالص ، يك عدد پياز ، زنجبيل تازه ، فلفل و كمى ادويهء تند ، و ميخك تهيه مىشود . البته از همه‌گونه غذاى گوشتى ، مثل هريسه كه از گوشت ، گندم ، كرهء خالص و دارچين ، و همچنين حليم هم‌خانواده با هريسه كه سبزيجات به آن اضافه شده ، استفاده مىشده است . دستور براى بقرا « 2 » به ويژه ، جالب توجه است ، غذايى كه همايون به ياد يك مهمانى شاد در كابل از آن سخن مىگويد : 10 سير گوشت ، 3 سير آرد با 112 سير كرهء خالص ، نخود ، كمى شكر ، پياز ، هويج ، اسفناج ، رازيانه ، و زنجبيل مخلوط مىشوند و به آن زعفران ، ميخك ، ادويهء تند ، زيره و دانهء فلفل اضافه مىكنند . از يخنى « 3 » ، يك نوع غذاى گوشتى ديگر و نيز انواع كباب نام برده\r\n\r\n\r\n","description":"","footnote":"\r\n( 1 ) .  ghee . \r\n( 2 ) .  bughra . \r\n( 3 ) .  yakhni . \r\n","page_name":" 228 ","page_number":228},
  {"content":"\r\n\r\nمىشود . غالبا بره - مغولان بره‌هاى چاق و چله را دوست داشتند - را درسته كباب مىكردند . گوشت گاو ظاهرا مورد تحقير بود ؛ همايون برادر ناتنىاش كامران را در كابل سرزنش مىكرد كه به رقيه خواهر ناتنىاش چيزى بهتر از آبگوشت تعارف نكرده است . ( 6 ) البته پس از شكار ، همان‌طور كه بابر و همچنين جهانگير همواره ابراز داشته‌اند ، از گوشت شكارها ؛ كبك ، بلدرچين ، خرگوش ، گوزن ، و غزال استفاده مىشده است . پازن هندى نيز به نظر مىرسد كه غذاى محبوبى بوده باشد . وقتى جهانگير در يك شكار نزديك اجمر چنين حيوانى را از دور زير نظر داشت ، عهد كرد در صورتى كه آن را شكار كند ، به دراويش مقبرهء معين الدين چيشتى هديه نمايد ، و تير او فورا به هدف اصابت كرد . ( 7 ) او از گوساله‌هاى پازن‌ها دستور پخت غذاى دو پيازه را مىداد كه قيمه‌اى چرب با پياز ، سير ، و ساير ادويه‌جات است ، اين غذا به دهان او خيلى مزه مىكرد .\r\nعلاوه بر دستور غذاهاى شاهانه ، دستوراتى نيز در يك كتاب آداب اجتماعى فارسى براى نجيب زادهء دورهء مغول مىيابيم كه غذاى اصلى او بايد پلو بوده باشد ؛ كبولى با نخود سبز كه از برنج ، گوشت ، كرهء خالص ، پياز ، زنجبيل ، و زيره است به او توصيه شده است . اين غذا به طورى كه در كتاب مذكور نوشته مىشود ، انگشتان را زياد چرب نمىكند . به هر حال برنج و حبوبات نقش خيلى مهمى دارند . جهانگير ، كيچرى « 1 » مخلوطى از برنج و حبوبات ، را در احمد آباد كه از ارزن و نخود فرنگى تشكيل شده است ، بسيار خوشمزه يافته بود ؛ ولى سوپ غليظ از اين مواد را دوست نداشته است . به مرد نجيب زادهء قرن 17 سوپ جويى توصيه مىشود كه با آب ليمو ، گلاب ، شكر ، و سبزيجات معطر تهيه مىشود . سرپاچه ، كله پاچهء گوسفند كه با سركه ، نعنا ، و آبليمو تهيه مىشد نيز قابل وصف است . اينكه دال ، عدس قرمز همواره نقش مهمى ايفا مىكرده است ، از يك لطيفه ناشى شده است : وقتى اورنگ زيب كه پدرش شاه جهان را زندانى كرده بود ، به او سخاوتمندانه تعارف كرد كه اجازه دارد در تمام طول عمرش هر روز غذاى محبوبش را ميل كند ، آشپز زيرك به زندانى توصيه كرد كه بهتر است غذاى ناب و گران تقاضا نكند ، بلكه دال درخواست نمايد ؛ چون به او قول مىدهد كه از آن بتواند يك سال تمام هر روز غذاى ديگرى تهيه كند . . .\r\nجهانگير در ميان ماهيها ، روهو « 2 » ، يك ماهى درشت رودخانه را كه امروزه هنوز در پاكستان محبوبيت دارد ، بهترين ماهى تشخيص مىدهد . در غير اين صورت از ماهى به ندرت نام برده مىشود ؛ فقط ابو الفضل آن را به عنوان يك غذاى اصلى در سند مورد تأكيد قرار مىدهد ، در حالى كه او از ماهى پله « 3 » ،\r\n\r\n\r\n","description":"","footnote":"\r\n( 1 ) .  kichri . \r\n( 2 ) .  Rohu . \r\n( 3 ) .  Palla . \r\n","page_name":" 229 ","page_number":229},
  {"content":"\r\n\r\n( كه البته تيغ زيادى دارد ) تعريف و تمجيد مىكند .\r\nدر سالادها ، كاهو ، گشنيز تازه ، و نعنا مورد تأكيد هستند و آچار ، ميوه‌هاى خوابانده در سس تند ، در آن زمان مثل امروز محبوبيت داشتند . برعكس بايد در حد امكان ترب كم‌تر خورده مىشد ، ترب‌خوار دشنامى براى يك احمق بود . البته يك نجيب‌زادهء واقعى بايد « تره فرنگى و ترب را به سبب باد گلويى كه پيامد خوردن ترب است و بدتر و نامطبوع‌تر از صداى شليك يك تفنگ و بوى باروت مىباشد ، به عنوان دشمن خداوند بنگرد . ( 8 )\r\nالبته انواع مختلف نان وجود داشت و چاپاتى « 1 » داغ ، مثل امروز جزو غذا محسوب مىشد . جهانگير با شگفتى پى برد كه كشميرىها نان نمىخورند .\r\nشيرينيها در آن زمان نيز مثل امروز فوق العاده مورد توجه بودند . بيشتر از همه فالوده مورد توجه بوده است . نوعى ژلهء شيرين و لطيف ، به قدرى لطيف كه بيتى چنين ادعا مىكند :\r\nاگر شانس تو را يارى كند ، دندانهايت سندان آهنگرى را خرد مىكنند .\r\nاگر ستاره بختت نحس باشد ، دندانهايت در فالوده خرد مىشوند ! ( 9 )\r\nفرنى هم وجود داشت كه از شير و برنج تهيه مىشد و در كاسه‌هاى سفالين كوچك تعارف مىگرديد .\r\nالبته فرنى همان‌طور كه در ميرزانامه « 2 » ادعا مىشود ، انسان را تنبل مىكند . در اينجا دستور غذاى شاهانه براى زرده ، زردهء برنج ، پى گرفته مىشود : 10 سير برنج ، 5 سير شكر ، 312 سير كرهء خالص ، 112 سير بادام ، كشمش ، پسته ، كمى نمك ، مقدار كمى زنجبيل تازه ، و كمى دارچين . . . كه 4 پرس زرده برنج خواهد داد .\r\nالبته ظاهرا شيرينيهاى ديگرى هم در آن زمان وجود داشته است ، مطربى « 3 » نويسندهء آسياى مركزى كه در آخرين سالهاى حيات جهانگير در دربار به سر مىبرد ، از يك قطعهء بسيار بزرگ قند كه روى ميز آورده مىشد ، تعريف مىكند .\r\nدر دربار يك انبار ميوه وجود داشت كه در آن مىتوانست متفاوت‌ترين ميوه‌هاى محلى و صادراتى يافت شود . هندوانه‌ها كه از شمال غرب سرزمين مىآمدند ، بسيار محبوب بودند و ميرزانامه در مورد آنها مدعى است كه اگر انبه برتر از هندوانه به حساب آورده شود ، كفرگويى است . انبه كه بابر آن را به عنوان عالىترين توليد هند تلقى مىكرد ، در توصيفات نسلهاى بعد ، از ابو الفضل گرفته تا ديگران ، به هر حال نقش مهمى را ايفا مىكرد ، اورنگ زيب آن را بسيار دوست داشت . انگور و ساير ميوه‌ها به وسيلهء پيكهاى\r\n\r\n\r\n","description":"","footnote":"\r\n( 1 ) .  chapathi . \r\n( 2 ) .  Mirzanama . \r\n( 3 ) .  Mutribi . \r\n","page_name":" 230 ","page_number":230},
  {"content":"\r\n\r\nسريع از كابل و اطراف در سبدهايى به آگرا يا لاهور آورده مىشد و به دست فرمانروا در هركجا كه بود مىرسيد . وقتى جهانگير در احمد آباد به سر مىبرد ، پرتقالهايى از بنگال دريافت مىكرد كه خراب نشده بودند . البته فرمانروا در آنجا براى نخستين‌بار از انجير كاشت خودش لذت برده است . ولى او از يك نوع گيلاس به خصوص بيشتر از همه محظوظ بود كه در كابل مىتوانست از آن 150 دانه در روز ميل كند . ( 10 )\r\nتصوير يك ميوه‌فروش قرن 17\r\nانار همواره مورد علاقه بود ، به ويژه انارى كه آب آنها گرفته مىشد ؛ از ميوه‌هاى مناطق حاره ، مثل ميوهء بسيار معطر گوآوا « 1 » ، كوئيته « 2 » و ميوهء پرهسته ولى پرگوشت و نرم پاپايا نيز نام برده مىشود .\r\nنقاشيهاى جنبى كه در آلبوم نقاشيهاى مغولى اواخر قرن 17 يافت مىشوند ، غالبا ميوه‌فروشان را با اجناسشان در تصويرى كاملا زنده نشان مىدهند .\r\nجهانگير به خاطر رژيم حقيرانهء كشميرىها همان‌طور كه او پى برده بود ، خود را فقط با برنج سردسير مىكردند و سبزيجاتشان را با روغن گردو مخلوط مىكردند ، سر تكان داده بود . ولى درك اين وضع يك اروپايى را لازم داشت ؛ تاورنيه با همهء تحسين براى بردبارى و قدرت سربازان سادهء لشكر مغول در نيمهء دوم قرن 17 ، با اندوه پى برده بود كه غذاى روزانهء آنان از آردى كه با آب و شكر سياه به صورت\r\n\r\n\r\n","description":"","footnote":"\r\n( 1 ) .  Guava . \r\n( 2 ) .  Quitte . \r\n","page_name":" 231 ","page_number":231},
  {"content":"\r\n\r\nگلوله‌هاى كوچكى درآمده و نيز ، خيجرى « 1 » ، آشى كه از برنج ، زيره ، و حبوبات تهيه شده بود ، تشكيل مىشده است . آنها پيش از غذا انگشتان را در كرهء خالص فرومىكرده‌اند تا غذا را كمى خوشمزه‌تر و مغذىتر كنند . شايد جيرهء گوشت آنان ، مثل بيشتر مناطق در دنياى اسلامى ، محدود به گوشت عيد قربان بوده است .\r\nوقتى بخش رسمى غذا خوردن تمام مىشد - شايد هم بالاخره در طول روز - قهوه نوشيده مىشد كه در حقيقت به واسطهء پرتقالىها به هند آمده بود ؛ موطن آن جنوب عربستان بود . به هر حال در بيتى نسبت داده به اكبر به زبان فارسى آمده است :\r\n من قهوه نمىنوشم ، شراب آوريد * من چنگ نمىنوازم ، فلوت آوريد ! ( 11 ) \r\nدر حالى كه قاطع الدين ، مهمان جهانگير قهوه را تحسين مىكند :\r\n قهوه كه باب ميل شاهزاده است * آب خضر در آن پنهان است\r\nآشپزخانه از دود آن كاملا تيره و تار است ، * از اين‌رو كترى آن شبيه به منبع زندگى است ! ( 12 ) \r\nاز جملات ترى « 2 » كه در دورهء جهانگير قهوه را به عنوان ، « مايعى بيشتر معالج تا مطبوع از دانه‌اى سياه كه در آب پخته مىشود » توصيف مىكند ، در حقيقت پى برده مىشود كه منظور از آن قهوهء سياه است .\r\nاز زمان همايون ، پس از صرف غذا پان ( تنبول ) جويده مىشد كه شاعرى در مورد آن نوشته است :\r\n« شيرهء قرمز رنگ براى هندوان مثل خون عاشقان جلوه مىكند » . هديهء پان ، علامت دوستى محسوب مىشد ؛ در مواردى خاص با ورقه‌هاى بسيار نازك طلا يا نقره پوشيده مىشد ، همان‌طور كه امروزه هنوز هم در مورد غذاهاى شيرين انجام مىگيرد . پاندان‌هاى بسيار زيبا ، يعنى ظروف كوچك بسيار هنرمندانه ساخته شده كه در آنها اجزاى پان ( برگهاى سبز ، خلال پسته و بادام و فندق ، خمير آهك ) نگه‌دارى مىشد ، نشان مىدهند كه لذت استفاده از پان چه‌قدر اشاعه داشته است ، تنها در كنوج « 3 » مغازهء پان فروشى وجود داشته است ! از آنجا كه پان ، دندانها و بزاق دهان را قرمز مىكند ، در همه جا لگنچه‌اى براى ريختن آب دهان ، غالبا از فلزات ارزشمند ، وجود داشت . ولى ميرزانامه بدين‌سان هشدار مىدهد كه بايد در مقابل\r\n\r\n\r\n","description":"","footnote":"\r\n( 1 ) .  Khijri . \r\n( 2 ) .  Terry . \r\n( 3 ) .  Qannauj . \r\n","page_name":" 232 ","page_number":232},
  {"content":"\r\n\r\nيك جوندهء پان كه زياد حرف مىزند ، مراقب خود بود ، چون آب دهان او مىتواند در حقيقت لباس مصاحب متشخص او را لك كند . ولى به نظر مىرسد كه به ويژه خانمها از لذت جويدن پان بهره‌مند بوده‌اند .\r\nتوتون هم مثل قهوه به وسيلهء پرتقالىها به هند آمده است و ظاهرا در ابتدا در دكن مورد استفاده قرار گرفته است . اسد بيك فرستادهء اكبر حدود سال 1604 مىنويسد :\r\n« در بيجاپور من كمى توتون يافتم . . . كمى را با خود آوردم و چپق زيباى جواهرنشانى درست كردم . دسته آن . . . به درازاى سه ساعد بود ؛ خشك كرده و رنگ شده ، هر دو انتهاى آن با جواهرات و ميناكارى تزيين شده بود . . . سرى كه به دهان گذاشته مىشد از عقيق يمنى بيضى شكل بود . براى روشن كردن آن از يك آتشزنهء طلا استفاده مىشد . » ( 13 )\r\nاسد بيك يك‌يك پاندانها را از توتون پر كرد ( ولى به نظر مىرسد كه مقدار زيادى توتون با خود آورده است ) و ميله‌اى براى نگه داشتن دستهء چپق ابداع كرد . تمام آنها را با مخمل بنفش پوشاند . اكبر شگفت‌زده كوشيده بود چپق را دود كند ، ولى طبيبانش وقتى كه شىء ناشناخته را ديدند ، وحشت كردند .\r\nاسد بيك تعريف كرد كه از اين ماده حتى در مكه و مدينه استفاده مىشود و اكبر دستور داد كشيشى را به حضور آورند . كشيش تأييد كرد كه اين سم يا چيزى غيرعادى نيست . ولى طبيبان مطلقا به بىضررى توتون قانع نشدند . در هر حال به زودى تدخين بين نجيب‌زادگان مد روز شد ، در واقع ، آن‌چنان مدرن كه جهانگير در سال 1617 دستور منع تدخين داد ، زيرا دود و بيشتر از همه بوى آن مىتوانست براى حاضران ايجاد مزاحمت كند . در همان زمان شاه عباس نيز در ايران دستور منع تدخين داد . ولى متأسفانه خان عالم سفير مغول در دربار ايران يك دودى دايمى بود . در نتيجه شاه عباس استثنا اجازهء تدخين به او داد و نوشت :\r\n« سفير دولت مايل است با علاقه توتون دود كند - بازار توتون را من با شمع دوستىام روشن مىكنم ! »\r\nكه البته خان عالم نيز با جوابى مناسب سپاسگزارى كرد . ( 14 )\r\nو حدود اواخر قرن 17 ، زتلى « 1 » شاعر اردو ، شعرى اين‌چنين خواند :\r\nبا توتون ، سرگرمى خوشايند است ،\r\n\r\n\r\n","description":"","footnote":"\r\n( 1 ) .  Zatalli . \r\n","page_name":" 233 ","page_number":233},
  {"content":"\r\n\r\nچون از اين طريق غم و غصه از بين مىرود .\r\nدر زمان تنهايى يك همراه است\r\nو هضم بد غذا به وسيلهء آن از بين مىرود . ( 15 )\r\nبه زودى قليان مورد استفاده قرار گرفت كه براى تزيين آن هنرمندان زحمات زيادى كشيدند ؛ بيشتر مخازن كروى شكل آب كه روى حلقه‌هاى پرتزيين قرار داشتند ، از شيشهء رنگين بودند يا با لعاب ميناى الوان روكش شده بودند ؛ غالبا از كارهاى معروف بيدرى هم در ميان آنها يافت مىشد . بيشتر مينياتورها ثابت مىكنند كه خانمها نيز از قليان خوششان مىآمده است .\r\nولى در اصل چيزى ويژهء دربار مغول نبايد وجود داشته باشد : جهانگير مىنويسد كه او با به حكومت رسيدنش توليد شراب و مواد الكلى را ممنوع كرد ، ولى وقتى كه او با نمونهء بد قابل تصورى حركت را شروع كرده ، چه فايده داشته است ؟ شراب و مواد مخدر ظاهرا در دورهء او به همان شكل ، حتى بيشتر از قبل مورد استفاده بوده است .\r\n\r\nالكل و مواد مخدر\r\nدو مورد از جالب توجه‌ترين كارهاى هنرى دورهء مغول به يك ديدگاه بسيار منفى از زندگى ، به ويژه در طبقهء اعيان و اشراف ، اشاره مىكنند : اين مسئله مصرف مواد مخدر و اعتياد به الكل است .\r\nيكى از اين كارهاى هنرى ، جام كوچك ترياك جهانگير و ديگرى يك تابلوى نقاشى از عنايت خان « 1 » در حال مرگ است .\r\nاين جام كوچك از يشم سبز در شكل يك گل شقايق به قطر 8 سانتىمتر با يك گل قرمز ميناكارى شده با برگهايى از زبرجدهاى ريز است كه تقريبا شفاف مىباشد و نمونه‌اى كامل از زيبايى و هنر صنعت‌كاران قصر است . فرمانروا عادت داشت مشروب خود را از اين جام بنوشد - مخلوطى از شراب پر ادويه و ترياك كه غالبا با كنياك آميخته شده بود . او خود كاملا صادقانه توصيف مىكند كه چگونه گاه و بيگاه كوشيده ، اين عادتهاى ناجور را ترك كند و لذت استفاده از چنين موادى را محدود نمايد - ولى بىنتيجه . حتى تلاشهاى نورجهان نيز كمك نكردند و بدين‌ترتيب سلامتىاش را آرام آرام بيشتر از دست داد . متلونى و تغيير دايم حالات او نيز به حساب باده‌نوشى و استفاده از مواد مخدر گذاشته شده است .\r\nاو در اين ميان يك نمونهء درخشان براى آسيب از ترياك و شراب در يكى از افسرانش داشت . عنايت خان كه در يكى از مينياتورها به عنوان مرد جوان خوش ظاهرى قابل مشاهده بود ، خود را با اعتياد به\r\n\r\n\r\n","description":"","footnote":"\r\n( 1 ) .  InayatKhan . \r\n","page_name":" 234 ","page_number":234},
  {"content":"\r\n\r\nترياك كاملا از بين برد . ولى جهانگير به جاى اينكه اين جسم درهم شكسته را به عنوان هشدار مد نظر قرار دهد ، منظرهء مرد در حال مرگ را بسيار جذاب يافت و به هنرمندانش دستور داد چهرهء او را نقاشى كنند . او مىنويسد : « 1 »\r\n« در اين روز خبر مرگ عنايت خان رسيد . او يكى از نزديك‌ترين محارم من بود . از آنجا كه معتاد به ترياك بود و اگر موقعيتى پيش مىآمد شراب هم مىنوشيد ، به تدريج از شراب ديوانه شد . چون ساختار بدنىاش ضعيف بود ، بيشتر از آنچه مىتوانست تحمل كند ، مىنوشيد ؛ او دچار اسهال شد و دو ، سه‌بار در اين حالت بىهوش گرديد . به دستور من حكيم ركنه « 2 » برايش دارو نوشت ، ولى هر شيوه‌اى كه به كار برد ، كمك نكرد . در عين حال گرسنگى عجيبى بر او غلبه كرد و با وجود اينكه طبيب به خود زحمت زيادى داد [ او را قانع كند 
  ] تا در طول 24 ساعت يك‌بار غذا بخورد ، ولى نتوانست بر خود مسلط شود . او مثل يك ديوانه خود را به آب و آتش زد ، تا اينكه بدنش به حالتى كاملا فلاكت‌بار درآمد . سرانجام دچار استسقاء شد و كاملا ضعيف و نحيف گرديد . چند روز قبل از آن اجازه خواست به آگرا برود . او را در تخت روانى گذاشتند و نزد من آوردند .\r\nآن‌چنان ضعيف و نحيف به نظر مىرسيد كه من حيرت كردم .\r\nاو پوستى بود كه روى استخوان كشيده باشند ، خير بهتر از آن : استخوانهايش نيز حل شده بودند .\r\nاز آنجا كه اين يك مورد غيرعادى بود ، دستور دادم كه نقاش تصويرى از او بكشد .\r\nحقيقتا من او را كاملا عجيب تغيير كرده يافتم . . .\r\nجهانگير به بيمار يادآور شد كه به ياد خداوند باشد و او را كه از فقرش شكوه مىكرد با 2000 روپيه مرخص كرد . ظاهرا تمام ثروتش را خرج مواد مخدر كرده بود . روز بعد او مرد - شايد سرطان كبد دليل مرگ فورى وى بود .\r\nتابلوى نقاشى در دو تفسير باقى مانده است . آنكه در كتابخانهء بادلاين اكسفورد قرار دارد يك نقاشى متأثر كننده از مرد خوابيده در تختخوابش است . ديگرى كه در موزهء هنرهاى زيباى بوستون است ، تصوير رنگى صحنهء مشابهى است كه مرد در حال مرگ را در كتى زيتونى رنگ روى بالشى قرمز نشان مىدهد ؛ در طاقچه‌هاى ديوار پشت تخت او تنگهاى گردن بلند متعددى قرار دارند . ( 1 )\r\nمصرف ترياك از مدتها قبل معمول بود و در زمان جهانگير راجع به زنهايى گزارش مىشود كه با\r\n\r\n\r\n","description":"","footnote":"\r\n( 1 ) . تزوك ، ج 2 ، ص 43 .\r\n( 2 ) .  Rukna . \r\n","page_name":" 235 ","page_number":235},
  {"content":"\r\n\r\nترياك بيش از حد ، خودكشى كرده‌اند . البته نه فقط دربار ، بلكه عدهء زيادى از شهروندان نيز معتاد به مواد مخدر بودند ، به نحوى كه بدائونى دربارهء مرد جوانى مىنويسد : « باشد كه خداوند او را به خاطر گرفتارى اعتياد ، نخوت ، دروغگويى ، و خودستايىاش دچار ندامت كند ! »\r\nبه طورى كه ابو الفضل مىنويسد : در ملوه به كودكان براى آرام شدن ترياك داده مىشد ( چيزى كه علاوه بر اين در شرق معروف است ) . در خاطرات بابر همواره خوانده مىشود كه او و افسرانش خود را با معجون سر حال مىآورده‌اند . اين مخدر امروزه نيز شناخته شده است كه از ورز دادن ميوه‌هاى خشكى مثل آلو سياه ، تمبر هندى ، قيسى ، و گاه كمى كنجد تشكيل و با مقدار كمى ترياك مخلوط مىشده است .\r\nچنين معجونى مىتوانست براحتى در لشكركشيها و سفرها همراه برده شود و گاه در مهمانيهاى واقعى به مقدار زياد مصرف شود . همايون پسر بابر نيز به اين مواد علاقه‌مند بود . اين مواد نه فقط در پزشكى به عنوان داروى مسكن درد مورد مصرف بود ، بلكه به طور كل مواد نشئه‌آور قابل تأييدى بوده است ، كليم شاعر دربار شاه جهان در شعر كوتاهى تمناى كيف ، همان مواد مخدر مفرح را مىكند . ( 2 ) به هر حال جالب توجه است كه دست‌كم منابع قديمى صحبتى از بهانگ « 1 » ، حشيش كه لذت آن تا امروز در شبه قاره اشاعه داشته است ، نمىكنند ؛ شايد حشيش در آن زمان مثل امروز بيشتر مورد مصرف دراويش ، نوازندگان ، و مردم عادى بوده است ، چون مينياتورى كه به عنوان تصويرى براى « توليد ، توزيع ، و لذت از تركيبات ترياك » تلقى مىشود و به قرن 17 بازمىگردد ، عدهء زيادى از دراويش و مردم عادى را نشان مىدهد كه با ديگها و كاسه‌ها و چپقهايى سرگرم هستند ، ( 3 ) همان‌طور كه اكنون هم مىتوان در برخى نقاط ( مثل كنار مقبرهء بولهه شاه « 2 » شاعر پنجابى در كسور « 3 » مشاهده كرد ) ؛ مطرح در اين ميان حشيش است . بدائونى در طرد همهء شادى و شعفهاى كم و بيش غيرقانونى دورهء اكبر حشيش را هم به همراه ترياك لعنت مىكند . ( 4 )\r\nترياك وقتى همراه با شراب استفاده مىشد ، بسيار خطرناك مىگرديد ، چيزى كه بابر به آن اشاره مىكند . ولى شراب بىنهايت مورد علاقهء تيموريان بود . بابر گزارش مىكند كه چگونه سلطان احمد ميرزا ، عمويش ، سه هفتهء تمام باده‌گسارى مىنموده ، ضمن اينكه همسرش هم با او همراهى مىكرده است و سپس مجددا براى مدتى هوشيار مىمانده است . بايسنقر ميرزا از هرات ، « گيلاس شراب را خيلى دوست داشت ، ولى وقتى نمىنوشيد نمازش را به‌جا مىآورد » . ( قرآن مىگويد : وقتى باده نوشيده‌ايد به نماز نزديك نشويد . ) « 4 »\r\n\r\n\r\n","description":"","footnote":"\r\n( 1 ) .  bhang . \r\n( 2 ) .  BullheShah . \r\n( 3 ) .  Kasur . \r\n( 4 ) . سورهء النساء ، آيهء 43 .\r\n","page_name":" 236 ","page_number":236},
  {"content":"\r\n\r\nفاتح جوان با تعجب مىنگريست كه در كافرستان ، هر كافرى مشكى چرمى از شراب به گردن آويخته است . در مورد اعتياد به الكل كافران 300 سال بعد ارنست ترومپ « 1 » مبلغ مذهبى آلمانى نيز كه به هر حال شراب كافران را به عنوان چيزى نفرت‌انگيز تلقى كرده ، صحبت نموده است . ( 5 )\r\nبابر تقريبا 20 ساله نيز ، كاملا معصومانه از آشنا شدن خودش با نوشيدن شراب گزارش مىكند . در يك مهمانى در دربار مظفر ميرزا ، پسرعمويش نزديك هرات ، خويشاوندانش او را به جمع خود بردند و چيزى براى نوشيدن تعارفش كردند :\r\n« اگرچه من تا آن وقت گناه نوشيدن شراب را مرتكب نشده بودم و نمىدانستم مستى و نشئه شدن چيست ، با وجود اين مايل بودم كمى بنوشم و قلبم مجبورم مىكرد كه از روى اين دره بپرم . وقتى كوچك بودم كششى براى آن نداشتم و چيزى از لذت شراب نمىدانستم ؛ اگر هم پدرم گاهى شراب تعارفم كرده بود ، معذرت خواسته و گناهى مرتكب نشده بودم . پس از مرگ پدرم با ايمان و نيك در جاى پاى پربركت خواجه قديس قدم برداشته بودم . چگونه مىتوانستم از شك و ترديد اجتناب ورزيده ، چنين گناهى را مرتكب شده باشم ؟ سپس ، وقتى كه در نتيجهء خواسته‌هاى يك شخص بالغ و روحى هوسران ، ميل به شراب را احساس كردم ، كسى تعارفم نكرد . . . » .\r\nاو در آن مهمانى نيز از شراب صرف‌نظر كرد ، چون نوشيدن شراب در خانهء خويشاوندى جوان ، پس از رد آن در خانهء بزرگ‌ترها ، بىادبى بود .\r\nولى اين در واقع آخرين تلاش پايدار او براى پرهيزگارى بود ، چون در ادامهء مراحل مختلف جريان با برنامه كه خلأ 9 سالهء آن اجازهء پى بردن به اين را كه او نخستين مستى را كى تجربه كرده است ، نمىدهد ، گزارشها دربارهء لشكركشيهاى بعدى او به افغانستان و شمال غربى هند ، همواره به وسيلهء اشاراتى قطع شده‌اند : « و شبها باده‌نوشى كرديم » يا « بامدادان شراب نوشيديم . . . » زمانى كه بابر با همراهانش از سال 1526 به تدريج هند تا آگرا را تصرف كرد ، گاه به گاه خوانده مىشود كه براى شادى همراهان قطارى از شتر با بارى از شراب عالى از غزنه وارد شده است . ( 6 ) در يكى از معروف‌ترين صحنه‌هاى در عين حال مصور بابرنامه شاهزاده كاملا معصومانه گزارش مىكند كه چگونه شبى آن‌چنان در نوشيدن افراط كرده است كه از خود بىخود گشته ، اسبش را سوار شده ، فانوسى برداشته و به نحوى در جهت چادرش تاخته است ، ظاهرا اسب هنوز به حد كافى هشيار بوده است كه راه را بيابد . ( 7 )\r\nالبته زمانى كه جنگ قطعى عليه راناسانگ‌ها فرارسيد ، بابر از لذت شراب دست كشيد و دستور داد\r\n\r\n\r\n","description":"","footnote":"\r\n( 1 ) .  ErnestTrumpp . \r\n","page_name":" 237 ","page_number":237},
  {"content":"\r\n\r\nگيلاسها را خرد كنند تا خود را فقط با اطاعت از خداوند وقف جنگ كند . ولى اين برايش دشوار بود و او تعريف مىكند كه چگونه وقتى كه فقط هندوانه مىخورده ، گريسته است ، و :\r\nاز وقتى كه شراب را ترك كرده‌ام ، سردرگم هستم ، و نمىدانم چه بايد بكنم ، من آشفته شده‌ام .\r\nخلق پشيمان است و از شراب صرف‌نظر كرده است من از آن دست برداشته‌ام و اينك پشيمانم ! ( 25 / 5 / 1527 ) .\r\nدر پشيمانى او 300 سرباز سهيم بودند و شراب باقىمانده با نمك مخلوط شد تا سركه شود .\r\nاكبر بعضى مواقع مىنوشيد ، ولى آن‌چنان مثل همايون پدرش يا پسران خودش گرفتار الكل و مواد مخدر نبود . مراد پسر دوم او در سال 1599 بر اثر جنون خمرى درگذشت . شايد سركشى دايم او در برابر پدرش و امتناعش در لشكركشيها براى همكارى با ساير افسران را بايد به حساب الكل و مواد مخدر گذاشت . دانيال سومين شاهزاده كه در دكن با عبد الرحيم خان خانان همكارى مىكرد و با يكى از دختران او ازدواج كرده بود ، در 33 سالگى درگذشت . مرگ او به نحوى شگفت‌آور اتفاق افتاد . او به تفنگها علاقهء زيادى داشت و با اشتياق با تفنگ شكار مىكرد . او يكى از تفنگهاى فتيله‌اىاش را « دقيقا مثل يك تخت روان » نام نهاده بود . . . وقتى باده‌گسارىاش از حد گذشت و جريان به پدرم گزارش گرديد ، براى خان خانان فرمانهايى پرنكوهش فرستاده شد . البته او شراب را برايش ممنوع كرد و اشخاص با تدبيرى را مأمور كرد تا با او با احتياط رفتار كنند . وقتى كه راه رسيدن به شراب براى او كاملا مسدود شده بود ، شروع به گريه كرد و يكى از خدمتكارانش را در تنگنا قرار داد كه : بگذار به طريقى برايم شراب بياورند ! بدين‌ترتيب او به مرشد قلى خان ، يكى از تفنگچيانش گفت : « به هر حال كمى شراب در اين \" دقيقا مثل تخت روان \" بريز و برايم بياور » . مرد بيچاره اين عمل را انجام داد ، زيرا اميد پاداش داشت . او سپس الكل دوبار تقطير شده را در لولهء اين تفنگ ريخت كه مدتهاى طولانى از باروت و بوى آن تغذيه شده بود و آن را برايش برد . زنگ زدگى آهن در الكل غليظ حل شد و با آن مخلوط گرديد و شاهزاده هنوز نخورده از آن ، افتاد و مرد . ( 8 )\r\nاين گزارش جهانگير دربارهء مرگ برادرش در 11 مارس 1605 است . اينكه خان خانان مسئولان مرگ دامادش را به شلاق بست و دستور قطعه قطعه كردن آنان را داد ، دانيال را به زندگى بازنگرداند .\r\nفرمانروا خودش نيز گرفتار الكل و مواد مخدر بود و در جوانى به عنوان پسرى جوان به همين دليل براى مدتى به وسيلهء پدرش محبوس شده بود . سرتوماس رو تشريح مىكند كه چگونه در ژانويهء 1616 فرمانروا را ملاقات كرده است :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nجهانگير پوشيده در لباسى مملو از الماس ، مرواريد و ياقوت ، چهار زانو روى تخت سلطنت نشسته بود . . . ؛ اشراف و بزرگانش در بهترين لباس دور او بودند و او به آنها دستور مىداد كه شاد و خوشحال بنوشند ، در حالى كه انواع مختلف شراب در شيشه‌هاى بزرگ اينجا و آنجا قرار داشتند .\r\nبدين‌ترتيب هديه‌اى از شراب قرمز كه سفير انگليس آورده بود ، بسيار مورد استقبال قرار گرفت .\r\nالبته جهانگير سوگند خورده بود كه پنجشنبه شبها ، شب قبل از جمعهء مقدس ، الكل ننوشد . در مورد شاه جهان ، اگر كه ما توضيحات محمد صالح كنبوه را باور كنيم ، وضع ظاهرا طور ديگرى بوده است .\r\nاينكه اقبال بلند اعليحضرت شاه شاهان در دوران نوجوانى و شكوفايى رشدش تمايلى براى لذت شراب و ساير چيزهاى از خود بىخود كننده نشان نداده است و او به واسطهء حمايتهاى الهى از آن مصون مانده بود ، در نتيجه او از لحظهء قدرت تشخيص تا 24 سالگى اصلا هيچ تمايلى براى باده‌نوشى نشان نداده و مطلقا گرفتار آن نشده بود .\r\nجهانگير - وقايع‌نگار اين‌چنين مىگويد - او را مجبور به نوشيدن كرد ؛ ولى به طور كل او فقط در مناسبتهايى براى جشن مىنوشيد ، ولى نه از روى حرص و ولع . ( 9 ) وقتى كه او اميدوار بود دكن را زير فرمان خود آورد ، به ياد سوگند اكبر قبل از جنگ با راناسانگ‌ها افتاد و دست از شراب كشيد دست‌كم موقتا ؛ ظروف طلا و نقره را هم كه مغاير مقررات مذهبى بود ، بخشيد . ولى در حالى كه اورنگ زيب به عنوان مسلمان وفادار به اصول دين از الكل اجتناب ورزيد ، فرمانروايان بعدى مغول ، مثل محمد شاه رنگله ، از لذايذ ممنوعه در حد زياد لذت برده‌اند .\r\nخانمهاى دربار شاه جهان اجازه داشتند كاملا آزادانه با الكل رفتار كنند . اين را دست‌كم شاهدانى عينى مثل مانوچى كه البته گزارشهايشان غالبا وقايعى جنجالى هستند ، ادعا مىكنند . ولى به نظر مىرسد كه شاهزاده خانم جهان‌آرا براى خانمهاى ديدار كننده‌اش دستور پذيرايى با شراب يا مشروبات الكلى مىداده است و در روى مينياتورها گاه خانمهاى جذابى با تنگهاى طلايى و جامهاى جواهرنشان ديده مىشوند كه شراب را براى اطمينان پيش نوش مىكنند يا ظاهرا خود آماده هستند كه كمى بنوشند .\r\nاينكه تمايل به الكل در ميان اشراف اشاعه داشته ، موضوعى است كه از وقايع تاريخى منتج مىشود و ميرزانامه نيز دربارهء لذت الكل چيزى را از قلم نمىاندازد ، چون ميرزا نبايد زياد تسليم هوا و هوس شده باشد ، و اگر هم شده است در صورت امكان هنگام درخشش خورشيد نبوده ، بلكه « وقتى كه آسمان ابرى بوده و باران ملايمى مىباريده است » .\r\nانسان دوست دارد بداند كه مشروبات الكلى قوى كه ابو الفضل راجع به آنها مىنويسد و در ميان آنها\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمقدم بر همه از شيرهء تخمير شدهء نيشكر نام برده مىشود ، تا چه حد مورد استفاده بوده‌اند . اين مايع اگر طبق قواعد معينى سه‌بار تقطير شود ، عرقى با درجهء الكل خيلى بالا به دست مىدهد و همان‌طور كه از اشارات حاشيه‌اى مىتوان تشخيص داد با شراب انگور نيز مخلوط مىشده است - عواقب آن بد بود ! اين عينا مىتواند براى شيرهء خرما نيز معتبر باشد .\r\nگاه و بيگاه مىتوانيم نگاهى به عادات خورد و خوراك منصب‌داران بيندازيم كه بعضا زندگى بسيار ساده‌اى داشتند ، يكى از آنها از يك كبك كباب كرده دستور تهيه پلو با كارى را مىداد ، در حالى كه ديگرى روزانه مقدار غيرقابل باورى شامل 1000 عدد انبه را بايد خورده باشد ، چيزى كه به تنهايى از نظر زمانى غيرممكن است . ( 10 ) بعضيها حقيرانه مىزيستند ، ولى در عوض روزانه به 1000 فقير غذا مىدادند ، در حالى كه مردى مثل آصف خان به تجمل زياد در سر ميز غذايش عادت داشت . ولى جالب توجه‌ترين اشاره‌ها نشان مىدهد كه لذت الكل اشراف بدون سرزنش و ايرادگيرى هم پذيرفته نشده است :\r\nاميرى در كابل عده‌اى از همكارانش را براى خوردن گوشت خوك سرخ كرده ( گوشت خوك در واقع مطلقا حرام است ! ) دعوت كرد . وقتى جهانگير او را نزد خود فراخواند تا نكوهشش كند ، او جواب داد :\r\n« شراب و گوشت خوك به يك نسبت حرام هستند ، ولى در دربار اين ظاهرا فقط براى گوشت خوك اعتبار دارد . . . » . ( 11 )\r\n\r\nسرگرمى و تفريح\r\nابو الفضل در آيين اكبرى « 1 » ، خواننده‌اش را در اين‌باره ، كه اشراف مغول ساعتهاى فراغت خويش را به چه نحو مىگذرانده‌اند ، . مطلع مىكند . ولى بقيهء منابع از تمام جزئيات كه تصوير را رنگارنگ مىكنند ، گزارش مىدهند . ما بدون توصيفات زندهء مطربى نويسندهء آسياى مركزى - خود مرد مسنى بود - كه دربار مغول را در سالهاى آخر حكومت جهانگير ديده است ، اطلاع نمىيافتيم كه فرمانروا چيزى از موسيقى آسياى مركزى مىفهميده و در شبى كه ماه كامل بوده ، « جشنى سفيد » برپا كرده است كه در آن همهء شركت‌كنندگان بايد لباسهاى كاملا سفيد به تن مىداشتند . ( 1 ) جهانگير خودش گزارش مىكند كه چگونه در راه منتهى به كشمير در منطقهء قكر ( نه چندان دور از اسلام‌آباد امروزى ) به همسفرانش دستور داده است كه به جاى عمامه‌هاى خود دستهء به هم بسته‌اى از گل بر سر گذارند كه در نتيجه گلزار زيبايى پديد آمده است . ( 2 )\r\nتنها در ريتم زندگى دلايل كافى براى برپا كردن جشنها وجود داشته است . تحت اين شرايط ، مواقع\r\n\r\n\r\n","description":"","footnote":"\r\n( 1 ) . آيين اكبرى ، ج 1 ، شمارهء 29 .\r\n","page_name":" 240 ","page_number":240},
  {"content":"\r\n\r\nختنه كردن جشن گرفته مىشد ، اكبر دستور داد در 22 ژانويهء 1573 هرسه پسر او را در جشنى بزرگ با ساز و آواز زياد ختنه كنند ، همان‌گونه كه در دربار شاهزادگان شرقى ، چه در مصر مملوكان و چه در دربار عثمانى در استامبول ، مرسوم بود . آغاز تدريس ، مراسم تشريفاتى و رسمى بسم اللّه ، نيز جزو آداب و تشريفات سنتى بود . آداب و تشريفات سنتى وزن‌كشى كه به مجرد اينكه شاهزاده 2 ساله مىشد ، براى نخستين‌بار برگزار مىگرديد ، نيز به ويژه مهم بود . او نخست با يك شىء وزن مىشد و هر سال پارسنگى به آن اضافه مىگرديد . فرمانروا سپس در زادروزش وزن مىگرديد و در حقيقت يك‌بار مطابق با سال قمرى و يك‌بار مطابق با سال شمسى وزن مىشد ؛ در جشن قمرى با هشت شىء و در جشن شمسى با دوازده شىء مختلف مانند طلا ، نقره ، جواهرات ، سكه ، و همچنين آهن ، برنج ، و نمك . سپس طلا يا اشياى ارزشمند بين نيازمندان تقسيم مىگرديد . گاه فرمانروا را هنگام كسوف يا خسوف وزن‌كشى مىكردند تا تأثير بد اين رويدادها را به وسيلهء صدقهء خيلى زياد دور كنند . اورنگ زيب عدم تمايلش را در برابر اين آداب و رسوم ابراز داشت ، ولى تشريفات را برنچيد ، زيرا كه به نفع بيچارگان بود . ( 3 )\r\nهيچ مينياتورى بيشتر از تصوير وزن‌كشى شاهزاده خرم ، شاه جهان آينده ، كه در آن موقع 16 سالگىاش را جشن گرفته است ، به بيننده اجازهء درك جلال و شكوه اين‌چنين مراسمى را نمىدهد :\r\nشاهزاده روى ترازوى مطلايى كه به وسيلهء پدرش و عبد الرحيم ، خان خانان ، بالاترين مقام نظامى كشور نگه داشته شده ايستاده است ، در حالى كه منصب‌داران بزرگ - اعتماد الدوله پدرزن جهانگير ، آصف خان شوهر خواهرش ، و محبت خان و خان جهان لودى - مشغول تماشا هستند . كيسه‌هايى از همه نوع اشياى ارزشمند در زمينهء جلو تصوير قرار دارند و تالار از طلا و جواهرات مىدرخشد . ( 4 )\r\nاين جشنها غالبا در منزل ملكهء مادر برگزار مىشد . جشن باشكوه نوروز نيز با شكوه خيلى زياد در قصر برپا مىشد . اين جشن در اينجا نيز مثل ايران ، سيزده روز طول مىكشيد . محمد صالح كنبوه در زمان شاه جهان مىنويسد :\r\nقصر كه به خيمهء آسمان شباهت داشت با فرشهاى پرنقش و سقفهاى رنگارنگ مثل يك كارگاه نقاشى چينى شده بود .\r\nچين در ادبيات فارسى به عنوان موطن تصاوير خوش آب و رنگ محسوب مىشده است . با احترامى كه اكبر براى نور و خورشيد قايل بود ، طبيعى است كه ورود خورشيد به صورت فلكى برج حمل بايد به ويژه جشن گرفته مىشد . بدين مناسبت برده‌ها آزاد مىشدند و هدايايى توزيع مىگرديد . بديهى است كه اورنگ زيب از اين جشنهاى كافرانه خوشش نمىآمد و پسرش معظم را سرزنش مىكرد ، چونكه او آن را جشن مىگرفته است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nعروسيها در خانهء شاهزادگان با شكوه بسيار جشن گرفته مىشدند ، چون همواره موقعيتى براى به نمايش گذاشتن تمام ثروت بوده و هست . تصاوير پادشاه‌نامه اجازه مىدهند كه دريابيم شاهزاده داراشكوه در عروسىاش با نادره دختر پرويز ، عمويش ، چه مقدار هدايا دريافت داشته است : طبق‌كشان بىشمارى در حركت ديده مىشوند كه طبقهايى پر از وسايل قيمتى را روى سر حمل مىكنند ؛ گروه‌هاى موسيقى و خوانندگان روى فيلهاى پرتزيين نشسته‌اند و آتش‌بازى عظيمى باغها و رودخانه را نورانى كرده است ، همه‌چيز به وسيلهء جهان‌آرا خواهر داراشكوه تا جزيىترين چيزها تهيه شده بود . و به نظر وقايع‌نگار كه از سخت‌ترين قافيه‌ها براى توصيف قابل ارج رويدادها استفاده كرده ، رسيده است :\r\n كارگاه ارژنگ و آتليه نقاشى چينىها و اروپاييان كه خير ، * آسمان رنگارنگ مينايى ، درخشان بسان آفتاب‌پرست\r\nهفت رنگ ، در مقايسه با بازى رنگهاى اين جشن رنگارنگ * . . . فقط رنگ شرم و آزرم بر رخ كارشان پاشيده شده است . ( 5 ) \r\nو هر شاهزاده‌اى براى عروسى از پدرش يك سهرا « 1 » از مرواريد دريافت مىداشت ، اين زينتى است كه چهرهء عروس را مىپوشانده و به طور معمول از شكوفه‌هايى تشكيل مىشده است . ( 6 )\r\nآتش‌بازى در تمام جشنها تقريبا مهم‌ترين چيز بوده است . تنها راه‌ها و كنارهء رودخانه نبود كه چراغانى زيادى مىشد ، بلكه داربستهايى در شكلهاى بسيار متفاوت به وسيلهء نى بامبوس مىساختند و سپس با باروت پر مىكردند . اكبر دستور ساخت چنين داربستى را در شكل همو « 2 » دشمن مغلوب شده‌اش داده بود و يك طراحى مغولى يك آتش‌باز را نشان مىدهد كه در حال ساختن فيل بزرگى از اين نوع است . ( 7 )\r\nجشنها با ميل و علاقه در باغ ، جايى كه همه نوع سرگرمى وجود داشته است برگزار مىشدند . در اين شرايط شعبده‌بازى از كارناتاكا « 3 » مىآمد كه با 10 توپ‌بازى مىكرد ، اكروباتها يا دلقكها و رقصندگان در لباس حيوانات با گوش خرگوش يا با شاخ ظاهر مىشدند تا بينندگان را شاد كنند ( 8 ) و ابياتى نيز در واقع از جلال الدين رومى خوانده مىشده است :\r\n امروز روز گلسرخ است ، اينك سال گلسرخ است . . . ( 9 ) \r\nگاه براى نشستن محل كوچكى در بالاى درختان سايه‌دار ساخته مىشد ، در ابتدا فقط براى شكار ؛ ولى اين محل كه امكان داشت براى نوشيدن و ساير خوشگذرانيها مورد استفاده قرار گيرد ، ظاهرا همان‌طور\r\n\r\n\r\n","description":"","footnote":"\r\n( 1 ) .  sehra . \r\n( 2 ) .  Hemu . \r\n( 3 ) .  Karnataka . \r\n","page_name":" 242 ","page_number":242},
  {"content":"\r\n\r\nكه تصاوير متون رمانتيك نشان مىدهند ، ( 10 ) در باغها هم يافت مىشده است .\r\nگردشهاى دسته جمعى به خارج از شهر نيز انجام مىگرفته است ، نه فقط سفرهاى طولانى به كشمير كه ماه‌ها طول مىكشيد ، بلكه همان‌طور كه گلبدن گزارش مىكند ، براى تحسين ديدنيها در اطراف . در اين ميان گاه خانمها هم همراه برده مىشدند . اكبر در سال 1558 ، به عنوان يك نوجوان 16 ساله ، با قايقى كاملا تزيين شده از دهلى به آگرا سفر كرده است . از سفرهاى گردشى و قايق سواريهاى كوتاه جهانگير ، به ويژه به ماندو ، نيز بارها گزارش شده است . او حتى يك‌بار از سرخج سفرى تفريحى به دريا كرد و عبد الرحيم خان خانان ، قيم اسبق او نيز زمانى كه بر سند مسلط شد ، جرئت به خرج داد و با قايقى به درياى آزاد رفت - البته امواج خيلى شديد حتى در دل بزرگ ارتشتاران نيز كمى ترس ايجاد كرد - آيا احتمال دارد كه رقيب مغلوب براى خراب كردن او ترتيب اين كار را داده باشد ؟ ( 11 ) ولى مهم‌ترين نوع گردش جمعى شكار بود .\r\nبا وجود اينكه اكبر - به ويژه پس از وحى نازل شده در حين شكار سال 1578 ، عليه شيفتگى شكار حكمى صادر كرده بود ، اولاد او سنت مغول را دنبال كردند و شكارچيانى ممتاز شدند . جهانگير دقيقا تعداد حيواناتى را كه در زندگى تقريبا 50 ساله‌اش شكار كرده بود ، شمرده است . مجموع آن بالغ بر 28948 حيوان ، از ببرها گرفته تا خرگوشها و انواع پرندگان بوده است . ( 12 ) يكى از محبوب‌ترين مناطق شكار ، پالام نزديك دهلى بوده است - امروزه فرودگاه عظيم پايتخت هند مىباشد .\r\nغالبا در كمرگاه شكار مىشده است ، نوعى شكار كه براى ما كاملا غير ورزشى جلوه مىكند ، ولى در تصاوير بىشمارى ابدى شده است : به دور منطقه‌اى به بزرگى چندين كيلومتر پرچينى ايجاد مىشد . حلقهء محدودهء بسته تقريبا تنگ‌تر مىشد تا صدها حيوان محاصره شوند و در تيررس قرار بگيرند . سپس آنها مىتوانستند به وسيلهء فرمانروا كه گاه سوار بر فيلش ، ولى غالبا بر اسب سوار بود ، نسبتا به راحتى مورد هدف قرار گيرند . يوزپلنگهاى تيزپا نيز كار خود را براى شكار غزالها و گوزنها انجام مىدادند . شبكهء بزرگ محدود كننده براى يك كمرگاه كه اللّه‌وردى دستور ساخت آن را براى جهانگير داده بود ، 10000 ذراع طول و 6 ذراع ارتفاع داشت و بايد به وسيلهء 80 شتر حمل مىشد . ( 13 ) مقررات سخت بودند ، اشخاص غيرمجاز اجازهء ورود به منطقه را نداشتند و اگر دهقان يا دوره‌گردى اشتباها يا اتفاقى داخل حلقهء بسته شده مىشد ، به عنوان برده فروخته يا به عنوان اينكه يك شكار است ، كشته مىشد . اين مىتوانست در شكارهاى ديگر نيز ، در صورتى كه شكاربان يا خدمتكارى شكارى را رم مىداد يا مقابل فرمانروا سبز مىشد ، اتفاق افتد .\r\nبرخى از خانمهاى دربارى در شكارها شركت مىجستند و نورجهان به خاطر هدف‌گيرى مطمئن ، برتر از ديگران بود ، تيراندازى از تخت روان روى فيل ، و زدن چهار ببر با شش گلوله مطمئنا كار ساده‌اى نيست !\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nالبته شكار با قوش نيز وجود داشت ، دستكشهاى قوش‌بان با لبهء برگردان عريض و سوزن‌دوزيهاى خيلى زياد از نظر زيبايى همسان ساير آثار هنرى بودند و تصاوير مرغ شكارى اصيل در آلبومهاى نقاشى دورهء مغول گزيده‌اى از زيبايى هستند .\r\nنورجهان همچنين - همان‌طور كه قبلا ذكر شد - يك چوگان‌باز ممتاز بود . چوگان ، تا جايى كه ما مىبينيم ، در انواع ورزشها در صدر قرار داشت ، با وجود اينكه - مثل امروزه - مىتوانسته حوادثى نيز در آن رخ دهد . بازى در يك گروه چهارنفره انجام مىگرفت ، مينياتورى ، جهانگير و پسرانش پرويز و خرم ، و آصف خان شوهرخواهرش را نشان مىدهد ؛ تصاويرى از آرايش تيم خانمها ، تصويرى مشابه را عرضه مىدارد . هر بازى 20 دقيقه طول مىكشيد . اكبر حتى دستور ساخت توپى نورانى را داد تا بدين‌ترتيب بتوان شبها نيز بازى كرد .\r\nمبارزه بين حيوانات با علاقه تماشا مىشد و حتى امكان داشت كه غزالها را براى جنگيدن در مقابل هم قرار دهند . جنگ خروس نيز مرسوم بود و با وجود اينكه شرطبندى از نظر مقررات مذهبى ممنوع بود ، به نظر مىرسد كه در مبارزات حيوانات شرطبندى مىشده است .\r\nاگر مبارزهء حيوانات نبود ، در هر نسلى از انواع ورزشهاى جديد ، مثل مسابقات كشتى لذت برده مىشد .\r\nبابر غالبا از مسابقات كشتى در اردوگاهش صحبت كرده ، و جهانگير از سلطان ابراهيم عادل شاه از بيجاپور ، تقاضاى فرستادن كشتىگيرى خوب از دكن را نموده است ؛ سپس او با شور و وجد زياد توصيف مىكند كه چگونه كشتىگير بر حريف خود پيروز شده است . كشتىگير پيروز ، 1000 روپيه ، خلعت و يك فيل دريافت مىكرده است . ( 14 ) ( كشتىگيران علاوه بر اين به ارتش برده مىشدند ) .\r\nمردى خوشبخت بود كه يك پسرش كشتىگير و پسر ديگرش پرورش دهندهء كبوتر باشد ! چون اكبر اين دو نوع ورزش را دوست داشت . او خود هنوز 3 سالش تمام نشده بود كه بر پسرعمويش در يك مسابقهء كشتى كودكانه پيروز شد . هنر پرورش كبوتر جزو سرگرميهاى محبوب مغولان بود . امروزه هنوز هم مىتوان در خانواده‌هاى سنتى گاه و بيگاه بازيهاى باشكوه با كبوتران را تحسين كرد .\r\nظاهرا براى انواع مختلف ورزشها معلم و مربى وجود داشته است ؛ مربى شمشيرباز ، يك‌بار به دريافت لقب ورزش خان مفتخر شده است .\r\nولى تفريحات ديگرى هم در دربار و اجتماع وجود داشته است . مهمترين آنها موسيقى بود . ( 15 ) غالبا از موسيقيدانان نام برده مىشود و گاهى يك موسيقيدان با نقره و طلا يا سكه‌هايى وزن مىشده است ، يكى از آنان به اندازهء 6300 روپيه وزن داشت . ولى هيچ‌كس معروف‌تر و محبوب‌تر از تانزن نبود كه در سال 1562 از گواليور به دربار اكبر آمد . وقتى كه او در 26 آوريل 1589 درگذشت ، جملهء مادهء تاريخ گم شدن ملودى ابداع شد . تانزن در مقبره‌اى ساده در گواليور ، نزديك مقبرهء معظم محمد غوث گواليورى ، ( 16 )\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nرهبر روحى و فكرىاش ، به خاك سپرده شده است . اعجازهايى كه او با خواندنش موجب شده ، هنوز هم بخشى از آداب و رسوم مردم هند را تشكيل مىدهند و موسيقيدانان در مقبرهء او گردهم مىآيند .\r\nتصاوير غالبا نوازندگانى را نشان مىدهند كه اكتره « 1 » ، يك آلت موسيقى سادهء بلند را مىنوازند ؛ يك نوع رباب با شكمى بزرگ نيز ، بويژه در جشنهاى بزرگ ، قابل مشاهده است . فلوتها را بيشتر دختران ، همان‌طور كه از تنبور نيز استفاده مىكنند ، مىنوازند . در رقصها - كه بعضا در لباس تركان جغتايى ، در مواردى به شيوهء هندى ( رقصهاى كسك « 2 » ) انجام مىگرفت ، نوعى قاشقكهاى موسيقى نيز مورد استفاده بوده است . طبلهاى بزرگ روى پايه‌هايى به شكل ميزهاى كوچك قرار داشتند و در واقع ديده مىشود كه طبالى كه طبل دوقلوى غيرقابل اجتناب براى موسيقى شرقى ، به ويژه موسيقى هند ، را مىنوازد ، آن را روى پشت مردى كه جلو او زانو زده قرار داده است . تصاوير چنين جشنهايى غالبا در مجموعه‌هاى اشعار و در منظومه‌هاى حماسى تاريخى مصور ، ظاهر مىشوند . آنها اجازه مىدهند كه به فرهنگ موسيقى و رقص دربار مغول نگاهى انداخته شود . زنانى كه در اجراها شركت مىكردند ، مثل امروزه خلخالهايى به پا داشتند . رقص شمشير اجرا شده‌اى به وسيلهء يك مرد قوى در دربار بابر ، البته در افغانستان ، نيز مورد استفاده قرار گرفته است . زنان رقصنده جغتايى از طريق كلاه‌هاى بلند نوك تيزشان قابل شناسايى هستند .\r\nاز نوازندگان به ويژه معروف حتى نقاشيهاى تك‌چهره يافت مىشود - البته از تانزن - ولى از على خان كه كرورى « 3 » ، كارمند امور مالى ، بود نيز تصويرى وجود دارد ؛ او كه نمىتوان زياد لاغر يا شيك ناميدش ، وينا « 4 » ، يك عود هندى با دو كاسه ، به دست ، نقاشى شده است . على خان با وجود مقام رسمىاش در امور مالى ، ظاهرا جزو معروف‌ترين وينانوازان بوده است . او در سال 1607 به عنوان نوبت خان سرپرست دستهء موزيك ارتش شده است . ( 17 )\r\nدر دورهء جهانگير از شوقى رباب‌نواز نام برده مىشود كه در ترانه‌هاى هندى و فارسى از همه برتر بود و به همين سبب عنوان انندخان « 5 » ، آقاى شادمانى را دريافت كرد . همچنين از مردى به اسم ذوالقرنين فرنگى « 6 » با اصل و نسب ارمنى ، به عنوان آهنگساز و خوانندهء ترانه‌هاى هندى با تحسين نام برده مىشود .\r\nاكبر ظاهرا موسيقى سندى را دوست داشته است . اينكه برهمن بيربال « 7 » موسيقيدانى از كالپى ، در دربار\r\n\r\n\r\n","description":"","footnote":"\r\n( 1 ) .  ektara . \r\n( 2 ) .  Kathak . \r\n( 3 ) .  Karori . \r\n( 4 ) .  Vina . \r\n( 5 ) .  AnandKhan . \r\n( 6 ) .  Zulqarnayn - iFirangi . \r\n( 7 ) .  Birbal . \r\n","page_name":" 245 ","page_number":245},
  {"content":"\r\n\r\nاكبر مقام بالايى در سلسله مراتب منصب‌داران به دست آورده بود ، بدائونى را سخت مىآزرد و وقتى خواجه به دليل عدم آگاهى از امور نظامىگرى و سرسختىاش در جنگ با يوسف زهى پاتان كه منجر به فاجعه‌اى براى سپاه مغول و كشته شدن 80000 سرباز مغول شد ، مورد نفرت و انزجار قرار گرفت و غذاى دستهء سگان شكارى شد ، بدائونى خوشحال گرديد .\r\nموسيقى كلاسيك اصيل هندى به نظر مىرسد كه در دربار بسيار محبوب بوده است . به دهروپد ، موسيقى كلاسيك هندى ، به دقت گوش داده مىشد : از باختر خان ، يك خوانندهء دهروپد ، كه با سلطان ابراهيم عادل شاه دوم از بيجاپور كه شيفتهء موسيقى بود خويشاوندى داشت ، به ويژه نام برده مىشود .\r\nولى جهانگير نازپرورده ظاهرا از موسيقى كشميرى ، به ويژه از آواز جمعى ساكنان آنجا ، زياد لذت نمىبرده است .\r\nظاهرا موسيقى در قصرها و باغها طنين‌افكن بوده است ، همواره وقتى صحنه‌اى از قصر نقاشى مىشود ، چند نوازنده هم وجود دارد كه بايد آقايان يا خانمهاى اصيل‌زاده را سرگرم كنند و عدهء زيادى از منصب‌داران ظاهرا در دم و دستگاهشان نوازندگانى داشته‌اند . از تصوير كاملا زندهء دو مرد نوازنده كه در آن حال و هواى غروب يك روستا نشان داده شده ، ( 18 ) آشكار است كه نوازندگان مردمى هم وجود داشته‌اند كه در روستاها ظاهر مىشدند . براى اينكه تجسم شود چگونه مردان در حال چرخ زدن در حالت خلسه به نقاشان الهام بخشيده‌اند ، لازم است كه فقط به توصيفات بىشمار در مورد جشنهاى صوفيان در اماكن مقدسشان فكر شود ! ولى يك آقاى عالم و دانا براى اينكه خود را رسوا نكند ، بهتر است كه آواز نخواند !\r\nوقتى كه نقاشان گاه و بيگاه صوفيان نوازندهء ماهر و نادرى را تصوير مىكنند كه با يك آلت موسيقى آويخته بر شانه ، سرزمين را زير پا گذاشته‌اند ، بدين‌ترتيب از عارفان روشنفكرتر رساله‌هاى زيادى از دورهء مغول وجود دارد كه به فرضيه و تجربهء موسيقى اختصاص داده شده است ؛ رساله‌هاى عارفان بزرگى مثل ناصر محمد عندليب ، از آن جمله هستند .\r\nهنوز شب نشده نوبت داستان‌سرايان مىشود : داستان و خواب در سنت شرقى تنگاتنگ به هم تعلق دارند . ( آيا پايه و اساس اين ارتباط داستان در داستان ، هزار و يك شب نيست ؟ ) اكبر دستور مىداد برايش در رختخواب با صداى بلند كتاب بخوانند و جهانگير دستور داده بود كه روشن‌كنندگان چراغ و داستان‌سرايان كارشان را با بيتى سروده به وسيلهء او آغاز نمايند :\r\n تا زمانى كه خورشيد در آسمان مىدرخشد ، * بازتاب نورش از چتر آفتاب‌گير فرمانروا دور نباشد ! ( 19 ) \r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاينكه اكبر چگونه مجذوب داستانهاى تخيلى مثل حمزه‌نامه بوده و اينكه يك داستان‌سراى خوب در دورهء جهانگير توانسته است با طلا وزن شود ، معروف است ؛ ولى استاد داستان‌سرا متأسفانه خيلى باريك و لاغر بوده و به همين سبب 4400 روپيه بيشتر ارزش نداشته است ؛ البته او اضافه بر آن ، خلعت و يك فيل و حتى منصب كوچكى شامل 220 ذات / 20 سوار ، نيز دريافت داشته است .\r\nولى وقتى كه آقايان و خانمها نمىخواستند موسيقى و داستان گوش كنند و به ديدن مسابقات ورزشى بروند ، خود را با بازيهاى دسته‌جمعى مشغول مىكردند . شطرنج از گذشته‌هاى دور در هند محبوب بوده است و رساله‌هاى متعددى دربارهء آن وجود دارد ؛ يك نسخهء اصلى انجمن سلطنتى آسيايى در لندن 64 تصوير ( نه خيلى زيبا ) از امكانات مختلف را نشان مىدهد كه غالبا مرد با مرد ، و گاه نيز زن با زن در مقابل هم به بازى مشغول هستند . ( 20 )\r\nنرد نيز مثل بازى ظاهرا رايج چوپر « 1 » در هند كه به وسيلهء چهار بازيكن با شانزده سنگ ( براى هريك چهار سنگ ) انجام مىگرفت ، بازى مىشد . يك نوع بازى كه چندل مندل « 2 » نام داشت ، به طورى كه ابو الفضل گزارش مىكند ، به وسيلهء اكبر ابداع شده بود ؛ اين بازى به وسيلهء شانزده بازيكن با چهار سنگ براى هر كدام انجام مىگرفته است . ( 21 ) ولى بابر و همايون گنجيفه « 3 » بازى مىكردند كه نوعى بازى با ورق به وسيلهء هشت گروه و براى هر گروه دوازده ورق است . اين بازى در خاورميانه ، جايى كه ورق از دورهء مملوكها وجود داشته است معروف بود ، در حالى كه قديمىترين ورقهاى گنجيفه قلمروى مغولان مربوط به سال 1674 هستند .\r\nورقهاى بازى دورهء مغول ، اواخر قرن 17\r\n\r\n\r\n","description":"","footnote":"\r\n( 1 ) .  Chaupar . \r\n( 2 ) .  chandalMandal . \r\n( 3 ) .  ganjifa . \r\n","page_name":" 247 ","page_number":247},
  {"content":"\r\n\r\nولى در كنار تفريحات - بيشتر بىضرر - ذكر شده ، در حقيقت عده‌اى عادت به تمايلات ديگرى داشتند :\r\nاشعار فارسى - به انضمام بيتى از بابر و اولادانش - با اشتياق زياد پسربچه‌هاى نو رسيده را تمجيد و تحسين مىكنند و عشق به پسربچه‌ها اشاعهء زيادى داشته است . با اين وصف ، اكبر همان‌طور كه از جملات بدائونى فهميده مىشود ، « همدمى با پسربچه‌ها را بسيار نفرت‌انگيز يافته است » ، بابر نيز با وجود تمايل شخصى خودش ، منظومهء حماسى پادشاه و گدا را كه در آن موقع به فارسى در دربار هرات تنظيم شده بود به دليل محتواى همجنس‌بازىاش به شدت مورد انتقاد قرار داده است . اكبر بيشتر از همه روابط عاشقانهء علنى بين افسران را طرد و مردان را مجازات كرده است ، يا اگر طرف پسربچه‌اى بىريش بوده او را زندانى نموده است . ولى اين تمايل وجود داشته است و در برخى از مردان دلبستگى ويژه‌اى براى جوانكهاى بىريش . . . كه ابروان خود را مىتراشيدند و لباسهاى شيك به تن مىكردند ، ايجاد مىشده است . جالب توجه است كه از برخى از فرمانروايان و افسران مغولى و دكنى كه به ويژه علاقه‌مند به معاشرت با خواجه‌ها بوده‌اند ، گزارشهايى شده است ، يكى از اميران 1200 خواجه داشته است . على عادل شاه « 1 » فرمانرواى بيجاپور ( 1557 - 1580 ) به وسيلهء خواجهء زيبايى كه او قصد اغفالش را داشته ، با دشنه كشته شده است . . .\r\n\r\nعطريات\r\nصحبت از تفريح و سرگرمى در دربار مغول بدون سخنى از عطريات ، صحيح نيست . رايحه‌هاى دل‌انگيز عربستان صدها سال است كه معروف بوده‌اند و حضرت محمد ( ص ) استفاده از رايحه‌هاى دل‌انگيز را صريحا توصيه كرده است : « انسان براى نماز بايد خوشبو قدم پيش نهد . »\r\nعطرهاى آماده شده - مقدم بر همه مشك و عنبر - در دربارهاى اسلامى قرون وسطا با ميل هديه شده‌اند و اين امروزه نيز براى محيط فرهنگ شرقى هنوز هم داراى اعتبار است . اين طبيعتا - و شايد هم شديدتر - در دربار مغول معتبر بوده است . ابو الفضل در آيين اكبرى « 2 » ، فصل كاملى را به عطرها اختصاص داده است . چون اكبر عطرها را دوست داشت و خودش چندين مخلوط پديد آورده بود . خانه غالبا از بوى عود و كندر كه همواره در بخوردانها مىسوختند ، عطرآگين بود .\r\nدر كنار مشك سياه‌رنگ كه از نافهء آهوى مشك آسياى مركزى گرفته مىشد ، عنبر به دست آمده از دريا كه بهترين جنس آن سفيد بود ، ارج نهاده مىشد . در آب و هواى داغ از كافور خنك كننده به سفيدى\r\n\r\n\r\n","description":"","footnote":"\r\n( 1 ) .  AliAdilShah . \r\n( 2 ) . آيين اكبرى ، ش 30 .\r\n","page_name":" 248 ","page_number":248},
  {"content":"\r\n\r\nبرف و همچنين عطر گربهء وحشى زيباد كه در ليستهاى ابو الفضل هم آمده ، استفاده مىشده است . در كنار كندر ، عود كه در شرق هند از چوب عود به دست مىآمد و به ويژه در قرون وسطا ارزشمند محسوب مىگرديد ، سوزانده مىشد . براى بهداشت و نگه‌دارى بدن ، مثل امروزه ، از روغن گلها به ويژه ياسمن استفاده مىشد . ولى محبوب‌ترين عطر ، عطر گل سرخ بود كه تقطير مخصوص آن بايد ابداع مادر نورجهان بوده باشد .\r\nهمهء عطرها بسيار روغنى بودند و اگر در مينياتورها لكه‌هاى تيره‌اى زير بغل خانمها يا آقايان ديده مىشود ، ناشى از رنگ دهى عطر غليظ است ؛ ولى از آنجا كه لباسها اصولا فقط يك‌بار پوشيده مىشدند ، اگر هم لكه‌هاى معطرى داشتند ، كه به هيچ نحوى پاك نمىشدند ، اشكال زيادى نداشت .\r\n\r\nعلم طب\r\n ديروز وقتى كه مرگ مىخواست جان بيمارى را بگيرد ، گفت : * همواره هرجا كه مىآيم ، او قبل از من آنجا بوده است ! ( 1 ) \r\nاين مصرع براى طبيبى در دربار مغول گفته شده است كه لقب سيف الحكما « 1 » را دريافت داشته بود ، زيرا كه او بيماران را معالجه نمىكرد ، بلكه « به آنان در سفر به آن دنيا كمك مىكرد » . اينكه پزشك مذكور علاوه بر اين شاعر و متخلص به دوائى نيز بود ، داستان را جالب توجه‌تر مىكند .\r\nاو مطمئنا تنها مورد از نوع خودش نبوده است ، طنز دربارهء طبيبان بدون مجوز موضوعى محبوب در ادبيات اسلامى هستند كه در دورهء فروپاشى سلسلهء سلطنتى مغول در طنزهاى بزرگ سودا « 2 » به زبان اردو تحت عنوان حكيم غوث ، به معنى يارىدهنده ، به اوج مىرسند . ( 2 )\r\nاما ظاهرا طبيبان بهترى هم وجود داشته‌اند كه بعدا القاب افتخارى متملقانه‌اى مثل مسيح الدين « 3 » ، مسيح الملك « 4 » يا مسيح زمان به آنها داده شده است ؛ چون المسيح ، يعنى حضرت مسيح ، در قرآن به عنوان شفادهنده ستايش مىشود . « 5 » با مراجعه به سنت كلاسيك ممكن بود كه يك طبيب خوب را جالينوس زمان نيز بنامند . تعداد زيادى از طبيبان كه به دربار مغول نزديك بودند ، خود را نه فقط وقف كار عملى كردند ، بلكه رساله‌هايى نيز دربارهء مسائل طب و داروسازى نوشتند كه با تفاسيرى در مورد كار ابن سينا\r\n\r\n\r\n","description":"","footnote":"\r\n( 1 ) .  sayfal - hukama . \r\n( 2 ) .  Sauda . \r\n( 3 ) .  Masihal - din . \r\n( 4 ) .  Masihal - mulk . \r\n( 5 ) . سورهء المائده ، آيهء 110 .\r\n","page_name":" 249 ","page_number":249},
  {"content":"\r\n\r\nكه در شرق و غرب صدها سال به عنوان كارى استاندارد داراى اعتبار بود ، آغاز مىشد . در همان زمان اكبر يك كار تحقيقى روشن و گويا در مورد شناخت واژه‌ها و اصطلاحات علم طب كه به او تقديم شده بود ، وجود داشت و وقتى اكبر ، بيمار در بستر بيمارى خوابيده بود ( همان‌طور كه بارها در كتابهاى خطى تصوير شده است ) يوسفى هراتى « 1 » قصيده‌اى دربارهء حفظ سلامتى نوشته است . همين شخص براى همايون اثرى تحت عنوان رياض الادويه « 2 » ، باغ داروها ( 1539 ) تأليف كرده است .\r\nيك نسل بعد ، در سال 1595 رساله‌اى موزون دربارهء داروسازى تقديم اكبر شد كه فرمانروا شخصا آن را ، فوايد الانسان « 3 » نام گذاشت . شايد اين اثر به اثرى با همين نام ، متعلق به طبيب ديگرى از دورهء اكبر و جهانگير ، به اسم روح اللّه بهرخى « 4 » ( روح اللّه ، روح خدا ، نيز يكى از القاب مسيح است ) شبيه باشد . روح اللّه تيولى در برخ « 5 » دريافت داشت و علاوه بر آن با نقره وزن شد ، زيرا كه نورجهان را معالجه كرده بود .\r\nحكيم الحكماى قبلى دربار شاه عباس با نام متناسب و شاعرانهء شفايى ( از شفا ) ، براى اكبر نيز كار مىكرده است ، ولى نقش ابو الفتح گيلانى « 6 » كه خود را به عنوان حامى شاعران ايرانى برجسته و ممتاز جلوه‌گر ساخته است و با بزرگان كشور مكاتبه داشته ، بسيار مهم بوده است . ركن الدين مسيح كه در سال 1602 به دربار راه يافت ، تا دورهء شاه جهان كه او طبيب محبوبش محسوب مىشد ، مقامى نسبتا بالا و مؤثر داشته است ؛ او ابياتى عارفانه نيز سروده است . ( 3 ) در دورهء شاه جهان داروسازى به نام نور الدين شيرازى ظاهر شد كه نوهء دوستان مورد اعتماد اكبر ، فيضى ، و ابو الفضل بود . او آثار متعددى دربارهء داروسازى براى فرمانروا و شاهزادگان نوشت و آثارى عارفانه نيز تأليف كرد . يك رسالهء سه جلدى دست‌نويس به زبان فارسى در قطع بزرگ كه اينك در انجمن سلطنتى آسيايى در لندن نگه‌دارى مىشود ، با عنوان معالجات داراشكوهى متعلق به شخصى به نام حكيم مير محمد عبد اللّه است ؛ اين اثر از خلق حضرت آدم و درك جهانى به قواعد رژيم غذايى و بهداشت روابط جنسى منتهى مىشود . ( 4 )\r\nبديهى است كه اكبر نيز طبيبان مخصوص خود را داشته است و مشاهدهء اينكه در آن زمان اروپاييان به عنوان طبيبان دربار چه نقشى داشته‌اند ، جالب توجه است . مردانى مثل مانوچى و برنير در دربار او داراى مقامى نسبتا بالا بودند و نزديكى آنها با فرمانروا به آنان اجازهء نگاه به زندگى داخلى دربار و حتى به زندگى زنان دربار را داده بود .\r\n\r\n\r\n","description":"","footnote":"\r\n( 1 ) .  YusifiyiHerati . \r\n( 2 ) .  riyadal - adwiya . \r\n( 3 ) .  fawai › dal - insan . \r\n( 4 ) .  RuhullahBhruchi . \r\n( 5 ) .  Broach . \r\n( 6 ) .  Abu'lFath - iGilani . \r\n","page_name":" 250 ","page_number":250},
  {"content":"\r\n\r\nمنابع گاه و بيگاه دربارهء بيماريهاى بروز كرده در كشور يا ناراحتيهايى كه باعث بيمارى فرمانروايان مىشد ، اطلاعاتى به دست مىدهند . شرح احوال بابر و جهانگير مدارك مهمى براى چگونگى نوع برخورد مغولان با بيماريهايشان هستند . بابر توصيف مىكند كه چگونه 25 روز دچار تب نوبه بوده است ؛ در گذشته‌ها نيز زمانى كه او كودكى بيش نبود ، بيمار بود ، مينياتورهاى بابرنامه نشان مىدهند كه چگونه خدمتكارى در هاون دارو مىكوبد و ديگرى به او مىخوراند . وى در جاى ديگرى به توصيف دارويى از آرد جو مىپردازد كه با داروى ديگرى مخلوط شده است ، كه در نتيجه طعم خيلى بدى دارد . ( 5 ) معالجهء يك آبسه نيز زياد مطبوع نبود : در ديگى فلفل را مىپختند ؛ سپس بيمار محل آبسه را روى بخار آن مىگرفت و آخر سر آبسه را در آب داغ فروبرده و شست‌وشوى مىداد . فرمانروا كه بهبود مىيافت همه براى تبريك مىآمدند و مطمئن به نظر مىرسد كه او همان‌طور كه رسم بود ، به حمام شفا مىرفته است .\r\nجهانگير گزارش مىكند كه چگونه بازوى چپش حجامت شده و او با سردرد و تب در بستر افتاده و هيچ طبيبى نمىتوانسته است به او كمك كند ، فقط همسر محبوبش نورجهان دواى درد او را مىدانسته است . او شفاى خود را به حساب قدرت شفابخش روحى معين الدين چيشتى كه هنگام دعا به او متوسل شده است ، مىگذارد . آيا جدش بابر هنگام بيمارىاش ، كتابى مذهبى از عبيد اللّه احرار ، تحت عنوان رسالهء وليديه « 1 » را به نظم و شعر درنياورده و بهبود نيافته است ؟\r\nاميد به شفا به وسيلهء بركت و رحمت پيغمبر ، همان‌طور كه زمانى بوسيرى « 2 » ، در مصر انجام داده بود ، يا به وسيلهء قدرت شفاى خدادوستان نيز امكان داشته است . ( 6 ) ولى امكان توسل به يك آيين مذهبى كهن ، يعنى سه‌بار چرخاندن بستر بيمار و بدين‌وسيله درد و رنج بيمار را متوجه خود كردن ، به همان‌گونه كه بابر هنگام بيمارى همايون عمل كرده بود ، نيز وجود داشته است . پرويز پسر جهانگير نيز بستر بيمارى پدرش را چرخانده بوده است ( كارى كه ظاهرا از نظر او درست نبود ) .\r\nجهانگير يك‌بار در مورد ابتلا به اسهال كه در نتيجهء خوردن انبهء خيلى زياد پيش آمده بود ، شكوه كرده است . او غالبا از آب و هوا رنج مىكشيد ، از جمله در آگرا و به خصوص در گوجرات ، جايى كه او همواره از تب رنج مىبرد و مجبور بود كه بالا بياورد ، البته طبيبان به او توصيه كرده بودند كه مصرف شراب و ترياكش را محدود كند . ظاهرا فرمانروا به حملات آسم هم دچار مىشده است و در حالى كه باز هم طبيبان نمىتوانستند كمكى به او بكنند همسر عاقلش با موفقيت او را مداوا مىكرده است . ( 7 )\r\nجهانگير بيماريها ، رخدادها ، و پديده‌هاى غيرعادى را بسيار دقيق زير نظر داشته است . مثلا او متوجه شده بود مردمان نزديك مرز كشمير و هند يك نوع برآمدگى زير گلو دارند ، در واقع ورمى ناشى از كمبود يد كه گاهى اوقات در محدوده‌هاى كوهستانى پيش مىآيد .\r\n\r\n\r\n","description":"","footnote":"\r\n( 1 ) .  risala - iwalidiyya . \r\n( 2 ) .  Busiri . \r\n","page_name":" 251 ","page_number":251},
  {"content":"\r\n\r\nبارها از طاعون نام برده شده است ؛ اين بيمارى در سال 1616 در پنجاب و دو سال بعد در آگرا شيوع پيدا كرد و فرمانروا مجذوب مشاهدهء دختر جوان باجناقش آصف خان شده بود . او موشى را ديده بود كه پس از پيدا شدنش طاعون ناگهان شروع شده است .\r\nجهانگير كه دوستدار زيبايى بود ميل نداشت كه روز سال نو هنگام سوارىاش به مناسبت جشن نوروز ، معلول يا بيمارى را مشاهده كند ؛ آنها مزاحم درك زيبايىاش مىشدند . ولى او با انبساط خاطرى سطحى ، از مردى آن‌چنان چاق تعريف مىكند كه نمىتوانست انتظار كوچك‌ترين چيزى را داشته باشد - وقتى كه او مىخواست خلعت اهدا شده را به تن كند ، از تلاش بيش از حد مرد ! ( 8 )\r\nالبته شرح وقايع فقط كمى از بيماريهاى بروز كرده را نام مىبرند . مثلا شعرى طنزآلود و هجو براى فردى ناخوشايند ، به توصيف بيماريهاى بسيار متعدد در پايان قرن 16 مىپردازد :\r\nتب ، قولنج ، بواسير ، تحليل رفتن ، استسقا ، سرخك ، كرم كدو ، غش ، و هذيان .\r\nشرح احوال خيلى از افسران و علما نشان مىدهد كه قولنج و اسهال خيلى زياد اشاعه داشته است .\r\nبى خود نيست كه مردم با جمله‌اى كه گفته مىشود متعلق به پيغمبر است تسلى مىيابند : « كسى كه در اثر ابتلا به اسهال مىميرد ، به عنوان شهيد مرده است . » اين در مورد مرگ ميان مير ، دوستدار بزرگ خداوند در دهلى ( ف . 1635 ) ، نيز گفته شده است .\r\nاز بواسير كه بسيار ناراحت كننده بوده و به سبب خونريزى مانع از گذاردن نماز مىشده ( هنگام نماز نبايد لكى روى لباس باشد ) ، بارها نام برده شده است . وقتى بيمارى آن‌قدر شديد مىشد كه نشستن ديگر امكان نداشت ، بعضىها تن به جراحى مىدادند ، كارى كه ممكن بود به مرگ منجر شود .\r\nاين فقط كليم شاعر نبوده است كه در ديوان شعرى در مورد خارشك و جوش چركين شكوه كرده است . ( 9 )\r\nدر ميان بيماريهاى جهانگير يك‌بار هم از قطع ادرار نام برده شده است . جالب توجه است كه در مورد دو عضو جوان خاندان مغول از آلوپسيا « 1 » ، طاسى كامل ، نام برده شده است . از همان شعر مذكور آشكار مىشود كه مرض استسقا نيز كم نبوده است ؛ اميرى كه بند شلوارش در نتيجهء ورم چيزى حدود 70 / 1 متر طول داشته است با وحى و الهامى مقدس كاملا شفا يافته است . برخى اشارات به بيمارى سرطان ختم مىشوند ؛ جذام در طبقات بالاى جامعه در حقيقت وجود نداشته است .\r\nتصاوير و اشعار نشان مىدهند كه از عينك از اواخر قرن 16 استفاده شده است . ولى استفاده از يك چشم مصنوعى شيشه‌اى ، ظاهرا به اوايل قرن 18 بازمىگردد . ( 10 )\r\nارزيابى اشارات پراكنده دربارهء بيماريها و درد و رنجها در طبقهء بالاى اجتماع نياز به يك متخصص\r\n\r\n\r\n","description":"","footnote":"\r\n( 1 ) .  Alopecia . \r\n","page_name":" 252 ","page_number":252},
  {"content":"\r\n\r\nدارد ، مثلا طبيبى در اثر سوراخ شدن ريه‌ها درگذشته است . ولى با وجود همهء شكوه‌ها در مورد بيمارى آسم و ناراحتيهاى گوارشى همواره موجود ، مهم‌ترين عامل مرگ در جمع اشراف ، بهره‌مندى بيش از حد از مواد مخدر و الكل بوده است . . .\r\n\r\nدنياى حيوانات\r\nوقتى كه ما به آب ايستاده نزديك شديم ، چيزى عجيب و غريب ديديم . بين اين آب و آسمان چيزى كاملا قرمز ، مثل سرخى شفق پديدار شد و سپس دوبار ناپديد گرديد . اين عمل مرتبا تكرار شد . وقتى كه به آن رسيديم ، متوجه شديم كه اينها فلامينگوها هستند .\r\nنه ده هزار و نه بيست هزار ، فلامينگوها بىشمار و پايان نيافتنى بودند . وقتى در پرواز شاهپرهايشان را حركت مىدادند ، پرهاى قرمز رنگ آشكار و زود محو مىشدند . . .\r\nبابر در 20 سالگى خاطره‌اى فراموش نشدنى را در نزديكى كابل اين‌چنين توصيف مىكند و با وجود اينكه تمام ترجمه‌ها تاكنون پرندگان مذكور را غاز ناميده‌اند ، ولى در حقيقت فلامينگوها ، يعنى غازهاى حسينى مطرح هستند كه از آنها تا امروز هنوز گروه كوچكى در منطقهء نامبرده شده به وسيلهء بابر در افغانستان ، باقى مانده است . ( 1 )\r\nتوصيفات شاهزادهء جوان مغول را ناظرى تيزبين بر طبيعت نشان مىدهند و شرح احوالش مقدار زيادى اشارات مهم در مورد گل و گياه و جانوران منطقهء افغانستان و به ويژه شمال غربى هند را در بر دارد ، جايى كه او عجيب‌ترين موجودات را به چشم ديده و گاه با تحسين و گاه منتقدانه به توصيف پرداخته است ؛ اين ابراز علاقه نسبت به همهء ديدگاه‌هاى طبيعت را ، نبيره‌اش جهانگير نيز به ارث برده است كه كنجكاوىاش براى علوم طبيعى حد و مرز نداشت ، و ما مجموعهء اسناد و مداركى تحسين‌انگيز از تمام حيوانات آورده شده نزد فرمانروا را از ملخ گرفته تا گاو كوهى كوهاندار - مديون نقاشانش هستيم .\r\nآنچه در هند بيشتر از همه روى اكبر تأثير گذاشته است ، فيلها بودند ( كه البته در گذشته‌ها از شبه قاره صادر شده بودند ) . او يك فصل طولانى را در بابرنامه كه به خوبى مصور است ، به آنها اختصاص داده و هنرمندان هندى تمام سعى خود را كردند تا حيوانات عظيم الجثه را تا حد امكان طبيعى ترسيم و نقاشى كنند ، با اين وصف گاهى نسبت به سوارهايشان بسيار عظيم بودند .\r\nوقتى كه قلمروى مغول تحت حكومت اكبر تثبيت شد ، فيلها مهم‌ترين و پر اعتبارترين بخش دربار شدند . آيا پلكانهاى عظيم مخصوص براى بالا رفتن از فيلهاى دولتى وجود نداشت ؟ ابو الفضل جز فيلهاى فرمانروايش ، براى هيچ حيوان ديگرى مقاله ننوشته است ! « 1 »\r\n\r\n\r\n","description":"","footnote":"\r\n( 1 ) . آيين اكبرى .\r\n","page_name":" 253 ","page_number":253},
  {"content":"\r\n\r\nفيلها هنگام آب‌بازى\r\nمينياتورها فيلهاى در حال بازى در بيابان و جزئياتى از شكار فيل را موقعى كه مردان از درختها بالا رفته و بندهايى محكم كرده و سپس آن را به پا و گردن حيوان مىانداخته‌اند ، نشان مىدهند . غالبا تمام گله را مىگرفتند ، سپس بهترين نمونه‌ها را مىبردند ، در حالى كه بقيه را به داخل جنگل فرارى مىدادند . ( 2 )\r\nحيوانات در دربار تربيت مىشدند و آنها نشان داده‌اند كه فوق العاده قابل آموزش هستند : آنها مىتوانستند ، همانطور كه وقايع‌نگار با تعجب تشخيص داده است ، آهنگها را ياد بگيرند و به ضرب آن توجه كنند ، چيزى كه در رژه‌ها مهم بود . وقتى فرمانروا ضيافتى داشت ، آنها در مقابل تخت سلطنت خم مىشدند يا ايستاده در جلو پنجره‌اى كه فرمانروا از آن خود را به مردم نشان مىداد ، طبق قواعد معينى خرطومها را بلند مىكردند ( همان‌طور كه در مينياتورهاى متعدد مىتوان ديد ) و يا طبق دستور زانو مىزدند . به طورى كه سر توماس رو تعجب‌زده گزارش مىكند كه آنها هنگام مراسم وزن‌كشى فرمانروا ،\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nنخست خرطومها را بر زمين مىگذاشتند ، سپس آنها را بلند كرده و بالاى سر برده و هر دفعه سه‌بار نعره مىزدند . بينندگان تصور مىكردند كه حيوان طبق آنچه فرمانروا مقرر كرده بود ، اداى احترام مىكند .\r\nچنين توصيفاتى اجازه نمىدهند كه داستان گزارش شده‌اى از دربار كاملا غيرواقعى جلوه كند : در دربار شاه غازى الدين حيدر ( 1819 - 1826 ) كه شيعه‌اى متعصب بود ، بايد فيلى را طورى تربيت كرده باشند كه در دهم محرم هنگام مراسم سوگوارى به ياد قتل امام حسين ( ع ) ، نوهء پيغمبر ، در كربلا ، شروع به نعره زدن مىكرد ، نعره‌اى كه به عنوان « واى حسين ، واى حسين » تعبير مىشده است . ( 3 )\r\nابو الفضل گزارش مىكند كه حيوانات مىآموختند كمان و تفنگ را با خرطومشان حمل كنند و وسايل زمين افتاده را بلند كرده ، به فيلبانشان دهند ، گاه و بيگاه به خرطوم آنها شمشير يا نيزه‌اى بسته مىشده است .\r\nفيلهاى سلطنتى براساس شكل و رنگ ، شكل سر و طول خرطوم و ساير علايم ديگر به چهار نوع اصلى تقسيم مىشدند ، در حالى كه فيل سفيد زال ( بيشتر صورتى رنگ ) بسيار ارزشمند بود . در زمان شاه جهان ، در سال 1630 چنين فيلى از « پگو » به دربار آورده شد . حيوان نخست جلب توجه نمىكرد ، ولى سپس به حيوانى بىنظير تبديل شد كه كليم ، شاعر دربار شاه جهان ، درباره‌اش نوشته است :\r\n فيل سفيدت - خسارتى وارد نمىكند ! - * كسى كه او را نگاه مىكند ، وجد سرش را بلند مىكند !\r\nو وقتى كه شاه جهان ، سرور دنيا سوار او مىشود ، * انگار كه خورشيد از سپيدهء صبح طلوع كرده است ! ( 4 ) \r\nبيشيتر « 1 » نقاش داراشكوه وليعهد را سوار بر اين حيوان نجيب نقاشى كرده است .\r\nفيلها براساس خصوصياتشان نيز رده‌بندى شده بودند : رام و آرام كه طولانى مدت نگه‌دارى مىشدند ، مغرور و پرخور و همچنين تنبل نيز وجود داشت كه گاهى از اوقات مىتوانستند وحشى و خطرناك شوند .\r\nاز اين‌رو ياد گرفته مىشد كه نمونه‌هاى نوع مورد تقاضا پرورش داده شوند و از آنجا كه گمان مىرفت فيل مىتواند 120 سال عمر كند ، حيوانات براساس سنشان به هفت گروه تقسيم مىشدند . هر گروه مقدار معينى علوفه دريافت مىداشت كه براساس بزرگى حيوان تفاوت مىكرد . البته فيلهاى شخصى فرمانروا بسيار خوب تغذيه مىشدند : مثلا فيل محبوب اكبر بايد ماهانه 500 روپيه علوفه دريافت داشته باشد ( يك سرباز ساده مواجب ماهانه‌اى حدود 2 روپيه داشت ! ) . از اين‌رو جاى تعجب نيست كه ماليات ويژه‌اى به اسم خوراك فيلان حلقه ، وجود داشت كه براى علوفهء فيلهاى سلطنتى استفاده مىشد . در دورهء اورنگ\r\n\r\n\r\n","description":"","footnote":"\r\n( 1 ) .  Bichitr . \r\n","page_name":" 255 ","page_number":255},
  {"content":"\r\n\r\nزيب ، سال 1677 ، مردم دكن شمالى با آن ماليات از فقرشان نجات يافتند . . . ( 5 ) روزانه 5 سير ( تقريبا 4 كيلوگرم ) شكر ، كره ، برنج با ميخك و فلفل جزو خوراك حيوانات سلطنتى بود . در فصل نيشكر - دو ماه از سال - هر فيل دولتى روزانه 300 قطعه نيشكر دريافت مىداشته است . ( 6 ) ولى محبت خان فيلهاى محبوبش را با برنج مخلوط ، با نيلوفر آبى و هندوانه‌هاى ايرانى تغذيه مىكرده است . گزارش مىشود كه برخى از حيوانات گاه و بيگاه گوشت و شراب دريافت مىداشته‌اند . مثلا اسد بيك سفير ويژهء اكبر به بيجاپور ( 1604 - 1605 ) گزارش مىكند كه فيل فرستادهء ابراهيم عادل شاه براى اكبر ، روزانه 2 من ( تقريبا 40 ليتر ) شراب نياز داشته است ، و من مجبور بودم نياز حيوان را با يك كارتن شراب گران‌قيمت پورت بر طرف كنم . ( 7 ) جاى تعجب نيست كه فيلها روى مينياتورهاى مغول غالبا لبخند زده به نظر مىرسند !\r\nهر فيلى بر حسب درجه‌اش خدمه‌هاى مختلفى داشته است : بهترين نوع كه يك ماست بود - حيوان جوان ، پرحرارت و قوى - پنج نفر و نيم ( ! ) خدمه داشت كه عبارت بودند از « ماهوت » ، فيلبان ، و يك خدمتكار كه پشت‌سر فيلبان مىنشست ، علاوه بر آنان مردهايى با رتبه‌هاى بالاتر و پايين‌تر كه بايد فيل را غذا مىدادند ، زين و تزيين مىكردند . حتى كوچك‌ترين فيل سلطنتى دو خدمه داشت ؛ بزرگ‌ترين ماده فيلها چهار خدمه مربوط به خود را داشتند .\r\nاز برخى تصاوير مىتوان دريافت كه ماهوتها لباس ويژه‌اى داشته‌اند ، به عنوان مثال كت و شلوارهاى تنگ قرمز رنگ ؛ همهء آنها آنكوس ، سيخك مخصوص هدايت فيل را كه گاهى نيز طلا يا نقره‌كارى شده است ، در دست دارند . تعدادى كارمند وجود دارند كه حيوانات را در گروه‌هاى كوچك يا بزرگ تمرين مىدهند . يك احدى بايد روزانه در مورد سلامتى فيلها گزارش كند و در صورتى كه فيلى مريض يا مجروح بود ، اطلاع دهد . اگر جراحت در نتيجهء بىتوجهى خدمتكارى به وجود آمده بود ، شخص مقصر فورا مجازات مىشد . اگر فيلى دوپينگ مىشد ، يعنى اگر نگهبان با غذاى حيوان مواد مخدر مخلوط مىكرد و حيوان در نتيجهء آن مريض يا حتى مىمرد ، شخص مقصر مىتوانست اعدام يا به عنوان برده فروخته شود . جهانگير از يك مورد هارى گزارش مىكند كه در اثر گاز يك سگ به وجود آمده بود .\r\nوسيله‌اى وجود داشت كه مىتوانست فيلهاى در حال جنگ يا سركش را آرام كند و يا بترساند ؛ براى اين كار يك نى بامبوس را به وسيلهء سوراخى در وسط با باروت پر مىكردند و آتش مىزدند تا حيوانات با صداى انفجار دست از مبارزه بردارند .\r\nفيلهاى خوب گران بودند ؛ در تصويرى كه يك نمونهء عالى از فيل را همراه با بچه فيل چاق و درشتى نشان مىدهد ، قيمت حيوان با 100000 روپيه مشخص شده است ! جهانگير مىنويسد : « شايد اين گاج\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nراج « 1 » ، رئيس فيلهاى مخصوص ، من بوده است » . همين قيمت براى فيلهاى مخصوص رژهء داراشكوه پرداخت شده است .\r\nالبته فيلهاى ارزشمند باشكوه و جلال نگه‌دارى مىشدند . براى هريك از آنان پوششهايى از پشم و پنبه و تيركها و قلابهايى اختصاص داده شده بود . عرق‌گيرهايى غالبا از مخمل قرمز طلادوزى شده يا حتى زربفت و همچنين زنجيرها و بندهايى نقره‌اى كه روى آنها اكثرا زينتهايى جواهرنشان نصب شده بودند ، حيوانات را تزيين مىكردند ، ولى بيشتر از همه زنگوله‌هايى در اندازه‌هاى مختلف وجود داشت .\r\nروى پيشانى آنها گاهى از اوقات نوعى تور زربفت قرار داده مىشد و به عاجها ، پيشانى ، گردن ، دم گاو كوهى كوهاندار ( 8 ) ، مثل سبيلهايى عظيم آويخته بود . سر عاجها غالبا زده مىشد ، ولى دوباره به آرامى رشد مىكردند ؛ عاج كوتاه شده با حلقه‌هاى فلزى احاطه مىشد كه براى تقويت و همچنين زينت مفيد بودند .\r\nدر مواقع خطر - از جمله عمليات جنگى - سر و بدن فيلها با زره‌اى از آهن يا زره‌اى از پولكهاى فلزى كه روى پارچه‌اى نصب شده بودند ، پوشيده مىشدند ؛ همچنين برخى از تصاوير ماسكهايى ( غالبا قرمز رنگ ) را با گوشهاى بلند عمود ( شبيه به گوش خرگوش ) نشان مىدهند كه حيوانات عظيم الجثه با آنها واقعا شيطانى به نظر مىرسيدند . قابل درك است كه فيلهاى مغولان در دومين جنگ بانىپات در سال 1565 به عنصر مهمى براى ترس تبديل شده بودند ! امكان داشت كه بر پيشانى حيوانى بسيار قوى صفحه‌اى كلفت از آهن محكم كنند و به خرطومش زنجيرهاى سنگين بياويزند ؛ در اين صورت حيوان مىتوانست به عنوان شكنندهء در دروازه مفيد واقع شود .\r\nوقتى كه پارچه‌هاى مورد استفادهء فيلها به عنوان « البسه » كهنه مىشدند ، خدمه آنها را دريافت مىداشتند و مىتوانستند از آنها چيز قابل استفاده‌اى بدوزند .\r\nشكوفايى عظيم شكوه و جلال بيشتر از همه در مواقع استقبالهاى رسمى وجود داشت ، وقتى ميرزا سليمان از بستگان اكبر ، از بدخشان وارد فتح پورسيكرى شد ( 1575 ) ، به طورى كه بدائونى گزارش مىكند ، اكبر دستور داده بود كه حيوانات استفاده شده در مراسم كم‌تر از 5000 فيل نباشد ؛ در يك موقعيت ديگر بين هر دو فيل تزيين شده يك يوزپلنگ تجهيز شده به صورتى ارزشمند ، قرار داده شده بود . گاهى از اوقات پيشانى ، خرطوم ، و گوشهاى حيوانات را قرمز رنگ‌آميزى مىكردند .\r\nچنانچه شاهزادگان مغلوب يا سفراى خارجى فيلهايى را به عنوان پيشكش مىآوردند ، حيوانات غالبا نام جديدى دريافت مىداشتند . اينكه اكبر در اجمر ، درست در همان وقت كه نزديك آرامگاه معين الدين\r\n\r\n\r\n","description":"","footnote":"\r\n( 1 ) .  Gajraj . \r\n","page_name":" 257 ","page_number":257},
  {"content":"\r\n\r\nچيشتى بود ، نام فيلى را كه رام پرساد « 1 » ، بخشايش راما ، خوانده مىشد ، به پير پرساد « 2 » تغيير داد ، يك نمونهء خوب براى اين رسم محسوب مىشود . به هر حال به حيوانات اصيل با علاقه نامهاى زيبايى داده مىشد .\r\nنامهايى مثل نين سوخ « 3 » ، تسلى بخش چشم ، صبحدم ، فوج سنگر ، زينت سپاه ، بخت بلند ( در مورد اين حيوان گفته مىشود كه در نوروز با زنجيرها و افسارهاى طلا آورده مىشد و 80000 روپيه تخمين زده شده بود ) . ( 9 )\r\nاكبر معروف به اين بود ( يا اسمش بد در رفته بود ) كه بدون ترس بر وحشىترين فيلها سوار مىشود .\r\nهمواره تعريف مىشود كه چگونه جوان 19 ساله سوار بر هاوايى « 4 » ، فيل جوان و قوى خود فيل ديگرى را روى عرشهء كشتى در رود يومنا دنبال كرده است ؛ نقاشان - به ويژه باساوانا - اين صحنه را با تمام جريان هيجان انگيز و جنجالىاش به تصوير كشيده‌اند و وحشت بينندگان كه دستها را براى دعا بلند كرده‌اند مىتواند به خوبى درك شود ! بعدها هم اكبر از چنين تفريحاتى به منظور ترساندن درباريانش دست برنداشته است . با اين وصف ابو الفضل گزارش مىكند كه فرمانروا چنين اقدامات بىباكانه را به عنوان نوعى حكم الهى تعبير و برداشت كرده است . ( 10 )\r\nولى بيشتر اوقات ديده شده كه فرمانروا سوار بر يك فيل پرتزيين دولتى سفر مىكند كه روى پشتش ساخته‌اى برج مانند محكم شده بود . به طورى كه وقايع‌نگار مىنويسد اين ساخته مىتوانست به عنوان نوعى خوابگاه متحرك مورد استفاده قرار گيرد ؛ شكل آن به اتاقكهاى سبدى زيباى كنار دريا شبيه بود .\r\nپشت آن ، كمى فروافتاده‌تر خدمتكارى با مگس پران نشسته بوده است . فيلى اين‌چنين مجهز شده هميشه آماده بود و وقتى كه فرمانروا از فيلهاى خود استفاده مىكرد ، خدمهء اسطبل پاداشى جداگانه دريافت مىداشتند .\r\nدر جريان جشنها مىتوانستند روى پشت حيوانات كه به زيبايى رنگارنگ تزيين شده بودند ، صفحهء كوچك چهارگوشى نصب كنند كه در روى آن مردان و زنان خواننده و نوازندگان از همه نوع نشسته‌اند تا بينندگان را شاد كنند .\r\nالبته در صورت ضرورت حيوانات بايد در جنگ با قايقهاى بزرگ حمل و نقل شوند ، مثل سال 1574 در مسيرى كه به سوى جانپور مىرفت ؛ برخى از اين قايقهاى بزرگ دماغه‌اى به شكل يك فيل از سمت جلو را داشتند . ( 11 ) ولى اين حمل و نقلها ساده نبود و امكان داشت اتفاق افتد كه يكى از فيلها در امواج خروشان از بين برود .\r\n\r\n\r\n","description":"","footnote":"\r\n( 1 ) .  RamPrasad . \r\n( 2 ) .  PirPrasad . \r\n( 3 ) .  Nainsukh . \r\n( 4 ) .  Hawa'i . \r\n","page_name":" 258 ","page_number":258},
  {"content":"\r\n\r\nاكبر از حيواناتش به خوبى نگهدارى مىكرد ، ولى پسرش جهانگير ظاهرا فيلهايش را خيلى بيشتر دوست داشت ؛ چون او در دفتر خاطراتش گزارش مىكند كه شست‌وشوى فيلها در زمستان با آب سرد باعث تأسف او شده و بدين‌سبب به خدمتكارانش دستور داده است كه آب مخصوص شست‌وشوى را كه در مشكهاى چرمى بزرگ جلو حيوانات قرار داده شده است ، قبلا به خوبى گرم كنند . . .\r\nمبارزهء فيلها سرگرمى محبوب فرمانروايان بود و مردم هنگامى كه حيوانات عظيم الجثه در ساحل رود راوى ، زير دژ لاهور با هم مىجنگيدند ، از فاصله‌اى به خصوص آنها را تماشا مىكردند ، در حالى كه خانمهاى قصر فرمانروا از اتاقهاى خود مبارزه را زير نظر داشتند . ولى اجازهء برگزارى مبارزهء فيلها فقط حق فرمانروا بود و يك درگيرى بر سر مبارزهء فيلها بايد پايان كار اكبر را سرعت بخشيده باشد .\r\nفيلها مىتوانستند به عنوان جلاد نيز به كار گرفته شوند . له شدن در زير دست و پاى آنان مجازاتى غالبا مقرر شده بود . ( 12 )\r\nولى عشق فرمانروايان مغول فقط به فيلهاى واقعى محدود نمىشد . كنار تعداد زيادى از ساختمانهاى عمومى نيز مجسمه‌هاى عظيمى از فيلها ساخته شده است . در دورهء اكبر دو شاعر وقتى كه شعرهاى طولانى دربارهء امواج اقيانوس بدبختى سرودند كه به معنى فيلهاى هراس‌انگيز بود ، پاداش بسيار زيادى گرفتند . حيدرى تبريزى كه در سال 1593 درگذشت 2000 روپيه و يك اسب به عنوان پاداش براى شعرش دريافت كرد ، در حالى كه قاسم كاهى شاعرى پر تنوع و شوخ ( ف . 1580 ) براى شعرى با قافيهء فيل در همهء مفاهيم ممكن ( از جمله فيل در شطرنج ) حدود 500 روپيه پاداش گرفت - در هر حال فيلهاى زنده كه معمولا اهداى آنها به عنوان پاداشى سنگين نادر هم نبود ، در كار نبودند . ( 13 ) هنرهاى زيبا هم فيلها را پذيرفته بود - كنده‌كاريهاى ظريف عاج محبوب بودند و خوش‌نويسان اواخر دورهء مغول فيلى ساختند كه از متن سورهء 105 قرآن ، سورهء فيل شكل گرفته بود . تصاويرى كه از تركيب موجودات مختلف - انسانها ، حيوانات ، پرندگان يا اشباح - فيلهايى در شكل متفاوت مىسازند و از تخصص هنرمندان مغول است ، نبايد فراموش شوند . ( 14 )\r\nالبته اسبها در اسطبل مغولان نقش مهمى ايفا مىكردند : اكبر بايد مالك 12000 رأس اسب اصيل بوده باشد . اسبها در هند پرورش داده مىشدند و در واقع بهترين آنها از كوچ مىآمدند كه بخشى خون عربى داشتند . ولى گزيده‌ترين اسبهاى اصيل ، اسبهاى عراقى بودند كه آنها اصيل‌ترين اسب عربى هستند . اسبهاى پيك قوى و بسيار سريع از ايالتهاى تركيه مىآمدند ، مىتوان گفت كه بالاى 75 درصد اسبها از خارج وارد شده بودند كه بخش بزرگى از آن از منطقهء تركيه بوده است . آنها هم نامهاى شاعرانه‌اى مثل سومر « 1 » ، طلايى رنگ ، لعل بىبها ، صبا رفتار ، كه مثل نسيم مىدود ، خوش خرام ، پادشاه پسند ، داشتند .\r\n\r\n\r\n","description":"","footnote":"\r\n( 1 ) .  Sumer . \r\n","page_name":" 259 ","page_number":259},
  {"content":"\r\n\r\nدر دورهء اكبر در پايتخت محل خاصى براى تجار اسب وجود داشت كه بدين‌ترتيب امكان كنترل اينكه آيا حيوانات خوب نگهدارى شده‌اند ، وجود داشت . يك تاجر بسيار موفق اسب لقب تجارت خان مىگرفت .\r\nمجموعهء اسطبل اكبر بايد شامل شش اسطبل هر كدام با 40 رأس اسب بوده باشد . اسبها نيز مثل فيلها براساس ارزششان علوفه دريافت مىداشتند كه در واقع از نخود فرنگى پخته ، علف يا كاه ، حبوبات ، شكر ، كرهء خالص ، ملاس و غلات را شامل مىشده است . البته همان‌طور كه رئيسى براى فيلهاى سلطنتى وجود داشت ، جهانگير از اسبى كهربايى با يال سياه نام مىبرد كه در رأس اسبهايش قرار داشت .\r\nيك دامپزشك مراقب وضع سلامتى حيوانات بود ، كتابهاى مرجع علوم درمانى اسب از اوايل قرون وسطا در دنياى اسلامى وجود داشته است . موزهء ول كام در لندن يك نسخهء خطى دربارهء اسب و علوم درمانى اسب كه از منابع سانسكريت و عربى به فارسى ترجمه شده و داراى تصاوير متعدد است ، در اختيار دارد . يك سرپرست كل بر هر يك از اسطبلها نظارت مىكرد و يك حسابدار عهده‌دار پرداختها و مجازاتها بود ؛ ولى ناظر كل همهء اسبهاى اصيل دولت ، اتابك ، يكى از اصيل‌زادگان و الا بود . وضع بدنى حيوانات مرتبا آزمايش مىشد . گروهى از خدمه بايد لگام و زين‌افزار را اداره مىكردند ( اخته‌چى ) ، در حالى كه يك احدى بايد سرعت اسبها را امتحان مىكرد . جوانان راجپوتى به عنوان يك تك‌سوار خدمت مىكردند . گاه و بيگاه مسابقات اسبدوانى برگزار مىشد . در ميان اسبهاى ارزشمند اسبهاى راهوار هم وجود داشت . خدمهء سطح پايين اسطبلها را تميز مىكردند . از اسپندى كه در ورودى اسطبلها دود كرده مىشد تا از چشم زدن جلوگيرى شود ، مشخص مىشد كه اسبها چه‌قدر ارزشمند بودند .\r\nاسبها هر شش ماه تجهيزاتى جديد دريافت مىداشتند كه مثل فيلها متناسب با درجه و اهميت حيوان انتخاب شده بود . در هر حال يك عرق‌گير زين از چيت گلدار با لايى پنبه مثل يك يال پوست ، كه پوششى براى يال بود و براى مواقع جشنها بافته مىشد ، جزو تجهيزات بود ؛ گاهى از اوقات يك اسب اصيل حتى زينتى براى سر داشت . عرق‌گيرهاى زين براى مواقع جشن غالبا طلادوزى يا از چرم سوزن‌دوزى شده بودند . گاهى نيز به قوزكهاى دست و پاى اسبها حلقه‌هاى فلزى زنگوله شكل مىبستند و برخى اوقات ديده مىشد كه پاهاى اسب و حتى تمام نيمهء پايين حيوان قرمز رنگ نقاشى شده است .\r\nولى در اقدامات جنگى اسبها - دست‌كم اسبهاى فرماندهان سپاه - همان‌طور كه بيشتر مينياتورهاى بابرنامه نشان مىدهند ، ماسك و زره دارند .\r\nاسب با ورود به اسطبل ، علامت داغى روى گونهء راست كه قيمتش را نشان مىدهد ، دريافت مىكند .\r\nمنصب‌داران موظف به نگه‌دارى سواره‌نظام ، بايد حيواناتشان را همچنين با علامت داغ نشانه‌گذارى كنند تا بدين‌ترتيب تقلبى پيش نيايد . از آنجا كه آب و هواى بنگال براى اسبها ناسالم بود ، سواره نظامها در آنجا مواجبى بسيار بالا دريافت مىداشتند تا بتوانند حيوانات را كه ثروت بزرگى برايشان بودند ، بهتر تأمين كنند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nهر شاهزاده‌اى از خاندان سلطنتى براى خود يك اسطبل داشت و دو اسب شخصى و نيز سه اسب پيك همواره آماده به خدمتش بودند . اينكه در يك سرى تصاوير فرمانروا يا شاهزاده‌اى سوار بر اسبى ابلق و گاه نيز اسبى خاكسترى با خالهاى سفيد نشان داده شده ، اتفاقى بوده يا خير ، مشخص نيست .\r\nاگر فرمانروا به مرد شايسته‌اى اسبى اهدا مىكرد ، خدمه و كارمندان اسطبل دستمزدى دريافت مىداشتند كه طبق دليل و اساس يك تقسيم‌بندى دقيق محاسبه شده بود .\r\nالبته فقط اسبهاى اصيل كاربرد نداشتند ، بلكه اسبهاى كوچك باركش و قاطرهايى كه پالان و زنگ داشتند و مجهز به يك عرق‌گير و يك توبره بودند نيز مورد استفاده قرار مىگرفتند . وسايل شست‌وشوى و تيمار حيوانات جزو تجهيزات استاندارد بود .\r\nقاطرها را غالبا از عراق و ايران وارد مىكردند ، ولى بعدا در شمال راولپندى ، نزديك اسلام‌آباد امروزى ، در كوهستانهاى ساواليك ، نيز پرورش داده مىشدند .\r\nبديهى است كه شترهاى يك كوهانه نيز نگهدارى مىشدند كه بهترين نمونه‌هاى آن از سند ، به ويژه از حوالى تهتا آورده مىشدند . از آنها غالبا براى حمل و نقل بارهاى سنگين مثل الوارها استفاده مىشد .\r\nگاهى اوقات براى اين مقصود شترهاى دو كوهانهء باخترى مورد استفاده بودند .\r\nشترهاى سوارى مثل ساير حيوانات مختص سوارى تزئينات زيادى داشتند ؛ تنگها و يراقهاى پيش سينهء آنها با صدفها يا زنگوله‌ها تزيين شده بودند و عرق‌گيرهاى آنها از پارچه‌هاى لطيف الوان تشكيل مىشدند ، چون بهترين شترها هم ارزش آراستن با منسوجات و جواهرات را نداشتند . حيوانات با سنگ سنبادهء تميز ، و با روغن كنجد ، گاهى هم با دوغ مالش داده مىشدند . زين‌افزار و ساير تجهيزات آنها هر سه سال يك‌بار ، تجديد مىگرديد .\r\nفرمانروايان همان‌طور كه با علاقه جنگ فيلها را برگزار مىنمودند ، مبارزهء شترها را نيز برپا مىكردند - مينياتورهاى كار عبد الصمد ، نقاش پير ، دو حيوان در هم پيچيده را كه دهانشان كف كرده و موهاى سرشان سيخ شده است ، نشان مىدهد - آنها پارچهء سوزن‌دوزى شدهء رنگارنگى دور كوهان دارند و هريك از دو خدمهء اسطبل شترش را با طنابى ظريف كه به پاهاى جلو حيوان محكم بسته شده است در دست دارد . اين در حقيقت تأثرانگيزترين تصوير از چنين جنگى است كه از قلمروى مغول مىشناسيم . ( 15 )\r\nجهانگير يك‌بار شير شتر را امتحان كرد و آن را اصلا بد نيافت ؛ ولى به طور معمول شير گاو و گاوميش نوشيده مىشده است .\r\nگاوهاى نر كوهاندار هندى غالبا به عنوان باركش و گارىكش به كار برده مىشدند . مينياتورها آنها را با شاخهاى بىنقص هلالى شكلشان نشان مىدهند كه چگونه بارهاى سنگين ، به ويژه عرابهء توپ را مىكشند . آنها گاه بار شده با مصالح ساختمانى و هيزم ، يا صبورانه در حال چرخاندن چرخ چاه همراه يك قاطر در كنار چاه‌ها ، ديده مىشوند .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nچهار گاوميش از بهترين نوع همواره تحت نظر يك مرد نگه‌دارى مىشوند و از جمله با آرد گندم پخته ، ملاس ، و غلات تغذيه مىشوند . در كنار گاوهاى نر كوهاندار زيباى هندى كه غالبا خاكسترى نقره‌اى و مدل محبوب نقاشان هستند ، تصاويرى نيز از ماده گاوها با لكه‌هاى سياه و سفيد مىيابيم كه در محدوده‌هايى شاعرانه هستند . ماده گاو و گوساله‌اش در حال شير خوردن كه باساوان نقاش در چشم‌اندازى زيبا قرار داده است ، تأثيرى مثل يك تصوير كوچك اروپايى معمولى باقى مىگذارد . ( 16 ) در آن زمان هم مثل امروز شير و محصولات آن ( ماست ، لاسى « 1 » ، « دوغ » ، كره ، و سرشير ) ارج نهاده مىشد ، ولى از سوى ديگر جنگ گاوميشها هم جزو تفريحات دربار بود . اين مبارزات خطرناك را نقاشان كاملا طبيعى حفظ كرده‌اند . ( 17 )\r\nيك‌بار يك گاو كوهى كوهاندار تبتى به عنوان هديه به دربار آورده شد ؛ حيوان بيچاره فورا در گرماى هند از بين رفت . ولى نادره زمان تصوير حيوان را براى شادى جهانگير قبل از آن كشيده بود . ( همين اتفاق براى يك آهوى مشك تبتى رخ داده بود ) . ( 18 )\r\nيوزپلنگها كه به ويژه در گوجرات موطن داشتند نيز جزو حيوانات خانگىاى بودند كه اكبر و جانشينانش نگه‌دارى مىكردند . اين حيوانات طلايى رنگ كاملا باريك‌اندام با لكه‌هاى سياه كه تقريبا به بزرگى پلنگ بودند در جنگل غالبا در گودالهايى به دام انداخته مىشدند و سپس با وسايل حمل و نقلى كه با نيهاى بافته پوشيده شده بودند ، با چشمان بسته به اسطبل برده مىشدند ، جايى كه به آنها آموزش داده مىشد . اكبر بايد حدود 1000 يوزپلنگ نگه‌دارى كرده باشد كه طبق نوشتهء جهانگير هرگز با هم جفت‌گيرى نكردند . 200 نگهبان از اين حيوانات نگه‌دارى مىكرد . دورهء آموزش عموما سه ماه طول مىكشيد ، ولى ابو الفضل با تحسين مىگويد كه به لطف مهارت خلاق اكبر اين دوره به 18 روز خلاصه شده بود . فرمانروا شخصا از آموزش حيوانات مراقبت مىكرد كه ظاهرا حتى در قصر نگه‌دارى مىشدند . ( 19 )\r\nمنابع قديمى فارسى ادعا مىكنند كه يوزپلنگ با پنير تغذيه مىشود ( 20 ) ، شايد به اين معنى است كه حيوان را در رژيم غذايى نگه مىدارند ، تا بدين‌وسيله هنگام شكار بتواند گرسنه‌تر به شكار حمله كند .\r\nالبته ابو الفضل به ما مىآموزد كه بهترين گروه يوزپلنگها روزانه 5 سير ( حدود 5 / 4 كيلو ) و پايين‌ترين سطح آنها ، يوزپلنگهاى درجه هشتم ، 234 سير گوشت دريافت مىكنند .\r\nموقع حركت براى شكار چشمان حيوان را ، عينا مثل بازهاى شكارى كه كلاهكى روى چشمانشان گذاشته مىشد ، مىبستند : پوشانده با روكشى رنگين - گاهى حتى با پارچهء زربفت ! - حيوان زيبا ، روى عرابه‌اى دوچرخه به محل شكار برده مىشد تا رها كرده شود . گاهى اوقات يوزپلنگ به صورتى كج نيز\r\n\r\n\r\n","description":"","footnote":"\r\n( 1 ) .  lassi . \r\n","page_name":" 262 ","page_number":262},
  {"content":"\r\n\r\nپشت سواركار روى اسب نشانده مىشد و اگر خيلى گران‌بها بود در نوعى كجاوه بين دو اسب حمل مىگرديد . به محض اينكه غزالها يا شكارهاى ديگرى در معرض ديد قرار مىگرفتند چشم‌بند - غالبا قرمز رنگ - يوزپلنگ برداشته مىشد و او با خيزهاى بلند به سمت حيوان مىپريد ، بدين نحو كه قاسم كاهى در دربار اكبر مىنويسد :\r\n يوزپلنگ فرمانروا كه غزال را شكار مىكند * سراپا چشمى براى ديدن شده است ؛ ( 21 ) \r\nيعنى اينكه تمام لكه‌هاى سياهش چشم شده به نظر مىرسند .\r\nوقتى كه چنين يوزپلنگى در شكارى با يك جست بلند باور نكردنى غزالى ظاهرا غيرقابل دستيابى را مىگرفت ، فرمانروا چنان مشعوف مىشد كه « درجهء يوزپلنگ را بالا مىبرد و او را به رياست يوزپلنگها منصوب مىكرد و دستور مىداد كه جلو اين يوزپلنگ طبل نواخته شود » ، همان‌طور كه براى افسران ارشد مرسوم بود .\r\nجاى سؤال است كه يوزپلنگ منصوب شده به رياست يوزپلنگها در حقيقت در اين موقعيت چه قيافه‌اى داشته است ، شايد مثل يوزپلنگ پدر در تصوير باساوان كه با سرحالى و رضايت ، ماده‌اش را با چهار تولهء زيباى خسته از بازى نظاره مىكند ، مغرورانه مىدرخشيده است . . . ( 22 )\r\nيوزپلنگ هنگام بردن به شكارگاه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nسگهاى تازى باريك‌اندام به رنگ روشن كه روى تصاوير زيادى - به ويژه تصاوير مانوهار « 1 » نقاش - ديده مىشوند كه به شكل جذابى كنار پاى فرمانروا يا شاهزادگان خوابيده‌اند ، نيز به شكار تعلق داشته‌اند . سگهاى اصيل به وسيلهء پرتقالىها وارد شدند و جهانگير از سر توماس رو تقاضا كرد كه برايش از انگلستان نژادهاى مختلف سگ را تهيه كند . بدين‌ترتيب ظاهرا باغ‌وحش كاملى در دربار وجود داشته است .\r\nقوچهاى پشم بلند درشت بدوا براى جنگ قوچها مورد استفاده بودند ، كسى كه يك‌بار ديده است كه اين حيوانات چگونه با سر به هم مىكوبند ، انگار كه دو ماشين زره‌پوش به‌هم كوبيده باشند ، نمىتواند از اين ورزش - مثل ساير مبارزات حيوانات - شادى زيادى به دست آورده باشد . ( 23 ) ولى شاهزادگان خودشان اجازه مىدادند كه حيوانات مختلفى عليه هم بجنگند ، مثلا ببر عليه گاوميش ، و جهانگير با كمى انبساط خاطر توصيف مىكند كه چگونه ببرى در چنين موقعيتى روى يك جوكى پريده است ، كه البته نه به قصد بد ، بلكه انگار كه جوكى بيچاره جفتش است . . .\r\nحتى غزالها ، آهوهاى شاخ بلند نيز براى جنگ حيوانات به كار برده مىشدند و اكبر يك‌بار وقتى شاخ تيز حيوان به او اصابت كرد از ناحيهء بيضه مجروح شد و طبيبان با زحمت موفق به مداواى او شدند .\r\nما از داستان جهانگير كه به عنوان يادمان غزال عزيز و ظريفش دستور ساخت حيران منار « 2 » را در شيخوپورا « 3 » 30 كيلومترى لاهور داده است - تأسيسات دژى كوچك در يك درياچهء مصنوعى كه كوشك آن شبهاى موسيقى دعوت به شنيدن موسيقى مىكرده است - درمىيابيم كه غزالها به عنوان حيوانات قصر بسيار محبوب بوده‌اند . ماده غزال مرده ، رهبر غزالهاى ويژه بود و فرمانروا دستور داد سنگ قبرى در شكل يك آهوى شاخ بلند برايش بسازند ، كه حالا ديگر وجود ندارد .\r\nاو علاوه بر اين دستور داد تعداد زيادى غزال گرفته شده را به فتح پورسيكرى بياورند ، جايى كه آنها را آزاد كردند ؛ 84 رأس از آنها حلقه‌هاى دماغ نقره دريافت داشتند . وى گاهى اوقات از پوست غزالهاى شكار شده دستور ساخت سجاده براى صوفيان متدين مىداد .\r\nنقاشان نيز با علاقه حركات حيوانات جذاب را ترسيم مىكردند ؛ تابلوى چهار غزال در رنگهاى مختلف در زمينه‌اى صورتى رنگ كه در موزهء هنرهاى اسلامى برلين موجود است ، اجازهء تصور غروبى نزديك حيران منار را مىدهد . ( 24 )\r\nولى حيوانات ديگرى هم فرمانروايان و همسرانشان را احاطه كرده بودند . ابو الفضل در برشمارى حيوانات خانگىاش در واقع از گربه نام نمىبرد ؛ ولى تعداد زيادى از تصاوير ، گربه‌هاى ايرانى پشم بلند را با دماغهاى پهن نشان مىدهند ، غالبا در صحنه‌هايى از حرمسرا يا همراه عالمان و مؤمنان ، كه « عشق به گربه بخشى از\r\n\r\n\r\n","description":"","footnote":"\r\n( 1 ) .  Manohar . \r\n( 2 ) .  HiranMinar . \r\n( 3 ) .  Shaikhupura . \r\n","page_name":" 264 ","page_number":264},
  {"content":"\r\n\r\nاعتقاد » است . متأسفانه اتفاق افتاده است كه گربه‌اى شاهانه بازى شكارى را شكار كرده باشد . . .\r\nدر ميان حيوانات قصر كبوترها بسيار محبوب بودند كه هم براى مسابقهء پرواز و هم هنر پروازهاى آكروباتيك ، حركاتى كه اكبر را به ياد رقص دراويش در عالم خلسه مىانداخت ، تربيت كرده مىشدند .\r\nفرمانروا اين رقصها را عشق بازى مىناميد و خود را با پرورش كبوترهاى برگزيدهء زيبا و رنگارنگ كه از آنها بيشتر از 20000 جفت در دربار وجود داشته است ، ( 25 ) سرگرم مىكرده است . در مكاتبات دربار حتى از هديهء كبوترهاى گران قيمت هم نام برده شده است و برخى از تصاوير پرندگان را در شكوهى غيرقابل تقليد نشان مىدهند . زمانى كه جهانگير در ماندو بود و مىخواست با مقر اصلى در برهان‌پور سريعا مبادلهء گزارش كند ، دستور داده بود كبوترها را به عنوان كبوترهاى نامه‌بر نيز تربيت كنند .\r\nولى همايون - سه نسل قبل - خروسى سفيد داشت كه او را با كشمش تغذيه مىكرد : حيوان كه در مكانهاى معينى براى ظروف ، زندگى مىكرد به طورى كه آفتابه‌چى مىنويسد ، بايد خدمتكاران را براى نماز صبح بيدار كند . به نظر مىرسد كه پرندگان ديگرى هم در قصر بوده باشند ، در غير اين صورت مفهوم قفسهاى ارزشمند ساخته شده با هزينهء كار زياد و هنرمندى شگفت‌آور كه غالبا از عاج بودند و نقوش هندسى و گل و گياه را به نمايش مىگذاشتند ، ( 26 ) قابل درك نبود . تصاوير زيباى استادان دربار جهانگير از پرندگان نيز تحسينى را كه شاهزاده و هنرمندانش براى زيبايى پرندگان احساس مىكردند ، گواهى مىكنند . هيچ‌گاه طاووسها - پرندهء ساراسواتى « 1 » ، الههء هندو ، و پرندهء هندى شاخص - زيباتر و درخشان‌تر از تصوير يك جفت طاووس منصور نمايش داده و نقاشى نشده‌اند . بايد توجه داشت كه اكبر كشتن طاووسها را به وسيلهء فرمانى ممنوع كرده بود ! ( 27 )\r\nجهانگير در آخرين ديدارش در كشمير دستور داد برايش يك مرغ هما بياورند و بررسى كرد كه آيا او همان‌طور كه در افسانه‌ها ادعا شده است ، واقعا از استخوان تغذيه مىكند يا خير ؟ در معدهء حيوان خرده‌هايى از استخوان و حيوان اصيل كه « ضررش به كسى نمىرسيد » ، به حق مورد تحسين قرار گرفت .\r\nكنجكاوى علوم طبيعى جهانگير سيرىناپذير بود و عشقش به نقاشى بىحد و مرز . بدين‌ترتيب او دستور داد هر حيوآن جالب توجهى كه به آن برمىخورد و هر گياه نادرى را كه مىديد ، نقاشى كنند . آيا آنجا حيوان راه راه عجيب و غريبى كه اين‌طور به نظر مىرسيد كه انگار او را راه راه رنگ كرده باشند ، به سوى او نمىدويد ؟ اين يك گورخر بود ، ( 28 ) كه او بعدا به عنوان يك هديهء بزرگ ارزشمند به شاه عباس ، پادشاه ايران ، اهدا كرد ، و عجب حيوان گيرايى بود بوقلمون كه تازه از گوآ به هند اسلامى آورده شده بود ؛ گلو و كاكلش كه به رنگ قرمز مىدرخشيد بايستى هر نقاشى را مجذوب كند ! ( 29 ) او دست به آزمايشهاى علمى زد و يوزپلنگى را با يك ببر جفت انداخت كه در اين ميان به موفقيت دست يافت . او وجدزده دربارهء آزمايش موفق جفت‌گيرى يك بز كوهى با شاخهاى پيچ خورده به سمت بالا با بزى از نژاد\r\n\r\n\r\n","description":"","footnote":"\r\n( 1 ) .  Saraswati . \r\n","page_name":" 265 ","page_number":265},
  {"content":"\r\n\r\nبربر و به دست آمدن بزغاله‌اى كاملا مضحك گزارش مىكند . فرمانروا قرقاول هم پرورش مىداد ، بدين نحو كه تخم آنها را زير مرغ مىگذاشت . جفت‌گيرى درناها براى او بىنهايت جالب توجه بود و در تزوك جزء به جزء توصيف شده است .\r\nيك چشم‌انداز پاييزى در كشمير شايد زيباترين تصاوير مغول از حيوانات است : در يك درخت چنار عظيم با برگهاى پاييزى طلايى رنگ تعداد زيادى سنجاب بازى مىكنند . يك شكارچى با كلاهى پوستى از درختى با مهارت بالا مىرود و سنجابهاى كوچك متوجه او نيستند . درست در همين موقع صداى گفت‌وگوى آرام بين دو سنجاب كوچك و مادرشان در تنهء خالى درختى به گوش مىرسد كه براى بچه‌هاى كنجكاو ظاهرا چيزى از دنياى وسيع درخت عظيم تعريف مىكند . . . ( 30 )\r\nمطالعات و بررسيهاى بىشمار حيوانات در دورهء مغول اجازه مىدهند كه مصورسازى داستانها و افسانه‌ها كامل شوند ، از كشتى نوح ( 31 ) و دنياى حيوانات حضرت سليمان كه به زبان پرندگان آشنا بود گرفته تا روايت هندى افسانهء حيوانات . در دورهء مغول توجهى واقعى به امپراتورى حيوانى قابل تشخيص است كه نه فقط از ملاحظات بابر و كنجكاويهاى جهانگير ، بلكه از كتاب مرجع كلاسيك دميرى « 1 » ، ( ف .\r\n1405 ) ، از دورهء قرون وسطا ، تحت عنوان حيات الحيوان الكبرى « 2 » ، زندگى بزرگ حيوانات ، كه از عربى به فارسى ترجمه شده است ، آشكار مىشود .\r\nسورهء 105 : « فيل » ، نوشته شده در شكل يك فيل\r\n\r\n\r\n","description":"","footnote":"\r\n( 1 ) .  Damiri . \r\n( 2 ) .  hayatal - haywanal - kubra . \r\n","page_name":" 266 ","page_number":266},
  {"content":"\r\n\r\n\r\nزندگى يك ميرزا\r\nاغلب اوقات به نظر مىرسد كه فقط در مورد كار عادى فرمانروايان ، وظايفشان ، و غالبا تفريحاتشان اطلاعاتى داريم ؛ ولى يك اتفاق مناسب ، دو اثر فارسى را براى ما حفظ كرده است كه در آنها آرمانهاى يك اصيل‌زاده توصيف شده‌اند . البته در حقيقت طبقهء نسبتا گسترده‌اى از منصب‌داران وجود داشته‌اند كه كم و بيش مقام مهمى در دربارها يا در ايالت داشته‌اند . طبقهء روحانيون و علما از همه نوع نيز نبايد فراموش شود . به آنها تجار كه گاه بسيار ثروتمند هستند ، ولى ثروتشان را غالبا پنهان مىكنند تا از پرداخت ماليات و ساير طرق تحليل مالى فرار كنند ، اضافه مىشوند .\r\nولى همان‌گونه كه دو اثر فارسى ميرزانامه « 1 » قرن 17 ، نوشتهء عزيز احمد توصيف مىكند ، ميرزا مرد اصيلى است در محيط دربار - واژهء ميرزا در اينجا ديگر فقط براى وابستگان به دربار تيموريان به كار نمىرود ، بلكه تقريبا به مفهوم لرد يا بارون در زبان انگليسى است .\r\nچه چيز اينك يك ميرزا را برجسته و ممتاز مىنمايد ؟\r\nاو بايد از خانواده‌اى خوب باشد و به قدر كافى پول داشته باشد و متناسب با موقعيت اجتماعى زندگى كند . او بايد ترجيحا منصب‌دارى 1000 ذاتى يا بيشتر باشد ؛ در صورتى كه منصبى نداشته باشد ، بايد تاجرى قابل اعتماد باشد . در اين صورت سرمايهء اصلىاش بايد بالغ بر 10000 تومان باشد . ثروت يا ارتقاى درجه نبايد هدفش باشد ، چون يك چنين حسرتى شايستهء يك ميرزا نيست . چون احترام او به اين نيست كه گلى به عمامه‌اش زند ، در باغها قدم بزند و عمامه‌اى سبز بر سرش گذارد . ( چيزى كه علامت سيدها ، اولاد پيغمبر است ) . خير ، يك ميرزاى واقعى بايد كارى براى معلوماتش كند ، هر روز چيزى دربارهء علم اخلاق بخواند و البته ادبيات كلاسيك ، مثل گلستان و بوستان سعدى را بشناسد . مرتبا بايد مراقب قرائت قرآنش باشد و با مسائل حقوقى كمى آشنا باشد ، ولى نبايد وارد بحثهايى دربارهء مسائل دشوارى مثل\r\n\r\n\r\n","description":"","footnote":"\r\n( 1 ) .  Mirzanama . \r\n","page_name":" 267 ","page_number":267},
  {"content":"\r\n\r\n« آزادى خواسته‌ها و تقدير » شود . البته بايد خود را با شعر سرگرم كند چون شايستهء هر شخص عالمى است . اينكه او فارسى ، عربى ، و دست‌كم هندى و كمى تركى بداند مهم است . ميرزا بايد يك نامه‌نويس خوب هم باشد - كتابهاى الگو براى نامه‌ها به اندازهء كافى وجود داشته است - و در نوشتن نبايد غلطهاى املايى داشته باشد . در نوشتن نبايد نستعليق ، سبك نوشتن كلاسيك فارسى را به كار برد ، بلكه بايد به خط شكسته كه در قرن 17 در هند و ايران همواره رايج‌تر شده بود ، بنويسد . اگر قرآن يا نوشته‌هاى مذهبى را كپى مىكند ، بايد از خط نسخ استفاده كند .\r\nاو به عنوان يك اصيل‌زاده بايد علايم يك اسب خوب و يك پرندهء شكارى خوب را بشناسد و دربارهء انواع سلاحها اطلاع داشته باشد ، ولى در صورت امكان نبايد از تفنگ استفاده كند ، چون باروت بوى بدى دارد . در جنگ بايد شجاع باشد . شايستهء او نيست كه در معامله چانه بزند .\r\nاشارهء مفيد نويسنده اين است كه ميرزا بايد كوتاه و مؤثر صحبت كند ؛ ولى اگر كسى با او طولانى صحبت كرد ، در واقع بايد كارى كند كه انگار با دقت گوش مىدهد ، اما به چيزهاى ديگرى فكر كند . . .\r\nدر صورتى كه ميرزا دچار مشكل مالى است ، بايد نزد هندوى پول قرض دهنده‌اى رود ، چون هندوها ( كه در شبه قاره همواره متخصص مالى بودند ) بهرهء زيادى نمىگرفتند و مؤدب‌تر از مسلمانانى بودند كه با پول سر و كار داشتند .\r\nميرزا بايد به موسيقى علاقه‌مند باشد ، ولى خودش نخواند ؛ چون اگر درست نتواند ، شنوندگان آزرده مىشوند . اگر گروه موسيقى كوچكى را دعوت مىكند ، بايد در دسته اركستر قانون ، دايره ، تنبور ، رباب ، و وينا موجود باشد ( همان‌طور كه همواره در مينياتورها ديده مىشود ) . نويسندهء ميرزانامه دستور العملهاى دقيقى مىدهد كه ميرزا چه نوع ترانه ، آواز ، و ملوديهايى را بايد گوش كند و از كدامها عملا اجتناب ورزد .\r\nدر صورتى كه ميل به شراب داشته باشد با احتياط بنوشد . شرابش بايد معطر باشد و در صورتى كه در جمع مىنوشد ، بايد تنگ شراب خود را داشته باشد و نه يك تنگ براى تمام جمع . شرابى كه باعث معده درد شود ، همان‌گونه قابل اجتناب است كه توتون زياد ؛ توتون به علت بوى بدش توصيه نمىشود .\r\nزمانهايى كه او مىنوشد ، مقرر مىشوند . ساقى بايد ريش داشته باشد و جوانكى فريبنده نباشد ( بدين وسيله اتفاقات ناشايستى رخ نمىدهد ) .\r\nوقتى كه او مهمانى مىدهد ، بايد تا جايى كه برايش ممكن است از سفره‌اى زربفت ، گيلاسهاى زيبا ، و تنگهاى شراب جواهرنشان استفاده كند . با شراب بايد پسته خورده شود ، ولى كباب نبايد خورد ، چون انگشتان چرب مىشوند . پس از غذا بايد عطرپاشى شود ؛ احتمالا بايد مشتركا قليانى دود كرد و كمى موسيقى گوش داد .\r\nبراى غذاى معمولى در صورتى كه او سفرهء زربفت ندارد ، بايد از چيت گلدار استفاده كند . در غير اين\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nصورت از كتان سفيد كه همواره بايد تازه شسته شده باشد . خدمتكار سر سفره نيز بايد مانند ساقى فريبنده نباشد . ظروف بايد در صورت امكان يكرنگ باشند ؛ بشقابهاى چينى يا بشقابهاى سراميك مشهد ترجيح داده مىشوند . پيش از غذا آب ميوه داده مىشود ؛ غذاى اصلى برنج با ادويه است . نويسنده همه‌گونه توصيهء غذايى مىكند ، ولى تأكيد مىنمايد كه مهم‌ترين شرط براى يك وعده غذاى خوب ، تميزى آشپز ، و آشپزخانه است . توصيه مىشود كه كم خورده شود ، حتى وقتى كه سير نشده‌ايم ؛ اصولا يك ميرزا نبايد با يك پرخور يا با كسانى كه ادب سفره را رعايت نمىكنند و به عنوان مثال غالبا باد گلو مىكنند غذا بخورد . پس از غذا تنبول تعارف مىكنند .\r\nدر زمستان آتشى كه در منقل روشن است با مواد معطرى مثل عنبر و كندر و چوب عود آميخته مىشد ، در حالى كه در تابستان پرده‌هاى حصيرى آغشته به كمى عطر ، عينا مثل بادبزنها و كف‌پوشهاى بافتهء سبك فضا را خنك مىكردند . گلدانهايى با گلهاى فصل نيز بايد خانه را آراسته باشند .\r\nخانهء ميرزا بايد دست‌كم داراى يك باغ و فواره‌اى احاطه شده به وسيلهء گلدانهاى گل باشد ( و اين براى خانهء شرقى جامعهء مرفه عموما معتبر است ) ، به نحوى كه بتوان از سرسبزى و چهچهء پرندگان لذت برد ( چون با ميل نزديك حوضچه و چشمهء آب نشسته مىشده است ) . ولى اگر ميرزا منصبى زير 500 ذات داشت ، بهتر بود كه كسى را دعوت نكند . . .\r\nاگر خانه‌اش را ترك مىكرد ، بهتر بود كه اين كار را با يك تخت روان انجام دهد ؛ چون اگر سوار بر فيل يا اسبى مىشد ، ممكن بود سقوط كند كه شايستهء يك ميرزا نبود . ولى در باران فيل ترجيح داده مىشد ، چون تخت روان مىتوانست خيس و كثيف شود . با اين وصف اگر مىخواست از باغها و گلها ديدن كند ، بايد در صورت امكان سوار بر اسبى هديه شده شود ؛ چون مجبور بود كه در اسطبلش نژادهاى مختلف اسب را داشته باشد .\r\nبراى شكار با باز نيز دستور العملهاى دقيقى وجود داشت ؛ وقتى كه باز دنبال مىشد ، سوار نبايد تاخت مىكرد ، چون ممكن بود از اسب سقوط كند يا عمامه‌اش ليز خورده ، فروافتد . هنگام بازگشت از شكار ميرزا بايد كنار نهرى زير يك درخت استراحت كند ، در حالى كه پارچه‌اى سفيد طورى كشيده و بسته مىشد كه پرندگان نتوانند لباسهايش را كثيف كنند . پس از خوردن قهوه بايد شكارها بين همراهانش تقسيم شود ؛ در صورتى كه گوزن سرخى شكار شده بود ، بايد از آن كباب درست مىشد ، در حالى كه پرندگان شكار شده به وسيلهء سربازان از جلو جمع گذرانده مىشدند تا همه بتوانند آنها را ببينند .\r\nميرزا بايد گل را دوست داشته باشد ، ولى فقط در مناسبتهاى خيلى نادر بايد گلسرخى دست پروردهء خودش را در عمامه‌اش فروكند .\r\nاو در حمام بايد از يك برس براى بدن و از برسى ديگر براى پا استفاده كند و خدمتكار حمامش نبايد\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nريش داشته باشد ( تا مويى روى او نيفتد ) .\r\nميرزا بايد انگشتريهايى از ياقوت ، زبرجد ، فيروزه ، و عقيق به دست كند ، چون هر كدام از اين سنگها كيفيت ديگرى دارد ، ولى ياقوتها به همهء سنگهاى ديگر ترجيح داده مىشوند . ميرزانامهء دوم : او در موقع بيمارى بايد پول خوبى به طبيب بپردازد ، چون سلامتى مهم‌تر از پول است .\r\nكسى كه زندگى در خانواده‌هاى بزرگ قديمى شبه قاره را بشناسد ، در اين توصيفات چيزهاى كاملا آشناى زيادى كشف مىكند كه تا قرن 20 زنده باقى مانده‌اند ، اما در سالهاى اخير به شدت تغيير پيدا كرده‌اند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nزبان و ادبيات\r\nدر دورهء حكومت مغولان ، ادبيات ، چه شعر چه نثر اديبانه ، تاريخ نويسى و ابيات عارفانهء مردمى ، همگى شكوفا شدند . با اينكه ادبيات زبان فارسى قرن 16 تا اوايل قرن 19 نسبتا خوب شناخته شده است و آثار تاريخى آن زمان از مدتهاى پيش توسط علما ارزيابى مىشده‌اند ، غالبا ادبياتى كه غير از فارسى به زبانهاى ديگر وجود داشته است و از آنها تعداد زيادى درست در زمان اكبر براى نخستين‌بار كتبا به رشتهء تحرير درآمده‌اند ، نديده گرفته شده‌اند . از سوى ديگر عربى ، زبان قرآن ، علوم الهيات ، و فلسفه همواره نقش مهمى داشته و نه فقط در جنوب هند ، بلكه در شمال نيز در كنار آثار مربوط به علوم الهيات ، نثر و شعر هنرى به اين زبان تأليف شده است . مهم نقش زبان تركى است ، يعنى تركى جغتايى ، زبان مادرى بابر كه تا اوايل قرن 19 دست‌كم تا حدى در قصر فرمانروا صحبت مىشده و به وسيلهء برخى از اصيل‌زادگان استفاده مىشده است . در قرن 16 زبانهاى ناحيه‌اى مثل سندى ، پنجابى و پشتو ، در ادبيات ظاهر و در واقع نخست در عرفان و سپس در ادبيات معمولى ، برجسته و مهم شدند ؛ بنگالى و كشميرى كه مدتها پيش زبان ادبيات شده بودند نيز شايان ذكر هستند . هندى - و اين مشمول زبانهاى مختلف مورد استفاده در هند شمالى مثل براج « 1 » و پورابى « 2 » مىشود - نقش مهمى ايفا مىكند و به لطف برنامهء ترجمهء اكبر و نبيره‌اش ، داراشكوه ، سانسكريت هم زبان ادبى مهمى در محدوده‌هاى اسلامى شد . سرانجام پس از پايان دورهء اورنگ زيب اردو زبان اصلى ادبيات مسلمانان هندى گرديد . ما مىخواهيم دست‌كم به صورت توصيفى كوتاه به تمام اين زبانها بپردازيم تا از تنوع زندگى ادبى دورهء مغول به ما اطلاع مختصرى داده شود .\r\nبه طور كل قابل توجه است كه فرمهاى شاعرانهء تكوين يافته در ادبيات كلاسيك عربى و البته بيشتر\r\n\r\n\r\n","description":"","footnote":"\r\n( 1 ) .  Braj . \r\n( 2 ) .  Purabi . \r\n","page_name":" 271 ","page_number":271},
  {"content":"\r\n\r\nدر ادبيات فارسى در اشعار اردوى فارسى - تركى دورهء مغول حفظ مىشوند . آنها از همان قوانين مقرر شدهء دقيق و سنجيدهء علم شعر و عروض پيروى مىكنند و فرم غزل را دربر دارند كه شعر عاشقانهء كوتاهى با يك قافيهء پايانى مداوم است كه در بيان عشق آسمانى يا خاكى به كار مىرود ؛ دو مصرع اول داراى قافيه هستند و بدين‌ترتيب وزن و حالت مىگيرند . اگر آنها وجود نداشته باشند ، يك قطعه پيش روى ماست كه با ميل براى توصيفات و مصرعهاى موضعى ( تمناها ، ماده تاريخها ، و چيزهاى مشابه ) مورد استفاده قرار مىگيرد . « قصيده » با همان طرح قافيه ولى تركيبى طولانىتر و محكم‌تر ، بيشتر براى مديحه‌سرايى سرشت مذهبى يا خاكى به كار برده مىشود . مثنوى شعرى حماسى يا عاشقانه است كه دو مصرع آن در هر بيت هم‌قافيه هستند و تا هزاران سطر اجازهء بسط دارد ؛ يك مثنوى كوتاه كه با فراخوان ساقيان آغاز مىشود ، و مىتواند همه‌گونه موضوعى را مطرح كند ، ساقىنامه است . اغلب رباعى ، چهار مصرعى ، با قافيهء ازه و نيز قالبهايى تركيبى كه در آنها به عنوان مثال تعدادى غزل به وسيلهء يك مصرع متغير يا ثابت مرتبط مىشوند ترجيع بند يا تركيب‌بند ، به كار برده مىشد ، كه در طول زمان محبوب‌تر و منجر به پديد آمدن قطعه شعرهايى غالبا با بندهاى پنج يا شش بيتى هم‌قافيه مىشود كه سپس با يك بيت شعر هم‌قافيهء ديگر پايان مىگيرند . در اين قالبها انواع مختلفى از نظر محتوا ، مثل سراپا ، غالبا در وصف زيبايى ، و همچنين شهرآشوب آشناست كه مىتواند به توصيفاتى دربارهء انسانهاى دل‌انگيز زيبا يا بيدادگر ، صنعتكاران با آثارشان يا به ابيات سياسى مربوط شود .\r\nدر آخرين بيت غزل و قصيده شاعر از خود با تخلصش نام مىبرد كه مىتواند به وسيلهء استادش به او داده شده باشد يا به شغل خودش يا پدرش اشاره كند ، كسى كه قرآن را از حفظ بداند ، عرفى ، كسى كه پدرش طبق اصول عرف قاضى بوده است . غالبا ، به ويژه در دوره‌هاى اخير ، ادعاها مبالغه‌آميز هستند :\r\nفيضى ، ( كسى با بخشايش الهى ) ، در حالى كه در طول دورهء مغول تخلصها همواره بيشتر بدبينانه‌تر و ماليخوليايى ، مثل بىدل ، بىكس ، شدند ؛ گاهى اوقات مىتوان از شعراى يك خانواده يا از زنجيرهء مراسم سنتى پذيرش در يك مجمع به يك داستان كامل پى برد : شعر به نام گل ، گل سرخ ، شاگردش را گلشن ، باغ گل سرخ ، ناميد كه شاگرد او عندليب ، بلبل بود و پسر عندليب ، « درد » ، نام داشت ( بلبل در جدايى از گل سرخ احساس درد مىكند ) و برادر درد اثر ناميده شد .\r\nشعر زبانهاى ناحيه‌اى قالبهاى سنتى پيرامون خود را دنبال مىكرد . غالبا در هندى و سندى گذشته دوها يا سوراث « 1 » ، دوبيتى به كار برده مىشد ؛ در پشتو در كنار قالبهاى تپه و لندى « 2 » برگرفته شده از فارسى ، مصرعهاى دو قسمتى 13 + 9 سيلابى پديد مىآيند . به آنها بويژه در سند و پنجاب قالبهايى\r\n\r\n\r\n","description":"","footnote":"\r\n( 1 ) .  Sorath . \r\n( 2 ) .  Landey . \r\n","page_name":" 272 ","page_number":272},
  {"content":"\r\n\r\nاختلاطى اضافه مىشوند ؛ سه حرفىها نوعى الفباى طلايى هستند . « باراماسه » « 1 » ، اشعار دوازده ماهه ، ابراز دلتنگى عاشقى براى معشوق است كه هر ماه افكار و نظرات خود را به نوع ديگرى بيان مىدارد - هر دو نوع شعر در قالب مصرعهاى بلند و كوتاه ممكن هستند . نبايد فراموش شود كه شعر مردمى كه بعدها نوشته شده است ، تقريبا در همهء موارد براى آوازخوانى به وجود آمده بود ؛ تكرار مكرر و تمايل خواننده در كاربرد وزن و قافيهء شعر روشنگر اين موضوع است .\r\n\r\nعربى\r\nعربى همواره صرفا زبان اسلام بوده است و از نخستين زمان ظهور مسلمانان در شبه قاره آثار بىشمارى دربارهء مسائل علوم الهيات و علم حقوق به اين زبان تأليف شده است . ادبيات حديث - گفته‌هاى حضرت محمد ( ص ) و گزارشهاى مربوط به او ، شكوفا شدند و هند همواره منطقهء ثمربارى براى مطالعات حديث باقى ماند . عين اين موضوع براى متون گرامرى معتبر است كه طلاب مدارس به وسيلهء آنها كه غالبا در كتب درسى موزون و قافيه‌دار شده‌اند ، مىتوانسته‌اند گرامر عربى و همچنين آثار مربوط به تصوف را حفظ كنند و فراگيرند ( و بعضا هنوز هم بياموزند ) . آثار بزرگ الغزالى ( ف . 1111 ) و معرفى علم اخلاق صوفى از « ابو نجيب السهروردى » ( ف . 1165 ) تحت عنوان آداب المريدين « 2 » ، در جريان و چرخش بودند و طى قرن 15 نوشته‌هاى عارف بزرگ ابن عربى ( ف . 1240 ) به ويژه فصوص الحكم ، در هند بسيار متداول شدند و بارها مورد استفاده قرار گرفتند . در بين آثار عرفانى تأليف شده در هند ، مغول ، بايد نخست از پنج گوهر محمد غوث گواليورى نام برد كه هم به عربى و هم به فارسى وجود دارد . اين اثر بسيار پيچيده كه در آن طالع بينى ، فرمولهاى اسرارآميز ، احضار ارواح به اسم ، و خيلى چيزهاى ديگر درهم بافته شده‌اند ، تأثير زيادى روى اسلام مردمى در هند گذاشته است .\r\nاز اين اثر عارفانه ، ساحرانه كم تأثيرتر ، ولى جنجالىتر ، كار جسورانهء فيضى ( ف . 1595 ) شاعر دربار اكبر و يك صوفى بسيار وابسته به همايون بود كه با حروفى تماما بىنقطه تفسيرى بر قرآن تحت عنوان سواطع الالهام نوشت . براى درك مشكل يك چنين اثرى بايد دانست كه در الفباى عربى علامتهاى تغييردهندهء صداى حرف تعداد زيادى از حروف صدادار كه به طور معمول ظاهرا يكسان به نظر مىرسند تفاوت دارند ؛ اگر آنها وجود نداشته باشند ، ديگر نمىتوان شكل خيلى از افعال را تشخيص داد و بدين ترتيب هزاران امكان براى غلط خواندن متن وجود خواهد داشت . تفسير فيضى كارى مطلقا بيهوده ناميده شد ؛ ولى او قصد داشت از اين طريق تسلط كامل خود را به زبان عربى ثابت كند و همان‌طور كه گفته\r\n\r\n\r\n","description":"","footnote":"\r\n( 1 ) .  baramasah . \r\n( 2 ) .  adabal - muridin . \r\n","page_name":" 273 ","page_number":273},
  {"content":"\r\n\r\nاست جملهء شهادتين « لا إله الا اللّه محمدا رسول اللّه » نيز در حقيقت فقط از حروف بىنقطه تشكيل مىشود . . . البته بدائونى ادعا مىكند كه فيضى تفسير را در حالتى بىوضو نوشته است و بدين‌وسيله گناهى سنگين مرتكب شده است . . . ( 1 )\r\nعالمان مذهبى با وجود اينكه اكبر كوشيده بود فضاى آزاد زبان قرآن را كمى محدود كند ، آثار خود را همچنان به عربى تأليف مىكردند . ما اثر مهم حديث سال 1568 مرحوم على المتقى ، از برهان‌پور را تحت عنوان كنز العمال « 1 » كه سالهاى طولانى مورد استفاده باقى ماند ، مديون آيين و رسوم مغول هستيم . بخشى از نامه‌هاى ارسالى احمد سرهندى به اشراف قلمروى مغول نيز به عربى نوشته شده است و عبدل حق دهلوى ( ف . 1645 ) هم‌عصر او بخشى به عربى و بخشى را به فارسى نگاشته است . در دورهء اورنگ زيب زمانى كه توجه فرمانروا مجددا بيشتر به آموزش و پرورش سنتى اسلامى و نه به اختلالات عرفانى يا سانسكريتى جلب شده بود ، باز هم آثار عربى بزرگى به وجود آمدند . در اينجا بايد از نوشته‌هاى ملا جوان ، ( ف . 1717 ) نام برد كه همراه با فرمانروا اثر رهنمون غزالى تحت عنوان احيأ العلوم الدين را مطالعه مىكرد . محب اللّه بهارى ( ف . 1707 ) قاضى القضات هم‌عصر او نيز با نوشته‌هاى عربىاش خود را ممتاز و برجسته ساخته است . كتاب مسلم الثبوت ، ( 1109 ه . 1697 م . ) او به عنوان يكى از مهم‌ترين كتابهاى بعدى دربارهء اصول الفقه محسوب مىشود ، در حالى كه كتاب سلم العلوم « 2 » ، نردبان علوم ، او در هند بهترين كتاب نوشته شده دربارهء منطق است . فتاوى عالمگيرى مجموعهء بزرگى از فتواهاى حقوقى است كه براى اورنگ زيب گردآورى شده بود و به ما اطلاعات مهمى دربارهء مشكلات حقوقى مسلمانان در پايان قرن 17 مىدهد . در دورهء اورنگ زيب تفسيرهاى جديدى براى قرآن و آثارى براى قرائت قرآن و همچنين كتابهاى دعا و حتى فهرستى براى قرآن ، نجوم الفرقان به زبان عربى نوشته شده است . ( 2 )\r\nدر قرن 18 نيز ادبيات الهيات به زبان عربى شكوفا شد . در اينجا مقدم بر همه بايد از اثر شاه ولى اللّه از دهلى ( 1703 - 1762 ) به نام حجت اللّه البليغه نام برد كه مشكلات اسلام و امكانات حل آنها را تجزيه و تحليل مىكند . اين كتاب با وجود شيوهء مخصوص عربىاش ، در دانشگاه الازهر قاهره تدريس مىشود .\r\nدانش عميق ولى اللّه از سنت خانهء والدينش شكل گرفته بود ( پدرش جزو همكاران گردآورندهء فتاوى عالمگيرى بود ) و تجربياتش در مكه ، جايى كه تازه جنبشهاى بنيادگرايان تكوين يافته بودند ، در آثار عربى و فارسى متعددش تأثير گذاشته بود . او در مديحه‌سراييهاى عربىاش براى پيغمبر ، مثل علماى\r\n\r\n\r\n","description":"","footnote":"\r\n( 1 ) .  kanzal - ummal . \r\n( 2 ) .  sullamal - ulm . \r\n","page_name":" 274 ","page_number":274},
  {"content":"\r\n\r\nهم دوره‌اش از تمام گنجينهء لغات عربى استفاده كرده و بعضا اثرى فوق العاده خلق كرده بود . عبدل عزيز بيگلرامى ( ف . 1726 ) هم‌عصر او نيز كه در ايالتهاى مختلف قلمروى مغول به عنوان مأمور دولت خدمت كرده بود ، اشعارى هنرمندانه در مدح حضرت محمد ( ص ) سروده است ، در حالى كه عبدل عزيز نوهء آزاد بيگلرامى ( ف . 1785 ) در اورنگ زيب آباد اثرى تأليف كرده است كه نياز به بررسيهاى دقيق‌تر دارد ؛ اين اثر سبحة المرجان « 1 » ، « تسبيح مرجانى بر فراز هند » ، است . او در اين كتاب كوشيده است هند را موطن اصلى پيشگويى نمايش دهد ، ارتباطهايى بين اشعار عربى و سانسكريت بيابد و نشان دهد كه چگونه خيلى از مسلمانان خوب ، به ويژه صوفيان ، از هند آمده‌اند .\r\nآزاد نيز مثل شاه ولى اللّه به زيارت مكه رفته بود و كمى بعد يكى از شاگردان شاه ولى اللّه نيز در آنجا اقامت گزيد . اين شخص سيد مرتضى معروف به الزبيدى بود ، چون شهر زبيد در يمن از صدها سال پيش به عنوان محل توقف براى زايران از هند مورد استفاده بود و مركزى مهم براى عالمان دينى و دانشمندان به حساب مىآمد . سيد مرتضى كه اصل و نسب هندىاش همواره فراموش مىشود ، فرهنگ بزرگ عربى ، تاج العروس « 2 » و همچنين تفسيرى ضرورى در ده جلد براى اثر احيأ العلوم الدين غزالى را تأليف كرده است . ولى او به هند بازنگشت و در سال 1798 در قاهره درگذشت .\r\nدر اينجا به صورت گذرا لازم است از روابط بين شهرهاى دكن ، به ويژه گلكندا و دنياى عرب نام برده شود كه در زمان اقامت شاعران و نويسندگان مختلف عرب در دربار گلكندا در قرن 17 به اوج رسيده بود .\r\nدر دربار آواده نيز كه در نتيجهء ادامهء ضعف حكومت دهلى در اواخر نيمهء دوم قرن 18 به يك مركز فرهنگى تبديل شده بود ، يك عرب دوستدار ادبيات ظاهر شد . احمد بن محمد اليمانى الشيروانى در آنجا اثرى عربى به سبك معروف مقامات حريرى نوشت كه از دورهء قرون وسطا از طريق آن هر دانشجوى پيشرفته‌اى در هند ، ظرافتهاى پالايش شده‌ترين عربى كلاسيك را فراگرفت و در شبه قاره همواره از آن پيروى گرديد . مناقب الحيدريه او كه به پادشاه لكنو غازى الدين حيدر ، اختصاص داشت به عنوان اولين اثر روى ماشين چاپى با حروف قابل حركت كه به وسيلهء شاه وارد شده بود ، به چاپ رسيد و ارزشى مضاعف داشت : از يك سو به عنوان نشانه‌اى براى توجه تمام‌نشدنى مسلمانان هند به عربى و از سوى ديگر به عنوان توليد اولين ماشين چاپ با حروف عربى در شبه قاره ، البته پس از اينكه پرتقالىها در دورهء اكبر ماشين چاپى درگوآ در اختيار داشتند .\r\nبايد اضافه كرد كه هر مسلمانى دست‌كم شناختى ابتدايى از عربى داشته و دارد و بدين‌ترتيب\r\n\r\n\r\n","description":"","footnote":"\r\n( 1 ) .  subhatal - marjan . \r\n( 2 ) .  tajal - arus . \r\n","page_name":" 275 ","page_number":275},
  {"content":"\r\n\r\nشگفت‌آور نيست اگر در اشعار مردمى به زبانهاى ناحيه‌اى به مصرعهاى عربى ، واژه‌هاى بىمحتواى زيبا ، جملات كامل و نيمه‌تمام ، برخورد شود . البته اين براى ادبيات به زبان فارسى و اردو نيز معتبر است . در تأسيس كشور پاكستان حتى پيشنهاد شد كه زبان عربى زبان ملى كشور اسلامى جديد شود . . .\r\n\r\nتركى\r\nسهم زبان تركى در ادبيات و در حقيقت به ويژه در تمام زندگى مغولان جالب توجه است . چون نه فقط به اين دليل كه بابر شرح احوالش را به تركى جغتايى نوشته است ، خير ، زبان اجدادى آسياى مركزى به صورتى اعجاب‌انگيز مدتها مورد استفاده باقى ماند . تركى مدتها پيش از دورهء مغول در هند صحبت مىشد . البته خانواده‌هاى سرشناس زيادى ، همچنين به ويژه صوفيان از آسياى مركزى ، مقدم بر همه از ازبكستان امروزى آمده بودند ، بايد به سيدهاى بخارايى انديشيد كه آمده از بخارا ، تا به امروز نقش سياسى و مهمى در شبه قاره ايفا مىكنند . حتى اگر چنين خانواده‌هايى زبان مادرى را فقط در خانه به كار مىبردند و در غير اين صورت ميل به استفاده از فارسى يا عربى داشتند ، ولى باز هم عنصر ساختارى وجود داشته است . البته امير خسرو ( ف . 1325 ) در يك مصرع شعر دوپهلو به زبان فارسى شكوه مىكند :\r\n زبان يار من تركى و من تركى نمىدانم . . . * اگر زبانش در دهان من مىبود چه زيبا بود ! \r\nدر حالى كه پدر امير خسرو خودش ترك بود و نظام الدين اوليا رهبر بزرگ صوفيان در دهلى ، شاعر را با ظرافت « ترك خدا » ناميده است . در اينجا ممكن است كه سنت مهم داشته باشد ، چون واژهء ترك براى معشوق زيباى ، سفيدروى ، سرزنده ، و گاه نيز سنگدل به كار برده مىشد كه در مقابلش عاشق بيچارهء خود را مثل غلامى هندى ، پست و حقير و سيه چرده احساس مىكرده است . تضاد ادبى ترك - هندو كه به سادگى مىتواند سفيد - سياه معنى دهد ، سالها در ادبيات فارسى باقى ماند و در شبه قاره نيز به شكل واقعى با حقيقت منطبق بود ؛ چون از زمان سلطان محمود غزنوى از قبايل ترك كه بين 999 و 1030 حدود هفده بار به هند حمله كرد ، ترك‌ها به عنوان قدرت نظامى در منطقه جا افتادند و طبقهء حاكم را تشكيل دادند كه عالمان دينى و قضات در سايهء آنان ارزش و اهميت خويش را نشان دادند .\r\nاز زمانى كه بابر با پيروزىاش در بانىپات در سال 1526 اساس حاكميت خاندان تيمور ، اولوس ، را در هند بنا نهاد ، مفاهيم تركى زياد بودند . موجودى لغات تركى در امور ادارى ارتش و امور شكار ، ولى با شدت بيشتر حتى در عناوين خانوادگى و القاب ، به كار برده شد . در طول زمان موجودى زبان تركى در\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nهندى مورد استفاده قرار گرفت كه نشانهء اصولا مورد قبول آن اينك زبان اردو است - اين واژه نيز تركى است ؛ چون مشخص‌كنندهء زبان اردوى معلا ، اردوگاه سپاه معظم اردوگاه سپاه مىباشد .\r\nعناوين خانوادگى مثل اپا « 1 » ، خواهر بزرگ‌تر ، اتا « 2 » ، پدر ، كوكا « 3 » ، برادر شيرى ، ينگه « 4 » ، جارى يا لغاتى مشتق شده از بگ « 5 » ، آقا و خان « 6 » و سرانجام عناوينى براى زنان مثل بيگم و خانم تا امروز مورد استفاده هستند .\r\nاسامى خاص نيز ، گرفته از اسم خود بابر به معنى ببر و تيمور جد خاندان به معنى آهن تا اسامى تركيبىاى مثل تانرى بردى « 7 » ، خداداد يا پيشگويى خوب مثل قوت لوگ « 8 » ، خوشبخت ، غالبا تركى بودند .\r\nنامهاى تركى براى حيوانات خيلى زياد بود : قره قويروق ، غزال دم سياه ، ترنا ، درنا ، تويگان ، قوش ، قاطر و خيلى اسامى ديگر . معمولا با يك كمك‌جو ، كمك‌كننده ، به ييلاق ، چراگاه تابستانى كوچ كرده مىشد ، در حالى كه مطمئنا قوش بيگى ، رئيس قوش‌داران همراه ديگران در حركت بوده است .\r\nلباسها و تجهيزات اوايل دورهء مغول عناصر تركى زيادى را نشان مىدهند ؛ خانمهاى نسلهاى اوليهء مغولان در مينياتورها از روى كلاه‌هاى تركىشان قابل شناسايى هستند . سبك بستن عمامهء شاهزادگان و مأموران دولت در هند مغول نيز كه برعكس عمامهء بزرگ علما به نسبت كوچك و پهن بسته مىشد ، اجازهء پيگيرى در آسياى مركزى را مىدهد . هدايا ، توقوز « 9 » ، نه ، بودند ، چون طبق سنت تركى اهداى آنها در نه مرتبه نسخه‌بردارى انجام مىگرفت .\r\nاينكه واژهء ترك در هند ، همان‌طور كه بيشتر از همه در ادبيات زبانهاى ناحيه‌اى آشكار مىشود ، پيش از دورهء مغول مترادف واژهء مسلمان شده بود ، نبايد ناديده گرفته شود .\r\nدر زمان حكومت اجداد بابر در آسياى مركزى ، تركى جغتايى زبان و ادبيات سطح بالا بود . دربار سلطان حسين بايقرا ( ف . 1506 ) ، از بستگان بابر در هرات ، مركز ادبيات تركى جغتايى بود كه هم به وسيلهء شخص شاهزاده و هم به وسيلهء دولت و وزيرش مير على شير نوايى ، حفظ و مراقبت مىشد . خمسهء نوايى به تركى - تقليدى از پنج منظومهء نظامى جزو آثارى است كه سلطان جهانگير به آن بيشتر از همه ارج\r\n\r\n\r\n","description":"","footnote":"\r\n( 1 ) .  apa . \r\n( 2 ) .  ata . \r\n( 3 ) .  koka . \r\n( 4 ) .  yanga . \r\n( 5 ) .  beg . \r\n( 6 ) .  khan . \r\n( 7 ) .  tanriberdi . \r\n( 8 ) .  qutlug . \r\n( 9 ) .  toquz . \r\n","page_name":" 277 ","page_number":277},
  {"content":"\r\n\r\nمىنهاد . اين اثر با مينياتورهاى بهترين استادان دربار مغول مثل گواردهان « 1 » و مانوهار « 2 » تزيين شده بود .\r\nخوش‌نويسان دربار هرات آن را كپى كرده بودند و مغولان احساس غرور مىكردند كه نسخه‌اى از آن را در اختيار دارند ؛ ديوان تركى سلطان حسين بايقرا به خط سلطان على مشهدى استاد خوش‌نويسى هرات ، به كتابخانهء شاه جهان تعلق داشت كه داراشكوه از آنجا آن را به ارث برد . ( 1 )\r\nدر حاشيه قابل ذكر است كه حدود سال 1500 شاه اسماعيل صفوى پادشاه ايران و همچنين غانزوه قورى « 3 » سلطان مملوك مصر ، اشعارى به تركى سروده‌اند ؛ عين اين موضوع در مورد شيبانيهاى ازبك كه ميراث قلمروى تيمورى را در آسياى مركزى تحويل گرفتند ، صدق مىكند . اشعار تركى حتى به موغال خانم ، همسر شيبانى خان هم نسبت داده مىشود . ( 2 )\r\nبدين‌ترتيب طبيعى بود كه بابر با زبان دودمانش آشنا باشد و او نه فقط شرح احوالش را بسيار زنده به تركى نوشت ، بلكه تعداد زيادى شعر سرود كه در ميان آنها 52 معما نيز وجود دارد ؛ زيرا كه او با رهبر متخصصان معماى دورهء خود ، شهاب الدين معمايى دوست بود . علاوه بر اين ، او در رسالهء عروض خود ، انواع مختلف علم عروض تركى را در كنار قالبهاى كلاسيك فارسى مورد بررسى قرار داد و از اين طريق امكان نظرى اجمالى ، دربارهء قالب مصرعهاى تركى ، مثل ترخانى ، قشوق و تويوق بسيار محبوب ، به خوانندهء مدون داد . در كنار رساله‌اى دربارهء سيستم حقوقى حنفى ( كه در مورد همهء اقوام ترك به كار برده مىشود ) بابر حتى جسارت به خرج داد تا رسالهء وليديه را كه اثرى مربوط به علوم الهيات از استاد اعظم نقشبندى آسياى مركزى عبيد اللّه احرار ( ف . 1490 ) بود ، در مصرعهاى ساده به تركى برگرداند . او در نوامبر 1529 روى اين 243 صفحه رساله ، به اين اميد كه با چنين كار خداپسندانه‌اى مجددا بهبودى كامل از بيمارى روده‌اش را به دست آورد ، كار كرد .\r\nدر ميان پسران بابر ، همايون فارسى مىنوشت ، در حالى كه كامران ميرزا خود را به عنوان شاعرى كه به تركى شعر مىسرود ، ممتاز و برجسته ساخت . اين شاهزاده كه به سبب مخالفتهاى سياسى دايمى بالاخره چشمانش را كور و به مكه تبعيدش كردند ( ف . 1557 ) ، شاعر خوبى بود و گفته مىشود كه برادران شيرىاش نيز استعداد شاعرى داشتند . كامران با دختر حسين ، شاهزادهء ارغون از سند ازدواج كرده بود و در دربار ارغون در تاتا - سند تركى فهميده مىشد ؛ چون ارغون‌ها مثل ترخان‌ها ، جانشينانشان در سند ، از منطقهء مرزى افغانستان در آسياى مركزى آمده بودند و برخى از مجموعه‌هاى شعر تأليف شده به وسيلهء فخرى هروى در دربار آنان كه دربارهء شاهزادگان شاعر روضت السلاطين و شاهزاده خانمهاى شاعره ،\r\n\r\n\r\n","description":"","footnote":"\r\n( 1 ) .  Govardhan . \r\n( 2 ) .  Manohar . \r\n( 3 ) .  Qansauhal - Ghuri . \r\n","page_name":" 278 ","page_number":278},
  {"content":"\r\n\r\nجواهر العجايب نوشته شده است ، نشان مىدهند كه تركى جغتايى در اوايل دورهء مغول در سند نيز محبوب بوده است . بديهى است كه زبان تركى بيشتر از همه در ارتش محبوب بوده است كه اكثرا از خاندان ترك اصل و ريشه داشتند . فرماندهء لشكر بايرام خان ديوانى بسيار خوب به تركى و فارسى به‌جا گذاشت كه مصرعهايش ، همان‌طور كه بدائونى مىگويد ، ( 3 ) ورد زبان همگان بود . اين عبد الرحيم خان خانان پسر بايرام خان بود كه تزوك بابر را بر اساس يك ترجمهء قديمى از تركى به فارسى برگرداند و شخصا چند قطعه شعر كوتاه بىادعا به زبان تركى سروده است . ( 4 )\r\nاينكه همايون با يكى از خدمتكارانش تركى صحبت مىكرده است ، به وسيلهء ابو الفضل و بيشتر به وسيلهء جوهر ( 5 ) خدمتكار مخصوصش گزارش شده است . زبان اجدادى همواره در دربار زنده ماند ، در حالى كه علاقه به تركى در زمان اكبر كمى فرونشست ، چونكه او بيشتر به دنياى هند تمايل داشت .\r\nولى جهانگير پسرش ، با غرور يادآور مىشود : « با وجود اينكه در هندوستان بزرگ شده‌ام ، ولى از تركى بىاطلاع نيستم » ، و بدين‌ترتيب او دست‌نويسى از خاطرات بابر را به تركى به اتمام رسانده است . يك تاجر انگليسى به نام ويليام هندلاين « 1 » كه در سال 1610 به هند آمد و مىتوانست تركى صحبت كند ، براى مدتى رفيق ميگسارى جهانگير شد . جهانگير از اينكه يكى از محارمش عمامه‌اى مختص آسياى مركزى بر سر داشت ، مشعوف شده بود . جهان‌آرا نوهء جهانگير نيز بايد با زبان اجدادش آشنا بوده باشد .\r\nمناسبات بين قلمروى مغول و تركيه عثمانى باعث گرديدند كه دانشمندان هر دو منطقه براى ادبيات يكديگر متقابلا توجه نشان دهند ، تفاسير متعدد تركى - عثمانى اشعار فارسى عرفى ، ملك الشعراى دورهء اكبر ( ف . 1591 ) در استانبول تأليف شدند . در واقع برخى حتى به تركى عثمانى ترجمه گرديدند و اينكه نفعى « 2 » شاعر عثمانى قصيده‌اى در ستايش جهانگير نوشته است ، علايق مشترك را نشان مىدهد .\r\nما همچنين اطلاع پيدا مىكنيم كه اكبر كه مراد ، پسرش ، را به يزوئيتها سپرد تا كمى زبان پرتقالى ياد گيرد ، خسرو ، نوه‌اش را به مطالعه و بررسى دقيق هندى راهنمايى كرد ، در حالى كه خرم ، شاه جهان بعدى ، از « تاتار خان » تركى فرا مىگرفت . ( 6 ) در دورهء حاكميت شاه جهان ، فرد مورد اعتمادش كه در عراق بود تا اسب خريدارى كند ، توانست با سلطان عثمانى ، سلطان مراد چهارم به زبان تركى به توافق برسد . ( 7 )\r\nنبايد فراموش شود كه عنصر تركى نه فقط در سند و دهلى مهم بود ، بلكه در دكن ، جايى كه عادل شاهيهاى بيجاپور مثل قطب شاهيهاى گلكندا افتخار به اصل و نسب تركى مىكردند ، نيز اهميت داشت ، اگرچه تركى در آنجا ، تا جايى كه مىتوان ديد ، به عنوان زبان ادبيات كاربرد نداشته است .\r\nولى در دهلى گروه تورانى سنى ترك نسب با اكثريت شيعهء فراكسيون ايرانى رويارويى رو به رشد\r\n\r\n\r\n","description":"","footnote":"\r\n( 1 ) .  W . Handlin . \r\n( 2 ) .  Nefi . \r\n","page_name":" 279 ","page_number":279},
  {"content":"\r\n\r\nداشت . شايد دليل آن اين بود كه اورنگ زيب كه شديدا پيرو تسنن بود ، مجددا علاقهء زيادى به ميراث تركى نشان داده بود . بنا به پيشنهاد او دست‌كم يك سرى آثار براى گرامر تركى تأليف شده بودند . در ميان آنها يك لغت‌نامهء تركى وجود داشت و كتابهاى مشابه ديگرى به دنبال هم آمدند ؛ علما كوشيدند فرهنگى تركى ، فارسى ، عربى ، و هندى گردآورند ، در واقع حتى سعى كردند كه آن را در مصرعهايى تنظيم كنند ! چنين آثارى در طول قرن 18 بارها منتشر شدند . قبل از غارت دهلى به وسيلهء لشكريان نادر شاه در سال 1739 ، محمد شاه فرمانرواى مغول و همچنين وزير اعظمش نظام الملك ، بايد با نادر به تركى مذاكره كرده باشند . ( 8 )\r\nحتى در اشعار برخى از شاعران به اردو كه در آن زمان براى زبان ادبيات در حال تكوين بود ، گاهى از اوقات معماهايى تركى و كم و بيش مصرعهايى متناسب ( مثل سعادت يار خان رنگين ترك نسب ، ف .\r\n1838 ) يافت مىشدند .\r\nبا اين وصف مردى وجود داشت كه از شاعرانى كه با زبان بازى مىكردند تا بىقرارى خود را اثبات كنند ، با اهميت‌تر بود . اين شخص كه عضوى از خاندان مغول بود ازفرى گوركانى « 1 » بود . ( 9 ) او در سال 1758 در ردفورت دهلى كه پر از شاهزادگان و شاهزاده نماهاى بيكار بود ، به دنيا آمد ( لقب گوركانىاش اشاره به اصل و نسبش از تيمور گوركانى دارد ) و از آنجا گريخت تا نخست در دربار آواده در لكنو ، جايى كه او لغت تركى يا فرهنگ ازفرى را تأليف كرد ، مستقر شود . اين يك واژه‌نامهء تركى است كه امروزه در دبيرخانهء هند در لندن نگه‌دارى مىشود . سپس شاهزادهء ناآرام به سمت شرق به عظيم‌آباد ( پاتنا ) كوچ كرد ، جايى كه او به خواهش يك هندو اثر تركى ديگرى تأليف كرد . در حقيقت اين يك كتاب گرامر بود كه به تقليد از خالق بارى ، كتاب تدريس شعرى كه به امير خسرو نسبت داده شده بود ، نوشته شد و با واژه‌هاى تنرىترى آغاز مىگرديد . ( 10 ) سرانجام او در آخرين محل اقامتش ، مدرس ، اصول گرامر زبان تركى ( نظام تركى ) را نوشت . ولى بررسى و تحقيق قالبهاى شعرى او در عروض‌زاده ، پسر عروض كه بر اساس رسالهء عروض بابر تأليف كرد ، بسيار جالب توجه است ؛ كتابى كه از زمان جهانگير در قصر دهلى حفظ و نگه‌دارى شد و ظاهرا گاه و بيگاه به وسيلهء يك گرسنه و تشنهء علم ، يا شايد هم يك شاهزادهء مغول ملول مطالعه شده است . ازفرى كه يك شرح احوال پرهيجان به فارسى باقى گذاشته است ، مخارج زندگىاش را در مدرس از راه تدريس تركى تأمين مىكرد ؛ « خان عالم بهادر فاروق » فرمانرواى كارناتيك ( 1792 - 1854 ) از او به اندازهء كافى تركى ياد گرفت تا نه فقط به انگليسى ، بلكه به تركى نيز بتواند چند مصرعى شعر بگويد و بنويسد .\r\n\r\n\r\n","description":"","footnote":"\r\n( 1 ) .  AzfariGurgani . \r\n","page_name":" 280 ","page_number":280},
  {"content":"\r\n\r\nدر سال 1819 ، اظفرى آخرين شاهزادهء مغولى كه واقعا به زبان اجدادى آسياى مركزى تسلط داشت ، درگذشت . رمزگشايى دست خط او در نسخهء دست‌نويسى كه در مدرس نگه‌دارى مىشود ، وظيفهء استادان تركىشناسى صبور و با حوصله است .\r\n\r\nسانسكريت - هندى\r\nدر حالى كه علاقه به زبان تركى در دربار مغول همواره زنده ماند ، در كنار آن علاقه به هندى و زبان هندى جديد هم‌خانواده با آن نيز رشد كرد . پس از اينكه در قرن 14 نخستين‌بار اشعارى حماسى به هندى نوشته شده بودند مثل لورچنده « 1 » ، مولانا داود ، در زمان بابر منظومهء حماسى معروف پدماوات « 2 » به وسيلهء ملك محمد جائزى به وجود آمد و اكبر نه فقط شعر فارسى را دوست داشت ، بلكه از سرودهاى هندى ، بدان‌گونه كه مثلا به وسيلهء صوفيان در آرامگاه معين الدين چيشتى در اجمر خوانده مىشد ، لذت مىبرد . او كمى هم هندى مىدانسته است و جهانگير اشاره مىكند كه شخصى به نام لعل كالاوانت « 3 » آنچه را كه با هندى در ارتباط بود به پدرش آموخته است . منابع ، تعدادى از شعراى هندى را نام مىبرند كه براى فرمانروايان مغول نوشته‌اند و بدائونى تعريف مىكند كه چگونه برهان الدين كلپى كه جزو فرقهء مهدويه بود در سال 1559 در چنار يك شعر حماسى زيباى عرفانى به هندىاش را دكلمه كرده است .\r\nيك سال بعد سورداس « 4 » ، مهاكاوى « 5 » ، شاعر بزرگ ، اكبر را ملاقات كرد و تمام خاندان شعراى هند افتخار مىكردند كه مورد توجه فرمانروايان مغول هستند : يكى از اين شعرا افتخار مىكرد كه پدربزرگش به وسيلهء اكبر ، پدرش به وسيلهء جهانگير ، و خودش به وسيلهء شاه جهان ، مورد تشويق قرار گرفته است .\r\nشاه جهان يك هندىنويس شاعر دربار به نام سوندرداس داشت كه به لقب مهاكاوى راى شاعر بزرگ مفتخر شده و بدين‌وسيله با ابو طالب كليم همكارش كه به فارسى شعر مىسرود ، هم‌شأن و مقام گرديده بود . ( 1 )\r\nشاعر معروف هندى دورهء اكبر و جهانگير ، تولس داس ( ف . 1623 ) بود . ( 2 ) او با بزرگان دربار كاملا صميمى بود : هم ژنرال هندى مان سينگ و هم خان خانان عبد الرحيم با او دوست بودند ، خان خانان تا امروز به عنوان مؤلف اشعار هندى لطيف و به ويژه زيبا كه هميشه بسيار تحسين مىشوند ، معروف است\r\n\r\n\r\n","description":"","footnote":"\r\n( 1 ) .  LorChanda . \r\n( 2 ) .  Padmavat . \r\n( 3 ) .  LalKalawant . \r\n( 4 ) .  Surdas . \r\n( 5 ) .  mahakavi . \r\n","page_name":" 281 ","page_number":281},
  {"content":"\r\n\r\nو نه فقط شعراى ايرانى ، بلكه تعداد زيادى شعراى هندى نيز به وسيلهء او مورد تشويق قرار گرفته‌اند و برايش مديحه‌سرايى كرده‌اند . ( 3 ) شاهزاده دانيال كوچك‌ترين پسر اكبر شعر هندى را دوست داشت و خودش مصرعهايى به اين زبان شعر سروده است . يك شاعرهء مسلمان به نام « تاج » نيز بايد اشعارى هندى نوشته باشد . از اميران مختلف در قرن 16 و 17 نقل مىشود كه هندى را دوست مىداشتند . خوب محمد چيشتى صوفى شاعر را نبايد فراموش كرد كه در دورهء اكبر در گوجرات مىزيست و دست نوشته‌هاى مهمى به هندى گوجراتى تأليف كرده است .\r\nعلاقه به شعر هندى تا روزهاى شاه جهان ادامه داشت : شاعرى به نام مانيراما « 1 » براى شاه جهان آباد پايتخت نوساز دهلى شعر سرود و وقتى شاعر هندى ديگرى به نام پانديت راساگانگادهار لقب شاعر بزرگ شاه جهان را دريافت داشت ، او را با نقره وزن كردند . ( 4 )\r\nاز آنجا كه هندوها نقش مهمى به عنوان طالع‌بين ايفا مىكردند ، يك سرى آثار هندى دربارهء موضوعات طالع‌بينى تأليف گرديد .\r\nعلاقه به نوشته‌هاى سانسكريت از مدتها پيش وجود داشت - آمرتاكوندا « 2 » خيلى پيش با عنوان بحر الحيات به عربى ترجمه شده بود ، ولى در دورهء اكبر زبان مقدس هندوها به وسيلهء حكومت بسيار مراقبت و حفظ مىشد . تعدادى از آثار اصلى به سانسكريت به وسيلهء نويسندگان هندو يا جينى به دربار ارائه شدند . ساماياسميدارجه « 3 » يك عالم جينى در سال 1592 در لاهور حضور يافت تا اثر سانسكريتش را به اكبر ارائه كند . او براى تأييد كارش عنوان اوپنادهيايا « 4 » را دريافت داشت . بيربال با تخلصش براهمن ، مصاحبى كه به دربار اكبر آمد و تا مقام راجه ارتقا يافت ، مفتخر به دريافت عنوان كاوى راى « 5 » از اكبر شد .\r\nاو جزو محرم‌ترين اطرافيان فرمانروا ، يعنى نوراتان « 6 » ، نه جواهر بود .\r\nنام شاعران جينى كه اكبر را ستايش مىكردند ، بسيار به چشم مىخورد - يكى از آنان با سرودن حدود 128 مصرع شعر به سانسكريت ، فرمانروا را تمجيد كرده است . يك نسل بعد رودرا كاوى « 7 » در مدح خان خانان عبد الرحيم ، دانيال پسر اكبر و نيز خرم پسر جهانگير و شاه جهان آينده ، به سانسكريت اشعارى سرود . شاه جهان نيز پس از به تخت نشستن با مديحه‌سراييهايى به سانسكريت كه شاعرى از بنارس\r\n\r\n\r\n","description":"","footnote":"\r\n( 1 ) .  Manirama . \r\n( 2 ) .  Amrtakunda . \r\n( 3 ) .  Samayasmidarjee . \r\n( 4 ) .  Upnadhyaya . \r\n( 5 ) .  Kaviray . \r\n( 6 ) .  nauratan . \r\n( 7 ) .  RudraKavi . \r\n","page_name":" 282 ","page_number":282},
  {"content":"\r\n\r\nتنظيم كرده بود ، ارج نهاده شد - البته به اين قصد كه فرمانروا به لغو ماليات زيارت كه همواره خارى در چشم هندوها بود ، تشويق شود .\r\nدربارهء ستاره‌شناسى ، طالع‌بينى ، و پزشكى آثارى به سانسكريت تأليف شدند ؛ اكبر به وسيلهء علماى سانسكريت با مسائل حقوقى هندوها آشنا شد ؛ تودارمال وزير اقتصاد ، فرهنگ جامعى دربارهء سانسكريت ، ادبياتش و نقش فرهنگى آن گردآورى كرد .\r\nهرچه بيشتر مىگذشت آگاهى از اينكه دانش گرامرى بهتر زبانهاى مختلف مورد استفاده در سرزمين ضرورى است ، بيشتر مىشد و همان‌طور كه از اواسط قرن 17 تلاش شده بود كه گرامرها و كتابهاى مرجع تركى تأليف شود ، به همان‌ترتيب نيز در زمان حكومت اورنگ زيب گرامر سانسكريت نوشته شد . ( 5 ) ولى قبلا در دورهء حكومت شاه جهان ، شخصى به نام « وادان گارايا » « 1 » ، در سال 1643 يك واژه‌نامهء فارسى ، عربى ، سانسكريت تأليف كرد كه بيشتر از همه وقف شناخت واژه‌ها و اصطلاحات ستاره‌شناسى شده بود .\r\nدر حالى كه آمارتاكوندا قبلا به بنگالى ترجمه شده بود ، ترجمهء ديگرى در محفل صوفى بزرگ محمد قائوت گوليوارى انجام گرفت ؛ شخصى به نام نظام پانىپاتى « 2 » به كمك دو شاعر ترجمهء خلاصه‌اى از يوگاواهيشتا پديد آورد و به سليم ( جهانگير ) ، شاهزادهء وليعهد تقديم كرد . يك نسخه از اين اثر كه با تصاوير حالات مختلف يوگا مصور شده است در كتابخانهء چستر بيتى نگه‌دارى مىشود .\r\nمجموعه‌هاى داستان كه در ترجمه‌هاى مختلف قبلا از طريق دنياى اسلامى به اروپا آمده بودند ، مثل پنچه تنتره « 3 » و هيتوپادسا « 4 » ، در قرن 16 مجددا از سانسكريت ترجمه شدند . پنچه تنتره به عنوان مفرح القلوب منتشر و به همايون اختصاص داده شد . قبلا طوطى نامه تهيه شده به فارسى ، پس از اينكه ضيا الدين نخشبى ( ف . 1350 ) آن را نقل قول كرده بود ، در هند معروف شده بود . اين مجموعه كه در تركيه و اروپا مورد تحسين زياد قرار گرفته بود ، به‌طورى كه از دست‌نويسهاى آراسته به مينياتورها تشخيص داده مىشود ، بايد در دورهء اكبر بسيار محبوب بوده باشد . ( 6 ) اين عينا دربارهء افسانه‌هاى هيتوپادسا كه با عنوان كليله و دمنه از اواخر قرن هشتم با ترجمه عربى در دست بودند ، صدق مىكند كه به دستور اكبر به وسيلهء ابو الفضل تحت عنوان عيارى دانش به فارسى برگردانده شدند ، زيرا روايت قبلا تهيه شده با عنوان انوار سهيلى در دربار حسين بايقرا در هرات ، براى فرمانروا بسيار پيچيده بود . اين اثر\r\n\r\n\r\n","description":"","footnote":"\r\n( 1 ) .  Vadangaraya . \r\n( 2 ) .  NizamPanipati . \r\n( 3 ) .  Pancatantra . \r\n( 4 ) .  Hitopadesa . \r\n","page_name":" 283 ","page_number":283},
  {"content":"\r\n\r\nنيز در دنياى اسلامى غالبا مصور شده بود .\r\nولى خواسته‌هاى شخصى اكبر براى ترجمه‌ها خيلى بيشتر از اينها بود . او مقدم بر همه مىخواست كه زيردستان مسلمانش را با شعر حماسى مذهبى هندوئيسم آشنا كند و دستور داد نخست مهابهاراتا « 1 » را ترجمه كنند كه با عنوان رزم‌نامه منتشر شد .\r\nبدائونى كه در پروژهء ترجمه شركت داشت ، همواره از اين وظيفه كه بايد چنين كتابى را ترجمه كند ، مىناليده است و همكار سهيم ديگرى در پروژه آن را با آه ، كتابى پر از چرت و پرتهاى بىفايده ، كه داستانهايش به روياهاى بيمار تب‌دارى شبيه هستند ، مىخواند . مثل تمام چنين مواردى اين برهمانان عالم بودند كه متن سانسكريت را به فارسى يا هندى برگردانده‌اند كه پس از آن مترجمان مسلمان آن را به فارسى شكيل و زيبا ترجمه كردند .\r\nاكبر گاهى اوقات بدائونى را براى انزجارش از افسانه‌هاى هندى و خدايان گوناگون كه مورد نفرت مسلمانان متدين بودند ، سرزنش مىكرد ؛ با اين وصف او مأموريت ترجمه‌هاى ديگرى را پذيرفت و فرمانروا حتى يك‌بار نيمه شب از وى خواست كه برايش داستانهاى هندى تعريف كند .\r\nترجمهء رامايانا « 2 » اثر والميكى « 3 » بدائونى متدين را فقط به شكوه وادار ساخت . رامايانا در كارگاه هنرمندان خان خانان مصور و به اكبر داده شد . ( 7 ) چون درست همين ترجمه‌ها از سانسكريت بودند كه نقاشان اكبر را براى حداكثر كارآيى تحريك مىكردند - نقاشان هندو از اينكه داستانهاى رنگارنگ سنتشان را به زيباترين شكل تصوير و تزيين كنند ، مطمئنا لذت مىبرده‌اند - زيباترين تصوير از هارى وامسا « 4 » كه نشان مىدهد چگونه كريشنا كوه گواردهان را بلند مىكند ، زندگى هندى را همان‌گونه مطابق با حقايق منعكس مىنمايد كه هنرمند حالت پر راز و رمز مذهبى در اين معجزه را نشان داده است . ( 8 )\r\n\r\nفارسى\r\nاز زمانى كه شمال غرب شبه قاره در آغاز قرن 11 به وسيلهء محمود غزنوى تسخير شد ، فارسى ، زبان ادبيات و زبان ادارى مسلمانان هندى گرديده بود . اولين شاعران ايرانى در لاهور پايتخت جديد ، در اواسط قرن 11 حضور پيدا مىكنند . هجويرى جولابى كه امروزه هنوز به عنوان « داتاگنج بخش » در لاهور مورد تحسين است اولين‌بار دربارهء تصوف به فارسى نوشته است و اشعار ابو الفرج رونى و بيشتر نيز اشعار\r\n\r\n\r\n","description":"","footnote":"\r\n( 1 ) .  Mahabharata . \r\n( 2 ) .  Ramayana . \r\n( 3 ) .  Valmiki . \r\n( 4 ) .  Harivamsa . \r\n","page_name":" 284 ","page_number":284},
  {"content":"\r\n\r\nمسعود بن سعد سلمان در طول صدها سال در شمال غرب هند دكلمه شده‌اند ؛ اشعار دوران زندان مسعود كه در زندان دژ نوشته شده‌اند ، الگويى شدند براى اشعارى از زندان - متأسفانه به مقدار خيلى زياد - كه در دوران ما ( فيض احمد فيض ) در اشعار هندو - مسلمان ظاهر شوند .\r\nآثار نثر تاريخى و ادبى و همچنين شرح احوال شاعران در قرن 12 و 13 در شمال غرب هند پديد آمدند و بزرگ‌ترين فارسىنويس اديب در شبه قاره ، امير خسرو ، پسر يك پدر ترك و مادرى هندى ( 1256 - 1325 ) بود . اين مريد نظام الدين اوليا ( ف . 1352 ) ، مرشد بزرگ چيشتى دهلى ، خود را نه فقط با مصرعهاى ظريف عاشقانه برجسته و ممتاز ساخت ، بلكه اشعارى حماسى رزمى نيز به شيوهء سنتى ( تقليدى از خمسهء نظامى ) و منظومه‌هايى حماسى در مورد وقايع آن دوره سرود و نوشت ؛ بدين‌ترتيب او سبكى جديد خلق كرد ( همه از سبك آراستهء او سخن مىگفته‌اند ) . اينكه امير خسرو اثرى جالب توجه ، ولى به سختى قابل لذت دربارهء منشىگرى نوشته است ، مثل اين ادعا كه او سيتار ، مهم‌ترين ساز زهى موسيقى هندى ، را ابداع يا دست‌كم اصلاح كرده است ، جزيى از تجسم او و فرهنگ هندو - مسلمان است . او بايد بنيانگذار اصلى موسيقى هندى نيز بوده باشد . اينكه حافظ معروف‌ترين شاعر ايرانى ، خمسهء امير خسرو را كپى كرده است ، گوياى بزرگى امير خسرو است . ( 1 )\r\nبدين‌ترتيب تا آنجا كه تمام توجه به استادان بزرگ ايرانى مثل حافظ و سعدى معطوف نبود ، امير خسرو الگوى بزرگ براى همهء خوانندگان شعرهاى عاشقانه در سده‌هاى بعد باقى ماند . اگرچه تعداد زيادى شاعر فارسىنويس در شبه قاره مىزيسته است ، ولى در دورهء مغول آنها بيشتر فقط در حاشيه اهميت داشتند .\r\nولى مجموعه‌هاى نامه‌هاى زيادى كه غالبا به وسيلهء صوفيان نوشته شده است و ملفوظات ، سخنان روزمره كه گفته‌هاى استادان صوفى و گزارشهاى مربوط به زندگى روزمرهء آنان است نيز قابل ذكر هستند .\r\nزمانى كه بابر در سال 1526 قلمروى « خاندان تيمور » را در هند بنيانگذارى كرد ، ظاهرا هيچ شاعر بزرگ فارسىنويسى در هند وجود نداشته است . بابر شخصا در كنار آثار تركىاش چند مصرع كوچك شعر نيز به فارسى سروده است كه در حد متوسط هستند ؛ ولى اينكه سنت زبان فارسى زنده بوده است ، از شعرهاى همايون پسرش و يادداشتهاى دختر گلبدن قابل ملاحظه است . ( 2 )\r\nبا فرار همايون به ايران و بازگشتش به هند وضع تغيير كرد . براى فرهنگ مغول اين يك اتفاق پر سعادت بود كه درست در اين زمان شاه طهماسب تسليم ندامتى صادقانه شود ، چيزى كه بايد به خفه كردن اشعار ستايش‌آميز و دنيوى در ايران منجر شده باشد . حال ، آن حاميان هنر كه شعر ستايش‌آميز هنرمندانه را پاداشى مفصل مىدادند كجا بودند ؟ كجا بود آن جمع شنونده و بيننده‌اى كه وجد زده به\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمصرعهاى اشعار عاشقانه ( و در واقع كمى هم جلف ) گوش فرامىداد ؟ موضوعات مذهبى و اخلاقى حاكم بر همه چيز بودند . تحت چنين شرايطى اين شانسى غيرمنتظره براى هنرمندان ايرانى بود كه همايون در حين توقفش در قندهار و كابل نه فقط نقاشان ، بلكه شعرا را هم پذيرا شد ، و در دهه‌هاى سالهاى بعدى سيل مهاجرين قطع نشد . در زمان اكبر قلمروى مغول سرزمين رويايى همهء هنرمندان شد و آنها دسته‌دسته مىآمدند ( اگرچه ابو الفضل از « هزاران شاعر » سخن مىگويد ) نه تنها به دربار فرمانروا بلكه نزد بزرگان ، چه طبيب دربار اكبر و چه فرماندهء كل ، خان خانان عبد الرحيم . همه دورشان را با شعرايى پر كرده بودند كه با ميل مديحه‌سرايىهايشان را مىخواندند . در اين ميان خان خانان نقش ويژه‌اى داشت ، او در طول زندگىاش بايد نزديك به 104 شاعر فارسىنويس را تأمين كرده باشد كه هدايايى بسيار دريافت مىداشتند . ( 3 ) هند ، براى شعراى فارسى ، سرزمين كاوشگران طلا بود ؛ كوچ به آنجا ، معنى طرد بدبختى و بىاهميت بودن را مىداد . بدين‌جهت طالبى آملى ( ف . 1627 ) با بازى با اصطلاح خوشبختى سياه براى واژهء بدبختى و به كار بردن سياه به عنوان نام سنتى هندوها مىگويد :\r\n هيچ‌كس در حقيقت يك هندو را به هند نمىبرد - * طالبى ، برو ، « خوشبختى سياهت » را در ايران بگذار ! ( 4 ) \r\nمولانا قاسم كاهى كه تاريخ تولد و مرگش كاملا مشخص نيست ، و به واسطهء اشعار پرمفهوم طنزش معروف شده بود ، جزو اولين شعراى ايرانى است كه در منابع نام برده مىشوند . او در اشعارش با علاقه اصطلاحات زبان عاميانه را به زيبايى با تصورات شديدا سنتى مرتبط مىكرد و بدين‌ترتيب گرايشى را پيش‌بينى كرد كه به زودى بايد در شعر به اصطلاح « سبك هندى » شكوفا مىشد :\r\n آنجا كه از تصوير گونهء تو * آيينه پر از گلسرخ مىشود\r\nطوطىاى كه در آن منعكس است * همان دم بلبل مىشود . \r\nمصرع از اين تفكر جان مىگيرد كه طوطى در سنت همواره با آيينه كه به كمك آن حرف زدن ياد مىگيرد مرتبط است ، ضمن اينكه عشق بلبل به گل جزو تجسمات غالبا به كار برده در اشعار فارسى - تركى است . تشبيه گونه به گلسرخ نيز هزاران‌بار در شعر شرقى اثبات شده است .\r\nاكبر مقام ملك الشعرا را كه نخست غزالى مشهدى در اختيار داشت و سپس به فيضى پسر مبارك رسيد ، پديد آورد .\r\nهرمان اته در يك تصوير عالى سبك هندى را تابستان هند در شعر فارسى توصيف كرده است و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاگرچه اين اصطلاح در اصل تابستان سرخ‌پوستان ، يعنى جنگلهاى رنگارنگ شمال آمريكا در پاييز را وصف مىكند ، اجازه مىدهد كه براحتى در شعر مغول هند به كار برده شود . چون رنگهاى شعر تغيير كرده‌اند ، غيرعادى شده‌اند ، ولى در پايان ظاهرا آرام به پاييز ماليخوليايى دورهء مغول يا همان‌طور كه پرسيوال اسپير « 1 » آن را ناميده است ، به غروب مغول اشاره مىكنند .\r\nتأليف آثار كلاسيك تقليدى ، چه اشعار حماسى رزمى ، و چه اشعار عاشقانه يا ستايش‌آميز ، بيشتر و بيشتر متداول شد . شاعر اگر شعرى با ضمين يكسان ، يعنى مصرعى با وزن و قافيهء يك اثر معروف مىنوشت ، تحسين مىشد . او مىتوانست در اين ميان هنرش را به خوبى نشان دهد : زيرا نه فقط بيان تجربهء شخصى ، يعنى غزلسرايى خاطرهء فراموش نشدنى در مفهوم مدرن اروپايى ، بلكه تنظيم ظريف‌تر قالبها و تجسمات يك‌بار به دست داده شده ، نيز مورد درخواست و انتظار بود . در اينجا مىتوان به هنر تغيير آهنگها در موسيقى اروپايى انديشيد . هرچه زمان پيش مىرفت ، به همان اندازه بيشتر از آثار هنرمندان كلاسيك ايرانى قرن 11 تا 15 استفاده مىشد و ايده‌هاى جديدى كه در چنين مضمونى به وجود آمده بودند ، تحسين مىشدند . همان‌طور كه نظيرى يكى از بزرگ‌ترين شعراى مغول مىنويسد ، بايد كه « مفهومى زياد استفاده و كهنه شده » پيدا كرد .\r\nشعر كلاسيك فارسى براى هماهنگىاش معروف است ؛ تجسمات بايد به زيباترين نحو به يكديگر مربوط باشند و حتى اگر بيگانه‌اى زحمت پى بردن كامل به ساختار اسرارآميز مصرعى را داشته باشد ، يك ايرانى فورا الگوى شعر را تشخيص مىدهد و مىداند كه چرا شاعر به تركيب خاصى از تجسمات و گره زدن جملات مبادرت ورزيده است . در سبك هندى اين هماهنگى بيشتر اوقات گسسته شده است .\r\nتجسمات وابسته هنوز با يكديگر مرتبط نشده رابطه‌هايى بيشتر غيرمنتظره و نيز بد سليقه براى احساس ما ، ظاهر مىشوند كه در نتيجه ترجمهء « شاعرانهء » يك شعر هندى - فارسى از يك غزل كلاسيك دشوارتر است . علاوه بر اين مفاهيم جديدى وارد مىشوند ، اگرچه چنين تصاويرى بعضى اوقات با موضوعات تصوير شده در نقاشيهاى مينياتورى كه هم زمان به وجود آمده‌اند ، تطبيق مىكنند .\r\nدر اينجا به عنوان مثال واژهء « عينك » مرتبط با موضوع است - نخستين تصاويرى كه نقاش يا عالمى را كه عينكى فنرى روى بينىاش دارد ، نشان مىدهند ، مربوط به نيمهء دوم قرن 16 هستند و فقط كمى بعد است كه شعرا ؛ قاسم كاهى ، فيضى ، و ديگران - با اين واژهء كاملا غيرشاعرانه براى ما ، بازى مىكنند . ( 5 ) آيا حتى خورشيد و ماه براى آسمان عينكى نيستند كه از پشت آن آسمان كار اسليمى بسيار ظريف را روى جلد كتابى از دورهء شاه جهان ، مشاهده مىكند ؟ كليم اين‌چنين مىانديشد . ( 6 )\r\nزمان كوتاهى پس از اينكه سلطان جهانگير به وسيلهء نقاش دربارش به همان نحو كه روى يك ساعت\r\n\r\n\r\n","description":"","footnote":"\r\n( 1 ) .  PercivalSpear . \r\n","page_name":" 287 ","page_number":287},
  {"content":"\r\n\r\nشنى عظيم جلوس كرده بود ، نقاشى شد ، ساعت شنى ، نيز واژهء مد روز مىشود ؛ و نوه‌اش اورنگ زيب مىپرسد :\r\n غم دنيا خيلى بزرگ است - * من فقط دلى كوچك دارم -\r\nچگونه مىتوانم تمام كوير شن را * پس در ساعتى شنى جاى دهم ؟ ( 7 ) \r\nشعراى ديگر پى مىبرند كه مذهب و تلاش دنيوى ناسازگار هستند ، ولى يك نيمهء ساعت شنى همواره خالى است . كليم حتى جرئت مىكند در شعرى بلند دربارهء قحطى هولناك دكن بگويد كه زمين عين يك ساعت شنى خالى از جانداران و پر از مردگان شده است . . .\r\nشعراى قرن 17 و 18 به ساير موضوعات آشنا از هنرهاى زيبا نيز اشاره مىكنند : ( 8 ) شاعران قديم ايران گاهى اوقات از شيشهء حلبى ( شهر حلب - سوريه از زمانهاى خيلى دور براى ظروف شيشه‌اى ظريفش معروف بود ) صحبت كرده‌اند ، بدين‌ترتيب در كنار آن ظروف چينى هم ظاهر مىشوند . ظروف سفالى با لعاب مينايى نيز مدتها از چين وارد مىشد ، ولى ظروف لعابدار با ترك‌هاى تزيينى براى شاعران بسيار محبوب بودند . ترك‌هاى بسيار ظريف روى ظروف چينى مىتوانستند در واقع - به نحوى خلاق يا بد سليقه - با گيسوى بافتهء چينيها و بويژه با موهاى امپراتور چين ارتباط داده شوند ، چيزى كه غالب اوقات به تجسمات مضحك و ناهنجارى منتهى مىشود .\r\nمخمل هم در اشعار ظاهر مىشدند : وقتى كه لطيف‌ترين مخمل ، مثل آنچه در لاهور و گوجرات توليد مىشد ، كاملا صاف و يكدست بود ، به فارسى گفته مىشد كه « خوش خواب است » و بدين‌ترتيب شعرا مىتوانستند تجسم كنند كه پارچهء گرانبها وقتى خوف و وحشت دنيا را مىشنود ، بيدار مىشود ، موها سيخ مىشوند و با چشمانى پر از هول و هراس به شاعر مىنگرد .\r\nيك واژهء محبوب ديگر شاعر ( همچنين در اردوى قديم ) رد پاست - شاعر در رد پاى خودش گم مىشود يا به وسيلهء انسانها و حوادث لگدمال مىشود تا كه از بين رفته و گم شود .\r\nمحل تپه شنهاى روان نيز جزو همين حال و هواى فانى است ، شن دايما روانى كه مسافر را مىفريبد - آيا دنيا كويرى نيست كه در آن هرگز نمىتوان موقعيت خود را تثبيت كرد و واقعيت را يافت ؟\r\nشعراى كلاسيك فقط بندرت از واژهء غيرشاعرانهء آبله ، جوش ، تاول پا استفاده كرده‌اند . البته در سبك هندى همواره ظاهر شده است - درست چيزى كه مترجم را مشمئز مىكند - چون شاعر نااميد در حال جست‌وجو دايما پاهايش تاول زده است . حتى ستارگان هم مىتوانند به جوشهايى در چهرهء آسمان تبديل شوند !\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nولى مترجم بيشتر از همه وقتى به واژهء خميازه برخورد مىكرد ، آه مىكشيد كه در اصل همان خميازه كشيدن معنى مىدهد ، ولى در دورهء مغول اشتياقى پايان نيافتنى را توصيف مىكند . اين واژه ظاهرا نخستين‌بار در اشعار عرفى مشهود مىشود كه در سرود بزرگش براى يگانگى خداوند مىخواند :\r\n او خميازه به سينهء كمان افكند . . . \r\nيعنى اينكه كمان خود را زياد باز مىكند تا قدرت پرتاب تير را داشته باشد . و وقتى خميازه معنى اشتياقى پايان نيافتنى ، مثل آرزوى ساحل براى ملحق شدن كامل به دريا را دهد ، بدين‌ترتيب شكست واژهء محبوب ديگر شاعر مغول است . براى آنها « شكستن » يا « شكسته شدن » ، داروى شفابخش تمام دردها به نظر مىرسد :\r\n حماقت من - قلب گرفته‌ام بدون درد باز نمىشود - * چون شكستن كليد فقط به خاطر قفلى زنگ زده است ( ناصر على ) \r\nبه نظر قابل توجه است كه اين مفهوم درست زمانى پيدا و همواره بيشتر مىشود كه قلمروى مغول تدريجا شكسته و خرد مىگردد - البته نه در ظاهر ( حوزهء اقتدار در واقع بيشتر گسترش يافت بويژه پس از آنكه اورنگ زيب ايالتهاى دكن را تسخير كرد ) ، بلكه از درون ، چون ساختارهاى ادارى و اجتماعى همان‌طور كه پس از مرگ اورنگ زيب فورا آشكار شد ، بتدريج فروپاشيدند . آرمانهاى صوفيانه ، مثل شكستن من خود نيز در اين اصطلاح نقش داشتند و انديشهء اينكه ، گنج را فقط وقتى مىتوان يافت كه در ويرانه‌ها جست‌وجو شود ، مورد استقبال قرار گرفت . آيا خداوند حتى در جمله‌اى خارج از متن قرآن اين‌چنين نويد نداده است : « من با كسانى هستم كه قلبهايشان به خاطر من شكسته است ؟ »\r\nسرانجام نيز نبايد فراموش كرد كه در همان زمان كه شكست واژه محبوب شاعر شده بود ، در خوش‌نويسى هم نوعى خط تكوين يافت كه به خط شكسته معروف است ، نوعى خط نستعليق كه به زحمت قابل خواندن است ، ولى از قرن 17 فوق العاده محبوب گرديد و در ايران و هند مدتها براى متنهاى فارسى به كار برده شد .\r\nحبس فرنگى ، زندان اروپايى ، را كه برخى اوقات براى دنياى رنگارنگ برازنده است ، مىتوان جزو اين تجسمات جديد و غالبا غافلگير كننده به حساب آورد - راهيابى و نفوذ اروپاييان به شبه قارهء هند در واقع با پرتقالىها در سال 1498 آغاز مىشود و با پديدار شدن انگليسىها و هلندىها ، در دورهء مغول كاملا محسوس مىگردد . براى شعرا تجسمات رنگارنگ از اروپاييان مىتوانسته است جهت اشاره به بستگى آنان به كرهء خاكى رنگارنگى كه كاملا در تضاد با يكرنگى الهى است ، به كار آيد .\r\nخيلى از پيامهاى شعرا به نظر ما بيمارگونه مىرسند - بدون شك بىرحمى تجسمات زبان فارسى\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمعروف است ( اشارات گوته به آن در يادداشتها و رساله‌هاى ديوان غربى - شرقى قابل مقايسه است ! ) ولى اين بىرحمى در سبك هندى بيشتر تشديد مىشود و شعر اردو كه در كنار فارسى تكامل پيدا كرده است آن را گرفته و قبول مىكند ، به نحوى كه سرانجام گلسرخها ، زخمها ، آتش و خون و شراب ، غيرقابل تفكيك مرتبط شده‌اند .\r\nبه تجسمات نادرى كه غالبا به نحوى غيرعادى نيز تركيب مىشوند ، ويژگيهاى دستورى مثل استفاده از مصدرها در حالت جمع ، اضافه مىگردند و غالبا به يك زبان ادبى خيلى پيچيدهء مرتبط با جمله پردازيهايى به زبان عاميانه كه براى اردو نيز معتبر است ، مبدل مىشود . ميرزا غالب آخرين شاعر كلاسيك فارسى و اردو كه دوازده سال پس از پايان حكومت مغول در دهلى درگذشت ، استاد اين‌چنين قالبهاى علم بديع است .\r\nبراى خوانندهء اروپايى برخى از ديدگاه‌هاى اين شعر به سختى قابل لذت است ؛ كاربرد زيركانهء موضوعات و قالبهاى خاص فقط مختص آگاهان است . همان‌طور كه استادان صنعتگر دورهء مغول دانه‌هاى خشخاش را سوراخ مىكردند يا جواهرات ريز را با متنهاى پرمعنى تزيين مىنمودند و مىتوانستند روى بافته‌هاى بسيار نازك به صورتى بسيار ارزشمند سوزن‌دوزى كنند ، شعرا نيز موفق به نشان دادن قطعات هنرى هيجان‌آور مىشدند . يكى از آن هنرها ساختن ماده تاريخ با حساب ابجد است . اين هنر در همه جا ، به ويژه در شرق دنياى اسلامى معروف بود . از آنجا كه هر يك از حروف عربى داراى يك رقم و عدد است ( كه طبق ترتيب الفباى عربى محاسبه مىشود ) مىتوان به راحتى نامها و اعداد را مرتبط كرد : احمد براساس ، ا 1 ، ح 8 ، م 40 ، د 4 ، جمعا عدد 53 را تشكيل مىدهد . از آنجا كه مصوتهاى كوتاه در خط عربى همراه نوشته نمىشوند ، نقشى هم بازى نمىكنند .\r\nهنر ساختن مادهء تاريخ نزد مغولان نيز محبوبيت زيادى كسب كرد و يك شاعر ماهر مىتوانست به وسيلهء يك ماده تاريخ پرمفهوم با مرگ يك همنوع ، عقيده‌اش را دربارهء شخصيت شخص فوت شده بيان نمايد . مثلا در مرگ فيضى ، شاعر دربارى عاشق سگ ، از جمله گفته شده است : چه سگ پرستى مرد ! ( تاريخ 1004 / 1595 ) .\r\nمثلا هنگام به تخت نشستن جهانگير ماده تاريخهاى متعددى ساخته شدند كه از آنها برخى حتى روى سكه‌ها ضرب گرديدند . هنگام به تخت نشستن همايون پدربزرگش گفته شده است : « خير الملوك » ، ( 937 - 1530 ) و هنگام مرگش ، « همايون پادشاه ، از بام افتاد » . ( 963 - 1556 ) . ( 9 )\r\nاثر جامع فارسى هفت قلزم ، « هفت دريا » ، كه در اواخر دورهء مغول به وسيلهء « قاضى الدين حيدر » سلطان آواده چاپ شده است ، شامل نمونه‌هاى زيادى از اين هنر است . در آن شعرى وجود دارد كه نيم مصرع اولش هربار تاريخ بر تخت نشستن اكبر ( 963 ه . / 1556 ) را ارائه مىكند ، در حالى كه نيم مصرع دوم\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nهمواره سال تولد پسرش سليم جهانگير ( 977 ه . / 1569 ) را عرضه مىكند ، و يكى از هنرمندانه‌ترين ساخته‌هاى اين هنر قصيده‌اى است كه آقا طهماسب قلى وهمى ، براى عروسى داراشكوه ( 1043 ه . / 1633 ) سروده است . در آنجا در حقيقت در نوزده مصرع ، هر نيم مصرع تاريخ مورد درخواست را عرضه مىكند ، ولى تمام حروف نقطه‌دار و همچنين بىنقطهء هر مصرع ، همان تاريخ را تشكيل مىدهند . وقتى حروف اول همهء نيم مصرعها برداشته و متصل شوند ، جمله‌اى نغز و پرمعنى به دست مىآيد كه باز هم شامل چهار ماده تاريخ است كه در نتيجه شعر شامل كم‌تر از هشتاد ماده تاريخ نيست . اين بايد در واقع همان شعرى باشد كه شاعر براى آن پاداش بزرگى از فرمانروا دريافت كرده است - او شايستگى آن را داشته است ! ( 10 )\r\nبا اين وصف شاعر ديگرى كه بار زحمت چندش‌آور قصيده‌اى ( همان‌طور كه فريدريش روكرت ، محقق آلمانى اين اثر آن را به حق چنين ناميده است ) را با حدود 4512 ماده تاريخ به دوش گرفته ، گوى سبقت را از او ربوده است . وى در اين قصيده كه ناآگاهانه به عنوان قصيده‌اى معمولى نگريسته شده است ، به تخت نشستن اورنگ زيب را به سال 1068 ه . / 1659 ، مىستايد .\r\nهنر ادبى ديگرى كه در دربار مغول بسيار محبوب بود ، معما ، معماى اسامى است . در اين ميان بايد از يك سطر سادهء بدون تزوير يا از يك اشاره ، نام خاص پنهانى شاعر را پيدا كرد ، چيزى كه به تيزبينى نياز دارد . هنر معما در ايران عصر تيمورى بسيار محبوب بود و از آغاز دورهء مغول در هند نيز حفظ شد ، بابر كه با شهابى ، معروف‌ترين استاد معما ، دوست بود ، شخصا چند سرى از اين معماها ساخته بود . ( 11 )\r\nفرمانروايان بعدى مطالعات علمى ويژه‌اى را صرف اين سيستم تار عنكبوتى ( روكرت آن را به حق چنين مىنامد ) كرده‌اند . يك نمونه سادهء آن ، اين است :\r\n رقيب من و سگ دايم با هم بازى مىكنند * باز كن چشمت را و بنگر بازى تكرارى را ! \r\nچشم به عربى عين است و از تكرار بازى ، دو زى - زى به دست مىآيد : بدين‌ترتيب نام مورد جست‌وجو عزيزى است . . . ( 12 )\r\nاين غيرممكن است كه در اينجا اسامى شعراى بزرگ و كوچك در هند مغول را حتى فقط حدودا كامل در يك فهرست بياوريم . در دربار اكبر بين فيضى برادر ابو الفضل وقايع‌نگار دربار و عرفى شاعر جوان شيرازى كه خود را با قصيده‌هاى عالىاش برجسته و ممتاز ساخته بود ، وجود داشت . اشعار عرفى نسيمى از ماليخولياى عميق و واقعى داشت ، اگرچه هم عصرانش غرور جوان شيرازى را غيرقابل تحمل يافته‌اند .\r\nشايد اشعار فيضى كه او نيز شاعر خوبى بود ، كمى صاف و يكدست‌تر بودند ؛ با اين وصف بدائونى چيزى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nجز سخنان منفى دربارهء او نمىگويد :\r\nاو مىتوانست اسكلت مصرعها را خوب سرهم كند ، ولى در استخوانها مغز استخوان نبود و نمك شعرش كاملا بىمزه بود .\r\nمقايسهء بين فيضى و عرفى در طول صدها سال انجام مىگرفته است ؛ نه فقط منتقدان ادبيات هند از خود پرسيده‌اند كه در حقيقت كدام يك بزرگ‌تر است ، بلكه در تركيهء عثمانى نيز علاقه‌مند به اين سؤال وجود داشت . به نظر من قصيدهء بزرگ عرفى با تكرار قافيهء « رفتم » ، يكى از تكان دهنده‌ترين اشعار هندو - فارسى در ادبيات است :\r\n بر در دوست - چه گويم ، * كه چگونه از آنجا رفته‌ام\r\nبا چه شوقى آمده‌ام * و چه تلخكام رفته‌ام !\r\nچگونه سر خود را به ديوار كوبيده‌ام * در اين كوچهء تنگ . . .\r\nشيفته و شيدا در حالت نشئه آمده بودم * آشفتهء خاموش رفته‌ام .\r\nاعتقاد ، دل و عقل ده مرا ، * پس ده دگر زبانم ،\r\nتا كه گويم با آن : با چيزى * از بر دوست رفته‌ام !\r\nشعرى نيز براى لب گشوده * اميد از دست داده ، اين‌چنين آمده‌ام . . .\r\nدندانهاى به‌هم فشرده * در دل - اين‌چنين رفته‌ام\r\nصبح زود آمده‌ام ، مثل بلبل * در جشن بهار ، بر دامن گل . . .\r\nشب هنگام : مثل نوحه‌سرايان از سر خاك شهيد رفته‌ام . . . * شب زمستان زندگىام ،\r\nحرف مىزند با غروب : دردا ، * \r\n\r\n","description":"","footnote":"","page_name":" 292 ","page_number":292},
  {"content":"\r\n\r\n در ياوه‌گوييهاى بىفايده و بىارزش * تا به پايان رفته‌ام !\r\nمن غنچه‌اى پژمرده‌ام * من در باد پاييزىام\r\nلبخند روى لبها گره خورده * با سرى پنهان رفته‌ام . . . \r\nعرفى هنوز 36 ساله نشده در سال 1591 در لاهور درگذشت ، جايى كه در آن زمان اكبر اقامت داشت ؛ بعدها جنازه‌اش را به نجف انتقال دادند كه يكى از اماكن مقدس مسلمانان شيعه است .\r\nهجوم شعراى ايرانى به هند همچنان ادامه يافت و خان خانان عبد الرحيم كه عرفى را در سالهاى آخرش ارتقا داده بود ، همواره شعراى جديدى را جذب حوزهء نفوذ خود مىكرد . « نظيرى » يكى از آنان بود كه سبك هندى در اشعارش با وجود همهء هنرهاى بديع مصرعهاى شوريده ، باز هم پيچيده‌تر و خيالىتر از عرفى بود . از مصرعهاى شاعر آمده از نيشابور ، همواره بيتهاى زيبايى نقل قول مىشود :\r\n بايد مديون باد زودرس بود * كه باغت را ويران كرده است -\r\nگلسرخ در دست توست * حتى تازه‌تر از روى شاخه \r\nنظيرى پس از بازگشت از سفرى زيارتى كه خان خانان عبد الرحيم مخارجش را براى او مثل خيلى از شعراى ديگر تأمين كرده بود ، به گوجرات رفت و دورى گزيد و بايد در آنجا به عنوان طلاساز ارزش و اهميتش را نشان داده باشد . جهانگير يك‌بار او را دعوت كرد و به او خلعت ، يك رأس اسب و 1000 روپيه پاداش داد . يك سال بعد ، در سال 1612 شاعر درگذشت .\r\nمدتى بعد در سال 1617 طالبى آملى از نواحى درياى خزر عنوان ملك الشعرا را دريافت كرد . او نخست مدتى با ميرزا قاضى طرخان ، در سند زندگى كرد و در سال 1611 به دربار مغول آمد ، جايى كه اشعارى ستايش‌آميز نه فقط براى جهانگير ، بلكه براى پدر زن او اعتماد الدوله و همچنين نور جهان ، سرود .\r\nيكى از مصرعهاى او نيز تقريبا ضرب المثل مانند است ، چونكه او سكوتش - مهم‌ترين فضيلت يك عاشق - را در تجسمى قابل توجه نشان مىدهد :\r\n من دهانم را براى سخن نگفتن آن‌چنان بسته‌ام - * كه تصور مىرود جاى زخم يك جراحت است . \r\n\r\n","description":"","footnote":"","page_name":" 293 ","page_number":293},
  {"content":"\r\n\r\nصفحه‌اى از فرهنگ جمال الدين اينجو\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nدر آن زمان هنر نوشتن واژه‌نامه‌هاى پرمحتواى فارسى شكوفايى ويژه‌اى بشمار مىرفت . ( 13 ) خيلى از شعراى آن زمان ، بويژه دورهء شاه جهان دست‌كم براى بخشى از سال در كشمير ، سرزمين باغهاى محبوب فرمانروايان مغول ، مىزيستند . يكى از آنها قدسى بود كه شعر ستايش آميزش براى حضرت محمد ( ص ) هنوز هم دكلمه مىشود و كلمات قصار زيبايى نيز ساخته و تدوين كرده است :\r\n خوب نيست كه آرزويى به پايان رسد - * صفحهء پرشده از نوشته برگردانده مىشود . \r\nقدسى كه در سال 1649 درگذشت ، دوست شاعرى بود كه شعرش براى خوانندگان امروزى براحتى قابل دسترسى است . اين شاعر ابو طالب كليم است كه احتمالا از همدان به دربار مغول آمد و از جمله در مصرعهاى توصيف‌كننده ، خود را برجسته و ممتاز ساخته است . به لطف مصرعهايش در مىيابيم كه هم عصران با ديدن تخت طاووس چه انديشيده‌اند يا يك دربارى صاحب امتياز با ديدن آلبومهاى مينياتور و خوش‌نويسى چه عكس العملى نشان داده و كشمير چگونه به نظر مىرسيده است - نه فقط در شكوه و جلال شكوفه‌هاى شكفته ، بلكه در گل و شلى كه سرزمين زيبا را در زمستان از بهشت بودن در مىآورده است . همان‌طور كه قبلا ذكر شد شعر طولانى او دربارهء قحطى در دكن قابل توجه است ؛ ولى در اشعار بلندش بويژه تك‌مصرعها به خاطر ماندنى هستند . ( از مجموعه‌هاى شعر و شرح احوال شعرا تمايل نويسنده به نقل قول فقط بهترين مصرع از شعر ، ولى نه شعرى كامل ، قابل درك است ) . اشارات كوتاه و بجاى كليم هنوز هم خوانندهء امروزى غربى را به هيجان مىآورند :\r\n نه فقط غنچهء خندان * باز هم از من مىگريزد ؛\r\nخير ، خارهاى بيابان هم * حاشيه را از من دور مىكنند .\r\nرابطهء آنها با من * شبيه به ساحل و درياست :\r\nهمواره دوباره نزديك من ، * ولى تا ابد در حال گريز از من !\r\nرويداد اسف‌انگيز زندگى فقط دو روز دوام مىآورد * مىخواهم به تو بگويم اين دو چه نام دارند :\r\nيك روز ، دل را به اين و آن سپردن ؛ * يك روز ، سپس دوباره دل كندن . \r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدر همان زمان شاهزادهء وليعهد داراشكوه مصرعهاى كمى خشك خود را كه در آنها سعى در بيان آرمانهايش داشت ، نوشته است . او هم در حال و هواى عرفان ابن عربى و هم ودانتا آغاز به كمك از خداوند مىكند :\r\n به نام آنكه نامى ندارد * و خود را نشان مىدهد ، همواره هر وقت كه او را نام برى . . . \r\nشاهزاده در مجموعه‌هاى شعرش همه چيز را ، آنچه را كه در سنت كلاسيك عرفان مورد پسندش بوده است ، كنار هم قرار مىدهد - از آثار رومى ، عين القضات همدانى ، روزبهان بقلى و آنچه همواره در دربار مغول قابل دستيابى بود . اينكه تا چه حد فعاليت شاعرانهء او تحت تأثير دوست يهودى - ايرانىاش سرمد كه به اسلام تغيير مذهب داده بود ، قرار داشته است ، قابل تشخيص نيست . سرمد به عنوان يكى از بهترين شعراى غزل‌سرا در ادبيات فارسى معروف است و همچنين به عنوان آدمى عجيب و غريب كه عريان در خيابانها مىگشت . او بايد در برابر شاهزاده چنين گفته باشد :\r\n كسى كه به تو شكوه ( داراشكوه ) پادشاهى داده است * به ما فقط سردرگمى راه را داده است .\r\nاو لباس را به كسانى داد كه كمبودهايشان را ديد ؛ * او به نيالوده‌ها عريانى را داد . \r\nاستعداد شاعرى خاندان مغول در زيب النسا برادرزادهء داراشكوه نيز كه با نام مخفى شعر مىنوشته است ، پديدار شد .\r\nدر دربار داراشكوه بايد از برهمن چندار بهان هندو نام برد كه چهار چمن ، اثر او به نثر ، شامل وقايع دربار در ايالتها و شهرها ، در كنار انديشه‌هاى اخلاقى و شرح احوالها مىشود . ( 14 )\r\nدر پايان قرن 17 و آغاز قرن 18 برخى شعراى قابل توجه - و تعداد زيادى شعراى متوسط - وجود داشتند كه به فارسى خدمت كرده‌اند : نصير على سرهندى ، ( ف . 1697 ) ، كه در انتخاب كلام و تجسمش كمى مغشوش و درهم برهم محسوس مىشد ؛ ولى پيچيده‌ترين شاعر آن زمان بدون شك بديل ( ف .\r\n1721 ) بود كه در خانواده‌اى ترك نسب در پاتنا به دنيا آمده بود . او با تمايل شديد به فلسفه و عرفان آثار نثر بزرگى نوشته است كه در دنياى غرب خيلى كم بررسى شده‌اند . او همچنين ديوانى تأليف كرده است كه در قطع بزرگ با چاپ كابل حدود 1000 صفحه مىشود ، اشعار عاشقانه‌اى كه خواننده ( نه فقط اروپايى ! ) از ميان آن خود را كمى با زحمت بيرون مىكشد ، ولى در آن تك مصرعهاى بسيار زيبايى مىيابد كه عميقا به خاطرش سپرده مىشود . اين اثر شعرى است كه در آن تمام خصوصيات در ابتدا ذكر\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nشدهء سبك هندى كه البته در آن امكانات مثبت اين سبك نيز ديده مىشود ، يافت مىشوند . در حالى كه مصرعهاى اين شاعر فيلسوف خيلى كم مىتوانند خوشايند ايرانيان باشند ( اخيرا برخى از اشعارش براى اولين‌بار در ايران چاپ شده‌اند ) ولى او شاعر محبوب مسلمانان آسياى مركزى است : در افغانستان گروه‌هاى زيادى وجود داشته‌اند كه به بديل پرداخته‌اند و تاجيك‌ها نيز عاشق اشعارش هستند ؛ او جزو شعرايى است كه محمد اقبال نيز به عنوان نيروى سازندهء مهم براى تكامل شخص خود ، از او تمجيد كرده است . ( 15 )\r\nاينكه حزين « 1 » شاعر ايرانى گريخته از ايران كه در هند شاهد دورهء بسيار بد درهم ريختگى سياسى بوده است ، ناصر على و بديل را رد كرده و آثارشان را خنده‌دار ناميده است ، قضاوت خيلى از منتقدان را تحت تأثير قرار مىدهد .\r\nبا وجود اينكه اردو به تدريج موقعيتى تعيين كننده را در شمال شبه قاره به دست مىآورد ، ادبيات هندى فارسى با مرگ اورنگ زيب در سال 1707 به هيچ وجه پايان نمىيابد . در دهلى تمام اديبان باز هم به فارسى خدمت كردند . عارفان و شعراى بزرگى كه غالبا نمايندهء اردو محسوب مىشدند - مير درد ، سودا ، مير - بخش مهمى از آثارشان را به فارسى تأليف كرده‌اند . شرح احوال عرفانى مير درد ( ف . 1785 ) ، علم الكتاب ، و همچنين دفاتر خاطرات روزانهء باروحش ، چهار ساله ، به فارسى زيباى كلاسيك نوشته شده‌اند . در آثار آخرين استاد دورهء مغول ، ميرزا غالب ( ف . 1869 ) ، شعر فارسى - قصيده‌ها ، غزلها ، و نثرها - بر مجلد نازك شعر اردويش كه اينك آوازهء او بر آن اتكا دارد ، تسلط دارد . محمد اقبال نيز در سدهء ما توازن بين دو زبان ادبى « اسلامى » را در هند حفظ كرده است .\r\n\r\nپشتو\r\nاكبر به وسيلهء مان سينگ يك جنبش مذهبى - سياسى را سركوب كرد و دستور داد آن را تقريبا تا انهدام كامل تعقيب كنند . اين جنبش روشنيه بود كه مخالفانش آن را « تاريكيه » نيز مىناميدند و نمايندگان اصلى آن پاتانهاى يوسف زهى بودند . بدين‌ترتيب اين جنبش براى امنيت مناطق مرزى شمال غربى نيز خطرناك به نظر مىرسيده است - براى اديبان مورخ ديدگاه ديگر روشنيه مجذوب كننده بود :\r\nچون بايزيد انصارى ، « پير روشن » ، از پشتو زبان مادرىاش براى اثر ادبىاش استفاده كرده است . خير البيان او بعضا به اين زبان نوشته شده است كه بدين‌وسيله نخستين‌بار به عنوان زبان ادبى ظاهر مىشود .\r\nپشتو يا پختو زبانى هندو آريايى است كه از صدها سال به عنوان محاوره بين پاتان‌ها ( پشتوها ) در\r\n\r\n\r\n","description":"","footnote":"\r\n( 1 ) .  Hazin . \r\n","page_name":" 297 ","page_number":297},
  {"content":"\r\n\r\nبخشهاى غربى افغانستان امروزى و مناطق هم‌مرز شبه قارهء هند به كار برده مىشود . درست در پايان قرن 13 امير خسرو شاعر دهلى متوجه مىشود كه در مولتان گروه‌هاى پاتانى مىزيسته‌اند كه زبانشان طورى طنين دارد كه انگار سنگ‌ريزه‌هايى در دهان مىغلتانند - اشاره‌اى كه هنوز امروزه پاتانها را عميقا مىرنجاند !\r\nپيش از مغول چندين سلسلهء سلطنتى حاكم بر هند ، مثل لوويها ، و خلجيها ، و پاتان بودند ؛ چون از گذشته‌هاى دور قبايل محلى در سرزمين كوهستانى به عنوان جنگجويان شجاع معروفيت داشته‌اند . به همين سبب نيز جنبش تحت رهبرى بايزيد انصارى را اكبر و فرماندهان لشكرش بسيار خطرناك برآورد كرده بودند .\r\nبايزيد نه تنها يك واعظ مشتاق بود ، بلكه به وسيلهء كتابش خير البيان « 1 » زبان مادرىاش را تا حد زبان ادبى ارتقا داد و بدين‌وسيله به آن تداوم بخشيد . البته مدتها قبل از آن ترانه‌هاى محلى ، ترانه‌هاى كودكانه و اشعار حماسى كه شفاها سنت را ادامه مىدادند ، وجود داشتند . لندى « 2 » يا تپه اشعار دوبيتى 13 + 9 سيلابى ، مطمئنا از خيلى پيش محبوب بودند و امروزه هم هنوز به عنوان قالبهايى بسيار جذاب باقى مانده‌اند و گاهى از اوقات تقريبا يادآور هايكو « 3 » ها ، اشعار سه سطرى ژاپنى هستند .\r\nبدين‌ترتيب بايزيد در رديف شعراى عرفانى و واعظانى قرار مىگيرد كه به زبان محلى خدمت كرده‌اند تا پيام خدا دوستى و انسان دوستى را ، همان‌گونه كه هم زمان در ساير زبانهاى هندو مسلمان اتفاق مىافتد ، به مردمان ساده منتقل كنند ؛ و كار او ثمربخش بود . نه تنها آخوند دروازه ، ( ف . 1361 ) ، رقيب علوم الهيات بايزيد كتابهايش را به پشتو نوشته است ، بلكه در طول سدهء بعد تعداد زيادى از صوفيان خواننده ، در رأس همه با اشعار باشكوه رحمان بابا كه حدود سال 1709 در پيشاور درگذشته است و ترانه‌هايش برخى از اوقات تقريبا به گونهء سرودهاى مذهبى زيبا هستند ، قدم به صحنه گذاشتند .\r\nولى استاد اصلى پشتو و در عين حال مردى كه در تاريخ مغول نقشى بارز و برجسته ايفا كرده است خوشحال خان ختك بود .\r\nخوشحال خان رهبر پاتانهاى ختك كه در جنوب پيشاور منطقه‌اى مخصوص به خود دارند ، در سال 1645 در كنار شاه جهان ، در لشكركشى عليه بلخ و بدخشان جنگيده است . ولى حدود 20 سال بعد او به وسيلهء حكمران مغول حاكم بر كابل كه با تعدادى از بستگان متعددش كارها را اداره مىكرد ، به پيشاور فرستاده شد ، جايى كه دستگير و به دژ بدنام گواليور در هند مركزى ، برده شد . اشعارى كه او در آنها از\r\n\r\n\r\n","description":"","footnote":"\r\n( 1 ) .  khirul - bayan . \r\n( 2 ) .  Landy . \r\n( 3 ) .  Haiku . \r\n","page_name":" 298 ","page_number":298},
  {"content":"\r\n\r\nجهنم هندوستان صحبت مىكند ، قدرت شاعرى او را نشان مىدهند و وقتى كه او در سال 1669 اجازه يافت دوباره به وطنش بازگردد ، به طرفدارى از رهبر پاتانهاى افريدى پرداخت كه در تنگهء خيبر در سال 1672 مغولان را شكست داد . او خودش با پاتانهاى بنگاش كه طرف مغولان بودند ، جنگيد و در سال 1674 نقش فرماندهىاش را به اشرف يكى از پسرانش كه مثل خودش شاعر بود و بعدا به وسيلهء مغولان زندانى شد ، سپرد ، خوشحال در منطقهء پاتانها به اينجا و آنجا كوچ كرد و آنها را به اتحاد عليه مغولان فرا خواند . در كنار آن مجبور بود عليه تعدادى از 49 پسرش بجنگد ؛ او در منطقهء دست نيافتنى تيره مىزيست و در سال 1689 در منطقهء افريدى درگذشت . هيچ شاعرى در آن زمان اهداف سياسىاش ، نفرتش از مغولان و عشق مشتاقانه به وطنش را اين‌چنين غم‌انگيز مثل خوشحال خان كه مىخواست دور از جادهء بزرگ به خاك سپرده شود تا پس از مرگش هم صداى نعل اسبهاى مغولان را نشنود ، بيان نداشته است . چندين سال پيش در آنجا به جاى قبر حقيرانه‌اش آرامگاهى دلچسب و گيرا ساخته شد .\r\nخوشحال بنيانگذار اصلى شعر اوليهء غيرمذهبى پشتو است . او ظاهرا زمينه‌هاى پايان‌ناپذيرى براى موضوع دارد : ترانه‌هاى عاشقانهء شوريده - به عنوان مثال براى دختران آفريدى زيبا - شكار با قوش ، طب ، و اشعار سياسى . تأثيرات ادبيات فارسى كلاسيك ، بويژه از اشعار سعدى ( پسرش گلستان شاعر كلاسيك ايران را به پشتو ترجمه كرده است ) قابل مشاهده هستند و قالبهاى سنتى شعر شاعر بزرگ ايرانى ، اگرچه از نظر علم شعر و عروض با پشتو مطابقت كمى دارد ، ولى ماهرانه به كار برده شده است . خوشحال خان بر قالب محبوب رباعى نيز تسلط داشت و در خيلى از رباعياتش جهان‌بينى غيرقابل باورش را بيان داشته است . ولى نيز آشكار است كه او سنت صوفيان را خوب مىشناخته است . خوشحال استادى واقعىاش را در اشعارى براى ستايش از وطنش ، مثل تمجيد از پاييز و شاديهايش نشان مىدهد . شكوه‌هايش دربارهء ظلم و جور مغولان همواره باز هم به وسيلهء پاتانهاى عاشق آزادى ، تحت سلطهء هر بيگانه‌اى كه زيسته‌اند ، پذيرفته شده است ، و هيچ‌كس شديدتر از اين شاهزادهء پاتانى ، از رفتار اورنگ زيب انتقاد نكرده است .\r\n\r\nسندى\r\nاشعار كتبا حفظ شده به سندى ، زبانى كه در پايين دست رودخانهء ايندوس صحبت مىشود و از همهء زبانهاى جديد هندى غنىتر است ، كمى بيشتر از اشعار پشتو معروفيت دارند . در اينجا نيز سنتى شفاهى از اشعار حماسى ، افسانه‌ها ، ضرب المثلها و معماها از صدها سال باقى است . يك شاعر سندى بايد در دربار بغداد شعرى به زبان مادرىاش دكلمه كرده باشد ؛ ولى بازنويسى عربى آن قابل رمزگشايى نيست . شايد گينان « 1 » ، سرودهاى مذهبى اسماعيليان بخشى از ادبيات قديمى محفوظ مانده هستند . در زبان سندى نيز\r\n\r\n\r\n","description":"","footnote":"\r\n( 1 ) .  ginan . \r\n","page_name":" 299 ","page_number":299},
  {"content":"\r\n\r\nمثل ساير زبانهاى جديد هندى غالبا مشكل مىتوان حكم داد كه آيا شعرى حاوى عشق و اشتياق از حول و حوشى اسلامى مىآيد يا بيانى از بهاكتى عارفانهء هندى است كه در آن عشق به خداوند و شور و اشتياق روح در تقريبا كلمات يكسانى مثل كلمات شعر عارفانهء اسلامى بيان مىشود .\r\nدر سالهايى كه همايون در سند سرگردان بود و پسرش اكبر در آنجا در عمركوت « 1 » به دنيا آمد ، يك قاضى در سوان كنار رود ايندوس مصرعهاى عارفانهء كوتاهى مىسرود . قاضى قادن « 2 » ، اين‌طور كه اسم برده مىشود بايد جزو فرقهء مهدويه بوده باشد ؛ او از گوجرات در سال حدود 1500 به سند آمده است . ( 1 ) در مصرعهاى قاضى قادن انديشهء مهدويه زياد قابل تشخيص نيست ؛ مصرعهايش آنچه را كه همهء عارفان و صوفيان احساس مىكنند ، بيان مىدارند : عشق به خداوند ناشناخته و اعتماد به او . 25 سال پيش فقط هفت دوها ، دوبيتى در قالب شعر هندى شناخته شده بود ؛ سپس حدود صد دوبيتى ديگر به صورت دست‌نويس ، در هاريانا ، ميان متنهاى مذهبى هندى پيدا شده است ؛ اصالت آنها مورد تأييد همهء متخصصان نيست ؛ ولى نخستين دوبيتى از مصرعهاى سنتى صدها بار ذكر و نيز تقليد شده است .\r\n گرامر و ساختمان جمله را براى مردم بگذار - * من به يار مىانديشم . \r\nاين يك موضوع از پيش شناخته شده در تصوف است . همان‌گونه كه حضرت محمد ( ص ) عامى بود ، چيزى كه به بىاطلاعى از خواندن و نوشتن ، ترجمه مىشود ، همان‌طور هم يك عاشق به آگاهى و دانش نگاشته بىعلاقه است و فقط به زيبايى الهى مىنگرد ؛ زيبايى كسى كه به گفتهء قاضى قادن در مصرعى ديگر به درخت بانيان شباهت دارد و در حقيقت يك اصله درخت است ، ولى به دليل ريشه‌هاى هوايى بسيار زيادش شبيه به جنگلى كامل است - يگانگى دست نيافتنى الهى و كثرت پديدار شده در خلقت ( انديشه‌اى كه تغيير قالب شاعرانهء تفكرات ابن عربى هستند ) اين‌چنين جريان دارد .\r\nقاضى قادن با چنين مصرعهايى - او برخى از اوقات در آنها از مردم فقير ايالتها صحبت كرده يا فشار شديد عشق الهى را به سرازير شدن ناگهانى رود در حال طغيان ايندوس به كانالهاى متعدد تشبيه نموده است - راه را براى شعراى عارف نسل بعد هموار ساخت و ميراث عقلانى و فكرى او براى خاندان مغول نيز تأثير گذاشت . اين سنت تصوف به وسيلهء نوه‌اش ميان مير به شاهزاده داراشكوه رسيد كه يك شرح احوال جامع تقديم ميان مير كرده است .\r\nآيا خان خانان عبد الرحيم وقتى كه در سال 1590 سهوان را محاصره كرد از مصرعهاى قاضى قادن\r\n\r\n\r\n","description":"","footnote":"\r\n( 1 ) .  Omarkot . \r\n( 2 ) .  QadiQadan . \r\n","page_name":" 300 ","page_number":300},
  {"content":"\r\n\r\nباخبر بود ؟ در واقع او با وجود اينكه شديدا به اشعار عارفانه علاقه‌مند بود ، اصلا خبر نداشت . ولى ما اطلاع داريم كه خوانندگان سندى به دربار اكبر كه با ميل به آواز و موسيقى آنها گوش مىداد ، آمده‌اند . و يكى از روشنفكران سندى به نام مير معصوم نامى ، از بهاكار و دوست خان خانان ، نه فقط نويسنده و خوش‌نويسى خوب بود ( كه كتيبه سر در فتح پورسيكرى را نوشته است ) ، بلكه طبيبى بود كه به عنوان سفير اكبر در دربار ايران خدمت مىكرد . ( 2 )\r\nدر سال 1591 پس از تقسيم شدن سند در قلمروى مغول ، ايالت سند مثل مدتها پيش از آن زندگىاى نسبتا منزوى را تحت حكومت حكام ايالتى در پيش گرفت كه فعاليت آنان در يك سرى وقايع ايرانى قرن - 17 بعضا بحرانى - مستند شده است . ( 3 )\r\nدر طول قرن 17 در سند آثار فارسى متعددى به وجود آمدند و همواره باز هم موضوعات سنتى جديدى براى بررسى يافت شدند ، مثلا روايت قرآنى يوسف و زليخا كه غالبا روى آن كار شده بود ، گاهى اوقات با داستانهاى عاشقانهء سنتى سندى درهم آميختند .\r\nولى شعر نيز به تدريج در زبان محلى اهميت پيدا كرد . شاه عبد الكريم از بولرى ( 4 ) دوبيتيهاى جذابى نوشت كه در آنها تا جايى كه مىتوان ديد براى نخستين‌بار موضوعاتى از سنت محلى را جا داده و اشاراتى به زوجهاى عاشق و معشوق درهء رود ايندوس و پنجاب كرده است . اين رشته سپس در كار نبيره‌اش شاه عبد الطيف ( 1689 - 1752 ) از بهيت « 1 » به زيباترين شكل تكامل پيدا كرده است .\r\nدر زمان حيات او ، سند نيز مثل تمام قلمروى مغول دوران بدى را مىگذراند . چون پس از مرگ اورنگ زيب ، در واقع در آخرين سالهاى زندگىاش ، حكومت مضمحل شد و در ايالت سند نيز مثل دهلى احزاب سياسى مختلفى وجود داشت كه در حال جنگ با يكديگر بودند .\r\nدر همان سالها يك صوفى توجه عمومى را برانگيخت كه روشنفكران مدرن او را به عنوان اصلاح‌طلب ارضى ، در واقع به عنوان نخستين سوسياليست تلقى كردند . اين صوفى شاه عنايت از جهوك ( 5 ) « 2 » بود . او در هند ، به احتمال زياد در برهان‌پور ، مدتى زيسته بود ؛ اين شهر در واقع مركز تصوف بود ، جايى كه گروهى از سنديها زندگى مىكردند كه غالبا به عنوان بافنده ، پارچه‌هاى معروف پنبه‌اى ، چيت گلدار ، و ابريشمى توليد مىكردند ؛ البته تعداد صوفيان هم خيلى زياد بود . پس از بازگشت شاه عنايت تعقيب او آغاز شد - تمام گناهانى كه صوفيان متعصب معتقد به يگانگى خداوند و جهان ، در ارتباط با آنها قرار داده مىشوند ، به گردن او گذاشته شده است ؛ يا حتى خيلى بيشتر : از آنجا كه ظاهرا شخصيت پركشش عنايت خيلى از افراد ساده را جذب مىكرد ، مالكان بزرگ زمين ادعا مىكردند كه او كشاورزان را وسوسه و جذب\r\n\r\n\r\n","description":"","footnote":"\r\n( 1 ) .  Bhit . \r\n( 2 ) .  Jhok . \r\n","page_name":" 301 ","page_number":301},
  {"content":"\r\n\r\nخود مىكند و بين آنها زمين تقسيم مىنمايد . در دهلى نيز به او تهمت مىزدند كه مىخواهد حكومت مغول را سرنگون كند - چيزى كه با يك گروه كوچك از دراويش اصلا ممكن نبوده است . شاه عنايت پس از محاصره‌اى طولانى به وسيلهء نيروهاى برتر به زانو درآمد و در ژانويهء سال 1717 اعدام شد . در مبارزه عليه او گروهى از كلهره‌ها « 1 » از شمال ايالت شركت داشتند كه به زودى پس از آن به حكمرانى رسيدند .\r\nدر اشعار شاعر بزرگ سند شاه عبد الطيف چيزى از مبارزات سياسى احساس نمىشد ، با وجود اينكه خاندانش در بولرى ، جايى كه از آن شديدترين حملات به شاه عنايت شده است ، ملك و املاك داشتند .\r\nولى در شعرش از اين واقعهء محلى و از فاجعهء دو دههء بعد كه گريبان سند و همهء قلمروى تقريبا ورشكستهء مغول را گرفته است ، ذكرى نشده است . اين فاجعه حملهء نادر شاه فرماندهء سپاه ايران بود كه از افغانستان به درهء ايندوس پيشروى كرد و سربازانش در ماه مه 1739 دهلى را تمام و كمال غارت كردند و ده‌ها هزار نفر را كشتند . وقتى نادر فاتح در سند بود از حكمرانان خواستار پرداختى عظيم شد كه البته قابل تهيه نبود . ولى يك هندو كه متخصص مالى زيرك سند بود براى او كيسه‌اى آورد ، كه همان‌طور كه گفته است گرانبهاترين چيز را كه سند مىتوانست اهدا كند ، در خود داشت : خاك مقدسان و اولادان پيغمبر . . .\r\nخير ، شاه عبد الطيف در دنياى خودش مىزيست ، دنياى عشق به خداوند . او به عنوان نوجوان با يك گروه جوكى به زيارت غار مقدس كوهستانى هينگ لاج « 2 » در مكران رفته بود ؛ سپس در بهيت نزديك هالا اقامت گزيد - هالا ، جايى است كه زمانى مخدوم نوح بزرگ ، ( ف . 1590 ) در آنجا زيسته است . - شاه عبد الطيف در سال 1752 در بهيت درگذشت و شاهزادهء كلهره دستور داد آرامگاهى جذاب برايش بسازند كه ستونهايش ساخته شده از شكوفه‌هاى سفيد مايل به آبى به نظر رسند .\r\nاشعار شاه عبد الطيف در يك رساله جمع‌آورى شده است . ( 6 ) اين مجموعه در معروف‌ترين چاپ شامل 30 فصل است كه براساس قطعات موسيقى ساده و سبكى كه در آنها مصرعها آوازخوانى مىشوند نامگذارى شده‌اند . آنها ترانه‌هاى هندى ، سندى ، و همچنين ترانه‌هايى ابداع شده به وسيلهء شاعر هستند .\r\nولى ترانه‌هاى درهء ايندوس بعضا اساس داستانهايى را شكل مىدهند كه در اينجا آغاز شده با لحظاتى غم‌انگيز در مصرعهايى مشهود و محسوس مىشوند . هر يك از داستانها كه در آن تقريبا همواره زنى قهرمان است ، نمادى براى تكامل روحى مىشود كه كشيده شده به بيراهه يا فرورفته در خواب غفلت ، بايد پيش از آنكه قهرمان در مرگ به وصال مورد اشتياق دلدار - دلدارى الهى - رسد ، به وسيلهء درد و رنجهاى بىشمار پاك و زلال شود . دختر قهرمان همواره از طبقهء پايين و دلدار از طبقهء بالاى اجتماع\r\n\r\n\r\n","description":"","footnote":"\r\n( 1 ) .  Kalhara . \r\n( 2 ) .  Hinglag . \r\n","page_name":" 302 ","page_number":302},
  {"content":"\r\n\r\nاست . از جمله ساسى « 1 » ، دختر رختشويى كه شاهزادهء دزديده شده‌اش را در بيابان و كوهستان ، بدون اينكه او را بيابد ، دنبال مىكند ، تا خود به آواى عشق تبديل مىشود ، و يا سوهنى كه در رودخانه غرق مىشود ، يا ليلا كه به طمع گردنبندى گرانبها به دخترك خدمتكارش اجازه مىدهد شبى را با همسرش بخوابد و به همين‌سبب فورا طرد مىشود . . . همهء اين زنان با ناراحتيهاى روحى دچار غم و اندوه مىشوند تا سرانجام پاك و زلال شوند . زيباترين داستان ، شايد داستان مارويى « 2 » ، دخترك روستايى است كه توسط شاهزاده عمر از عمر كوت برده مىشود و از تسليم خود به او امتناع مىورزد و فقط اشتياق بازگشت به دهكده‌اش را دارد ، همان‌طور كه نىلبك همواره براى نىاى كه از آن بريده شده احساس دلتنگى مىكند .\r\n( شاعر به ويژه در اينجا از مثنوى روفى كه در هندوستان از نظر اهميت پس از قرآن قرار دارد ، نقل قول مىكند ) .\r\nشاه عبد الطيف لطيف‌ترين مصرعها و ابراز دردهاى عاشقانه را كه تا امروز در سند معروف هستند و در واقع بعضا ضرب المثل شده‌اند ، در دهان همهء اين زنها جا داده است . توصيفى از جوكىها كه به عنوان قديسان واقعا تكامل يافته ، بىاختيار مثل كدوهايى تمام دنيا را زير پا مىگذارند و همچنين فصلى دربارهء خيال‌بافى كه با ميل به عنوان نمادى براى خيالبافى دربارهء خداوند به كار برده مىشود ، وجود دارد .\r\nاستعداد دريافت و درك شاه عبد الطيف در سورسارنگ « 3 » ، « ترانهء باران » آشكار مىشود كه در آن به شكلى طبيعت‌گرا ، نياز كشاورزان و ماهيگيران را به باران توصيف مىكند . ولى چيزى را كه او بدين‌وسيله بيان مىكند تنها نزولات جوى به صورت باران نيست ، بلكه باران رحمت الهى است كه خود را در حضرت محمد ( ص ) هويدا مىكند - مثل « رحمة للعالمين » « 4 » ، بدين‌ترتيب باران را رحمت هم ناميده‌اند .\r\nساير شعرا نيز تقريبا هم زمان شروع به سرودن انواع مختلف مديحه‌سراييها در مدح پيغمبر كردند كه در آنها همواره تجسمات تازه و بعضا واقع‌گرايانهء زيبايى ، و لطف همسر محمد ( ص ) را ستوده‌اند و در اين ميان تمام آداب و سنن عروسى را ، از رشته‌هاى گلسرخ گرفته تا ريختن سكه بر سر عروس ، برشمرده‌اند .\r\nگاهى از اوقات هم اشتياقشان را براى مدينه ، آخرين محلى كه پيغمبر در آنجا آرميده است ، ( 7 ) با آواز بيان داشته‌اند .\r\nهمچنين در همان زمان فرقهء نقشبندى پس از اينكه نمايندگانش در دهلى نفوذ زيادى به دست آوردند ، در سند فعال شد و برخى از رهبرانش ، به ويژه شاه ولى اللّه ، در سياست دهلى نقشى مهم ايفا\r\n\r\n\r\n","description":"","footnote":"\r\n( 1 ) .  Sassi . \r\n( 2 ) .  Marui . \r\n( 3 ) .  SurSarang . \r\n( 4 ) . سورهء الانبياء ، آيهء 107 .\r\n","page_name":" 303 ","page_number":303},
  {"content":"\r\n\r\nكردند . ميان ابو الحسن ، مقدسات الصلات ، مقدمهء تشريفات سنتى اسلامى را كه صدها سال مورد علاقهء همگان بود ، به نظم و شعر درآورد و حال كودكان سندى نيز مىتوانستند به وسيلهء تفسير هاشمى ، مخدوم محمد هاشم ، ( ف . 1763 ) كه شخصى متدين بود ، مقدمه‌اى از قرآن را به زبان مادرى فراگيرند . البته قبلا هم قطعاتى از قرآن به نظم و شعر ، مثل تلاشهاى اوليه براى ترجمهء كتاب مقدس ( 8 ) نيز وجود داشته است .\r\nپس از اينكه ادارهء ايالت سند در سال 1774 از كلهرها به پيروانشان تالپورهاى شيعه كه خاندانى بلوچ بودند انتقال يافت ، بار ديگر صوفى سخندانى در بخش شمالى ايالت به خواندن اشعارش پرداخت . اين شخص ساچال سرمست از دراز ، نزديك روهرى بود ، همان‌طور كه شاه عبد الطيف بايد گفته باشد ، در ديگ را برداشته است ، يعنى اسرار عارفانه‌اى را كه بايد پوشيده مىمانده است ، علنى ابراز داشته و احساسش را با صداى بلند به سندى ، سيرآيكى ، اردو ، و فارسى در مورد وحدت هستى رسوخ كننده در همه‌چيز ، در مصرعهاى همواره تازه‌اى بيان كرده است . ترانه‌هايش به سيرآيكى كه گويش محلى بين سندى و پنجابى است ، بسيار جذاب هستند . او همواره صريح اطمينان مىدهد كه خداوند همه‌چيز است ، او موسى است ، فرعون است ، دادرس است ، حلاج ، شهيد عارفان است ، او اوست . . . ( 9 )\r\nپس از مرگ ساچال در سال 1826 ، تالپورها در جنگ ميانى در سال 1843 ، سند را از دست دادند و تسليم انگليسىها كردند .\r\n\r\nپنجابى\r\nزمانى كه اكبر در لاهور اقامت داشت شهر به عنوان مقر زاهدى مردمى معروف بود . اين شخص مدح العل حسين « 1 » شاعرى جذبه‌انگيز بود كه - تا جايى كه اطلاع داريم - نخستين‌بار به پنجابى ، زبان مادرىاش ، مصرعهايى عرفانى سروده است كه به زبانى غليان كرده و گاه متضاد از عشق به خداوند و نشئهء عرفانى صحبت مىكند . او بسيار صميمى با مدح العل ، مريد هندويش ، زندگى مىكرد كه به همين سبب نيز نام او را به نام خودش اضافه كرده بود . آنها هر دو در آرامگاهى بسيار ساده نزديك باغهاى شاليمار كه 50 سال بعد ساخته شدند ، به خاك سپرده شده‌اند و هنوز هم امروزه يادروز آنان در آغاز فصل بهار به عنوان « ملا چراغان » شادمانه جشن گرفته مىشود . حسين بايد عاقل و دانا بوده باشد كه برخى از بزرگان دربار اكبر نزد او مىآمدند ، و مىتوان تصور كرد كه خان خانان عبد الرحيم نيز پيش از سفرش به سند با عارف پير مذاكره كرده باشد - مطمئنا نه دربارهء تداركات لشكركشى برنامه‌ريزى شده ، بلكه دربارهء مصرعهاى عارفانه به گويش محلى كه هر دو مرد عاشق آن بودند . ولى اين فقط يك تفكر بوده است .\r\n\r\n\r\n","description":"","footnote":"\r\n( 1 ) .  MadhoLalHusayn . \r\n","page_name":" 304 ","page_number":304},
  {"content":"\r\n\r\nالبته شكى نيست كه زبان پنجابى نيز به وسيلهء مدح لعل حسين ، مثل زبان پشتو به وسيلهء بايزيد و سندى ، به وسيلهء قاضى قادن به زبان ادبى تبديل شده است - همهء اينها در آغاز دورهء مغول و كمى پيش از تغيير هزارهء دوم براساس تقويم اسلامى بوده است .\r\nعضو بودن حسين در يك فرقه معلوم نيست ؛ او ممكن است مثل ميان مير جزو فرقهء قادريه بوده باشد كه در قرن 15 ، مركزى را در اوكچ « 1 » نزديك « سوتلج » « 2 » تأسيس كرد و سپس تا سند و پنجاب گسترش يافت . نفوذ قادريه روى شاهزاده داراشكوه و خواهرش زياد بود و اين ممكن است دليل كنار كشيدن اعضاى قادريه پس از اعدام شاهزاده در سال 1659 باشد . ولى آنها - شايد دقيقا چونكه خود را از سياست دور نگه داشته بودند - نقش مهمى در تكامل اشعار عرفانى پنجاب ايفا كرده‌اند . ما صد سل پس از مدح العل حسين در ناحيهء جهانگ به معروف‌ترين شاعر عرفانى دورهء مغول سلطان باهو ، برمىخوريم كه آرامگاه كوچك رنگارنگش هنوز هم مركزى براى مؤمنان پنجاب جنوبى است . او نيز مثل خيلى از صوفيان ديگر مقدار زيادى متنهاى نظرى دربارهء عرفان تأليف كرده است . ولى افتخار او برسى حرفىهايش ، اشعار سى حرفى ، استوار است . اين يك قالب شعرى محبوب در زبانهاى ناحيه‌اى است كه در آن هر بند از يك شعر با يكى از حروف الفبا آغاز مىشود - يك الفباى طلايى ، در پنجابى حتى اين را براى الفباى - گورموخى « 3 » با حروف اضافى متعددش كه در زبان پنجابى مورد استفاده است ، براى سى حرفى به كار برده‌اند .\r\nدر شعر سلطان باهو هر بيت به هو ، او ، ختم مىشود كه در اصطلاح دراويش اشاره به ذات پروردگار است و شاعر آن را به نام خود نيز افزوده است . نخستين بند شعر سى حرفى به ضرب المثل تبديل شده است :\r\n خداوند يك شاخه گل ياسمن است ، * كه در قلبم نشانده شده است - هو !\r\nبا آب « كسى جزو او » * آن را نگه‌دارى و حفظ نكرده‌ام - هو !\r\nتا كه عطرش قلب را كاملا پر كرد * و تمام وجودم را شكل داد و ساخت - هو !\r\nباشد كه استادم عمر طولانى كند * كه گل را حفظ و نگه‌دارى مىكند - هو ! \r\n\r\n\r\n","description":"","footnote":"\r\n( 1 ) .  Ucch . \r\n( 2 ) .  Sutlej . \r\n( 3 ) .  Gurmukhi . \r\n","page_name":" 305 ","page_number":305},
  {"content":"\r\n\r\nيعنى استاد با تكرار مرتب شهادتين « لا اللّه الا اللّه » ، گياه لطيف ، « قلب » ، را حفظ و نگه‌دارى مىكند و بدين‌ترتيب « درخت خداوند » در قلب جوينده رشد مىكند تا سرانجام رايحه‌اى خوش تمام وجودش را فرا مىگيرد . اين يكى از زيباترين نشانه‌هاى تأثير انديشيدن به خداوند است كه انسان به وسيلهء آن خدا را سرانجام در قلب خويش مىيابد ، ساير مصرعهاى سى حرفى غالبا شامل تعاليم اخلاقى هستند .\r\nپنجابى و سندى در كنار سى حرفى ، با بارام آسه « 1 » ، اشعار دوازده ماهه ، نيز آشنا هستند كه يك قالب شعرى برگرفته از نقل قولهاى هندى است و در آن اشتياق دردآميز يك زن در دوازده ماه از سال بيان مىشود . اين در اصل فقط براى ماه‌هاى هندى در نظر گرفته شده بود كه در آنها زمان بارندگى نقش بسيار مهمى ايفا مىكند ، ولى اشعار دوازده ماهه بعدا براى ماه‌هاى اسلامى نيز خوانده شد كه در آنها روح ، زمان جشنها ، و سوگواريهاى سال اسلامى را احساس و درك مىكند و در آخرين ماه اسلامى ، يعنى زمان سفر زيارت مكه ، پيوند مشتاقانه با عشاق الهى يا پيغمبر محبوب را تجربه مىنمايد . در قرن 19 ابداع اشعارى براى ماه‌هاى مسيحى كه به وسيلهء انگليسىها وارد شده بود ، آغاز شد . ( 1 )\r\nدو نسل پس از سلطان باهو ، معروف‌ترين شاعر عرفانى پنجابى بوله شاه « 2 » ( 2 ) كه اهل كازور « 3 » در شرق لاهور بود ( ف . 1754 ) ، حضور پيدا مىكند كه مصرعهايى جذبه برانگيز دربارهء وحدت هستى خوانده است و همواره تكرار كرده است :\r\n همهء گلوله‌هاى كوچك پنبه يكدست سفيد هستند . . . \r\nچون بدوا با كار كردن روى مواد اوليه تفاوتها ظاهر مىشوند ، همانطور كه يك بىرنگى مطلق خود را در قالبها و رنگهاى بىشمار آشكار مىسازد .\r\nترانه‌هاى پنبه‌ريسان ( 3 ) از مناطق ديگر نيز معروف هستند ، چون كشت پنبه به هر حال يكى از مهم‌ترين شاخه‌هاى اقتصاد بود . در دكن مثل سند چنين ترانه‌هايى وجود داشت . ريسيدن پنبه مىتوانسته است با انديشيدن به خداوند مقايسه شود : همان‌طور كه نخ با ريسيدن دقيق و بىوقفه همواره ظريف‌تر شود ، قلب انسان هم با انديشيدن دايم به خداوند همواره پاك‌تر مىشود تا اينكه خداوند در پايان آن را به قيمتى بسيار زياد ، يعنى به قيمت بهشت ، از مؤمنان خريدارى مىكند . « 4 » ولى دختر تن‌پرور ، روح سهل‌انگار ، در روز عروسى - منظور مرگ است - خود را عريان و رسوا مىيابد . . . اينكه ذكر پنبه يادآور شهيد عشق\r\n\r\n\r\n","description":"","footnote":"\r\n( 1 ) .  baramasa . \r\n( 2 ) .  BullheShah . \r\n( 3 ) .  Kasur . \r\n( 4 ) . با سورهء 9 ، آيهء 111 مقايسه شود .\r\n","page_name":" 306 ","page_number":306},
  {"content":"\r\n\r\nبه خداوند ، الحلاج مىشود كه در سال 922 اعدام شده است ، جنبهء كم وجهه اين ترانه‌هاى ريسندگى است .\r\nبوله شاه به هير رنجها « 1 » ، منظومهء حماسى و رزمى پنجابى نيز با كنايه اشاره‌اى كرده است : هير ، دختر عاشقى است كه زير بار تحقير تمام آداب و رسوم و مخاطرات به رنجها عشق مىورزد و در مرگ با او همگام مىشود . آيا او اين‌چنين آواز سر نداده است :\r\n همواره باز هم رنجها گويان ، خودم رنجها شدم ! \r\nداستان هير رنجها كمى بعد از بوله شاه به وسيلهء هم‌وطنش واريس شاه « 2 » به منظومه‌اى حماسى و رزمى شكل پيدا كرد كه مىتوان آن را به عنوان سرود ملى پنجابيها و چه هندوها ، مسلمانان ، و يا سيك‌ها تلقى كرد .\r\nدر حالى كه صوفيان مصرعهاى عارفانهء خود را با آواز مىخواندند و همان‌طور كه امروزه هنوز هم در كازور ديده مىشود خود را به رؤياهاى الهام شده از حشيش مىسپردند ، پنجاب همواره بيشتر تحت كنترل سيكها قرار مىگرفت . آنها پس از فروپاشى مغولان قدرتشان را در ايالت موطنشان استحكام بخشيدند و سرانجام به كمك انگليسىها امور ادارى مختص به خود را سازمان دادند - رانجيت سينگ سالهاى زيادى از دژ مغولان در لاهور حكومت را اداره مىكرد . « شاه عبدل عزيز » پسر شاه ولى اللّه عالم مذهبى اصلاح‌طلب دهلى كوشيد همراه با اسماعيل شهيد كه يك واعظ بود ، عليه سيك‌ها بجنگد . آنها هر دو در سال 1831 كشته شدند . در سال 1849 انگليسىها حكومت پنجاب را نيز در دست گرفتند .\r\nولى در حالى كه سندى يك زبان ادبى زندهء مورد استفادهء مسلمانان و همچنين هندوها شده بود كه ادبياتى غنى و مرتب در حال مدرن شدن را به همراه آورده بود ، پنجابى به عنوان زبان ادبى ، بيشتر محدود به سيكها باقى ماند كه آن را با الفباى خود ، يعنى گورموخى ، مىنوشتند . در واقع اشعار كلاسيك بزرگى مثل مثنوى رومى به روايتهاى پنجابى وجود دارد ، ولى مسلمانان براى ادبيات سطح بالا غالبا از اردو استفاده مىكردند ، گرچه عاقبت نيز ادبياتى مسلمانى - پنجابى به وجود آمده است .\r\n\r\nاردو\r\nفروپاشى تدريجى حكومت مغول پس از مرگ اورنگ زيب در ادبيات نيز انعكاس پيدا كرد . زبانهاى ناحيه‌اى ارائه شعرى جالب و بيشتر با حال و هواى عارفانه را آغاز كرده بودند و جايگاه شعر فارسى شروع\r\n\r\n\r\n","description":"","footnote":"\r\n( 1 ) .  HirRanjha . \r\n( 2 ) .  warithShah . \r\n","page_name":" 307 ","page_number":307},
  {"content":"\r\n\r\nبه تزلزل نموده بود ، ظاهرا افكار درخشان و مصنوعى سبك بسيار دشوار هندى ديگر شنوندگان و خوانندگان را كاملا ارضا نمىكردند . افكار و قالبهاى جديدى مورد نياز بودند و آنها از جنوب هند آمدند .\r\nدر دكن - قلمروهاى گلكندا ، بيجاپور ، و اطراف - در كنار زبانهاى محلى مثل تلوگو « 1 » و تاميل ، دخنى ( زبان جنوبى ) اردو قبلا از پايان قرن 15 كم و بيش در ادبيات به كار برده شده بود ( ناگفته نماند گوجراتى در گوجرات ) . نخستين نوشتارهاى عرفانى در آنجا كمى زودتر از اشعار قابل قياس در شمال غرب هند ، به وجود آمده‌اند . در دكن نيز به صورتى شگفت‌آور سريع - در هر حال سريع‌تر از شمال - شعر معمولى و عادى توسعه پيدا كرد . به عنوان مثال اشعار حماسى عاشقانه و مصرعهاى پرگلايهء شاد محمد قلى قطب شاه از گلكندا ( 1580 - 1612 ) و همسايه‌اش ابراهيم عادل شاه دوم ( 1580 - 1627 ) از بيجاپور طراوتى سحرانگيز دارند و خود را از اشعار پيچيدهء فارسى كه در همان زمان در دربار مغول سروده و نوشته مىشدند ، كاملا متمايز مىسازند . زيرا كه در شمال زبان اردو يا زبانهاى مختلف هندى ، و بيش از همه زبان هندى كه تقريبا از نظر گرامر با اردو يكسان است به صورتى گسترده خارج از محدودهء ادبيات سطح بالا و امور ادارى ، مورد استفاده بوده است .\r\nحدود سال 1700 نگرانى برخى از اديبان براى زبان هندوستانى ، ( همان‌طور كه اردو و هندى بعدا خلاصه شده‌اند ) مورد استفاده در گويش عاميانه ، آغاز شد . بدين معنى كه والى شاعر بزرگ دخنى - اردو از جنوب به دهلى مىآيد و به همكارانش در آنجا نشان مىدهد كه دخنى تا چه حد انعطاف پذير و متنوع در مصرع شعرهاى زيباى مورد استفادهء او كاربرد دارد . از آن به بعد برخى از شعراى دهلى سرودن و نوشتن مصرع شعرهايى به اردوى معلا ، زبان اردوگاه سپاه عظيم ( يعنى دربار مغول ) را آغاز كردند . ولى اين زبان نخست به عنوان ريخته ، آميخته تلقى شد ، زيرا عناصرى از هندى ، تركى ، و بيشتر فارسى را در خود داشت . در واقع قديمىترين شاعر به زبان ريخته كه از دهلى معروف است ، جعفر زتلى طنزپرداز بود كه مصرعهاى طنزآميزش باعث شد فرمانروا فرخ سير دستور اعدامش را در سال 1713 صادر كند .\r\nانگيزهء كاربرد ريخته ، اردو به عنوان واسطه‌اى شاعرانه هرچه كه ممكن است بوده باشد ، ولى در دورهء ناآراميهاى سياسى پس از مرگ اورنگ زيب و بيش از همه در روزهاى حكومت محمد شاه رنگلا ( 1719 - 1748 ) عياش عده‌اى از شعرا يافت مىشوند كه قصد داشتند كمى از ظرافت زبان فارسى را به زبان بومى اعطا كنند . آنها دربارهء كاربرد قواعد فارسى و علم وزنهاى شعر در اردو به بحث و گفت‌وگو پرداختند و دستور العملهايى براى قافيه‌هاى تمام عيار تدوين كردند ، در حالى كه خان آرزو ، ( ف . 1765 ) نواده‌اى از صوفى بزرگ محمد غوث گواليورى به عنوان قانون گذار ادبيات جديد ، محسوب مىشود . گردهمايى شعرا\r\n\r\n\r\n","description":"","footnote":"\r\n( 1 ) .  Telugu . \r\n","page_name":" 308 ","page_number":308},
  {"content":"\r\n\r\nدر زينت المساجد ، دهلى كه مسجد كوچك ساخته شده‌اى به وسيلهء زينت النسا ، دختر اورنگ زيب در كنار حصار بيرونى دژ قرمز بود ، برگزار مىشدند ، و اگرچه اين دختر اورنگ زيب مثل خواهرش زيب النسا ، اشعار عاشقانهء فارسى نسروده و ننوشته است ، مسجد احداث شده توسط او نقش مهمى در شكل‌گيرى ادبيات اردو ايفا كرده است .\r\nاديبان مورخ با ميل از چهار ستون اردو ، يعنى بانفوذترين شعراى قرن 18 صحبت مىكنند . ( 1 ) آنها عبارتند از مير تقى مير ، وفات 1810 ، در سن 90 سالگى ، خواجه مير درد وفات 1785 ، ميرزا سودا وفات 1781 ، و مظهر جآنجانان ، ف . 1785 ؛ ولى به جاى مظهر جآنجانان كه به عنوان رهبر شاخه‌اى فعال از فرقهء نقشبندى تا امروز ، شهرت بيشترى تا شاعر كسب مىكند ، امروزه بيشتر از مير حسين ( ف . 1786 ) نام برده مىشود كه مثنوىاش با عنوان قصهء بىنظير ، جزو جذاب‌ترين شعرهاى ساخته شدهء افسانه‌وار است .\r\nدر اين اثر تمام ترفندهاى سبكى به كار برده شده است و به سبب توصيفات بسيار زياد از باغها ، قصرها ، لباسها ، و شكل زندگى عشاق از نظر تاريخ هنر نيز داراى اهميت است .\r\nمير تقى مير در ميان شعراى قديمى اردو شاعرى بزرگ است . مصرعهايش طنينى مثل آه كوتاه دارند و همواره باز هم آواز عشق مىخوانند ، البته عشقى تحقق نيافته ! آنها به واسطهء كاربرد شكيل زبان عاميانه و نوع خاص سخنوريها همان قدر زيبا هستند كه براى ترجمه دشوار مىباشند . آيا خودش نمىگويد :\r\n مرا شاعر نناميد ! چونكه من * فقط درد و رنج جمع كرده‌ام . . . و از آن\r\nكتابى ساخته‌ام ! \r\nو او موضوع قديمى فانى بودن همهء زيباييها را در يك مصرع كه اشاره مىكند « لبخند » به معنى غنچه است كه باز مىشود و بدين‌وسيله نشان مىدهد كه پژمرده مىشود ، خلاصه كرده است :\r\n زندگى گلسرخ تا كى دوام مىآورد ؟ * غنچه فقط لبخند مىزند . \r\nبا اين وصف مير در آثار نثرش از فارسى نيز استفاده كرده است و ما نه فقط يك بررسى كلى و اجمالى دربارهء شعراى فارسى و اردونويس زمانش ، بلكه توصيفى تكان‌دهنده از غارت دهلى در سال 1761 به وسيلهء دوستان و حاميانش ( 2 ) را مديون او هستيم . ولى خواجه مير درد در ميان شعراى قديمى اردو يك عارف است و جالب توجه است كه فرقهء نقشبندى كه عموما از لحاظ هنر و موازين هنرى زياد معتبر نيست در دهلى تعدادى از بهترين غزل‌سرايان را عرضه داشته است ، عينا همان‌طور كه 400 سال قبل از\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآن در دربار حسين بايقراى تيمورى مورد داشته است . درد پسر محمد ناصر عندليب ( ف . 1785 ) بود كه با به خواب ديدن پيغمبر براى تأسيس طريق محمديه ، طريقى عميقا عرفانى و سخت پايبند به قوانين ، برانگيخته شد . درد در طول زندگىاش كوشيده است به وسيلهء پدر و رهبر روحىاش به اصالت كامل خود تحقق بخشد . آثارى از شرح احوالهاى جامع به فارسى از قلم او ناشى مىشوند . ولى شهرت او بر حدود 100 مصرع شعر به اردو استوار است كه واكنشهاى تجربهء عرفانى او را بيان مىدارند . با وجود اينكه در همان زمان شاعر جذبه برانگيز دكنى ، سراج اورنگ‌آبادى « 1 » ، شوق عرفانى بىحدش را همچنين به اردو بيان داشته بود ، ولى برخى از مصرعهاى درد ويژگى عمومى پيدا كرده بودند . كدام اردوشناسى است كه مصرعهاى درد را نشناسد :\r\n تو اى نادان ! وقتى كه ما مىميريم * اين تأييد مىشود :\r\nچيزى كه ما ديديم ، يك رؤيا بود ، * چيزى كه ما شنيديم ، يك افسانه بود ! \r\nدرد بر خلاف آرمان فرقهء نقشبندى مثل پدرش عاشق موسيقى و موسيقىشناسى بزرگ بود و اغلب اوقات در خانه‌اش نزديك دروازهء تركمن در دهلى ، كنسرتهايى ترتيب مىداد ؛ خانه‌اى كه به وسيلهء يكى از دختران اورنگ زيب به پدرش هديه شده بود . حتى فرمانروا عالم آفتاب دوم كه خودش نيز شاعر و چندين جلد شعر نوشته بود گاه و بيگاه به كنسرتها آمده است .\r\nبراى خوانندهء مدرن غربى خواندن مصرعهاى ميرزا سودا ساده‌تر از قرار دادن خود در عالم روح و روان درد است ؛ چون سودا ، پاتان شيعهء پرحرارت و طنز نويس درخشان ، اوضاع بد زمانش را بدون اينكه درك مصرعهايش را با نيرنگهاى سخنورى خيلى مشكل سازد ، با هيجان شديد توصيف مىكند . شعر بزرگش غالبا ذكرى از يك يابوى پير و نيمه جان از فرط گرسنگى است كه با او اشاره به وضع مصيبت‌بار سربازان گرسنه و مواجب نگرفتهء حكومت در حال سقوط مغول مىكند . حقه بازان به وسيلهء او همان‌گونه مسخره مىشوند كه تجار پول پرست و طبعا نيز برخى از همكاران شاعرش ؛ از جمله بيشتر از همه مظهر جآنجانان كه او را با سگ رخت‌شوى ، مقايسه مىكند كه نه در خانه و نه در كنار رودخانه ( جايى كه شست‌وشوى مىشود ) به درستى منزلگهى دارد . خواننده از مصرعهاى پرقدرت سودا چيزهاى زيادى دربارهء وضع حكومت دهلى در مىيابد ، در حالى كه درد اين اوضاع ظاهرى را به همان مختصرى مثل هم عصر مسن‌ترش شاه عبد الطيف در سند ، متذكر مىشود . البته فقط قطعهء آه ، درد با اين توصيف كه در\r\n\r\n\r\n","description":"","footnote":"\r\n( 1 ) .  Siraj Aurangabadi . \r\n","page_name":" 310 ","page_number":310},
  {"content":"\r\n\r\nدهلى اينك اشكها به جاى رودها روان هستند ، اجازه مىدهد تا به عمق غصه‌اش براى شهرى كه او هرگز آن را ترك نكرد ، پى ببريم .\r\nزبان اردو رقم بزرگ‌ترى از مرثيه‌ها را نيز مديون سوداست . مرثيه‌ها اشعارى شكوه‌آميز براى مرگ حسين بن على ( ع ) ، نوهء پيغمبر هستند كه در 10 محرم سال 680 در كربلا ، عراق به وسيلهء لشكريان حكومت بنى اميه كشته شده است . هنر مرثيه كه سپس بيشتر در لكنوى شيعه مذهب شكل داده شده است ، بخش مهمى از ميراث قلمروى مغول و حدود پايان قرن 18 ايالتهاى استقلال يافتهء آواده و حيدر آباد / دكن است . آنيس ، ( ف . 1875 ) و دبير ، ( ف . 1874 ) دو شاعر بزرگ مرثيه‌سرا در آواده تمام جزييات واقعى و تصورى جنگ كربلا را در صدها شعر بلند توصيف كرده‌اند . آنها براى اين كار قالب مسدس را كه شعرى شكل گرفته از بندهاى شش بيتى هم قافيه است تكامل بخشيدند . مسدس بدين نحو ، در فهم و درك شنونده حامل تفكرات مذهبى يا اخلاقى است ، بزرگى نقشش در ادبيات متأخر اردو به همين دليل است . مسلمانان قلمروى در حال سقوط مغول و آغاز حكومت مستعمراتى ، درد و رنجهاى اولاد پيغمبر در زمان بنى اميهء از خدا بىخبر را با درد و رنجهاى خود در زمان حكومت انگليسىها قابل مقايسه تفسير مىكنند .\r\nانگليسىها در سال 1800 در مقر جديد خود كلكته دژ ويليام را احداث كردند كه در كنار اهداف ديگر بايد براى آموزش اردو با هدف معين مورد استفاده قرار مىگرفت ؛ چون مأموران دولتى انگليس ، حقوقدانان و افسرانى كه در هند كار مىكردند ، نمىتوانستند فارسى و اردوى پيچيده و پرشاخ و برگ ادبى سطح بالا را براى مقاصد عملى خود به كار برند . و بدين‌ترتيب در دهه‌هاى آخر حكومت در حال مرگ مغول ، تحول و تكامل زبان اردو يا همان‌طور كه غالبا گفته شده است زبان هندوستانى ، به عنوان گويش عاميانهء قابل استفاده آغاز گرديد . ولى زبان فارسى در سال 1835 به عنوان زبان ادارى به وسيلهء منشور مكيولى جايگزين زبان انگليسى شد .\r\nبا اين وصف در اين آخرين مرحلهء حكومت مغول باز هم فعاليت ادبى فراوانى يافت مىشود . در لكنو زبان اردو به وقار و ظرافتى ناشناخته تا آن زمان ، تكامل پيدا كرد و شعراى زيادى براى مصرعهاى جذاب ولى غالبا نيز بىاهميتشان از آن استفاده كردند . كسى كه ذوق و شوق جمله‌پردازيهاى مضحك و پرمعنى را دارد - در حالى كه گاه و بيگاه به كلمات قصارى به تركى و كلمات ابتدايى انگليسى مثل شيشه و بطرى برخورد مىشود - از زبان شعراى لكنو كه مثل مشروبى گازدار روى زبان اثر مىگذارد ، لذت مىبرد . ( 3 )\r\nاردو در دهلى بيشتر به شكل سنتى شكوفا شد . در آنجا مقدم بر همه ميرزا اسد للّه غالب ( 1797 - 1869 ) ، بود كه كار فارسىاش از نظر وسعت عمل چندين برابر مجموعهء كوچك اردويش بوده است . ( 4 ) ولى اشعار اردوى غالب نيز مثل مورد مير درد ، همان‌گونه كه خود مىگويد ، مصرعهاى بىرنگ او هستند\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nكه تا امروز مورد پسند همهء هندىهاى اردو زبان و پاكستانىها هستند . تنوع شناخته شده از سبك هندى بين تجسمات كاملا پيچيده و استعاره‌ها شنونده را با آنكه داستانى طولانى با مفاهيم خاص برايش ناشناخته است ، با گويش عاميانهء سادهء محاوره‌اى دلشاد مىكند . نامه‌هاى غالب به اردو به عنوان نمونه‌هاى سبك زندهء شادى آفرين ستايش شده‌اند ، در حالى كه از آثار فارسىاش فقط كمى باقى مانده است ، كتابش دربارهء تاريخ خاندان تيمور كه به سفارش دربار مغول شروع به نوشتن كرد ، اصلا لذت‌بخش نيست و تشريح و تجسمش از شورش سال 1875 به سبك قديمى به سختى قابل خواندن است . شاعر اين تشريح و تجسم را دستنبو ناميده است ، اين واژه‌اى است كه در سال 1199 مرحوم خاقانى شاعر ايرانى در شعرى ستايش‌آميز از همسر حامى هنر و فرهنگش به كار برده است ، كتاب كوچك غالب نيز از يك زن استفاده برده است ؛ اين زن ملكهء ويكتورياست كه از سال 1858 ملكهء هند بود .\r\nاين فقط يك نمونهء كوچك ، ولى مختص براى كنايه‌هاى قديمى پيچيده به مدل كلاسيك است كه غالب در آنها استاد بوده است . او در قصيده‌هاى فارسىاش نه فقط اشعار ستايش‌آميز بسيار پيچيده‌اى براى حضرت محمد ( ص ) و به عنوان يك شيعهء خوب ، براى حضرت على ( ع ) نوشته است ، بلكه اشعارى نيز در مورد كارمندان انگليسى و بهادر شاه ظفر آخرين فرمانرواى مغول سروده است كه سربازان معدودش در شعر غالب به لشكريان عظيمى تبديل مىشوند كه از نظر تعداد مطابق با ستاره‌ها هستند .\r\nولى بهادر شاه ظفر نيز مثل خيلى از اجدادش يك شاعر بود - در هر حال بابر به تركى و كمى فارسى ، فرزندانش گلبدن و همايون به فارسى ، كامران ميرزا به تركى ، جهانگير و نوه‌اش جهان‌آرا و برادرزادهء او زيب النسا به فارسى نوشته‌اند ، زبانى كه اورنگ زيب نيز با آن نثرى محكم نوشته است ، گذشته از مصرع شعرهاى سروده شده به مناسبتها كه اعضاى خاندان مغول سروده‌اند . شاه عالم دوم مثل پسر گمنامش ، شجاع ، شاعرى بود كه به اردو مىسرود . ولى بهادر شاه جزو بهترين شعراى اردو بود كه مصرعهاى جذابش هنوز هم در كنسرتهاى هند خوانده مىشوند . ولى معروف‌ترين آنها بايد آخرين شعرش باشد كه در واقع هنگام تبعيد در رانگون ، جايى كه او در سال 1862 در فلاكت درگذشت ، سروده و نوشته است .\r\nاين يكى از تكان دهنده‌ترين اشعار به زبان اردو است ؛ زبانى كه پس از حكومت مغول به شكوفايى كامل رسيد و تا امروز زبان ادبى پاكستان و مردم بسيار زيادى در شمال هند است . بدين‌ترتيب با آه آخرين فرمانرواى خميده از فرط پيرى و غصه ، حكومت مغول به پايان رسيده است :\r\n من نور چشم كسى نيستم * آرامش قلب كسى نيستم -\r\nمن كسى هستم كه هرگز به درد ديگران نخورده‌ام * مشتى خاك فقط . \r\n\r\n","description":"","footnote":"","page_name":" 312 ","page_number":312},
  {"content":"\r\n\r\n من ديگر نه شكل دارم و نه رنگ * دوست از چنگالم درآورده شده است\r\nمن فقط فصل بهار زمينى جنگلى هستم ، * فقط ويران شده از پاييز\r\nمن براى تو ديگر دلدار نيستم * و رقيبى نيستم\r\nمن سعادت از دست رفتهء زندگىام * چشم‌اندازى خشك و بىحاصل فقط\r\nمن آواز نشاط بخش دل نيستم * كه تو مملو از شادى به آن گوش دهى\r\nفقط صدايى عميقا زجر ديده * آهى اندوهگين فقط\r\nچه كس ديگر برايم دعاى تمنا مىخواند ؟ * چه كس برايم چند شاخه‌اى گل مىآورد ؟\r\nچه كس برايم شمعى روشن مىكند ؟ * ناتوان قبر هستم فقط . \r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nحمايت از هنرها\r\n\r\nكتابخانهء فرمانروا\r\nعشق به كتاب در خاندان تيمور ظاهرا خيلى شديد بوده است . تيمور همان‌طور كه حتى « ابن عرب شاه » ، شرح و احوال‌نويس مىنويسد ، علاقه‌مندانه اجازه مىداده است آثار نوشته شده دربارهء تاريخ را با صداى بلند برايش بخوانند . نواده‌اش سلطان حسن بايقرا از هرات ( ف . 1506 ) خود يك شاعر تمام و كمال بوده است ، گرچه بابر از اين عمويش به خاطر مصرعهاى يكنواختش انتقاد كرده است . ولى در دربار هرات در آخرين ربع قرن 15 شاعران ممتازى كه به فارسى و تركى جغتايى شعر مىسرودند ، همراه با استادان خوش‌نويس و نقاشان مينياتور زندگى مىكرده‌اند . بدين‌ترتيب غافلگير كننده نيست كه بابر شرح احوالش را به تركى جغتايى ، بالاخره به عنوان تشريح و تجسم مشروع از اصل و نسب و طايفهء تيمورى - چنگيزىاش تأليف كرده و در تلاشهاى ادبىاش نيز خود به اين سنت پيوسته است - سنتى ادبى - هنرى كه تا روزهاى آخرين فرمانرواى مغول ادامه داشته است .\r\nعشق پرشور به كتابهاى زيبا مشخصهء بابر و فرزندان اوست . بابر پس از پيروزى در پانىپات در سال 1526 كتابهايى را كه در قصر ابراهيم لودى مغلوب يافت ، به پسرانش همايون و كامران واگذار كرد .\r\nهمايون ظاهرا كتابهايش را همواره همراه داشته است ، چون پس از جنگى كه در آن اردوگاهش غارت شد ، « كتابهاى كمياب زيادى كه همراهان واقعى بودند ، از دست رفتند » . ( 1 ) ولى هنگام فتح كابل در سال 1552 دو شتر بار كرده با صندوقهاى كتاب كشف شدند - و او بدين‌ترتيب دست‌كم بخشى از گنجينه‌اش را باز يافت . اكبر پسر همايون در واقع به طورى كه گفته شده است بىسواد بود ، ولى مدتى از راهنماييهاى علمى بهره‌مند شد و با وجود تمايل ظاهرىاش در برابر كلمات نوشته شده با اشتياق به ادبيات علاقه‌مند بوده است . او دستور مىداد تمام كتابهايى را كه دريافت مىداشت ، از آغاز تا انتها برايش با صداى بلند بخوانند و حافظه‌اى فوق العاده داشته است كه به او اين توانايى را مىداده كه نه فقط از\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nشعر كلاسيك فارسى مشعوف شود ، بلكه گاه و بيگاه مصرعهاى كوچكى به فارسى بسرايد :\r\n اين قطرات شبنم نيستند كه بر گلسرخها مىافتند - * اينها فقط اشكهاى بلبلان هستند . \r\nابو الفضل متذكر مىشود كه اكبر با علاقه‌مندى اشعار حافظ را كه با آموزش به طور كامل فرا مىگرفت ، دكلمه مىكرد . او از جلال الدين رومى هم اشعارى دكلمه مىكرده است .\r\nابو الفضل امكان يك ديد كلى خوشايند به كتابخانهء اكبر را فراهم مىآورد . در آن كار فلسفهء اخلاق با عنوان اخلاق ناصرى وجود دارد كه در يك دست‌نويس به زيبايى تذهيب شده ، دست‌كم به صورت بخشهايى به ما رسيده است . ( 2 ) معجون خوشبختى ، امام غزالى و همچنين قابوس‌نامهء شاهزاده قابوس بن وشمگير - اثرى كه ضمنا گوته نيز به آن علاقه‌مند بود - نيز جزو كتابها هستند . آثار مربوط به تاريخ مثل جامعهء التواريخ ، رشيد الدين ( ف . 1317 ) بسيار محبوب بودند ، در حالى كه بخشهاى مربوط به فرمانروايان ترك - مغول به سبب سلسله‌هاى پادشاهى توجه را جلب كرده بودند . تصاوير بخشهاى مربوط به آلان كووا ، جدهء عرفانى مغولان و تصاوير مربوط به آقاباخان از خاندان چنگيز ، دلاوران را با لباس عجيب و غريب با تاجهاى عظيمى از پر نشان مىدهند . ( 3 ) ولى تاريخ برمكيان ، همان خاندان اصيل ايرانى كه در حكومت هارون الرشيد نقش بسيار مهمى را ايفا كرد تا قدرتش را ناگهان از دست داد ، مثل داراب نامه ، داستانى نيمه تاريخى كه ضمنا مهر سليمه همسر اكبر را داشته است ، جاى خود را در كتابخانهء اكبر داشته‌اند . مجموعهء غنى از سنت و آموزندهء كليله و دمنه ، داستان حيوانات به زبان هندى ، هم ترجمه شده در هرات با عنوان انوار سهيلى و هم به ترجمهء ابو الفضل با عنوان عيارى دانش در قصر موجود بودند . ( 4 )\r\nبديهى است كه آثار مصلح الدين سعدى ( ف . 1292 در شيراز ) نيز موجود بودند ، گلستان و بوستان جزو آثار كلاسيكى بوده‌اند كه هر فارسى دانى مىتواند از آنها شكيل‌ترين فرمول‌بنديها و هنر زندگى عاقلانه را بياموزد . جاى تعجب نيست كه اكبر دستور تهيهء كپى مجللى از گلستان را داد تا كتابخانهء فتح پورسيكرى را بيارايد ؛ زرين قلم ، خوش نويس و مانوهار نقاش در پايان نسخهء دست‌نويس با قطع بزرگ كه آراسته به پرندگان كوچك بىشمار و مطابق اصل است ، تصوير شده‌اند . ( 5 )\r\nكارهاى شاعرانهء طوطى هند امير خسرو ( ف . 1325 ) ، بعضا در كارگاه نقاشى اكبر تذهيب شده‌اند . يكى از منظومه‌هاى حماسى و رزمىاش كه واقعه‌اى معاصر را توصيف مىكند ( دوال رانى خزر خان ) ، مهر سليمه ، شاه جهان ، و اورنگ زيب را بر خود دارد ؛ تقلق نامه دو نسل بعد در زمان حكومت شاه جهان تكميل شد كه شاعر براى آن به دستور فرمانروا با طلا وزن شد . ( 6 ) منظومه‌هاى ديگر امير خسرو به نقاشان مينياتور موضوعهاى فراوانى براى تصاوير خوش آب و رنگ ، مثل خمسه نظامى ( ف . 1209 )\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nشاعر نمونه براى امير خسرو ، عرضه داشته‌اند . دست‌نويس نظامى در موزهء انگليس جزو ظريف‌ترين آثار هنر كتاب هندو - مسلمان است . ( 7 )\r\nخوش‌نويسى زرين قلم و مانوهار ، پسر باساوان .\r\nيادداشت انتهاى يك نسخهء خطى گلستان سعدى . فتح پورسيكرى ، 1582\r\nاگر كتابخانهء سلطنتى نسخه‌هايى از شاهنامهء فردوسى ، منظومهء حماسى و قهرمانى ايرانى را نداشت ، جاى تعجب مىبود ؛ يك نسخهء خطى تذهيب شده از اين منظومهء حماسى كه در سال 1440 براى محمد جوقى ، تهيه و به سمرقند برده شده است ، مهر همهء فرمانروايان مغول تا اورنگ زيب را دارد و جهانگير و شاه جهان آن را حاشيه‌نويسى كرده‌اند . در دورهء جهانگير و شاه جهان دست‌نويسهاى ارزشمندى از اين اثر به عنوان هديهء حكمرانان ايالتى به دربار آمده است . ( 8 )\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nيادداشت تملك به خط شاه جهان در يك نسخهء خطى شاهنامهء فردوسى با مهر فرمانروايان بعدى\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبدائونى نيز از تلاشى براى به نثر درآوردن اين منظومهء حماسى عظيم ( شامل بيش از 50000 مصرع ) ، براى درك راحت‌تر آن ، گزارش مىكند ، مورخ خشمگين مىنويسد : مثل اينكه بخواهند خطوط ظريف را در پارچهء درشت بافت كرباس ، تغيير شكل دهند . . .\r\nمنظومه‌هاى جامى ( ف . 1492 در هرات ) نيز در دربار مغول تذهيب شده‌اند و يك دست‌نويس ارزشمند از محبوب‌ترين منظومه‌هاى حماسى جامى به نام يوسف و زليخا در اختيار شاهزاده كامران سياه روز بود ، در حالى كه اكبر بهارستان « 1 » جامى را داشت . ولى زيباترين دست‌نويس يوسف و زليخا را جهانگير در سال 1609 از خان خانان عبد الرحيم دريافت داشت كه به وسيلهء مير على استاد خوش‌نويس هرات نوشته شده بود و داراى مينياتورها و جلدى بسيار عالى بود . ( 9 )\r\nابو الفضل از منظومه‌هاى حماسى عطار ، ( ف . 1221 ) نامى نمىبرد ، ولى برادرش فيضى ظاهرا عاشق منظومه‌هاى حماسى عارفانهء شاعر ايرانى بوده است ؛ او پس از مرگ پدرشان ، مبارك ، مىخواست براى تسلى ابو الفضل مصيبت‌نامهء « 2 » عطار را بفرستد ، چون :\r\n از عطار براى درد عزيزان دارو مىآيد ، * چون عطارىاش ويران شده بود ، تسلى خاطرى\r\nقدسى يافت . ( 10 ) \r\nولى اين فقط آثار آموزندهء عربى و فارسى نبود كه به كتابخانهء اكبر راه يافته بود ، آثار ستايش‌آميز بزرگى مثل كار كاملا دشوار خاقانى ( ف . 1199 ) كه مصرعهايش همواره نقل قول شده‌اند و اشعار هم‌وطن كمى مسن‌ترش انصارى ، كه ديوانش با خط ريز دست‌نويس در روى كاغذى مناسب قلم در سال 1589 در لاهور پايتخت آن زمان ، كپى و با 17 مينياتور ظريف آراسته شده بود ، نيز وجود داشتند .\r\nجهانگير زمانى كه از باغ گل‌افشان ديدن نمود ، از اين ديوان نقل قول كرده است :\r\n روزى براى شادى ، نشاط و سرور در باغ است . * روزى كه گلسرخها و رايحهء دل‌انگيز گياهان معطر در انتظارند .\r\nخاك از بوى مشك و عنبر عطرآگين است ، * حاشيه‌هاى باد ملايم عطر را پخش مىكنند . . . ( 11 ) \r\nولى حمزه‌نامه « 3 » روايتى عاشقانه - دلاورانه ، گويا از ماجراجوييهاى حمزه ، عموى محمد ( ص ) كه به دستور اكبر به شكل كامل مصور شده كه از اهميت زيادى برخوردار بوده است . در پشت 1400 تصوير\r\n\r\n\r\n","description":"","footnote":"\r\n( 1 ) .  Baharistan . \r\n( 2 ) .  Musibatnama . \r\n( 3 ) .  Hamzanama . \r\n","page_name":" 319 ","page_number":319},
  {"content":"\r\n\r\nنقاشى شده روى پارچه‌هايى در اندازهء 56 * 65 سانتىمتر ، متن در 19 سطر طورى نوشته شده كه خواننده در حالى كه تصوير را به سمت بينندگان بالا گرفته است مىتواند آن را با صداى بلند دكلمه كند . براى دكلمهء حمزه‌نامه در واقع تكنيكهاى كاملا خاصى وجود داشته است . ( 12 ) اين اثر عظيم كه در حقيقت حدود سال 1558 آغاز شده بود و روى آن هنرمندان زيادى حدود 15 سال تحت نظارت دو ايرانى به نامهاى عبد الصمد و مير سيد على كار كرده بودند ، كه فقط حدود 150 صفحه ، بقيه‌اش گم شده است ؛ اين نخستين مدرك رسمى كاملا بزرگ براى شور و شوق اكبر براى نقاشى است .\r\nتعداد دست‌نويسهاى صوفيان نيز در كتابخانهء اكبر داراى اهميت بود . نامه‌هاى ساده و نافذ شرف الدين مانرى ( ف . 1830 - 1831 ) از بيهار به فارسى جزو مطالب ادبى مورد علاقهء فرمانروا و خيلى از مؤمنان بود . ( 13 ) حديقة الحقيقت « 1 » سنايى نخستين شعر دوبيتى عرفانى - آموزشى آموزنده به فارسى كه به وسيلهء خان اعظم عزيز كوكا از غزنه ، جايى كه سنايى به خاك سپرده شده است ، آورده شد ، كه بعد تجديد نظر و اصلاح گرديد ، نسخه‌اى تذهيب ، و نوشته شده از آن به وسيلهء عبد الرحيم ، استاد خوش‌نويس ، هنوز محفوظ مانده است . ( 14 )\r\nاكبر ، مثنوى رومى را كه جامى صد سال پيش‌تر از آن به عنوان قرآن به زبان فارسى ، ستايش كرده است ، ( 15 ) بسيار دوست داشت . قبلا پدر بابر اين اثر را ارج نهاده بود ؛ اولادش ، مثل داراشكوه اقتباسهايى از آن كردند و اشك‌آلود به دكلمه‌اش گوش دادند ، اين حتى در مورد اورنگ زيب نيز صدق مىكند . تعداد تفسيرها و گزيده‌هايى كه بيشتر از همه در زمان شاه جهان يا بهتر بگوييم ، تحت نظارت دخترش جهان‌آرا ، تهيه شده‌اند بسيار زياد هستند ، چون خيلى از بزرگان سرزمين نيز اجازهء دكلمهء اثر را در خانه‌هايشان داده‌اند .\r\nموجودى كتابخانهء اكبر مرتب افزايش مىيافت ، چون ميراث دوستانش نيز به او مىرسيد - مثل 4600 شرح احوال ارزشمند فيضى - كه خيلى از آنها دست‌نويس مؤلفان بودند . آنها در سه رده فهرست شده‌اند :\r\n1 . تاريخ ، طب ، ستاره‌شناسى ، موسيقى ؛ 2 . فلسفه ، عرفان ، نجوم ، رياضى ؛ 3 . تفسير قرآن ، حديث ، حقوق اسلامى . بدائونى از اين رده‌بندى نتيجه مىگيرد كه كتب اسلامى پايه براى فرمانروا ارزش كم‌ترى داشته‌اند . ( 16 )\r\nدر بيشتر دست‌نويسها مىتوان از روى مهرها تشخيص داد كه چه كسى مالك آنها بوده است . جهانگير و جهان‌آرا روزى را كه نسخهء دست‌نويس ارائه مىشده و سپس به كتابخانه ملحق مىگرديده است ، به دقت يادداشت مىكرده‌اند . گاهى اوقات ارزش آن نيز قيد مىشده است . از مهرها علايق شاهزادگان از دورهء تيمورى تا زمان نادر شاه قابل تشخيص است ، چون نادر شاه بخش قابل توجهى از 24000 نسخهء\r\n\r\n\r\n","description":"","footnote":"\r\n( 1 ) .  hadiqatal - haqiqat . \r\n","page_name":" 320 ","page_number":320},
  {"content":"\r\n\r\nخطى موجود در كتابخانه مغول در آن زمان را با خود برده است . ( 17 )\r\nبعضى از دست‌نويسها يادداشتهاى ثبت شدهء شاهزادگان را به صورت متن بر خود دارند .\r\nدست‌نويسها به دقت در پارچه‌اى ابريشمى پيچيده مىشدند ؛ جلدها اكثرا از لاك پرتزيين يا از چرم با طرح تزيينى پرس شدهء مطلا يا مرواريد نشان بودند كه مىتوان از مينياتورهايى كه چنين كتابهايى را در دست خوانندگان متشخص نشان مىدهند ، تشخيص داد .\r\nولى اين فقط به محتواى كتابها مربوط نمىشده است ؛ مغولان براى خوش‌نويسى خوب ارزش زيادى قايل بودند و فعالانه دست‌نويسها يا لوحه‌ها را از دست استادان خوش‌نويس جمع‌آورى مىكردند ، و كم‌تر هدايايى مىتوانست مثل يك صفحه يا حتى يك نسخهء كامل به خط يك خوش‌نويس معروف ، فرمانروايى را به شدت خوشحال كند .\r\nدر هند اسلامى با خط كج نسبتا ساده‌اى نوشته مىشد ، خط كوفى پيچيدهء دشوار ، همان علامت هنرمندانهء درهم پيچيده‌اى كه در قرن 12 و 13 در جهان اسلام براى كتيبه‌ها به كار برده شده و در اجمر و در قطب منار در دهلى به چشم مىخورد ، مثل همه جاى ديگر خيلى زود به وسيلهء خط كج دگرگونهء ثلث « 1 » جايگزين شد ، همان‌طور كه در بناهاى اواخر قرن 13 در دهلى و جاهاى ديگر تشخيص داده مىشود ، با كشيدگى ضخامت يافته‌اش به سمت بالا خود را برتر و ممتاز مىسازد ، كتيبه‌هاى بزرگ قطب منار در دهلى نمونه‌هاى بسيار خوبى هستند . در بنگال در بعضى از نواحى خطى بسيار تزيينى براى بنا تكامل يافت كه حدود سال 1500 به نقطهء اوج خود رسيده است . ( 18 )\r\nدر خوش‌نويسى اصلى مدتها خط نسخ « 2 » تقريبا خشكى در كنار خط به اصطلاح بيهارى وجود داشت كه تا قرن 19 علاقه‌مندانه با آن قرآنهايى نوشته شده‌اند . خط بيهارى نيز مثل خط مغربى در انتهاى ديگر جهان اسلام در شمال افريقا ، از قواعد كلاسيك ابن مقله « 3 » ( ف . 940 ) پيروى نمىكند ، بلكه شكلى كمى گوشه‌دار و كاملا نامتوازن دارد ؛ در عوض دست‌نويسها باز هم مثل مراكش رنگين هستند .\r\nدر ايران بويژه براى متون فارسى تعليق ، سبك آويخته ، با شيبهاى مشخص از سمت راست بالا به سمت چپ پايين تكوين يافت كه سپس حدود سال 1400 به نستعليق شكل پيدا كرد كه در آن قواعد سخت ابن مقله روى حروف آويخته اعمال شده‌اند . بدين‌ترتيب خطى با تفاوتهاى آشكار بين خط تيرهء ظريف بالا و پايين حروف به وجود آمد كه در ميان انواع مختلف سبكهاى خوش‌نويسى به سبب ظرافتش به عنوان « عروس خطها » تلقى شده است .\r\n\r\n\r\n","description":"","footnote":"\r\n( 1 ) .  thulth . \r\n( 2 ) .  naskh . \r\n( 3 ) .  IbnMuqla . \r\n","page_name":" 321 ","page_number":321},
  {"content":"\r\n\r\nاستادان مسلم اين سبك سلطان على مشهدى ( ف . 1519 ) كه بابر از او به عنوان بهترين خوش‌نويس نام برده است و مير على هروى ، جوان‌تر از او بودند كه هر دو در دربار حسين بايقرا ، كار مىكردند .\r\nمير على هروى بعدا به وسيلهء ازبكان به بخارا برده شد كه بىوقفه نوشته است ؛ گاهى اوقات به لوح نوشته‌اش مصرع كوچكى عارى از هنر نيز افزوده است كه در آن از اينكه « خط زنجيرى به پايش شده است » ، شكوه كرده است ، در حالى كه او در كشور بيگانه مورد تحسين بود ، نمىتوانسته است بخارا را ترك كند . او خوش‌نويس محبوب مغولان شد ؛ پسرش بايد براساس روايتى ، آثار زيادى از پدرش را به هند آورده باشد . در ميان آنها مقدمات الصلات « 1 » ، اثرى به نظم و شعر درآورده از مقدمات در اسلام ، از سال 933 / 1526 - 1527 ، وجود دارد كه مهر جهانگير ، شاه جهان و اورنگ زيب بر آن است . ( 19 )\r\nمتون فارسى بسيار زيادى از دورهء اكبر به خط نسخ كمى خشك نوشته شده‌اند كه دو اثر طوطى نامه « 2 » و داراب‌نامه « 3 » در موزهء كليولند از آن جمله هستند . ولى خوش‌نويسان هندى نيز به زودى خط زيباى نستعليق و هنرهاى مختلف در سبك طغرا « 4 » ، همان حركات درهم پيچيدهء خط را كه در اصل به نشان و عنوان رسمى سندى از فرمانروا تعلق داشتند و سپس روى اولين صفحهء يك دست‌نويس ارزشمند به كار برده شده‌اند ، به زودى آموختند . طغرا كه آلبوم شاه جهان را مىگشايد ، و عنوان فرمانروا را بر خود دارد ، به وسيلهء حلقه‌اى با پرتوهاى غيرقابل تصور ظريف از طلا و اسليميهايى از همه نوع احاطه شده است و در اندازه‌اى كوچك حدود 7 / 26 * 1 / 39 سانتىمتر ظاهر مىگردد - اينكه چگونه يك چنين اثر هنرى مىتواند شكل گيرد و چندين ماه كار بىوقفه صرف آن شده است ، يك معماست . ( 20 )\r\nهرچه بيشتر مىگذشت ، بيشتر امكان تحولات جديد به فكر هنرمندان خطور مىكرد . آنها تصاويرى پديد آوردند و از جملات پر مغز ( مثلا از قرآن ) به آنها شكل دادند ، از گلزار ، يعنى حروف پر شده با گل و گياه استفاده كردند و همان كارى را انجام دادند كه همكارانشان در تركيه عثمانى كرده بودند ، بدين‌نحو كه همهء تغييرات سبك طغرا را مثل خط معكوس قابل خواندن در آيينه و طرفندهاى مشابه را براحتى به كار بستند ؛ زمانى بعد بخشى از دكوراسيون بناها نيز در چنين شكلهاى سرگرم‌كننده‌اى اجرا شدند .\r\nدر تعدادى از دست‌نويسهاى مغول يادداشتهاى انتهاى دست‌نويس تصويرى از نقاشان و خوش‌نويسان را دربرداشتند . مثلا ما خوش‌نويس محبوب اكبر ، محمد حسين كشميرى ، ملقب به زرين دست ( ف .\r\n1611 ) را از روى تصوير كوچك زيبايى مىشناسيم كه اين مرد بلند بالاى ريشدار را با مانوهار نقاش پسر\r\n\r\n\r\n","description":"","footnote":"\r\n( 1 ) .  M uqaddimatassalat . \r\n( 2 ) .  Tutinama . \r\n( 3 ) .  Darabnama . \r\n( 4 ) .  tughra . \r\n","page_name":" 322 ","page_number":322},
  {"content":"\r\n\r\nجوان باساوان نقاش در يادداشت انتهاى دست‌نويس گلستان مربوط به فتح پورسيكرى نشان مىدهد .\r\nهمچنين دست‌نويس ارزشمندى از اخلاق ناصرى تصاوير نقاشان و خوش‌نويسان زيادى را نشان مىدهد .\r\nدر جلو كارگاه نقاشى مردانى ديده مىشوند كه يكى از آنها مشغول تداركات ، يعنى صاف كردن كاغذ يا جلا دادن نقاشى ، براى نوشتن است . ولى هنرمندان روى زمين مىنشينند ، زانوى پاى چپ را بالا مىآورند كه كاغذشان را روى آن قرار دهند و آن را با كلمات يا تصاوير پر مىكنند ، همان‌طور كه از صدها سال پيش تمرين مىشود . ( 21 )\r\nتكان دهنده‌ترين تصوير يك خوش‌نويس شايد از بيشيتر « 1 » باشد . ( 22 ) اين تصوير مرد پير را با دفترچه‌اى در دست كه زير آن كتابى قرار دارد نشان مىدهد كه ظاهرا بايد كپى كند : تلاشى كاملا سخت او آثار كار پرزحمت و مشقت يك زندگى طولانى را نشان مىدهد . ولى شال زردوزى شدهء رسمى او اجازهء تشخيص مىدهد كه او از تأييدات شاهانه برخوردار بوده است . ولى اينكه آيا او مفتخر به دريافت لقبهايى افتخارى مثل زرين قلم ، مشك قلم ، يا عنبر قلم شده باشد ، يا مثل مولانا دورى « 2 » در دورهء اكبر ، كاتب الملك ناميده شود ، اطلاعى نداريم .\r\nضرورت نشان دادن آثار هنرى همواره سخت‌تر ، خوش‌نويسان را مثل ساير هنرمندان به حداكثر كارايى تحريك كرده است . بدائونى گزارش مىكند كه شريفى فارسى ، پسر نقاش بزرگ عبد الصمد تمام سورهء 112 قرآن را روى يك سمت دانهء خشخاش نوشته است ، چيزى كه حتى با كوتاه بودن سوره ، غيرقابل تصور است . ولى از آنجا كه خوش‌نويسان تا امروز متون نه چندان كوتاه را هم روى دانه‌اى برنج نوشته‌اند ، اين عمل هم مىتواند ممكن باشد ، بدائونى از هنرمند ديگرى كه مصرعى را روى نوك خلال دندانى نوشته يا كسى كه يك صحنهء بازى گلف را روى دانه‌اى برنج نقاشى كرده است نيز گزارش مىكند . شايد كار يك استاد كنده‌كارى در روى فلز به نام نشانى « 3 » ، همان‌قدر شگفت‌آور - و مطمئنا كمى مفيدتر - بوده است ؛ او مهر كوچكى را با نام و عنوان اكبر و هفت تن از اجدادش تا تيمور حكاكى كرده است ، كارى كه او براى آن به 4 ماه وقت نياز داشته است . ( 23 )\r\nولى فرمانروايان مغول نه فقط تحسين‌كنندهء خوش‌نويسى بودند ، بلكه خود نيز به آن عمل مىكردند .\r\nدر حالى كه بابر به خوش‌نويس مخصوص خود افتخار مىكرد كه البته دانشش پس از مرگش ناپديد شده است ، ( 24 ) جهانگير و شاه جهان نظر بلندانه ، هر چند نه چندان كاملا هنرمندانه ، دستى در نستعليق داشتند . آلبومى تنظيم شده به وسيلهء شاه جهان در نوجوانى حاوى تعداد زيادى نمونهء خط از شاهزادگان\r\n\r\n\r\n","description":"","footnote":"\r\n( 1 ) .  Bichitr . \r\n( 2 ) .  MaulanaDauri . \r\n( 3 ) .  Nishani . \r\n","page_name":" 323 ","page_number":323},
  {"content":"\r\n\r\nبود . اين موضوع قابل درك است ، ( 25 ) چون پدرش عاشق خوش‌نويسى بود و وقتى كه او پى برد كه « مير عماد » « 1 » بهترين خوش‌نويس نستعليق معاصر در ايران - در واقع به دستور يا دست‌كم با اطلاع شاه عباس - به قتل رسيده است ، بايد فرياد كشيده باشد : « اگر برادرم شاه عباس او را براى من فرستاده بود ، او را با مرواريد وزن مىكردم ! » ولى نوهء مير عماد به قتل رسيده بعدا به دربار مغول آمده است . او رشيد ديلمى بود كه به شاهزاده داراشكوه تعليم خوش‌نويسى مىداد . داراشكوه نزد مير محمد صالح كاشفى ، ( ف .\r\n1651 ) ، ملقب به مشك قلم ، ناظر كتابخانهء سلطنتى نيز آموزش مىديده است . او بر انواع سبكهاى مختلف تسلط داشت ؛ بيشتر صفحات حفظ شده از او به نستعليق سليس نوشته شده است ؛ ولى تعدادى صفحات تذهيب شده به ثلث نيز وجود دارد . در بيشتر موارد نام شاهزاده در محل امضا پاك يا با رنگ پوشانده شده است كه احتمالا كار اطرافيان اورنگ زيب مىباشد ؛ داراشكوه سرانجام به عنوان كافر اعدام شده است .\r\nمصرح فارسى به خط نستعليق ، خوش‌نويسى مير على هروى\r\nاورنگ زيب كارايى و لياقتش را با خط ثلث زيبايى نشان داده است و بيشتر نمونه‌هاى قرآن را كپى كرده است كه تعدادى از آنها محفوظ مانده‌اند . او به نستعليق ظريفى نيز مىنوشته است . ( 26 )\r\nو عشق به خوش‌نويسى در خاندان مغول دوام يافت ، چون بالاخره از يك مرد اصيل انتظار مىرفت كه دستخط خوبى داشته باشد . ولى آخرين فرمانرواى مغول بهادر شاه ، خط نقاشيهاى زيبايى از نيايشها و دعاها به درگاه الهى ابداع كرد كه آنها را گلها و چهره‌هايى شكل داده بود . دورهء مغول از بابت آثار خوش‌نويسان و نقاشان سرزمين تا روزهاى حكومت شاه عالم دوم كمبودى نداشته است . ( 27 ) كتابهاى مرجعى نيز تأليف شده بودند كه در آنها سرگرميهاى خوش‌نويسى متفاوتى كه هنوز هم در انتظار اصلاح\r\n\r\n\r\n","description":"","footnote":"\r\n( 1 ) .  MirImad . \r\n","page_name":" 324 ","page_number":324},
  {"content":"\r\n\r\nمتن هستند ، آموزش داده شده است .\r\n\r\nنقاشى\r\nبسيارى هستند كه از نقاشى منزجرند ، ولى من چنين كسانى را دوست ندارم . به نظر من يك نقاش وسيله‌اى كاملا خاص براى شناخت خداوند دارد ؛ چون وقتى يك نقاش چيزى زنده را طراحى مىكند و اندامش را يكى پس از ديگرى ترسيم مىكند ، سپس بايد تشخيص دهد كه به اثرش نمىتواند به صورت فرد زندگى بخشد و از همين رو مجبور مىشود به خدا فكر كند كه جان مىبخشد و بدين‌ترتيب هوشيارتر مىشود .\r\nاين گفتهء اكبر است كه تحول و تكامل نقاشى مغول مديون نحوهء عملكرد با نبوغ اوست . اين نقاشى در اصل در اثر يك اتفاق ناگهانى يا بهتر بگوييم تقديرى تاريخى به وجود آمده است . وقتى همايون در سال 1544 در حال فرار مدتى را نزد همسايهء ايرانىاش شاه طهماسب گذراند ، تصاويرى را كه در دربار پادشاه ايران در تبريز ديد ، مورد تحسين قرار داد . شاه طهماسب خود نيز از علاقه‌مندان بزرگ نقاشى بوده است كه در حقيقت بىنظيرترين شاهنامهء دنيا برايش تهيه شده است . او تصاوير كاملا خوبى نيز كشيده است . ( 1 ) ولى او درست در اين موقع در ندامتى صادقانه ، از لذايذ دنيوى رويگردان شده بود و هنرهاى زيبا اصلا برايش جالب توجه نبودند . بدين‌ترتيب جذب دو استاد تبريزى براى همايون كه در سال 1546 در قندهار به سر مىبرد ، كار ساده‌اى بود . يكى از آنها مير سيد على پسر مير مصور بود ؛ مير مصور استاد خط وهمى زيباى دور تصوير بود كه تصوير را از متن جدا مىكند ؛ ديگرى عبد الصمد بود كه بعدا به عنوان « شيرين قلم » معروف شد . آنها هر دو همراه با همايون از طريق كابل ( 1549 ) به دهلى ( 1554 ) رفتند ، و پس از مرگ همايون ، اكبر عهده‌دار آنان شد . عبد الصمد به اكبر كوچك تعليم نقاشى مىداد و يكى از نخستين و مهم‌ترين تصاوير دورهء مغول ، يعنى تصوير خاندان تيمور كه روى پارچه نقاشى شده است ، به او نسبت داده مىشود ، تصوير مهم سلسلهء سلطنتى كه در آن خانوادهء تيمور نشان داده شده و بعدا هم كمى گسترش يافته است . ( 2 )\r\nاكبر بايد با سنت هندى در نقاشى كمى آشنا بوده باشد ، نگاشته‌هاى مصور چينى و هندو وجود داشته‌اند و اين براى تحول و تكامل نقاشى مغول مهم بود كه اكبر هنرمندان هندو را جذب دربار كرد و اجازه داد تا با استادان تبريزى كار كنند ؛ بدين‌ترتيب در زمانى نسبتا كوتاه سبك مغول شكل پيدا كرد ، بدين‌نحو كه ظرافت زيركانهء سبك ايرانى و ديد قوى و زنده و با نشاط هنرمندان هندو به گونه‌اى شگفت‌آور با هم تلاقى كردند و به يك همزيستى دور از انتظار دست يافتند . نخستين اثرى كه در آن زمان مصور شد ، طوطىنامه با تمام 250 مينياتورش بود كه در آن جريان مشترك دو سنت ، مىتواند در\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nبيشتر جزييات تشخيص داده شود ، سپس حمزه‌نامه عظيم در قطع بزرگ كه ساخت آن بيشتر از 15 سال وقت گرفت ، در پى آن آمده است . وقتى كه اين كار عظيم به شدت واقعى با وجود همهء خيال‌پردازى به پايان رسيد ، سبك اصلى مغول‌زاده شد .\r\nما برخى از بزرگ‌ترين استادان را نه فقط از امضاهاى خيلى كوچكشان ، بلكه از تصوير تقريبا زنده‌شان در صفحات پايانى دست‌نويسها نيز مىشناسيم .\r\nما آنها را مىبينيم كه چگونه خود را فداى كار كرده‌اند ؛ نشسته بر روى زمين ، يك زانو را خم كرده تا بدين‌وسيله - مثل خوش‌نويسان - بتوانند كاغذ را روى آن قرار دهند . در كنار خود كاسه‌هاى خيلى كوچكى - غالبا پوستهء صدف - براى مواد رنگىشان دارند . قلم‌موهايشان از پر پرندگان بودند كه به آنها موهاى لطيفى از گلوى يك بچه گربه يا سنجابى كوچك طورى بسته شده بود كه نوك قلم فقط به يك مو ختم مىشده است .\r\nمنشأ مواد رنگى ، معدنى ، گياهى يا حيوانى بودند : براى رنگ سفيد ، آهك و سنگ صابون به كار برده مىشد ( با سفيد اصلاحات نيز انجام مىگرفت ، چون براحتى روى رنگ را مىپوشانده است ) ؛ گل اخرا براى قرمز و زرد از خاكهاى متفاوتى تهيه مىشد . از هماتيت هم رنگ قرمز مىساختند . سنگ سبز رنگ مس براى سبز ، سنگ لاجورد و لاجورد ( كه در سنگ مس هم وجود داشت ) براى رنگ آبى مصرف داشت . حشرات بخصوصى براى تهيهء لاك قرمز به كار مىرفتند و رنگ زرد مىتوانست از ادرار گاوى كه برگ درخت انبه مىخورد تهيه شود . ولى از سولفيد آرسنيك نيز رنگ زرد ساخته مىشد . گاهى اوقات براى رنگ مايهء سبز از يكى از توليدات مس كه البته كاغذ را مىخورده است ، استفاده مىكردند .\r\nطلا و نقره بين دو ورق چرم نرم كوبيده ، و سپس با نمك آسياب كرده مىشدند و سپس نمك را شست‌وشوى مىدادند ؛ اگر رنگ قرمز طلايى مورد درخواست بود ، كمى مس به آن اضافه مىكردند و براى رنگ مايه‌هاى طلايى روشن با نقره مخلوط مىكردند . نقره به آسانى تغيير رنگ مىداد ؛ از اين‌رو خيلى از سطوح آب ، چشمه‌ها ، و چيزهاى مشابهى كه با نقره نقاشى شده‌اند ، به مرور رنگ سياه پيدا كرده‌اند . برخى از هنرمندان طلا را با جلا دادن يا با ايجاد نقطه‌هاى سوزنى ريز كه از طريق آنها اثر نور خاصى به وجود مىآمد ، برجسته جلوه مىداده‌اند . ( 3 )\r\nسنگها و عناصر ديگر در هاونهايى كوبيده و خرد مىشدند تا ثبات كاملا نرمى به دست آورند . در اين ميان سنگها براساس كيفيت انتخاب مىشدند : هرچه تصوير ارزشمندتر مىشد ، همان‌قدر هم دقيق‌تر ، مثلا تيره‌ترين و خالص‌ترين قطعهء لاجورد انتخاب مىشده است .\r\nساخت و استفادهء انواع مختلف كاغذ نياز به خبرگى داشت . مورد كاربرد ، كاغذ كهنه بود ، از گونى ، پارچهء پنبه‌اى ، ابريشم ، و گاهى هم از نى يا پوست درختان معينى كاغذ ساخته مىشده است . نقاشان دورهء اكبر\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nغالبا از كاغذهاى كرم رنگ سبك استفاده مىكردند ، در حالى كه در دورهء شاه جهان كاغذهاى سبك غالبا ساخته شده از الياف ابريشم ترجيح داده مىشده است . كشمير همواره محل مهمى براى ساخت كاغذ بود ، ولى در لاهور ، احمدآباد ، و دولت آباد نيز كاغذ ساخته مىشد . هنر مرمرنمايى معروف بود ؛ خوش‌نويسيهاى فوق العاده زيبا روى كاغذهاى مرمر نوشته مىشدند ؛ ولى هنر خلق پيكرهاى مرمرين ، تخصص هنرمندان در دكن بود ، همهء تصاوير رنگى نبودند ؛ سبكى كه نيم قلم « 1 » نام دارد ، بسيار زيباست . در اين سبك خطوط قهوه‌اى رنگى كه تصوير را شكل مىدهند ، با طلا يا رنگهاى كاملا لطيف مىتوانند برجسته نشان داده شوند .\r\nبراى صحنه‌هايى كه براى مصورسازى دست‌نويسها ضرورى بودند ، طرح دقيقى ريخته مىشده است ؛ غالبا نقشهء ابتدايى به دست يك هنرمند و رنگ‌آميزى به هنرمند ديگرى داده مىشد ، در حالى كه براى چهره‌ها متخصصانى وجود داشت . ولى اغلب يك هنرمند براى كل تصوير مسئول بود . امضا نشان مىدهد كه چه كسى در كار سهيم بوده است .\r\nچنانچه ضرورت داشت ، شكلها - غالبا چهره‌هايى برداشته شده از زندگى در چرخش - روى پوست نازك و شفاف آهو قرار داده مىشد كه سپس با نازك‌ترين سوزنها سوراخهاى ريزى در امتداد خط دور آن ايجاد مىكردند . بعد روى اين پوست گرد لطيف زغال ساييده مىشد ، به نحوى كه روى صفحهء در زير قرار گرفته يك كپى به وجود مىآمد . اين امر بخصوص در مورد چهره‌هاى درباريان كه در صحنه‌هاى دربار ، همواره ظاهر مىشوند و بدين‌ترتيب روى بينندگان امروزى نيز مثل آشنايان قديمى تأثير مىگذارند ، ولى مىتوانسته باعث شود كه در برخى از صحنه‌هاى دربار پيكرها يك اندازه نباشند ، چون الگوها اندازه‌هاى متفاوت داشتند .\r\nوقتى تصوير تمام مىشد ، برعكس روى سطح صاف محكمى قرار مىگرفت و با يك عقيق مالش داده مىشد تا بدين‌ترتيب سمتى كه تصوير روى آن بود صاف و يكدست شود .\r\nدر دورهء اكبر نقاشان عادت داشتند كارشان را هر هفته به فرمانروا نشان دهند . به نظر مىرسد كه او با درك شگفت‌آورش به آنها تحرك زيادى مىداده است . ( 4 )\r\nجالب توجه است كه در ميان نقاشان مغول خيلى از آنان با هم فاميل هستند : پدر و پسر ، عمو و نوه ، و همچنين برادر . ( 5 ) حتى يك زن نقاش به نام نادره بانو ، دختر يكى از شاگردان آقا رضا وجود دارد كه كپى كنندهء يك كنده‌كارى فلاماندى است . بچه‌ها اين‌چنين در دل سنت رشد كردند و از سنين پايين تكنيك مخلوط كردن رنگها و ساخت قلم‌مو را آموختند ؛ ولى آنها نقشهاى ساده را ، از نقش مارپيچ گرفته تا سه\r\n\r\n\r\n","description":"","footnote":"\r\n( 1 ) .  nimqalam . \r\n","page_name":" 327 ","page_number":327},
  {"content":"\r\n\r\nگوش و سپس ماهى و گل كه پايه و اساس تكنيك آنان شدند و به عناصر معمارى و انواع مختلف اسبها ، فيلها ، و انسانها منتهى گرديدند ، نيز فراگرفتند . اين آموزش پايهء شباهت خيلى از شكلها و تركيبها را در مينياتورها توجيه مىكند .\r\nساخت يك مينياتور صبر زيادى لازم دارد ، بدين‌گونه پى برده مىشود كه هنرمند براى يك اثر كوچك اواخر دورهء مغول به 6 ماه وقت نياز داشته است .\r\nبراى اكبر نقاشى از يك‌سو وسيله‌اى براى زنده كردن متون تاريخى و عشقى ، و از سوى ديگر راهى براى بهتر شناختن همنوعانش بوده است : مشاهدهء چهرهء افسران و درباريانش كه به آنها دستورهايى داده بود ، براى او اساس قضاوت يا حتى ارتقا بود ، تصوير چهره‌ها تا حدى به عنوان حكم توقيف با عكس و تفصيلات مورد استفاده بود . علاوه بر اين : « اكبر كوچولو به طورى كه گفته مىشود ، در كابل تصوير پيكرى را با اعضاى جدا از هم كشيده است ( شايد به سادگى تصويرى مثل آنچه بچه‌ها خلق مىكنند ) ؛ وقتى پرسيده‌اند اين شخص كيست ، پاسخ داده است ، همو « 1 » ، و سالها بعد ، وقتى كه او در سال 1556 در جنگ مقابل همو قرار مىگيرد ، نمىخواهد كه خودش او را بكشد ، چون قبلا در بچگى او را تكه‌تكه كرده بود . . . » . ( 6 )\r\nولى در دورهء اكبر چيز تازه‌اى وارد سنت نقاشى شد : اين آثار اروپايى بود كه يزوييت‌ها به دربار آوردند .\r\nبدين‌ترتيب تصاوير انجيل سلطنتى چند زبانى ، و كنده‌كاريهاى فلاماندى بايد تأثير فوق العاده‌اى روى هنر مغول گذاشته باشند ، نه فقط موضوعاتى از انجيل ، بلكه تكنيكهاى اروپايى مناظر و چيزهايى مشابه گرفته و استفاده شوند .\r\nيكى از جالب‌ترين مينياتورهايى كه از اين نخستين همزيستى دو هنر متفاوت هندو - مسلمانى و اروپايى به وجود آمد ، متعلق به مصورسازى دست‌نويسى ارزشمند از خمسهء نظامى است كه حدود سال 1595 قابل تاريخ‌گذارى است . ( 7 ) اين مينياتور افلاطون را جلو يك ارگ قابل حمل نشان مىدهد - ارگى كه اكبر براى محظوظ شدن از پرتغاليها دريافت كرده بود . اطراف فيلسوف بزرگ را حيوانات و پرندگان زيادى در وجد و شعفى جذبه‌انگيز پر كرده‌اند - كسى كه يك‌بار گربه‌اى را در مستى سنبل الطيب ديده است مىداند كه هنرمند مغول تا چه حد وفادار به طبيعت شيرها و پلنگهاى آرام دراز شده در اين‌جا و آنجا را با پنجه‌هاى بالا آورده تصوير كرده است ، و از كنار ارگ كه با همه‌گونه تصاوير به نظر اروپايى تزيين شده است ، مردى كه لباس اروپايى بر تن و كلاهى بر سر دارد ، مشغول تماشاست .\r\nاگر اكبر عاشقى شوريده براى نقاشى بود ، جهانگير در ميان مغولان يك خبرهء واقعى محسوب مىشده است .\r\n\r\n\r\n","description":"","footnote":"\r\n( 1 ) .  Hemu . \r\n","page_name":" 328 ","page_number":328},
  {"content":"\r\n\r\nاو از كودكى نقاشان را در كارگاه نقاشى پدرش نظاره مىكرد و وقتى كه در سال 1599 كوشيد در اللّه آباد خود را مستقل كند ، باز هم در ميان نقاشان بود . آقا رضا كه ابو الحسن پسر به دنيا آمده‌اش در حدود سال 1588 بايد يكى از دو درخشنده‌ترين نقاشان نقش حيوانات در دربار جهانگير شود و به حق لقب نادر الزمان را بگيرد ، جزو اين نقاشان بوده است . جهانگير پس از مرگ اكبر بخشى از نقاشان را كه ديگر براى خواسته‌هاى سطح بالاى او كفايت نمىكردند ، مرخص كرد ؛ او بدين‌وسيله غيرمستقيم مسئول پيدايش مدارس نقاشى ايالتها شد كه در آنها سبك مغول و تكامل يافتهء تا آن زمان همچنان تعليم داده شد و بعضا نيز روى هنرمندان راجپوتى تأثير گذاشت .\r\nجهانگير به ديد تيزش كه او را قادر مىساخت هر نقاشى را فورا از روى سبكش تشخيص دهد ، افتخار مىكرد و اگر چندين نقاش روى يك تصوير كار كرده بودند ، مىتوانست بلافاصله بگويد كه چه كسى چشمها را كشيده و چه كسى رنگها را انتخاب كرده است . . .\r\nديدگاه‌هاى زيادى از نقاشى وجود داشتند كه توجه او را جلب مىكردند . او در مورد استفاده از تصوير چهره‌ها به عنوان مجموعه‌اى از سيماشناسى كه به او اجازه مىداد اصيل‌زادگان خود را فورا تشخيص و مورد قضاوت قرار دهد ، چيزى كه براى اشغال ، پستها ، و ترفيع‌ها اهميت داشت ، پيرو پدرش بود . او همان‌طور كه مطربى مهمانش تعريف مىكند ، حتى اجازه داد تصوير دو شاعر آسياى مركزى را كه شخصا آنها را نمىشناخته است ، طبق توصيف مهمانش اصلاح شود . ( 8 )\r\nاو به نقاشى تا حدى به عنوان وسيله‌اى علمى كه به وسيلهء آن مىآموزد جهان را بهتر درك كند ، مىنگريسته است . او كه شوريده به همهء حيوانات و گياهان علاقه داشت هيچ موقعيتى را براى دستور كشيدن تصوير آفريده‌اى نادر و عجيب رنگ شده و شكل داده ، از دست نمىداد ، حتى عنايت خان در حال مرگ را . برايش چيزى بىاهميت وجود نداشت ؛ در اين جا مارمولكى با پنجه‌هاى بادكش‌دار را مورد تحسين قرار مىدهيم كه نقشهاى روى پوست و نگاه حريصانه‌اش ، واقعى نمايش داده شده است و در آنجا غزال هندى اصيل با نگاهى غم‌انگيز ديده مىشود ؛ زاغها و مرغان آبى ، شاهپركها و گياهان به لطف نقاشانش براى ما آشنا هستند . گياهان كشمير بيش از همه با دقت زياد ثبت و ضبط شده‌اند . اگر ابو الحسن و منصور برجسته‌ترين نقاشان در كشيدن طبيعت بودند ، جهانگير ، بيشانداز را بهترين چهره‌نگارش محسوب مىداشت و او را با خان عالم به ايران فرستاد ، جايى كه او بايد چهرهء برادرش ، شاه عباس اول را مىكشيد . ولى مانوهار و پدرش باساوان ، دو استاد هندوى تركيبهاى لطيف و ملايم و چهره‌هاى نافذ از زاهدان و جوكيها ، به او بسيار نزديك بودند .\r\nدر دورهء او انواع متفاوتى از پيكرنگارى تكامل يافته است . ( 9 ) مهم‌ترين آنها تصوير تمام قد است كه در آن براى ما نه فقط شخص فرمانروا ، بلكه بيشتر اعضاى دربار آشنا هستند كه سپس در تصاوير بزرگ\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nدست‌جمعى از ضيافتها و جشنها دوباره ظاهر مىشوند ، حتى اگر نقاش نام و مقام تصوير شدگان را بالاسر يا روى لباسشان ننوشته باشد ، ما بلافاصله اعتماد الدوله را با نيم رخ اشرافى ظريفش مثل ميرزا رستم قندهارى ( يكى از نوه‌هاى شاه طهماسب ) كه چشمهاى آبى رنگش در چهرهء رنگ پريده ، صاف و هموار جا گرفته است تشخيص مىدهيم و مبارك خان حيله‌گر را با پوست بسيار روشن ، صورت گرد ، بينى كمى پهن ، و سبيل كوچكش باز مىشناسيم . قابل توجه است كه ابراهيم عادل شاه و قطب الملوك جهانگير فرمانروايان دكنى تقاضاى تصوير چهرهء او را كرده بودند . ( 10 )\r\nبه تصاوير تمام قد ، تصاوير نيم‌تنه ، يا سر و شانه اضافه مىشود كه فرمانروا را آن‌گونه كه مردم او را ظاهر شده در چهارچوب پنجره‌ها ديده‌اند ، نشان مىدهند .\r\nغالبا بزرگان را سوار بر اسب يا جلوس كرده بر تخت سلطنت يا جايى بلند ، در تصاوير مىيابيم ؛ به آنها تصاوير زيادى اضافه مىشوند كه فرمانروا و ملتزمين ركاب را در دربار نشان مىدهند ، و بويژه زيبا تصاوير خانوادگى هستند كه ما از آنها شيفتگى دلنواز شاهزادگان را نسبت به فرزندانشان تشخيص مىدهيم . ما مىتوانيم بزرگان را هنگام شكار بنگريم ، در حالى كه قدرت و مهارت شخصى تصوير شده بالا برده شده است ، يا فرمانروايان و شاهزادگان را هنگام بازديد از اماكن مقدس يا ملاقات با مردان مقدس مشاهده كنيم . در كنار تصاوير كمى بزرگ‌تر از دربار و اعضايش ، تصاوير كوچك‌ترى حدود 2 * 2 سانتىمتر ساخته مىشده ، كه گاهى از اوقات به عمامه نسبت مىشدند . برخى هم - اگرچه خيلى بندرت - به عنوان نقش برجسته روى عقيق سفيد كنده مىشدند .\r\nدر دورهء جهانگير باز هم تحولى خاص يافت مىشود . فرمانروا كه از يك سو به دقيق‌ترين تصوير طبيعت گرايانه علاقه داشت ، از سوى ديگر عاشق كارهاى تمثيلى بود . آنها احتمالا كمى تحت تأثير كارهاى چاپى اروپايى قرار داشتند كه پرتغالىها و انگليسىها به هند آورده بودند . در هر حال جهانگير به نقاشى اروپايى فوق العاده علاقه داشت ؛ نقاشانش تصويرى آورده شده به وسيلهء سر توماس رو را به قدرى شبيه كپى كردند كه باعث اشتباه مىشد ، و سر توماس براى دربار تابلوهاى انگليسى بزرگى سفارش داد كه مينياتوريستها بعدا از آنها الهام گرفتند .\r\nشايد پيكرهاى تمثيلى و شكلهاى عجيب و غريب از عهد كهن كه حتى روى حصارها و ديوارهاى قصر يافت مىشدند از همين طريق آمده باشند . بوقلمون چاق با شكل عجيب با سر كوچك بالدار فرشته ، در محلهايى دور از انتظار ، بيشتر از همه در تصاوير جهانگير ظاهر مىشوند .\r\nاو در تابلويى پايش را روى يك كرهء كوچك نهاده است تا محدودهء قدرتش را كه كليد آن را بر كمر دارد ، نشان دهد ؛ فرشتگان كوچك ظريف ، در سقف چادر قابل مشاهده هستند . او در تصوير ديگرى باز هم ايستاده روى يك كره به سر ملك امبر فرماندهء سپاه دكنى كه در مقابل سپاه مغول در دكن شمالى\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمقاومت شديدى مىكرد و جهانگير اميدوار بود او را تا حدودى با جادو كردن تصوير سرانجام بكشد ، تير مىانداخت . ( 11 ) اينكه او هنگام اين آرزو در رؤيا جليقه‌اى راه راه با يقهء بالا زده و جامهء نازك شفاف گلدارى بر تن و كلاهى كاملا عجيب بر سر دارد ، صحنه را مضحك و خنده‌دار مىكند . پشت سر او - و اين باز هم مختص اين نوع تصاوير است - با نگاه دقيق سربازان كوچك بىشمارى كشف مىشوند .\r\nيكى از معروف‌ترين رؤياهاى جهانگير به وسيلهء ابو الحسن نقاشى شده است : فرمانروا در رؤيا ديده بود كه شاه عباس پادشاه ايران را بغل كرده است و نقاش دربار اين رؤياى او را به تصوير كشيده است ؛ پادشاه ايران در يك لباس قرمز تيرهء زرى دوزى شده كمى ضعيف به نظر مىرسد ، و گذاشته است به وسيلهء جهانگير درشت‌اندام نورانى و آراسته با جواهرات بغل كرده شود ؛ او تا حدودى در درخشش هالهء مقدس و بزرگ دور سر جهانگير غرق شده است و در روى آن قطعه از كرهء زمين كه دو فرمانروا رويش ايستاده‌اند ، شير و گوسفند آسوده در كنار هم هستند ، ( 12 ) علامتى براى صلح آخر زمان كه شعرا همواره دربارهء آن آوازخوانى مىكردند و اورنگ زيب بدين‌وسيله كه دستور داده بود هر روز شيرى رام را همراه گوسفندى در خيابانهاى دهلى گردش دهند ، سعى در بيان صريح و علنى آن داشت . . . اينكه در روى تصوير روياى جهانگير شير شكيل ، گوسفند تقريبا مفلوك همسايهء ايرانىاش را با ملايمت به درياى مديترانه مىراند ، به تصوير جاذبه‌اى ديگر ( در واقع غيرعمد ) مىبخشد ، و داراى اهميت تنها ديدگاه تمثيلى تصوير نيست ؛ جهانگير جانشين بابر بود كه نامش معنى ببر را مىداد ، در حالى كه شاه عباس از تركمانان آق قويونلو ( گوسفند سفيد ) بود ؛ بدين‌ترتيب حيوانات نه فقط مفهوم سياسى ، بلكه سلسلهء سلطنتى نيز داشتند .\r\nتصوير جهانگير روى ساعت شنى كه ريشارد اتينگهاوزن بررسى و مطالعهء جامعى را به آن اختصاص داده ، تقريبا معروف‌تر است : « جهانگير براى يك شيخ قدرتهاى دنيوى را پيش مىكشد » . شيخى كه فرمانرواى نشسته بر روى يك ساعت شنى عظيم به او كتابى داده است ، بايد يك رهبر چيشتى باشد ؛ در كنار او تصوير پرتخيلى از سلطان عثمانى و تصويرى برداشته شده از منابع اروپايى از جيمز اول پادشاه انگليس مىيابيم . بيشتر نقاش خود را نيز بىآلايش در گوشهء چپ پايين تابلو تصوير كرده است ، در حالى كه تصويرى را در دست دارد . فرشتگان كوچك روى اين تابلو باز هم هيولاهاى كوچك اروپايى شده هستند . ( 13 )\r\nتصاوير جهانگير با همهء تجسمات پر از تخيل ، باز هم واقعى باقى مىمانند و نقاشان هراسى از علايم پيرى ندارند ، در حالى كه تصاوير اكبر به استثناى تعداد كمى همواره فرمانروايى نيرومند و سرزنده را نشان مىدهند و هنر چهره‌نگارى در دورهء شاه جهان تشريفاتىتر و دربارىتر مىشود . پسران اكبر و نوه‌اش بيشتر مايل بودند با گل يا جواهرى در دست تا سوار بر فيلى خشمگين تصوير شوند ؛ از آنها شايستگى و\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nادب مىتراويد . و وقتى جهانگير اجازه داد او را با تصوير كوچكى از پدرش به تصوير كشند ، حتما در اينجا آروزى تأييد و مشروعيت بخشيدن به سلسلهء سلطنتى وجود داشته است ( در واقع اينكه او با شورش سال 1599 پدر را عميقا رنجانده بود ، به اين سرعت فراموش نمىشده است ) .\r\nدر همهء تصاوير قابل توجه اين است كه چه فرمانروا و چه بزرگان سرزمين كه همگى در سه رخ يا نيم رخ كامل نقاشى شده‌اند ، هرگز تمام رخ تصوير نشده‌اند . از اين‌رو ، حالت چهره گاهى از اوقات كمى ناشيانه است . حركت دستها نيز در مورد شخص تصوير شده خيلى چيزها بيان مىكند ، مثلا انگشتان كج و خميده در اثر آرتروز كه تسبيح را نگه داشته‌اند ، مختص ميان مير دوستار خداوند است .\r\nتصاوير خانوادگى فرمانروايان و شاهزادگان از جاذبهء خاصى برخوردار هستند . در آنجا مىتوان ديد كه چگونه شاهزاده خرم با پسرش با جواهرات كه انگار سنگهايى ( 14 ) رنگارنگ هستند ، بازى مىكند و شاهزادگان مغول ، بخصوص مراد پسر كوچك شاه جهان ، بارها در تصاويرى عاشقانه با خانم جوانى ديده مىشوند : اين صحنه‌ها در روى تراسها ، چشم‌اندازهاى كنار رودخانه و در نور شبانه جا داده شده‌اند . در آنجا بالشها و متكاهاى بسيار شيك قرار داده شده‌اند و زنان خدمتكارى ديده مىشوند كه با نگاهى به زير افكنده شراب و چيزهاى ديگرى مىآورند ، در حالى كه شاهزاده با خانم جوان مشغول مغازله است . ( 15 ) حتى اتاق خواب داراشكوه نيز در تصوير كوچكى نمايش داده شده است . او و دلدارش - در حقيقت همسر بسيار عزيزش نادره بيگم - عميقا به چشمهاى هم نگاه مىكنند ؛ در جلو زمينهء تاريك عقب ، لباسهاى زنان خدمتكار و شمعدانهاى طلايى برق مىزنند - صحنه‌اى پر احساس كه بلچند « 1 » نقاش در اينجا كاملا لطيف برداشت كرده است ، كسى كه مثل برادرش پياگ « 2 » رنگ مايه‌هاى تيره و صحنه‌هاى شبانه را دوست داشته است .\r\nپس از فروپاشى حكومت با مرگ اورنگ زيب ( كه به هر حال تمايل زيادى به نقاشى نداشت ) ظاهرا علاقه به صور قبيحه بيشتر شد . دست‌كم محمد شاه رانگلهء هوسباز ، روى تخت روانى كه زنان زيبايى را در باغ حمل مىكند ، ( 16 ) ظاهر مىشود و حتى در حالت شنيعى با يكى از آنان تصوير مىشود ، صحنه‌هايى هندى از كريشنا و رادها يا تصاويرى از كاماسوترا نيز با اين محتوا به چشم مىخورند .\r\nيك وجه مهم از نقاشى ، بدان‌گونه كه از اواخر دورهء اكبر تكوين يافته است ، توجه به منظره ، يعنى چشم‌انداز است . اين چشم‌انداز را نقاشان از تصاوير چاپى اروپايى آموختند ، ولى آنها را بيشتر به دلايل هنرى و نه محاسبهء خيلى علمى پذيرفتند . مناظر زمينهء عقب خيلى از مينياتورها ، بخصوص از دورهء جهانگير كه تقريبا تأثيرى مثل طرحهاى مدادى بجا مىگذارند ، براى شگفت‌زدگى بيننده گاهى از اوقات\r\n\r\n\r\n","description":"","footnote":"\r\n( 1 ) .  Balchand . \r\n( 2 ) .  Payag . \r\n","page_name":" 332 ","page_number":332},
  {"content":"\r\n\r\nبرجهاى كليسايى هلندى ، پل قطار ، و حتى بناهاى كليسا شكلى را جلوه‌گر مىسازند ، در حالى كه تصوير اصلى مردمانى را در كشمير يا آگرا نشان مىدهند . مدل بدنها نيز مستحكم‌تر مىشود ، مرتاضهاى نيمه‌عريان گواردهان نمونه‌هايى از اين هنر هستند . ( 17 )\r\nدر اين رابطه تودهء عظيم مردمى كه در صحنه‌هاى جنگ ، گاه و بيگاه نيز در صحنه‌هاى دربار در زمينهء عقب تصوير پديدارند ، بسيار جالب توجه است : در نگاه اول به نظر مىرسد كه فقط يك تور ظريف خاكسترى روى زمينهء عقب گسترده شده است كه با اين وصف با ديد بسيار دقيق از نزديك ازدحام مردم ، و در جنگها درهم برهمى سلاحها را نمايش مىدهد . تنها در بزرگنمايى چند برابر ، مثل نمايش اسلايد مىتوان تك تك پيكرها را تشخيص داد كه غالبا نيز دقيقا شخصيت‌پردازى شده‌اند ؛ در اين ميان نيزه‌ها كه جنگل منظمى از ظريف‌ترين خطوط باريك را تشكيل مىدهند ، قابل تحسين هستند . آشكارترين مهارت هنرمندان در تصوير جنگ ساموگرهء سال 1658 ديده مىشود كه در آن اورنگ زيب برادرش داراشكوه را شكست داد ، كوچك‌ترين اسبها ، فيلها ، چادرها ، و عرابه‌ها صحنه‌پردازى براى اين جنگ سرنوشت‌ساز ( 18 ) را شكل مىدهند . گاهى از اوقات هنرمندان در زمينهء عقب تصويرشان صحنه‌هايى از زندگى روزمره را ضميمه مىكنند ، به نحوى كه ما از اين طريق دست‌كم به مختصرى از زندگى كشاورزان در حال كار در مزارع با گاريهاى كوچكشان و روستاييان در حال كشيدن آب از چاه كه شايستهء تصويرى بزرگ نبوده‌اند ، پى مىبريم .\r\nولى اثر انجيل چند زبانى و كنده‌كاريهاى اروپايى فقط محدود به مسائل تكنيكى مثل چشم‌اندازها نمىشوند - برداشت از موضوعات مسيحى بسيار جالب توجه هستند - ما تصاويرى از حضرت مريم را عينا مثل تصاوير روايات مسيح ، بدان‌گونه كه براى مسلمانان از قرآن و ادبيات مذهبى ، به ويژه از ادبيات عرفانى آشنا بودند ، پيدا مىكنيم ، مثل داستان غالبا تعريف شده و حتى به كار برده شده توسط گوته ، دربارهء اينكه چگونه مسيح از كنار سگى مرده گذشته و زيبايى درخشان دندانهايش را تحسين كرده است ، در حالى كه حواريونش فقط متوجهء بوى گند لاشهء سگ شده‌اند . . .\r\nبيشتر اوقات تصاوير اروپايى مغوليزه شده‌اند ، يك نمونهء زيبا تصوير مهاجرى از فرخ بيك است كه از سال 1585 در خدمت دربار بود . اين اثر را مىتوان نتيجه و پيامد تصويرى از مارتن دوفو « 1 » دانست ؛ ( 19 ) ولى هنرمند مغول با مهاجر خود تعدادى بچه گربهء بامزه همراه كرده است كه خودشان را با ظرفهاى شير مشغول كرده‌اند و درخت بزرگ با برگهاى نقش‌پردازى شده‌اش حقيقتا به دنياى شرق هدايت مىنمايد .\r\nبه اين رده‌بندى از تلاقى شرق و غرب ، تصاوير زياد و متعددى از سر فرشتگان تعلق دارد - نه فقط\r\n\r\n\r\n","description":"","footnote":"\r\n( 1 ) .  MartandeVo . \r\n","page_name":" 333 ","page_number":333},
  {"content":"\r\n\r\nسرهاى كوچك كمى ناموفق در تصاوير تمثيلى جهانگير ، بلكه نيز ساير شكلهاى فرشتگان . اعتقاد به فرشته در واقع در اسلام عقيده‌اى جزمى است و آنها در وظايف متفاوتى ظاهر مىشوند - از فرشتهء كاتب « 1 » تا فرشتهء مرگ ، از فرشتهء محافظ تا جبرئيل ، فرشتهء حامل وحى الهى . مغولان ظاهرا علاقهء زيادى به فرشتگان داشته‌اند ؛ چون در اتاقهاى شاهانهء جهانگير ، شاه جهان و جهان‌آرا و احتمالا در خيلى از محلهاى امروزه ويران شده ، تصاويرى از فرشتگان را مىيابيم . ( 20 ) آنها را آثار كلاسيك مصور و همچنين در تصاوير باشكوه به آسمان رفتن حضرت محمد ( ص ) نيز وجود دارند . حضرت سليمان نيز كه شاه جهان مناسبتى خاص با او داشته است نيز در جمع فرشتگان تصوير مىشود ، كه البته گاهى بسيار چاق و چله است . ( 21 ) تابلوى به اصطلاح « فرشته و توبياس » ، با دامنى زربفت ، بلوزى آبى ، و شالى قرمز در موزهء گويمه « 2 » پاريس ، نمونهء بسيار جالب توجهى از ارتباط تفسير مسيحى و اسلامى يك نقش است ؛ بالهاى فرشته آبى روشن ، قرمز ، سبزه و سياه هستند ؛ نوعى تاج گل به سبك نقاشى تصنعى اروپايى بر سر دارد .\r\nاو يك ماهى عظيم در دست دارد . . . اسلام با داستان توبياس در بخش عهد عتيق كتاب مقدس آشنا نيست و به نظر مىرسد كه هنرمند مغول در اينجا تصويرى از ميكاييل را در نظر داشته كه طبق عقايد مردم فرشتهء توزيع‌كنندهء غذا در عالم است . . .\r\nاز اواخر دورهء اكبر تصاوير تك چهره يا تصاوير شديدا متمركز همواره بيشتر كشيده شدند و ضرورت اينكه تصاوير - كه اينك در آلبومهايى جمع شده بودند - بايد در قابها ، يعنى در حاشيه‌هاى زيبايى جا داده شوند ، احساس شد . حاشيه‌ها نخست با نقوش گياهى ، هندسى ، اسليمى ، بيشتر به رنگ سايه و روشن يا طلايى ملايم ، تزيين شدند ، ولى بتدريج همچنين با شكلهاى رنگين ، اگر چه فقط رنگهاى ملايم ، اجرا گرديدند . تزيين با گلها بيشتر شد تا اينكه در دورهء شاه جهان بسيار هنرمندانه شد . آلبوم جهانگير در موزهء برلين تكامل اوليه را نشان مىدهد ، ( 22 ) در حالى كه آلبوم تنظيم شده به وسيلهء او و پسرش فقط حاشيه‌هاى بسيار هنرمندانهء گياهى و هندسى را نشان مىدهند . در حالى كه مينياتورهاى اصلى ، طبقهء حاكم را غالبا رسمى و باشكوه به نمايش مىگذاشتند ، شكلهاى حاشيه سرشار از زندگى بودند . در آنها نه فقط نقشهاى مسيحى به چشم مىخوردند ، بلكه مردمانى از زندگى معمولى در بهترين سنت طراحى در معرض ديد بيننده قرار داشتند ؛ ما در حاشيه‌ها سيب‌فروشان ، دانشجويان ، زاهدان ، و شكارچيانى با تفنگ يا تيركمان ، باغبانهايى در حال كندن چاله ، زنانى با سبوى آب و گلدان در روى سر ، نوازندگان ، و خيلى چيزهاى ديگر را مىيابيم كه در واقع واسطهء يك تجسم حاشيه‌اى از زندگى روزمره ، ولى در عين حال شايسته ، در دورهء جهانگير هستند ، چون نقاشان دربار بندرت خود را با موضوعاتى از بازار يا زندگى روزمرهء\r\n\r\n\r\n","description":"","footnote":"\r\n( 1 ) . سورهء 80 ، آيهء 15 - 16 .\r\n( 2 ) .  Guimet . \r\n","page_name":" 334 ","page_number":334},
  {"content":"\r\n\r\nطبقهء پايين اجتماع مشغول مىكردند . ( 23 ) چاپ جديدى از متن اطلس تصويرى تاريخ تمدن مغول كه مدتها يك اثر ناياب از هرمان گوتس « 1 » است به دليل اين طرحها و مينياتورهاى ديگر ، بسيار مورد تقاضاست .\r\nبا اين ترتيب كه فرمانروايان مغول ، آغاز شده با بابر ، مجموعه‌داران مشتاق كتاب بودند ، به زودى پس از سال 1600 ، فرم جديدى از كتاب ، يعنى آلبوم ، به وجود آمد . جهانگير و جانشينانش دستور دادند تصاوير چهره‌ها ، حيوانات ، يا صحنه‌هاى تمثيلى را - همراه با صفحات خوش‌نويسى شدهء ارزشمند - طورى صفحه‌بندى كنند كه هر صفحه از تصوير ، صفحه‌اى نوشته در سمت پشت داشته باشد . سپس هنگام صحافى همواره دو صفحهء نوشته يا دو صفحهء تصوير مقابل هم قرار مىگرفتند ؛ ضمنا هر دو صفحه تزيينات مشابهى در حاشيه داشتند . به هر حال در دوره‌هاى نخستين - بدين‌سان در زمان حكومت شاه طهماسب - آلبومهاى شخص وجود داشت ، ولى ارزشمندترين آنها به دورهء جهانگير و پسرش مربوط مىشوند ؛ پسر جهانگير دستور داد آلبوم به ارث مانده از پدرش را توسعه دهند و ابو طالب كليم شاعر دربارش اين اثر را در دو شعر ستود :\r\n اين يك كپى رنگى از بيشهء گلسرخ بهشت است * و اين يك آلبوم نيست - خير « قلم » غوص كرده صدفى\r\nپر از مرواريدهاى گرانبها بيرون آورده است : هر * خط آن چنان زيبا مثل خطه‌اى\r\nاز كشمير است ؛ ديدنش بيننده را مفتون مىكند ، انگار * كه هر حرف گردى از الفبا ، جامى پر از شراب است ؛\r\nحوريان بهشت را مىتوان در آن يافت و حلقهء بلند زلف * هر يك از آن زيبارويان در تصاوير و حلقهء بلند حروف « لام »\r\nهماهنگ با هم مرتبط مىشوند ؛ و قامتهاى زيبا * مايلند در باغ صفحهء آلبوم با ملاحت گردش كنند . . . ( 24 ) \r\nاو براى نقاشان و خوش‌نويسان كه كارشان در دربار ارج نهاده مىشده است ، تخيل و تحسينش را اين‌چنين نشان مىدهد .\r\nمينياتورهاى منفردى كه در آلبومها كنار هم قرار داده شده‌اند ، توجه را جلب مىكنند به اينكه خيلى از آنها با متنهاى كاملا ريزى احاطه گرديده‌اند ، كه با مشاهدهء از نزديك اصلا با محتواى تصوير ارتباطى\r\n\r\n\r\n","description":"","footnote":"\r\n( 1 ) .  HermannGoetz . \r\n","page_name":" 335 ","page_number":335},
  {"content":"\r\n\r\nندارند . در اينجا موضوع تا حدودى به استفاده از جاى باقىمانده مربوط مىشود ، چون مصرعهاى كوچك - بندرت متنى از يك نثر - را بريده و چسبانده‌اند . اندازه و سبك قطعهء بريده اثبات مىكند كه از مجموعه‌هاى شعر به اصطلاح سفينه « 1 » ، « جنگ شعر » درآورده شده‌اند : چنين سفينه را غالبا مىتوان روى مينياتورها ديد ، به ويژه وقتى صحنه‌اى در باغ شخصى را در حال خواندن نشان مىدهد كه كتابچهء باريكى را به صورت مايل در دستان خود دارد . چون يك جنگ شعر نوعى دفتر يادداشت است كه از فيل شكل گرفته از پيكرهاى مختلف\r\nعرض باريك‌تر به‌هم چسبانده شده و دست‌كم از اواسط قرن 15 در حيطه‌هاى ايرانى براى يادداشت مصرعهاى شعر - بيشتر فارسى - استفاده مىشده است . هركس منظومهء شخصى شعرش را خودش پديد\r\n\r\n\r\n","description":"","footnote":"\r\n( 1 ) .  Safina . \r\n","page_name":" 336 ","page_number":336},
  {"content":"\r\n\r\nمىآورد يا سفارش مىداد تا به وسيلهء هنرمندى به حروف ريز بسيار زيبا نوشته شود . چنين جنگ شعرى امكان داشت براحتى در آستين ( كه با ميل براى نگهدارى وسايل كوچك استفاده مىشد ) يا در چين عمامه حمل كرده شود ، به عنوان كتاب جيبى . ظاهرا خيلى از خانواده‌هايى كه در طول قرن 16 از ايران و افغانستان به هند آمدند ، چنين جنگهايى را همراه آورده‌اند كه خيلى از آنها از فرط زياد خواندن به آرامى متلاشى شده‌اند . ولى صفحات باقى مانده با اشعار كامل يا قطعاتى ناكامل دور انداخته نمىشدند و بدين‌سان آنها در كارگاه‌ها به عنوان تزيين به حاشيه‌هاى تصاوير ديگرى چسبانده شده‌اند . به عنوان مثال در قطعه شعرهاى ناكامل حاشيه‌هاى آلبوم به اصطلاح كوروكيان مىتوان مصرعهايى از شعراى مختلف يافت ، در ميان آنها آثارى نيز از شاهى « 1 » ، ( ف . 1453 ) شاعر محبوب خوانندگان ، آلبوم مذكور در قرن 15 و اوايل قرن 16 وجود دارد كه همواره از او نام برده مىشود و ديوانش در كارگاه نقاشى اكبر با مينياتورهاى ظريفى آراسته شده است . ( 25 ) حتى قطعات ناكاملى از اشعار جغتايى سلطان حسين بايقرا از هرات به خط سلطان على مشهدى نيز به عنوان تزيين حاشيه يافت مىشوند .\r\nبدين‌ترتيب قطعات كوچك بريده و زيباى حاشيه‌ها هرچند به صورت قطعه قطعه ، دربارهء اسناد و مدارك ادبى كه در دربار مغول شناخته شده بودند ، اطلاعات اضافى ديگرى ، به دست مىدهند . از منابع تركى ثابت شده است كه يك‌چنين تكنيك وصله‌كارى در همان زمان در دربار عثمانى انجام مىشده است .\r\nتخصص ديگرى در نقاشى مغول باز هم قابل ذكر است و اين تمايل به ترسيم يا نقاشى كردن شكلهاى تركيبى است كه مىتوانسته فيل يا حيوانى ديگر ، انسان يا اهريمنى شكل گرفته از انسانها ، حيوانات ، و اهريمنان بوده باشد ، تمام اينها در روى صفحات نقاشى نقاشان مغول ظاهر مىشوند . البته اين مطمئنا نخستين مورد نيست : چون اين موضوع را قبلا در هنر ايرانى مىيابيم ؛ ولى لذت از چيزهاى تخيلى كه از سنت هندو نيز تغذيه شده ، ظاهرا بويژه هنرمندان را تحريك كرده است . ( 26 ) از نقش دختران باريك‌اندام گاهى اوقات براى تفريح تابى شكل داده مىشد و اين ساده بود كه چهره‌ها يا قامتهايى از بدن انسان ساخته شود . تصويرى از ويلم شلينك « 2 » با عنوان شاه جهان و پسرانش نشان مىدهد كه اين نوع هنر ظاهرا در اروپا شناخته شده است . تصوير مذكور شاهزادگان داراشكوه ، شاه شجاع ، اورنگ زيب ، و مراد را سوار بر اسبهايى نشان مىدهد كه از بدنهاى دختران باريك‌اندام شكل پيدا كرده‌اند ، رؤياهايى اروپايى از شرق نفسانى . . . ( 27 )\r\n\r\n\r\n","description":"","footnote":"\r\n( 1 ) .  Shahi . \r\n( 2 ) .  WillemSchellink . \r\n","page_name":" 337 ","page_number":337},
  {"content":"\r\n\r\nآرامگاه شيخ سليم چيشتى در فتح پورسيكرى\r\nدر حقيقت مينياتورهاى هندى را در اروپا از قرن 17 به اندازهء رامبراند كه مجموعه‌اى از مينياتورهاى هندى دورهء جهانگير را در اختيار داشته است ، مىشناخته‌اند . او 21 كپى از مينياتورها خلق كرد كه نقاشى معروف چهار دوستدار خداوند كه در چشم‌اندازى شاعرانه نشسته‌اند از آن جمله است . در سال 1656 مينياتورهاى متعلق به او در آمستردام حراج شدند . 20 سال بعد شاهزاده فريدريش ويلهلم ، امير براندنبورگ در همان‌جا آلبومى با 57 مينياتور هندى به قيمت 200 تالر خريدارى كرد و در سال 1728 از مايملك نيكلاس ويتسن « 1 » ، شهردار آمستردام بيشتر از 450 مينياتور حراج شد . بخش بزرگى از موجودى موزه‌هاى اروپايى به اين مجموعه‌هاى قديمى باز مىگردند . ( 28 )\r\nولى مجموعهء قصر شون برون « 2 » ، جايى كه ملكهء ماريا ترزيا « 3 » در سال 1762 دستور ساخت اتاق ميليونى 260 مينياتور را كه اصطلاحا اين‌چنين ناميده شده است ، باز هم بزرگ‌تر است . البته در اين اتاق مينياتورها هنگام كاربرد به عنوان نوعى كاغذ ديوارى ، غالبا بريده شده‌اند يا از قطعاتى كنار هم تشكيل گرديده‌اند . ( 29 ) ولى واقعيت اين است كه مينياتورهاى مغول جزو نخستين اسناد و مدارك هنر اسلامى - و فرهنگ اسلامى به طور كل - هستند كه به اروپا رسيده‌اند ؛ و شيفتگى براى تصاوير كوچك ، ولى بسيار\r\n\r\n\r\n","description":"","footnote":"\r\n( 1 ) .  Nicholaaswitsen . \r\n( 2 ) .  Schonbrunn . \r\n( 3 ) .  MariaTheresia . \r\n","page_name":" 338 ","page_number":338},
  {"content":"\r\n\r\nارزشمند ، درست مثل توصيفات خريداران و مسافران ، به جواهرسازان اهل « درسدن » براى ساخت اثر معروفشان تولد اورنگ زيب ، الهام بخشيده است . مدتها پيش از اينكه آثار ادبى هند اسلامى در غرب معروف شوند ، مينياتورها منبع الهام براى هنرمندان اروپايى بودند .\r\n\r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\n\r\nبناها و باغها\r\nمن كاملا قاطعانه معتقدم كه اين بنا خيلى بيشتر از اهرام مصر ، اين توده‌هاى بىشكل ، شايستگى به حساب آمدن جزو عجايب دنيا را دارد !\r\nبرنير دربارهء تاج محل ( 1670 )\r\nمعمارى مغول فوق‌العاده غنى است و در كنار كاخ قلعه‌ها بيشتر از همه اين ساختار مقبره‌ها بود كه معماران قلمروى مغول حداكثر كوششان را در آنها به كار برده‌اند . با مقبرهء همايون در دهلى مدل بنا از پيش محاسبه شده بود ؛ ولى مقبرهء اكبر كه در سيكاندرا نزديك آگرا برايش ساخته شده است و جهانگير پسرش براى آن 5 / 1 ميليون روپيه بايد خرج كرده باشد ، تودهء درهم ريختهء عجيب و غريبى از انواع سبكهاست - البته مثل همهء مقبره‌ها در اراضى باغ وسيعى قرار گرفته است ( كه بايد از باغهاى بهشت پيشى گرفته باشد ) و خاتم‌كارى زيبايى از مرمر سفيد در سنگ ماسهء قرمز ، همان‌گونه كه مختص آن دوره بود ، نشان مىدهد . در داخل آن بايد تابلوهايى بوده باشند كه از جمله حضرت مريم را نشان مىدادند ؛ ولى به طورى كه مانوچى گزارش مىكند اورنگ زيب روى آنها را با رنگ پوشانده است . در سال 1691 زمانى كه جاتها مقبره را غارت كردند ، چيزهاى ديگرى نيز از تجهيزات غنى گم شدند .\r\nسنگ ماسهء قرمز رنگ كه با غروب خورشيد به نظر مىرسيد قدرت نورافشانى جداگانه‌اى ايجاد مىكند ، همچنان برترى داشت ، مقبرهء جهانگير بيرون از لاهور كه در سطح باغى گسترده شده و شكل مقبرهء پدر زنش اعتماد الدوله را دارد و تصاوير گيرايى از گلدانها ، تنگها ، و جامها در آنجا داده شده ، همين‌طور است . با اين وصف در برخى از مقبره‌هاى زيباى دورهء جهانگير و شاه جهان پوشش سنگ مرمر سفيدنما در طول سده‌ها دزديده و مجددا به كار برده شده است ، به نحوى كه مثلا در بناى اصيلى كه خان خانان عبد الرحيم در دهلى نزديك مقبرهء همايون براى همسرش ساخته است ، فقط سفت‌كارى آن از سنگ ماسهء قرمز قابل مشاهده است .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nالبته اثر رؤيايى معمارى هند ، تاج محل است كه آن را به دستور شاه جهان براى همسر عزيزش ممتاز محل ساخته‌اند ، تنها بناى هندى كه بيشترين عكسها از آن تهيه شده است و بيننده وقتى بعدهاى عظيم اين بناى ظاهرا ظريف را مىبيند كه روى تختگاه بلندى قرار دارد و رسيدن به نزديك آن اصولا غيرممكن به نظر مىرسد ، ( 1 ) تقريبا دچار وحشت مىشود . تاورنيه متذكر مىشود كه 20000 نفر براى ساخت تاج محل كار كرده‌اند . تأسيسات در باغى سنتى كه بنا در كانال آب وسط آن منعكس است ( چيزى كه براى مقبره‌هاى قبلا ياد شده تصميم‌گيرى شده بود ، ولى كاملا تحقق پيدا نكرد ) از مدل سنتى نه برابرى كه براى نخستين‌بار در مقبرهء همايون به تكامل رسيد ، پيروى مىكند . اگرچه وسعت بناى مقبره ، در واقع روضهء منوره « 1 » ، اعجاب‌انگيز است ، بيننده وقتى نقش برجسته‌هاى بىشمار زيبا - بيشتر گل و شكوفه - از سنگ مرمر را كشف مىكند كه ديوارهاى نماى بنا با آنها تزيين شده‌اند و تصور سبكى و البته شفافيت را تشديد مىكنند ، باز هم بيشتر تعجب مىكند . ولى يك خبره ، از كتيبهء بسيار بزرگ دو در ورودى كه آيه‌هايى از قرآن در حروفى از سنگ مرمر سياه با زيبايى بىنقص در بر دارد ، شگفت‌زده مىشود . از روى ايوان وسيع سمت پشت رود يومنا ديده مىشود و از فاصلهء دور دژ قرمز در معرض ديد قرار دارد . ساختمانهاى كوچك بىشمارى - يك مسجد ، مقبره‌هاى تعدادى از خاندان مغول ، به ويژه خانمهاى وابستهء نزديك ، خانه‌هايى براى كاركنان و برخى ديگر - نخست با سر كردن مدت طولانىتر در محدودهء اراضى وسيع كشف مىشوند .\r\nغالبا هويت معماران اين بنا مورد بحث قرار مىگيرد . نفوذ معماران فرانسوى و ايتاليايى مورد حدس و گمان است ، ولى به نظر مىرسد كه معمار استاد احمد لاهورى ملقب به نادر العصر « 2 » ، ( ف . 1649 ) ، براى ساخت بخش عظيمى از بنا مسئول بوده است . او در دژ قرمز در شاه جهان‌آباد نيز همكارى داشته است .\r\nخوش‌نويس كتيبهء استادانه ، احمد خان ( ف . 1644 ) بوده است .\r\nتغيير حال و هواى هندى در هند مغول را نمىتوان در هيچ كجا شديدتر از مقايسهء تاج محل با بناى مقبره‌اى كه اورنگ زيب پسر شاه جهان و ممتاز محل حدود 20 سال بعد در سال 1660 دستور ساخت آن را براى همسرش « ربيعهء دورانى » در اورنگ آباد در دكن داده است ، تشخيص داد . با وجود اينكه آن بناى تنگ جمع و جور هنوز هم داراى جاذبه‌اى مسلم است ، اثرى مثل يك تاج محل تحليل رفته و جمع شده باقى مىگذارد كه به جاى سنگ مرمر نمايى از چوناى « 3 » درخشان دارد كه يك ساروج كاملا نرم و پرداخت شده و جلا داده شده و آيينه مانند است .\r\n\r\n\r\n","description":"","footnote":"\r\n( 1 ) .  rauza - imunawwara . \r\n( 2 ) .  Nadiral - asr . \r\n( 3 ) .  Chuna . \r\n","page_name":" 342 ","page_number":342},
  {"content":"\r\n\r\nمغولان به زندگى ثابت عادت نداشتند و اگر هم اكبر نخستين‌بار با فتح پورسيكرى دستور ساخت شهرى عظيم را داده است ، طرح و برنامه‌ريزى اصلى يك شهر به معنى واقعى نخست با طرح شاه جهان آغاز گرديد كه دستور ساخت شهرى جديد در دهلى - طرح هندسى با خيابانهاى عريض مستقيم - يعنى شاه جهان‌آباد ، را داد كه بعدا به سادگى دهلى ناميده شد ؛ در حالى كه از محله‌هاى سنتى شهر مثل نظام الدين خيلى دور بود . ساخت شهر در 12 مه 1639 آغاز شد . 9 سال بعد در 19 آوريل 1648 جشن انتقال و جابه‌جايى برگزار مىشود ، در حالى كه دژ با پارچه‌هاى ابريشمى زربفت از گوجرات تزيين شده بود ؛ سايه‌بانى به وسعت تقريبا 15 * 25 متر و به ارتفاع حدود 19 متر به وسيلهء چهار ستون نقره به كلفتى 20 / 2 متر برپا نگه داشته شده بود .\r\nتيموريان اصول قصر قابل جابه‌جايى را بدان‌گونه كه مغولان هنگام سفرها و لشكركشيهاى زيادشان انجام مىدادند ، مىشناختند ، و بناهاى اوليهء مغولان هند از سبك تيمورى ، بدان‌گونه كه از سمرقند و آسياى مركزى آشناست ، پديد آمده‌اند . بابر و همايون نخستين فرمانروايان خاندان تيمورى براى ساخت و ساز وقتى نداشتند ؛ بابر در واقع دژ آگرا را كنار يومنا ساخت ، ولى همايون كه زمانى طولانى بيرون از كشورش بود ، فرصت زيادى براى انجام كار نيافت . مقبره‌اى كه براى او ساخته شد ، استانداردى براى بناهاى متعدد مغولان گرديد ، چون در آن طرح نه‌گانهء اصلى تحقق كامل پيدا كرده است : يك اتاق بزرگ در وسط كه به وسيلهء هشت اتاق كوچك‌تر احاطه شده است كه البته باز هم با حجره‌ها و زاويه‌هايى تجهيز شده‌اند . اين طرح اصلى ، همان‌گونه كه موقعيت قبر همايون در انتهاى يك باغ براى بيشتر بناهاى يادبود دهه‌ها و نيز سده‌هاى بعد اختصاصى است ، براى بناهاى مغول مطلوب باقى ماند . تمام بناهاى مهم دورهء مغول تقريبا كنار يك رودخانه بنا شده‌اند . ( 2 )\r\nبا اين وجود اكبر تعداد زيادى كاخ قلعه بنا كرده است : جاونپور ( 1566 ) ، اجمر ( 1570 ) ، لاهور نوسازى شد و تغيير بنا پيدا كرد ( پيش از سال 1580 ) ، آتوك ( 1581 ) و اللّه آباد ( 1583 ) . ولى مهم‌ترين آنها براى زمان او دژ آگرا بود ، ( 1570 - 1564 ) كه ابو الفضل مىنويسد بيشتر از 500 ساختمان از همه نوع را در بر داشته است . در اينجا نيز مثل ساير بناهاى ديگر مىتوان سه بخش مؤثر را تشخيص داد : ديوان عام كه بخش قابل دست‌يابى براى عموم است ، ديوان خاص كه فقط مقامات و مهمانان ويژه به آن دست مىيابند ، و سرانجام اتاقهاى خصوصى فرمانروا و خانمهاى دربار .\r\nالبته غافلگيرى شديد با فتح پورسيكرى ، شهر آرمانى اكبر پديد آمده است كه برخى از متخصصان تاريخ هنر در آن قصد ديدن روياى يك حكومت مطلقهء فراگير ، يك عالم هستى كوچك يا حتى يك مدينهء فاضله را دارند . ( 3 )\r\nبدائونى مىنويسد :\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاو مكان مقدس جديدى را پايه‌گذارى كرد ( آرامگاه سليم چيشتى ) ؛ همچنين يك مسجد رفيع و پر وسعت كه آن‌چنان بزرگ بود كه مىشد گفت بخشى از يك كوه است . چنين چيز مشابهى را در واقع نمىتوان براحتى در جهان مسكون ديد . بنا ظرف مدت پنج سال به اتمام رسيد و او محل را فتح‌پور ناميد و يك بازار ، يك دروازه ، و حمامهايى ساخت و بزرگان براى خود برجها و قصرهاى عظيم ساختند . مادهء تاريخ چنين بازگو مىشود :\r\n« مشابه آن در هيچ كجا قابل مشاهده نيست » ( 975 / 1571 ) .\r\nطرح اصلى آرامگاه همايون در دهلى\r\nدر حقيقت دروازهء عظيم فتح پورسيكرى به ارتفاع 54 متر بىنظير است ؛ وقتى به شهر نزديك مىشويم آن را از فاصلهء چندين كيلومترى مىبينيم . كتيبهء دروازه كه آن را مير معصوم نامى « 1 » مورخ ، خوش‌نويس ، و ديپلمات اكبر و جهانگير نوشته است به هر حال به سال 1603 زمانى كه مقر دربار فرمانروا ديگر در آنجا نبود ، تاريخ‌گذارى شده است . جمله‌اى نقر شده در آنجا كه اسلام به حضرت مسيح نسبت مىدهد به فانى بودن همه چيز در دنيا اشاره مىكند : « دنيا پلى است ، از روى آن بگذر ، ولى روى آن خانه نساز ! » بين آگرا و فتح پورسيكرى خيابانى تجارى امتداد يافته است .\r\n\r\n\r\n","description":"","footnote":"\r\n( 1 ) .  MirMa › sumNami . \r\n","page_name":" 344 ","page_number":344},
  {"content":"\r\n\r\nفتح پورسيكرى همواره به وسيلهء متخصصان تاريخ هنر توصيف شده است - بيشتر از همه بناهاى سنگ ماسهء قرمز رنگ كه غالبا خصوصيات عجيبى را نشان مىدهند كه از آيين و رسوم هندى ( به ويژه از گوجرات ) سرچشمه گرفته است . ديوان خاص كه طبقهء بالايش فقط روى يك ستون عظيم قرار دارد آشناست و جايى كه خانمها و اصيل‌زادگان سكونت داشته‌اند و همچنين محلى كه بركه آب و زمين چوگان قرار داشتند ، مشخص است . وقتى از حياط وسيع مىگذريم نخست به آرامگاه كوچك و خوش قوارهء سليم چيشتى ، به سفيدى مرواريد مىرسيم كه فرمانروا و پسرش جهانگير سليم را مديون دعاى خير اوست ، جواهر كوچك سفيدى با جلىها « 1 » ، طارمى پنجره‌هاى شبكه شبكه و سقفى كه زيركانه زده شده است . فكر همه چيز شده بود ، از آرامگاه مقدس گرفته تا محل روسپيان كه شيطان پورا « 2 » ، شهر شيطان نام داشت ؛ ولى بيننده‌اى كه ساعتها تأسيسات را زير پا مىگذارد نياز به نيروى تخيل دارد تا براى خود مجسم كند كه چگونه فضاها مفروش بوده‌اند و چگونه نقاشان و هنرمندان مختلف در آنجا كار كرده‌اند و نخستين آثار هنرمندانهء نقاشى هندو - مسلمان را پديد آورده‌اند ، و براى ديدن اكبر در حين بحث و گفت‌وگوهايش با نمايندگان تمام مذاهب بيهوده تلاش مىشود . . .\r\nسپس در دورهء حكومت شاه جهان معمارى گياهى ( اصطلاحى كه اباكوخ به كار مىبرد ) پديد مىآيد .\r\nستونهاى طارمى و سقفهاى قوس‌دار مدرن مىشوند .\r\nشعر حماسى ابو طالب كليم براى قصرى كه شاه جهان دستور ساخت آن را در دهلى داد ، بايد در واقع در مورد خيلى از قصرهاى عظيم دورهء مغول صدق كند :\r\n چه‌قدر زيبايىاى قصر ، عينا مثل آتش ! * جلايت اينك درخشش سال نو را به دنياى ما هديه مىكند !\r\nسقفت : آيينه‌اى براى گونه‌هاى آسمان ، * و ستاره‌ها فقط از تو نور مىگيرند .\r\nهرقدر بلند بنايت ، همان‌قدر عظيم است اريكه‌ات * خاك پايت فقط : تيسفون با عظمت\r\nسايه‌ات : رحمت الهى براى زمين * دروازه‌ات گدايان را امير مىكند\r\nنگاهى كه متوجهء تاق وروديت مىشود * ديگر تاق آسمان را تحسين‌كنان نمىنگرد ! \r\n\r\n\r\n","description":"","footnote":"\r\n( 1 ) .  jalis . \r\n( 2 ) .  shaytanpura . \r\n","page_name":" 345 ","page_number":345},
  {"content":"\r\n\r\n در آن شاه جهان با تمام قدرت بر تخت نشسته است - * چه چيز مىتواند برتر از شكوه و جلال عظيم باشد ؟ ( 4 ) \r\nبرخى از خصوصيات محدود قصرهاى مغول ( و بعضا مساجد ) قابل ذكر هستند : اتاقها و راهروها به وسيلهء طارمى پنجره‌هايى از ديد بيرون محفوظ بودند كه هر كدام تنها از يك ورقه سنگ ساخته شده بودند . اين طارميها برخى از اوقات از سنگ ماسهء قرمز يا زرد رنگ ، ولى بيشتر - به خصوص در دورهء شاه جهان - از سنگ مرمر ساخته مىشدند . آنها ظاهرا تخيل خستگىناپذير سنگتراشان مغول را نشان مىدهند : از يك ورقه سنگ ( كه عموما حدود 5 / 1 متر تا 1 متر بلند و چندين سانتىمتر ضخامت داشت ) درهم بافته‌ترين شبكهء هندسى پديد مىآمد يا نقوشى گياهى به كار برده مىشد ، به نحوى كه غنچه‌ها و گلهايى دقيقا طبيعى از سنگ مىرويند . در بعضى از طارمىها به نظر مىرسد كه جنسى مثل موم در قوسها و پيچ و خمهايى شكل داده شده است .\r\nطارمىها اجازه مىدادند نور به داخل فضاها نفوذ كنند و نقوش ظريفى مثل بازيهاى سايه روشن روى ديوارها بيندازند ؛ آنها باد را نيز عبور مىدادند و بدين‌ترتيب براى خنك كردن مورد استفاده بودند . اين ، در راهروهاى دور مقبره‌ها اثرى مطبوع داشت .\r\nدر داخل قصرها گاه و بيگاه ، بيشتر از همه در دورهء شاه جهان ، يك اتاق آيينه ساخته مىشده است كه ديوارهايش ( گاهى نيز سقف ) با قطعات كوچك بىشمار آيينه در شكلهاى مختلف پوشيده شده بودند و در نور شمعها هنگام شب به زيبايى و در واقع گيج‌كننده مىدرخشيدند ، رسمى كه سپس در ساير اتاقها تا حتى اتاق خوابهاى شخصى نيز يافت مىشود . در شاه برج لاهور ، اتاق خصوصى شاه جهان ، تصاويرى نيز وجود دارند كه مدتها روى آنها با رنگ پوشانده شده بود و تازه چند دهه پيش درآورده و آزاد شده‌اند .\r\nنوع ديگرى از تزيينات ديوارى كه از زمانهاى گذشته معمول بود ، طاقچه‌هاى متعددى است كه در آنها - همان‌طور كه روى مينياتورهاى زيادى مىبينيم - تنگها ، گلدانها و ليوانهايى نگه‌دارى مىشدند .\r\nدر اتاقهاى مركزى قصرها غالبا جويهاى باريكى خنكى هوا را تأمين مىكردند . در اين ميان گاه و بيگاه آبشارهاى كوچكى ساخته مىشدند كه در آنها آب از روى پله‌ها يا سطوحى مايل كه گاهى هم داراى طرح بودند جريان مىيافت - طرحهاى جناغى از مرمرهاى رنگارنگ اجازه مىدادند كه حركت جريان آب سريع‌تر به نظر رسد ( در دژ لاهور 1631 - 1632 اين‌چنين است ) . ( 5 ) محلهايى نيز وجود داشت كه آب از روى زبرجدهايى نصب شده جريان مىيافت و خود زبرجدى سبز رنگ به نظر مىرسيد . اگر چنين آبشارهايى در باغها ساخته مىشدند ، امكان داشت از روى يك « چينى خانه » عبور داده شوند كه ديوار كوچكى با طاقچه‌هاى متعدد بودند كه در آنها در طول روز دسته‌هاى گل ، و شبها پيه سوزهايى قرار داده مىشدند كه از پشت پردهء آب مىدرخشيدند . ولى در كنار آيينه‌كاريها يا طاقچه‌ها ، همان‌طور كه در\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nخيلى از مينياتورها آشناست ، نوع ديگرى از تزيينات ديوارى در قصرهاى مغول وجود داشت . مرمر يا ساروج لطيف روكار در واقع با انواع تصاوير مختلف نقاشى شده بودند : در يك جا چند جفت خرگوش بسيار بزرگ نشسته رو به روى هم ، و در جاى ديگر حيوانات شكارى جذاب ديده مىشدند ؛ روى ديوار ديگرى شكل و قيافه‌هايى تمثيلى كه اثرى اروپايى بجا مىگذارند ، ظاهر مىشوند . ( 6 ) مهمانان انگليسى در دربار مغول گزارش مىكنند كه دژ لاهور در دورهء جهانگير با تابلوهاى مختلفى از جمله از حضرت مريم و حضرت مسيح تزيين بوده است . در برخى از اتاقها صحنه‌هاى شاعرانه‌اى قابل تحسين بودند و در اتاق خواب اكبر در فتح پورسيكرى تصويرى از چند نفر در يك قايق ديده مىشد . تصويرى از حضرت مريم نيز در ديوار پشت تخت سلطنت جهانگير در آگرا وجود داشت .\r\nطارمى پنجره ( جلى ) از سنگ ماسه ، اواسط قرن 17\r\nظاهرا يك نقش بسيار محبوب شكل و شمايل فرشتگان بوده است . پريهاى بالدار هم وجود داشتند .\r\nقصر شاه جهان مثل اتاق خواب جهانگير در دژ لاهور داراى افريزهايى با فرشتگان به دور سقف بود .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nاباكوخ در اين ارتباط از طرحى سليمانى از پرندگان و فرشتگان صحبت مىكند .\r\nچنين تزييناتى با « ممنوعيت تصوير » در اسلام سازگار به نظر نمىرسد ، ولى در دورهء بنىاميه قصر كوچك شكار « امره » « 1 » در اردن با تصاويرى از شاهزادگان فاتح يا مغلوب و زنان زيبا تزيين يافته بود . بابر نيز در يك كوشك تيمورى در هرات تصاويرى از اعمال دلاورانهء يكى از بستگان تيمورىاش را ديده بود . ولى در همان هرات تقريبا 500 سال پيش از آن سلطان مسعود از غزنه دستور داده بود كه كوشكى را با تصاويرى - ظاهرا كاملا شهوانى - از يوسف و زليخا نقاشى كنند .\r\nدر دورهء شكوفايى حكومت مغول به نظر مىرسد كه چنين تصاويرى كاملا طبيعى بوده باشد ؛ ميرزا عزيز كوكا برادر شيرى اكبر نيز كوشك باغش در آگرا را با تابلوهاى ديوارى بسيار زيبا تزيين كرده بود .\r\nولى جهانگير در سال 1620 با نوسازى يك گالرى نقاشى در باغ كشمير كه اجدادش همايون و اكبر ، و ساير اعضاى خاندان سلطنتى را نشان مىداد و علاوه بر اين تصويرى از خود او و شاه عباس در آن وجود داشت ، پا را فراتر گذاشت . سپس در رديف دوم تصاويرى از شاهزادگان كشيده شده بود . ( 7 )\r\nحتى از تنديسهايى هم نام برده شده است : در نماى سنگ ماسهء دروازهء كاروانسراى نورجهان كه او دستور ساخت آن را بين سالهاى 1618 و 1620 داده بود ، تنديسهايى سنگى از انسانها و حيوانات ( مثل آنچه در فتح پورسيكرى وجود داشت ) به چشم مىخورد . جهانگير حتى دستور داده بود از رانا امرسينگ از اودايپور و پسرش كرن « 2 » تنديسهايى از سنگ مرمر درست كنند تا زير پنجره‌اى كه فرمانروا از آن جلو مردم ظاهر مىشد ، قرار داده شوند . ( 8 )\r\nيك عنصر مهم ديگر در معمارى ، كاشىكارى ديوارها و حصارها بود . كاشيها هم در مساجد و هم در بناهاى معمولى به كار برده مىشدند : بخش ورودى مسجد بزرگ تهتا ( سند ) كه به وسيلهء شاه جهان ساخته شده ، نمونهء زيبايى براى معمارى كاشىكارى كاملا سخت و دشوار است كه با طاقچه‌هاى بىشمار مقرنس‌كارى شده‌اش اثرى مثل گنبد آسمان به‌جا مىگذارد . تزيينات كاشىكارى در بخش غربى قلمروى مغول ظاهرا محبوب بوده است . مقبره‌هاى مقدس در سند و پنجاب با كاشيهاى آبى و سفيد ، و در پنجاب با كاشيهاى رنگارنگ ، در حالى كه رنگ زرد تندى بسيار جلب توجه مىكند ، پوشش شده‌اند . نقشهايى هندسى نيز يافت مىشوند ، ولى نقشهاى ظريفى هم از گياه پيچك وجود دارد ، يك نمونهء بسيار زيبا گلابى باغ در لاهور است كه به وسيلهء داى آناگا ، دايهء شاه جهان ساخته شده است .\r\nمسجد وزير خان در لاهور كه در سال 1634 به وسيلهء حكمران پنجاب وزير خان اهل شينيوت ساخته شده است ، جزو زيباترين بناهاى تزيين شده با كاشى در دورهء مغول است و در تزييناتش با اسليميها و جملات قرآن يك طرح معمارى جالب توجه قابل تشخيص است . ( 9 )\r\n\r\n\r\n","description":"","footnote":"\r\n( 1 ) .  Amra . \r\n( 2 ) .  Karan . \r\n","page_name":" 348 ","page_number":348},
  {"content":"\r\n\r\nولى مهم‌ترين نمونه دژ لاهور است كه حصارهاى بيرونش با صدها كاشى رنگارنگ درخشان تزيين شده است . حصار عظيم ، آغاز شده در سال 1624 ، اتمامش 10 سال طول كشيده است . در اينجا تا حدودى نمايش آن چيزى به چشم مىخورد كه در دژ رخ داده است : مبارزهء فيلها كه در واقع معمولا در آن سمت قصر كه رو به رودخانهء راوى است برگزار مىشود ، سواران و شاهين‌داران ، پيكها و خيلى چيزهاى ديگر ، و سرانجام فرشتگان محبوب آن زمان . شگفت‌آور است كه مسافران قديمى توجهى به اين دنياى رنگارنگ درخشان نداشته‌اند . ( 10 )\r\nبا وجود اين انواع زيباترى از تزيينات ديوار و حصار وجود داشته است كه بيشتر از همه در دورهء جهانگير و شاه جهان به كار برده شده است . يكى از آنها تكنيك پيترا - دورا « 1 » است كه سنگهاى نيمه قيمتى را در مرمر كار مىگذاشتند و بناها را مثل يك جعبهء جواهرات جلوه‌گر مىساختند ؛ در حالى كه گودى كوچكى در مرمر ايجاد مىگرديد كه در آن سنگهاى مورد نظر - معمولا قطعه‌اى بسيار كوچك - نشانده مىشدند ، گلها و پيچكهايى در ظريف‌ترين رنگهاى سايه روشن پديد مىآمدند ( امروزه جعبه‌ها و بشقابهايى با اين تكنيك در مغازه‌هاى يادبود فروشى آگرا و دهلى يافت مىشوند ) . زيباترين اثر معمارى در اين سبك در واقع آرامگاهى است كه نورجهان براى پدرش اعتماد الدوله در آگرا ساخته است . باز هم مصرعى از كليم به ياد بيننده مىآيد :\r\n گلهايى از سنگ در مرمر نشانده شده است ، * كه از گلهاى واقعى در رنگ ، اگرچه نه از نظر عطر ، برتر هستند . \r\nايجاد صحنه‌هاى كامل زنده نيز در تكنيك پيترا - دورا امكان داشته است : اباكوخ توجه را به موزاييك پيترا - دورا در دهلى جلب مىكند كه با نقوش پرندگان احاطه شده است و در پشت تخت سلطنت شاه جهان واقع در پنجره‌اى كه خود را در معرض ديد مردم قرار مىداده است ، وجود دارد ، اين موزاييك ارفه « 2 » ، ( خوانندهء اساطيرى يونان ) ، را در حال نواختن چنگ نشان مىدهد . ( 11 )\r\n\r\nبناهاى مذهبى\r\nدر دورهء شاه جهان حاكم دهلى دستور داد بناى آرامگاه كوچك نظام الدين اوليا ، قطب روحانى دهلى را تغيير دهند ( 1652 ) و به آن شكل فعلى - مرمر سفيد با گنبدى زيبا - داده شود .\r\nدر اين دوره همواره از ساخت آرامگاه براى خدادوستان و تغيير شكل معماريهاى موجود نام برده\r\n\r\n\r\n","description":"","footnote":"\r\n( 1 ) .  Pietra - dura . \r\n( 2 ) .  Orpheus . \r\n","page_name":" 349 ","page_number":349},
  {"content":"\r\n\r\nمىشود . مقبرهء زيباى ميان مير در لاهور نيز از آن جمله است . يك نمونهء بسيار زيبا از اوايل دورهء مغول بناى ساخته شده از سنگ مرمر زرد مايل به قهوه‌اى ، براى عارف بزرگ محمد غوث گواليورى ( ف .\r\n1562 ) در گواليور است كه طارمى پنجره‌هاى آن ظاهرا تا حدودى تعاليم عرفانى و ستاره‌شناسى پيچيدهء شخصيت مدفون در آنجا را منعكس مىكنند . پنجاه سال بعد مقبرهء زيباى « شاه دولت » ( ف . 1616 ) در مانر نزديك پاتنا نوع تكامل يافته‌تر اين آرامگاه را نشان مىدهد .\r\nالبته مهم‌ترين بناهاى مذهبى مساجد هستند كه تعداد آنها در هستهء مركزى قلمرو آن‌طور كه انتظار مىرود ( 12 ) زياد نيست . مسجد بزرگ اكبر در فتح پورسيكرى با حياط بزرگ احاطه شده به وسيلهء حجره‌ها الگويى براى بناهاى عظيم جانشينانش در دهلى و لاهور شد . به وسيلهء جهانگير مسجد بزرگى ساخته نشده است . در عوض شوق ساخت و ساز پسرش در بناى مساجد متعدد در مركز قلمرو و همچنين در ايالتها نشان داده شده است . او پس از اينكه در سال 1628 جانشين پدرش شد ، براى اداى يك نذر مسجدى در آگرا ساخت . سند مسجد بسيار زيباى تهتا را با كاشىكاريهاى آبى رنگش ( 1644 - 1657 ) مديون اوست و در آخرين نقطهء پايان صخره‌اى كه دژ آسيرگره رويش قرار دارد مسجد با شكوه نه چندان معروفى مشرف بر اراضى برپا خاسته كه شاه جهان عينا مثل بناى قبلا ياد شده به عنوان سپاسگزارى براى مهمان نوازىاى كه در حين فرارش به اين نقاط در حقش انجام شده بود ، ساخته است . اينكه برهانپور مساجد متعددى دارد روشن است ، ولى يكى از آنها بسيار جالب توجه است ، مسجدى كه گرچه از دورهء سلسلهء سلطنتى پيشين است ، ولى توسط خان خانان عبد الرحيم توسعه يافته و مدرن شده است ، اين مسجد داراى كتيبه‌اى به سانسكريت با محتوايى از مذهب اسلام است .\r\nمسجد بزرگ در دهلى نيز كه در عرض گسترده شده است و 9 متر بالاتر از سطح جاده قرار دارد و با سه گنبد راه راه قرمز و سفيد و حياط بزرگ تقريبا 100 متر مربعش براى معمارى متأخر مغول اختصاصى است ، جزو شاه جهان‌آباد مىباشد .\r\nمسجد بادشاهى « 1 » كه اورنگ زيب چند دهه بعد ( 1673 - 1674 ) در لاهور ساخت ، مشخصات مشابهى را نشان مىدهد ؛ حياط بسيار وسيع كه مىتواند ده‌ها هزار تن از مؤمنان را براى نماز در خود جا دهد و پنج ايوان سر بازى كه رو به قبله هستند و شبستانهاى داخلشان با گچ‌بريهاى نقاشى شدهء برجسته تزيين شده‌اند ، شاخص هستند ؛ 80 اتاق دور حياط بعضا به عنوان كلاسهاى درس و محل اقامت مؤمنان به كار مىرفته‌اند . در هر دو مورد دروازهء عظيم - هر چند كوچك‌تر از فتح پورسيكرى - وجه مشخصهء معمارى بناست . براى رسيدن به آن بايد از پله‌هاى عريض زيادى بالا رفت كه صعود جسمى با صعود روحى مورد\r\n\r\n\r\n","description":"","footnote":"\r\n( 1 ) .  Badshahi . \r\n","page_name":" 350 ","page_number":350},
  {"content":"\r\n\r\nانتظار در نماز مرتبط بوده است . ولى تقريبا در همهء موارد تأسيسات قصر ، قلعه‌ها و مساجد عظيم ، تشكيل يك واحد را مىداده‌اند : حكومت و مذهب ، نمادين مرتبط بودند ، ولى شاهزادگان مغول يك نوع مسجد ديگر نيز پديد آوردند : مسجدى كوچك از مرمر سفيد در داخل محل اقامت : در آنجا مساجدى مثل مسجد متى « 1 » ، مرواريد ، يا نگينه « 2 » ، و جواهر ( 1630 ) در آگرا يافت مىشوند ، بناهاى كوچك از مرمر سفيد با گنبدهاى ظريف كه به راحتى براى فرمانروا و درباريان قابل دسترسى هستند و گاهى از اوقات تقريبا اثرى شبيه به سبك روكوكو به‌جا مىگذارند . اورنگ زيب دهلى را نيز با چنين مسجدى مربوط به قصر آراسته است .\r\nخانمهاى دربار نيز مساجدى ساخته‌اند ؛ مسجدى نزديك دژ آگرا به لطف جهان‌آرا ساخته شده است ، و زينت النسا برادرزاده‌اش مسجد كوچكى در دهلى كنار حصار دژ قرمز كه رو به سمت رودخانهء يومنا داشت احداث كرد كه باز هم سه گنبد راه راه ، شاخص براى اواخر قرن 17 را در معرض ديد قرار مىداد .\r\nمساجدى نيز به وسيلهء منصب‌داران ( به عنوان مثال وزير خان ) و حتى اعضاى غيرمسلمان دربار احداث شدند : مان سينگ مسجد بزرگى در راج محل در بنگال ساخته است .\r\n\r\nبناهاى معمولى\r\nبناهاى معمولى نبايد فراموش شوند : يك سهم ويژهء مغولان در معمارى حمام بوده است كه در خاور نزديك مدلى رايج را دنبال مىكرد : بينه محل پوشيدن و درآوردن لباس ( يا كه چندين بينه ) ، محل خنك براى آماده شدن پس از استحمام و محل اصلى براى شست‌وشوى . آب داغ به وسيلهء تنبوشه‌هايى هدايت مىشده است . براى آبريزگاه عمومى هم تمام و كمال پيش‌بينى شده بود . فتح پورسيكرى براى حمامهاى متعددش شهرت داشت و نه فقط فرمانروا ، بلكه اشخاص ثروتمند هم در محل سكونتشان حمامهايى مىساختند كه بعضا از زيبايى معمارى قابل توجهى برخوردار بودند . آصف خان شوهر خواهر جهانگير تأسيسات حمام بسيار زيبايى در آگرا ساخته است و حمامى كه خان خانان عبد الرحيم در برهانپور ساخته معروف است . ( 13 )\r\nبا روابط تجارى فعال مغولان و اهميت راه‌هاى تجارى از بنادر به پايتخت يا بين مهم‌ترين مراكز توليدات كالا يا كشاورزى ، به طبع جاده‌هايى احداث شد كه از نظر نظامى هم اهميت داشتند . بابر در واقع نخستين كسى بود كه جاده‌اى از آگرا به كابل كشيد . از جادهء عظيم شرشاه قبلا نام برده شد . اكبر و جهانگير دستور اندازه‌گيرى مسافت جاده‌ها را دادند و در هر 3 كيلومتر يك سنگ كيلومتر قرار داده شد .\r\n\r\n\r\n","description":"","footnote":"\r\n( 1 ) .  Moti . \r\n( 2 ) .  nagina . \r\n","page_name":" 351 ","page_number":351},
  {"content":"\r\n\r\nاين سنگ كيلومترها همان‌طور كه بابر توصيف مىكند غالبا با شاخهايى تزيين شده بودند . در دورهء حكومت جهانگير در هر 9 كيلومتر چاه آبى براى مسافران زده شد و فرمانروايان و اميران زيادى براى آسايش بيشتر مسافران كاروانسراهايى احداث كردند كه اتاقهاى كوچك و بزرگ زيادى براى مهمانان ، اسطبلهايى براى حيوانات ، و انبارهايى براى بار داشتند . چنين كاروانسراهايى مثل بنايى با قوسهاى نوك تيز باشكوه كه به وسيلهء خان خانان عبد الرحيم بين برهانپور و آسيرگره ساخته شده است ، غالبا از نظر معمارى بسيار زيبا بودند . اينكه مسافران با همهء احوال غالبا از وضع راه‌ها شكايت داشته‌اند ، چيزى از ارزش چنين تأسيساتى كم نمىكند . بلغورخانه‌ها « 1 » هم ظاهرا ديگر وجود ندارند - كه نوعى آشپزخانه براى فقرا بودند و بيشتر در دوران قحطى نقش مهمى داشتند ، ( 14 ) اختصاصى بودند .\r\nطرح اصلى حمام عمومى ساخته شده به وسيلهء خان خانان عبد الرحيم در برهانپور ( 1607 - 1608 )\r\nسرانجام پلها نيز قابل ذكر هستند كه بايد ارتباط بهتر را بين مهم‌ترين شهرها تأمين كنند . در دورهء اكبر پل مشهورى به وسيلهء خان خانانش منعم خان ، در جوانپور ساخته شده است ( 1569 ) .\r\n\r\nباغهاى مغول\r\nولى تقريبا مهم‌ترين آثار معمارى مغول تأسيسات باغ هستند . ( 15 ) بابر پس از اينكه در سال 1508 در كابل مستقر شد نخستين كارش اين بود كه باغى به نام « باغ وفا » ايجاد كند . او در « استلف « 2 » » نزديك\r\n\r\n\r\n","description":"","footnote":"\r\n( 1 ) .  bulghur - khana . \r\n( 2 ) .  Istalif . \r\n","page_name":" 352 ","page_number":352},
  {"content":"\r\n\r\nكابل ، باغ « الغ بيك » را نوسازى كرد و مينياتورهاى بابرنامه او را نشان مىدهند كه چگونه بر كار باغبانان كه بيل مىزنند ، تخم مىپاشند ، نهال مىآورند ، و در شال خود بذر حمل مىكنند ، نظارت مىكند . او درختان چنار ، پرتقال ، ليمو ترش ، و انار كاشت و نهر كوچك آبى از سنگ مرمر ساخت . ( 16 ) سه نسل بعد جهانگير از هفت باغ در كابل صحبت مىكند كه يكى از آنها به نام شهرآرا ، به وسيلهء شهربانو خالهء بابر ايجاد شده بود .\r\nولى هند به نظر بابر بىتمدن رسيده است ، زيرا كه او در آنجا باغى كه به خوبى پرورش داده شده باشد ، نديده است ، كمبودى كه او و بيشتر جانشينانش به صورت اساسى بر طرف كردند .\r\nعشق به باغها ظاهرا در سلسلهء تيموريان - و احتمالا ملل ترك به طور كل - به ويژه آشكار بوده است .\r\nتيمور هر بار وقتى كه خانه‌اش را در اختيار همسر جديدى قرار مىداد ، عادت داشت براى او باغى اختصاصى درست كند . ( 17 )\r\nاكبر نخستين باغ بزرگ مغول را در سال 1597 در كشمير ايجاد كرد ، اين باغ به اسم نسيم باغ نزديك درياچهء دال است . ولى چه نشاط باغ مشهور ايجاد شده به وسيلهء آصف خان مطرح باشد ، و چه باغهاى شاليمار كشمير كه در سال 1619 به وسيلهء شوهر خواهرش جهانگير احداث شده بود ، به هر حال كشمير دقيقا سرزمين باغهاى مورد آرزوى مغولان شده است . پس از آن باغ شاليمار لاهور قابل ذكر است ، همان تأسيسات بزرگى كه در آن معمارى آرمانى باغ مغول آشكار مىشود : اين يك طرح تقسيم شده به سه قسمت است كه به يك قصر نظم يافته در سه بخش شباهت دارد : بخشى براى مردم ، بخش ديگر براى برگزيدگان ، و بخش سوم براى خانواده . براى اينكه بتوان چنين باغى را ايجاد كرد ، على مردان خان معمار ايرانى دستور داد نهرى به طول بيشتر از 100 مايل از دامنهء كوه تا لاهور بكشند . در شاليمار كشمير در سطح سومين بخش ، كوشك زيبايى از سنگ مرمر سياه بنا شده است .\r\nدر حالى كه باغهاى كشمير در اثر موقعيت پست و بلندشان مىتوانند به وسيلهء نهرها با آبشارى كوچك ، سرزنده و با نشاط شوند ، باغ شاليمار در لاهور كه در دورهء شاه جهان ساخته شده است بايد به صورت مصنوعى تراس‌بندى مىشد تا آبشارهاى پله پله ايجاد شوند .\r\nتقريبا در تمام باغهاى مغول اصول چهار باغ ايرانى تحقق يافته است : يك استخر يا كم و بيش يك بركهء وسيع نقطهء مركزى را شكل مىدهد كه چهار نهر به آن منتهى مىشوند ؛ بين كرتها پياده روهايى در سطح بالاتر قرار دارند كه از روى آنها به سطح چمن و گلها نگريسته مىشود . مسيرها غالبا با آجرهايى كه هنرمندانه نصب شده‌اند ، آجر فرش گرديده‌اند و در محلهاى شاعرانه كوشكهايى از سنگ مرمر يافت مىشوند ، كوشكها را با علاقه روى سكوهاى وسط درياچه يا بركه مىساختند . اين ضمنا شكل دلخواهى نيز براى آرامگاه بود كه از طريق آن شخص مرحوم در باغهايى كه زيرشان نهرهايى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nجريان دارند ، تا حدودى زودتر از ديگران به سعادت بهشتى دست مىيابد . « 1 »\r\nيك نمونهء بسيار زيبا از چنين كوشكهايى را مىتوان در شيخوپورا نزديك لاهور ديد : حيران منار ، قبر غزال محبوب جهانگير ( 1607 - 1620 ) در كنار يك بركه قرار دارد كه از طريق نوعى سد از سنگ مرمر مىتوان به كوشك آن رسيد ، همان‌طور كه مينياتوريستها غالبا براى ما تصوير كرده‌اند ، محلى است مطلوب براى كنسرتهاى شبانه .\r\nگاهى از اوقات نيز در باغ كلبه‌اى لاى شاخه‌هاى درختى باشكوه ساخته مىشد ؛ چنين كلبه‌هايى در واقع مقدم بر همه براى شكار در نظر گرفته شده بودند ، ولى در تصاوير متنهاى خيال‌انگيز و شاعرانه نيز ظاهر شده‌اند .\r\nتنها فرمانروايان دوستداران شيفتهء باغ نبودند . خانمهاى دربار بيشتر از همه باغهاى زيبايى احداث كرده‌اند و اشراف و بزرگان نيز در احداث باغ سهيم بودند . خان خانان عبد الرحيم پس از پيروزىاش بر گوجراتىها فتح باغ را در احمدآباد ايجاد كرد ، و برهانپور اقامتگاه ساليان درازش را با باغهايى آراست كه مردم نيز اجازهء ورود به آنها را داشتند - رفتارى كم‌نظير !\r\nتأسيسات باغهاى وه « 2 » ، نزديك حسن ابدال ، در مسير قديمى لاهور به سرين آگار « 3 » به همكارش مان سينگ نسبت داده مىشود كه بركه و كوشكهايش و همچنين سيستم آبيارىاش نخست چند سال پيش تعمير و مرمت شده‌اند . ( 18 ) اين تأسيسات خيال‌انگيز بايد زمينهء الهام لاله رخ براى توماس مور « 4 » بوده باشد . تأسيسات زيباى ديگرى نيز نبايد فراموش شود : كوشكهاى سنگ مرمر سفيد در كنار درياچهء آناساگار در اجمر ، محل زيارت محبوب فرمانروايان مغول كه جهانگير آنها را ساخته ، پسرش آنها را در سال 1636 نوسازى كرده است و هنگام جشنها آنها را به زيبايى چراغانى مىكردند .\r\nولى كشمير سرزمين دلخواه باغها بود و ديدار جهانگير از آنجا در سال 1620 باعث شد پروژه‌هاى متعددى براى باغ به وجود آيد كه البته همهء آنها اجرا نشدند . در آنجا هم بزرگان دربار با فرمانروايان عاشق باغ رقابت مىكردند ؛ باغ ظفرآباد كه « ظفر خان خواجه » احداث كرد ، بسيار جالب توجه است : اين حاكم بسيار خوب كشمير كه با برادرزادهء ممتاز محل ازدواج كرده بود دستور داد باغش را در يك مثنوى فارسى بستايند و در برخى از مينياتورها كه متن را تزيين مىكردند ديدار شاه جهان از اين باغ را ثبت كنند . در حاشيه قابل ذكر است كه صائب شاعر ايرانى مدت زمانى را پيش او زندگى مىكرده است . ( 19 )\r\n\r\n\r\n","description":"","footnote":"\r\n( 1 ) . سورهء 2 ، آيهء 25 .\r\n( 2 ) .  Wah . \r\n( 3 ) .  Srinagar . \r\n( 4 ) .  ThomasMoore . \r\n","page_name":" 354 ","page_number":354},
  {"content":"\r\n\r\nدرختان چنار در كشمير بسيار زيبا بودند و زيبايىشان بيشتر از همه در پاييز وقتى كه برگهايشان زرد طلايى بودند ، درخشش داشت - نقاشان جهانگير اين درختان باشكوه را كه برگهاى پنجه‌اى آنها از گذشته‌هاى دور شعرا را به ياد دستهاى انسان مىانداختند كه به سوى جام شراب ( به معنى گلسرخ يا گل لاله ) دراز شده‌اند ، با لذت نقاشى كرده‌اند . تصاوير وفور گلهاى متفاوتى مثل گلسرخ ، ياسمن ، و چمپهء بسيار معطر و هم‌خانواده با آنها را نشان مىدهند كه انسان برايشان در كشمير و نيز لاهور ، آگرا و دهلى احساس خوشحالى مىكرد . نادر العصر « 1 » ، نقاش دربار جهانگير بيشتر از صدها تصوير از گلهاى كشمير كشيده است ، چه تك تصوير از گلهاى شاهانهء بسيار گيرا و چه گلهاى تزيينى صفحات آلبوم كه تصوير اصلى را احاطه مىكنند . گلها همواره واقعى و طبيعى ترسيم و نقاشى مىشدند و اشعار بىشمار دربارهء باغها يا توصيف آنها در اشعار مغول - چه فارسى يا اردو - شيفتگى فرمانروايان و مردم را براى باغ گواهى مىكنند .\r\nو همواره باز هم گلسرخها در مصرعهاى شعراى مغول كه در آنجا در زيبايى باغ نمادهايى براى سعادت هر چند گذرا ديده‌اند ، مىدرخشند . مير درد مىگويد :\r\n شادى و رنج در شكل و قالب يكسان هستند - گلسرخ : * دلگشا از آنها نام ببر . . .\r\nدل شكسته از آنها نام ببر . \r\nو آزاد بيگلرامى هم‌عصر او نيز گذرا بودن زندگى را از طريق باغ در مىيابد :\r\n انسان نخست در پيرى به ارزش * عطر و رنگ پى مىبرد .\r\nغنچه باز نشده : بىخبر و شوريده . . . \r\n\r\n\r\n","description":"","footnote":"\r\n( 1 ) .  Nadiral - asr . \r\n","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nپايان گفتار\r\nسلسلهء پادشاهان مغول در هند با شعرا آغاز شد و پايان يافت و فرمانروايانى كه در اين ميان حكومت كردند با كمى استثنا در دنيا جزو فرمانروايانى بودند كه قدرت درك بسيار بالايى براى معيارهاى زيباشناسى داشتند . آنها در طول چند دهه سبكى را تكامل بخشيدند كه در تمام چيزهاى آفريده به دست انسان ، از شهرهاى بزرگ تا ريزترين سنجاقهاى يشم سبزى كه براى محكم كردن عمامه نياز بود ، رسوخ كرد . اين هنرى بود كه خود را تنها به ندرت از طبيعت دور نگه مىداشته است . فرمانروايان تماما عاشق گل و حيوانات بودند و آنها برايشان موضوعات تصاوير و شكلهاى شاعرانه‌اى ، مثل گلى كه در يك كاسهء كريستال به شكل انبه يا جامى از يشم سبز به يك بز تبديل مىشود ، گرديدند .\r\nفرمانروايان خيال‌پرستانى كامل بودند كه همواره مىكوشيدند غيرقابل دستيابى را به قابل دستيابى تبديل كنند : بابر فاتح شاعر ، در روياى يك امپراتورى عظيم كه شايستهء شهرت اجدادش بود ، كارش به جنون كشيده بود . اكبر را آرمان يك هند رويايى براى هندوها و مسلمانان ، تسخير كرده بود و اورنگ زيب كه با افكار خيال‌پرستانه‌اش سرزمين را تقريبا نابود كرد ، گرفتار جنون فتح دكن شده بود .\r\nاستوارت كرى ولش « 1 » در نخستين كتابش دربارهء هنر مغول ، 3691  Paintingsan dPreciousObjects  ، اين‌گونه مىنويسد .\r\nاين همين رفتار اجتماعى فرمانروايان مغول ، استعدادشان در تركيب طبيعت و هنر و قدرت درك لطيف‌ترشان از زيبايى است كه هند را دست‌كم حدود 200 سال ، از بابر تا اورنگ زيب ، به يك سرزمين رويايى تحسين شده از دوردستها تبديل مىكند . مغول به معنى ثروت و زيبايى بود و بدين‌سان نيز در اروپا بازتاب يافته است ، از اثر استادانهء هنر طلاسازى دينگ لينگر ، در درسدن گرفته تا تصاوير عجيب شلينك ، كه روياهايى از يك شرق نفسانى را كه چه‌طور دهه‌هاى كمى بعد در اثر نفوذ داستانهاى هزار و\r\n\r\n\r\n","description":"","footnote":"\r\n( 1 ) .  StuartCaryWelch . \r\n","page_name":" 357 ","page_number":357},
  {"content":"\r\n\r\nيك شب در اروپا مد روز شد ، مجسم مىكنند .\r\nآگرا و لاهور خانان مغول دقيقا براى ثروت ، شكوه ، جلال ، و قدرت ضرب المثل بودند ، البته ادبيات مغول براى غرب مسكوت بود ، هرچند كه برخى از اوقات ترجمهء مصرعهاى جان دان ، شاعر بزرگ دورهء باروك انگليس ، به فارسى براى هم‌عصرانش در دربار مغول ساده‌تر از ترجمهء آنها به آلمانى مدرن به نظر مىرسد ، شعراى پيرو فلسفهء نظرى اوايل قرن 17 از افكار درخشان تصنعى هم‌عصران هندىشان محظوظ بودند .\r\nولى اين تصوير بىنهايت درخشان همه را به وجد نمىآورد . تجار انگليسى ، سوداگران اروپايى الماس و پرشكان از قلمروى مغول كم‌تر چيز جذابى گزارش مىكنند ؛ چون فقر گستردهء مردم از تجمل كسانى كه بر آنها حكومت مىكردند شديدا تميز داده مىشد ، و در حالى كه نقاشيهاى مينياتور به ما پارچه‌هاى مخمل و ابريشم و جواهرات فراوانى را نشان مىدهند ، براى مردم معمولى مطمئنا اشاره‌اى كه ويليام مورلند « 1 » ، كرده است صدق مىكند : « دربارهء لباس تودهء مردم ، وقتى كه تكهء لباسشان فقط از يك لنگ پيچيده به دور كمر تشكيل مىشود ، چه بايد گفت ؟ و چه چيز دربارهء خانه‌هايشان ، وقتى كه تجهيزات كلبه‌هايشان فقط يك محل خواب ساده است ؟ »\r\nبا اين وصف اين جمعيت چند ميليونى مهارتى گستاخانه در خلق شادترين آثار هنرى با وسايلى داشت كه امروزه به نظر ما غيرقابل تصور ابتدايى جلوه مىكنند . بناهاى عظيم دورهء مغول بدون آنكه از فرقون استفاده شود ، ساخته شدند - مصالح ساختمانى همان‌طور كه تصاوير مينياتورهاى شرح وقايع نشان مىدهند تا محل كارگاه ساختمانى با دست حمل مىشدند . با ساده‌ترين ابزارها ظريف‌ترين جواهرات ساخته مىشد كه ما امروزه به دشوارى مىتوانيم با زيركانه‌ترين تكنيك آماده سازيم . چه كسى قادر است هنوز آن پارچه‌هايى را ببافد كه « هواى بافته » ناميده مىشدند ؟ يا هشت رشته نخ را از سوراخ يك دانهء خشخاش رد كند ؟ با وجود اين اگر تكنيكى كه با آن خيلى از آثار استادانهء هنر مغول ساخته شده‌اند باز هم براى ما غيرقابل تصور باشد ، كافى است امروزه هنوز هم ببينيم كه چگونه مردى در يك خيابان شلوغ در حيدرآباد دكن گردنبندى از ظريف‌ترين مرواريدها را در كوتاه‌ترين زمان به نخ مىكشد ، در حالى كه نخ نازك به انگشت كلفت پايش بسته شده است . و اگر نقاشان جهانگير تابلوهاى انگليسى را آن‌چنان خوب كپى كرده‌اند كه آنها را نمىتوان به سادگى به عنوان كارهاى بدلى تشخيص داد ، امروزه هنوز هم در شبه قاره صنعتگرانى وجود دارند كه در تقليد وسايل اروپايى - مثلا ظروف نقره - قادر به انجام كارهاى باورنكردنى هستند .\r\n\r\n\r\n","description":"","footnote":"\r\n( 1 ) .  WilliamMoreland . \r\n","page_name":" 358 ","page_number":358},
  {"content":"\r\n\r\nهرچه بيشتر در شبه قاره بر سر برده شود ، به همان اندازه شديدتر حضور مغولان احساس مىشود آيين و رسوم در خانواده‌هاى متشخص ، دست‌كم از بعضى نظرها ، تقريبا تغيير نيافته به نظر مىرسد .\r\nاگر همواره مجددا به منابع تاريخى مغولان بازگرديم ، شخصيتها كاملا زنده مىشوند ، بخصوص اگر كه عدهء زيادى از مورخان مغول قهرمانان و ضد قهرمانانشان را مثل اينكه هم‌عصران ما باشند كاملا برجسته جلو ما قرار دهند ، ضمن اينكه دلايل را براى عزل و نصبها ، مجازاتها ، و پاداشها به ما اطلاع مىدهند . برخى از تحولات سياسى - مثلا در دورهء جهانگير و نورجهان - امكان دارد كه معلول انزجارهاى شخصى بوده باشند ؛ نورجهان زن مقتدر ايرانى و خانوادهء بانفوذش ، بخصوص آصف خان برادرش ، اصلا محبوب افسران مهم نبودند . و ترفيعات ؟ البته مردان در صورتى كه خود را در جنگ يا به ندرت در ادارهء امور ممتاز و برجسته نشان مىدادند به درجات بالاتر ارتقا مىيافتند . ولى ازدواج در خانوادهء سلطنتى نيز به پيشرفت در كار ادارى كمك زيادى مىكند . نفوذ برادر شيرى نيز اهميت داشت .\r\nتنها عدهء كمى از منصب‌داران بلندمرتبه كاملا بىنقص هستند ، در ميان آن جمع از اين نظر بايرام خان بود كه قربانى دسيسه‌هاى ماهام آناگا شد ، در حالى كه پسرش خان خانان عبد الرحيم ، فرماندهء موفق لشكريان ، شاعر و مترجم كه به عنوان حامى فرهنگ و هنر مورد ستايش بود به وسيلهء وقايع‌نگاران بعدى به فريبكارى متهم شده است ، او كوشيده است به بهانهء دوستى و رفاقت بر دشمنان فايق آيد .\r\nدر برابر ما نمايش رنگارنگى از مردمانى بسيار متفاوت برپاست كه در آن از همهء گروه‌هاى قابل تصور شركت كرده‌اند : شجاعان ، ولى به عقيدهء مورخان گاهى از اوقات تركان بىدرايت ؛ ايرانيان باوقار ( بويژه از اصل و نسب شيرازى ) ، هزاره‌هاى چشم بادامى از افغانستان ، راجپوتيهاى شجاع و خيليهاى ديگر .\r\nمردمانى ساده و بىريا كه فقط براى خدمت به فرمانروا مىزيستند ، سياستمداران وقيحى كه وقتى مىتوانستند امتيازى داشته باشند تغيير جبهه مىدادند ، منصب‌داران دست و دلبازى كه مواجب سربازانشان را منظم پرداخت ، و گاهى حتى اين كار را به دست خود انجام مىدادند ، و افراد ديگرى كه از قدرتشان به ظالمانه‌ترين نحو سوء استفاده مىكردند - اينها همه در صحنهء نمايش تاريخ ظاهر مىشوند .\r\nدر اينجا كسى است كه با همهء سادگىاش بسيار خوش قلب بوده است ، در حالى كه شخص ديگرى تنومند و بلند قد ، ولى براى سفاهت و نادانىاش شهرت داشته است . يكى از همكارانش به عنوان كوهى از استحكام و استوارى كه از تلاطم سخت سرنوشت به لرزه درنمىآمده است ، توصيف مىشود . در عوض سرگرميهاى شخص ديگرى ، شهوترانى ، خوردن و خوابيدن بوده‌اند و البته او زنان زيادى دور و بر خود داشته است . منصب‌دار ديگرى با دست خود تبر بر ريشهء سعادتش زده است ، و بعد مجبور شده كوير عدم موفقيت را زير پا بگذارد . اين اتفاق ممكن است در صورتى رخ دهد كه گروهى از همراهان بىوفا خاك بىصداقتى را بر فرق وفادارى بپاشند ، يعنى وقتى كه آنها ناسپاس به طور محرمانه شورشى را عليه\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nكارفرمايشان برنامه‌ريزى كنند و سپس گرفتار كسى شوند كه مغزش از هزاران ديوانگى مثل لانهء زنبور پر است و براحتى دچار اشتباه مىشود . از علل كوچك ممكن است نتايج بزرگى گرفته شود : اختلاف عقيده‌هاى كوچك در باغ شعورش رشد كردند ، در نتيجه او براى دشمنان - فرضى يا واقعىاش - مىتوانست خطرناك شود و انسانى دو رو و زبان باز ، در بازار روزانهء دسيسه‌ها و ايجاد ناآراميها نشو و نما كرده است . اگر او زياده‌روى كرده باشد ، ممكن است فرمانروا در واقع تصميم بگيرد كه مخل آسايش از سنگينى بار سر دسيسه‌سازش رها شود ، و بدين‌ترتيب رنگ‌آميزى غرور و نخوت مانع از رنگ باختگى گونه‌هايش ( زردرويى ) نشد ، برعكس سرخ‌رويى ، بدان‌گونه كه در فارسى نشانه‌اى براى رنگ چهرهء شخص سربلند و مورد تقدير است .\r\nدر ميان افسران دورهء حكومت جهانگير بايد مردانى تقريبا ناخوشايند يافت شده باشد . يكى از وقايع‌نگاران در جايى در مورد يكى از آنها كه نمونه‌اى وحشتناك از خشم الهى و مملو از بدجنسى بوده است و سرگرمىاش محدود به اين بود كه صداى تازيانه را بشنود ، مىنويسد . او همچنين از يكى از هم‌عصرانش كه فرماندار بنگال بوده ( 1608 ) و در واقع همواره صد حافظ قرآن همواره داشته است كه در خانه و راهپيماييها بايد قرآن را تفسير مىكردند گزارش مىكند . اين فرماندار همچنين صد شيپورچى با خود داشته است كه آن‌قدر سر و صدا مىكردند كه ساكنان مناطقى كه از آنها مىگذشته است از خشم منفجر مىشدند . او حتى موقع عبادت نيز دستور اعدام يا شلاق زدن كسى را صادر مىكرده است . ظالم مشابهى نيز وجود داشته است كه در دورهء شاه جهان در دكن شمالى به آزار و اذيتهايش مشغول بوده است ؛ در حقيقت وقتى كه خبر مرگش رسيد ، در برهانپور مغازهء شيرينىفروشىاى نبود كه محتوياتش را ساكنان به عنوان سپاس خيرات نكرده باشند ( مردم از شادى نقل و نبات تقسيم مىكردند ) ، و بدين‌ترتيب او هم مثل خيلى از همكارانش « در مناطق وسيع نيستى آواره شد . . . »\r\nولى اين شرح سرشتها و ويژگيهاى مختصر از اشخاص منفرد نه چندان دوست‌داشتنى در دورهء مغول نمىتوانند باعث شوند كه خوانندگان عظمت و زيبايى اين دوره را به دست فراموشى سپارند . خدمات فرمانروايان متقدم فراموش شدنى نيستند . اين خدمات به وسيلهء بناهايى كه آنها باقى گذاشته‌اند ، زيبايى فراگير آثار هنرى مختلف و مصرعهاى شعرا به زبانهاى مختلف گواهى مىشوند . ممكن است كه برخى از چيزها براى خوانندهء امروزى بيگانه و قابل امتناع به نظر رسد ، ولى هرگز نبايد فراموش كرد كه هر دوره‌اى قواعد خاص خودش را دارد و تمدن شرقى بسيار پيشرفتهء دوران گذشته نبايد با معيارهاى قرن بيستم پايان يافته مورد قضاوت قرار گيرد . و ما بدين‌ترتيب با ميل از راهنمايى ميلتون پيروى كرديم كه حضرت آدم تازه خلق شده را با روياى عالىترين شكوه و جلال و درخشان‌ترين تمدن دلشاد كرد ، و او اين زيبايى بىنظير و اقتدار را در آگرا و لاهور خانان مغول يافت .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nمقبرهء اكبر در سيكاندرا ، نقاشى هندى قرن 18\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nهند در قرن هفدهم\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n« شجره نامه سلسلهء مغول »\r\n\r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n . \r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n . \r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n . \r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n . \r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n . \r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n . \r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n . \r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n . \r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n . \r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n . \r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n . \r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n . \r\n","description":"","footnote":"","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n . \r\n","description":"","footnote":"","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n . \r\n","description":"","footnote":"","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n . \r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n . \r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n . \r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n . \r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n . \r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n . \r\n","description":"","footnote":"","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n . \r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n . \r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n . \r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n . \r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n . \r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\n\r\nفهرست اعلام\r\nآتوك ، 152\r\nآخوند دروازه ، 298\r\nآدم ( ع ) ، 360\r\nآرنولد ، سر توماس ، 133\r\nآزاد ، ابو الكلام ، 128\r\nآسام ، 91\r\nآسانى ، على . س ، 16\r\nآسياى مركزى ، 92 ، 210 ، 240 ، 276 ، 277 ، 387\r\nآصف جاهى ( سلسلهء سلطنتى حيدرآباد / دكن ) ، 62 ، 68\r\nآصف خان ، ميرزا عبد الحسين ، 36 ، 45 ، 46 ، 47 ، 73 ، 183 ، 184\r\nآغا آغايان ، 193\r\nآفتابچى ، جوهر ، 368\r\nآق قويونلو ، 331\r\nآقا خان ( اسماعيلى ) ، 154\r\nآقا خانىها ، 153\r\nآقا رضا ( نقاش ) ، 329\r\nآكواويوا ، روبرتو ، 144 ، 146 ، 147\r\nآگتا ، شمس الدين ، 27\r\nآگرا ، 11 ، 13 ، 22 ، 23 ، 25 ، 27 ، 35 ، 41 ، 50 ، 52 ، 56 ، 60 ، 69 ، 83 ، 84 ، 108 ، 110 ، 111 ، 118 ، 119 ، 120 ، 121 ، 140 ، 144 ، 147 ، 148 ، 175 ، 185 ، 188 ، 197 ، 210 ، 231 ، 235 ، 237 ، 243 ، 251 ، 252 ، 333 ، 341 ، 343 ، 344 ، 347 ، 348 ، 349 ، 350 ، 351 ، 355 ، 358 ، 360\r\nآمارتاكوندا ، 283\r\nآمريت سر ، 142 ، 143\r\nآمريكا ، 15 ، 287 ، 389\r\nآناساگار ( درياچه در اجمر ) ، 354\r\nآواده ، 63 ، 111 ، 157\r\nآيين اكبرى ، 17 ، 77 ، 79 ، 80 ، 89 ، 98 ، 216 ، 240 ، 248 ، 253\r\nابدال ، حسن ، 354\r\nابدالى دورانى ، احمد شاه ، 64\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nابن سينا ، 249\r\nابن عربى ، 38 ، 137 ، 158 ، 163 ، 273\r\nابن مقله ، 321\r\nابو الحسن ، 329 ، 331\r\nابو الفضل ، 32 ، 33\r\nابو المعالى ، 107\r\nابو بكر ، 186\r\nابو حنيفه ، 130\r\nابو سعيد ميرزا ، 20\r\nابو نجيب السهروردى ، 273\r\nاتريش ، 15\r\nاته ، هرمان ، 286\r\nاتينگهاوزن ، ريشارد ، 331\r\nاتيوپى ، 83\r\nاثر ( پسر عندليب ) ، 272\r\nاجمر ، 35 ، 62 ، 111 ، 118 ، 120 ، 130 ، 158 ، 161 ، 169 ، 182 ، 187 ، 199 ، 205 ، 229 ، 257 ، 281 ، 321 ، 343 ، 354\r\nاحرار ، خواجه عبيد اللّه ، 159\r\nاحمد جام ، 29 ، 159 ، 178 ، 179\r\nاحمد سرهندى ، 107 ، 162 ، 274\r\nاحمد شاه ، 64\r\nاحمدآباد ، 39 ، 118 ، 120 ، 154 ، 193 ، 205 ، 210 ، 229 ، 231 ، 327 ، 354\r\nاحمدنگار ، 111\r\nاحمدنگر ، 175\r\nاحيأ العلوم الدين غزالى ، 274 ، 275\r\nاخبار الاخيار ، 164\r\nاخلاق ناصرى ، 316\r\nارجمند بيگم بانو ، 176 ، 184\r\nارجون ، 142\r\nاردبيل ، 179\r\nاردن ، 348\r\nاردو ، 355\r\nارغون ، 178 ، 182 ، 278\r\nارمنى ، 245\r\nاروپا ، 11 ، 51 ، 100 ، 110 ، 117 ، 120 ، 124 ، 138 ، 199 ، 209 ، 210 ، 211 ، 217 ، 223 ، 283 ، 337 ، 338 ، 357\r\nازبكستان ، 276\r\nازفرى گرگانى ، 66\r\nاسپانيا ، 145\r\nاسپير ، پرسيوال ، 287\r\nاستاد على ، 98\r\nاستلف ، 352\r\nاسكلتون ، روبرت ، 15\r\nاسلام‌آباد ، 15 ، 27 ، 240 ، 261\r\nاسماعيليان ، 151 ، 154\r\nاسيرگره ( دژ ) ، 41\r\nاشتوتگارت ، 15\r\nاشتوكن برگ ، مارلا ، 16\r\nاشرف ، محمد سعيد ، 190\r\nاطلس تصويرى تاريخ تمدن مغول ، 335\r\nاعتماد الدوله ( آرامگاه ) ، 14\r\nاعتماد الدوله ، 45 ، 183\r\nافغانستان ، 20 ، 181 ، 245 ، 253 ، 359 ، 383\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nاقيانوس هند ، 168\r\nامرتاكوندا ، 136 ، 282\r\nامرسينگ ، 348\r\nامير خسرو ، 128 ، 276 ، 280 ، 285 ، 298 ، 316 ، 386 ، 388\r\nانجيل ، 145 ، 328\r\nاندرلاين ، فولكمار ، 15\r\nانوار سهيلى ، 283 ، 316\r\nاوپانيشادها ، 138\r\nاوداى سينگ ، 44\r\nاودايپور ، 91 ، 348\r\nاورنگ زيب ، 12 ، 13 ، 52 ، 53 ، 55 ، 56 ، 60 ، 81 ، 92 ، 102 ، 104 ، 105 ، 131 ، 154 ، 224 ، 256 ، 301 ، 339 ، 357\r\nاوزوك ( نوعى مهر ) ، 79\r\nاوزوك ، 194\r\nاوكچ ، 305\r\nايسان دولت بيگم ، 176\r\nايندوس ، 27 ، 152\r\nالغ بيك ، 353\r\nالفقه والاحوط ( كتاب ) ، 155\r\nاللّه‌آباد ، 41 ، 42 ، 65 ، 118 ، 182 ، 329 ، 343\r\nاليزابت اول ، 46\r\nبابرنامه ، 12 ، 19 ، 205 ، 383\r\nباساوان ، 135 ، 317 ، 323 ، 329\r\nباندهو ، 91\r\nبايرام خان ، 29 ، 34 ، 39 ، 130 ، 156\r\nبايزيد ، 150 ، 151 ، 152 ، 297 ، 298 ، 305\r\nبايقرا ، حسين ، 277 ، 278 ، 283 ، 322 ، 337\r\nبحر الحيات ، 282\r\nبخارا ، 14 ، 159 ، 276 ، 322\r\nبختيار كاكى ، قطب الدين ، 22\r\nبدائونى ، 12 ، 28 ، 33 ، 34 ، 76 ، 130 ، 146 ، 152 ، 372 ، 375 ، 377 ، 379\r\nبدخشان ، 151 ، 181\r\nبراندنبورگ ، 338\r\nبرنير ، 12 ، 51 ، 76 ، 83 ، 86 ، 109 ، 114 ، 115 ، 188 ، 193 ، 250 ، 370\r\nبرهان الدين ، 150\r\nبرهان‌پور ، 41 ، 47 ، 49 ، 118 ، 152 ، 265 ، 274 ، 301 ، 350 ، 351 ، 352 ، 354 ، 360\r\nبغداد ، 141\r\nبقوى ، 128\r\nبمبئى ، 148\r\nبن ، 16\r\nبنارس ، 121 ، 282\r\nبنگال ، 27 ، 47 ، 76 ، 91 ، 105 ، 111 ، 170 ، 196\r\nبهارستان ، 6 ، 319\r\nبهارى ، محب اللّه ، 274\r\nبهرخى ، روح اللّه ، 250\r\nبهريچ ، 162\r\nبوخارى ، 129\r\nبوله شاه ، 306\r\nبوندل خند ، 35\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nبوهوراها ، 153\r\nبىبى شجاع ، 175\r\nبيربال ، 134 ، 245 ، 282\r\nبيشنداس ، 45\r\nبيكانر ، 140\r\nبيگلرامى ، آزاد ، 128 ، 275\r\nبيگم شاهى ( مسجد ) ، 182\r\nپاتانى ، 299\r\nپادشاه نامهء ويندسور ، 12 ، 50 ، 99\r\nپارس ، 91\r\nپاك پاتان ، 160\r\nپاكستان ، 14 ، 21 ، 132\r\nپسخوانى ، محمود ، 152\r\nپنجاب ، 28\r\nپنجاب جنوبى ، 166\r\nپنچه تنتره ، 283\r\nپورسيكرى ، 14 ، 36 ، 317 ، 338 ، 343 ، 350\r\nپير محمد زبير ، 164\r\nپيشاور ، 15 ، 27 ، 30 ، 63 ، 137 ، 298\r\nتاتوى ، ملا احمد ، 33 ، 386\r\nتاج العروس ، 275\r\nتاج محل ، 14 ، 175\r\nتاريخ الفى ، 33\r\nتاريخ رشيدى ، 27\r\nتانزن ، 160 ، 245\r\nتاورنيه ، 12 ، 51\r\nتبت ، 91\r\nتخت طاووس ، 56 ، 63 ، 381\r\nتفسير هاشمى ، 304\r\nتهتا ، 62\r\nتولسىباى ، 191\r\nتيپو سلطان ، 68\r\nتيك استون ، ويلر ، م . ، 15\r\nتيمور ، 20\r\nجاگات گورو ، 140\r\nجلال الدين اكبر ، 31\r\nجلال الدين رومى ، 152 ، 188\r\nجهان‌آرا ، 50 ، 51 ، 52 ، 79 ، 118 ، 162 ، 166 ، 176 ، 185 ، 187 ، 188 ، 189 ، 190 ، 192 ، 194 ، 239 ، 242 ، 279 ، 312 ، 320 ، 334 ، 351\r\nجهانگير ، 7 ، 12 ، 14 ، 20 ، 31 ، 33 ، 36 ، 40 ، 41 ، 43 ، 44 ، 45 ، 46 ، 47 ، 50 ، 51 ، 59 ، 69 ، 70 ، 73 ، 75 ، 76 ، 77 ، 79 ، 82 ، 84 ، 94 ، 96 ، 97 ، 98 ، 105 ، 106 ، 107 ، 108 ، 109 ، 110 ، 112 ، 113 ، 114 ، 121 ، 122 ، 123 ، 124 ، 130 ، 134 ، 136 ، 137 ، 138 ، 140 ، 143 ، 148 ، 152 ، 153 ، 156 ، 162 ، 163 ، 164 ، 165 ، 166 ، 168 ، 169 ، 171 ، 172 ، 173 ، 176 ، 178 ، 180 ، 182 ، 183 ، 184 ، 188 ، 192 ، 193 ، 196 ، 199 ، 200 ، 204 ، 205 ، 206 ، 207 ، 210 ، 212 ، 214 ، 215 ، 216 ، 217 ، 218 ، 219 ، 221 ، 222 ،\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n223 ، 224 ، 226 ، 227 ، 229 ، 230 ، 231 ، 232 ، 233 ، 234 ، 235 ، 238 ، 239 ، 240 ، 241 ، 243 ، 244 ، 245 ، 246 ، 247 ، 250 ، 251 ، 252 ، 253 ، 256 ، 259 ، 260 ، 261 ، 262 ، 264 ، 265 ، 266 ، 277 ، 279 ، 280 ، 281 ، 282 ، 283 ، 287 ، 290 ، 291 ، 293 ، 312 ، 317 ، 319 ، 320 ، 322 ، 323 ، 328 ، 329 ، 330 ، 331 ، 332 ، 334 ، 335 ، 338 ، 341 ، 344 ، 345 ، 347 ، 348 ، 349 ، 350 ، 351 ، 353 ، 354 ، 355 ، 358 ، 359 ، 360 ، 367 ، 369 ، 371 ، 372 ، 379 ، 382\r\nجوامع الكلام ، 133\r\nجواهر العجايب ، 279\r\nجوده‌پور ( قصر ) ، 89\r\nچاندى چوك ، 188\r\nچاوسا ( جنگ ) ، 194\r\nچنگيز خان ، 11 ، 20\r\nچيتاگونگ ، 123 ، 148\r\nچيترال ، 151\r\nچيتور ، 26 ، 35 ، 101 ، 102 ، 202\r\nچيشتى ، معين الدين ، 35 ، 44 ، 130 ، 159 ، 160 ، 189 ، 215 ، 282 ، 382\r\nچيشتيه ، 166\r\nحافظ ، 285\r\nحجت اللّه البليغه ( كتاب ) ، 165 ، 274\r\nحديقه الحقيقت ، 320\r\nحرم بيگم ، 181\r\nحزين ، 297\r\nحسين ( ع ) ، 157 ، 255\r\nحسين خان ، 61\r\nحكاك ، مولانا ابراهيم ، 217\r\nحلاج ، 141\r\nحمزه‌نامه ، 247 ، 319\r\nحيدرآباد ، 15 ، 62 ، 68 ، 157 ، 170 ، 311 ، 358\r\nحيران منار ، 264 ، 354\r\nخاقانى ، 312 ، 319\r\nخانم گلبدن ، 12\r\nخانوا ، 22\r\nخراسان ، 91\r\nخضر ، 151\r\nخمسهء نظامى ، 285\r\nخوتالان ، 158\r\nخوجائىها ، 153\r\nخورنه ، 140\r\nخير البيان ، 297 ، 298\r\nخير المنازل ( مسجد ) ، 181\r\nدئوگير ، 40\r\nداراب‌نامه ، 316 ، 322\r\nداسف تولس ، 281\r\nداسوانت ، 110\r\nدانته ، 217\r\nدانيال ، 148\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nداى آناگا ، 190 ، 348\r\nدخنى - اردو ، 40 ، 41 ، 308\r\nدكن ، 275\r\nدلداربيگم ، 177\r\nدهلى ، 22 ، 28 ، 61 ، 64 ، 111 ، 128 ، 142 ، 143 ، 160 ، 190 ، 210 ، 276 ، 285 ، 310 ، 343 ، 344\r\nدوپرون ، آنكوئتيل ، 51 ، 138\r\nدودا ، دوروته‌آ ، 15\r\nدوفو ، مارتن ، 333\r\nدوقلات ، ميرزا حيدر ، 27 ، 155\r\nدومنيكو پرز ، 144\r\nديگامبره ( فرقه ) ، 139\r\nدينگلينگر ، يوهان ملشيور ، 12\r\nديوان غربى - شرقى ، 203 ، 290\r\nراجپوت ، 14 ، 35\r\nراجرز ، مايكل ، 15 ، 382\r\nرامايانا ، 136 ، 284\r\nرامبراند ، 124 ، 338\r\nراناسانگها ، 22 ، 23 ، 237 ، 239\r\nرانتام بهور ، 35\r\nرانى دور گاواتى ، 191\r\nرزم‌نامه ، 284\r\nرو ، توماس ، 12 ، 43 ، 46 ، 69 ، 72 ، 76 ، 83 ، 86 ، 88 ، 105 ، 112 ، 124 ، 193 ، 200 ، 254 ، 264\r\nروزبهان بقلى ، 296\r\nروشنيه ، راجپوتى اكبر ، 38\r\nروضة القيوميه ، 164\r\nروقيه بيگم ، 183\r\nروكرت ، فريدريش ، 171 ، 291\r\nرونى ، ابو الفرج ، 284\r\nروهتاس ، 26 ، 27\r\nزبروفسكى ، 26 ، 27\r\nزبروفسكى ، مارك ، 15\r\nزوريخ ، 15\r\nزيب التفاسير ، 190\r\nزيب النسأ ، 189 ، 190 ، 199 ، 296 ، 309 ، 312\r\nساتى خانم ، 188\r\nساراسواتى ( الهه هندو ) ، 265\r\nسالار مسعود ، 162 ، 165\r\nساماياسميدارجه ، 282\r\nسانسكريت ، 36 ، 282 ، 283\r\nسبحة المرجان ، 275\r\nستپنتى ، 41\r\nسراج اورنگ‌آبادى ، 310\r\nسرين آگار ، 91 ، 354\r\nسريناگار ، 167 ، 191\r\nسعدى ، 267 ، 285 ، 299 ، 316 ، 317\r\nسلطان‌پورى ، عبد اللّه ، 37\r\nسلطان على مشهدى ، 278 ، 322 ، 337\r\nسلطان محمد سوم ، 154\r\nسليم چيشتى ، 35 ، 36 ، 224 ، 338 ، 344 ، 345\r\nسمرقند ، 20 ، 61 ، 317 ، 343\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nسمنانى ، علا الدوله ، 159\r\nسند ، 153\r\nسهرورديه ، 158\r\nسهوان ، 28 ، 150\r\nسوتلج ، 305\r\nسورداس ، 281\r\nسوريه ، 91\r\nسووت امبره ، 139\r\nسيد شاه‌جى ، 154\r\nسيد مرتضى ، 275\r\nسيستان ، 91\r\nسيكاندرا ، 42 ، 182 ، 341 ، 361\r\nسيلهت ، 123\r\nسيورغال ، 96\r\nشاطريه ، 158\r\nشاكب ، ضيا . آ ، 15\r\nشاليمار ، 50 ، 190 ، 304 ، 353\r\nشاه پهول ، 23 ، 27 ، 159\r\nشاه‌جهان ، 7 ، 12 ، 13 ، 49 ، 53 ، 75 ، 102 ، 107 ، 128 ، 162 ، 183 ، 184 ، 188 ، 208 ، 218 ، 255 ، 279 ، 281 ، 283 ، 287 ، 298 ، 316 ، 332 ، 346\r\nشاه طهماسب ، 152 ، 330 ، 335\r\nشاه عباس ، 45 ، 153 ، 265 ، 324\r\nشاه نعمت اللّه كرمانى ، 155\r\nشاه ولى اللّه ، 64 ، 128 ، 165 ، 274 ، 303 ، 307\r\nشب برات ، 169\r\nشرخان سورى ، 24 ، 149\r\nشلگل ، ويلهلم فون ، 138\r\nشلينك ، ويلم ، 337\r\nشنايدر ، آنگليكا ، 16\r\nشوبرت لورآخ ، گوردون ، 16\r\nشوشترى ، نور اللّه ، 130 ، 156\r\nشون برون ( قصر ) ، 15 ، 338\r\nشيخ السلام ، 37\r\nشيخوپورا ، 264 ، 354\r\nشيراز ، 123 ، 141 ، 316\r\nشيرازى ، فتح اللّه ، 36\r\nشيرافكن ، 74 ، 183\r\nصاحب جى ، 190\r\nصبحت المرجان ، 128\r\nصمصام الدوله ، 17 ، 34 ، 63 ، 371\r\nطالبى آملى ، 286\r\nطبقات اكبرى ، 33\r\nطوطىنامه ، 322\r\nظهير الدين بابر ، 7 ، 19 ، 367\r\nعالمگير دوم ، 64 ، 65\r\nعبد الرحيم ، 34 ، 39 ، 40 ، 44 ، 47 ، 97 ، 108 ، 197 ، 216 ، 241 ، 282 ، 286 ، 320 ، 352 ، 359\r\nعبد الستار بن قاسم ، 147\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nعبد الطيف ، 301\r\nعبد اللّه خان ، 61\r\nعبد النبى ، 37 ، 388\r\nعبد الهادى ، 40\r\nعبدل عزيز ، 275 ، 307\r\nعبدل قدوس كانگوهى ، 130\r\nعبدل قدير الگيلانى ، 172\r\nعبدون نبى ، 130 ، 169\r\nعراق ، 91\r\nعربستان ، 91 ، 92\r\nعربى شاه ولى اللّه ، 165\r\nعسگرى ، 24 ، 178\r\nعطار نيشابورى ، 319\r\nعلى ( ع ) ، 60 ، 153 ، 155 ، 171 ، 311 ، 312\r\nعماد الملك ، قاضى الدين ، 64\r\nعمر شيخ ميرزا ، 19 ، 176\r\nعمر كوت ، 28 ، 179 ، 300\r\nعنايت خان ، 234\r\nعندليب ، محمد نصير 164 ، 165 ، 190 ، 246 ، 272\r\nعيسى ( ع ) ، 146 ، 249 ، 250 ، 333 ، 375\r\nعين القضات همدانى ، 296\r\nغازى ، 23\r\nغازى الدين حيدر ، 65 ، 255 ، 275\r\nغزالى ، 263\r\nغزالى مشهدى ، 286\r\nغنز اللّه غورى ، 98\r\nغياث بيك ، 45\r\nفاطمه ( س ) ، 155\r\nفايستل ، ه . ا ، 15\r\nفردوسيه ، 158\r\nفريد گنجى شكر ، 160\r\nفريدريش ويلهلم ، 338\r\nفصوص الحكم ، 273\r\nفوايد الانسان ، 250\r\nفيشر ، ابرهارد ، 15\r\nفيشل ، و . ، 141\r\nفيض احمد فيض ، 285\r\nفيلوت ، 17\r\nفيليپ دوم ، 145\r\nقدريه ، 164\r\nقدسيه بيگم ، 62 ، 191\r\nقرآن ، 131 ، 170 ، 171 ، 219 ، 259 ، 271 ، 274 ، 320 ، 322 ، 388\r\nقريب ، برهان الدين ، 41\r\nقزوينى ، محمد صفى ، 190\r\nقطب شاه ، محمد قلى ، 40\r\nقليچ خان ، 61\r\nكابل ، 20 ، 35 ، 111 ، 152 ، 179 ، 353\r\nكاراناتاكا ، 91\r\nكازور ، 306 ، 307\r\nكالاوانت ، لعل ، 281\r\nكامائون ، 91\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nكامران ، 24 ، 178\r\nكبراويه ، 158\r\nكراچى ، 15\r\nكردستان ، 91\r\nكرى ولش ، استوارت ، 14 ، 357\r\nكريشنا ، 201 ، 284 ، 332\r\nكشمير ، 38 ، 45 ، 47 ، 50 ، 72 ، 85 ، 86 ، 88 ، 89 ، 111 ، 120 ، 121 ، 122 ، 134 ، 136 ، 155 ، 158 ، 166 ، 167 ، 185 ، 188 ، 200 ، 207 ، 212 ، 217 ، 240 ، 243 ، 251 ، 265 ، 266 ، 295 ، 327 ، 329 ، 333 ، 335 ، 348 ، 353 ، 354 ، 355\r\nكشميرى ، محمد حسين ، 322\r\nكعبه ، 146 ، 168\r\nكلرس مان ، كريستيان ، 16\r\nكلكته ، 46 ، 68\r\nكلكهر ، 21\r\nكليله و دمنه ، 283 ، 316\r\nكليم ، ابو طالب ، 281\r\nكنز العمال ، 274\r\nكوتچ ، 153\r\nكوخ ، 14\r\nكوكا ، ميرزا عزيز ، 34 ، 40 ، 44 ، 171 ، 174 ، 178 ، 180 ، 191\r\nكوكى جيو ، 63 ، 191\r\nكونل ، ارنست ، 14\r\nكووا ، آلان ، 32 ، 176 ، 316\r\nكيشتور ، 91\r\nگرانت صاحب ( كتاب ) ، 143\r\nگراورساز ، 113\r\nگزودرز ، 133\r\nگلابى باغ ، 190 ، 348\r\nگلستان ، 323\r\nگلكندا ، 50 ، 216 ، 217 ، 226 ، 275 ، 279 ، 308\r\nگلكنده ، 40 ، 54\r\nگلمارگ ، 167\r\nگندوانا ، 34 ، 191 ، 216\r\nگنگ ، 26\r\nگواردهان ، 135 ، 278\r\nگواليور ، 23 ، 52 ، 55 ، 107 ، 118 ، 139 ، 143 ، 144 ، 163 ، 171 ، 174 ، 244 ، 298 ، 350\r\nگواليورى ، 23 ، 136 ، 160 ، 244 ، 273\r\nگوته ، 203\r\nگوجرات ، 34 ، 54 ، 111 ، 115 ، 150 ، 251 ، 308 ، 345\r\nگوسين جادروپ ، 45\r\nگيلان ، 91\r\nگيلانى ، ابو الفتح ، 250\r\nلاستى ، ژرميا ، 15\r\nلاهور ، 11 ، 15 ، 27 ، 30 ، 35 ، 38 ، 39 ، 40 ، 41 ، 50 ، 52 ، 60 ، 63 ، 68 ، 69 ، 85 ، 110 ، 111 ، 118 ، 120 ، 128 ، 134 ، 138 ، 143 ، 148 ، 156 ، 158 ، 166 ، 179 ، 180 ، 182 ، 183 ، 184 ، 190 ، 191 ، 197 ، 207 ، 209 ، 210 ، 212 ، 226 ، 231 ، 259 ، 264 ، 282 ، 284 ،\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n288 ، 293 ، 304 ، 306 ، 307 ، 319 ، 327 ، 341 ، 343 ، 346 ، 347 ، 348 ، 349 ، 350 ، 353 ، 354 ، 355 ، 360 ، 369\r\nلاهورى ، عبد الحميد ، 50\r\nلندن ، 15\r\nلودى ، 21\r\nمآثر الامرا ، 17 ، 34\r\nماريا ترزيا ، 338\r\nمازندران ، 91\r\nمازولى پاتام ، 68\r\nمالوا ، 34 ، 62 ، 111 ، 121\r\nمانرى ، 320\r\nمانرى ، شرف الدين ، 160\r\nمانوچى ، 12 ، 51\r\nماهاراشترا ، 54\r\nماوراء النهر ، 91 ، 192\r\nمايتال ، جاگديش ، 15\r\nمباركه ، 177\r\nمتروپوليتن ( موزه ) ، 14 ، 15\r\nمحبوب اكبر ، 160 ، 255 ، 322\r\nمحمد ( ص ) ، 32 ، 139 ، 146 ، 170 ، 248 ، 273 ، 275 ، 295 ، 300 ، 303 ، 312 ، 319 ، 334\r\nمحمد شاه ، 62 ، 191 ، 388\r\nمحمديه ، 164 ، 310\r\nمحمود غزنوى ، 127\r\nمخدوم الملك ، 37 ، 169\r\nمدح العل حسين ، 304\r\nمرآت القدس ، 148\r\nمرشد نظام الدين ، 160\r\nمرقينانى ، 129\r\nمريم ( س ) ، 146 ، 147 ، 375\r\nمريم الزمانه ، 134\r\nمسجد بادشاهى ، 350\r\nمسجد متى ، 351\r\nمسعود سعد سلمان ، 285\r\nمشكات المصابيح ، 128\r\nمصابيح السنّه ، 128\r\nمصر ، 91\r\nمعين الدين چيشتى ، 62\r\nمقدمات الصلات ، 322\r\nمكراب خان ، 116\r\nمكه ، 38 ، 168 ، 190 ، 275\r\nملاصدرا ، 141\r\nملكهء جهان ، 176\r\nمناقب الحيدريه ، 275\r\nمنتخب و التواريخ ، 33\r\nمهابهاراتا ، 284\r\nمهاكاوى ، 281\r\nمهام ، 21 ، 178 ، 179\r\nمهد عليا ، 176\r\nمهدوى ( فرقه ) ، 28\r\nمهدويون ، 149\r\nمهدى ( ع ) ، 165\r\nمهر النسأ ، 45 ، 183\r\nمهرجى رام ، 140\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nموتينى ، 13\r\nمور ، توماس ، 354\r\nموزهء اسلامى برلين ، 15\r\nموزهء ريت برگ ، 15\r\nموزهء كليولند ، 322\r\nموزهء كونيگ ، 16 ، 383\r\nموزهء ليندن ، 15\r\nموزهء مردم‌شناسى مونيخ ، 15\r\nموزهء هنر سين سيناتى ، 15\r\nموغلانى بيگم ، 191\r\nمونسررات ، آنتونينو ، 144\r\nميرزا غالب ، 171 ، 290\r\nميرزا جآن جانان ، 139\r\nميرزا رستم قندهارى ، 330\r\nميرزا رفيع سودا ، 103\r\nميرزا نامه ، 230 ، 267\r\nميرعلى هروى ، 322\r\nمينياتورهاى دورهء اسلامى موزهء دولتى برلين ( كتاب ) ، 14\r\nناصر الدين همايون ، 25\r\nناصر خسرو ، 151\r\nنانك ، گورو ، 142\r\nناومان ، كلاس ، 16 ، 383\r\nنثار بيگم ، 182\r\nنجات الرشيد ( كتاب ) ، 158\r\nنجوم الفرقان ، 274\r\nنجيب الدوله ، 64 ، 65\r\nنخشبى ، ضيا الدين ، 283\r\nنزاريه‌ها ، 153\r\nنظام الدين اوليأ ، 22 ، 64 ، 160 ، 189 ، 276 ، 285 ، 349\r\nنظام الدين اولياء ( آرامگاه ) ، 44\r\nنظام الملك ، 61 ، 63 ، 280\r\nنقشبنديه ، 156 ، 158 ، 159\r\nنقطوىها ، 152 ، 153 ، 375\r\nنوراتان ، 282\r\nنور الدين جهانگير ، 43 ، 369\r\nنور بخش ، سيد محمد ، 155\r\nنوربخشىها ، 155 ، 376\r\nنورجهان ، 45 ، 46 ، 156 ، 293 ، 359 ، 379\r\nنيشابور ، 293\r\nنيويورك ، 14\r\nواكر ، دانيل ، 15\r\nوالميكى ، 284\r\nوامسا ، هارى ، 284\r\nوجيه الدين گوجراتى ، 160\r\nوزيرستان ، 151\r\nوليديه ، 159 ، 251\r\nوه ( باغ ) ، 354\r\nووگان ، فيليپا ، 15\r\nويتسن ، نيكلاس ، 338\r\nويكراماجيت ، 33\r\nويلد ، 16\r\nوين ، 15\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nهاتايوگا ، 136\r\nهاروارد ، 14 ، 15\r\nهارون الرشيد ، 213\r\nهال ، ميلدن ، 46 ، 117\r\nهجويرى جولابى ، 158 ، 284\r\nهرات ، 20 ، 149 ، 236 ، 237 ، 277 ، 283 ، 319\r\nهمايون ، 7 ، 12 ، 21 ، 23 ، 24 ، 29 ، 100 ، 107 ، 129 ، 173 ، 178 ، 213 ، 232 ، 265 ، 325 ، 344 ، 377\r\nهمدانى ، سيد على ، 155 ، 158 ، 370\r\nهند ، 14\r\nهندلاين ، ويليام ، 279\r\nهندوئيسم ، 13 ، 127 ، 135 ، 137 ، 138 ، 139 ، 167 ، 284\r\nهندوستان ، 19 ، 21 ، 299\r\nهوقلى ، 46 ، 148\r\nهيتوپادسا ، 283\r\nهيندال ، 21 ، 24 ، 26 ، 27 ، 28 ، 177 ، 181 ، 368\r\nهينگ لاج ( غار ) ، 302\r\nيزوئيت‌ها ، 36 ، 117 ، 144 ، 146 ، 147 ، 212 ، 279\r\nيعيسى ، ملك محمد ، 150\r\nيومنا ( رود ) ، 193\r\nيونس خان مغول ، 176\r\n\r\n\r\n","description":"","footnote":"","page_name":" 426 ","page_number":426}
  ]