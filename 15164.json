[
  {"content":"\r\n\r\n\r\n[ شناسنامه كتاب 
  ]\r\nرساله علامه بزرگوار\r\nمحمد دهدار\r\nدر\r\nقضا و قدر\r\nبه تصحيح و پيشگفتار و تعليقات\r\nعلامه حسن حسن زاده آملى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه كتاب :\r\nنام كتاب : قضا و قدر ( علامه محمد دهدار )\r\nتعليقات : استاد علامه آيت الله حسن حسن زاده آملى\r\nناشر : انتشارات قيام ، قم ، خيابان شهدا ، كوچه ممتاز ، شماره 71\r\nچاپخانه : نهضت ، 35116\r\nگرافيك : اميرالمؤمنين ( ع ) قم\r\nحروف چينى : ادب قم ، 22385\r\nنوبت چاپ : نوبت اول\r\nتاريخ انتشار : سال 1372\r\nتيراژ : چهار هزار نسخه\r\nقطع : رقعى\r\nامتياز : متعلق به انتشارات قيام است .\r\nقيمت : 650 ريال ( تصويبى وزارت فرهنگ و ارشاد اسلامى )\r\nاين كتاب با استفاده از تسهيلات حمايتى\r\nوزارت فرهنگ و ارشاد اسلامى منتشر شده است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nپيشگفتار\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nاينك پيش گفتار\r\nبسم الله الرحمن الرحيم الحمدلله الذى هدانا سواء السبيل\r\nاين رساله وجيز و عزيز در مسئله اختيار و جبر و قدر به فارسى شيوا و رسا ، و قلم دانا و تواناى علامه بزرگوار و عارف نامدار جناب محمد دهدار قدس سره ، به نام قضا و قدر محمد دهدار است .\r\nنسخه اى از آن در تصرف اين حقير « : حسن حسن زاده آملى » است كه چون آن را در موضوع خود بسيار سودمند و ارزشمند يافته است و تا آنجا كه آگاهى دارد در دست طبع و نشر قرار نگرفته است ، با تصحيح و تعليقاتى بر آن به پيشگاه مبارك ارباب علم اهدا مى گردد .\r\nصاحب رساله و فرزند ارجمندش محمود متخلص به عيانى و معروف به دهدار هر دو از دانشمندان بزرگ عالم اسلام و از مفاخر\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاماميه اند و هر يك را مؤلفات عديده نظما و نثرا به عربى و فارسى در فنون گوناگون بويژه در علوم غريبه ، از قبيل : علم حروف و اعداد و اسرار اعداد وفقى و انواع تكسير و جفر و غيرها است .\r\nاز آن جمله مفاتيح المغاليق تأليف نعم الخلف او علامه محمود عيانى است كه در موضوع خود بى نظير يا كم نظير است . در آغاز آن بعد از خطبه كتاب گويد :\r\nاما بعد غرض از تحرير اين كتاب صواب آن است كه اين كمينه بيمقدار ابن محمد محمود دهدار المتخلص به عيانى ، گاهى با جمعى از دوستان صحبت مى داشت و از هر صحبت در خدمت ايشان حرفى مى گذاشت الخ .\r\nو در انجام آن گويد :\r\nاتمام تأليف اين كتاب و اين مسوده بر صواب در سنه ست و سبعين و تسعمائه هجريه ( 976 ) شد و اميد مى دارم كه حضرت ايزد تعالى و تقدس الخ .\r\nدر آغاز اين رساله بعد از تسميه گويد : از عدم نمودار محمد دهدار به عزيزان و برادران دينى الخ . و به همين عبارت در اول معرفة الامام كه يكى ديگر از مؤلفات فارسى او است « 1 » گويد : از عدم نمودار محمد دهدار به جانب خلف ذريه طاهره الخ .\r\nدر چند جاى الذريعه از صاحب رساله و تأليفات او نام برده شد از آن جمله در معرفى يكى از نوشته هاى فارسى او به نام الكواكب\r\n\r\n\r\n","description":"","footnote":"\r\n( 1 ) الذريعه ، ج 21 ، ص 247 .\r\n","page_name":" 6 ","page_number":6},
  {"content":"\r\n\r\nالثواقب فرمايد « : « 1 » هو احد رسائله العرفانية مرتب على سبعة كواكب بعدد السيارات » .\r\n1 فضل العلم .\r\n2 كيفية التعلم .\r\n3 اثبات الواجب بالعقل .\r\n4 اثباته باصطلاح الصوفيه .\r\n5 معرفة النفس .\r\n6 القضا و القدر .\r\n7 سر اختلاف العلماء و المذاهب الخ .\r\nآيا قضا و قدر مذكور همين رساله حاضر يا جز آن است بايد مقابله گردد ، كيف كان اين رساله را اهميتى بسزا است و به زبان دهدار بايد گفت :\r\n آنكس كه زكوى آشنايى است \r\n داند كه متاع ما كجائى است \r\nهر چند برخى از تعبيرات دهدار در بعضى از مسائل رساله خالى از دغدغه نمى نمايد ، ولى مع ذلك به نكاتى بسيار قابل توجه در آن اشارت شده است كه در تعليقات گفته آيد .\r\nاينك متن رساله علامه بزرگوار محمد دهدار :\r\n\r\n\r\n","description":"","footnote":"\r\n( 1 ) ج 18 ، ص 178 .\r\n","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nمتن رساله علامه بزرگوار محمد دهدار\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ تقديم 
  ]\r\nبسم الله الرحمن الرحيم\r\nاز عدم نمودار محمد دهدار به عزيزان و برادران دينى كه سؤال نموده اند كه اختلاف عقائد در مسئله اختيار و جبر و قدر به مرتبه اى رسيده كه بعضى انسان را در فعل خود چون جماد مى دانند در حركت ، و بعضى او را خالق فعل خود مى گويند پس اگر تحريرى كه موجب درستى اعتقاد شود به حصول پيوند دهمگنان را فائده بسيار خواهد بود .\r\nو پوشيده نماند كه در اخبار نبوى صلى الله عليه و آله وارد است كه « : اذا ذكر القدر فأمسكوا » الحديث . تعليقه 1\r\nو از باب مدينه علم عليه السلام آمده كه فرمودند در جواب سائل از قدر كه بحر عميق فلا تلجوه ، طريق مظلم فلا تسلكوه . تعليقه 2 و امثال اين اخبار بسيار است بواسطه ضعف و نارسايى عقول در ادراك اين مسئله ، لكن چون سؤال كردند جواب ضرور است تا از آن جمله نباشد كه « الجمه لله يوم القيمه بلجام من النار » . تعليقه 3\r\nو تحقيق اين مسئله موقوف است به ذكر مقدمه چند والله العاصم والموفق :\r\n\r\nمقدمه اولى :\r\nدر اخبار آمده كه اول چيزى كه الله تعالى آفريده عقل بود ، پس\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nگفت او را « : أقبل » پس روى به خدا آورد ، و باز فرمود او را كه « : أدبر » پس پشت به خدا كرد همچنين تا سه مرتبه امر به اقبال و ادبار فرمود ، الحديث بتمامه . تعليقه 4\r\nو اين اقبال و ادبار معنى جهتين امكان است ، چه ممكن بالذات چون نسبتش با فاعل ملحوظ شود وجود ، كه خير محض است ، مى يابد ، و چون نسبتش به خود به ملاحظه اقبال به سوى فاعل ملحوظ به ادبار ، عدم كه شر محض است باز مى نمايد ، چه ممكن را ملاحظه عدم علت وجود عين علت عدم است ، پس اقبال عقل كه نسبت وجود ممكن است منبع جميع خير است ، و امتثال أوامرش ازين روى است .\r\nو ادبار عقل كه نسبت بازماندگى و روى به سوى خود آوردن ممكن است ، منبع جميع شر است و ارتكاب نواهيش ازين روى است .\r\nو سر اين آن است كه ممكن موجود مؤلف است تعليقه 5 در عقل از دو چيز : يكى ماهيت او كه عدم و منبع شر است ، و يكى وجود كه منبع خير است ، اكنون در اين وقت چون روى به فاعل آورد ، جهت خيرش مى افزايد و شرش مغلوب مىشود ، و چون به خود باز گردد جهت عدميت و شرش فزون مى گردد و خيرش مغلوب مى گردد ، و اشارت بدين دو جهت ، در كلام مجيد آمده كه :  ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ  « 1 »\r\n\r\n\r\n","description":"","footnote":"\r\n( 1 ) سوره نساء ، آيه 83 .\r\n","page_name":" 12 ","page_number":12},
  {"content":"\r\n\r\nو چون ممكن با جميع ما يتعلق بذاته و بوجوده بايجادالله است چه ايجادش عين ايجاد خصوصيات او است پس اشارت به اين در كلام مجيد فرمود كه :  قُلْ كُلٌّ مِنْ عِنْدِ اللَّهِ  « 1 »\r\nپس مفاد آيه سابق به جهتين ذاتى امكان است كه منشأ اقبال و ادبار شده ، و مفاد آيه لاحق نظر به وجود ممكن و ايجاد فاعل است پس مناقضه نباشد . تعليقه 6\r\nبدان كه عقل در مرتبه امكان باشد و مخصص احدالطرفين احدى النسبتين والله اعلم .\r\n\r\nمقدمه ديگر\r\nبايد دانست كه ممكن قبل از ايجاد عدم صرف است كه به هيچوجه من الوجوه معتبر نيست و لا شى ء مطلق است و بعد از آن كه ايجاد واجب بر او تعلق گرفت يعنى موجود شد ، علما و عينا در اين حال شى ء است و اقتضاى خصوصيات دارد چه علما كه مرتبه وجود مثلا چهار مرتبه اى است از مراتب عدد و حق سبحانه و تعالى ايجاد چهار مىكند يعنى چهار را از عدم بوجود مى آرد و چهار قبل از وجود لا شى ء محض است و هيچ استعدادى و اقتضايى بالا شى ء نمى باشد\r\n\r\n\r\n","description":"","footnote":"\r\n( 1 ) سوره نساء ، آيه 82 .\r\n","page_name":" 13 ","page_number":13},
  {"content":"\r\n\r\nو چون وجود يافت و نام چهار ، براى آن معين شده حالا استعدادات و اقتضائات از ذات او ظاهر مىشود كه همه متفرع بر وجود شيئيت او است پس در اين صورت انقسام به متساويين ، و ضعف اثنين بودن ، و ثلثين سته بودن ، و نصف ثمانيه و ثلث اثنى عشر بودن ، و نسب و لوازم بسيار متفرع بر شيئيت او مىشود و از حق سبحانه فعلى كه شده همين ايجاد چهار است و به عين ايجاد او جميع خصوصياتش موجود شده و چهاريت است كه اين نسبت و اقتضاءات به عين وجود و شيئيت خود دارد پس چهار با لوازم و نسب به يك فرد ايجاد كه آن ايجاد چهار باشد ، موجود شده و فعل حق است و اين نسب و اين اضافات همه لوازم چهار بوده است كه چهارى است كه چنين است نه آن كه بعد از آن كه چهار موجود شد ، صفت انقسام به متساويين باز به ايجاد ديگر عارض او شد از فاعل كه اگر چنين بودى پس چهار ، من حيث الذات منقسم به متساويين نبودى و حال آن كه انقسام به متساويين كه عبارت از زوجيت است ذاتى چهار است و چهار به كلمه موجود به ايجاب واجب والله اعلم .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه ديگر\r\nبدان كه علم بر دو قسم است فعلى و انفعالى : علم فعلى آن است كه منشأ وجود و مأخذ معلومات است و اين علم خدا است به ممكنات .\r\nو علم انفعالى آن است كه از معلوم ناشى و حاصل مىشود و معلومات ماخذ آن علم اند كه اين علم ممكنات است .\r\nو باز هر يك از اين دو علم بر دو قسم است : اجمالى و تفصيلى ، علم اجمالى خدا را قضا نام است ، و علم تفصيلى را قدر . تعليقه 7\r\nو همچنان كه وجود شى ء مقدم است بر خصوصيات و لوازم شى ء ، علم اجمالى بشى ء نيز مقدم است بر علم تفصيلى بشى ء .\r\nاكنون بدان كه وجود ممكنات متفرع و تابع علم اجمالى خدا است و برطبق آن علم ممكنات را تعين و تحقق وجودى متحصل است . تعليقه 8\r\nاما تعين و تحقق علم تفصيلى خدا به ممكنات برطبق اقتضا و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nتعين حالات و استعدادات ممكنات است و تابع آن در هيئت تطابق ، پس ممكن برطبق علم اجمالى خداى به او تحقق وجودى مى يابد و بر طبق اقتضائات آن علم اجمالى مفصل مىشود و استعدادات او علت تعين علم تفصيلى خداى تعالى است به او ، يعنى بر طبق علم اجمالى خدا زيد خلق شد و او بلند است و علم خدا به بلندى او تعلق مى گيرد ، پس علم خدا تابع بلندى زيد است در وجود ، و بلندى زيد در وجود به اقتضاء زيديت است كه زيد بلند است در وجود و خداى تعالى زيد را وجود داده ، بر هر چه علم ازلى حق تعالى از حالات و اقتضائات ممكن بعد از ايجادش تعلق گيرد ، همان را به روى نويسند و بيان مى فرمايند كه اين ممكن چنين و چنان خواهد شد .\r\nاگر گويند كه از اين سخن لازم آيد ، علم حق تعالى متعلق به معدوم و به مقتضايش گرفته باشد و تعلق علم به معدوم محال است ؟\r\nجواب گوييم كه لازم نيست كه هر چه نزد عقل محال باشد ، نزد خدا محال باشد و حق تعالى در كلام مجيدش ، بيان تعلق علم او به معدوم و محال و مقتضيات آنها اگر بوجود آمدندى ، فرموده :\r\nقوله تعالى :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  « 1 »\r\n إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ  « 2 »\r\n فَارْجِعْنا نَعْمَلْ صالِحاً إِنَّا مُوقِنُونَ  . « 3 »  أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ  . « 4 »\r\n\r\n\r\n","description":"","footnote":"\r\n( 1 ) سوره الانبياء ، آيه 23 .\r\n( 2 ) سوره المؤمنون ، آيه 92 .\r\n( 3 ) سوره السجده ، آيه 13 .\r\n( 4 ) سوره الاعراف ، آيه 54 .\r\n","page_name":" 16 ","page_number":16},
  {"content":"\r\n\r\n وَ لَوْ رُدُّوا لَعادُوا لِما نُهُوا عَنْهُ  « 1 »\r\nو امثال اين آيات همه خبر از محال و معدوم است و مقتضياتشان ، و خبر از مخبر بدون علم محال .\r\nاكنون از اين مقدمه ظاهر شد ك‌ه وجود ممكن ، مسبوق است به علم الهى و بر طبق علم قديم ازلى وجود مى يابد و متخصص بخصوصياتش در وجود برطبق علم اجمالى مىشود و علم الهى متعين برطبق آن خصوصياتش مىشود عندالتفصيل .\r\nپس تقدير عبارت است از تعين و تخصص علم الهى به خصوصيات وجود زيد مثلا قبل از وجود زيد ، و تعيين و تخصيص علم تقديرى را معين و مخصص اسم فاعل از جانب معلوم با جميع خصوصياتش موجود به ايجاد خداى تعالى معلوماتش را بر طبق علمش .\r\nو اين مقدمه را از روى دقت فكر و صفاى طبع و حضور و تأمل وافى بايد دريافت . از روى دقت بدين وجه كه بدانند علم خدا جل و على وصف است و احد و احدى التعلق است تعليقه 9 و به يك فرد علم تمام كليات و جزئيات وجود ممكنات از ازل تا ابد مىداند و تعلق علم او به وجود ماهيات ممكنه مسمى است به علم اجمالى و قضا ، و در اين مرتبه گفته اند كه : ما لم يوجد لم يتشخص اى . اى ما لم يوجد فى العلم لم يتشخص فى العين .\r\nو تعلق علم الهى به جميع حالات و لوازم ماهيات و وجود\r\n\r\n\r\n","description":"","footnote":"\r\n( 1 ) سوره الانعام ، آيه 29 .\r\n","page_name":" 17 ","page_number":17},
  {"content":"\r\n\r\nممكنات مسمى است به علم تفصيلى و قدر و در اين مرتبه گفته اند كه : ما لم يتشخص لم يوجد . اى ما لم يتشخص فى العلم لم يوجد فى الخارج . تعليقه 10\r\nو ظاهر شد كه از اين قول دور لازم نمى آيد . پس زيد به علم خدا موجود مىشود ، وو در علم خدا حالات او منكشف مىشود ، نه آن كه علم خدا حالات زيد را كه عين اطوار وجود است عارض او مى سازد . غايتش وجود اين حالات از خداى تعالى است به عين ايجاد زيد ، و زيد آن شخص است كه مقتضى آن حالات است اسم فاعل و ملزوم آن ، آن لوازم ، چون ملزوميت زوج مر انقسام به متساويين والله اعلم . و از غايت دشوارى اين مسئله تكرار نمود در عبارت جهت سهولت .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمقدمه ديگ‌ر\r\nبدان كه جميع جواهر و اعراض و معانى و نسب و اضافات و لوازم و خصوصيات و اختصاصات و فعل و انفعال به معنى مصدرى كه كردن است و هر چه او را معلوم توان فرا گرفت و عقل ادراك آن توان كرد ولو فرضا اين تمام به ايجاد خدا موجود مى شوند و وجود اينها در هر ظرف كه فرض كنند از خداست تعالى شأنه و تشخص خاص آن از مباشر قريب مثلا اجزاى اطريفل تعليقه 11 كه هليله و بليله و آمله است و تركيب آن و امتزاج و هيأت اجتماعى و مزاج و خاصيت و جميع آنچه تعلق به وجود معجون اطريفل داشته باشد حتى نام اطريفل تمام وجودشان از خداست و حكيم نيز كه سازنده آن است ، همين حكم دارد . و فعل ساختن كه به حكيم منسوب است و تشخصات خصوصيات خاصيت مثل خصوصيت تعلق كه بعد از حصول اطريفل تشخص خاصيت آن اطريفل را كه ديگر اطريفلات را نيست و خصوصيت اين تشخص از حكيم است و وجود اين تشخص از خدا است و فعل ناشى از اختيار حكيم همين تشخص خاص\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاست .\r\nاكنون بدان كه اين خصوصيت را اشعرى كسب مى نامد و معتزلى فعل و فى الحقيقة مناقشه لفظى است والله اعلم . تعليقه 12\r\nو چون اين مقدمات معلوم شد ، بايد دانست كه هركس كه انسان را در فعل خود چون جماد مىداند در حركتش ، آن كس جماد است نه انسان چه انسان در مرتبه وجود نزد علم و اعتقاد خود است و وجود و اختيار بر فعل در انسان بديهى است . تعليقه 13\r\nو آن كس كه انسان را در فعل خود مطلق العن‌ان مىداند و اعتقاد مىكند كه فعل او من جميع الوجوه به او مفوض است اعتقادش در توحيد ناقص و نادرست است ، آيا آيات قرآنى را نخوانده ؟ و همين يك آيه كريمه كافى است كه  وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذاتِ الصُّدُورِ   أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ  « 1 » با آن كه قول را اضافه فرموده وجودش را به جانب قدس خود حواله داده .\r\nو از جمله احاديث همين دعا كافى است كه نزد خروج از خلا بايد خواند كه « : الحمدلله الذى اذهب عنى الاذى و عافانى » .\r\nو چون اين اعتقاد را كه منسوب به طائفه اماميه نيز مى دانند از كتب و احاديث ايشان روايتى ضرور است كه هم حجت بر اهل اعتقاد ناقص باشد ، و هم عاقل خبير بر اصول اعتقاد ايشان اطلاعى يابد و به مجرد نقل جهان اعتراض نكنند ، و هم اعتقادى كه منسوب\r\n\r\n\r\n","description":"","footnote":"\r\n( 1 ) سوره الملك ، آيه 14 و 15 .\r\n","page_name":" 20 ","page_number":20},
  {"content":"\r\n\r\nبه اهل بيت عليهم السلام است بشناسند :\r\nو در ( كافى ) كلينى كه از كتب معتبره اماميه است ، مروى است از ابى عبدالله عليه السلام كه گفت :\r\n« قال رسول الله صلى الله عليه و آله من زعم ان الله يأمر بالسوء و الفحشاء فقد كذب على الله ، و من زعم ان الخير و الشر به غير مشية الله فقد اخرج الله من سلطانه ، و من زعم ان المعاصى به غير قوة ( قدرة خ ل ) الله تعالى فقد كذب على الله و من كذب على الله ادخله النار » .\r\nاى عزيز اول بايد كه تحرير محل نزاع شود بعد از آن بحث كنند و محل نزاع اين دو طايفه در اين مسائل مىشود به اين كه :\r\nتشخص عين وجود است يا زايد بر وجود ، اگر عين وجود است بنده خالق است به معنى محصل اسم فاعل . و اگر زائد است بر وجود ، بنده كاسب فعل است يعنى آلت تشخص آن در وجود والله اعلم .\r\nو هم از ابى عبدالله عليه السلام مروى است كه فرمود : لا جبر و لا تفويض و لكن امر بين الامرين . تعليقه 14\r\nو هم در ( كافى ) كلينى از معاوية بن وهب مروى است كه گفت « : سمعت ابا عبدالله عليه السلام يقول ان مما اوحى الله تعالى الى موسى عليه السلام و انزل عليه فى التورية انى انا الله لا إله الا انا خلقت الخلق و خلقت الخير و اجريته على يدى من احب فطوبى لمن أجريته على يديه ، و انا الله لا إله الا انا خلقت الخلق و خلقت\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nالشر و اجريته على يدى من اريده فويل لمن أجريته على يديه « 1 »\r\nو از ابى بصير مروى است كه گفت نزد ابى عبدالله عليه السلام بودم « و قد سأله سائل فقال جعلت فداك يا ابن رسول الله من لحق الشقاء اهل المعصية حتى حكم لهم فى علمه بالعذاب على عملهم ؟ فقال ابو عبدالله عليه السلام ايها السائل حكم الله عز و جل لا يقوم له احد من خلقه بحقه فلما حكم بذلك وهب لاهل محبته القوة ع‌لى معرفته و وضع عنهم ثقل العمل بحقيقة ما هم اهله ، و وهب لاهل المعصية القوة على معصيتهم لسبق علمه فيهم و منعهم اطاقة القبول منه فواقعوا ( فوافقوا خ ل ) ما سبق لهم فى علمه و لم يقدروا ان ياتوا حالا تنجيهم من عذابه لان علمه اولى بحقيقة التصديق و هو معنى شاء ما شاء و هو سره . ( و هذا سره خ ل ) . « 2 »\r\nو اگر فطن زكى از روى انصاف مطالعه اين اخبار كند و مقصود از آن دريابد كشف مسئله قدر به روى آسان مىشود .\r\nاكنون بر سر جواب آييم و گوييم كه حق تعالى زيد را ايجاد كرده و او را چشم داده و قوه ديدن داده و اختيار نيك و بد داده بواسطه آن كه عقل او بهره از عقل اول دارد ، پس در مرتبه امكان اقبال و ادبار است و او را مرجح احدالطرفين مى يابد و آن امر است كه در شرع است والله اعلم .\r\nو چون اختيار ديدن به زيد داده ، امر فرموده كه محرم را ببين و\r\n\r\n\r\n","description":"","footnote":"\r\n( 1 ) باب الخير و الشر اصول كافى ، ص 118 ، ج 1 معرب .\r\n( 2 ) باب سعادت و شقاوت كافى ، ص 18 ، ج 1 معرب .\r\n","page_name":" 22 ","page_number":22},
  {"content":"\r\n\r\nنامحرم را مبين . و چون روح انسانى را دو جهت است تعليقه 15 يكى به جانب روح القدس كه واسطه نزول فيض الهى است به او ، و ديگرى به جانب نفس بشريت ، كه روح حيوانى است و مركب او كه بر آن سلوك راه معرفت مىتواند نمود ، پس اگر جهت روح القدس برو غالب آيد ، آسان به جانب امر مى رود و نامحرم را نمى بيند ، و اگر جهت نفس بشرى بر او غالب آيد ، آسان روى از امر مى تابد و نامحرم را مى بيند ، پس زيد با جميع خصوصيات و مقتضياتش به ايجاد حق تعالى موجود است و اختيار به او داده و در علم تفصيلى حق عز و جل به آن معين و مقرر شده كه خصوصيت زيد مقتضى و مرجح كدام طرف از اختيار است و همان طرف معلوم نوشته شده كه ، زيد فلان طرف اختيار كند و اين تقدير و نوشته نه جبر است بر زيد ، بلكه اختيار است از اقتضاى ذات زيد كه زيد آن است كه اگر يك سر موى از تن زيد ظاهر مىشود فرض تغير كند آن زيد نباشد شخص ديگر باشد . پس فعل زيد عبارت است از تعلق دادن اختيار خود به احد الطرفين يا به معونت روح القدس كه توفيق اشاره به آن است در طرف خير ، و يا به معونت نفس كه به خودش باز گذاشتن عبارت از اين است در طرف شر و اين هر دو به اقتضاى ذاتى او است .\r\nپس آدمى را دو نسبت است يكى به جبر و يكى به تفويض ، اما نسبت جبرش اقتضاى ذاتى او است كه از آنجا كلام مجيد در حق او مى فرمايد :  وَ لَوْ رُدُّوا لَعادُوا لِما نُهُوا عَنْهُ  « 1 » زيرا كه اگر از\r\n\r\n\r\n","description":"","footnote":"\r\n( 1 ) سوره الانعام ، آيه 29 .\r\n","page_name":" 23 ","page_number":23},
  {"content":"\r\n\r\nمقتضيات او است پس زايل نمى شود هر چند گويد :  أَبْصَرْنا وَ سَمِعْنا فَارْجِعْنا نَعْمَلْ صالِحاً إِنَّا مُوقِنُونَ  « 1 »\r\nو اما نسبت تفويضش وجود اختيارى كه اجل البديهيات است ، پس در اختيار مجبور است و بى اختيار اختيار مىكند و امر بين الامرين اين است .\r\nاگر گويند كه اختيار به شخص فعل از بنده با وجود فعل از خداى تعالى چون تصور توان نمود چه ايجاد امر آن فعل ، هر چند كه عند اختيار العبد باشد شأن آن ايجاد مقدم است بر شأن اختيار آن بنده ؟\r\nو اين معنى را توضيحش به جهت سهولت ادراك ضرور است : گوييم كه فعل حق عز و جل بر دو قسم است يكى موقوف است به اسباب و شرايط ، اكنون ايجاد خدا فعل بنده را از جمله آن افعال است كه آن موقوف است به شرايط و اسباب .\r\nو از جمله شرايط و اسباب يكى مشخص است اسم فاعل كه اختيار بنده از جمله شرايط و وجود فعل خواص خدا است كه آن ايجاد فعل بنده و الله اعلم . ( كذا )\r\nو از اينجاست كه جزاى عمل مقرر شده مر انسان را كه مختار است ، و جزاى عمل صالح فضل الهى است كه به معونت روح است ، لهذا مضاعف مىشود يكى تا هزار و چهارصد و يازده تعليقه 16 و جزاى عمل غير صالح عدل الهى است كه بمعونت نفس است لهذا يكى را يكى ميرسد .\r\n\r\n\r\n","description":"","footnote":"\r\n( 1 ) سوره السجده ، آيه 13 .\r\n","page_name":" 24 ","page_number":24},
  {"content":"\r\n\r\nو از جمله ضروريات دانستن اين است كه هر فعلى و عملى صورتى دارد در عالم برزخ كه آن فعل بر آن صورت بر فاعلش ظاهر مىشود بعد از انتقال او به عالم برزخ و جزا همين است كه : انما هى اعمالكم ترد عليكم و  جَزاءً بِما كانُوا يَعْمَلُونَ  « 1 » و و الناس مجزيون باعمالهم تعليقه 17\r\nو نيز بايد دانست كه علم ان‌سان مشخص روح او است ، و عملش مشخص بدن او در نشأه أخروى ، پس هر كه به صورت علم و عمل در نشأه أخروى برانگيخته مىشود چنانچه در اخبار و آثار وارد است به سبب خصوصيت خود كه او آن است هر جا كه باشد . تعليقه 18 .\r\nو سر آن آن است كه به موجب آيه كريمه :  وَ قَدْ خَلَقَكُمْ أَطْواراً  « 2 » هر چيزى را در وجود خود اطوار هست و هر طورى حكمى و صورتى دارد ، مثلا انگور را چون در خم كنى در اول حال جوش مى زند و تلخ مىشود و مسكر و در اين حال حكمش حرام است و نجس است ، و در آخر حال ترش مىشود و اسكارش و تلخى زايل مى گردد و در اينجا حكمش حليت است و طهارت ، ترا اختيار هست كه در آن طور سد راه او شوى به فشارى و صاف كرده در شيشه كنى و جميع اجزاى آن دشمن تو شوند و در قيامت جبر نقصان خود از تو كنند كه عذاب شارب خمر يك شمه اش اين است .\r\nو نيز اختيار دارى كه ممد او شوى و نگذارى كه هوا داخل خم\r\n\r\n\r\n","description":"","footnote":"\r\n( 1 ) سوره الواقعه ، آيه 24 .\r\n( 2 ) سوره نوح ، آيه 15 .\r\n","page_name":" 25 ","page_number":25},
  {"content":"\r\n\r\nشود و او را پاس دارى تا به كمال خود رسد و نعم الادام شود ترا دعاى خير كند و دوست تو شود و با عسل همراه شده صفراى تو را بشكند باذن الله تعالى .\r\nو تصديق اين معنى از حديث نبوى درباب آن كه هر قطره از غسل جنابت ملكى مىشود و اگر حلال است غاسل را استغفار مىكند و اگر از حرام است لعنت بر او مىكند .\r\nو عاقل را همين قدر كفاف است ، ليكن به جهت ثبات اعتقاد در تحقيق اين مسئله دو مثل عامى بگوييم :\r\nاگر بينى كه برادر تو دست و پاى غلام خود بسته و مى گويد كه برو آن مرغ را بگير و اگر نه تو را مى زنم البته از برادر خود اين عمل نمى پسندى و او را به جنون يا ظلم نسبت مى دهى پس چگونه نسبت چنين امرى به جناب اقدس الهى توان نمود .\r\nديگر اتفاق خلق عالم بر اين است كه ياقوت استاد است در خط و كسى چون او نيست در خوش نويسى ، اكنون اگر در اصول ثمانيه قصورى باشد از جانب قلم است چون تيزى و كندى و ناهموارى خط ، تعلق به قلم دارد البته پس اگر در خط ياقوت ناهموارى شود از قلم است كه در آن وقت همان قلم ممكن الحصول بوده .\r\n« و الحمدلله رب العالمين و الصلاة على سيدنا سيد المرسلين » .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nتعليقات قضا و قدر علامه دهدار\r\nاز استاد علامه حسن حسن زاده آملى\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\nاينك تعليقات\r\nتعليقه 1 قوله قده : پوشيده نماند كه در اخبار نبوى صلى الله عليه و آله وارد است كه اذا ذكر القدر فامسكوا .\r\nحديث شريف را سيوطى در الجامع الصغير از كامل ابن عدى و از طبرانى به اين صورت نقل كرده است « : اذا ذكر اصحابى فامسكوا ، و اذا ذكرت النجوم فامسكوا ، و اذا ذكر القدر فامسكوا » .\r\nتعليقه 2 قوله قده « : و از باب مدينه علم عليه السلام آمده كه فرمودند در جواب سائل از قدر كه بحر عميق فلا تلجوه » .\r\nاين حديث شريف درباب پنجاه و نهم توحيد صدوق از اميرالمؤمنين على عليه السلام روايت شده است ، و درباب قضا و قدر و مشيت بحار « 1 » از توحيد مذكور نقل شده است و صورت حديث اين چنين است :\r\n« ابى ره عن سعد عن ابن عيسى عن محمد البرقى عن عبدالملك بن عنترة الشيبانى عن ابيه عن جده قال : جاء رجل الى\r\n\r\n\r\n","description":"","footnote":"\r\n( 1 ) ص 33 ، ج 3 ، طبع كمپانى .\r\n","page_name":" 29 ","page_number":29},
  {"content":"\r\n\r\nاميرالمؤمنين عليه السلام فقال يا اميرالمؤمنين : اخبرنى عن القدر ؟\r\nفقال : بحر عميق فلا تلجه .\r\nفقال : يا اميرالمؤمنين اخبرنى عن القدر ؟\r\nقال : طريق مظلم فلا تسلكه .\r\nقال : يا اميرالمؤمنين اخبرنى عن القدر .\r\nقال : سر الله فلا تتكلفه .\r\nقال : يا اميرالمؤمنين اخبرنى عن القدر ؟\r\nقال فقال اميرالمؤمنين عليه السلام : اما اذا ابيت فانى سائلك اخبرنى أكانت رحمة الله للعباد قبل اعمال العباد ام كانت اعمال العباد قبل رحمة الله ؟\r\nقال : فقال له الرجل : بل كانت رحمة الله للعباد قبل اعمال العباد .\r\nفقال اميرالمؤمنين عليه السلام : قوموا فسلموا على اخيكم فقد اسلم و قد كان كافرا .\r\nقال و انطلق الرجل غير بعيد ثم انصرف اليه فقال له : يا اميرالمؤمنين أبالمشية الاولى نقوم و نقعد و نقبض و نبسط ؟\r\nفقال له اميرالمؤمنين عليه السلام : و انك لبعيد فى المشية اما انى سائلك عن ثلاث لا يجعل الله لك فى شى ء منها مخرجا : اخبرنى اخلق الله العباد كما شاء أو كما شاؤوا ؟\r\nفقال : كما شاء .\r\nقال : فخلق الله العباد لما شاء او لما شاؤوا ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nفقال لما شاء .\r\nقال : يأتونه يوم القيمة كما شاء أو كما شاؤوا ؟\r\nقال : يأتونه كما شاء .\r\nقال : قم فليس اليك من المشيئة شى ء .\r\nجناب شيخ حر عاملى رحمة الله عليه در كتاب فصول مهمه بابى به اين عنوان دارد : ( باب انه لا ينبغى الكلام فى القضاء و القدر بل ينبغى الكلام فى البداء ) و حديث مذكور را تقطيع كرد و صدر آن را تا آنجا كه حضرت فرمود ، سرالله فلا تتكلفه براى اثبات مدعاى خود كه عنوان باب است ، نقل نموده است .\r\nدر اين حديث در مقام خطاب به سائل ، فعل را منفرد آورده ( فلا تلجه ، فلا تسلكه ) و در قضا و قدر دهدار ، به صيغه جمع آمده است ( فلا تلجوه ) گويا نظر به عبارت نهج البلاغة دارد كه در قسم سوم آن كه باب مختار حكم اميرالمؤمنين عليه السلام است ، به صورت جمع آمده است و به عبارت آن از روى نسخه اى كه مقابله شده با نسخه عرض شده بر نسخه رضى رضوان الله تعالى عليه است ، اين چنين است :\r\nو قد سئل عن القدر قال طريق مظلم فلا تسلكوه و بحر عميق فلا تلجوه و سرالله فلا تتكلفوه .\r\nعبارت نسخه قضا و قدر دهدار به اين صورت بود ( و از باب مدينه علم عليه السلام آمده كه فرمودند در جواب سائل از قدر كه بحر مظلم فلا تلجوه ، و ما احتمال تحريف و اسقاط از ناحيه ناسخ داده ايم\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nو مطابق جوامع روايى تصحيح كرده ايم .\r\nدرباب قضا و قدر و مشيئت بحار « 1 » از فقه الرضا به اين صورت آمده است :\r\nسئل اميرالمؤمنين صلوات الله عليه عن القدر ؟ قال : فقيل له انبئنا عن القدر يا اميرالمؤمنين قال سرالله فلا تفتشوه . فقيل له الثانى : انبئنا عن القدر يا اميرالمؤمنين .\r\nقال : بحر عميق فلا تلحقوه ( فلا تلجوه خ ل ) .\r\nفقيل له انبئنا عن القدر فقال : ما يفتح الله للناس من رحمة فلا ممسك لها و ما يمسك فلا مرسل لها ، الحديث .\r\nمطلبى كه در اينجا سزاوار ذكر است ، اين است كه در اول امام عليه السلام سائل را از ورود در مطلب قدر منع فرمود و پس از ابرام و اصرار سائل در مقام جواب وى برآمد ، و از اين قبيل در موارد ديگر نيز مى بينيم كه سائل از مسئله اى مهم مى پرسد و معصوم عليه السلام در جوابش خوددارى مىكند و يا او را از ورود در آن مسئله منع مى فرمايد و يا جوابى اجمالى بيان مى دارد و يا پس از سكوت به عنوان تحريص سائل و يا تكميل استعدادش و يا پس از الحاح سائل همان مهم را به بيانى مبين مى سازد ، از آن جمله است سؤال جناب كميل قدس سره از حضرت اميرالمؤمنين عليه السلام درباره حقيقت كه در ابتدا آقا به او فرمود : مالك و الحقيقه ، و پس از آن كه كميل عرض كرد اولست صاحب سرك ، او مثلك يخيب سائلا ، امام در جوابش\r\n\r\n\r\n","description":"","footnote":"\r\n( 1 ) ص 36 ، ج 3 ، طبع كمپانى .\r\n","page_name":" 32 ","page_number":32},
  {"content":"\r\n\r\nحقايقى افاده فرمود آن هم با استدعاى متعدد زدنى بيانا كميل . اين حديث عرشى ولوى علوى را سيد حيدر آملى قدس سره در جامع الاسرار قاضى نورالله شهيد نورالله وجهه در اول مج‌لس ششم مجالس المؤمنين ، و شيخ بهائى قده در كشكول ، و شيخ عبدالرزاق لاهيجى در شرح گلشن راز و خوانسارى قدس سره در روضات الجنات ، و محدث قمى قدس سره در سفينة البحار نقل كرده اند و بسيارى از اساطين علم قديما و حديثا آن را شرح كرده اند .\r\nو از آن جمله است سؤال همام بن شريح از حضرت اميرالمؤمنين عليه السلام در اوصاف متقين كه امام در ابتدا در جوابش تثاقل ورزيد و سپس جوابى كوتاه ادا فرمود ، ولى همام قرار نگرفت و بدان قانع نشد ، حتى امام را سوگند داد كه امام در جوابش چنان خطبه غراء را كه در نهج البلاغه مذكور است « 1 » در وصف متقين ايراد فرموده است :\r\nروى ان صاحبالامير المؤمنين عليه السلام يقال له همام كان رجلا عابد افقال له يا اميرالمؤمنين صف لى المتقين حتى كأنى انظر اليهم فتثاقل عليه السلام عن جوابه ثم قال عليه السلام : يا همام اتق الله و احسن فان الله مع الذين اتقوا والذين هم محسنون ، فلم يقنع همام بذلك القول حتى عزم عليه الخ .\r\nو تقريبا از آن جمله است اين حديث : در معانى الاخبار صدوق قدس سره در تفسير آيه شريف   ن وَ الْقَلَمِ وَ ما يَسْطُرُونَ   كه در\r\n\r\n\r\n","description":"","footnote":"\r\n( 1 ) خطبه 191 .\r\n","page_name":" 33 ","page_number":33},
  {"content":"\r\n\r\nچهاردهم بحار « 1 » نيز نقل شده است ، باسنادش از سفيان ثورى روايت كرده است :\r\nقال سألت جعفر بن محمد صلى الله عليه و آله عن ن فقال عليه السلام هو نهر فى الجنة قال الله عز و جل اجمد فجمد فصار مدادا ثم قال عز و جل للقلم اكتب فسطر القلم فى اللوح المحفوظ ما كان و ما هو كائن الى يوم القيمة ، فالمداد مداد من نور و القلم قلم من نور و اللوح لوح من نور .\r\nقال سفيان فقلت له يا ابن رسول الله صلى الله عليه و آله بين لى امر اللوح والقلم و المداد فضل بيان و علمنى مما علمك الله فقال عليه السلام يا ابن سعيد لو لا انك اهل للجواب ما اجبتك ، فنون ملك يؤدى الى القلم و هو ملك ، والقلم يؤدى الى اللوح و هو ملك ، و اللوح يؤدى الى اسرافيل ، و اسرافيل يؤدى الى ميكاييل ، و ميكاييل يؤدى الى جبرئيل ، و جبرئيل يؤدى الى الانبياء و الرسل عليهم السلام قال : ثم قال لى : قم يا سفيان فلا آمن عليك .\r\nسفيان ثورى در اين حديث ابو عبدالله سفيان بن سعيد ثورى كوفى است ، از امام صادق عليه السلام روايت كرده است و دستورالعمل هايى از آن جناب دارد ، و ثورى به فتح ثاى مثلثه منسوب به ثور بن عبد مناة است كه يكى از اجداد او است . جمع كثيرى از اعيان علماء و حمله روايات از آن جمله عبدالرزاق بن همام صنعانى صاحب كتاب مصنف از او روايت مى كنند وفات او در سنه\r\n\r\n\r\n","description":"","footnote":"\r\n( 1 ) ص 90 ، چاپ كمپانى .\r\n","page_name":" 34 ","page_number":34},
  {"content":"\r\n\r\nصد و شصت و يك هجرى قمرى بوده است در تقريب ابن حجر و حلية الاولياء ابو نعيم اصفهانى و روضات الجنات خوانسارى بيوگرافى او به تفصيل مذكور است .\r\nو از آن جمله است اين روايت بصائر ، باسناده عن عمار الساباطى قال قلت لابى عبدالله عليه السلام جعلت : فداك احب ان تخبرنى باسم الله الاعظم ، فقال انك لا تقوى على ذلك . قال فلما الححت قال فكانك اذا ثم ، قال فدخل البيت هنيأة ثم صاح بى ادخل فدخلت ، فقال لى ما ذلك ؟\r\nفقلت اخبرنى به جعلت فداك ، قال فوضع يده على الارض فنظرت الى البيت يدور بى و اخذنى امر عظيم كدت اهلك ، فضحك عليه السلام ، فقلت جعلت فداك حسبى لا اريد ، ( الحديث ) .\r\nغرض اين است كه از اخبار فوق استفاده مىشود كه بواسطه ضعف و نارسايى عقول عامه مردم در ادراك اين گونه مسائل از قبيل قضا و قدر نهى از ورود آنها شده است نه آن كه مطلقا حتى براى خواص و افراد مستعد و لايق خوض و تحقيق در آنها نهى تحريمى شده باشد ، و گرنه امام عليه السلام پس از نهى در ورود بر اثر الحاح سائل جواب سؤالش را نمى فرمود ، چنان كه باز از اميرالمؤمنين عليه السلام روايت است كه :\r\nقال عليه السلام فى القدر الا ان القدر سر من سرالله الى قوله عليه السلام : لا ينبغى ان يطلغ عليها الا الواحد الفرد ، الحديث . « 1 »\r\n\r\n\r\n","description":"","footnote":"\r\n( 1 ) باب القضا و القدر ، بحار ، ص 29 ، ج 3 ، چاپ كمپانى .\r\n","page_name":" 35 ","page_number":35},
  {"content":"\r\n\r\nبنابر آنچه كه تقديم داشته ايم ، حكم باب معنون در فضول مهمه كه لا ينبغى الكلام فى القضا و القدر كه مطابق صدر حديث مروى از اميرالمؤمنين استفاده گرديده است ، دانسته مىشود .\r\nآن جناب در فصول مهمه از جناب ش‌يخ صدوق رحمة الله تعالى عليهما پيروى كرده است چه اين كه در اعتقاداتش درباب اعتقاد در قضا و قدر فرمود :\r\nو الكلام فى القدر منهى عنه كمال قال اميرالمؤمنين عليه السلام لرجل قد سأله عن القدر فقال له بحر عميق فلا تلجه ثم سأله ثانيا عن القدر فقال طريق مظلم فلا تسلكه ثم سأله ثالثا فقال سرالله فلا تتكلفه الخ .\r\nصواب آن است كه جناب مفيد رحمة الله عليه در اوائل المقالات كه در حقيقت تصحيح اعتقادات صدوق رحمة الله عليه است فرموده است كه :\r\nاما الاخبار التى رواها ابوجعفر رحمة الله فى النهى عن الكلام فى القضا و القدر فهى تحتمل وجهين احدهما ان يكون النهى خاصا بقوم كان كلامهم فى ذلك يفسدهم و يضلهم عن الدين و لا يصلحهم فى عبادتهم الا الامساك عنه و ترك الخوض فيه ، و لم يكن النهى عنه عاما لكافة المكلفين و قد يصلح بعض الناس بشيى ء و يفسد به آخرون ، و يفسد بعضهم بشى ء و يصلح به آخرون فدبر الائمة عليهم السلام اشياعهم فى الدين بحسب ما علموه من مصالحهم فيه .\r\nوالوجه الاخر ان يكون النهى عن الكلام فى القضا و القدر النهى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعن الكلام فيما خلق الله تعالى و عن علله و اسبابه و عما امر به و تعبد و عن القول فى علل ذلك اذ كان طلب علل الخلق و الامر محظورا لان الله سترها عن اكثر خلقه الخ .\r\nو دهدار بعد از اين پس از نقل چند حديث از اهل بيت عصمت عليهم السلام گويد :\r\nو اگر فطن زكى از روى انصاف مطالعه اين اخبار كند و مقصود از آن دريابد كشف مسئله قدرى بر وى آسان مىشود ، و در اول اين رساله سبب روايات ناهى از ورود در مسئله قدر را ضعف و نارسايى عقول در ادراك اين مسئله دانسته است .\r\nحق جل و على فرمايد :  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  « 1 »\r\nتعليقه 3 قوله قدس سره : تا از آن جمله نباشد كه « الجمه الله بلجام من النار » .\r\nعبارت نسخه اى كه در تصرف اينجانب است ، چنين است : تا از آن جمله نباشد كه الجم الله بلجام من النار .\r\nاين جمله حديثى است كه درباب 24 مقدمه سنن ابن ماجه باسنادش از نبى خاتم صلى الله عليه و آله به چند صورت روايت شده است .\r\nالف ما من رجل يحفظ علما فيكتمه الااتى به يوم القيامة ملجما بلجام من النار .\r\n\r\n\r\n","description":"","footnote":"\r\n( 1 ) سوره ص ، آيه 30 .\r\n","page_name":" 37 ","page_number":37},
  {"content":"\r\n\r\nب باسنادش از انس بن مالك روايت كرده است يقول سمعت رسول الله صلى الله عليه و آله يقول من سئل عن علم فكتمه الجم يوم القيمة بلجام من النار .\r\nج باسنادش از ابى سعيد الخدرى قال قال رسول الله صلى الله عليه و آله من كتم علما مما ينفع الله به فى امر الناس ، امر الدين الجمه الله يوم القيامة بلجام من النار .\r\nد قال رسول الله صلى الله عليه و آله من سئل عن علم يعلمه فكتمه الجم يوم القيامة بلجام من نار .\r\nو درباب كراهية منع العلم از سنن ابى داود از رسول الله صلى الله عليه و آله چنين روايت شده است : من سئل عن علم فكتمه الجمه الله بلجام من نار يوم القيمة و در جامع ترمذى و مسند احمد بن حنبل نيز روايت شده است .\r\nچون از دهن بايد كلام صادر گردد و جواب سائل داده شود ، ولى ممسك دهن بست و از جواب و نشر علم امتناع كرد در كيفرش بلجام آتشين ملجم مىشود .\r\n گر بخارى خسته اى خود كشته اى \r\n ور حرير و قزدرى خود رشته اى \r\nتعليقه 4 عقل و نقل موافق اند كه عقل مخلوق اول است . در جوامع روائبه فريقين ( عامه و خاصه ) به اسانيد مختلفه و الفاظ متغايره روايت شده است كه « : لما خلق الله تعالى العقل استنطقه ، ثم قال له أقبل فأقبل ، ثم قاله ادبر فادبر » ، الحديث .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nيا به اين صورت :\r\n« اول ما خلق الله تعالى العقل ثم قال له اقبل فاقبل ثم قال له ادبر فادبر ) ) ، الحديث .\r\nدهدار اين حديث شريف نورانى را به عنوان تمهيدى در اول اين رساله در رد جبرى مفرط و تفويضى مفرط به كار برده است و اقبال و ادبار را به جهتين امكان با نظرى دقيق و عميق تفسير كرده است چنان كه فرمود « : در اخبار آمده كه اول چيزى كه الله تعالى آفريده عقل بود ، الخ » و از آن نتيجه گرفته است كه « : پس اقبال عقل كه نسبت وجود ممكن است منبع جميع خير است و امتثال اوامرش ازين روى است ، و ادبار عقل كه نسبت بازماندگى و روى بسوى خود آوردن ممكن است ، منبع جميع شر است و ارتكاب نواهيش از اين روى است » .\r\nقوله قدس سره : در اخبار آمده كه اول چيزى كه الله تعالى آفريده عقل بود الخ جناب صدوق قدس سره در نخستين حديث باب نوادر من لا يحضره الفقيه كه آخر ابواب آن است آورده است كه :\r\nروى حماد بن عمرو و انس بن محمد عن ابيه جميعا عن جعفر بن محمد عن ابيه عن جده عن على بن ابى طالب عليه السلام عن النبى صلى الله عليه و آله انه قال : يا على اوصيك بوصية فاحفظها فلا تزال بخيز ما حفظت وصيتى يا على ان اول خلق خلقه الله عز و جل العقل فقال له اقبل فاقبل ثم قال له ادبر فادبر فقال و عزتى و جلالى ما خلقت خلقا هو احب الى منك بك آخذ و بك اعطى و بك اثيب و بك اعاقب .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nجناب شيخ حر عاملى قدس سره درباب ابى عبدالله جعفر بن محمد الصادق عليهما السلام از ابواب الائمه جواهر سنية « 1 » چنين روايت كرده است :\r\nعن عدة من اصحابنا عن احمد بن محمد عن على بن حديد عن سماعة بن مهران عن ابى عبدالله عليه السلام قال :\r\nان اول ما خلق الله العقل فقال له ادبر فادبر ثم قال له اقبل فاقبل فقال الل‌ه خلقتك خلقا عظيما و كرمتك على جميع خلقى ، الحديث .\r\nو درباب ابى الحسن على بن موسى الرضا عليهما السلام « 2 » چنين روايت كرده است :\r\nعن ابى عبدالله العاصمى عن على بن الحسن عن على بن اسباط عن الحسن بن جهم عن الرضا عليه السلام قال ان الله خلق العقل فقال له اقبل فاقبل و قال له ادبر فادبر فقال و عزتى ما خلقت شيئا احسن منك و احب الى منك بك آخذ و بك اعطى .\r\nدر اين حديث اول و لما ندارد . و ثقة الاسلام كلينى در اول كافى باسنادش از ابى جعفر عليه السلام چنين روايت كرده است :\r\nلما خلق الله العقل استنطقه ثم قال له اقبل فاقبل ثم قال له ادبر فادبر ثم قال و عزتى و جلالى ما خلقت خلقا هو احب الى منك و لا اكملتك الا فيمن أحب اما انى اياك آمر و اياك انهى و اياك اعاقب و اياك اثيب .\r\n\r\n\r\n","description":"","footnote":"\r\n( 1 ) ص 268 ، طبع بمبئى .\r\n( 2 ) ص 289 .\r\n","page_name":" 40 ","page_number":40},
  {"content":"\r\n\r\nدر اين حديث و احاديث بسيار ديگر لما دارد ولى لما مثل ديگر كلمات و لغات ديگر جميع السنه همگى از عالم طبيعت برخاسته اند و مانند خود كلماتى تكوينى كتاب طبيعت روازن و اشارات و اماراتى بمعانى و حقايق ماوراى طبيعت اند نه وعاى آنها چه آن انوار قاهره و معانى امريه عارى از ماده و احكام آنند چنان كه آمدى در غرر و درر از برهان موحدين امام على عليه السلام روايت كرده است كه سئل عليه السلام عن العالم العلوى فقال عليه السلام صور عالية عن المواد خالية عن القوة و الاستعداد ( صور عارية عن المواد عالية عن القوة و الاستعداد خ ل ) الخ ، و ظرف و مظروف ، و غذاء و مغتذى با هم مسانخ اند اگرچه در ماوراى طبيعت ظرف و مظروف هم صادق نيست چه انيات محضه و مرسلات و مطلقات وجوديه اند و اتحاد علم و عالم و معلوم است بلكه اتحاد هم از ضيق تعبير است و مطلب فوق اتحاد است ، بقول شيخ شبسترى :\r\n عروض و قافيه معنى نسنجد \r\n بهر ظرفى درو معنى نگنجد \r\n معانى هرگز اندر حرف نايد \r\n كه بحر قلزم اندر ظرف نايد \r\nو نيز جناب كلينى قدس سره در كتاب عقل و جهل كافى باسنادش از امام صادق عليه السلام كه حديث چهاردهم آن است روايت كرده است :\r\nفقال ابو عبدالله عليه السلام آن الله عز و جل خلق العقل و هو اول خلق من الروحانيين عن يمين العرش من نوره فق‌ال له ادبر فادبر ثم قال له اقبل فاقبل فقال الله تبارك و تعالى خلقتك خلقا عظيما و كرمتك\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعلى جميع خلقى ، الحديث .\r\nاين « العقل و هو اول خلق من الروحانيين » همان اول ما خلق الله العقل است كه بدوا از جواهر سنيه نقل كرده ايم جناب مجلسى رحمة الله عليه در اول مرآة العقول فرمود :\r\nخبر اول ما خلق الله العقل لم اجده فى الاخبار المعتبره . « 1 »\r\nدر روايتى چنان كه نقل كرده ايم آمده است : اول ما خلق الله العقل ، و در روايت ديگر اول ما خلق الله القلم ، و در روايت ديگر اول ما خلق الله ملك كروبى ، و در روايت ديگر حضرت رسول صلى الله عليه و آله فرمود : اول ما خلق الله نورى ، و در روايت ديگر اول ما خلق الله روحى ، و در حديث ديگر اول ما خلق الله هو الهو ، و در حديث ديگر از روضه كافى رجلى شامى از امام باقر عليه السلام از اولين مخلوق مى پرسد گفتار امام به اين جمله مى رسد ولكنه اذ لا شى ء غيره و خلق الشى ء الذى جميع الاشياء منه و هو الماء الذى خلق الاشياء منه ، الحديث .\r\nو نيشابورى در تفسير غرائب القرآن در تفسير سوره ن والقلم آورده است اول ما خلق الله جوهرة الخ .\r\nو در الدر المنثور از ابن عباس روايت كرده است كه قال ، قال رسول الله صلى الله عليه و آله ان اول ما خلق الله القلم و الحوت ، الحديث .\r\nو احاديث ديگر نيز از اين قبيل روايت شده است و همه آنها اوصاف و نعوت يك چيزند و اسامى يك مسمى اند كه به اعتبارات\r\n\r\n\r\n","description":"","footnote":"\r\n( 1 ) ص 7 ، ج 1 ، چاپ سنگى .\r\n","page_name":" 42 ","page_number":42},
  {"content":"\r\n\r\nمختلف هر اسمى به صفتى و حقيقتى اشارت دارد .\r\n مشو احول مسمى جز يكى نيست \r\n اگر چه ما بسى اسما نهاديم \r\nعلامه دهدار در بيان اقبال و ادبار حديث شريف عقل بسيار دقت نظر به كار برده است كه تمهيدى لطيف و شگفت در مسئله قضا و قدر است هر چند حديث شريف را محمل هاى ديگر نيز به همان پايه بلند تفسير و شرح دهدار است ، آرى گفتار سفراى الهى چنين است كه براى خواص در صدق مقام شامخ ولايت الهيه آنان خود معجزه اى باهر است .\r\nحديث ان اول خلق خلقه الله عز و جل العقل را كه از من لا يحضر نقل كرده ايم از نسخه اى نقل كرده ايم كه از به دو تا ختم آن در محضر مبارك جناب شيخ حر عاملى قدس سره صاحب وسائل ، قرائت و مقابله تحقيقى شده است و آخر آن به خط مبارك آن جناب به اين عبارت مزين است :\r\nبسم الله الرحمن الرحيم انهاه قرائة و مقابلة و تحقيقا المولى الجليل الفاضل الصالح مولانا محمد ابراهيم بن المولى الاجل الفاضل مولانا محمد نصير و قد اجزت رواية جميع كتب الحديث عنى عن مشايخى بالطرق المعروفة المذكورة فى محلها و الاسانيد المتصلة باصحاب العصم‌ة عليهم السلام حر ره محمد بن الحسن الحر العاملى فى نصف شهر بيع الاول سنه 1102 .\r\nغرض از اين تأكيد و ابرام اين است كه چون مثل جناب\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمجلسى قدس سره در مرآة العقول در ورود اول ما خلق الله العقل دغدغه فرموده است ، لازم ديده ايم كه ماخذ قابل اعتماد آن را به عرض برسانيم .\r\nتذييل : غرض ما از اين تذييل اشاره به مطلبى است كه هر چند از حريم موضوع رساله خارج است ولى در بيان حديث اول ما خلق الله العقل اهميتى بسزا دارد ، و آن اين كه در كتب اساطين عرفان اول ما خلق جز اول ما صدر است و اول ما صدر مقدم بر اول ما خلق است . و از برخى روايات اهل بيت وحى عليهم الصلاة و السلام همين دقيقه استفاده مىشود بلكه ظواهر روايات متعددى بر اين نكته عليا دلالت دارند ، و براى متضلع در فهم صحف مطهره عارفين بالله معلوم است كه منبع معارف آنان باطن ولايت است و اشارات آنان بشاراتى از اسرار و بطون آيات و روايات است و در حقيقت عارف كامل فيلسوف حقيقى است و به تعبير دلپذير معلم ثانى فارابى در آخر كتاب تحصيل السعادة فيلسوف حقيقى امام است . نخست به بيان برهان اول ما خلق به مبناى حكيم مى پردازيم و پس از آن به بيان اول ما صدر بر اساس عارف :\r\nدر كتب عقليه مبرهن است كه الواحد لا يصدر منه الاواحد ، اين واحد مصدر ، واحد حقيقى است كه بسيط الحقيقه است يعنى از تمام جهات واحد است و به هيچ نحو تكثر و اجزائى ندارد : نه اجزاى خارجى چون تجزيه مركبات به عناصر و بسائط ، و تجزيه عقاقير و معجونات و اطريفلات به مفردات ، و تجزيه جسم به ماده و صورت ،\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nو نه اجزاى مقدارى و عددى كه در كم متصل و منفصل جارى است ، و نه اجزاى ذهنى كه جنس و فصل است و اجزاى اعتبارى موجود ممكن به وجود و ماهيت است ، و نه ديگر اجزاى موهوم و متصور مطلقا .\r\nشيخ رئيس در فصل يازدهم نمط پنجم اشارات در بيان قاعده الواحد لا يصدر عنه الا واحد بحث كرده است و عنوان آن را تنبيه قرار داده است ، خواجه در شرح آن فرمايد :\r\nيريد بيان ان الواحد الحقيقى لا يوجب من حيث هو واحد الاشيا واحدا بالعدد و هذا الحكم قريب من الوضوح و لذلك و سم الفصل بالتنبيه و انما كثرت مدافعة الناس اياه لاغفالهم معنى الوحدة الحقيقية .\r\nو ما به همين اندازه در عنوان و برهان اصل قاعده الواحد اكتفاء مى كنيم . بر اين قاعده متفرع كرده اند كه صادر نخستين عقل مجرد است كه بسيط عينى خارجى است و يكى از معانى بسيط در صحف آنان موجود مجرد ماوراى طبيعى است و اگر تركيبى در آن توهم شود به لحاظ ذهن است كه به اعتبار ذهن ، آن را تركيبى از جنس و فصل خواهد بود چنان كه بسائط مادى مثلا الوان را ، و يا به اين اعتبار كه « كل ممكن زوج تركيبى مركب من وجود و ماهية » و اين عقل كه صادر اول است ، عقل كل و مبدأ سائر اشيا است به اين معنى كه اذا كان العقل كان الاشياء .\r\nو جز عقل ، ممكن نيست كه موجود ديگر صادر اول باشد ، چه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاگر نفس باشد نفس موجود مجردى است كه به لحاظ تعلق به بدن و تدبير در آن عنوان نفس بر او طارى مىشود و چنين موجودى هر چند در مقام ذاتش مجرد است اما در مقام فعل تعلق به بدن دارد خواه نفس كل باشد كه تعلق به كل عالم اجسام دارد ، و خواه نفوس ناطقه جزئيه كه هر يك تعلق به بدنى خاص دارد . پس اگر نفس صادر اول باشد با وصف عنوانى نفس لازم آيد كه صادر اول كثير ب‌اشد يكى ذات نفس و ديگر بدن او و اين محال است .\r\nو همچنين صادر اول ممكن نيست جسم بوده باشد چون جسم مركب از دو مبدأ خود بنام هيولى و صورت است ، پس لازم آيد كه از فاعلى آن چنان اعنى معطى وجودى كه واحد حقيقى است كثير صادر گردد و اين محال است .\r\nو همچنين اگر صادر اول هيولى باشد محال است زيرا هيولى قوه محض است يعنى آن ماده نخستين كه جوهرى غير محسوس قابل انفعال است نه صورت جسميه كه صورت مقابل ماده است ، و قوه محض بدون صورت جسميه تحقق و حصول نمى يابد چه هيولى در وجودش محتاج به صورت است چنان كه صورت در تشخص خود محتاج به هيولى است نه در وجودش ، و اين تلازم بين هيولى و صورت بحسب تحقق خارجى آنها است كه انفكاك آن دو را از يكديگر نشايد ، پس اگر هيولى صادر نخستين باشد بايد صادر اول در خارج مركب باشد و اين نيز بنابر قاعده الواحد باطل است .\r\nو همچنين اگر صادر اول صورت جسميه باشد باز ممكن\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنيست زيرا به حكم تلازم بين هيولى و صورت در خارج لازم آيد كه صادر اول مركب باشد .\r\nو همچنين اگر صادر اول عرض باشد باز لازم آيد كه از واحد بحت و بسيط كثير صادر شود چه اين كه عرض در وجود خود محتاج به موضوع است و موضوع آن جسم است كه مركب از ماده و صورت است .\r\nو نيز صادر اول بايد مبدأ سائر اشيا باشد و حال اين كه هيچ يك از عرض و هيولى و صورت و جسم بلكه نفس هم ممكن نيست مبدأ سائر اشيا بدان معنى كه گفته ايم بوده باشند و چون احتمالات مذكوره باطل است پس بايد عقل مجرد صادر اول باشد ، و دانستى كه اين حكم حكماء ممضى و معاضد شرع انور است ، و بقول صدرالمتألهين در اسرار الايات : تبا لفلسفة لا تطابق قوانينها قوانين الشرع .\r\nاين بود سخنى به اجمال در اول ما خلق كه حكيم و عارف هر دو بدان تصريح كرده اند اما اول ما صدر حقيقتى است كه اول ما خلق يكى از شئون و تعين هاى آن است ، و كلمه خلق بر اين مدعى خود دليل قاطع و شاهد صادق است چه خلق تقدير و اندازه است كه با تعيين مناسب است ، ابن جوزى درباب الخلق از كتاب نزهة الاعين النواظر فى علم الوجوه و النظائر آورده است : قيل الخلق : الايجاد على تقدير و ترتيب ، قال ابن قتيبة : اصل الخلق التقدير ، قال زهير :\r\n ولانت تفرى ما خلقت و بعض \r\n القوم يخلق ثم لا يفرى \r\n\r\n","description":"","footnote":"","page_name":" 47 ","page_number":47},
  {"content":"\r\n\r\nو قال ابن فارس : يقال خلقت الاديم للسقاء : اذا قدرته ، انتهى ما اردنا نقله من النزهة .\r\nو فى جمهرة اللغة للازدى : خلقت الشى اذا قدرته ، و انشد لزهير بن ابى سلمى : و لانت تفرى البيت .\r\nو فى صحاح الجوهرى : الخلق : التقدير ، يقال خلقت الاديم اذا قدرته قبل القطع و منه قول زهير : و لانت تفرى البيت ، و قال الحجاج ما خلقت الافريت و لا وعدت الاوفيت .\r\nو فى مجمع الطريحى : قوله هو الله الخالق البارى ء المصور ، فالخالق هو المقدر لما يوجده ، و البارى هو المميز بعضه عن بعض بالاشكال المختلفة ، و المصور : الممثل . قال بعض الاعلام : قد يظن ان الخالق و البارى ء و المصور الفاظ مترادفة و ان الكل يرجع الى الخلق و الاختراع و ليس كذلك بل كل ما يخرج من العدم الى الوجود مفتقر الى تقديره اولا و ايجاده على وفق التقدير ثانيا ، والى التصوير بعد الايجاد ثالثا فالله تعالى خالق من حيث هو مقدر ، و بارى ء من حيث هو مخترع و موجد ، و مصور من حيث انه مرتب صور المخترعات احسن ترتيب .\r\nاز بيانى كه تقديم داشتيم نتيجه گرفته مىشود كه مفاد حديث اول ما خلق اين است كه اول موجودى كه به خلق و تقدير ايجاد شد ، عقل است لذا خلق و تقدير در اول ما صدر نيست و اگر در السنه حكماء آمده است اول الصوادر هوالعقل الاول آن را تأويلى دقيق است كه صدرالمتألهين در فصل بيست و نهم مرحله ششم اسفار كه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر علت و معلول است ، بيان فرموده است كه : و قول الحكماء ان اول الصوادر هو العقل الاول بناء على ان الواحد لا يصدر عنه الا الواحد كلام جملى بالقياس الى الموجودات المتعينة المتبائنة المتخالفة الاثار فالاولية هيهنا بالقياس الى ساير الصوادر المتبائنة الذوات و الوجودات و الافعند تحليل الذهن العقل الاول الى وجود مطلق و ماهية خاصة وجهة نقص و امكان ، حكمنا بان اول ما ينشأ هو الوجود المطلق المنبسط و يلزمه بحسب كل مرتبة ماهية خاصة و تنزل خاص يلحقه امكان خاص .\r\nصدرالدين قونرى در كتاب شريف نصوص در نصى كه قبل از آخرين نص آن و معنون به اين عنوان است : نص شريف و هو من اعظم النصوص اعلم ان الحق هو الوجود الخ فرمايد :\r\nالحق سبحانه و تعالى من حيث وحدة وجوده لم يصدر عنه الا واحد لاستحالة اظهار الواحد و ايجاده من حيث كونه واحدا ما هو اكثر من واحد لكن ذلك الواحد عندنا هو الوجود العام المفاض على اعيان المكونات و ما وجد منها و ما لم يوجد مما سبق العلم بوجوده و هذا الوجود مشترك بين القلم الاعلى الذى هو اول موجود المسمى ايضا بالعقل الاول و بين سائر الموجودات الخ .\r\nو نيز در مفتاح « 1 » گويد : الحق سبحانه و تعالى لم يصدر عنه لوحدته الحقيقة الذاتيه الا الواحد فذلك الواحد عند اهل النظر هو القلم الاعلى المسمى بالعقل الاول ، و عندنا الوجود العام المفاض\r\n\r\n\r\n","description":"","footnote":"\r\n( 1 ) ص 70 ، مصباح الانس .\r\n","page_name":" 49 ","page_number":49},
  {"content":"\r\n\r\nعلى اعيان المكونات ما سبق العلم بوجوده .\r\nاين كلام صدرالدين قونرى نص صريح اهل عرفان در فرق ميان اول ما صدر و اول ما خلق است . و خلاصه بحث صدرالمتألهين در فصل مذكور مرحله علت و معلول اسفار همين است كه صدر قونرى افاده فرمود .\r\nاين وجود منبسط را كه صادر نخستين است عماء گويند ، در سنن ابن ماجه « 1 » باسنادش از ابى رزين عقيلى روايت كرده است كه قال :\r\nقلت يا رسول الله اين كان ربنا قبل ان يخلق خلق‌ه ؟\r\nقال : كان فى عماء ما تحته هواء و مافوقه هوا و ما ثم خلق ، عرشه على الماء .\r\nو فى مسند ابن حنبل « 2 » بعد قوله و مافوقه هواء ، ثم خلق عرشه على الماء .\r\nو در جامع ترمذى « 3 » بعد از و مافوقه هواء ، و خلق عرشه على الماء .\r\nصدرالمتألهين در همان فصل نامبرده گويد :\r\nاول ما نشاء من الوجود الواجبى الذى لا وصف له و لا نعت الا صريح ذاته المندمج فيه جميع الحالات و النعوت الجمالية باحديته\r\n\r\n\r\n","description":"","footnote":"\r\n( 1 ) باب 13 ، از مقدمه حديث 182 ، ص 165 ، ج 1 .\r\n( 2 ) ج 4 ، ص 11 .\r\n( 3 ) اول سوره هود ، ص 126 ، ج 4 .\r\n","page_name":" 50 ","page_number":50},
  {"content":"\r\n\r\nو فردانيته ، هو الموجود المنبسط الذى يقال له العماء الخ . « 1 »\r\nدر حديث عماء خلق پس از وجود منبسط مسمى به عماء است و شيخ اكبر درباب ششم فتوحات به هباء نيز تعبير كرده است و گفت :\r\nهذا اول موجود فى العالم و قد ذكره على بن ابى طالب رضى الله عنه و سهل بن عبدالله التسترى رحمه الله و غير هما من اهل التحقيق اهل الكشف و الوجود .\r\nعارف جليل صائن الدين على بن تركه رساله اى موجز در شرح حديث عما دارد كه در چهارده رساله او به طبع رسيده ، و برخى ديگر از اعاظم نيز آن را شرح كرده اند كه هنوز به زيور طبع متحلى نشده است .\r\nحكيم بزرگوار اقدام انكسيمانس  Anaximenes  ملطى « 2 » صادر نخستين را تعبير به عنصر كرده است و آن را بر عقل مقدم داشت . و برخى از حكماى پيشين يونان عنصر را به اول موصوف كرده اند ، اعنى عنصر اول گفته اند ، صدرالمتألهين در جواهر و اعراض اسفار « 3 » از انكسيمانس چنين نقل كرده است :\r\nابدع الواحد بوحدانيته صورة العنصر ثم العقل انبعث عنها ببدعة البارى ء فرتب العنصر فى العقل الوان الصور على قدر ما فيها من طبقات الانوار و اصناف الاثار و صارت تلك الطبقات صورا كثيرة دفعة\r\n\r\n\r\n","description":"","footnote":"\r\n( 1 ) ص 193 ، ج 1 ، رحلى .\r\n( 2 ) متولد حدود ، 540 ق م .\r\n( 3 ) ص 164 ، ج 2 ، ط رحلى .\r\n","page_name":" 51 ","page_number":51},
  {"content":"\r\n\r\nواحدة كما يحدث الصور فى المرآه بلازمان و لا ترتيب بعض على بعض غير ان الهيولى لا يحتمل القبول دفعة واحدة الا به ترتيب زمان فحدثت تلك الصورة فيها على الترتيب .\r\nيعنى حق تعالى به وحدانيت خود صورت عنصر را ابداع فرمود سپس عقل از آن عنصر بابداع بارى منبعث شد ، عنصر در عقل الوان صور را بر قدر طبقات انوار و اصناف آثار ترتيب داد و اين طبقات يك بار صور كثير گرديدند چنان كه حدوث صور در مرآت بدون زمان و بدون ترتيب بعض بر بعض حادث مىشود جز اين كه هيولى ( هيولى اولى در طبايع مادى ) قبول صور به يكبارگى نمى كند مگر به ترتيب و زمان لذا صور در آن به ترتيب حادث مى شوند .\r\nتعليقه 5 دهدار در اين رساله قائل به اصالت وجود و وحدت جعل است كه ، موافق نظر بلند اهل نظر است كه ممكن در عقل مؤلف از وجود و ماهيت است ولى در خارج اعيان موجودات بلكه وجودات متشخصه متحققه اند كه همه شئون و اطوار و تجليات و آثار حق تعالى اند ، و وجود منبع خير و ماهيت منبع شر است ، چنان كه پس از استنتاج مذكور فرمود « : و سر اين آن است كه ممكن موجود مؤلف است در عقل از دو چيز يكى ماهيت او كه عدم و منبع شر است ، و يكى وجود كه منبع خير است الخ » .\r\nتعليقه 6 قرآن كريم فرموده است :\r\n وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ قُلْ كُلٌّ مِنْ عِنْدِ اللَّهِ فَما لِهؤُلاءِ الْقَوْمِ لا يَكادُونَ \r\n\r\n","description":"","footnote":"","page_name":" 52 ","page_number":52},
  {"content":"\r\n\r\n  يَفْقَهُونَ حَدِيثاً ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ   « 1 »\r\nدر نظره اولى از اين دو آيه مناقضه به نظر آيد كه يك بار فرموده است حسنه و سيئه هر دو من عند الله است و يك بار اين كه حسنه من الله است و سيئه من نفسك ، ولى جواب آن اين است كه فما لهؤلاء القوم لا يكادون يفقهون حديثا ، و ضرب المثل عربى است كه النظرة الاولى حمقاء .\r\nدهدار عدم مناقضه را از تحقيق در دو جهت اقبال و ادبار و منبع خير و شر مذكور بيان نموده است كه گفت « : اشارت به اين دو جهت در كلام مجيد آمده كه ما اصابك من حسنة فمن الله و ما اصابك من سيئة فمن نفسك و چون ممكن با جميع ما يتعلق بذاته و بوجوده بايجاد الله است چه ايجادش عين ايجاد خصوصيات او است ، پس اشارت به اين در كلام مجيد فرمود كه قل كل من عند الله پس مفاد آيه سابق به جهتين ذاتى امكان است كه منشأ اقبال و ادبار شده ، و مفاد آيه لاحق نظر بوجود ممكن و ايجاد فاعل است ، پس مناقضه نباشد .\r\nاين خوشه چين خرمن اقبال بزرگان ، راقم سطور « حسن حسن زاده آملى » رساله اى در قضا و قدر به نام « خير الاثر در رد جبر و قدر » نگاشته است و پس از تحرير محل نزاع و نقل اقوال عمده متكلمين در رد جبر و تفويض و اثبات امر بين آن دو ، به تفصيل بر\r\n\r\n\r\n","description":"","footnote":"\r\n( 1 ) سوره نساء ، آيه 82 و 83 .\r\n","page_name":" 53 ","page_number":53},
  {"content":"\r\n\r\nمشرب تحقيق اعاظم و اساطين معارف عقليه بحث كرده است و آيات و روايات چند كه محور و اساس تحقيق نامبرده اند ، نقل و بيان نموده است و از اين رساله قضا و قدر ، علامه دهدار نيز استفاده كرده است و امهات مطالب آن را در آن نقل و شرح كرده است .\r\nبه مضمون آيه دوم درباب مشيئت و اراده اصول كافى « 1 » به اسنادش از ابن ابى نصر روايت كرده است كه ، قال ابوالحسن الرضا عليه السلام قال الله :\r\nابن آدم بمشيتى كنت انت الذى تشاء لنفسك ما تشاء و بقوتى اديت فرائضى و بنعمتى قويت على معصيتى ، جعلتك سميعا بصيرا قويا ، ما اصابك من حسنة فمن الله و ما اصابك من سيئة فمن نفسك و ذاك انى اولى بحسناتك منك و انت اولى بسيئاتك منى و ذاك اننى لا أسأل عما افعل و هم يسألون .\r\nحديث شريف حائز مضامين بسيار عالى است در كلمه كلمه آن بايد بحث و فحص شود . در بيان انى اولى بحسناتك منك و انت اولى بسيئاتك منى ، به صورت خطابى گوييم :\r\nبمثال دو را دور آفتاب كه بر ديوارى تابيده است ، ديوار را نور و ظل است و هر دو از خورشيد پديد آمده اند ، هم نور و هم ظل ، و هر دو به ديوار انتساب دارند كه يك سوى آن روشن است و آن سوى ديگرش سايه دار ، اما شمس بالذات مضيئى است و نور ديوار از او است ، ولى ظل از ديوار است كه مستضيى ء است ، هر چند به اضائه\r\n\r\n\r\n","description":"","footnote":"\r\n( 1 ) ص 117 ، ج 1 معرب .\r\n","page_name":" 54 ","page_number":54},
  {"content":"\r\n\r\nشمس ظل آن نمودار شده است و پديد آمده است ، ولى اسناد ظل به شمس بالعرض است ، چه شمس بالذات مظل نيست ، شمس به ديوار مى گويد هر چند تو روشنى و لكن اين روشنى در حقيقت از من است و من بدان اولى از توام ، و ظل تو هر چند از طلوع من نمودار شده است و لكن تو به اين ظل ، اولى از من هستى ، نور حسنه است و ظلمت سيئه و ذاك انى اولى بحسناتك منك و انت اولى بسيئاتك منى ، بايد انتساب را از تأثير و ايجاد تميز داد .\r\nجبرى و تفويضى هر دو اعور احول اند ، جبرى را عين يمناى حولاء است و تفويضى را عين يسراى حولاء آن به افراط رفته است و اين به تفريط . امت وسط ذوالعينين السليمتين است ، نه افراطى است و نه تفريطى ، بر صراط مستقيم است كه از اين حقيقت عدل در لسان سفراى وحى عليهم السلام به امر بين الام‌رين تعبير شد والامرين اشارت به جبر و تفويض است كه در دو جانب عدل قرار گرفته اند و امرى كه عدل است وراى آن دو است كه نه آن است و نه اين و چون عدل وسط است پس امرى بين آن دو امر است چنان كه هر عدل چنين است مثلا شجاعت امرى بين دو امر است چنان كه هر عدل چنين است مثلا شجاعت امرى بين دو امر جبن و تهور است  وَ كَذلِكَ جَعَلْناكُمْ أُمَّةً وَسَطاً  « 1 » اليمين و الشمال مضلة و الطريق الوسطى هى الجادة . « 2 »\r\nتعليقه 7 قدر به سكون دال مطلق اندازه است و به فتح آن اندازه معين و مخلوق بر قدر به معنى دوم است  إِنَّا كُلَّ شَيْءٍ خَلَقْناهُ \r\n\r\n\r\n","description":"","footnote":"\r\n( 1 ) سوره بقره ، آيه 144 .\r\n( 2 ) نهج البلاغه ، خطبه 16 .\r\n","page_name":" 55 ","page_number":55},
  {"content":"\r\n\r\n بِقَدَرٍ  « 1 » ، قضا ، حكم كلى است كه خزانه است و قدر ، مصاديق آن ،  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « 2 »\r\nدهدار گويد : علم بر دو قسم است اجمالى و تفصيلى ،\r\nعلم اجمالى خدا را قضا نام است و علم تفصيلى را قدر و همچنان كه وجود شى ء مقدم است بر خصوصيات و لوازم شى ء علم اجمالى بشى ء نيز مقدم است بر علم تفصيلى بشى ء ، الخ .\r\nتعليقه 8 قوله قدس سره : اكنون بدان كه ، وجود ممكنات متفرع و تابع علم اجمالى ، خدا است الخ . دهدار در اين مقام در تابع و متبوع بودن علم بارى به دو اعتبار سخن به ميان آورده است ، بدان كه على التحقيق سخن از علم بارى تعالى بنابر توحيد خاصى كه اعاظم عرفا و اكابر حكما براساس متقن وحدت شخصيه وجود ذو مظاهر قائل و نائل شده اند ، تمام و بى دغدغه مى نمايد .\r\nو همين بزرگان در عين حال كه علم را عين ذات بارى تعالى دانسته اند در تابع و متبوع بودن آن به دو اعتبار نيز بحث كرده اند در اين مطلب سامى علامه قيصرى در آخر فصل دوم مقدمات شرح فصوص « 3 » به تحقيقى تمام بحث كرده است كه براى آشناى به زبان اهل معرفت كافى است ، و خود صاحب فصوص در اواخر فص ابراهيمى « 4 » و در فص ادريسى و ديگر فصوص اشاراتى دارد ، والله\r\n\r\n\r\n","description":"","footnote":"\r\n( 1 ) سوره قمر ، آيه 50 .\r\n( 2 ) سوره حجر ، آيه 22 .\r\n( 3 ) ص 17 .\r\n( 4 ) ص 189 .\r\n","page_name":" 56 ","page_number":56},
  {"content":"\r\n\r\nولى التوفيق ، قيصرى پس از بحث در حقيقت علم گويد :\r\nالحق ان كل من انصف يعلم من نفسه ان الذى ابدع الاشياء و اوجدها من العدم الى الوجود سواء كان العدم زمانيا او غير زمانى يعلم تلك الاشياء بحقائقها و صورها اللازمة لها الذهنية و الخارجية قبل ايجاده اياها و الا لا يمكن اعطاء الوجود لها ، فالعلم غيرها ( اى غير الاشياء ) . و القول باستحالة ان تكون ذاته تعالى و علمه الذى هو عين ذاته محلا للامور المتكثرة انما يصح اذا كانت ( اى الامور ) غيره تعالى كما عند المحجوبين عن الحق ، اما اذا كانت ( اى الامور ) عينه من حيث الوجود والحقيقة ( لان الوجود حقيقة واحدة ذات مظاهر ) و غيره باعتبار التعين و التقيد فلا يلزم ذلك ( اى لا يلزم كونه محلا للامور المتكثره ) و فى الحقيقة ليس حالا و لا محلا بل شى ء واحد ظهر بصورة المحلية تارة و الحالية اخرى .\r\nفنفس الامر عبارة عن العلم الذاتى الحاوى لصور الاشياء كلها كليها و جزئيها صغيرها و كبيرها جمعا و تفصيلا عينية كانت او علمية لا يعزب عنه مثقال ذره فى الارض و لا فى السماء .\r\nفان قلت العلم تابع للملعوم و هو الذات الالهية و كمالاتها فكيف يكون ( اى العلم ) عبارة عن نفس الامر ( و انها عين الذات ) ؟\r\nقلت : الصفات الاضافية لها اعتباران : اعتبار عدم مغايرتها للذات ، و اعتبار مغايرتها لها ، فبالاعتبار الاول العلم و الارادة و القدره و غيرها من الصفات التى تعرض لها الاضافة ليس تابعا للمعلوم و المراد و المقدور لانها عين الذات و لا كثره فيها .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nو بالاعتبار الثانى العلم تابع للمعلوم و كذلك الارادة و القدره تابعة للمراد و المقدور .\r\nو فى العلم اعتبار آخر و هو حصول صور الاشياء ( اى حقائقها ) فيه فهو ( اى العلم ) ليس من حيث تبعيته لها عبارة عن نفس الامر بل من حيث ان صور تلك الاشياء حاصلة فيه عبارة عنه لامن حيث تبعيته لها يقال : الامر فى نفسه كذا اى تلك الحقيقة التى يتعلق بها العلم و ليست غير الذات فى نفسها .\r\nتعليقه 9 قوله قدس سره : علم خدا جل و على وصف است واحد و احدى التعلق است الخ . مقصود از اين كه علم و مشيت حق تعالى احدى التعلق است اين است كه هر چند عقل به ظاهر حكم مىكند كه ممكن به لحاظ اتصافش به امكان مقتضى تساوى طرفين وجود و عدم است و لكن در واقع بطور حتم و جزم يك سويى است و ترديد و اگر و مگر در قضا و قدر و مشيت و اراده و علم الهى راه ندارد .\r\n آن چيز كه هست آنچنان مى بايد \r\n و آن چيز كه آنچنان نمى بايد نيست \r\nحكم عقل به ظاهر در اتصاف ممكن به قبول شى ء و نقيض آن چنان است كه شخصى اعمى درباره كسى كه به حضور او آمده و خاموش است ، به ترديد حكم مىكند كه اين كس يا زيد است و يا زيد نيست كه اين حكم به ترديد هر چند به حسب امكان صحيح است و لكن در نفس الامر يكى از دو جانب حق است كه يا زيد است و يا زيد نيست ، و شخص بصير را فقط حكم يك جانب است كه همان\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nواقع و نفس الامر است . اين مطلب را صاحب فصوص در فص ابراهيمى و شارح آن علامه قيصرى در تفسير كريمه فلوشاء لهديكم اجمعين بيان كرده اند .\r\nتعليقه 10 ارباب علوم عقليه را دو تعبيرى است كه به ظاهر متناقض مى نمايد يكى اين كه « الشى ء ما لم يوجد لم يتشخص » و ديگر اينكه « الشى ء ما لم يتشخص لم يوجد » در اين وجيزه اولى را به قضا و دومى را به قدر تفسير فرموده است و مناقضه مرتفع است . چ‌نانكه گفته است « : تعلق علم او بوجود ماهيات ممكنه مسمى است به علم اجمالى و قضا و در اين مرتبه گفته اند كه « : ما لم يوجد لم يتشخص » اى ما لم يوجد فى العلم لم يتشخص فى العين . و تعلق علم الهى به جميع حالات و لوازم ماهيات و وجود ممكنات مسمى است به علم تفصيلى و قدر و در اين مرتبه گفته اند كه « : ما لم يتشخص لم يوجد » اى ما لم يتشخص فى العلم لم يوجد فى الخارج .\r\nتعليقه 11 قوله مثلا اجزاى اطريفل الخ . اطريفل معرب ترى پهل لفظ هندى به معنى سه ثمر است چه آن معجونى مركب از سه دواء ، آمله و هليله و بليله است كه هر يك صمغ درختى است . اطريفل ها گوناگون اند و در كتب طبى دانشمندان پيشين از آن جمله ذخيره خوارزمشاهى جرجانى به تفصيل بيان شده اند .\r\nتعليقه 12 دهدار در اين رساله ، در ضمن مثال به معجون اطريفل از اشعرى و معتزلى نام مى برد و كسب و فعل آنان را به نحوى بديع بيان مىكند كه گويد « : بدانكه اين خصوصيت را اشعرى كسب\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمى نامد و معتزلى فعل و فى الحقيقه مناقشه لفظى است و الله اعلم » .\r\nفرقه اى بنام اشاعره گويند ، وجود هيچ ممكنى در وجود شى ء ديگر مدخليت ندارد ، نه بنحو اعداد و نه بنحو سبب و علت ، و علت و معلول بودن بين موجودات را منكرند و گويند خداوند بعضى از اشيا را عقيب بعض ديگر ايجاد مىكند بدون اين كه وجود آن شى ء بطور وجوب از او ايجاد گردد چه قائل به اراده گزافى در مبدأ شده اند ، و هرگاه به صورت مكرر از مبدأ عقيب چيزى ايجاد گردد آن را عادت ناميده اند ، لذا انتاج مقدمتين مر نتيجه را به لزوم عقلى و استلزام وجوبى نمى دانند بلكه مى گويند به صرف توافى و مجرد معيت و تصاحب بين مقدمتين ، عادت و سنت خدا جارى شده است كه نتيجه عقيب آن دو حاصل گردد با اينكه تخلف نتيجه از آن دو جائز و ممكن است ، به مثل در نظر اين فرقه ممكن است حرارت عقيب يخ و برودت عقيب آتش پديد آيد ولى عادت خدا بر اين جارى شده است كه عقيب آن برودت و عقيب اين حرارت باشد .\r\nفرقه اى ديگر بنام معتزله گويند ، افعال ممكنات از ممكنات صادر است يا به مباشرت آنها اگر صدور افعال از آنها به توسط فعل ديگر نباشد ، و يا به توليد است اگر به توسط فعل ديگر باشد لذا نتيجه قياس را فعل توليدى و معلول مقدمتين دانسته اند .\r\nفاضل قوشچى در شرح تجريد گويد : ان المعتزله لما اسندوا افعال العباد اليهم ورأو فيها ترتبا ، ورأو ايضا ان الفعل المرتب على الاخر يصدر عنهم و ان لم يقصدوا اليه اصلا فلم يمكنهم لهذا اسناد\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nالفعل المترتب الى تأثير قدرتهم فيه ابتداء لتوقفه على القصد ، قالوا بالتوليد . و هو ان يوجب فعل لفاعله فعلا آخر نحو حركة اليد و حركة المفتاح فان الاولى منهما اوجبت لفاعلها الثانية سواء قصدها او لم يقصدها فالافعال عندهم تنقسم الى مباشر و متولد فالفعل الحادث ابتداء من غير توسط فعل آخر هو المباشر كحركة اليد ، و الذى حدث بسبب فعل آخر هو المتولد كحركة المفتاح بسبب حركة اليد . و اختلفوا فى ان المتولد هل هو من فعل العباد كالمباشر اولا ؟ فذهب المعتزله الى انه من فعلنا كالمباشر ، و ذهب الاشاعرة الى ان المتولد من فعل الله تعالى .\r\nدر نزد محققين كه امت وسط اند اين هر دو عقيدت سخت سست اند ، چه در حقيقت ممكنات باستقلال مولد نيستند كه علت تامه باشند اين نظر چنان است كه به مثل كسى ديدگان را مستقلا بيننده انگارد و همچنين ديگر حواس هر يك را به استقلال مولد فعلش بداند و حال اين كه به قول ملاى رومى :\r\n پنج حس با يكديگر پيوسته اند \r\n زانكه اين هر پنج ز اصلى رسته اند \r\nو نيز عزل اسباب و آلات ولو به صورت اعداد خلاف رأى اولوالالباب و حكم قرآن فرقان است . چه ، خداوند متعال بسيارى از كارهاى جهان را هم ، نسبت به خود داده است و هم نسبت به اسباب  وَ أَرْسَلْنَا الرِّياحَ لَواقِحَ  « 1 » ،  اللَّهُ الَّذِي يُرْسِلُ الرِّياحَ فَتُثِيرُ سَحاباً \r\n\r\n\r\n","description":"","footnote":"\r\n( 1 ) سوره حجر ، آيه 22 .\r\n","page_name":" 61 ","page_number":61},
  {"content":"\r\n\r\n فَيَبْسُطُهُ فِي السَّماءِ كَيْفَ يَشاءُ وَ يَجْعَلُهُ كِسَفاً فَتَرَى الْوَدْقَ يَخْرُجُ مِنْ خِلالِهِ  « 1 »\r\nامت وسط گويد طبيعت مسخر پروردگار است و آن كه نظر به اسباب دوخت و از مسبب غافل گرديد جاهل است چون دهريان و طبيعيان كه خود را روشنفكر مى دانند و مى گويند تا چيزى را با حس خود ادراك نكرده ايم ، آن را باور نداريم ، و همچنين آنكه معدات و وسائط و اسباب مسخر خداوند قاهر فوق همه را انكار مىكند ، چون جبرى .\r\nسالك صراط مستقيم امر بين الامرين حق هر ذى حق را ادا مىكند زيرا كه در منزل عدل و منظر وسط قرار گرفته است نه به راست مايل است و نه به چپ كه نه آن مسير حق است و نه اين .\r\nواهب و فاعل صور مطلقا حقيقت آن سويى است كه موجود عالم امرى است و آنچه اين سويى است همه معداتند . مثلا مقدمات قياس معدات براى حصول نتيجه اند نه علت تامه تا مولد باشند و پس از حصول اين علل اعداديه بوجه صحيح و شكل منتج از طرف مخرج نفوس از نقص به كمال صورت نتيجه كه در حقيقت صورت علميه است بر نفس مستعد فائض مىشود يعنى نسبت انتاج و استلزام و يا الفاظ ديگر به شكل قياس نسبت به علل اعداديه است و در واقع علل مفيضه و معطيه ديگرند كه مبادى عاليه و عقول فعاله اند همچنان كه شرائط ابصار تحقق يافت نفس ادراك مبصرات مىكند ، و\r\n\r\n\r\n","description":"","footnote":"\r\n( 1 ) سوره روم ، آيه 47 .\r\n","page_name":" 62 ","page_number":62},
  {"content":"\r\n\r\nچون شرائط سمع بوقوع پيوست نفس ادراك مسموعات مىكند و هكذا در ادراكات ديگر ، نه اين كه قوه باصره و سامعه مثلا به استقلال مولد ابصار و سمع باشند ، و يا حصول ابصار و سمع عقيب شرايط به صرف توافى و مجرد معيت و تصاحب اتفاقى و عادت باشد .\r\nقول قاطبه محققين نه تنها در قياس و نتيجه آن اين است ، بلكه در مطلق افعال آدميان و غير آنان همين است همانطور كه گفته ايم رأى محققان نه نظر افراطى اشاعره است و نه قول ت‌فريطى معتزله چنان كه گفته ايم هر يك از اين دو فريق با يك چشم احول مى نگرد . اشاعره با چشم راست احول و معتزله با چشم چپ احول ، آن محقق كامل راسخ در علم است كه حق و حقايق را با دو چشم سالم راست بين مى بيند و در وسط عدل و صراط مستقيم است ، نه افراطى است و نه تفريطى نه القاى اسباب و وسائط مىكند و نه در كثرت گم و از فاعل حقيقى غافل است ، هم از حجاب كثرت درآمده است و هم آنها را مسخر و مظاهر و مجالى عالم امر يافته است چنان كه مقدمات فكرى و خود فكر و معلم و مطالعه و درس و بحث را امور اعدادى مىداند نه علل استقلالى ، و افاضه صور علميه را پس از حصول معدات و استعداد از عالم قدس حكيم .\r\nو قوله قدس سره : اكنون بدان كه اين خصوصيت را اشعرى كسب مى نامد و معتزلى فعل ، فى الحقيقه مناقشة لفظى است الخ .\r\nاشعرى قائل به حسن و قبح عقلى نيست و احكام فرعيه را مبتنى بر مصالح و مفاسد در موضوعات احكام نمى داند و قائل به\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nلزوم و عليت و معلوليت در نظام عالم نيست و مى گويد عادت خداوند جارى است كه فعل را عقيب اراده بنده خلق كند و مقارنت فعل خداوند به اراده بنده را كسب دانستند ، بنابراين خداوند بنده را ثواب بر فعل خير مىدهد كه چون اراده فعل خير كرد ، خداوند آن فعل خير را به مقارنه اراده آفريد ، و همچنين او را در فعل شر عقاب مىكند از اين روى كه اراده فعل شر كرده است و تكليف و ثواب و عقاب بر افعال را به اين الفاظ درست كرده اند كه از بنده كسب است و از خداى فعل .\r\nتعليقه 13 دهدار ، پس از طرح چند مقدمه شروع در رد جبر و تفويض نموده است و در رد تفويض يك آيه و يك جمله دعا عنوان كرده است و از هر يك مطلبى علمى بسيار شريف و لطيف استفاده نموده است چنان كه گويد :\r\n« و چون اين مقدمات معلوم شد ، بايد دانست كه هر كس كه انسان را در فعل خود چون جماد مىداند در حركتش آن كس جماد است نه انسان ، چه انسان در مرتبه وجود نزد علم و اعتقاد خود است و وجود و اختيار بر فعل در انسان بديهى است .\r\nو آن كس كه انسان را در فعل خود خالق مطلق العنان مىداند و اعتقاد مىكند كه فعل او من جميع الوجوه به او مفوض است اعتقادش در توحيد ناقص و نادرست است . آيا آيات قرآنى را نخوانده و همين يك آيه كريمه كافى است كه :\r\n  وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذاتِ الصُّدُورِ أَ لا يَعْلَمُ  \r\n\r\n","description":"","footnote":"","page_name":" 64 ","page_number":64},
  {"content":"\r\n\r\n مَنْ خَلَقَ وَ هُوَ اللَّطِيفُ الْخَبِيرُ  « 1 » با آن كه قول را اضافه فرموده وجودش را به جانب قدس خود حواله داد .\r\nو از جمله احاديث همين دعا كافى است كه نزد خروج از خلا بايد خواند كه الحمدلله الذى اذهب عنى الاذى و عافانى .\r\nدر آيه اشارت فرمود كه بايد بين وجود و نسبت و ايجاد و انتساب فرق گذاشت كه قول اگر چه اضافه به « كم » شده است و نسبت به آن داده شد ولى به حسب وجود و ايجاد مخلوق فاعل وجود است كه « الا يعلم من خلق » اى من خلق قولكم .\r\nاما در فقره دعا با اين كه به ظاهر قوه دافعه كه از عمال و شئون نفس ناطقه است سبب دفع پليدى است و آن را دفع مىكند ، دستورالعمل امام عليه السلام اين است كه « الحمدلله الذى اذهب عنى الاذى و عافانى » . و اين مقام فناى در توحيد است لا إله الا الله وحده وحده وحده كه تكرار ايماء به توحيد ذاتى و صفاتى و افعالى است نه مجرد تأكيد لفظى .\r\n اين سببها بر نظرها پرده هاست \r\n كه نه هر ديدار صنعش را سزا است \r\n ديده اى بايد سبب سوراخ كن \r\n تا حجب را بر كند از بيخ و بن \r\n تا مسبب بيند اندر لا مكان \r\n هرزه بيند جهد و اسباب دكان \r\n\r\n\r\n","description":"","footnote":"\r\n( 1 ) سوره ملك ، آيه 14 و 15 .\r\n","page_name":" 65 ","page_number":65},
  {"content":"\r\n\r\nفقره دعا را در نسخه قضا و قدر دهدار چنان كه بود نقل كرده ايم . درباب آداب الخلوة از كتاب طهارت بحار « 1 » روايت كرده است كه :\r\nسألوا ابا عبدالله عليه السلام عن حد الخلاء اذا دخله الرجل ؟\r\nفقال عليه السلام اذا دخل الخلاء قال بسم الله ، فاذا جلس يقضى حاجته قال اللهم اذهب عنى الاذى و هنأنى طعامى ، فاذا قضى حاجته قال الحمدلله الذى اماط عنى الاذى و هنأنى طعامى ( الحديث )\r\nو روايات ديگر به اين مضمون و قريب به آن آمده است كه بجاى اذهب عنى الاذى ، اماط عنى الاذى روايت شده است .\r\nتعليقه 14 قاضى عبدالجبار معتزلى « 2 » در اول جلد هشتم كتاب مغنى كه در مخلوق است ، پس از نقل پاره اى از اقوال و آراى جبريان آورده است كه : ذكر شيخنا ابوعلى رحمه الله ان اول من قال بالجبر و اظهره معاوية و انه اظهر ان ما يأتيه بقضاء الله و من خلقه ليجعله عذرا فيما يأتيه و يوهم انه مصيب فيه و ان الله جعله اماما و ولاه الامر و فشى ذلك فى ملوك بنى امية و على هذا القول قتل هشام بن عبدالملك غيلان رحمه الله . انتهى .\r\nدر عصر اموى غيلان در دمشق و جهنى در بصره ، قائلين به اختيار بودند و جهم بن صفوان معاصرشان در مقابلشان در كوفه مى گفت كه : انسان مجبور است و اختيار ندارد .\r\n\r\n\r\n","description":"","footnote":"\r\n( 1 ) ص 41 ، طبع كمپانى .\r\n( 2 ) متوفى 415 هق .\r\n","page_name":" 66 ","page_number":66},
  {"content":"\r\n\r\nقول به جبر و اظهار آن از معاويه بود تا بدين حيلت عذرى براى كارهاى ناشايسته اش به مردم وانمود كند . آرى اين گونه پديده ها از بنى اميه و بنى عباس بسيار است تا اين كه مردم را به سير قهقرى از مناهل معارف حقيقى و حاملين اسرار كتاب الله و خزائن كنوز الهى ائمه وحى و تنزيل محمد و آل مح‌مد صلى الله عليه و آله باز داشتند .\r\nتبصره : شبيه افراط بودن جبر و تفريط بودن تفويض و عدل بودن امر بين الامرين مناظره ظاهرى بين عارف و حكيم و رأى متين اولياى دين است .\r\nعارف مى گويد : امر موقوف بر مشاهده و عيان است كه فوق طور عقل است و از قياسات عقلى و نظر فكرى بدان مقام نتوان رسيد .\r\nحكيم مى گويد : آنچه براهين عقلى نتيجه داد مقبول است و الا فلا .\r\nاولياى دين ما عليهم السلام در مقام احتجاج و استدلال به طريق فكر و نظر اقدام مى فرمودند چنان كه احتجاج شيخ اجل طبرسى قدس سره در اين مطلب سند زنده است ، بلكه خود قرآن مجيد حجتى گويا در اين باره است كما لا يخفى على اهله ، و در مقام مشاهده و عيان « لم اعبد ربالم اره » و « الغيرك من الظهور ما ليس لك حتى يكون هو المظهر لك » ؟ مى فرمودند و آيات قرآنى در امضاى اين قسمت نيز بسيار است و اين امر بين الامرين است .\r\nعجيب اين كه ملاى رومى به صورت شكل اول قياس كه خود\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدليل است با دليل مى جنگد و مى گويد :\r\n پاى استدلاليان چوبين بود \r\n پاى چوبين سخت بى تمكين بود \r\nنتيجه اين كه ، پاى استدلاليان سخت بى تمكين بود . عدم اعتماد بر علوم عقليه را بايد با دليل قبول كرد و يا بى دليل ؟ اگر با دليل است دليل خود فلسفه و معقول است و اگر بى دليل است نامعقول است و اعتماد را نشايد .\r\nو همچنين نظير مناظره مذكور مشاجره اصحاب علوم نقليه با ارباب علوم عقليه و حقائق عرفانيه است و امر بين الامرين نظر انسان در مسير عدل و وسط است چه وى را نظرى ارفع از اين جمود يك جانبه است .\r\nاگر چه هيچ دانشى به پايه بلندى و گرانقدرى و ارزشمندى عرفان نيست و آن كس كه عرفان بالله ندارد نه دنيا دارد و نه آخرت ، ولى همچنان كه عارف به فلسفى مى گويد حق تعالى را بايد با هر دو ديده نگريست ، حق اين است كه معارف و علوم را بايد با هر دو چشم نگاه كرد زيرا كه بشر نمى تواند از منطق و برهان بى نياز باشد ، و چه بسا مطالب حقه كه در كتب و رسائل راسخين در فن فلسفه مى يابيم كه با متن صريح معارف عرفانى موافق و معاضد يكديگرند ، و بالاخره اگر عارف بخواهد يكى از مطالب فلسفى را رد كند بايد با دليل رد كند و دليل خود فلسفه است ، مبناى پيشرفت عقل و هشدارى بشر به احتجاج و استدلال است كه به سه قسم برهان و خطابه و جدال\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاحسن تقسيم مىشود  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  « 1 »\r\nجناب قاضى نورالله شهيد نورالله مرقده را در اول مجلس ششم كتاب مجالس المؤمنين سخنى منصفانه و عادلانه است كه گويد : تحصيل يقين به مطالب حقيقيه كه ح‌كمت عبارت از آن است يا به نظر و استدلال حاصل مىشود چنان كه طريقه اهل نظر است و ايشان را علما و حكما مى خوانند .\r\nيا به طريق تصفيه و استكمال چنان كه شيوه ( شيمه خ ل ) اهل فقر است و ايشان را عرفا و اوليا نامند .\r\nو اگرچه هر دو طايفه به حقيقت حكمااند ليكن اين طائفه ثانيه چون به محض موهبت ربانى فائز به درجه كمال شده اند و از مكتبخانه « و علمناه من لدنا علما » سبق گرفته اند و در طريق ايشان اشواك شكوك و غوائل اوهام كمتر است اشرف و اعلى باشند و به وراثت انبيا كه صفوت خلائق اند اقرب و اولى خواهند بود ، و هر دو طريق در نهايت وصول سر به هم باز مى آورد و اليه يرجع الامركله .\r\nو ميان محققان هر دو طريق هيچ خلاف نيست چنانچه منقول است كه شيخ عارف محقق شيخ ابو سعيد ابوالخير را با قدوه الحكماء المتأخرين شيخ ابوعلى سينا قدس الله روحهما اتفاق صحبتى شد بعد از انقضاى آن يكى گفت آنچه او مىداند ما مى بينيم و ديگرى گفت آنچه او مى بيند ما مى دانيم .\r\n\r\n\r\n","description":"","footnote":"\r\n( 1 ) قرآن كريم ، سوره نحل ، آيه 126 .\r\n","page_name":" 69 ","page_number":69},
  {"content":"\r\n\r\nو هيچ يك از حكما انكار اين طريق ننموده بلكه اثبات آن كرده چنان كه ارسطاطاليس مى گويد « : هذه الاقوال المتداولة كالسلم نحو المرتبة المطلوبة فمن اراد ان يحصلها فليحصل لنفسه فطرة اخرى » .\r\nو افلاطون الهى فرمود « : قد تحقق لى الوف من المسائل ليس لى عليها برهان » .\r\nو شيخ اب‌وعلى در مقامات العارفين گويد « : فمن احب ان يتعرفها فليتدرج الى ان يصير من اهل المشاهدة دون المشافهة ، و من الواصلين الى العين دوالسامعين للاثر » .\r\nاين بود آنچه كه خواستيم از قاضى نقل كنيم . در شرحى كه بر فصوص معلم ثانى فارابى نوشته ام در اين مطلب به تفصيل بحث كرده ام ، طالب بدانجا رجوع كند .\r\nمحيى الدين عربى صاحب فصوص و فتوحات در فص صالحى فصوص الحكم بر اين رأى حكيم است كه تثليث اساس انتاج در معنويات است چنان كه اساس انتاج در خلق است . و تثليث در معنويات همان اصغر و اوسط و اكبر دليل است « ، فقام اصل التكوين يتكون على التثليث اى من الثلاثة من الجانبين من جانب الحق و من جانب الخلق ثم سرى ذلك ( اى حكم ذلك التثليث ) فى ايجاد المعانى بالادلة فلابد من الدليل ان يكون مركبا من ثلاثة ( و هى موضوع النتيجة و محمولها و الحد الاوسط ) على نظام مخصوص ( و هو نظم الشكل الاول و ما يرجع اليه عند الرد كالاشكال الثلاثة الاخرى ) و شرط\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمخصوص ( و هو ان تكون الصغرى موجبة كلية كانت او جزئية ، و الكبرى كلية سواء كانت موجبة او سالبة هذا فى الشكل الاول » . . . الخ . « 1 »\r\nو همچنين در فص محمدى صلى الله عليه و آله كه آخرين فص كتاب نامبرده است فرمايد :\r\n« اول الافراد الثلاثة و مازاد على هذه الاولية من الافراد فانه عنها فكان عليه السلام اول دليل على ربه فانه اوتى جوامع الكلم التى هى مسميات اسماء آدم فاشبه الدليل فى تثليثه ( اى صار مشابها للدليل فى كونه مشتملا على التثليث و هو الاصغر و الاكبر و الحد الاوسط ) . « 2 »\r\nابو حامد محمد اصفهانى معروف به تركه ، كه از اعاظم و معارف و مشاهير عارفان است كتاب شريف قواعد التوحيد را در مسأله اصالت وجود و وحدت شخصيه آن كه نظر عارف بر آن است و توحيد ذاتى را بر اين مبنى مىداند ، و در رد توهم اعتبارى آن و ديگر مسائل مهم عرفانى به نظر و استدلال حكيمانه بحث كرده است ، و صائن الدين على بن محمد بن محمد تركه ، معرف به ابن تركه ، كه از اكابر اهل عرفان است ، رساله قواعد التوحيد جدش را به نام تمهيد القواعد به همان سبك تركه شرح كرده است و از كتب درسى تشنگان معارف حقه است ، و همچنين مفتاح الانس علاقه ابن الفنارى كه از\r\n\r\n\r\n","description":"","footnote":"\r\n( 1 ) ص 276 ، شرح علامه قيصرى بر فصوص شيخ اكبر .\r\n( 2 ) ص 486 ، شرح علامه قيصرى ط 1 .\r\n","page_name":" 71 ","page_number":71},
  {"content":"\r\n\r\nكتب شامخ استدلالى عرفان است . چنان كه شيخ رئيس محيى حكمت مشاء در نمط نهم اشارات مقامات عارفين را به طريق بحث و استدلال حكيمانه عنوان كرده است ، فخر رازى در شرح آن گويد « : ان هذا الباب اجل ما فى هذا الكتاب فانه رتب فيه علوم الصوفية ترتيبا ما سبقه اليه من قبله و لا لحقه من بعده » .\r\nو نيز صدرالمتألهين در مرحله ششم امور عامه اسفار كه در علت و معلول است در آخر فصل بيست و ششم آن فرمود « : « 1 » اياك و ان تظن بفطانتك البتراء ان مقاصد هولاء القوم من اكابر العرفاء و اصطلاحاتهم و كلماتهم المرموزة خالية عن البرهان . . . الخ » .\r\nتعليقه 15 يكى از مطالب شريف اين رساله اشارت به اين است كه برخى از مردم افعالى را كه به وفق مراد و طبق طبع و سليقه شان نمى يابند در آن جبرى اند كه اين از خدا است ، و در آنچه مناسب با خواسته و ميل آنان است اختيارى اند و فعل خود دانند ، ملاى رومى در دفتر اول مثنوى در اين باره گويد :\r\n در هر آن كارى كه ميلستت بدان \r\n قدرت خود را همى بينى عيان \r\n در هر آن كارى كه ميلت نيست و خواست \r\n اندر آن جبرى شود كاين از خدا است \r\n« چون روح انسانى را دو جهت است يكى به جانب روح القدس كه واسطه نزول فيض الهى است به او ، و ديگرى به جانب\r\n\r\n\r\n","description":"","footnote":"\r\n( 1 ) ص 189 ، ج 1 ط 1 .\r\n","page_name":" 72 ","page_number":72},
  {"content":"\r\n\r\nنفس بشريت كه روح حيوانى است و مركب او كه بر آن سلوك راه معرفت مىتواند نمود ، پس اگر جهت روح القدس بر او غالب آيد آسان به جانب امر مى رود ، و اگر جهت نفس بشرى بر او غالب آيد آسان روى از امر مى تابد الخ » . ملاى رومى به اين لطيفه نظر دارد كه :\r\n انبيا در كار دنيا جبرى اند \r\n كافران در كار عقبى جبريند \r\n انبيا را كار عقبى اختيار \r\n كافران را كار دنيا اختيار \r\n زانكه هر مرغى بسوى جنس خويش \r\n مى پرد او در پس و جان پيش پيش \r\n كافران چون جنس سجين آمدند \r\n سجن دنيا را خوش آيين آمدند \r\n انبيا چون جنس عليين بدند \r\n سوى عليين بجان و دل شدند . \r\nتعليقه 16 چون علم و عمل صالح موافق با سنت نظام هستى و مناسب با مزاج فطرت نفس ناطقه انسانى است و معرفت بذر مشاهده است و ماوراى طبيعت عارى از حجاب است ، آن نيكبختى كه در مسير تكامل انسانى به ثبات قدم موفق آمد همين كه درى از ملكوت عالم به رويش گشوده شد ، مشمول  لِلَّذِينَ أَحْسَنُوا الْحُسْنى وَ زِيادَةٌ  « 1 » ،  لَهُمْ ما يَشاؤُنَ فِيها وَ لَدَيْنا مَزِيدٌ  « 2 »\r\n\r\n\r\n","description":"","footnote":"\r\n( 1 ) سوره يونس ، آيه 27 .\r\n( 2 ) سوره ق ، آيه 36 .\r\n","page_name":" 73 ","page_number":73},
  {"content":"\r\n\r\nمى گردد ، تا بذر معرفت در مزرعه دل چقدر باشد .\r\nدر روايت آمده است عن حفص بن البخترى عن ابى عبدالله عليه السلام : قال ان المؤمن ليزور اهله فيرى ما يحب و يستر عنه ما يكره و ان الكافر ليزور اهله فيرى ما يكره و يستر عنه ما يحب قال و منهم من يزور كل جمعة و منهم من يزور على قدر عمله ( على قدر علمه ، نسخة ) « 1 »\r\nو نيز روايت شده است از اسحق بن عمار عن ابى الحسن الاول عليه السلام : قال سألته عن الميت يزور اهله قال نعم فقلت فى كم يزور فقال فى الجمعة و فى الشهر و فى السنة على قدر منزلته « 2 »\r\nو درباب مذكور فصول مهمه به اين صورت روايت كرده است « : اسحق بن عمار قلت لابى الحسن عليه السلام يزور المؤمن اهله فقال نعم فقلت فى كم قال على قدر فضائلهم الحديث .\r\nبعنوان نمونه به نقل اين دو روايت از اهل بيت وحى تبرك جسته ايم كه معرفت بذر مشاهده است و درجات مردم در هر عالم به قدر علم و عمل و منزلت و فضائل آنها است .\r\nدهدار گويد : جزاى عمل صالح فضل الهى است كه به معونت روح است لهذا مضاعف مىشود يكى تا هزار و چهار صد و زياده ، و جزاى عمل غير صالح عدل الهى است كه به معونت نفس است لهذا\r\n\r\n\r\n","description":"","footnote":"\r\n( 1 ) باب ان ارواح المؤمنين و الكفار تزور اهليهم بعد الموت من الفصول المهمة ، وج 13 ، ص 97 ، من الوافى .\r\n( 2 ) ج 13 ، ص 97 ، من الوافى .\r\n","page_name":" 74 ","page_number":74},
  {"content":"\r\n\r\nيكى را يكى مى رسد .\r\nقرآن مجيد مى فرمايد :\r\n مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ  « 1 » هفتصد چون مضاعف شود هزار و چهارصد گردد ، و زياده واسع عليم است ، و يكى را يكى رسد اشاره است به كريمه  وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها وَ هُمْ لا يُظْلَمُونَ  « 2 » ، و به كريمه  مَنْ عَمِلَ سَيِّئَةً فَلا يُجْزى إِلَّا مِثْلَها  « 3 »\r\nاگر سنگى را مثلا از لب دره اى يك بار بسوى نشيب آن حركت دهند ديگر لازم نيست كه دمبدم آن را حركت دهند بلكه مطابق طبعش در حركت خواهد بود تا به ته دره برسد ، و اگر به عكس از ته دره بخواهند آن را به لب دره برسانند بايد آن فان با رنج و تلاش آن را انتقال داد و عائق آن بود چون مسيرى بر خلاف طبع او است ، نفوس انسانى نسبت به مبادى عاليه و علوم و معارف حقه بدين وزان و مثالند كه بالطبع رو به بالا دارند آنچنان كه حجر رو به پايين بلكه امر نفوس فوق اين مثال است كه در آن زمان و مكان دخيل است و اين عارى از ماده و احكام متعلق به آن است ، و همين كه از رنگ تعلق رهايى يافتند به قدر علم و عمل و منزلت و فضائلشان حسنه آنها ارتقاء مى يابد كه گاهى يكى ده تا است  مَنْ جاءَ بِالْحَسَنَةِ فَلَهُ عَشْرُ \r\n\r\n\r\n","description":"","footnote":"\r\n( 1 ) سوره بقره ، آيه 265 .\r\n( 2 ) سوره انعام ، آيه 163 .\r\n( 3 ) سوره مؤمن ، آيه 45 .\r\n","page_name":" 75 ","page_number":75},
  {"content":"\r\n\r\n أَمْثالِها  « 1 » و گاهى يكى هفتصد تا ، و گاه يكى مضاعف هفتصد است و گاه زياده كه آن را غايت و نهايت نبود ، بخلاف سيئه كه فلا يجزى الامثلها .\r\nنگارنده رساله اى مفصل و مستدل در اتحاد عاقل و معقول تأليف كرده است و در يك يك مطالب فوق به مبانى حكمت متعاليه بحث كرده است و به بسيارى از لطائف اشارات سفراى وحى تمسك جسته است و كثيرى از آيات و روايات را در آن شرح كرده و بيان نموده است .\r\nتعليقه 17 رأى شامخ متوغلين در حكمت متعاليه كه معاضد به تأييد و تصديق و امضاى وسائط فيض حق تعالى است اين است كه علم و عمل هر دو جوهر بلكه گوهرى فوق مقوله جوهرند ، و هر دو انسان سازند ، و جز انفس عمل است .\r\n إِنَّهُ عَمَلٌ غَيْرُ صالِحٍ  « 2 »\r\n فَالْيَوْمَ لا تُظْلَمُ نَفْسٌ شَيْئاً وَ لا تُجْزَوْنَ إِلَّا ما كُنْتُمْ تَعْمَلُونَ  « 3 »\r\nو قيامت هركس قيام كرده است و يوم تبلى السرائر هر فرد فرا رسيده و هر شخص با صورت علم و عمل خود محشور است و صورت آنها را كه همان حقيقت انسان است اطوار است  وَ قَدْ خَلَقَكُمْ أَطْواراً  « 4 » و هر طورى از اطوار را حكمى و صورتى است ، دهدار\r\n\r\n\r\n","description":"","footnote":"\r\n( 1 ) سوره انعام ، آيه 163 .\r\n( 2 ) سوره هود ، آيه 47 .\r\n( 3 ) سوره يس ، آيه 55 .\r\n( 4 ) سوره نوح ، آيه 15 .\r\n","page_name":" 76 ","page_number":76},
  {"content":"\r\n\r\nدر اين رساله بدين مسائل اشاراتى لطيف دارد .\r\nتعليقه 18 به براهين قطعيه قوه خيال را تجرد برزخى است و كارخانه صورتگرى انسان است كه جبلى او محاكات است ذلك تقدير العزيز العليم ، و به حكم تطابق كونين آدم و عالم را عوالم ثلاثه شهود مطلق و برزخ و غيب مطلق است كه عوالم حس و مثال و عقل اند و هر يك را لوازم و آثار خاص فعليت آنها است .\r\nاز نبى خاتم صلى الله عليه و آله مروى است كه ، و سجد لك سوادى و خيالى و فؤادى « 1 » ، و از امام به حق ، ناطق كشاف حقائق ، جعفر بن محمد صادق عليه السلام روايت است كه :\r\nان الله تعالى خلق الملك على مثال ملكوته و اسس ملكوته على مثال جبروته ليستدل بملكه على ملكوته و بملكوته على جبروته « 2 »\r\nدهدار ، در اين وجيزه گويد « : از جمله ضروريات دانستن ، اين است كه هر فعلى و عملى صورتى دارد و در عالم برزخ كه آن فعل بر آن صورت بر فاعلش ظاهر مىشود بعد از انتقال او به عالم برزخ و جزاء همين است كه « انما هى اعمالكم ترد عليكم ، و جزاء بما كانوا يعملون ، والناس مجزيون باعمالهم » .\r\nو نيز بايد دانست كه علم انسان مشخص روح او است و عملش مشخص بدن او در نشأه اخروى ، پس هر كه به صورت علم و\r\n\r\n\r\n","description":"","footnote":"\r\n( 1 ) دعاى سجده ليله نيمه شعبان .\r\n( 2 ) ص 375 ، انسان كامل نسفى .\r\n","page_name":" 77 ","page_number":77},
  {"content":"\r\n\r\nعمل ، در نشأه اخروى برانگيخته مىشود چنانچه در اخبار و آثار وارد است به سبب خصوصيت خود ، كه او آن است هر جا كه باشد ، و سر آن ، آن است كه به موجب آيه كريمه  وَ قَدْ خَلَقَكُمْ أَطْواراً  هر چيزى را در وجود خود اطوار هست و هر طورى ، حكمى و صورتى دارد . الخ .\r\nتنميق رساله و تعليقات در چهارشنبه ع 1 سنه 1400 هق برابر با 1358 10 3 هش در بلده طيبه قم ، سمت اختتام يافت .\r\nدعويهم فيها سبحانك اللهم و تحيتهم فيها سلام و آخر دعويهم ان الحمدلله رب العالمين .\r\nقم حسن حسن زاده آملى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nقرآن\r\nهرگز تحريف نشده\r\nترجمهء\r\n\" فصل الخطاب فى عدم تحريف كتاب رب الارباب \"\r\nوترجمه\r\nتعليقات علامه شعرانى \" قدس سره \"\r\nمؤلف : استاد حسن زاده آملى\r\nمترجم : عبدالعلى محمدى شاهرودى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nصد كلمه\r\nدر معرفت نفس\r\nهمراه با برخى از اشعار منتشر نشده استاد\r\nاستاد حسن زاده آملى\r\nولايت تكوينى\r\nاستاد حسن زاده آملى\r\n\r\n\r\n","description":"","footnote":"","page_name":" 80 ","page_number":80}
  ]