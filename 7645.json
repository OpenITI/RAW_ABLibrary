[
  {"content":"\r\n\r\nاصول كافى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاصول كافى\r\nتأليف\r\nمرحوم ثقة الاسلام كليني ( ره )\r\nبا ترجمه و شرح فارسى\r\nآية الله شيخ محمد باقر كمره اى\r\nجلد پنجم\r\nكتاب ايمان و كفر 2\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشركت چاپ و انتشارات اسوه\r\nنام كتاب : اصول كافى ( ج 5 )\r\nمؤلف : ثقة الاسلام كلينى رحمة الله\r\nمترجم : آية الله محمد باقر كمره اى\r\nناشر : انتشارات اسوه ( وابسته به سازمان اوقاف و امور خيريه )\r\nليتوگرافى : تيزهوش\r\nچاپ : اسوه\r\nنوبت چاپ : سوم\r\nسال نشر : 1375 ه - . ش\r\nتيراژ : 5000 دوره\r\nبهاى دوره : 6500 تومان\r\nكليه حقوق براى ناشر محفوظ است\r\nتهران . ص . پ 684 - 13145 ، تلفن 6418299 و 6418099 ، فاكس 6418022\r\nقم . ص . پ 3999 - 37185 ، تلفن 52212 و 55080 ، فاكس 617757\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم لله الرحمن الرحيم\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nجلد پنجم\r\n\r\n[ ادامهء كتاب ايمان و كفر 
  ]\r\n\r\nباب مؤمن و نشانه‌ها و صفات او\r\n( 1 ) 1 - از امام صادق ( ع ) فرمود كه :\r\nمردى به نام همّام ، عابد و خداپرست و رياضت‌كش ، برابر امير المؤمنين ( ع ) كه سخنرانى مىكرد ، برخاست و گفت :\r\nيا امير المؤمنين ، براى من ، مؤمن را وصف كن و صفت او را شرح بده تا گويا او را به چشمِ خود مىنگرم ، در پاسخش فرمود :\r\nاى همّام ، مؤمن همان زيرك و هوشمند است ، شاديش در چهرهء او است و اندوهش در دل ، دلش از همه چيز پهناورتر است و نزد خود از همه كس خوارتر ، از هر چه نابود شود و به هر چه خوب باشد پويان ، نه كينه‌ورز است و نه حسود و نه جهنده و نه دشنام گو و نه عيب جو و نه پشت سر بدگو ، گردن فرازى را بد دارد و شهرت را دشمن شمارد ، غمش طولانى است ، و همتش بلند و دور زن ، بسيار خموش است و با وقار و يادآور و شكيبا و شكرگزار ، از انديشه در آيندهء خود غمناك است و از نداشتن مال دنيا شاد ، خلقش هموار و\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n( 1 ) طبعش خاكسار و وفايش پايدار و خودش كم آزار است ، نه دروغزن باشد و نه آبرو ريز .\r\nاگر بخندد ، به سبك سرى و آبرودرى نرساند و اگر خشم كند ، از جاى بدر نرود ، خنده‌اش به قهقهه نرسد و بر لبان نقش بندد ، و پرسش او براى آموختن باشد و مراجعهء او براى فهميدن است ، دانشش بسيار و بردباريش بزرگوار است ، پر مهربان است و بىدريغ نشتابد و دل تنگ نشود و بدمستى و سركشى نكند ، در قضاوت خلافِ حق نگويد ، و در علمِ خود راه بىدادگرى نپويد ، چون سنگ خارا سخت است ( به آسانى تحت نفوذ قرار نگيرد و خلفِ وعده و خلاف وظيفه نكند ) و رنجبرى و كوشش در كام او شيرين‌تر از عسل است ، نه آزمند است و نه بيتاب و نه سخت و نه لاف زن و نه باربرِ ديگران و نه در جستجوى اسرار ديگران ، به خوشى ستيزه كند و به ارجمندى مراجعه نمايد ( يعنى با ادب و مردانگى به موارد نياز خود رجوع كند كه مهمتر آنها به درگاه خدا است براى توبه از گناه و تحصيل مقام بندگى ) اگر خشم ورزد از عدالت به در نرود ، و اگر چيزى خواهد به راه نرمش گرايد ، نه بيباك است و نه هتّاك و نه زورگو ، پاك دوستى و سخت پيمان و عهد نگسل است ، مهربان و چسبان و بردبار و گمنام و كم زوائد است ، از خدا عز و جل خشنود است و با هواى نفسش مخالف ، بر زير دست سختى نكند و در آنچه به كارش نيايد در نيالايد ، ياور دين است و مدافع از مؤمنين و پناه براى مسلمين ، ستايش گوشش را ندرد ( در او سوء تأثير نكند ) و طمع در دلش ننشيند و فرو نرود و بازيچه او را از قضاوت حكيمانه برنگرداند و نادان بر دانش او مطّلع نشود .\r\nبسيار به جا گويد ، و بسيار كارگر است ، دانشمندى است\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n( 1 ) عاقبت انديش ، نه هرزه است و نه در جست و خيز ، بسيار پيوند است و بىزحمت ، بسيار بخشش است در جاى خود ، نه به خود بالد و نه دغل باشد ، نه پيگردى از عيبِ ديگران كند و نه به كسى ستم روا دارد ، اخلاقش خوش است و در زمين به كوشش است ، كمك ناتوان است و دادرسِ بيچارگان ، پردهء آبروئى ندرد و رازى را فاش نكند ، بلا بسيار كشد و شكايت اندك كند ، اگر خوبى كند به يادش آرد و اگر بدى بيند نهانش كند ، عيب را پوشد و حفظ الغيب كند ، از لغزش درگذرد و از نكوهش ، چشم پوشد ، بر اندرزى مطّلع نگردد كه آن را از دست بنهد ( چه در بارهء خودش از ديگران و چه در بارهء يادآورى آن به ديگران ) و ناهموارى و ستمى را وانگذارد كه اصلاحش نكند استوار است ، پايدار است ، پرهيزكار است ، پاك است ، شسته است ، پسنديده است ، عذرپذير ، و خوب گويد ، و به مردم خوش بين باشد و در ناديده ، خود را متّهم سازد ( خود را به عيب ، متّهم سازد خ ل ) از روى فهم و دانش براى رضاى خدا دوست گردد و به دور انديشى و تصميم براى رضاى خدا دوستى را ببرد ، شادى او را به بد مستى نكشاند ، و شادمانى او را از جا بدر نبرد ، ياد آور دانا باشد و آموزنده به نادان ، نيرنگ از او توقّع ندارند و از دست برد او نترسند ، هر كوششى نزد او از كوشش خودش پاكتر است و هر كس در بر او از خودش شايسته‌تر ، عيب خود داند و به غم خود اندر است .\r\nجز به پروردگارش اعتماد ندارد ، آواره است ، تنها است ، بىعلاقه است ، ( غمناك است ) ، براى خدا دوست دارد و در راه خدا جهاد كند تا خشنودى او را پيروى كند ، براى دلِ خود انتقام نجويد ، و در مورد خشم پروردگارش دوستى نكند ، همنشين فقراء است ، و\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n( 1 ) هم آهنگ راستگويان ، و هم پشت و هم دست با اهل حق ، كمكِ نزديك است ، و پدر براى يتيم و شوهر براى بيوه زنان ، به مستمندان مهربان است ، و براى هر ناگوارى اميد به او است ، براى هر سختى آرزومند اويند ، با نشاط است ، و خوشرو و نه چهره در هم و عيب جو ، سخت است ، و بسيار خشم فرو خور و بسيار خنده رو . نازك بين است و پُر حذر ( نادانى نكند و اگر به او نادانى شود بردبارى كند ) ، بخل نورزد و اگر هم از او دريغ دارند صبر كند ، تعقّل دارد و آزرم كند و قناعت دارد و بىنياز است ، حيايش بر شهوت او برترى دارد و دوستيش بر حسدش و گذشتش بر كينه‌اش ، نادرست نگويد ، جز راه اقتصاد نپويد ، رفتارش فروتنى است .\r\nبراى پروردگارش خاضع است و از او در هر حال خشنود است ، نيّتش پاك است و كردارش بىدغلى است و فريب ، نگاهش عبرت است و خموشيش انديشه و گفتارش حكمت ، خيرخواه و بخشش كن و برادر ، در نهان و عيان خيرخواه است ، از برادر خود قهر نكند و غيبت او ننمايد و به او نيرنگ نزند ، بر آنچه از دستش رفته افسوس نخورد ، و به هر مصيبتى بيند ، اندوه نخورد به آنچه برايش روا نيست اميد نبندد ، در سختى و تنگدستى سست نشود و در خوشى و فراوانى سست نگردد ، بردبارى را با دانش در آميزد و خرد را با شكيبائى ، ببينى كه تنبلى از او دور است و نشاط او پيوسته است ، آرزوى كوتاه دارد و لغزش اندك و انتظار مرگ ، دلش لرزان است و در ياد پروردگار خود است ، نفسش قانع و جهلش منفى و كارش آسان است ، براى گناهش غمنده است و شهوت خود را كشته ، خشمش را به خوبى فرو خورد و خلقش را مصفّا نمايد ، همسايه از او آسوده است و سر بزرگى ندارد ، بدان چه به او رسد قانع است و پايهء\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n( 1 ) صبرش استوار ، كارش محكم است و ذكرش بسيار .\r\nبا مردم در آميزد تا دانش آموزد و دم بندد تا سالم زيد و بپرسد تا بفهمد ، تجارت كند تا سود برد ، به خبر خوب گوش ندهد تا بدان بنازد ( يعنى آن را ياد گيرد و به نقل آن افتخار كند ) ( منصب خوب را نپذيرد تا به وسيلهء آن بد كارى كند يعنى از مقام خود سوء استفاده كند و هرزگى پيش گيرد خ ل ) سخن نگويد تا بر ديگران زورنمائى كند ، خودش از خويش در رنج است و مردم از او در آسايش ، خود را براى ديگر سرايش در رنج اندازد و مردم را از خود آسوده سازد ، اگر به او ستم شود شكيبا باشد تا خدا براى او انتقام كشد ، دوريش از هر كه كناره كند ناخواهى و پاكدامنى است و نزديكيش به هر كس نزديك شود نرمى و مهربانى است ، دورى كردنش از راه بزرگ منشى و تكبّر نيست و نزديكيش فريب و نيرنگ نيست بلكه به اهل خيرى كه پيش او بودند ، اقتداء كند و پيشواى نيكان پس از خود باشد .\r\nگويد : همّام ، پس از شنيدن بيانات امام ، جيغى زد و بىهوش افتاد ، پس امير المؤمنين ( ع ) فرمود :\r\nهلا به خدا كه من از همين بيتابى بر او مىترسيدم و فرمود :\r\nپندهاى رسا و عميق با اهل خود چنين كنند ، گوينده‌اى به آن حضرت گفت : پس اى امير المؤمنين ، تو را چه در نهاد است ؟ ( يعنى چرا با توجه به اين پندها جيغ نزنى و بىهوش نشوى ؟ ) فرمود :\r\nراستى براى هر كس ، اجل مقررى است كه از آن در نگذرد و آن اجل را سبب معينى است كه از آن تجاوز نكند ، آرام باش ، پيش نيافت ( باز مگرد خ ل ) همانا شيطان بر زبانت دميد ( يعنى اين اعتراض تو يك القاء شيطانى است كه گستاخانه به من عرض داشتى و براى خود حق اعتراض پنداشتى ) .\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n( 1 ) 2 - از امام صادق ( ع ) فرمود :\r\nشايسته است كه مؤمن هشت خصلت داشته باشد : در پيشامدهاى لرزاننده خوددار باشد ، در موقع بلاء شكيبا باشد ، در نعمت و فراوانى شكرگزار باشد ، بدان چه خدا روزيش كرده قانع باشد ، بر دشمنان خود ستم نكند ، سرباز بر دوستان نباشد ( به خاطر دوستان زير بار گناه نرود ، به خاطر دوستان پيش از توان خود باربر ندارد خ ل ) تنِ خود را رنج دهد و مردم از او آسوده باشند ، به راستى دوستِ جانى مؤمن است و بردبارى وزير او است و شكيبائى فرمانده لشكر او ، نرمش برادر او است و خوش پذيرشى پدر او .\r\n( 2 ) 3 - از على بن الحسين ( ع ) فرمود :\r\nمؤمن دم بندد تا سالم ماند و سخن راند تا بهره‌اى ستاند ، سپردهء خود را به دوستان باز نگويد و گواهى حق خود را از دوران ( دشمنان خ ل ) نهان نسازد هيچ كار خيرى را براى خودنمائى نكند و از روى حياء آن را واننهد ، اگر او را به خوبى ستايند از آنچه در بارهء او گويند بيم دارد و از آنچه كه در بارهء او ندانند آمرزش خواهد ، گفتار كسى كه به باطن او نادان است گولش نزند و از آمار كردار خود بيم دارد .\r\n( 3 ) 4 - امام صادق ( ع ) فرمود :\r\nمؤمن داراى نيرو است در دين دارى ، و احتياط كارى در خوش پذيرائى و ايمان با يقين و اطمينان ، و حرص در فهم احكام و نشاط در راه حق ، و نيك رفتارى با استوارى در دين ، و دانش در بردبارى و زيركى با نرمش ، و سخاوت در جاى شايسته ، و ميانه روى\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) در توانگرى ، و تجمّل در ندارى ، و گذشت در حال قدرت بر انتقام ، و طاعت خدا با خير خواهى ( نسبت به خدا و ائمهء مسلمانان يا نسبت به مؤمنان يا بطور كلّى و نصيحت براى خدا كردار با اخلاص است براى او چنانچه در خبر است كه : در سه چيز ، دل مرد مسلمان دغلى نكند : اخلاص در عمل براى خدا ، و خيرخواهى براى ائمهء مسلمين ، و ملازمت جماعت آنان ، و در نهايه گفته است : دين ، نصيحت براى خدا و رسول خدا و كتاب خدا و ائمهء مسلمانان و همهء مسلمانان است - از مجلسى ره ) و باز ايستادن از كارهاى زشت است با وجود شهوت و ميل ( زيرا در صورت عدم شهوت ، ترك عمل ، اهميّتى ندارد ، چون كودك خردسالى كه زنا نكند ) و پارسائى و خوددارى از محرّمات با وجود رغبت بدانها ، و حرص در كار خير با سختى و مشقّت ، و نماز خواندن با گرفتارى ، و شكيبائى در حال سختى .\r\nمؤمن در پيش آمدهاى لرزاننده با وقار و پايدار است و در ناگواريها شكيبا است و در حال نعمت و فراوانى شكرگزار ، نه غيبت كند و نه بزرگى فروشد و نه قطع رحم كند ، مؤمن نه سست است و نه تندخو و نه سخت دل ، چشم او از او پيش نيفتد و بىاختيار به هرجا ننگرد و شكمش او را رسوا نكند و فرجش در شهوت بر او چيره نگردد ، به مردم حسد نبرد ، سرزنش شنود و سرزنش نكند ، اسراف نورزد ، ستمديده را يارى كند و به مستمندان مهربانى كند ، خودش را در رنج اندازد و مردم از او در آسايشند ، در عزّت دنيا رغبت ندارد و از خوارى آن بيتابى نكند ، مردم همه را وجهه همّتى است كه روى بدان آورند و او هم وجهه همتى دارد كه بدان اندر است ، در قضاوتش كاستى ديده نشود و در رأى او سستى نباشد و در دينش گمشده نيست ، هر كه از او مشورت جويد ، به راه راستش رهبرى كند و هر كه از او كمك خواهد ، به او كمك رساند و از هرزه گوئى و نادانى بهراسد .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n( 1 ) 5 - يكى از دو امام ( امام باقر يا امام صادق ( ع ) فرمايد :\r\nامير المؤمنين ( ع ) به انجمنى از مردم قريش گذر كرد ، بر خلاف انتظار ، ديد همه جامهاى سفيد در بر دارند و رنگ و روى آنها با صفا است ، پر مىخندند ، و هر كس به آنها مىگذرد او را انگشت نما مىسازد ( او را مسخره مىكنند و وسيلهء تفريح خود نمايند ) سپس به انجمنى از اوس و خزرج ( انصار مدينه ) گذر كرد ، ديد مردمى هستند فرسوده تن ، گردنِ آنها لاغر شده و رنگ آنها از رياضت زرد است و در سخن و گفتارِ خود با تواضع هستند .\r\nعلى ( ع ) از اين دو انجمن در شگفت شد ( چون قدرت انصار براى زندگى بيشتر بود و بهتر مىتوانستند خوشگذرانى كنند زيرا در وطن خود بودند و داراى ثروت و نسبت به دين از قريش دور تر بودند و دين اسلام از قريش براى آنها به ارمغان آمده بود و در حقيقت تأثير ديانت و توجه به دين اسلام ، انصار را چنين كرده بود و قريش از بىتوجهى به دين به آن صورت شده بودند و اين خود مايهء تعجّب على ( ع ) گرديد ) آن حضرت ، خدمت رسول خدا ( ص ) رسيد و گفت : پدر و مادرم بقربانت ، من به انجمنى از آل فلان رسيدم ، و حال آنها را شرح داد ، و به انجمنى از اوس و خزرج رسيدم ، و حال آنها را شرح داد ، سپس عرض كرد : همهء اينها هم در شمار مؤمنان هستند ؟\r\nيا رسول اللَّه ! به من وصف مؤمن را خبر بده . رسول خدا ( ص ) سر به زير افكند و سپس سر برداشت و فرمود :\r\nدر مؤمن بيست خصلت است و اگر آنها در وى نباشند ، ايمانش كامل نيست ، به راستى اى على ، از اخلاق مؤمنان است كه :\r\n1 - در نماز جماعت حاضرند 2 - به پرداخت زكات شتابانند 3 - به مستمندان خوراك دهند 4 - دست مهر بر سر يتيم كشند 5 - جامه‌هاى خود را پاكيزه دارند 6 - كمر خود را محكم بندند\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n( 1 ) 7 - آن كسانى كه اگر خبرى گويند ، دروغ نگويند 8 - اگر وعده كنند تخلّف نكنند . 9 - اگر امانتى گيرند ، در آن خيانت نورزند 10 - چون سخن كنند ، راست گويند 11 - در شب ، چون راهبان ، عبادت كنند 12 - در روز ، چون شيران دلير باشند 13 - روزها روزه دارند 14 - و شبها را به عبادت گذرانند 15 - همسايه نيازارند 16 - همسايه از آنها آزار نكشد ( فرق ميان اين و پيشتر اين است كه مقصود از همسايه در اول ، پناهنده است و در دوّم ، همسايهء خانه ، يا در اوّل ، همسايهء خانه است و در دوّم ، همسايه در مجلس و مركب ، يا مقصود از اوّلى ، آزار بىواسطه است و از دوّمى ، آزار بواسطهء خدم و اعوان - از مجلسى ره - ولى ظاهر اين است كه مقصود از اوّل ، تعدّى به حقوق همسايه است و مقصود از دوّم اينكه وضعى دارد مناسب با حال همسايهء مؤمن خود و كارهايى را هم كه تعدّى به حقّ همسايه نيست ولى بسا مايهء آزار او است ، مرتكب نمىشود ) 17 - آنها كه آرام بر زمين راه مىروند 18 - به خانهء بيوه زنان سركشى كنند 19 - دنبالهء جنازهء مردگان بروند 20 - خدا ما و شما را از متّقيان سازد ( از اين جمله برآيد كه وصف بيستم مؤمن ، همان تقوى است ، فتدبّر ) .\r\n( 2 ) 6 - امام صادق ( ع ) فرمود :\r\nهر كه از حسنهء خود شاد گردد و از كردار بد خود بدش آيد ، مؤمن است .\r\n( 3 ) 7 - از امام صادق ( ع ) فرمود :\r\nشيعهء ما ، رنگ پريده‌هايند ( از بيم دشمن و از رياضت ) ، لب خشكهايند ( از روزه ) ، لاغرهايند ( از كم خورى ) ، آن كسانى كه چون شب آيد با اندوه از آن استقبال كنند ( براى توجه به حق و درك مسئوليتِ خود ) .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n( 1 ) 8 - امام صادق ( ع ) فرمود :\r\nشيعهء ما اهل هدايت ، أهل تقوى ، أهل خير ، أهل ايمان ، أهل فتح و ظفر مىباشند .\r\n( 2 ) 9 - از مفضل ، كه امام صادق ( ع ) فرمود :\r\nبپرهيز از مردم پست و اراذل ، همانا شيعهء على كسى است كه شكم و فرج پارسا دارد و سخت مىكوشد و براى خالقِ خود كار مىكند و اميد ثواب او دارد و از كيفر او مىترسد ، هر گاه آنها را ديدى آنانند شيعهء جعفر .\r\n( 3 ) 10 - امام صادق ( ع ) فرمود :\r\nبه راستى شيعهء على شكم به پشت چسبنده‌ها ( از روزه و رياضت ) و لب خشكها بودند كه اهل رأفت و دانش و بردبارى بودند و به گوشه‌گيرى شناخته مىشدند ، كمك كنيد بدان عقيده‌اى كه داريد ، به ورع و اجتهاد .\r\n( 4 ) 11 - امام صادق ( ع ) فرمود :\r\nهمانا مؤمن كسى است كه چون خشم گيرد ، خشمش او را از حق بدر نبرد و چون بپسندد ، پسندش او را به باطل نكشاند و چون توانست بيش از آنچه از او است بر نگيرد .\r\n( 5 ) 12 - از سليمان بن خالد كه امام باقر ( ع ) فرمود :\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\nاى سليمان ، تو مىدانى كه مسلمان كيست ؟ گفتم : شما بهتر مىدانيد ، فرمود :\r\nمسلمان كسى است كه مسلمانان از زبان و دستش سالم بمانند ، سپس فرمود : مىدانى مؤمن كيست ؟ گويد : گفتم : شما داناتريد ، فرمود : راستى مؤمن كسى است كه مسلمانان مال و جانشان را به او بسپارند ، بر مسلمان حرام است كه به مسلمان ديگر ستم كند يا او را واگذارد و يارى نكند ، يا او را از خود براند بطورى كه در رنج اندازد .\r\n( 1 ) 13 - از امام باقر ( ع ) فرمود :\r\nهمانا مؤمن كسى است كه چون بپسندد ، پسندش او را به گناه و باطل نكشد و هر گاه خشم گيرد ، خشمش او را از گفتار حق بدر نبرد و آنكه هر گاه توانا شود توانائى وى او را به تعدّى بدان چه حق او نيست نكشاند .\r\n( 2 ) 14 - از ابى البخترى ( وهب بن وهب قرشى است كه از امام صادق ( ع ) روايت كند ، عامى و ضعيف است ، و امام صادق ( ع ) مادرش را بزنى گرفته ، و ظاهراً ضمير ( سمعته ) به امام صادق ( ع ) برگردد ) گويد : شنيدمش مىفرمود :\r\nمؤمنان هموار و خوش پذيرايند مانند شتر مهار در بينى نشسته ، هر وقت او را بكشند مىرود و هر گاه بر سر سنگش بخوابانند همان جا بخوابد .\r\n( 3 ) 15 - از امام صادق ( ع ) فرمود : سه تا از نشانه‌هاى مؤمن است :\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\nعلم به خدا ، و علم به هر كه را خدا دوست دارد ، و هر كه را بد دارد .\r\n( 1 ) 16 - رسول خدا ( ع ) فرمود :\r\nمؤمن چون درختى است كه برگ آن نريزد نه در زمستان و نه در تابستان ، گفتند : يا رسول اللَّه ، آن درخت كدام است ؟ فرمود :\r\nنخل خرما ( يعنى مؤمن هميشه سرسبز و بارور و مورد استفاده است و در يك حال است ) .\r\n( 2 ) 17 - از امام صادق ( ع ) فرمود :\r\nمؤمن بردبارى است كه نادانى نورزد و اگر به او نادانى كنند بردبار باشد و ستم نكند و اگر ستم شود گذشت كند ، بخل نكند و اگر از او دريغ كنند صبر كند .\r\n( 3 ) 18 - امام صادق ( ع ) فرمود :\r\nمؤمن كسى است كه كسبش پاك باشد و اخلاقش خوش باشد و درونش نيكو باشد و فزونى مال خود را انفاق كند و از سخنِ زيادى خوددار باشد و مردم از شرّ او محفوظ باشند و از طرف خود به مردم حق بدهد .\r\n( 4 ) 19 - از امام باقر ( ع ) كه رسول خدا ( ص ) فرمود :\r\nآيا شما را از مؤمن آگاه نكنم ؟ كسى است كه مردم او را نسبت به جان و مال خود امين شمارند ، آيا شما را آگاه نكنم از\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nمسلمان ؟ كسى است كه مسلمانان از دست و زبانش سالم باشند و آزار نكشند ، مهاجر كسى است كه از بدكاريها دورى كرده و آنچه را خدا حرام كرده ترك نموده ، و مؤمن آن كسى است كه حرام است بر مؤمن به او ستم كند و او را واگذارد يا غيبت كند يا يك باره از خود براند .\r\n( 1 ) 20 - امام باقر ( ع ) فرمود :\r\nهمانا شيعهء على ( ع ) حليمانند ، دانشمندانند ، و لب بستگانند كه اثر عبادت از چهرهء آنها شناخته شود .\r\n( 2 ) 21 - امام باقر ( ع ) فرمود كه :\r\nامير المؤمنين ( ع ) در عراق نماز بامداد را با مردم خواند و چون رو برگرداند آنها را پند داد و گريست و آنها را گرياند از خوف خدا ، سپس فرمود : به خدا در عهد دوستم رسول خدا ( ص ) مردمى را به ياد دارم كه بام و شام مىكردند ژوليده و گرد آلود و گرسنه ، ميان دو چشمشان چون سر زانوى گوسپند داغ سجده داشت ، با سجده و عبادتِ پروردگار شب را به سر مىبرند و به نوبت گام و پيشانى بر زمين مىسائيدند ، با پروردگار خود مناجات مىكردند و از او درخواست مىكردند آنها را از دوزخ آزاد كند ، به خدا ديدم كه آنها با اين حال ترسان و نگران بودند .\r\n( 3 ) 22 - از على بن الحسين ( ع ) فرمود :\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\nامير المؤمنين ( ع ) نماز فجر را خواند و در جاى خود ماند تا خورشيد تا اندازهء يك نيزه برآمد و رو به مردم كرد و فرمود :\r\nبه خدا مردمى را ديدم كه براى پروردگارِ خود همهء شب را به سجده و عبادت به سر مىكردند و پيشانيها و زانوهاى خود را به دنبال هم ( به نوبت ) بر خاك مىنهادند ، گويا نفس زدن دوزخ در گوش آنها بود و هر گاه نام خدا در بر آنها برده مىشد ميلرزيدند چنانچه درخت به لرزه آيد ، گويا آن مردم خود باختهء حق بودند ( گويا اين مردم در خوابِ مرگ ، عمر مىگذرانند خ ل ) فرمود : سپس از جا برخاست و خندان ديده نشد تا وفات كرد صلوات اللَّه عليه .\r\n( 1 ) 23 - از مفضل بن عمر كه امام صادق ( ع ) فرمود :\r\nهر گاه بخواهى يارانِ مرا بشناسى ، بنگر به كسى كه سخت پارسا است و از آفريدگارِ خود بيمناك است و به ثوابِ او اميدوار است و هر گاه اينان را ديدار كردى ، هم آنان ياران منند .\r\n( 2 ) 24 - از امام باقر ( ع ) كه امير المؤمنين ( ع ) فرمود :\r\nشيعهء ما آنهايند كه در دوستى ما به يك ديگر بخشش كنند و در مهرِ ما يك ديگر را دوست دارند و براى زنده داشتن كارِ ما از هم ديدن كنند ، آن كسانى كه اگر خشم كنند ستم نكنند و اگر بپسندند از حدّ بدر نروند ، بركت باشند براى هر كه همسايه‌اند و هر كه در آميزند بسازند .\r\n( 3 ) 25 - رسول خدا ( ص ) فرمود :\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\nهر كه خدا را شناخت و بزرگوار دانست ، دهانش را از سخن ببندد و شكمش را از خوراك ، و خود را به روزه و عبادت فرسوده سازد ، گفتند : يا رسول اللَّه ، پدران و مادران ما قربانت ، اينان اولياء خدايند ؟\r\nفرمود : راستى كه اولياء خدا خموشى گيرند و خموشى آنها ياد خدا است ، نگاه كنند و نگاهشان عبرت است ، و سخن گويند و سخنشان حكمت است ، در راه روند و راه رفتن آنها ميان مردم بركت است ، اگر نبود عمر مقدّرى كه بر ايشان نوشته شده ، جانشان در كالبدشان بر جا نمىماند از بيم عذاب و از شوق ثواب .\r\n( 1 ) 26 - حسن بن على ( ع ) براى مردم خطبه خوانده و فرمود :\r\nأيا مردم ، به شما گزارش مىدهم از برادرى كه داشتم و بزرگترين مردمش در چشمِ خود مىپنداشتم و سرآمد بزرگوارى او در چشم من زبونى و كوچكى دنيا بود در چشم او ، او از تسلط شكم خود بدر بود ، آنچه را نداشت نمىخواست و آنچه را هم داشت بسيار نمىخورد ، از تسلط فرجِ خود هم به در بود و خرد و رأيش به خاطر آن سبك و كم وزن نمىشدند ، از تسلط و نادانى بدر بود و دست دراز نمىكرد مگر نزد معتمدى براى سودى ، شيوه‌اش اين بود كه دل نمىداد و خشم نمىگرفت و خسته نمىشد ، بيشتر روزگارش خاموش بود و چون زبان به گفتار مىگشود ، گوى سبقت از گوينده‌ها مىربود ، در بحث و مناقشهء علمى وارد نمىشد و در دعوى ديگران ، شركت نمىكرد و حجّتى نمىآورد تا قاضى را ببيند ( تا خود را در مسند قضاوت بيند خ ل ) .\r\nشيوه‌اش اين بود كه از برادرانش غفلت نمىنمود و خود را به\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\nچيزى در برابر آنها اختصاص نمىداد ، ( 1 ) در شيوهء خود سست و ناتوان مىنمود ، ولى چون روزِ مردى مىرسيد شيرى جهنده بود ، كسى را در آنچه عذرپذير بود ، سرزنش نمىكرد تا عذر او را منظور دارد ، شيوه‌اش اين بود كه مىكرد هر چه را مىگفت ، و مىكرد هر چه را هم نمىگفت ، چون دو كار برايش پيشآمد مىكرد كه نمىدانست كدام بهتر است ، هر كدام مخالف هواى نفس او بود منظور مىداشت ، شيوه داشت كه از دردى نمىناليد جز در نزد كسى كه ديدِ بهبودى از او داشت و با كسى مشورت نمىكرد جز آنكه اميد خيرخواهى از او مىبرد ، شيوه‌اش اين بود كه دل تنگى نمىكرد و خشم نمىورزيد و نمىناليد و دل نمىداد و انتقام نمىستاد و از دشمن غفلت نمىكرد ، بر شما باد به مانند اين اخلاق ارجمند اگر تاب آنها را داريد ، و اگر تاب همه را نداريد ، دريافت اندك به از واگذاشتن هر يك است ، و جنبش و توانائى نيست جز به خدا .\r\n( 2 ) 27 - مهزم اسدى گويد : امام صادق ( ع ) فرمود :\r\nاى مهزم شيعهء ما كسى است كه : آوازش تا آنجا آهسته است كه از گوشش برنگذرد ، و دشمنيش از كالبد خودش به ديگرى تجاوز نكند ، ما را آشكارا مدح نگويد ، و با عيبگوى ما همنشينى نكند ، و با دشمن ما ستيزه ننمايد ، اگر مؤمنى را برخورد او را گرامى دارد ، و اگر به نادانى برخورد از او دورى كند ، گفتم : قربانت ، پس من چه كنم با اين شيعه مآبها ( كه خود را به شيعه بندند و از حقيقت آن بىخبرند ) فرمود : در آنها تشخيص و تبديل و آزمايش ، حكم فرما است ، دچار قحطى شوند و نابود گردند يا طاعونى آنها را بكشد يا اختلاف و دودسته‌گى آنها را پراكنده و نابود كند ، شيعهء ما كسى است كه : چون سگان زوزه نكشد و چون كلاغان طمع نورزد و اگر\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\nاز گرسنگى بميرد از دشمن ما گدائى و خواهش نكند ، گفتم : قربانت ، از كجا اينان را بجويم ؟ فرمود : در اطراف زمين ، آنانند كه زندگى پستى دارند ، و آواره به سر مىبرند ، و از جايى به جايى كوچ مىكنند ، اگر حاضر باشند سرشناس نيستند ، و اگر غايب باشند از آنها جستجو نشود ، و از مرگ بىتابى نكنند ، و در گورها از هم ديدن كنند ، و اگر حاجتمندى به آنها رو كند به او مهربانى و ترّحم كنند ، دلشان از هم جدا نيست و اگر چه خانه‌شان از هم دور باشد ، سپس فرمود :\r\nرسول خدا ( ص ) فرموده است : منم شهر ، و على درِ آن است ، دروغ گويد كسى كه پندارد در شهر درآيد نه از سوى درِ آن ، و دروغ گويد كسى كه پندارد مرا دوست مىدارد و على را دشمن است - صلوات اللَّه عليه .\r\n( 1 ) 28 - از امام صادق ( ع ) كه فرمود :\r\nهر كه با مردم داد و ستد كند و به آنها ستم نكند و به آنها حديث گويد و به آنها دروغ نگويد و به آنها وعده دهد و خلف وعده نكند ، از كسانى نيست كه غيبت او حرام است و مردانگى او تمام است و عدالت او عيان است و برادرى با او واجب است .\r\n( 2 ) 29 - از عبد اللَّه بن الحسن ، از مادرش فاطمه بنت الحسين ( ع ) كه رسول خدا ( ص ) فرمود :\r\nسه خصلت در هر كه باشند ، خصال ايمان در او كاملند : چون\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nپسندد ، پسندش او را در باطل نكشاند ، و هر گاه خشم كند خشمش او را از حق بدر نبرد ، و هر گاه توانست ، ب‌دانچه از آنِ او نيست ، دست نيازد .\r\n( 1 ) 30 - از امام صادق ( ع ) كه امير المؤمنين ( ع ) فرمود :\r\nراستى ، اهل دين نشانه‌هائى دارند كه بدان‌ها شناخته شوند :\r\nراستگوئى ، امانت پردازى ، پيمان نگهدارى ، خويش‌نوازى ، مهرورزى با بىنوايان ، كم دنبال كردنِ زنان - يا فرمود : كم آميختن با زنان ، بخشيدن خوبى ، خوش خلقى ، خوش رفتارى ، پيروى از : علم و آنچه به خداى عز و جل نزديك سازد .\r\nخوشا بر آنها و چه خوش سرانجامى ، طوبى درختى است در بهشت ، بيخ آن در خانهء پيغمبر است ، و مؤمنى نيست جز آنكه در خانه‌اش شاخه‌اى از آن است ، چيزى دلش نخواهد جز آنكه برايش بيارد ، و اگر سوار تندروى ، صد سال در سايهء آن برود ، از آن بدر نرود ، و اگر كلاغى از پائين آن به بالايش پرواز كند ، بدان نرسد تا از پيرى به زير افتد ، هلا در اين نعمت رغبت كنيد ، به راستى كه مؤمن :\r\nبه خود مشغول است ، و مردم از او در آسايشند ، چون شب او را فرا گيرد ، روى بر زمين نهد و براى خدا عز و جل با شريفترين اندامِ خود سجده كند ، با آنكه او را آفريده در بارهء آزاد كردنش راز گويد ، هلا چنين باشيد .\r\n( 2 ) 31 - از امام باقر ( ع ) كه از پيغمبر ( ص ) پرسش شد از بنده‌هاى نيك ، در پاسخ فرمود :\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\nآنهايند كه هر گاه نيكى كنند شادمان شوند ، و چون بدى كنند آمرزش خواهند ، و اگر چيزى به آنها داده شود ، شكرگزارند ، و اگر گرفتار شوند صبر كنند ، و هر گاه خشم گيرند درگذرند .\r\n( 1 ) 32 - فرمود ( ع ) كه : پيغمبر ( ص ) فرمود :\r\nبه راستى ، خوبانِ شما : خردمندانند ، گفته شد : يا رسول اللَّه ، خردمندان چه كسانند ؟ فرمود : ايشان صاحبان اخلاق خوش ، و آرمانهاى سنگين و درست ، و خويش‌نواز ، و به مادر و پدر مهرورز ، و از فقراء و همسايه‌ها و يتيمها احوال پرسند ، اطعام كنند ، و سلام را فاش گويند در جهان ، و نماز بخوانند در حالى كه مردم خوابند و در غفلت به سر مىبرند .\r\n( 2 ) 33 - از يحيى بن عمران حلبى ، گويد : به امام صادق ( ع ) گفتم : كدام خصلتها براى مرد زيباتر است ؟ در پاسخ فرمود :\r\nوقار بىمهابت و قلدر مآبى ، و بخشش بىعوض‌جوئى ، و اشتغال به كارى جز بهره‌ورى از دنيا .\r\n( 3 ) 34 - از امام صادق ( ع ) كه على بن الحسين ( ع ) بارها مىفرمود :\r\nراستى ، شناسائى كمال ديانت مسلمان در ترك سخن بيهوده است ، و كم مناقشه و جدال كردن ، و در بردبارى و شكيبائى\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\nو خوش خلقى .\r\n( 1 ) 35 - از امام صادق ( ع ) كه رسول خدا ( ص ) فرمود :\r\nآيا من شما را خبر ندهم به ماننده‌ترين شماها به من ؟ گفتند :\r\nچرا يا رسول اللَّه ، فرمود :\r\nخوش‌خلق‌تر ، و خوش پذيراتر از شماها نسبت به واردين ، و خويش‌نوازتر شماها ، و هر كه برادر دينى خود را سخت دوست دارد ، و شكيباتر شماها به حق ، و خشم فروخورتر شماها ، و خوش گذشت‌تر شماها ، و آنكه از طرف خود محكمتر به ديگران حق دهد در حال خشنودى و در حال غضب .\r\n( 2 ) 36 - از على بن الحسين ( ع ) فرمود : از اخلاق مؤمن است كه :\r\nدر تنگدستى به فراخور آن انفاق مىكند و در وسعت رزق به اندازهء آن ، با مردم انصاف دارد و به سلام بدانها پيشى مىگيرد .\r\n( 3 ) 37 - از امام باقر ( ع ) فرمود :\r\nمؤمن از كوه سخت‌تر است ، از كوه برگرفته شود تا كم گردد و از دين مؤمن برگرفته نشود تا كاسته گردد .\r\n( 4 ) 38 - از امام صادق ( ع ) فرمود :\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\nمؤمن ، خوب كمك مىدهد و كم خرج است ، زندگى را خوب مىچرخاند ، از يك سوراخ دو بار گزيده نمىشود .\r\n( 1 ) 39 - امام رضا ( ع ) مىفرمود :\r\nمؤمن ، مؤمن نباشد تا سه خصلت داشته باشد :\r\nيك خصلت از پروردگارِ خودش ، و يك خصلت از پيغمبرش ، و يك خصلت از امامش ، امّا خصلتى كه از پروردگارِ او است : راز نگهدارى است ، خدا عزّوجل فرمايد ( 25 - 26 سوره جنّ ) :\r\n« غيبت دانست و بر غيبِ خود احدى را مطّلع نسازد جز رسولى را كه بپسندد » و امّا سنّت و روش پيغمبرش : مدارا و سازگارى با مردم است ، زيرا خدا عزّوجل به پيغمبرِ خود دستور داده كه با مردم مدارا كند و فرموده است ( 199 سوره اعراف ) : « گذشت را پيش گير و به خوبى فرمان دِه » و امّا سنّت امامش صبر است و شكيبائى در حال تنگدستى و سخت حالى .\r\n\r\nباب در كمى عدد مؤمنان\r\n( 2 ) 1 - از قتيبه اعشى ، گويد :\r\nشنيدم امام صادق ( ع ) مىفرمود :\r\nزن با ايمان از مرد با ايمان كمتر است ، و مرد با ايمان از كبريت\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\nاحمر كم‌ياب‌تر است ، كدامِ شما كبريت احمر را ديده است ؟ ( 1 ) 2 - از كامل تمّار ، گويد : شنيدم امام باقر ( ع ) مىفرمود ( تا سه بار ) :\r\nهمهء مردم چون بهائمند ، جز اندكى از مؤمنان ، و ( سه بار ) فرمود : غريب است .\r\n( 2 ) 3 - از ابن رئاب ، گويد : شنيدم امام صادق ( ع ) مىفرمود به ابى بصير :\r\nهلا به خدا ، اگر من سه تن شماها را مؤمن كامل مىدانستم كه حديث مرا نهان نگاه مىدارند ، روا نمىدانستم كه از آنها هيچ حديثى را نهان دارم .\r\n( 3 ) 4 - از سدير صيرفى كه گويد : نزد امام صادق ( ع ) رفتم ، و به آن حضرت گفتم : به خدا ، براى شما روا نيست كه خانه‌نشين باشيد .\r\nدر پاسخ فرمود : اى سدير ، چرا ؟ گفتم : براى بسيارى دوستان و شيعيانِ شما و ياوران شما ، به خدا اگر امير المؤمنين ( ع ) به اندازهء شما شيعه و يار و دوستدار داشت ، تَيم و عَدِىّ ( ابو بكر و عمر ) در بردن حقِ او طمع نمىكردند ، فرمود : اى سدير ، اميد است كه چه اندازه باشند ؟ گفتم : صد هزار ، فرمود : صد هزار ؟ گفتم : آرى ، و دويست هزار ، فرمود : دويست هزار ؟ گفتم : آرى ، و نيمى از دنيا ، گويد :\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n( 1 ) امام دم بست و سپس فرمود :\r\nبر تو آسان است كه باما خود را تا ( يَنبُع ) برسانى ؟ گفتم :\r\nآرى ، فرمود : يك رأس الاغ سوارى و يك استر زين كردند ، من پيشى گرفتم و سوار الاغ شدم ، فرمود : اى سدير ، ميل دارى كه الاغ را به من واگذارى ؟ گفتم : استر زيباتر و آبرومندتر است ، فرمود : الاغ براى من هموارتر و آسان‌تر است ، آن حضرت سوار الاغ شد و من سوار بر استر و به راه افتاديم و رفتيم تا وقت نماز رسيد و فرمود : اى سدير ، پياده شويم ( ما را پياده كن خ ل ) تا نماز بخوانيم ، باز فرمود :\r\nاين جا زمين شوره‌زار و نمكى است و نماز در آن روا نيست و رفتيم تا رسيديم به يك زمين سرخه و آن حضرت به غلامى نگاه كرد كه چند بزغاله را مىچرانيد و به من فرمود :\r\nاى سدير ، اگر من به شمارهء اين بزغاله‌ها شيعهء با اخلاص داشتم ، براى من گوشه‌نشينى روا نبود ، و پياده شديم و نماز خوانديم و چون از نماز فارغ شديم ، من رو به سوى آن بزغاله‌ها كردم و آنها را شمردم ، بر خلاف انتظار 17 تا بودند .\r\n( 2 ) 5 - از سماعة بن مهران ، گويد : امام كاظم ( ع ) به من فرمود :\r\nاى سماعه ، در بسترِ خود آسودند و مرا به ترس انداختند ، هلا به خدا سوگند ، جهانى بود كه در آن جز يك تن خدا پرست نبود و اگر مىبود ، خدا عز و جل او را هم نام مىبرد آنجا كه مىفرمايد ( 120 سوره نحل ) : « به راستى ابراهيم يك امّت بود خداشناس\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\nو يگانه پرست بود و از مشركين نبود » تا خدا تنها عمر گذرانيد و سپس راستى كه خدا او را به اسماعيل و اسحاق مأنوس ساخت و سه تن يگانه پرست شدند ، هلا به خدا كه مؤمن كم است و أهل كفر بسيارند ، آيا مىدانى براى چه ؟ گفتم : نمىدانم قربانت ، فرمود : اين مسلمان نماها و شيعه مآبان وسيلهء انس و آرامش دل مؤمنان حقيقى هستند ، آنچه در سينه دارند به آنها بگويند و به اين وسيله راحت مىشوند و آرام مىگردند .\r\n( 1 ) 6 - از حمران بن أعين ، گويد : به امام باقر ( ع ) گفتم :\r\nقربانت ، ما چه بسيار كم هستيم ، اگر همه بر سر يك گوسفند فراهم شويم ، آن را تمام نمىكنيم ؟ فرمود :\r\nمن براى تو شگفت آورتر از اين را بازنگويم ؟ همهء مهاجر و انصار ( از حقيقت ايمان ) بدر رفتند جز - با دستِ خود اشاره كرد - سه تا ، حمران گويد : من گفتم : قربانت ، حال عمّار چون است ؟\r\nفرمود :\r\nخدا رحمت كند عمّار را ، أبا اليقظان بيعت كرد و شهيد كشته شد ، من با خود گفتم : چيزى از شهادت بهتر نيست ، فرمود : تو پندارى كه او هم چون آن سه تن بود ؟ أيهات ، أيهات .\r\n( 2 ) 7 - از على بن جعفر ، گويد : امام كاظم ( ع ) فرمود :\r\nنه هر كس معتقد به ولايتِ ما است مؤمن است ولى مايهء\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\nآرامش و انسِ مؤمنان شده‌اند .\r\n\r\nباب رضا به موهبت ايمان و صبر بر هر چه بعد از آن\r\n( 1 ) 1 - از عبد الواحد بن مختار انصارى ، گويد : امام باقر ( ع ) فرمود :\r\nاى عبد الواحد ، زيان ندارد مردى را كه بدين مذهب باشد ( مذهب تشيّع ) آنچه در بارهء او مردم گويند ، و گر چه گويند :\r\nديوانه است ، و به او زيانى نرساند گرچه بر سر كوهى بگذراند و خدا را عبادت كند تا مرگش برسد .\r\n( 2 ) 2 - از امام صادق ( ع ) كه رسول خدا ( ص ) فرمود :\r\nخدا تبارك و تعالى فرمايد : اگر نباشد در روى زمين جز يك مؤمن ، من به وجود او از همهء خلقِ خود بىنيازم و از ايمانش براى او انسانى ( آرامش خ ) بسازم كه نياز به احدى نداشته باشد .\r\n( 3 ) 3 - از امام باقر ( ع ) فرمود :\r\nهر كه از طرف خدا اين امر را شناخت ( يعنى پيروى از امامان معصوم را ) باكى ندارد كه بر سر كوهى باشد و از گياه زمين بخورد\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\nتا مرگش در رسد .\r\n( 1 ) 4 - از كليب بن معاويه ، گويد : شنيدم امام صادق ( ع ) مىفرمود :\r\nسزاوار نيست براى مؤمن كه از هراس به سوى برادرش يا كمتر از او پناه برد ، مؤمن به كيشِ خود عزيز است .\r\n( 2 ) 5 - از فضيل بن يسار ، گويد : خدمت امام صادق ( ع ) رسيدم در يك حال بيمارى آن حضرت كه از بس او را لاغر كرده بود ، جز سر او چيزى به جا نگذاشته بود ، پس به من فرمود :\r\nاى فضيل ! من بسيار شود كه بگويم : بر مردى كه اين امر امامت را شناخته هيچ زيانى نيست كه بر سر كوهى بماند تا بميرد ، اى فضيل بن يسار ! به راستى مردم به راست و چپ راه زدند و ما و شيعيان ما به راه راست رهبرى شديم ، اى فضيل بن يسار ! راستى مؤمن اگر صبح كند و از مشرق تا مغرب از آن او باشد ، همان برايش خوب است و اگر صبح كند و او را تيكه تيكه كنند ، همان برايش خوب است ، اى فضيل بن يسار ! خدا با مؤمن نكند جز آنچه خير او است ، اى فضيل بن يسار ! اگر دنيا نزد خداى عز و جل برابر بال مگسى ارزش داشت به دشمنِ خود از آن شربت آبى نمىداد ، راستش اين است كه هر كه همّت او متوجّه يك چيز است ( كه دين حق باشد ) خدا كفايت كار او را مىكند و هر كس همّت او متوجّه هر چيز است ، خدا باك ندارد كه در چه درّه‌اى نابود شود .\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n( 1 ) 6 - از امام صادق ( ع ) كه رسول خدا ( ص ) فرمود :\r\nخدا عز و جل فرمايد : من هر چه كنم ، ترديدى ندارم چون ترديد در مرگ بندهء مؤمنم ، راستى كه من ملاقاتش را دوست دارم و او مرگ را بد دارد و مرگ را از او بگردانم و راستى كه او مرا خواند و منش اجابت كنم و راستى كه از من خواهش كند و به او بدهم و اگر نباشد در دنيا جز يك بندهء مؤمن ، من به او از همهء خلقم بىنياز باشم و براى او از ايمانش وسيلهء أُنس و آرامشى بسازم كه از آن به هيچ كس نهراسد .\r\n\r\nباب در خاطر جمعى و آرامشِ دل مؤمن به مؤمن\r\n( 2 ) 1 - از امام صادق ( ع ) كه فرمود :\r\nراستى كه مؤمن خاطر جمعى و آرامشِ دل دارد نسبت به مؤمن چنانچه تشنهء آرامش دل دارد از آب سرد .\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nباب در آنچه خدا به واسطهء مؤمن دفع مىكند\r\n( 1 ) 1 - از امام باقر ( ع ) ، فرمود :\r\nراستى كه خدا به يك مؤمن يك شهرى و دهى را از فنا نگهدارى مىكند .\r\n( 2 ) 2 - امام باقر ( ع ) فرمود :\r\nخدا به قريه‌اى كه هفت مؤمن در آن باشد عذاب نازل نمىكند .\r\n( 3 ) 3 - از امام صادق ( ع ) سؤال شد ، چون بلا نازل شد ، به مؤمنان هم مىرسد ؟\r\nفرمود : آرى ، ولى پس از آن خلاص مىشوند .\r\n\r\nباب در اينكه مؤمن دو صنف است\r\n( 4 ) 1 - از امام صادق ( ع ) ، فرمود :\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\nمؤمن دو جور مؤمن است ، يك مؤمنى كه به عهد خدا عمل كرده و به شرط خدا وفا كرده است و اين است مورد قول خدا عزّوجل ( 23 سوره احزاب ) : « مردانى كه عمل كردند بدان چه با خدا در بارهء آن عهد بستند » اين همان است كه هراسهاى دنيا و نه هراسهاى آخرت به دو نرسد و او است كه شفاعت كند و نيازى به شفاعت ندارد و يك مؤمنى كه چون زراعت تازه روئيده و لطيف است ، گاهى كج مىشود و گاهى راست و آن است كه دچار هراس آخرت مىشود و اين از كسانى نيست كه از او شفاعت شود و شفاعت از كسى نكند .\r\n( 1 ) 2 - از خضر بن عمرو كه شنيدم امام صادق ( ع ) مىفرمود :\r\nمؤمن دو مؤمن است ، يك مؤمنى كه به هر شرط و قرارى كه خدا با او داده عمل كرده است پس آن است كه با پيمبران و صديقان و شهيدان و نيكان است و چه خوب رفيقهائى هستند ، اينها اين است كه شفاعت كند و نيازى به شفاعت ندارد و اين از كسانى است كه هراسهاى دنيا و هراسهاى آخرت به او نرسد و مؤمنى كه لغزش كرده چون زراعت تازه و لطيف است و هر جور كه باد او را سرازير كند سرازير مىشود و اين است كه هراسهاى دنيا و آخرت به او مىرسد و براى او شفاعت مىشود و عاقبتش به خير است .\r\n( 2 ) 3 - از امام باقر ( ع ) ، فرمود :\r\nمردى در بصره خدمت امير المؤمنين ( ع ) قيام كرد و گفت :\r\nيا امير المؤمنين ! از اخوان به ما خبر بده ، در پاسخ فرمود : برادران دو\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\nجورند ، برادران مورد اعتماد و برادران خنده‌رو ، امّا برادران مورد اعتماد هم آنها دست و بال و اهل و مال هستند و چون تو به برادرِ خود اطمينان و وثوق دارى مال و تنت را به او ببخش و با هر كه صفا دارد صفا كن و با هر كه دشمن است دشمن باش و راز او و عيب او را بپوش و خوبى او را ترويج كن ، و بدان اى سئوال‌كننده كه اينان از كبريت احمر كمترند ، و أمّا برادران خنده‌رو تو همان لذّتى كه از آنها برى ، آن را از آنها مبر و بيش از آن هم از آنها مجو و به آنها بده آنچه را به تو مىدهند از خوشروئى و شيرين زبانى .\r\n\r\nباب اندازهء مسئوليّتِ مؤمن براى صبر بر گرفتارى خود\r\n( 1 ) 1 - از امام صادق ( ع ) ، فرمود :\r\nخدا پيمان از مؤمن برگرفته كه گفتارش را باور ندارند و از دشمنِ خود انتقام نجويد ، هيچ مؤمنى دلِ خود را شفا نبخشد جز به رسوائى او تمام شود زيرا هر مؤمنى لجام بر زبان دارد .\r\n( 2 ) 2 - از رسول خدا ( ص ) كه فرمود :\r\nخدا از مؤمن پيمان گرفته براى صبر بر چهار بلا كه آسانتر\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\nهمه : مؤمنى است هم عقيدهء او و به او حسد مىورزد يا منافقى كه دنبال او را دارد ( و براى عيب‌جوئى و آزارش فرصت‌جوئى مىكند ) يا شيطانى كه او را گمراه مىسازد يا كافرى كه رأيش جنگيدن با او است ، پس از اين چه از مؤمن مىماند ؟ ( چگونه مؤمن به ايمانش مىماند خ ل ) .\r\n( 1 ) 3 - از امام صادق ( ع ) ، فرمود :\r\nمؤمن نمىتواند از يكى از سه تا بدر رود ، و بسا كه هر سه گريبان‌گيرش شوند يا گرفتار دشمنى همسايهء خانه‌اى است كه درش به روى او بسته مىشود و او را آزار مىدهد ، يا همسايهء بيرون از خانه كه او را آزار مىدهد يا گرفتار كسى است در ميان هر راه كه به دنبال نيازمندىهاى خود مىرود و او وى را آزار مىدهد و اگر مؤمن در قلّهء كوهى باشد ، خدا عزّوجل شيطانى گسيل دارد تا او را بيازارد و خدا از ايمانِ وى براى او آرامشى فراهم سازد كه با آن به ديگرى نپردازد و نهراسد .\r\n( 2 ) 4 - از داود بن سرحان ، گويد : شنيدم امام صادق ( ع ) مىفرمود :\r\nچهار چيز است كه مؤمن از همهء آنها يا يكى از آنها بر كنار نيست : مؤمنى كه به دو حسد برد و اين از همه سخت‌تر است ، و منافقى كه دنبال او را دارد ، يا دشمنى كه با او مىجنگد ، يا شيطانى كه او را به گمراهى مىكشاند .\r\n( 3 ) 5 - امام صادق ( ع ) فرمود :\r\nراستى كه خدا عز و جل دوست خود را در دنيا نشانه و هدفِ دشمنِ خود مىسازد .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n( 1 ) 6 - از محمد بن عجلان ، گويد : من نزد امام صادق ( ع ) بودم ، مردى از حاجتمندى به آن حضرت شكايت كرد ، فرمود به او كه : صبر كن ، زيرا خدا به زودى به تو گشايش مىدهد ، و سپس خاموش شد ، و پس از آن رو بدان مرد كرد و فرمود : بگو بدانم ، زندان كوفه چگونه است ؟ در پاسخ گفت : اصلحك اللَّه ، تنگ است و بد بو ، و زندانيانش به بدترين حالى دچارند ، فرمود : همانا تو هم در اين زندانِ دنيا گرفتارى و مىخواهى در راحت و وسعت باشى ، آيا نمىدانى كه دنيا زندان مؤمن است .\r\n( 2 ) 7 - شعيب گويد : از امام صادق ( ع ) شنيدم مىفرمود :\r\nدنيا زندان مؤمن است و كدام زندانى است كه خوبى و خوشى دارد ؟ ( 3 ) 8 - امام صادق ( ع ) فرمود :\r\nمؤمن ناسپاسى مىشود .\r\nدر روايت ديگر است كه براى اين است كه كارِ خوبِ او به درگاه خدا بالا مىرود و ميان مردم منتشر نمىگردد و كافر قدردانى مىشود .\r\n( 4 ) 9 - از امام صادق ( ع ) ، فرمود :\r\nمؤمنى نباشد جز آنكه خدا به او چهار چيز گمارده است :\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\nشيطانى كه گمراهش كند و خواهد از راه بدرش برد ، و كافرى كه او را بربايد ، و مؤمنى كه به او حسد برد و اين از همه سخت‌تر است ، و منافقى كه پى لغزشهاى او مىگردد .\r\n( 1 ) 10 - از جابر ، گويد : شنيدم امام باقر ( ع ) مىفرمود :\r\nچون مؤمنى بميرد ، به اندازهء افراد قبيلهء ( ربيعه ) و ( مُضَر ) شيطان بر همسايه‌هاى او متوجّه شوند ، همهء اينها در كار گمراه كردن او بودند .\r\n( 2 ) 11 - از امام صادق ( ع ) ، فرمود :\r\nنبوده و نباشد و نخواهد بود مؤمنى جز اينكه همسايه‌اى دارد كه آزارش دهد و اگر مؤمنى در جزيره‌اى از جزائر دريا باشد ، خدا بفرستد كسى را كه او را آزار دهد .\r\n( 3 ) 12 - امام صادق ( ع ) ، فرمود :\r\nدر گذشته نبوده و نه در آينده و نه در وضعى كه شما داريد ، مؤمنى جز اينكه همسايه دارد كه او را مىآزارد .\r\n( 4 ) 13 - امام صادق ( ع ) ، فرمود :\r\nنبوده و تا قيامت نباشد مؤمنى جز اينكه همسايه‌اى دارد كه او را مىآزارد .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nباب سختى بلاى مؤمن\r\n( 1 ) 1 - از امام صادق ( ع ) ، فرمود :\r\nبه راستى سخت ترين مردم در بلاء پيغمبرانند و سپس آن كسانى كه پهلوى آنانند ، سپس به ترتيب مقام و منزلتى كه نزد خدا دارند .\r\n( 2 ) 2 - از عبد الرحمن بن حجّاج ، گويد : نزد امام صادق ( ع ) نام بلاء برده شد و آنچه كه خدا عزّوجل مؤمن را بدان مخصوص ساخته است ، پس فرمود كه :\r\nاز رسول خدا ( ص ) پرسيدند از سخت‌ترين مردم از نظر بلاء در دنيا ، در پاسخ فرمود : پيغمبرانند ، سپس هر كه به آنها بيشتر مانند است به حسب ترتيب ، و مؤمن هم بعد از آن به اندازهء ايمان و خوبى كردارش گرفتار مىشود ، هر كه ايمانش درست و كردارش خوب است بلاى او سخت است و هر كه ايمانش سست و كردارش ناتوان است ، گرفتارى او كم است .\r\n( 3 ) 3 - از امام صادق ( ع ) كه فرمود :\r\nراستى مزدِ بزرگ با بلاى بزرگ است ، و خدا مردمى را دوست ندارد جز اينكه آنها را گرفتار كند .\r\n( 4 ) 4 - از امام باقر ( ع ) ، فرمود :\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\nسخت بلاترين مردم پيغمبرانند ، سپس اوصياءاند ، سپس هر كه به آنها مانندتر است به ترتيب .\r\n( 1 ) 5 - از امام صادق ( ع ) ، فرمود :\r\nراستى براى خدا در زمين بنده‌هائى است كه زبدهء بنده‌هاى اويند ، هيچ تحفه‌اى از آسمان فرود نيايد جز اينكه آن را از آنها منصرف سازد و به دست ديگران اندازد و هيچ بلائى فرود نيايد جز اينكه آن را بهرهء آنها گرداند .\r\n( 2 ) 6 - از امام صادق ( ع ) ، سدير خدمتش بود كه فرمود :\r\nراستى خدا چون بنده‌اى را دوست دارد او را خوب در گردابِ بلا فرو برد ، و أى سدير ! ما و شماها در بام و شام با آن دم سازيم .\r\n( 3 ) 7 - از امام باقر ( ع ) فرمود :\r\nبه راستى خدا تبارك و تعالى هر گاه به درگاه او دعا كند ، فرمايد : لبّيك اى بندهء من ، اگر آنچه خواهى با شتاب به تو دهم مىتوانم ، و اگر آن را براى تو پس انداز كنم پس هر چه برايت پس انداز كنم همان براى تو بهتر است .\r\n( 4 ) 8 - از امام صادق ( ع ) ، فرمود :\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\nرسول خدا ( ص ) فرموده است : به راستى كه بلاى بزرگ ، اجر بزرگ دارد ، و هر گاه خدا بنده‌اى را دوست دارد ، بلاى بزرگ به او مىدهد ، هر كه خشنود باشد ، خدا از او خشنود است و هر كه از بلا خشم گيرد ، خدا بر او خشم گيرد .\r\n( 1 ) 9 - از امام باقر ( ع ) ، فرمود :\r\nهمانا مؤمن در دنيا بلا بيند به اندازه‌اى كه دين دارد ، يا فرمود :\r\nبر حَسَب آنچه دين دارد .\r\n( 2 ) 10 - از امام صادق ( ع ) ، فرمود :\r\nهمانا مؤمن چون كفّهء ترازو است ، هر آنچه بر ايمانش افزوده گردد ، بر بلايش افزوده شود .\r\n( 3 ) 11 - از محمد بن مسلم ، گويد : شنيدم امام صادق ( ع ) مىفرمود : بر مؤمن ، چهل شب نگذرد جز آنكه مايهء غمى براى او فراهم شود ، تا يادآورى او باشد .\r\n( 4 ) 12 - از ناجيه ، گفت : به امام باقر ( ع ) گفتم كه : مغيره مىگويد ( مغيرة بن سعيد است كه « كشّى » اخبار بسيارى در لعن او روايت كرده است ) كه : مؤمن به خوره و پيسى و به چنين و چنان گرفتار نمىشود ؟ در پاسخ فرمود : راستش اين است كه او از اصحاب « يس » ( يعنى حبيب كه داستان او در سورهء يس وارد شده ) به راستى كه او دست بريده ( چلاق بود خ ل ) ، امام انگشتانِ خود را برگردانيد ( به\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\nشكل انگشتان چلاق ) پس فرمود : گويا نگاه مىكنم به چلاقى او ، آمد و آن مردم را بيم داد ، سپس فردا به سوى آنها برگشت و او را كشتند ، سپس فرمود :\r\nراستى مؤمن به هر بلائى گرفتار شود و به هر مرگى بميرد جز اينكه خودكشى نكند .\r\n( 1 ) 13 - از عبيد بن زراره ، گويد : از امام صادق ( ع ) شنيدم تا سه بار مىفرمود :\r\nبه راستى مؤمن بهتر مقامى نزد خدا دارد ، به راستى كه خدا او را مبتلا كند به بلاء سپس تنش را تيكه تيكه كند و او خدا را بدان سپاس گويد .\r\n( 2 ) 14 - از فضيل بن عثمان كه امام صادق ( ع ) فرمود :\r\nبه راستى در بهشت مقامىاست كه هيچ بنده‌اى بدان نرسد جز به وسيلهء بلائى كه به تن او برسد .\r\n( 3 ) 15 - از عبد اللَّه بن ابى يعفور ، گويد : من از دردها كه مىكشيدم ، به امام صادق ( ع ) شَكوَت كردم - او مرد پر دردى بود - در پاسخ فرمود :\r\nاى عبد اللَّه ! اگر مؤمن مىدانست در مصيبت چه اجرى دارد ، هر آينه آرزو مىكرد كه با مقراض تيكه تيكه شود .\r\n( 4 ) 16 - از يونس بن رباط ، گويد : شنيدم امام صادق ( ع ) مىفرمود :\r\n\r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\nراستى كه اهل حق هميشه در سختى بودند تا بودند ، هلا كه اين سختى را مدّتى اندك است و دنبال آن عافيتى طولانى است .\r\n( 1 ) 17 - از امام باقر ( ع ) ، فرمود :\r\nراستى خدا عزّوجل با بلا ، از مؤمن ، احوال پرسى مىكند ، چنانچه از خانوادهء خود در حال غيبت ، با هديه احوال پرسى مىكند ، او را از دنيا پرهيز مىدهد چنانچه پزشك ، بيمار را .\r\n( 2 ) 18 - از محمد بن بهلول عبدى ، گويد : شنيدم امام صادق ( ع ) مىفرمود :\r\nخدا مؤمن را از لرزشهاى دنيا در امان قرار نداده ، ولى او را از گمراهى و بدبختى آخرت در امانِ خود نهاده .\r\n( 3 ) 19 - از امام صادق ( ع ) ، كه على بن الحسين ( ع ) مىفرمود :\r\nبه راستى بد دارم براى مرد كه در دنيا به عافيت گذراند و هيچ مصيبت نبيند .\r\n( 4 ) 20 - امام صادق ( ع ) فرمود :\r\nپيغمبر ( ص ) براى خوردن طعامى دعوت شد ، و چون به منزلِ آن مردِ ميزبان در آمد ، ديد مرغى بر سر ديوارى تخم كرد و آن تخم بر سر ميخى افتاد كه در ديوار باغى بود و روى آن به جا ماند ، نه\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nافتاد و نشكست ، پيغمبر از آن در شگفت شد ، آن مردِ ميزبان گفت :\r\nشما از اين تخم مرغ در شگفت شديد ، سوگند بدان كه تو را به راستى فرستاده من هرگز زيان و غمى نديدم ، فرمود : پيغمبر ( ص ) از جابر خاست و از خوراك او چيزى نخورد ، فرمود : كسى كه زيانى نديده ، خدا را به دو نيازى نيست .\r\n( 1 ) 21 - از پيغمبر ( ص ) ، فرمود : براى خدا نيازى نيست در كسى كه در تن و دارائى او بهره‌اى نباشد ( و از آن هيچ نكاهد ) .\r\n( 2 ) 22 - از امام صادق ( ع ) ، فرمود :\r\nبه راستى خدا عزّوجل مؤمن را به هر بلا گرفتار كند و به هر مرگى بميراند ولى او را به بىخردى و ديوانگى گرفتار نكند ، آيا نبينى كه خدا چگونه ابليس را بر مال و جان و بر خاندان ايّوب و بر هر چيز او مسلط كرد و او را بر خِرد وى چيره نساخت ؟ خردش را به او واگذارد تا خدا را با آن بيگانگى بپرستد .\r\n( 3 ) 23 - امام صادق ( ع ) فرمود :\r\nراستش اين است كه بنده ، مقامى نزد خدا دارد و بدان نرسد مگر به يكى از دو خصلت : رفتن مالش يا بلائى در تنش .\r\n( 4 ) 24 - امام صادق ( ع ) فرمود :\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\nخدا عز و جل فرمايد : اگر نبود كه بندهء مؤمنم دل آزرده مىشد ، سر كافر را با دستمالى آهنين مى بستم كه هرگز درد نگيرد .\r\n( 1 ) 25 - رسول خدا ( ص ) فرموده :\r\nنمونهء مؤمن چون زرع تازه و لطيف است كه بادهاى چنين و چنان او را پرورش دهند و همچنين مؤمن را دردها و بيماريها پرورش دهند ، و نمونهء منافق چون عصاى آهنينِ راستى است كه آسيبى بدان نرسد تا مرگش فرا رسد و آن را يك باره خُرد كند .\r\n( 2 ) 26 - از رسول خدا ( ص ) كه يك روز به اصحابش فرمود :\r\nملعون است هر مالى كه زكات داده نشود ، ملعون است هر تنى كه زكات داده نشود و گر چه در هر چهل روز يك بار باشد ، عرض شد : يا رسول اللَّه ! زكات مال را به خوبى شناختيم و دانستيم ، زكات تنها چيست ؟ به آنها فرمود به اينكه : آفتى بيند ، ( راوى ) گويد : روى كسانى كه اين سخن را شنيدند ديگرگون شد ، چون پيغمبر ( ص ) ديد كه رنگ آنها پريد ، به آنها فرمود : مى دانيد مقصودم از اين گفته‌ام چه بود ؟ عرض كردند : نه يا رسول اللَّه ، فرمود : آرى ! بسا كه مرد ، خراشى بيند يا پايش بلغزد يا پايش برخورد و يا ناخوشى كوچكى پيدا كند يا خارى به تنِ او خلد و آنچه بدينها ماند ، تا در حديثِ خود ، ورزيدن رگِ چشم را هم يادآور شد .\r\n\r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n( 1 ) 27 - از ابن بكير ، گويد : از امام صادق ( ع ) پرسيدم ، مؤمن به خوره و پيسى و مانند آنها گرفتار مىشود ؟ گويد : فرمود :\r\nآيا بلا جز به مؤمن نوشته شده است ؟ ( 2 ) 28 - امام صادق ( ع ) فرمود :\r\nراستى مؤمن نزد خدا ارجمند و گرامى شود تا به جايى كه اگر بهشت را از خدا خواهد به وى ارزانى دارد بىآنكه از ملكش چيزى كاسته شود ، و راستى كافر نزد خدا خوار و بىمقدار مىشود تا آنجا كه اگر همهء دنيا را خواهد با آنچه در آن است به وى بدهد بىآنكه از ملكش چيزى كاسته شود ، راستى كه خدا بندهء مؤمن خود را با بلا و گرفتارى ، احوال پرسى مىكند چنانچه مرد غايب و مسافر با فرستادن طرفه‌ها و چيزهاى خوب و تازه از خاندانِ خود احوال پرسى مىكند و راستش اين است كه او را از دنيا پرهيز مىدهد چنانچه پزشك ، بيمار را .\r\n( 3 ) 29 - از امام صادق ( ع ) كه فرمود :\r\nدر كتاب على ( ع ) است : راستى سخت‌ترين مردم در بلا كشيدن پيغمبرانند و سپس اوصياءاند سپس مانندتر مردم به آنها به ترتيب و همانا مؤمن به اندازهء كارهاى خوب خود گرفتار مىشود ، هر كه دينش درست است و عملش خوب است بلايش سخت است و اين براى آن است كه خدا عز و جل دنيا را ثواب مؤمن نساخته و نه عقوبت و كيفر براى كافر ، و هر كه دينش نادرست و عملش سست است بلايش كم است و راستى كه بلا به مؤمن پرهيزكار شتابنده‌تر است از باران به گودى زمين .\r\n\r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n( 1 ) 30 - از يونس بن عمّار ، گويد : به امام صادق ( ع ) گفتم : اين درى كه به چهرهء من عيان شده است پندارند خدا بنده‌اى را كه به او حاجتى و توجّهى دارد بدان گرفتار نكند ( آثارى كه بر چهرهء او عيان شده پيسى بوده و محتمل است كه خوره بوده است - از مجلسى ره ) .\r\nگويد : در پاسخ من فرمود : هر آينه مؤمنِ آل فرعون انگشت بريده بوده ( از انگشتان خود چلاق بوده خ ل ) و شيوه‌اش بوده كه چنين مىگفته و دستهاى خود را دراز مىكرد و مىگفت : اى مردم ! از رسولانِ خدا پيروى كنيد ، سپس به من فرمود : چون يك سوّم آخر شب شود ، در آغاز آن وضوء ساز و برخيز نمازى را كه مىخواندى بخوان ( يعنى نماز شبِ معمولى خود را ) چون در سجدهء دوّم ركعت اوّل باشى ، در حال بگو :\r\nاى على اى عظيم اى رحمان و اى رحيم اى شنونده دعاها اى بخشندهء خيرات ، رحمت فرست بر محمد و آل محمد و به من خيرِ دنيا و آخرت را عطا كن آنچه را كه تو خود اهل آنى ، و بديهاى دنيا و آخرت را از من بگردان كه تو خود اهل آنى و اين درد را از من ببر ( نام آن درد را به زبان آور ) زيرا مرا خشمگين نموده و غمنده ساخته است .\r\nو بسيار در دعا اصرار كن ، گويد : من هنوز به كوفه نرسيده بودم كه خدا همهء آن درد را از من به كلّى برد و بهبودى يافتم .\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nباب فضل فقراء مسلمانان\r\n( 1 ) 1 - از امام صادق ( ع ) فرمود :\r\nراستى فقيرهاى مسلمان چهل پائيز پيش از توانگران مسلمان در بستانهاى بهشت مىغلطند ، سپس فرمود : من براى تو مثلى مىزنم ، مثلش اين است كه دو كشتى بر گمركچى گذر كنند ، در يكى نگاه كند و چيزى در آن نيست ، گويد : آن را رها كنيد تا برود و در ديگرى نگاه كند و بنگرد كه پر از بار است ، گويد : آن را نگهداريد .\r\n( 2 ) 2 - امام صادق ( ع ) فرمود :\r\nمصائب بخششهاى خدايند و فقر گنجينهء خدا است .\r\n( 3 ) 3 - امام صادق ( ع ) فرمود كه رسول خدا ( ص ) فرموده :\r\nاى على ! راستى كه خدا فقر را به خلقِ خود سپرده و هر كه آن را نهان دارد ، خدا به اندازهء ثواب روزه‌دار شب زنده دار به او بدهد ، و هر كه آن را فاش سازد نزد كسى كه بر روا كردن حاجت او توانا است و آن را روا نكند ، او را كشته است ، هلا با تيغ و نيزه او را نكشته ولى با زخمى كه به دل آن حاجتمند زده ، او را كشته است .\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n( 1 ) 4 - امام صادق ( ع ) فرمود :\r\nهر آنچه ايمانِ بنده فزايد ، تنگى معيشت او بدان بيشتر گردد .\r\n( 2 ) 5 - امام صادق ( ع ) فرمود :\r\nاگر اصرار و مطالبهء پيوستهء مؤمنان نبود به درگاه خدا براى طلب روزى ، از اين حال فقر هم كه دارند ، خدا آنها را به وضع بدترى منتقل مىكرد .\r\n( 3 ) 6 - امام صادق ( ع ) فرمود :\r\nبه هيچ بنده‌اى چيزى از دنيا داده نشده جز براى عبرت گرفتن ، و از بنده‌اى چيزى دريغ نشده جز براى آزمودن .\r\n( 4 ) 7 - امام صادق ( ع ) فرمود :\r\nشيعه‌هاى پاك ما در دولت باطل جز قوت بهره‌اى ندارند ، به مشرق برويد يا به مغرب هرگز جز قوت روزى به دست نياريد .\r\n( 5 ) 8 - امام صادق ( ع ) فرمود كه : پيغمبر ( ص ) فرموده :\r\nاى على ! حاجت سپردهء خدا است نزد خلقش ، هر كه آن را پيشِ خود نهان سازد و با آن بسازد ، خدايش ثواب نمازگزار دهد كه آن را نزد كسى برد و اظهار كند كه بر روا كردن آن توانا است و آن را روا نكند ، او را كشته باشد ، هلا او را با تيغ و نيزه نكشته ولى به زخمى كه بر دل او زده است او را كشته .\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n( 1 ) 9 - امام صادق ( ع ) فرمود :\r\nبه راستى خدا عز و جل روز قيامت به فقرا و مسلمانان توجّه نمايد به مانند يك عذرخواه و مىفرمايد : به عزّت و جلالم سوگند ، من براى خوار داشتن شما در دنيا ندارتان نكردم و هر آينه امروز خواهيد ديد كه با شما چه مىكنم ، هر كه در دار دنيا احسانى به شما كرده است ، دست او را بگيريد و او را به بهشت بريد ، فرمود كه :\r\nيكى از آنها گويد : پروردگارا ! دنيا داران بر خود رقابتها و خوشيها كردند ، و زنان را نكاح كردند و جامه‌هاى نرم پوشيدند و خوراك‌ها خوردند و به كاخها نشستند و مركبهاى مشهور را سوار شدند ، به من هم بده مانند آنچه به آنها دادى ، خدا تبارك و تعالى مىفرمايد :\r\nبراى تو و هر يك از شما بنده‌ها است ، مانند هر آنچه به همهء اهل دنيا دادم از روزى كه دنيا بوده تا روزى كه به پايان رسيده هفتاد برابر .\r\n( 2 ) 10 - امام صادق ( ع ) فرمود :\r\nهيچ آدمىزاده مؤمنى نبود جز اينكه فقير بود و هيچ آدمى زاده كافر نبود جز اينكه توانگر بود تا ابراهيم ( ع ) آمد و عرض كرد ( در سورهء ممتحنه است ) : « پروردگار ما ما را وسيلهء آزمايش آن كسانى كه كافرند مساز » پس خدا در اينان اموال و حاجت مقرر داشت و در آنان هم اموال و حاجت مقرر داشت .\r\n( 3 ) 11 - امام صادق ( ع ) فرمود :\r\nمرد توانگرى نزد رسول خدا ( ص ) آمد كه جامهء پاكيزه‌اى داشت و خدمت رسول خدا ( ص ) نشست ، و مرد ندارى آمد كه جامهء\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\nچركينى داشت و پهلوى آن توانگر نشست ، و آن توانگر جامهء خود را از زير زانوهاى او جمع كرد ، رسول خدا ( ص ) به او فرمود : ترسيدى از فقر او چيزى به تو بچسبد ؟ گفت : نه ، فرمود : ترسيدى از دارائى تو چيزى به او بچسبد ؟ گفت : نه ، فرمود : ترسيدى جامهء تو چركين شود ؟ گفت : نه ، فرمود : پس چه تو را واداشت كه اين كار را كردى ؟ در پاسخ گفت : يا رسول اللَّه ! به راستى مرا همنشينى است كه هر زشتى را براى من آرايش مىدهد و هر زيبائى را براى من زشت مىنمايد ، من نيمى از هر چه دارم به او دادم ، پس رسول خدا ( ص ) به آن مردِ ندار فرمود : آيا مىپذيرى ؟ گفت : نه ، آن مرد گفت : براى چه ؟ در پاسخ گفت : مىترسم در دل من در آيد آنچه در دل تو در آمده است .\r\n( 1 ) 12 - فرمود ( ع ) : در مناجات موسى است كه :\r\nاى موسى ! هر گاه ديدى فقر روى آورده بگو : مرحبا به شعار صالحان ، و هر گاه ديدى توانگرى آورده ، بگو : گناهى است كه كيفر آن شتافته است .\r\n( 2 ) 13 - امام صادق ( ع ) فرمود : پيغمبر ( ص ) فرموده است :\r\nخوشا بر مستمندان از شكيبائى و هم آنهايند كه ملكوت آسمان‌ها و زمين را معاينه كنند .\r\n( 3 ) 14 - پيغمبر ( ص ) فرمود :\r\nاى تودهء مستمندان ! پاكدل باشيد و به جان از خدا رضايت\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\nدهيد تا خدا بر فقرتان جزا دهد و گر نه پاداشى نداريد .\r\n( 1 ) 15 - از امام باقر ( ع ) ، فرمود :\r\nهر گاه روز رستاخيز شود ، خدا تبارك و تعالى فرمايد تا يك جارچى برابر او جار كشد : فقيرها كجايند ؟ گروه بسيارى از مردم بپاخيزند ، پس خدا مىفرمايد : اى بندگانم ! گويند : لبيك اى پروردگارِ ما ، پس خدا مىفرمايد : من شما را فقير نكردم براى آنكه شما را نزد خود خوار شمردم ولى شما را برگزيدم براى چنين روزى ، شما به چهرهء مردم محشر خوب نگاه كنيد و روى همه را بازرسى كنيد ، هر كه به شما احسانى كرده كه آن را جز براى رضاى من نكرده است ، به او از طرف من بهشت عوض بدهيد .\r\n( 2 ) 16 - از مفضل كه امام صادق ( ع ) فرمود :\r\nاگر اصرار شيعه نبود به درگاه خدا براى طلب روزى ، از همين حالى هم كه دارند خدا آنها را به حالى بر مىگردانيد كه تنگ‌دست‌تر باشند .\r\n( 3 ) 17 - از محمد بن حسين بن كثير خزّار كه امام صادق ( ع ) به من فرمود :\r\nآيا نمىروى به بازار ؟ آيا نمىبينى ميوه مىفروشند و چيزهائى را كه دلت مىخواهد ؟ گفتم : چرا ، پس فرمود : هلا به راستى در برابر هر چه ببينى و نتوانى آن را خريدارى كنى ، برا تو در نزد خدا حسنه‌اى است .\r\n( 4 ) 18 - امام صادق ( ع ) فرمود :\r\nراستى كه خدا جلّ ثناؤه محققاً عذر خواهى كند از بندهء مؤمن\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\nو حاجتمند خود در دنيا چنانچه برادرى از برادر خود عذر خواهى كند ، خداوند مىفرمايد : به عزّت و جلالم سوگند ، من تو را در دنيا ندار و نيازمند نكردم از راه اينكه تو نزد من خوار و بىمقدار بودى ، اين پرده برگير و بنگر كه از دنيا چه عوضى به تو داده‌ام ، فرمود : آن پرده را بالا مىزند و مىگويد : آنچه را از من دريغ داشتى با اين عوضى كه به من دادى ، زيانى براى من نداشته .\r\n( 1 ) 19 - امام صادق ( ع ) فرمود :\r\nچون رستاخيز شود ، گردونهء از مردم برخيزند و تا در بهشت بيايند و درِ بهشت را بزنند ، به آنها گفته شود : چه كسانيد ؟ در پاسخ گويند :\r\nما درويشان و ندارها هستيم ، به آنها گفته شود : آيا مىخواهيد حساب نرسيده به بهشت در آئيد ؟ در پاسخ گويند : به ما چيزى نداديد كه از ما حساب بكشيد ، پس خدا عز و جل مىفرمايد :\r\nراست مىگويند ، به بهشت در آئيد .\r\n( 2 ) 20 - از مبارك غلام شعيب ، كه شنيدم امام كاظم ( ع ) مىفرمود : راستى كه خدا عز و جل مىفرمايد : راستى كه من به توانگر تواناى مالى ندادم كه نزد من ارجمند و گرامى است و فقير را بىچيز نكردم براى آنكه نزد من خوار و بىمقدار است و اين خود براى آزمايش توانگر است به وجود بىنوايان و اگر بىنوايان نباشند ، توانگران مستحقّ بهشت نگردند .\r\n( 3 ) 21 - از امام صادق ( ع ) كه فرمود :\r\nتوانگرانِ شيعهء ما ، امين ما هستند بر محتاجان آنها ، ما را در بارهء\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\nآنها منظور داريد تا خدا شما را منظور بدارد .\r\n( 1 ) 22 - از امام صادق ( ع ) كه امير المؤمنين ( ع ) فرمود :\r\nفقر براى مؤمن خوش‌نماتر است از خطّ بر گونهء اسب .\r\n( 2 ) 23 - از سعيد بن مسيّب ، گويد : از على بن الحسين ( ع ) پرسيدم از تفسير قول خدا عز و جل ( 33 سوره زخرف ) : « و اگر نبودند مردم يك امّت » فرمود : مقصود اين آيه : أُمّت محمد ( ص ) است كه اگر همه بر كيشِ كفر بودند « هر آينه مقرّر مىداشتيم براى آن كسانى كه به رحمان كافرند خانه‌هائى كه سقفش از نقره باشد » و اگر خدا با امت ( يعنى كفّار آنها و منافقان آنها ) چنين معامله‌اى مىكرد ، مؤمنان محزون مىشدند و اين غم ، آنها را فرا مىگرفت و ديگران با آنها زناشوئى نمىكردند و با آنها هم ارث نمىشدند ( و اين مايهء قطع نسل و فناى مؤمنان مىشد . )\r\n\r\nباب\r\n( 3 ) 1 - راوى گويد : مردى خدمت امام صادق ( ع ) رسيد و عرض كرد : اصلحك اللَّه ، راستى كه من مردى هستم و تنها رو به\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\nسوى شما دارم به واسطهء دوستى و ارادت به شما و اكنون به سختى حاجتمند شده‌ام و من به وسيلهء ارادت به شما خود را به خاندان و تبارم نزديك كردم تا بدين وسيله به من كمك كنند ، ولى اين خود بيشتر مايهء دورى آنها از من گرديد ، فرمود : آنچه خدا به تو داده است ( يعنى ولايت اهل بيت ( ع ) بهتر است از آنچه كه از تو گرفته است ( يعنى مال دنيا و مهرورزى خاندان و عشيره ) ، گفت : قربانت ، دعا كنيد برايم كه خدايم از خلقِ خود بىنياز كند ، فرمود : خدا روزى هر كس را به دست هر كس قسمت كرده است كه خواسته و صلاح دانسته ولى تو از خدا بخواه كه تو را از احتياجى كه به در خانهء مردمان پست بىچاره‌ات كند بر كنار و بىنياز سازد .\r\n( 1 ) 2 - از امام صادق ( ع ) كه فرمود :\r\nفقر ، همان مرگِ خونين است ، ( راوى ) گويد : من به امام صادق ( ع ) گفتم : نداشتن و فقر از پول طلا و نقره را ( مىفرمائيد ) ؟ در پاسخ فرمود : نه ، ولى نداشتن و فقرِ دين است .\r\n\r\nباب در اينكه دل دو گوش دارد كه فرشته و شيطان در آنها مىدمند\r\n( 2 ) 1 - از امام صادق ( ع ) :\r\nهيچ دلى نيست جز اينكه دو گوش دارد ، بر يكى فرشته‌اى رهبر است و بر ديگرى شيطانى فتنه‌گر ، اينش فرمان دهد و آنش باز\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\nدارد ، شيطانش به نافرمانيها فرمان كند ، و فرشته‌اش از آن باز دارد ، و اين است تفسير گفتهء خدا عز و جل ( 17 سوره ق ) : « از راست و از چپ نشسته‌اى است ( 18 ) زبان به گفته‌اى نگشايد جز آنكه نزد او رقيب و عتيد » .\r\n( 1 ) 2 - از امام صادق ( ع ) ، فرمود :\r\nراستى ! دل دو گوش دارد ، و هر گاه بنده قصد كند ، روح ايمان به او گويد : مكن ، و شيطان به او گويد : بكن ، و هر گاه روى شكم آن ( زنا ده ) افتد ، روح ايمان از او جدا شود .\r\n( 2 ) 3 - امام صادق ( ع ) فرمود :\r\nهيچ مؤمنى نيست جز اينكه براى دلش دو گوش است در درون او ، يك گوش كه وسواس خنّاس در آن مىدمد ، و گوشى كه در آن فرشته مىدمد ، و خدا به وسيلهء مؤمن كمك مىدهد و اين است قول خدا ( 22 سوره مجادله ) : « و كمك كند آنان را به روحى از طرف خود » .\r\n\r\nباب در آن روحى كه مؤمن بدان تأييد مىشود\r\n( 3 ) 1 - از ابى خديجه ، گويد : نزد ابى الحسن ( ع ) در آمدم و به من فرمود : راستى خدا تبارك و تعالى مؤمن را با روحى از طرف خود\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\nكمك كرده است كه هر گاه نيكى كند و تقوى ورزد ، آن روح نزد او حاضر شود ، و هر گاه گناهى كند و تجاوز نمايد ، از او نهان گردد و آن روح همراه او است و هنگامى كه احسانى كند ، از شادى به رقص آيد و چون بدى كند ، به زير خاك فرو رود .\r\nاى بنده‌هاى خدا ! نعمتهاى خدا را به اصلاح نفس خود بازرسى كنيد و قدردانى نمائيد تا يقينِ شما بيفزايد ، و سود و بهرهء باارزش و پربها بريد ، خدا رحمت كند بنده‌اى را كه قصد خيرى كند و آن را انجام دهد يا قصد كار بدى كند و از آن باز ايستد و كناره كند ، سپس فرمود : ما خود روح را با طاعت خدا و عمل براى خدا تأييد مىكنيم .\r\n\r\nباب گناهان\r\n( 1 ) 1 - از امام صادق ( ع ) ، كه پدرم مىفرمود :\r\nچيزى تباه‌كن‌تر براى دل از گناه نيست ، به راستى دل هم آغوش گناه شود و پيوسته گناه بدان برآيد تا بر آن چيره گردد و آن را سرنگون سازد .\r\n( 2 ) 2 - از امام صادق ( ع ) در تفسير قول خدا عز و جل ( 275 سوره بقره ) : « و چه بسيار شكيبايند بر آتش سوزان » فرمود :\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\nيعنى چه بسيار شكيبا هستند بر انجام كارى كه مىدانند ، آنها را به دوزخ مىكشاند .\r\n( 1 ) 3 - از امام صادق ( ع ) :\r\nرگى نلرزد و پائى برنخورد و سرى درد نگيرد و بيمارى نيايد جز براى گناهى ، و اين است مقصود از گفتار خدا عز و جل ( 30 سوره شورى ) : « و آنچه مصيبت به شماها رسد براى آن است كه خود به دست آوريد و خدا بسيارى را هم گذشت مىكند » سپس فرمود : آنچه خدا از آن گذشت مىكند ، بيشتر است از آنچه مؤاخذه مىكند .\r\n( 2 ) 4 - از امام باقر ( ع ) ، فرمود :\r\nهيچ نكبتى به بنده نرسد جز براى گناه كردن ، و آنچه خدا گذشت مىكند بيشتر است .\r\n( 3 ) 5 - از امام صادق ( ع ) كه امير المؤمنين ( ع ) مىفرمود :\r\nمبادا دندان ز خنده نمايان كنى ، تو كه كردارت به رسوائى كشانده ، نبايد از بلاى شبگير آسوده باشد آنكه بد كردارى كند .\r\n( 4 ) 6 - از ابى اسامه ، گويد : شنيدم امام صادق ( ع ) مىفرمود :\r\nبه خدا پناه بريد از يورشهاى خدا در شب و روز ، گويد :\r\nگفتم : سطوتهاى خدا چيستند ؟ فرمود : گرفت و گير در برابر نافرمانىها .\r\n( 5 ) 7 - از امام باقر ( ع ) ، فرمود :\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nهمهء گناهان سخت باشند ، و سخت‌تر آنها گناهى است كه گوشت و پوست بر آن روئيده باشد ( چون خوردن مال حرام يا گناهى كه بدان ادامه دهد ) زيرا بايد گناه يا آمرزيده شود ( به وسيلهء توبه و كفّاره ) و يا آنكه بر آن عذاب شود ( در حال مرگ و قبر و برزخ و دوزخ تا جبران گردد ) و به بهشت در نيايد جز شخص پاك .\r\n( 1 ) 8 - از امام باقر ( ع ) ، فرمود :\r\nبنده گناهى ورزد و روزى از او دريغ شود .\r\n( 2 ) 9 - از امام صادق ( ع ) كه رسول خدا ( ص ) فرمود :\r\nملعون است كسى كه اشرفى طلا و پول نقره را بپرستد ، ملعون است ملعون كسى كه گمراه سازد كورى را ، ملعون است ملعون كسى كه بگايد جاندار زبان بسته‌اى را .\r\n( 3 ) 10 - از ابى بصير كه شنيدم امام باقر ( ع ) مىفرمود :\r\nبپرهيزيد از گناهان كوچك كه آنها را هم طالبى است ، كسى از شماها مىگويد : گناه مىكنم و استغفار مىنمايم ، راستى خدا عز و جل مىفرمايد ( 12 سوره يس ) : « محققاً بنويسيم آنچه را پيش فرستادند و آثارى كه از آنها بماند و هر چيزى را در امام مبين آمار كنيم » و خدا عز و جل فرمايد ( 16 سوره لقمان ) : « راستى كه اگر آنها به وزن يك دانهء خردل باشند در درون سنگى باشند يا در آسمانها و يا در زمين باشند ، خدا آنها را بياورد زيرا خدا باريك بين و آگاه است » .\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n( 1 ) 11 - از محمد بن مسلم ، گويد : شنيدم امام صادق ( ع ) مىفرمود :\r\nبه راستى گناه بنده را از روزى محروم مىكند .\r\n( 2 ) 12 - از امام باقر ( ع ) ، فرمود :\r\nراستى كه مردى گناهى مىكند و روزى او بند مىآيد و اين آيه را خواند ( 27 سوره قلم ) : « وقتى سوگند خوردند كه ما آن را صبحگاه مىچينيم و نگفتند ان شاء اللَّه و يك بلاى ناگهانى بر آن چرخيد و آنان خواب بودند » .\r\n( 3 ) 13 - از ابى بصير كه شنيدم امام صادق ( ع ) مىفرمود :\r\nچون مرد گناه كند در دلش نقطهء سياهى بر آيد ، و اگر توبه كند نابود شود ، و اگر بر گناه افزايد بر آن سياهى فزوده گردد تا سياهى بر دلش چيره شود ، و پس از آن هرگز رستگار نگردد .\r\n( 4 ) 14 - از امام باقر ( ع ) ، فرمود :\r\nبه راستى بنده از خدا حاجتى مىخواهد و خدا در كارِ روا كردن حاجت او است زودتر يا ديرتر و آن بنده در اين ميان گناهى مىكند و خدا تبارك و تعالى مىفرمايد به فرشته كه : حاجتش را بر مياور و او را محروم ساز از آن ، زيرا كه متعرّض خشم من شد و مستحقّ حرمان از طرف من گرديد .\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n( 1 ) 15 - از ابى حمزه ، از امام باقر ( ع ) ، گويد : شنيدمش كه مىفرمود :\r\nراستش اين است كه سالى كم بارانتر از سال ديگر نيست ولى خدا آن باران را هر جا خواهد ببارد ، هر گاه مردمى نافرمانى خدا كنند ، خداوند عز و جل آنچه باران براى آنها در آن سال مقدّر كرده ، به مردمِ ديگر بر گرداند و به دشتها و درياها و كوهها ببارد ، راستى خدا هر آينه جُعَل را در سوراخش عذاب مىكند عذاب مىكند به واسطهء دريغ كردن باران از زمينى كه محل او است براى گناهان مردمى كه در ميان آنها است و به تحقيق خدا براى جُعَل راهى فراهم كرده است كه از آن برود به محلّى ديگر جز محلّ معصيت كارها ، گويد :\r\nسپس امام باقر ( ع ) فرمود :  فَاعْتَبِرُوا يا أُولِي الْأَبْصارِ  .\r\n( 2 ) 16 - از امام صادق ( ع ) ، فرمود :\r\nراستى بنده گناهى كند و بر اثر آن از نماز شب محروم گردد و راستى كه كردار بد زودتر در مرتكبش اثر كند از كارد در گوشت .\r\n( 3 ) 17 - امام صادق ( ع ) فرمود :\r\nهر كه آهنگِ گناهى كند مبادا گرد آن گردد ، راستش اين است كه بسا بنده‌اى كردار بدى كند و پروردگار تبارك و تعالى او را بيند ، پس فرمايد : به عزّت و جلالم سوگند هرگز پس از اين تو را نيامرزم .\r\n( 4 ) 18 - از ابى الحسن ( ع ) فرمود :\r\nبر خدا سزا است كه در خانه‌اى نافرمانى نشود جز آنكه آن را\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\nاز بن بركند و آفتابش دهد تا پاكش كند .\r\n( 1 ) 19 - از امام صادق ( ع ) ، كه رسول خدا ( ص ) فرمود :\r\nراستى بنده بر گناه خود صد سال زندانى باشد و به چشمِ خود بيند كه همسرانِ او در بهشت به نعمت اندرند .\r\n( 2 ) 20 - از زراره ، از امام باقر ( ع ) ، فرمود :\r\nهيچ بنده‌اى نيست جز آنكه در دلش نقطهء سفيدى است و هر گاه گناهى كند ، در آن نقطهء سياهى برآيد ، اگر توبه كند ، آن سياهى برود و اگر دنبال گناه رود ، سياهى بيفزايد تا آنجا كه همهء سفيدى دل را فرو گيرد و چون آن سفيدى از سياهى گناهان پوشيده شد ، ديگر صاحب آن دل سياه هرگز به خوبى و صلاح برنگردد و اين است فرمودهء خدا عز و جل ( 14 سوره مطفّفين ) « نه هرگز بلكه رنگ سياه بر دل آنها نقش كرده و آن كردارى كه به دست خود كرده‌اند » .\r\n( 3 ) 21 - از امام رضا ( ع ) كه امير المؤمنين ( ع ) فرمود :\r\nدندان به خنده منما با اينكه به كردارهاى رسوا اندرى و از بلاى شبگير آسوده مباش با اينكه به بد كردارى به سر برى .\r\n( 4 ) 22 - از ابى عمرو مدائنى ، گويد : شنيدم امام صادق ( ع ) مىفرمود كه : پدرم مىفرمود :\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\nراستى خدا به طور حتم حكم فرموده است كه نعمتى به بندهء خود ندهد و آن را از وى بازگيرد تا آن بنده گناهى پديد آرد كه سزاوار نقمت شود .\r\n( 1 ) 23 - از سدير ، گويد : مردى از امام صادق ( ع ) پرسيد از تفسير قول خدا عز و جل ( 19 سوره سباء ) : « گفتند پروردگارا دورى انداز ميانهء سفرهاى ما و به خود ستم كردند » - الآية - فرمود : اينان مردمى بودند كه ده‌هاى پيوسته داشتند ، هر كدام به ديگرى چشم‌رس بود ، داراى جويهاى روان و اموال فراوان و نمايان بودند و به نعمتهاى خدا عز و جل ناسپاسى كردند و آن عافيتى كه خداوند بدانها داده بود ديگرگون ساختند و خدا هم آن نعمتى كه داشتند ديگرگون ساخت « و به راستى كه خدا ديگرگون نسازد آنچه را مردمى دارند تا آنها خود را دگرگونه نمايند » ، خدا سيلاب عَرِم را بر آنها روانه كرد و دِه‌هاى آنها را غرقه نمود و خانمان آنها را ويران كرد و اموال آنها را برد و به جاى باغهاى آنها « دو باغ گذاشت كه درختهاى خار و گز داشتند و اندكى هم درخت سِدر در آنها بود » سپس خدا فرموده است : « آنها را سزا داديم بدان چه ناسپاسى كردند و كفر ورزيدند و آيا مجازات كنيم جز ناسپاس را ؟ » .\r\n( 2 ) 24 - از سماعه ، گويد : شنيدم امام صادق ( ع ) مىفرمود :\r\nخدا نعمتى به بنده‌اى ندهد كه از او بگيرد تا گناهى كند كه سزاوار گرفتن آن گردد .\r\n( 3 ) 25 - مىفرمود ( ع ) كه : راستى خدا عز و جل يكى از\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\nپيغمبرانش را به قوم وى فرستاد و به او وحى كرد كه به قومت بگو :\r\nراستش اين است كه اهل هيچ آبادى و هيچ مردمى كه در اطاعتِ من به خوشى و فراوانى رسيده و از حالى كه من دوست دارم به حالى كه بد دارم منتقل شوند جز اين نيست وضع آنان را از آنچه دوست دارند به وضعى كه بد دارند برگردانم و اهل هر آبادى و هر خانه‌اى كه در نافرمانى من به بد حالى و تنگدستى افتاده‌اند و از حالى كه من بد دارم به حالى كه دوست دارم بر گردند جز اين نيست كه من آنها را از حالى كه بد دارند به وضعى كه خوش دارند برگردانم ، به آنها بگو كه : رحمت من پيش است از خشمم ، از رحمت من نوميد مباشيد ، زيرا هيچ گناهى نزد من بزرگ‌تر از آن نيست كه آن را بيامرزم ، به آنها بگو : از راه عناد و لجبازى خود را در معرض خشم در نياورند و دوستانم را خوار و سبك نشمارند ، زيرا هنگام خشم مرا حمله‌هائى است كه هيچ چيز از آفريده‌هايم در برابر آنها تابِ ايستادگى ندارند .\r\n( 1 ) 26 - از امام رضا ( ع ) ، فرمود :\r\nخدا عز و جل به يكى از پيغمبرانش وحى كرد : هر گاه طاعت شوم ، راضى گردم و هر گاه راضى گردم ، بركت دهم و براى بركتِ من پايانى نيست و چون نافرمانى شوم خشم كنم و چون خشم كنم لعنت كنم و لعنتِ من تا هفت پشت برسد .\r\n( 2 ) 27 - از امام صادق ( ع ) ، فرمود :\r\nبه راستى يكى از شماها بسيار از سلطان مىترسد و اين جز براى ارتكاب گناهان نيست تا مىتوانيد از گناهان پرهيز كنيد و بر آنها\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\nاصرار نورزيد .\r\n( 1 ) 28 - امير المؤمنين ( ع ) فرمود :\r\nهيچ دردى براى دل از گناهان دردناك‌تر نيست ، و هيچ ترسى از مرگ سخت‌تر نيست و بدان چه گذشته بس است براى انديشه ، و مرگ بس است براى پندگوئى .\r\n( 2 ) 29 - از عباس بن هلال شامى ، يكى از موالى امام كاظم ( ع ) گويد : شنيدم امام رضا ( ع ) مىفرمود :\r\nهر چه بنده‌ها گناههاى ناكرده پديد آرند ، خدا برايشان بلاهاى نبوده و نشناخته پديد آرد .\r\n( 3 ) 30 - از امام صادق ( ع ) ، فرمود :\r\nخدا عز و جل مىفرمايد : هر گاه كسى كه مرا شناسد نافرمانيم كند بر او چيره سازم كسى را كه مرا نشناسد .\r\n( 4 ) 31 - از ابن عرفه ، از ابى الحسن ( ع ) ، فرمود :\r\nراستى براى خدا عز و جل در هر روز يك جارچى است كه جار كشد : آرام ، آرام ، اى بنده‌هاى خدا ، از نافرمانيهاى خدا ، اگر نبودند زبان بسته‌هاى چراكننده و كودكان شير خوار و پيره مردانِ قد خميده ، عذاب به سختى بر شماها مىباريد كه خوب بدان نرم و كوبيده شويد .\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nباب گناهان كبيره\r\n( 1 ) 1 - از امام صادق ( ع ) كه در تفسير قول خدا عز و جل ( 31 سوره نساء ) : « اگر كناره كنيد از كبائر آنچه از آن نهى شديد بدكرداريهاى شما را جبران كنيم و شما را ارجمندانه وارد كنيم - در منزل ارجمندى وارد كنيم - » ، فرمود : كبائر آنهايند كه خدا عز و جل براى آنها دوزخ را لازم كرده است .\r\n( 2 ) 2 - از ابن محبوب ، گويد : يكى از اصحابِ ما به همراه من براى ابى الحسن ( ع ) نامه‌اى نوشت و از كبائر پرسيد ، كه چيستند و چندند ؟ در پاسخ نوشت : كبائر ( كه مورد سؤال است بايد دانست ) هر كه از آنچه خدا بر آن به دوزخ و آتشِ جهنم تهديد كرده كناره كند بدكرداريهاى او هر گاه مؤمن باشد جبران گردد و آن هفت گناه كه موجب آتشند : 1 - قتل نفس 2 - ناسپاسى از پدر و مادر ( 3 ) 3 - ربا خوردن 4 - تعرّب پس از هجرت 5 - متّهم كردن زنان پارسا به زنا 6 - خوردن مال يتيم 7 - گريز از جبههء جهاد . .\r\n3 - از محمد بن مسلم ، گويد : از امام صادق ( ع ) شنيدم مىفرمود : كبائر هفتند :\r\n1 - قتل مؤمن به عمد 2 - متّهم كردن زن عفيفه به زنا 3 - گريختن از جبههء جهاد 4 - تعرّب پس از هجرت 5 - خوردن مال يتيم به ناحق 6 - خوردن ربا بعد از علم به حرمت آن\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n7 - هر خلافى كه خدا آتش را بر آن ، واجب و مقرّر كرده است .\r\n( 1 ) 4 - از عبد اللَّه بن سنان ، گويد : شنيدم امام صادق ( ع ) مىفرمود :\r\nراستى از كبائر است : عقوق والدين و نوميدى از رحمتِ خدا و ايمنى از مكر خدا ، و روايت شده كه اكبر كبائر شرك به خدا است .\r\n( 2 ) 5 - از نعمان رازى ، گويد : شنيدم امام صادق ( ع ) مىفرمود :\r\nهر كه زنا كند ، از ايمان بدر رود ، هر كه مىخوارى كند ، از ايمان بدر رود و هر كه يك روز از ماه رمضان را عمداً افطار كند ، از ايمان بدر رود .\r\n( 3 ) 6 - از محمد بن عبده ، گويد : به امام صادق ( ع ) گفتم :\r\nزناكار هنگامى كه زنا مىكند ، بىايمان است ؟ فرمود : نه ، چون روى شكم او است ، ايمان از او برود و هر گاه برخاست به او برگردد و چون به زنا برگشت از او برود ، من گفتم كه : او قصد دارد كه برگردد به زنا ؟ در پاسخ فرمود : چه بسيارند كسانى كه مىخواهند برگردند و هرگز برنمىگردند .\r\n( 4 ) 7 - از اسحق بن عمّار ، از امام صادق ( ع ) كه در تفسير قول خدا عز و جل ( 35 سوره نجم ) : « آن كسانى كه كناره گيرند از گناهان بزرگ و از هرزگيها جز گناهان خرد » فرمود : هرزگى زنا و دزدى است و لمم اين است كه مردى در پرتگاهِ گناه افتد و خدا را از آن آمرزش\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\nجويد ، گفتم : ميان گمراهى و كفر مقامى است ؟ در پاسخ فرمود : وه چه بسيار است رشته‌ها و حلقه‌هاى ايمان .\r\n( 1 ) 8 - از عبيدة بن زراره ، گويد : از امام صادق ( ع ) از كبائر پرسيدم ، در پاسخ فرمود : آنها در كتاب على ( ع ) هفتند :\r\n1 - كفر به خدا 2 - قتل نفس 3 - عقوق و ناسپاسى حقّ پدر 4 - خوردن ربا پس از علم به حرمتش 5 - خوردن مال يتيم به ناحق 6 - گريز از جبههء جهاد 7 - تعرّب پس از هجرت .\r\nگويد : من گفتم : اينها بزرگترين معاصى هستند ؟ فرمود :\r\nآرى ، من گفتم : خوردنِ يك درهم مال يتيم به ناحق يا ترك نماز ؟\r\nفرمود : ترك نماز ، گفتم : شما ترك نماز را از كبائر نشمردى ؟\r\nدر پاسخ فرمود : آنكه نخست برايت گفتم : چه بود ؟ گويد : گفتم :\r\nكفر بود ، فرمود : به راستى تارك الصلاة ( بىنماز ) كافر است ، يعنى بدون سبب و عذرى .\r\n( 2 ) 9 - از امام صادق ( ع ) كه امير المؤمنين ( ع ) فرمود :\r\nهيچ بندهء نيست جز آنكه چهل پرده بر او كشيده است تا آنكه چهل گناه كبيره كند و هر گاه چهل گناه كبيره كند ، همهء پرده‌ها از او كنار روند و خدا به آنان ( يعنى فرشته‌ها ) وحى كند با پرهاى خود بندهء مرا بپوشانيد ( و آبروى او را حفظ كنيد ) و فرشته‌ها با پرهاى خود از او پرده پوشى كنند ، فرمود : آن بنده هيچ كار زشتى را واننهد مگر در آن فرو رود و بدان آلوده گردد تا كارش بدان جا كشد كه از مردم در برابر كارِ زشت مدح و ثنا جويد ، پس فرشته‌ها گويند : پروردگارا !\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\nاين بنده هيچ چيز به جا نگذاشت و مرتكب همهء بديها شد و ما از آنچه او مىكند خجالت مىكشيم و حيا مىكنيم ، پس خدا عز و جل بدانها وحى كند كه شما هم پرهاى خود را از روى كردار زشتش برداريد و چون چنين كند و كارش بدين جا كشد آغاز دشمنى با ما خاندان كند ، در اين جا است كه پردهء او در آسمان دريده شود و پردهء او در زمين پاره شود ، پس فرشته‌ها مىگويند : پروردگارا ! اين بنده‌ات پرده دريده و بىآبرو مانده است ؟ خدا عز و جل به آنها وحى كند : اگر خدا را به دو نيازى بود ، به شما فرمان نمىداد كه پرهاى خود را از او برگيريد .\r\n( 1 ) 10 - از مسعدة بن صدقه ، گويد : از امام صادق ( ع ) شنيدم مىفرمود :\r\nكبائر : نوميدى از رحمت خدا ، نااميدى از لطف خدا ، و ايمنى از مكر خدا ، و قتل نفسى كه خدا آن را حرام كرده است ، و عقوق و ناسپاسى حق پدر و مادر ، و خوردن مال يتيم به ناحق ، و خوردن ربا پس بيان حرمت آن ، و تعرّب پس از هجرت و تهمت زنا به زنان پارسا ، و گريختن از جبههء جهاد .\r\nبه آن حضرت عرض شد : بفرمائيد كه مرتكب گناه كبيره كه بىتوبه از آن بميرد ، از ايمان بيرونش مىبرد ؟ و اگر بدان عذاب شود ، عذابش چون عذاب مشركان باشد يا به پايان رسد ؟\r\nفرمود : از اسلام بيرون رود اگر گمان برد كه آن حلال است و به همين سبب ، سخت‌ترين عذاب را دارد ، و اگر اعتراف دارد كه كبيره است و بر او حرام است و بدان معذّب گردد و آن روا نيست به واسطهء آن عذاب شود و اين عذابش سبك‌تر باشد از عذاب اوّلى\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\nو ارتكاب آن كبيره او را از ايمان به در برد و از اسلام به در نبرد .\r\n( 1 ) 11 - از ابن بكير كه گويد : به امام باقر ( ع ) گفتم : چه فرمائى در بارهء فرمودهء رسول خدا ( ص ) كه : چون مرد زنا كند ، روح ايمان از او جدا شود ، فرمود : مقصود از آن فرمودهء خدا است ( 22 سوره مجادله ) : « و كمك كند آن را به روحى از طرف خدا » اين است روحى كه از او جدا شود .\r\n( 2 ) 12 - از فضيل ، از امام صادق ( ع ) ، فرمود :\r\nتا به روى شكم او است ( يعنى زن زانيه ) ، روح ايمان از او برود ، و چون فرود آيد ، به دو برگردد ، گويد : به آن حضرت گفتم :\r\nبفرمائيد اگر تنها قصد زنا كند ؟ فرمود : نه ، بگو بدانم اگر قصد دزدى كند ، دستش بريده شود ؟ ( 3 ) 13 - از صباح بن سيابه ، گويد : من خدمت امام صادق ( ع ) بودم كه محمد بن عبده به آن حضرت گفت : زانى در حال زنا كردن مؤمن است ؟ فرمود : نه ، تا آنگاه كه روى شكم او است ، ايمان از او رفته است و هر گاه برخاست به او برگردد ، گفتم : قصد دارد كه باز هم بكند ؟ فرمود : چه بسيار قصد دارد كه باز بكند و سپس باز نمىگردد ( يعنى تنبيه مىشود و توبه مىكند ) .\r\n( 4 ) 14 - از ابى بصير ، گويد : شنيدم از امام صادق ( ع ) كه مىفرمود : كبائر هفتا است ، از آنها است :\r\nآدم كشتن از روى عمد ، و شرك به خداى بزرگ ، و متّهم كردن زنِ پارسا به زنا ، و خوردن ربا پس از فهميدن حرمتش ، و گريز از جبههء جهاد ، و تعرّب پس از هجرت و ناسپاسى حق پدر و مادر ،\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\nو خوردن مال يتيم به ناحق . فرمود : تعرّب و شرك يكى است ( يعنى تعرّب با شرك يكى محسوب است و بنا بر اين مجموع كبائر هفت مىشود ) .\r\n( 1 ) 15 - ابان از زياد كُناسى ، گويد : امام صادق ( ع ) فرمود :\r\nو آنكه چون پدرش او را بخواند ( به جاى اجابت و اطاعت ) به او لعن كند و او را دشنام دهد ، و آنكه فرزند مطيع و فرمانبرِ خود را به ناحق بزند .\r\n( 2 ) 16 - از اصبغ بن نباتة ، گويد : مردى نزد امير المؤمنين ( ع ) آمد و گفت : اى امير المؤمنين ! مردمى پندارند كه بنده تا ايمان دارد ، زنا نكند ، و دزدى نكند ، و شراب ننوشد ، و ربا نخورد ، و خونِ محترم را نريزد . اين سخن بر من گران است و از آن دلتنگم كه چنين بنده همان نماز مرا مىخواند و همان دعاى مرا مىنمايد و با من زن وزن خواست مىكند و من هم با او زن وزن خواست مىكنم ، و از من ارث مىبرد و من هم از او ارث مىبرم و به خاطر يك گناه اندكى كه بدان آلوده شده است ، از ايمان بدر شده ، امير المؤمنين ( ع ) در پاسخ گفت :\r\nراست گفتى ، من از رسول خدا ( ص ) شنيدم مىفرمود : دليل آن هم قرآن خدا است كه :\r\nخدا عز و جل مردم را سه طبقه آفريده و آنها را در سه مرتبه جا داده است و اين همان فرمودهء خدا عز و جل است در قرآن : اصحاب ميمنه و اصحاب مشأمه و سابقون ، و اما آنچه در بارهء سابقين فرمود ، دلالت دارد كه آنان پيغمبرانِ مرسل و غير مرسل‌اند ، و خدا در آنها 5 روح نهاده است : روح القدس ، روح ايمان ، روح قوّت ، روح شهوت ، و روح بدن ، و به وسيلهء روح القدس به پيغمبرى مبعوث شدند ، مرسل\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n( 1 ) شدند يا غير مرسل ، و به واسطهء آن هر چيز را دانستند ، و به وسيلهء روح ايمان خدا را پرستيدند و چيزى با او شريك نساختند ، و با روح قوّت با دشمنان نبرد كردند و به كار زندگى پرداختند ، و با روح شهوت دنبال خوراك بالذت و همسرى با زنانِ جوان رفتند ، و با روح بدن جنبيدند و به راه رفتند ، اينان آمرزيده‌اند و از گناهانشان چشم پوشى شده است ، سپس فرمود : خدا عز و جل ( 253 سوره بقره ) : « اينانند رسولان كه برخى را بر برخى برترى داديم ، برخى از آنهايند كه با خدا سخن گفته و رتبهء برخى را بالا برديم و به عيسى بن مريم معجزاتى روشن داديم و او را به روح القدس كمك كرديم » سپس خدا در بارهء جمعى از آنان فرموده است كه : « آنها را به روحِ خود كمك داده » مىفرمايد :\r\nآنها را بدان گرامىداشته و بر ديگران برترى داده است ، پس اينان آمرزيده و از گناهانشان در گذشت شده .\r\nسپس اصحاب ميمنه را ياد كرده و آنها به راستى همان خودِ مؤمنان هستند ، خدا در آنها 4 روح نهاده است : روح ايمان ، روح قوّت ، روح شهوت ، و روح بدن ، و پيوسته بنده اين چهار روح را به كمال رساند و حالاتى به دو پديد آيد ، آن مرد گفت :\r\nيا امير المؤمنين ! اين حالات چيستند ؟ در پاسخ فرمود : امّا اوّل آنها :\r\nهمان است كه خدا عز و جل فرموده است ( 70 سوره نحل ) : « و برخى از شماها به عمر بسيار پستى برگردند تا ندانند پس از دانستن چيزى را » اين كسى است كه همهء ارواح او كاسته گردند ، و آن كس نيست كه از دين خدا بدر رود ، زيرا آن خدائى كه او را به عمل آورده او را به دوران پست عمرش برگردانيده و او ديگر وقت نماز را نشناسد و نماز شب نتواند خواند ، نه در شب و نه ( قضايش را ) در روز و نتواند كه با مردم در صف ( نماز ) قيام كند ، اين كاهشى است در روح ايمان و به\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n( 1 ) او هيچ زيانى ندارد ، برخى باشد از آنها كه روح قوّت از او كاسته شود و نتواند با دشمنِ خود جهاد كند و نتواند خرج معاش به دست آورد و برخى از آنها باشند كه روح شهوتِ آنها كاسته شود و اگر زيباترين دختران آدم به دو گذرد ، دل به هواى او ندهد و براى او از جاى برنخيزد و همان روح بدن در او بماند و تنها بجنبد و راه برود تا ملك الموت بر سر او آيد و اين حال هم خوب است ، زيرا خدا عز و جل آن را باوى كرده است و بسا حالاتى در دوران نيرومندى و جوانى به دو رخ دهد و قصد گناه كند و روح قوّت او را دلير سازد و روح شهوت براى او آرايش دهد و روح بدن او را بكشاند تا در گناه اندازدش و چون به گناه آلوده شود ، از ايمانِ او كاسته گردد و از او جدا شود و به او باز نگردد تا توبه كند و اگر توبه كند ، خدا توبهء او را بپذيرد و اگر به گناه برگردد ، خدا او را به آتش دوزخ دراندازد .\r\nو امّا اصحاب مشأمه ، همان يهود و نصارى هستند ، خدا عز و جل مىفرمايد ( 146 سوره بقره ) : « آن كسانى كه به آنها كتاب داديم او را بشناسند چنانچه فرزندان خود را مىشناسند » يعنى محمد ( ص ) را مىشناسند و هم ولايتِ ائمه را در كتاب تورات و انجيل ، چنانچه مىشناسند پسرانِ خود را در خانه‌هاى خود ، « و به راستى دسته‌اى از آنها حق را نهان مىكنند با اينكه آن را مىدانند ( 147 ) و راستى از پروردگار تو است ( كه تو به آنها فرستاده شدى ) مبادا خود از آنها باشى كه در ترديد و شكّ باشند » و چون انكار كردند آنچه را فهميدند ، خدا روح ايمان را از آنها بر گرفت و در پيكر آنها سه روح منزل داد : روح قوّت و روح شهوت و روح بدن ، و سپس آنها را به چهارپايان وابسته كرد و فرمود ( 44 سوره فرقان ) : « نيستند آنها جز به مانند چهارپايان » زيرا جاندار به همان روحِ قوّت ، بار بردارد و به روح شهوت ، علف مىخورد\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n( 1 ) و به روح بدن ، راه مىرود . پس سائل به آن حضرت گفت :\r\nيا امير المؤمنين ! دل مرا زنده كردى .\r\n( 2 ) 17 - از داود ، گويد : از امام صادق ( ع ) پرسيدم از گفتهء رسول خدا ( ص ) هر گاه مرد زنا كند ، روح ايمان از او برود ، گويد :\r\nفرمود : آن مانند قول خدا عز و جل است [ ( 268 سوره بقره ) : « آهنگ بد را نكنيد براى آنكه از آن در راه خدا خرج كنيد » سپس فرمود : جز اين از آن روشن‌تر است ، آن گفتهء خدا عزّ و جلّ است 
  ] « و تأييد كند آنها را به روحى از خود » آن است كه از او جدا شود .\r\n( 3 ) 18 - از سليمان بن خالد ، از امام صادق ( ع ) فرمود : ( 48 سوره نساء ) : « به راستى خدا نيامرزد كه به او شرك آرند و بيامرزد هر چه جز آنها را براى هر كه خواهد » از گناهان كبيره و جز آنها ، گويد :\r\nگفتم : كبائر هم در استثناء داخلند ؟ فرمود : آرى .\r\n( 4 ) 19 - از اسحق بن عمار ، گويد : به امام صادق ( ع ) گفتم :\r\nدر كبائر هم استثناء است كه خدا براى هر كه خواهد بيامرزد ؟ فرمود :\r\nآرى .\r\n( 5 ) 20 - از ابى بصير ، گويد : شنيدم امام صادق ( ع ) مىفرمود :\r\n( 269 سوره بقره ) : « به هر كه حكمت داده شود خير بسيار داده شده » فرمود : معرفت امام و بركنارى از گناه كبيره‌اى است كه خدا آتش را در سزاى او لازم كرده است .\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n( 1 ) 21 - از محمد بن حكيم ، گويد : به ابى الحسن ( ع ) گفتم :\r\nارتكاب گناهان كبيره از ايمان بيرون برد ؟ آرى ، و گناه كمتر از كبيره هم از ايمان بيرون برد ، رسول خدا ( ص ) فرمود : زناكار ، زنا نكند تا ايمان دارد ، و دزد تا ايمان دارد دزدى نكند .\r\n( 2 ) 22 - از عبيده بن زراره ، گويد : ابن قيس ماصر و عمرو بن ذرّ و به گمانم ابو حنيفه هم به همراه آنها بود كه خدمت امام باقر ( ع ) رسيدند و ابن قيس ماصر به سخن در آمد و گفت كه : ما هم دعوتهاى خود و اهل ملّتِ خود را به خاطر مرتكب شدن گناهان و معاصى از ايمان بيرون ندانيم ، امام باقر ( ع ) فرمود : اى پسر قيس ! اما رسول خدا ( ص ) محققاً فرموده است كه : زناكار ، تا مؤمن است زنا نكند ، و دزد تا ايمان دارد ، دزدى نكند ، تو و يارانت هر جا خواهيد برويد .\r\n( 3 ) 23 - از عبد اللَّه بن سنان ، گويد : از امام صادق ( ع ) پرسيدم از مردى كه مرتكب گناه كبيره شود و بميرد ، آيا به واسطهء آن از اسلام بيرون شود ؟ و عذابش چون عذاب مشركان باشد يا مدّت معينى دارد و تمام مىشود ؟ در پاسخ فرمود : هر كه گناه كبيره كند و پندارد كه حلال است ، از اسلام بيرون رود و به سختى عذاب شود ، و اگر اقرار دارد كه گناه كرده ، و بر سر آن گناه بميرد ، از ايمانش بدر برد و از اسلامش بيرون نبرد و عذابش سبك‌تر باشد از عذاب اوّلي .\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\n( 1 ) 24 - از امام محمد تقى ( ع ) ، كه شنيدم پدرم مىفرمود كه :\r\nشنيدم پدرم موسى بن جعفر مىفرمود كه : عمرو بن عبيد خدمت امام صادق ( ع ) رسيد ، و چون سلام كرد و نشست ، اين آيه را خواند ( 32 سوره نجم ) : « آن كسانى كه كناره مىكنند از گناهان كبيره و از هرزگيها » سپس دم بست ، پس امام صادق ( ع ) به او فرمود : چه تو را خاموش كرد ؟ گفت : من مىخواهم گناهان كبيره را از روى قرآنِ خدا عز و جل بشناسم ، امام فرمود : آرى ، اى عمرو .\r\n1 - بزرگ‌ترين گناهان كبيره : شرك به خدا است ، خدا مىفرمايد ( 72 سوره مائده ) : « هر كه به خدا شرك آورد خدا بهشت را بر او حرام كرده است » .\r\n2 - و پس از آن نوميدى از رحمت خدا است ، زيرا خدا عز و جل مىفرمايد ( 78 سوره يوسف ) : « به راستى كه نوميد نشود از رحمت خدا جز مردمى كه كافر باشند » .\r\n3 - و سپس ايمنى از مكر و عقوبت خداوند ، زيرا خدا عز و جل مىفرمايد ( 99 سوره اعراف ) : « ايمن نشود از مكر خدا جز مردمى زيانكار » .\r\n4 - و از آنها است عقوق و ناسپاسى حق پدر و مادر ، زيرا خدا سبحانه ، عاقّ را جبّار و شقى مقرر ساخته است ( اشاره است به قول خدا تعالى در حكايت از عيسى ع ( 32 سوره مريم ) : « و نيكى به مادرم و خدا مرا جبّار و شقى نساخته است » .\r\n5 - و قتل نفسى كه خدا او را محترم ساخته ، جز به قانونِ حق الهى ، زيرا خدا عز و جل مىفرمايد ( 93 سوره نساء ) :\r\n« [ هر كس بكشد مؤمنى را عمداً 
  ] سزاى او دوزخ است و در آن جاويد بماند [ و خدا بر او خشم كند و او را لعنت كند و براى او عذابى بزرگ فراهم سازد\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n( 1 ) و ظاهر آيه اين است كه تعمّد در برابر خطا است كه در آيهء قبل حكم آن را بيان كرده است 
  ] » .\r\n6 - و متّهم كردن زنِ پارسا به زنا ، زيرا خدا عز و جل مىفرمايد ( 23 سوره نور ) : « [ به راستى آنها كه نسبت دهند زنانِ عفيف مؤمنه را به زنا 
  ] لعنت شوند در دنيا و آخرت و براى آنها است عذاب بزرگى » .\r\n7 - و خوردن مال يتيم ، زيرا خدا عز و جل مىفرمايد ( 10 سوره نساء ) : « آن كسانى كه مال يتيمان را به ناحق و از ستم مىخورند ( مقصود : هر گونه تصرّف ناروا است ) همانا شكمهاى خود را پر از آتش مىكنند و محققاً به دوزخ آتش مىگيرند و شعله‌ور مىشوند » .\r\n8 - و فرار از جبههء جهاد ، زيرا خدا عز و جل مىفرمايد ( 16 سوره انفال ) : « هر كه در روز نبرد ، پشت بدانها ( يعنى دشمنان اسلام ) دهد جز براى اينكه به قصد تغيير وضع جنگ باشد يا براى پيوستن به دسته ديگر از جنگجويان اسلامى و كمك به آنها باشد محققاً به خشم خدا گرفتار شده و جاى او دوزخ است و چه بد سرانجامى است » .\r\n9 - و خوردن ربا ، زيرا خدا عز و جل مىفرمايد ( 277 سوره بقره ) : « آن كسانى كه مىخورند ربا را بر نمىخيزند جز چنانچه از جا برخيزد آن كسى كه شيطان او را با مس خود مخبط و ديوانه كرده است » .\r\n10 - و سحر و جادو ، زيرا خدا عز و جل مىفرمايد ( 102 سوره بقره ) : « [ و پيروى كردند آنچه شياطين در ملك سليمان تلاوت مىكردند سليمان كفر نورزيد ولى شياطين كفر ورزيدند و به مردم سحر و جادو را آموختند و آنچه را كه بر آن دو فرشته به نام هاروت و ماروت نازل شد و به كسى نياموختند تا به او گفتند همانا ما آزمايش هستيم مبادا كافر شوى و از آنها آموختند آنچه را كه به وسيلهء آن ميان مرد و همسرش جدائى مىانداختند و آنها به احدى زيان رسان نبودند به وسيلهء آن جز به اذن خدا و مىآموختند\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n( 1 ) آنچه را بدانها زيان مىزد و سودشان نمىداد 
  ] و به حقيقت دانستند هر آن كس كه خريدار سحر و جادو است در آخرت بهره‌اى ندارد » .\r\n11 - زنا كردن است ، زيرا خدا عز و جل مىفرمايد ( 69 سوره فرقان ) : « [ و آن كسانى كه نمىخوانند با خدا معبود ديگرى را و نمىكشند كسى را كه خدا حرام كرده جز به حق و زنا نمىكنند 
  ] و هر كه اين كار كند سزاى گناهِ خود بيند ( 70 ) عذابش در قيامت دو چندان باشد و به خوارى در آن عذاب جاويدان بماند » .\r\n12 - سوگندِ دروغ در راه نابكارى و تبهكارى ، زيرا خدا عز و جل فرمايد ( 77 سوره آل عمران ) : « آنها كه بفروشند پيمان با خدا و سوگندهاى خود را به بهاى اندكى آنان را در سراى ديگر بهره‌اى نيست » .\r\n13 - غلول ، زيرا خدا عز و جل مىفرمايد ( 161 سوره آل عمران ) : « هر كه از غنيمت دزدى كند روز قيامت او را با آنچه دزديده به عرصهء محشر آورند » .\r\n14 - منع زكاةِ واجب ، زيرا خدا عز و جل مىفرمايد ( 35 سوره توبه ) : « [ آيا كسانى كه گرويديد به راستى بسيارى از احبار ( يهود ) و رهبانان ( نصارى ) هر آينه مىخورند مال مردم را به مفت و باز مىدارند از راه خدا و آن كسانى كه گنج مىكنند طلا و نقره را و در راه خدا آن را خرج نمىكنند به آنها مژدهء عذابى دردناك بده ( 36 ) روزى باشد كه آنها را در آتشِ دوزخ تافته كنند 
  ] و به آنها پيشانى و پهلو و پشت آنان را داغ كنند [ و به آنها گويند اين است كه براى خود گنج كرديد پس بچشيد عذابى را كه خود براى خود گنج و آماده ساختيد » .\r\n15 و 16 - گواهى به ناحق و كتمانِ گواهى به حق ، زيرا خدا مىفرمايد ( 283 سوره بقره ) : « هر كه كتمان كند آن گواهى را راستش اين است كه دلش گنهكار است » .\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n( 1 ) 17 - شرب خمر ، زيرا خداوند از آن نهى كرده چنانچه از پرستش بتها نهى كرده .\r\n18 و 19 - ترك نماز عمداً يا ترك آنچه خدا فرض كرده است ( براى نماز ) زيرا رسول خدا ( ص ) فرمود : هر كه عمداً نماز را ترك كند ، از تعهّد خدا و تعهّد رسول خدا ( ص ) بىزار است .\r\n20 و 21 - عهدشكنى و قطع رحم ، زيرا خدا عز و جل مىفرمايد ( 25 سوره رعد ) : « [ آن كسانى كه پيمانِ خدا را پس از بستن آن مىشكنند و قطع رحم مىكنند آنچه خدا به وصل آن فرمان داده است و در زمين فساد مىكنند 
  ] آنانند كه براى آنها است لعنت و براى آنها است بدى خانهء آخرت » .\r\nگويد : عمرو از خانهء امام ( ع ) بيرون آمد و شيون به گريهء بلند داشت و مىگفت : هلاك است هر كه به رأى خود فتوى دهد و با شما در علم و فضل منازعه كند .\r\n\r\nباب خُرد شمردن گناهان\r\n( 2 ) 1 - از ابى اسامه زيد شحّام ، از امام صادق ( ع ) فرمود :\r\nاز گناهانى كه خرد و كوچك بدانها نگاه كنيد بپرهيزيد ، زيرا آنها آمرزيده نشوند ، من گفتم : محقّرات از ذنوب كدامند ؟ فرمود :\r\nشخص گناه مىكند و مىگويد :\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\nخوشا بر من اگر جز اين گناهى نداشته باشم .\r\n( 1 ) 2 - از سماعه ، گويد : از ابى الحسن ( ع ) شنيدم مىفرمود :\r\nخير بسيارِ خود را ، فزون مشماريد ، و گناهِ اندك را كم مگيريد ، زيرا گناهِ اندك ، خرده خرده جمع گردد و بسيار شود ، از خدا در نهانى بترسيد تا از طرفِ خود حق را ادا كرده باشيد .\r\n( 2 ) 3 - امام صادق ( ع ) فرمود :\r\nرسول خدا ( ص ) در زمينِ لخت و بىگياهى فرود آمد و به يارانش فرمود : براى من هيزم بياوريد ، عرض كردند : يا رسول اللَّه ! ما در سر زمين لخت و بىگياه هستيم كه هيزم ندارد ، فرمود : هر كسى همان را آورد كه مىتواند ، و خرده خرده آوردند و برابر آن حضرت روى هم ريختند ( و انبارى شد ) ، رسول خدا ( ص ) فرمود : گناهان همچنين گرد و فراهم آيند ، سپس فرمود : بپرهيزيد از گناهان كوچك ، زيرا براى هر چيزى جوينده و بازرسى است ، هلا بازرس گناهان ، مىنويسد هر آنچه مردم پيش دارند و هر اثرى از خود به جا گذارند و هر چيزى را در رهبر روشنى آمار كنيم .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nباب اصرار بر گناهان\r\n( 1 ) 1 - از امام صادق ( ع ) فرمود :\r\nبا اصرار ، گناه صغيره نباشد ، و با آمرزش‌جوئى و استغفار ، گناه كبيره‌اى نماند .\r\n( 2 ) 2 - از امام باقر ( ع ) ، فرمود :\r\nدر تفسير قول خدا عز و جل ( 135 سوره آل عمران ) : « [ و آن كسانى كه چون كارِ هرزگى كنند و يا بر خود ستم نمايند به ياد آيند و براى گناهانِ خود آمرزش خواهند و كيست كه گناهان را بيامرزد جز خدا 
  ] و اصرار نداشته‌اند بر آنچه كرده‌اند و با آنكه مىدانستند ( يعنى فهميدند كه بد كرده‌اند ) » فرمود : اصرار اين است كه گناهى كند و از آن آمرزش نخواهد از خدا و در فكر توبه نباشد ، اين خودش اصرار به گناه است .\r\n( 3 ) 3 - از ابى بصير ، گويد : از امام صادق ( ع ) شنيدم مىفرمود :\r\nنه به خدا ، كه خداوند چيزى از طاعتِ خود را با اصرار بر چيزى از گناهانِ خود نپذيرد .\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nباب در اصول كفر و اركان آن\r\n( 1 ) 1 - از امام صادق ( ع ) فرمود :\r\nريشه‌هاى كفر سه تا است : حرص ، سربزرگى ، و حسد ، امّا حرص اين است كه چون آدم ( ع ) از خوردن گندم غدقن شد ، حرص او را واداشته كه از آن بخورد و امّا سربزرگى اين است كه چون شيطان مأمور شد به آدم ( ع ) سجده كند ، سرباز زد ، و امّا حسد اين است كه يكى از دو پسر آدم ديگرى را كشت .\r\n( 2 ) 2 - پيغمبر ( ص ) فرمود :\r\nاركانِ كفر چهار است : رغبت ، رهبت ، خشم و غضب .\r\n( 3 ) 3 - رسول خدا ( ص ) فرمود :\r\nسرآغاز آنچه سبب نافرمانى خدا است شش چيز است :\r\nدوستى دنيا ، دوستى رياست ، دوستى طعام ، دوستى خواب ، دوستى راحت و آسايش ، و دوستى زن‌ها .\r\n( 4 ) 4 - از امام صادق ( ع ) كه مردى از خثعم نزد پيغمبر ( ص )\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\nآمد و عرض كرد : كدام عمل نزد خدا عز و جل دشمن‌تر است ؟\r\nدر پاسخ فرمود : شرك به خدا ، عرض كرد : سپس چه كارى ؟\r\nفرمود : قطع رحم ، عرض كرد : سپس چه كارى ؟ فرمود : وادار كردن به كارِ زشت و بازداشتن از كارِ خوب .\r\n( 1 ) 5 - از يزيد صائغ ، گويد : به امام صادق ( ع ) گفتم : مردى به عقيدهء اماميّه است ولى اگر حديثى كند دروغ گويد ، و اگر وعده دهد تخلّف كند ، و اگر چيزى به او سپرده شود خيانت ورزد ، چه مقامى دارد ؟ فرمود : اين نزديك‌ترين مراتب است به كفر ولى كافر محسوب نيست .\r\n( 2 ) 6 - از امام صادق ( ع ) كه رسول خدا ( ص ) فرمود :\r\nاز نشانه‌هاى شقاوت : خشكى چشم و سختى دل و آزمندى در طلب دنيا و اصرار بر گناه است .\r\n( 3 ) 7 - از امام باقر ( ع ) كه رسول خدا ( ص ) براى مردم سخنرانى كرد و فرمود :\r\nآيا من شما را به بدترين خودتان مطّلع نكنم ؟ گفتند : چرا يا رسول اللَّه ، فرمود : آنكه از بخشش به واردين و حاجتمندانِ خود دريغ دارد و بندهء خود را مىزند و توشهء خود را تنها مىخورد ، شما پنداريد كه خداوند از او خلقى بدتر نيافريده .\r\nسپس فرمود : آيا به شما خبر ندهم از بدتر از آن ؟ گفتند : چرا يا رسول اللَّه ، فرمود : آنكه اميدِ خيرى از او نيست و ايمنى از شرّ او نيست ، بپنداريد كه خدا بدتر از آن نيافريده است .\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\nسپس فرمود : آيا شما را به بدتر از آن خبر ندهم ؟ گفتند : چرا يا رسول اللَّه ، فرمود : هرزه گوئى پر لعن ، آن كسى كه چون مؤمنان در بر او ياد آورى شوند ، به آنها لعن فرستد و چون او را ياد كنند ، به او لعن كنند .\r\n( 1 ) 8 - از امام صادق ( ع ) كه رسول خدا ( ص ) فرمود :\r\nسه تا كه در هر كه باشد منافق است و اگر چه نماز خواند و روزه گيرد و پندارد مسلمان است : هر كه چون به او سپرده شود خيانت كند و چون حديثى گويد ، دروغ گويد و چون وعده دهد تخلّف كند ، زيرا خدا عز و جل در قرآن خود فرمايد ( 58 سوره انفال ) :\r\n« به راستى خيانت‌كاران را دوست نمىدارد » و فرموده است ( 7 سوره نور ) : « اين است كه لعنت خدا بر او است اگر از دروغگويان است » و در قول خدا عز و جل ( 54 سوره مريم ) : « و ياد كن در كتاب اسماعيل را به راستى كه او راست وعده بود و رسول و پيغمبر بود » .\r\n( 2 ) 9 - از امام صادق ( ع ) كه رسول خدا ( ص ) فرمود : آيا به شما خير ندهم از آنكه از شباهت به من از همهء شماها دور تر است ؟\r\nگفتند : چرا يا رسول اللَّه ، فرمود : بىآبروى هرزه گوى بىشرم ، بخيل و متكبّر و كينه ورز و حسود و سخت دل و دور از هر چيزى كه بدان اميد باشد و ناامن نسبت به هر شرّى كه از آن بر حذر باشند .\r\n( 3 ) 10 - سند به سلمان رسيده كه فرمود :\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\nچون خدا عز و جل هلاك بنده‌اى را خواهد ، شرم را از او ببرد و چون شرم از او برود ، جز خيانت كار و خيانت بار به او بر نخورى و چون خيانت كار و خيانت تار شد ، امانت از او برود و چون امانت از او برود ، به او بر نخورى جز بد خلق و سخت دل و ناهنجارگو و چون بد خلق و سخت دل شد ، مهار ايمان از او كنده شود و چون مهار ايمان از او كنده شد ، به او بر نخورى جز اينكه شيطان ملعونى است .\r\n( 1 ) 11 - از امام صادق ( ع ) كه رسول خدا ( ص ) فرمود :\r\nسه ملعونند و ملعونى آنها براى كار بد آنها است : آن كسى كه در سايهء محل استراحت كاروانها تغوّط كند و آن كسى كه جلو گير باشد از استفادهء آبى كه به نوبه مورد استفادهء عموم است و نگذارد صاحب نوبت از آن استفاده كند و آن كسى كه راه روشن و معلومى را ببندد و سدّ كند .\r\n( 2 ) 12 - معنى آن ، معنى حديث 11 است .\r\n( 3 ) 13 - از جابر بن عبد اللّه ، كه رسول خدا ( ص ) فرمود : آيا به شما خبر ندهم از بدترين مردان شما ؟ گفتيم : چرا يا رسول اللَّه ، فرمود :\r\nاز بدترين مردان شما است : آنكه بسيار افتراء بندد و بىباك باشد و هرزه‌گو باشد ، تنها بخورد و به مهمان واردش ندهد ، و بنده‌اش\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\nرا بزند ، و عيالِ خود را به ديگران پناهنده كند .\r\n( 1 ) 14 - از امام باقر ( ع ) كه رسول خدا ( ص ) فرمود :\r\nپنج باشند كه من آنها را لعنت كردم و هر پيغمبر مستجاب الدعوه‌اى هم لعنت كرده است ، آنكه در كتاب خدا بيفزايد و آنكه سنّت و روشِ مرا ترك كند و آنكه به مقدار الهى تكذيب كند و آنكه حرمتى كه خدا به خاندان من داده زير پا گذارد و آنكه غنيمت را مخصوصِ خود سازد و آن را بر خودش حلال داند .\r\n\r\nباب ريا و خودنمائى\r\n( 2 ) 1 - از امام صادق ( ع ) كه به عباد بن كثير بصرى در مسجد فرمود : واى بر تو اى عباد ! مبادا خودنمائى كنى ، زيرا هر كه براى جز خدا كار كند ، خدايش به كسى واگذارد كه براى او كار كرده است .\r\n( 3 ) 2 - از على بن عقبه ، از پدرش ، گويد : شنيدم امام صادق ( ع ) مىفرمود :\r\nاين كار مذهب‌دارى خود را براى خدا بداريد و براى خاطر مردم بداريد ، زيرا راستش اين است كه هر چه براى خدا است از آن خدا است و هر چه براى مردم است به درگاه خدا بالا نرود .\r\n( 4 ) 3 - امام صادق ( ع ) فرمود :\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\nهر ريائى ، شرك است ، راستش اين است كه هر كه براى مردم كار كند ، ثوابش به عهدهء مردم است ، و هر كه براى خدا كار كند ، ثوابش با خدا است .\r\n( 1 ) 4 - از امام صادق ( ع ) در تفسير قول خدا عز و جل ( 110 سوره كهف ) : « هر كه اميدوار لقاء پروردگارش باشد پس بايد كار خوب كند و شريك نكند در عبادت پروردگارش احدى را » فرمود : مردى است كار ثوابى مىكند ولى مقصود او رضاى خدا نيست و همانا مىخواهد نزد مردم خوب شمرده شود ، دوست دارد كه مردم آن را بشنوند ، اين است كه در عبادت پروردگار خود شريك گرفته ، سپس فرمود :\r\nهرگز هيچ بنده‌اى نيست كه نهانى كار خيرى كند و روزگار بگذرد تا اينكه خدا كار خير او را آشكار سازد ، و هيچ بنده‌اى نيست كه كار بدى در نهانى كند و روزگار بگذرد تا آنكه خدا كار بد او را آشكار سازد .\r\n( 2 ) 5 - از محمد بن عرفه ، گفت كه : امام رضا ( ع ) به من فرمود :\r\nواى بر تو أى پسر عرفه ! كار كنيد نه براى خودنمائى و شهرت ، زيرا هر كه براى جز خدا كارى كند ، خدايش بدان كسى واگذارد كه براى او كار كرده است ، واى بر تو ! هيچ كس كارى نكند جز آنكه خدا عوضِ كارش را به او برگرداند ، اگر خوب باشد خوب ، و اگر بد باشد بد .\r\n( 3 ) 6 - از عمر بن يزيد ، گويد : من با امام صادق ( ع ) شام مىخوردم كه اين آيه را خواند ( 14 سوره قيامه ) : « بلكه انسان بر خود\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\nبينا است ( 15 ) و گرچه هر عذرى هم براى كار خود بتراشد » اى ابا حفص ! انسان چه مىكند كه به خداى عز و جل تقرّب مىجويد به خلاف آنچه خداوند تعالى از دل او مىداند ، راستى رسول خدا ( ص ) مىفرمود : هر كه نيّتى در دل نهان دارد ، خدا جامه‌اى همرنگ آن به وى بپوشد ( يعنى آن نيّت را در ظاهرِ حال او منعكس كند ) اگر خوب است خوب ، و اگر بد است بد .\r\n( 1 ) 7 - از امام صادق ( ع ) كه مىفرمود :\r\nراستى فرشته كردار بنده را دلشاد از آن بالا برد و چون حسناتش را بالا برد ، خداى عز و جل مىفرمايد : آنها را در دفتر بد كرداران ثبت كنيد براى آنكه در اين اعمال ، قصد رضاى مرا نداشته .\r\n( 2 ) 8 - امير المؤمنين ( ع ) فرمود :\r\nرياكار و خودنما سه نشانى دارد : هنگامى كه در برابر مردم باشد ، نشاط به عبادت دارد ، و چون تنها است كسل و تنبل است ، و دوست دارد در هر كارش او را ستايش كنند ( و به او آفرين گويند ) .\r\n( 3 ) 9 - از على بن سالم ، گويد : شنيدم امام صادق ( ع ) مىفرمود :\r\nخدا عز و جل مىفرمايد :\r\nمن بهتر شريكم ، هر كه با من ديگرى را شريك كند در كارى كه مىكند ، از او نپذيرم ( و همه را به آن شريك واگذارم ) جز همانچه خالص براى من باشد .\r\n( 4 ) 10 - امام صادق ( ع ) فرمود :\r\nهر كه به مردم وانمايد آنچه را خدا دوست مىدارد و با خدا در\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\nنهانى بدان چه بد مىدارد مبارزه كند ، خدا را ملاقات كند در حالى كه او را دشمن دارد .\r\n( 1 ) 11 - امام صادق ( ع ) فرمود :\r\nچه كار مىكند آنكه را از شماها كار خويش را فاش مىكند و كردار بدش را نهان مىسازد ، آيا به خود بر نمىگردد و حساب خود را نمىكند تا بداند كه نبايد چنين باشد با اينكه خدا عز و جل مىفرمايد ( 14 سوره قيامه ) : « بلكه انسان به خود بينا است » راستى هر گاه نهان درست شد ، آشكار و عيان نيرومند است .\r\n( 2 ) 12 - امام صادق ( ع ) فرمود :\r\nهيچ بنده نيست كه در نهانى ، كار خير كند جز اينكه روزگارى نگذرد تا خدا كار خير او را آشكار كند ، و هيچ بنده نيست كه در نهانى ، كار بد كند جز اينكه روزگارى بگذرد تا خدا كار بد او را آشكار سازد .\r\n( 3 ) 13 - از امام صادق ( ع ) ، فرمود :\r\nهر كه در كار اندكى از خود ، رضاى خدا عز و جل را جويد ، خداوند آن را بيش از آنچه خواهد بسيار كند ، و هر كه به خاطر رضاى مردم كار بسيارى كند و خود را به رنج اندازد و بىخوابى كشد ، خدا عز و جل نخواهد جز آنكه آن را در چشم هر كس شنود ،\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\nكم جلوه دهد .\r\n( 1 ) 14 - از امام صادق ( ع ) كه رسول خدا ( ص ) فرمود :\r\nزود است كه دورانى براى مردم آيد كه باطنشان بد گردد و ظاهرشان خوب شود ، براى طمع دنيا ، آنچه را نزد پروردگار آنها است ، به كار خود نجويند ، دين‌داريشان خودنمائى باشد ، از روى ترس از خدا نباشد ، خدا همه را به كيفر كردارشان بگيرد ، و چون غريقى او را بخوانند و براى آنها اجابت نكند .\r\n( 2 ) 15 - از عمر بن يزيد ، گويد : من با امام صادق ( ع ) شام مىخوردم كه اين آيه را خواند ( 14 سوره قيامه ) : « بلكه انسان به خود بينا است اگر چه عذرهائى بياورد » اى ابا حفص ! انسان چه مىكند كه در كارهاى خود پيش مردم عذرهائى مىتراشد به خلاف آنچه خدا از حال او مىداند ، راستى رسول خدا ( ص ) مىفرمود : هر كه نهانى در نهاد خود دارد ، خدايش چون ردائى آن را در بر او بيارايد و آشكار سازد ، اگر خوب است خوب ، و اگر بد است بد .\r\n( 3 ) 16 - از امام صادق ( ع ) ، فرمود :\r\nنگهدارى از كار خير ، از خودِ كارِ خير سخت‌تر است ، ( راوى ) گفت : نگهدارى از عمل چيست ؟ فرمود : مردى صله‌اى مىكند و خرجى در راه خداى يگانه و بىشريك مىنمايد و ثواب كار خير در نهانى براى او نوشته مىشود ، سپس آن را ياد آورى مىكند و اظهار مىنمايد و از دفتر كار خير نهانى ، محو مىشود و در دفتر كار خير عيانى نوشته مىشود ، و باز آن را يادآورى مىكند و اظهار مىدارد\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\nو يك عملِ رياء و خودنمائى براى او نوشته مىشود .\r\n( 1 ) 17 - از امام صادق ( ع ) كه امير المؤمنين ( ع ) فرمود :\r\nاز خدا چنان بترسيد كه محض عذرخواهى نباشد ، و براى رضاى خدا كار كنيد بىخودنمائى و قصد شهرت ، زيرا هر كه براى خاطر جز خدا كارى كند ، خدا او را به عمل او واگذار كند .\r\n( 2 ) 18 - زراره گويد : به امام باقر ( ع ) گفتم : مردى كار خيرى مىكند و ديگرى او را مىبيند و اين صاحب كار از اطلاع آن شخصِ ديگر شاد مىشود ؟ فرمود : عيب ندارد ، كسى نيست مگر اينكه دوست مىدارد كه ميان مردم براى او كار خوبى ظاهر شود ، به شرط اينكه سبب اقدام به اين كارِ خير صرف خودنمائى و جلب توجّهِ مردم نباشد .\r\n\r\nباب رياست‌طلبى\r\n( 3 ) 1 - از معمر بن خلاد كه مردى را نزد أبو الحسن ( ع ) يادآورى كرد و گفت : رياست را دوست دارد .\r\nپس آن حضرت فرمود : دو گرگ گرسنه و درنده در ميان گلهء گوسفندى كه چوپانان ندارد ، زيانمندتر نيستند از زيان رياست در ديانت مسلمان .\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n( 1 ) 2 - از امام صادق ( ع ) كه فرمود :\r\nهر كه دنبال رياست دود ، هلاك شود .\r\n( 2 ) 3 - از عبد اللَّه بن مسكان ، گويد : شنيدم امام صادق ( ع ) مىفرمود :\r\nبپرهيزيد از اين رئيسانِ رياست طلب كه به خدا سوگند كه تق و تق كفشها دنبال مردى ، بلند نشود جز اينكه خود هلاك شود و ديگران را هم هلاك كند .\r\n( 3 ) 4 - امام صادق ( ع ) فرمود :\r\nملعون است كسى كه رياست به خود بندد ، ملعون است كسى كه قصد آن كند ، ملعون است كسى كه آن را به خود بازگو كند .\r\n( 4 ) 5 - از ابى حمزه ثمالى ، گويد : امام صادق ( ع ) به من فرمود :\r\nبپرهيز از رياست ، و بپرهيز از اينكه دنبال مردم به روى ، گويد :\r\nگفتم : قربانت ! رياست را فهميدم و اما اينكه دنبال مردم نروم يعنى چه ؟ من دو سوّم هر چه دارم از اين است كه دنبال مردم رفتم ، فرمود :\r\nچنين نيست كه فهميدى ، مقصود اين است كه مبادا مردى را بىدليل امام خود دانى و او را در هر چه گويد تصديق كنى .\r\n( 5 ) 6 - از ابى الربيع شامى ، گويد : امام باقر ( ع ) فرمود :\r\nواى بر تو اى ابا ربيع ! مبادا رياست بخواهى ، مبادا گرگى\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\nكنى ( دنباله رو باشى خ ل ) و به نام ما ، مال مردم را بخورى كه خدا تو را فقير سازد ، در بارهء ما مگو آنچه خود در بارهء خود نگفتيم ، زيرا تو به ناچار بازداشت شوى و از تو بازپرسى شود ، اگر راستگو باشى ، ما تو را تصديق كنيم و اگر دروغگو باشى ، تو را تكذيب كنيم .\r\n( 1 ) 7 - از ابن مياح ، از پدرش ، گويد : شنيدم امام صادق ( ع ) مىفرمود :\r\nهر كه رياست خواهد ، به هلاكت رسد .\r\n( 2 ) 8 - از محمد بن مسلم ، گويد : شنيدم امام صادق ( ع ) مىفرمود :\r\nآيا پندارى خوب و بد شما از هم شناخته نشود ؟ آرى به خدا بدان شما آن كسانند كه دوست دارند دنبالشان بروند ، به راستى او به ناچار دروغگو است يا در رأى خود درمانده است .\r\n\r\nباب حيله‌گرى در طلب دنيا به وسيلهء دين\r\n( 3 ) 1 - از يونس بن ظبيان ، گويد : شنيدم امام صادق ( ع ) مىفرمود كه : رسول خدا ( ص ) فرموده :\r\nراستى خدا عز و جل مىفرمايد : واى بر كسانى كه حيله‌گرى كنند براى به دست آوردن دنيا به وسيلهء دين ، واى بر كسانى كه مىكشند آنهائى را كه امر به عدالت مىكنند از مردم ، و واى بر\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\nحال كسانى كه مؤمن در ميان آنها به تقيّه به سر مىبرد ، آيا مرا فريب مىدهند ، آيا بر من دليرى مىكنند ؟ من به حقِ خود سوگند خورده‌ام كه براى آنها فتنه و آزمايشى بر آشوبم كه بردبار از آنها در آن سرگردان بماند .\r\n\r\nباب در حال كسى كه دم از عدالت زند و عمل ديگر كند\r\n( 1 ) 1 - از امام صادق ( ع ) كه فرمود :\r\nسخت ترين مردم در افسوس خوردن ، روز رستاخيز كسى است كه دم از عدل و دادى زند و به خلاف آن ، عمل كند .\r\n( 2 ) 2 - امام صادق ( ع ) فرمود :\r\nراستى از سخت‌ترين مردم در عذاب روز قيامت ، كسى است كه دم از عدالت زند و به خلاف آن ، كار كند .\r\n( 3 ) 3 - امام صادق ( ع ) فرمود :\r\nدر روز رستاخيز ، افسوس و حسرت آن كس بيشتر است كه دم از عدالتى زند و به خلاف آن ، كار كند .\r\n( 4 ) 4 - فرمود ( ع ) : در تفسير قول خدا عز و جل ( 91 سوره\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\nشعراء ) : « [ آشكار شود دوزخ براى گمراهان ( 92 ) و به آنها گفته شود كجايند آنها كه شما پرستش مىكرديد ( 93 ) جز از خدا آيا شما را يارى مىكنند وقتى طلب يارى كنيد ( 94 ) 
  ] و پيوسته در آن دوزخ به رو افتند آنها به همراه گمراهان » فرمود :\r\nاى ابا بصير ! اينان مردمى باشند كه به زبان خود روش عدالت و دادى را بستايند و سپس به خلاف آن ، عمل كند .\r\n( 1 ) 5 - از خيثمه ، گويد : امام باقر ( ع ) به من فرمود :\r\nبه شيعه‌هاى ما اين پيغام را برسان كه آنچه در نزد خدا است به دست نيايد جز به وسيلهء عمل و كردار ، و به شيعه‌هاى ما برسان كه روز رستاخيز افسوس آن كس بيشتر باشد از همه مردم كه دم از عدالتى زند و سپس بر خلاف آن ، كار كند .\r\n\r\nباب در خودنمائى در بحث و ستيزه و دشمنى با مردان\r\n( 2 ) 1 - از امام صادق ( ع ) كه امير المؤمنين ( ع ) فرمود :\r\nبپرهيزيد از خودنمائى در بحث و ستيزه‌گرى ، زيرا اين هر دو دلها را در برادران دينى تيره و بيمار كنند و نفاق و دوروئى در دلها بكارند و به بار آرند .\r\n( 3 ) 2 - پيغمبر ( ص ) فرمود : سه تا است كه هر كه خدا را با داشتن\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\nآنها ملاقات كند ، به بهشت رود از هر درى كه خواهد : هر كه خُلق او خوب است ، و از خدا در عيان و نهان بترسد ، و مراء و جدال را ترك كند گرچه حق با او باشد .\r\n( 1 ) 3 - فرمود : هر كه خدا را هدف بحث با مردم و ستيزه با آنها سازد ، در معرض لغزش و گردش فراوان در آيد .\r\n( 2 ) 4 - از امام صادق ( ع ) ، فرمود :\r\nمبادا با بردبارى يا سفيهى جدال كنى و به گفتهء او بىجا اعتراض كنى ، زيرا حليم ، دشمن تو شود و سفيه تو را آزار رساند .\r\n( 3 ) 5 - فرمود ( ع ) رسول خدا ( ص ) فرمود :\r\nنشد كه جبرئيل ( ع ) نزد من آيد جز اينكه گفت : اى محمد ! از بغض و دشمنى كردن با مردم بپرهيز .\r\n( 4 ) 6 - فرمود ( ع ) كه : جبرئيل ( ع ) به پيغمبر ( ص ) گفت :\r\nبپرهيز از گفتگو و ستيزه‌گرى با مردان .\r\n( 5 ) 7 - از امام صادق ( ع ) كه فرمود :\r\nمبادا با يك ديگر بدى كنيد ، زيرا باعث هلاكت است و موجب آشكار شدن عيبها .\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n( 1 ) 8 - امام صادق ( ع ) فرمود :\r\nبپرهيزيد از ستيزه و دشمنى ، زيرا دل را به خود مشغول كند و نفاق پديد آرد و كينه‌ها نتيجه دهد .\r\n( 2 ) 9 - فرمود ( ع ) كه : رسول خدا ( ص ) فرمود :\r\nنميشد كه جبرئيل نزد من آيد جز اينكه مىگفت : اى محمد ! بپرهيز از كشمكش و دشمنى با مردان ( اين حديث تكرار حديث پنجم است ) .\r\n( 3 ) 10 - فرمود ( ع ) كه : رسول خدا ( ص ) فرموده :\r\nهرگز جبرئيل نزد من نيامد جز اينكه مرا پند داد ، و آخر سخنش به من اين بود كه :\r\nبپرهيز از اينكه بدى را به بدى عوض بدهى ، زيرا مايهء كشف عيوب و رفتن آبرو است .\r\n( 4 ) 11 - فرمود ( ع ) كه : رسول خدا ( ص ) فرموده :\r\nجبرئيل در بارهء چيزى آن قدر سفارش به من نكرد كه در بارهء دشمنى با مردان .\r\n( 5 ) 12 - امام صادق ( ع ) فرمود :\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\nهر كه دشمنى كارد ، آنچه كاشته بدرود .\r\n\r\nباب غضب\r\n( 1 ) 1 - از امام صادق ( ع ) كه رسول خدا ( ص ) فرمود :\r\nخشم ، ايمان را تباه كند چونان كه سركه عسل را تباه كند .\r\n( 2 ) 2 - از ميسر ، گفت : نزد امام باقر ( ع ) نام خشم را بردند ، پس فرمود :\r\nمردى به خشم آيد و خشنود نگردد تا به دوزخ درآيد ، هر مردى به خشم آمد بر مردمى و ايستاده است ، زود بنشيند كه اين پليدى شيطان از او برود ، و هر مردى بر خويشاوندى خشم كرد ، به او نزديك شود و خود را به او بسابد ، زيرا چون رحم سائيده شود ، آرام گردد .\r\n( 3 ) 3 - امام صادق ( ع ) فرمود :\r\nخشم ، كليد هر بدى است .\r\n( 4 ) 4 - مىفرمود ( ع ) كه مرد بيابانى نزد رسول خدا ( ص ) آمد\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\nو گفت : من بيابان نشينم و سخن‌هاى كلى به من بياموز ، در پاسخ او فرمود :\r\nبه تو فرمان دهم كه خشم نكنى و سه بار آن عرب بيابانى خواستِ خود را باز گفت ، و همان پاسخ را دريافت ، و آن مرد به خود آمد و گفت : ديگر چيزى نپرسم ، رسول خدا ( ص ) جز به خير ، مرا فرمان نداده است . فرمود كه : پدرم مىفرمود : كدام چيزى است كه از خشم ، سخت‌تر است ، راستى مردى خشم كند و قتل نفس كند كه خدا حرام كرده و زن پارسا را به زنا متّهم كند .\r\n( 1 ) 5 - از عبد الأعلى ، گويد : به امام صادق ( ع ) گفتم : به من پندى ده كه بدان پند گيرم ، در پاسخ فرمود : مردى نزد رسول خدا ( ص ) آمد و به او گفت : يا رسول اللَّه ! به من بياموز پندى كه بدان پند گيرم ، در پاسخ او فرمود :\r\nبرو دنبال كارِت و خشم مكن ، و تا سه بار بر او باز گفت ، و در هر سه بار ، همين پاسخ را شنيد كه : برو پى كارِت و خشم مكن .\r\n( 2 ) 6 - امام صادق ( ع ) مىفرمود :\r\nهر كه جلو خشم خود را گيرد ، خدا عيب او را بپوشاند .\r\n( 3 ) 7 - از امام باقر ( ع ) كه در تورات نوشته است در ضمن آنچه خدا عز و جل با موسى راز گفت ، فرمود :\r\nاى موسى ! جلو خشمت را از هر كه من تو را بر او مسلّط كردم\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\nبگير ، تا من هم جلو خشم خودم را از تو بگيرم .\r\n( 1 ) 8 - امام صادق ( ع ) فرمود : خدا عز و جل به يكى از پيغمبران وحى كرد :\r\nاى آدمى زاده ! هنگام خشمت مرا به ياد آور ، تا من هم در هنگام خشمم تو را به ياد آورم ، با آنها كه محوشان مىكنم ، محوت نكنم ، و خشنود باش كه من برايت انتقام گيرم ، زيرا من برايت به است از انتقام خودت براى خودت .\r\n( 2 ) 9 - عبد اللَّه بن سنان هم از امام صادق ( ع ) مانند آن را روايت كرده و در آن افزوده است :\r\nو هر گاه ستمى به تو رسد ، به انتقام من برايت خشنود باش ، زيرا انتقام من براى تو بهتر است از انتقام خودت براى خودت .\r\n( 3 ) 10 - از اسحاق بن عمار ، گويد : شنيدم امام صادق ( ع ) مىفرمود : در تورات نوشته است :\r\nاى آدمى زاده ! مرا به ياد آور وقتى خشم كرد ، تا من هم تو را به ياد آورم وقتى خشم كردم ، و تو را نابود نكنم به همراه آنها كه نابود مىكنم ، و هر گاه به تو ستمى شد ، راضى باش كه من برايت انتقام كشم ، زيرا انتقام من براى تو بهتر است از انتقام خودت .\r\n( 4 ) 11 - از امام صادق ( ع ) كه مردى نزد رسول خدا ( ص ) آمد و گفت : يا رسول اللَّه ! مرا تعليم ده ، فرمود : برو و خشم مكن ، آن مرد گفت : همين مرا بس است ، رفت به خاندان خود و به ناگاه تيره و تبارش جنگى برپا بود ، همه صف بسته و سلاح جنگ برداشته\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\nبودند و چون چنين ديد ، سلاح جنگ خود را برداشت و سپس با آنها در صف ايستاد و به ياد گفتهء رسول خدا ( ص ) افتاد كه خشم مكن و سلاح را به دور انداخت و رفت نزد آن مردى كه دشمن تيره و تبارش بودند و گفت : اى حضرات ! هر چه زخم و كشتار و زدن بىاثر بر شماها وارد شده ، به عهدهء من باشد و از مال خودم غرامت مىدهم ، من همه را براى شما پرداخت مىكنم ، آن مردم هم در پاسخ گفتند : هر چه از اين بابت باشد ، از آن شما باشد ، ما خودمان سزاوارتريم كه آنها را تلافى كنيم ، فرمود : آن مردم با هم صلح و سازش كردند و خشم از ميان رفت .\r\n( 1 ) 12 - از ابى حمزه ثمالى كه امام باقر ( ع ) فرمود :\r\nبه راستى اين خشم يك شرارهء شيطانى است كه در دل آدمى زاده فروزان شود ، و به راستى وقتى يكى از شماها خشم كند ، چشمانش سرخ شود و رگهايش باد كند و شيطان در او درآيد و چون كسى از شماها از اين عارضه بيم كند ، به زمين چسبد كه پليدى شيطان در اين وقت به خوبى از او برود .\r\n( 2 ) 13 - امام صادق ( ع ) فرمود :\r\nخشم ، دلِ مردِ حكيم را از ميان ببرد ، و فرمود : هر كه مالك خشمِ خود نيست ، مالك عقل خود نيست .\r\n( 3 ) 14 - از امام باقر ( ع ) ، فرمود كه رسول خدا ( ص ) فرمود :\r\n\r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n\r\nهر كه خود را از اعراض مردم باز دارد ، خدا روز قيامت از او درگذرد ، و هر كه خشم خود را از مردم بازدارد ، خدا تبارك و تعالى عذاب روز قيامت را از او باز دارد .\r\n( 1 ) 15 - امام صادق ( ع ) فرمود :\r\nهر كه خشم خود را از مردم باز دارد ، خدا عذاب روز قيامت را از او باز دارد .\r\n\r\nباب حسد\r\n( 2 ) 1 - امام باقر ( ع ) فرمود :\r\nمرد هر گونه سخن شتاب‌زدگى ( هنگام خشم ) از خود نشان مىدهد و جبران مىشود ( و كافر مىشود خ ل ) ، و به راستى حسد است كه ايمان را مىخورد چنانچه آتش هيزم را مىخورد .\r\n( 3 ) 2 - از امام صادق ( ع ) فرمود :\r\nبه راستى حسد ايمان را مىخورد چنانچه آتش هيزم را مىخورد .\r\n\r\n","description":"","footnote":"","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\n( 1 ) 3 - از داود رقّى ، گويد : شنيدم امام صادق ( ع ) مىفرمود : از خدا بپرهيزيد و بهمديگر حسد نبريد ، راستى عيسى بن مريم را شريعت بر پايهء گردش در جهان بود ، در يكى از گردشهاى خود بيرون شد و مرد كوتاه قدى از يارانش به همراهش بود و بسيار ملازم خدمت آن حضرت بود ، و چون عيسى به دريا رسيد از روى يقين درست ، نام خدا برد و روى آب به راه افتاد ، و چون آن مرد كوتاه به عيسى نگاه كرد كه به روى آب راه رفت ، او هم با يقين كامل نام خدا برد و بر روى آب به راه افتاد تا به عيسى ( ع ) رسيد و خود بينى ، او را فرا گرفت و با خود گفت : اين عيسى روح اللَّه است كه به روى آب راه مىرود و من هم به روى آب راه مىروم ، او را بر من چه برترى است ؟\r\nفرمود : به محض اين انديشه به زير آب رفت و عيسى را بفريادِ خود طلبيد و آن حضرت او را از زير آب بيرون آورد . سپس به او فرمود : اى قدّ كوتوله ! چه گفتى كه زير آب رفتى ؟ در پاسخ گفت كه : گفتم اين روح اللَّه است كه روى آب راه مىرود و من هم روى آب راه مىروم و عجب مرا گرفت ، عيسى ( ع ) به او گفت :\r\nخود را به جايى واداشتى جز آنجا كه خدايت واداشته در آن ، و خدا بر اين گفتهء تو از تو بدش آمد ، از آنچه گفتى به درگاه خدا عز و جل توبه كن . فرمود : آن مرد توبه كرد و به مقامى كه خدا به او داده بازگشت ، از خدا بپرهيزيد و به يك ديگر حسد نبريد .\r\n( 2 ) 4 - از امام صادق ( ع ) كه رسول خدا ( ص ) فرمود :\r\nچه بسيار نزديك است كه فقر ، كفر باشد و چه بسيار نزديك است كه حسد بر قَدَر چيره شود .\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n( 1 ) 5 - امام صادق ( ع ) فرمود :\r\nآفتِ دين حسد است و خود بينى و باليدن .\r\n( 2 ) 6 - رسول خدا ( ص ) فرمود : خدا عز و جل به موسى بن عمران ( ع ) فرمود :\r\nاى پسر عمران ! مبادا به مردم حسد برى در بارهء آنچه من به آنها داده ام از فضل خودم ، چشمانت را به دنبال آن دراز مكن و دل خود را به دنبال آن روانه مكن ، زيرا آنكه حسد برد ، نعمت مرا بد داشته و از آن قسمتى كه من ميان بنده‌هايم كردم جلو گرفته و هر كه چنين باشد ، من از او نيستم و او هم از من نيست .\r\n( 3 ) 7 - از امام صادق ( ع ) كه فرمود :\r\nراستى مؤمن رشك مىبرد و حسادت ندارد ، و منافق حسد مىورزد و رشك ندارد .\r\n\r\nباب عصبيّت\r\n( 4 ) 1 - از امام صادق ( ع ) ، فرمود :\r\nهر كه تعصّب كشد يا براى او تعصّب كشند ، رشتهء ايمان را از گردن خود باز كرده است .\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\n( 1 ) 2 - از امام صادق ( ع ) ، همين مضمون از قول رسول خدا ( ص ) نقل شده است .\r\n( 2 ) 3 - از امام صادق ( ع ) كه رسول خدا ( ص ) فرمود :\r\nهر كه به اندازهء يك دانه خردل تعصّب در دل دارد ، خدا روز رستاخيز او را با عربهاى زمانِ جاهليت مبعوث كشد .\r\n( 3 ) 4 - امام صادق ( ع ) فرمود :\r\nهر كه تعصّب كند ، خدايش با سربندى از آتش سر بندد .\r\n( 4 ) 5 - از على بن الحسين ( ع ) فرمود :\r\nهيچ حميّتى به بهشت نبرد جز حميّتى كه حمزة بن عبد المطّلب كشيد ، و اين براى آن بود كه به طرفدارى از پيغمبر ( ص ) خشم كرد و مسلمان شد ، در داستان آن ( سلا ) كه بر پيغمبر ( ص ) افكندند .\r\n( 5 ) 6 - از امام صادق ( ع ) ، فرمود :\r\nفرشته‌ها پنداشتند كه ابليس از آنها است و در علم خدا گذشته\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\nبود كه از آنها نيست و خدا آنچه در ذات او بود به وسيلهء حميّت و تعصّب و خشم بيرون آورد تا آنكه گفت : « مرا از آتش آفريدى و او را از گل » .\r\n( 1 ) 7 - از زهرى ، گويد : پرسش شد على بن الحسين ( ع ) از عصبيّت ، در پاسخ فرمود :\r\nتعصّبى كه صاحبش از آن گنهكار است اين است كه بدهاى تيره و تبار خود را از نيكان ديگران بهتر شمارد ، اين تعصّب نسبت كه كسى تيره و تبار خود را دوست بدارد . تعصّب اين است كه تيره و تبار خود را بر ستم و ظلم كمك و يارى دهد .\r\n\r\nباب كبر\r\n( 2 ) 1 - از حكيم ، گويد : از امام صادق ( ع ) پرسيدم از كمترين درجهء الحاد ، در پاسخ فرمود :\r\nكمترين درجهء آن ، كبر است .\r\n( 3 ) 2 - از حسين بن ابى العلاء ، از امام صادق ( ع ) گفت : شنيدم مىفرمود : كبر در بدترين مردم است از هر جنسى باشند ، كبر و بزرگى برازندهء خدا است ، هر كه با خدا عز و جل در رداى برازندهء او ستيزه\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\nكند نيفزايد براى او جز پستى ، به راستى رسول خدا ( ص ) در يك راهى از راههاى مدينه گذر كرد و زن سياهى سرگين بر مىچيد ، به او گفته شد : از جلو راه رسول خدا ( ص ) دور شو ، در پاسخ گفت :\r\nراه پهناور است ( يعنى رسول خدا ( ص ) از كنار آن برود ) ، يكى از مردم قصد آزار او كرد ، رسول خدا ( ص ) فرمود : دست از او بداريد ، زيرا كه او زوردار ( زورگو ) است .\r\n( 1 ) 3 - از امام صادق ( ع ) ، فرمود كه : امام باقر ( ع ) فرموده :\r\nعزّت چون روپوش خدا است ، و كبر چون زيرپوشِ او ، هر كه به يكى از آنها دست اندازد ، خدا او را در دوزخ سرنگون كند .\r\n( 2 ) 4 - از امام باقر ( ع ) ، فرمود :\r\nكبر برازندهء خدا است ، و متكبّر در ستيزه با خدا است .\r\n( 3 ) 5 - از امام صادق ( ع ) ، فرمود :\r\nكبر برازندهء خدا است ، هر كه با خدا در بارهء چيزى از آن ستيزه كند ، خدا او را به آتش سرنگون سازد .\r\n( 4 ) 6 - از امام باقر و امام صادق ( ع ) كه فرمودند :\r\nهر كه به وزن ذره‌اى كبر در دلش باشد ، بهشت نمىرود .\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n( 1 ) 7 - از محمد بن مسلم ، از امام باقر و يا امام صادق ( ع ) كه فرمود : هر كه در دلش به وزن دانهء خردلى كبر باشد ، به بهشت نمىرود ، گويد : من گفتم : «  إِنَّا لِلَّهِ وَ إِنَّا إِلَيْهِ راجِعُونَ  » فرمود : چرا گفتى «  إِنَّا لِلَّهِ وَ إِنَّا إِلَيْهِ راجِعُونَ  » گفتم : براى آنچه از شما شنيدم ، فرمود : آن طور نيست كه تو پنداشتى ، همانا مقصود من ، جحود و انكار است ، همانا آن عبارت از جحود و انكار است .\r\n( 2 ) 8 - از امام صادق ( ع ) ، فرمود : كبر اين است كه مردم را خوار شمارى و حق را سفاهت دانى .\r\n( 3 ) 9 - از امام صادق ( ع ) ، كه رسول خدا ( ص ) فرمود :\r\nبزرگترين كبر ، خوار شمردن خلق و سبك شمردن حق است ، ( راوى ) گويد : من گفتم : خوار شمردن خلق و سبك شمردن حق چيست ؟ فرمود : حق را ناديده گيرد و بر اهل آن طعن زند ، هر كه اين كار را كند ، با خدا عز و جل در آنچه براى او برازنده است ستيزه كرده .\r\n( 4 ) 10 - امام صادق ( ع ) فرمود :\r\nدر دوزخ درّه‌اى است ويژهء متكبّران كه آن را سَقَر گويند ، به خدا عز و جل از سختى گرماى خود شكايت كرد و از او اجازه خواست كه دمى برزند و دمى بر كشيد و دوزخ را سوخت .\r\n( 5 ) 11 - از داود بن فرقد ، از برادرش كه گفت : شنيدم امام\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\nصادق ( ع ) مىفرمود :\r\nراستى كه متكبّران به صورت مورچهء ريز ( محشور ) گردند و مردم آنها را پايمال كنند تا خدا از حساب خلايق فارغ شود .\r\n( 1 ) 12 - از عبد الأعلى ، گويد : به امام صادق ( ع ) گفتم : كبر چيست ؟ فرمود : بزرگترين درجهء كبر اين است كه حق را سبك شمارى و مردم را خوار پندارى ، گفتم : سبك شمردن حق چيست ؟\r\nفرمود :\r\nآن را نفهميده گيرى و بر آن طعن و سرزنش زنى .\r\n( 2 ) 13 - از محمد بن عمر بن يزيد ، از پدرش ، گويد : به امام صادق ( ع ) گفتم : من خوراك خوب مىخورم و بوى خوش به كار مىبرم و سوار مركب خوب مىشوم و غلام هم دنبال سرم هست ، آيا در اين رويه تجبّر و كبر هست تا آن را نكنم ؟ امام صادق ( ع ) سر به زير افكند و سپس فرمود : همانا جبّار ملعون كسى است كه مردم را خوار شمارد و حق را ناديده انگارد ، عمر گفت : من كه به حق نادان و نفهم نيستم ولى خوار شمردن را نمىدانم كه چيست ؟ فرمود : هر كه مردم را زبون و ناچيز شمارد و بر آنها بزرگى و تجبّر كند ، او است كه جبّار و زورگو است .\r\n( 3 ) 14 - از امام باقر ( ع ) ، كه رسول خدا ( ص ) فرمود : سه كسند كه خدا روز رستاخيز با آنها سخن نگويد و به آنها ننگرد و آنها را پاك نشمرد و از آن آنها است عذابى دردناك : پيره مردِ زناكار\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\nو پادشاه جبّار و فقير متكبّر و بزرگى شعار .\r\n( 1 ) 15 - از امام صادق ( ع ) كه فرمود :\r\nبه راستى چون يوسف در مقام پذيرائى پدر پيرِ خود يعقوب قرار گرفت ، و يعقوب بر او وارد شد ، عزّت ملك ، او را در گرفت و جلوى پاى پدر پياده نشد ، و جبرئيل به او فرود آمد و گفت : اى يوسف ! كف مشت خود را بگشا ، گشود و از آن نورى تابيد و به فضا آسمان برآمد ، يوسف گفت : اى جبرئيل ! اين نورى كه از كف مشتم بيرون شد چه بود ؟ در پاسخ گفت : نبوّت از نسل تو بركنده شد به كيفر اينكه براى شيخ يعقوب پياده نشدى و از نسل تو پيغمبرى نباشد .\r\n( 2 ) 16 - از امام صادق ( ع ) ، فرمود :\r\nهيچ بنده‌اى نيست جز اينكه در سر او حكمتى است ( لگامى است خ ل ) و فرشته‌اى او را نگهدارى مىكند و چون تكبّر كند به او گويد : پست شو كه خدايت پست كرده ( كند خ ل ) پس هميشه در پيش خود بزرگترين خلق خدا باشد و در چشم مردم ديگر پست‌ترين و كوچك‌ترين مردم باشد و چون تواضع كند ، خدا عز و جل او را بالا برد سپس آن فرشته به او گويد : سر فراز باش ، خدا سرفرازت كند ( كرده خ ل ) پس هميشه در پيش خود كوچكترين مردم است و در چشم مردم بالاترين مردم است .\r\n( 3 ) 17 - امام صادق ( ع ) فرمود : هيچ كس نيست كه كبر ورزد و خود را گم كند جز براى اينكه در خود زبونى و خوارى دريابد .\r\nدر حديثِ ديگر فرمود : هيچ مردى نيست كه تكبّر ورزد و به\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\nجبر و زور دست زند جز براى زبونى و خوارى كه در خود درك كند .\r\n\r\nباب عُجب و خود بينى\r\n( 1 ) 1 - از امام صادق ( ع ) ، فرمود :\r\nراستى خدا مىداند كه گناه براى مؤمن بهتر است از عُجب و خودبينى ، و اگر چنين نبود هرگز شخص مؤمن به گنهكارى گرفتار نمىشد .\r\n( 2 ) 2 - امام صادق ( ع ) فرمود :\r\nهر كه را عُجب گيرد ، نابود شود .\r\n( 3 ) 3 - از على بن سويد ، گويد : از ابى الحسن ( ع ) پرسيدم از عُجبى كه عمل را تباه كند ، در پاسخ فرمود : عُجب چند درجه دارد :\r\n1 - آنچه كردار بدِ بنده را به چشم او بيارايد تا آن را خوب بيند و او را خوش آيد و پندارد كه كارِ خوبى مىكند .\r\n2 - اينكه بنده‌اى به پروردگارش ايمان دارد و به كردار خود بر خدا عز و جل منّت مىگذارد با اينكه خدا در آن كار بر سر او منّت دارد ( كه او را توفيق آن كردار خوب داده است ) .\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n( 1 ) 4 - از امام صادق ( ع ) ، فرمود :\r\nبه راستى مردى گناه مىكند و پشيمان مىشود از آن ، و كار خيرى مىكند و از آن شاد مىشود ، و از آن حالِ ندامت و پشيمانى دور مىافتد و اگر بر همان حالِ پشيمانى باشد ، بهتر است برايش از اين حالى كه پيدا كرده است .\r\n( 2 ) 5 - فرمود ( ع ) : يك مردِ عالمى نزد عابدى آمد و به او گفت :\r\nچطور نماز مىخوانى ؟ در پاسخش گفت : از چون منى پرسند كه چطور نماز مىخوانى ؟ من از آغاز چنين و چنان خدا را عبادت مىكنم ، گفت : چگونه است گريهء تو ؟ گفت : به اندازه‌اى گريم كه اشكم روان شود . آن عالم گفت : به راستى اگر بخندى و از خدا ترسان باشى بهتر است كه گريه كنى و به خود ببالى ، راستى هر كه بر خود ببالد ، هيچ كردارى از او بالا نرود .\r\n( 3 ) 6 - از امام باقر يا امام صادق ( ع ) فرمود :\r\nدو مرد به مسجد رفتند ، يكى عابد بود و يكى فاسق ، از مسجد بدر آمدند ، آن فاسق مقام صدّيق داشت و آن عابد ، فاسق بود ؛ و اين براى آن است كه عابد به مسجد رود و به عبادتِ خود مىنازد و همهء انديشه‌اش در اين است و فكر فاسق و بدكار دنبال پشيمانى از كارِ بد و توبه است و از خدا عز و جل در بارهء هر چه گناه كرده است آمرزش مىخواهد .\r\n( 4 ) 7 - از عبد الرحمن بن حجّاج ، گويد : به امام صادق ( ع ) گفتم : مردى كارى مىكند و از آن ترسان و نگران است و سپس\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\nكارِ خيرى مىكند و شبه عُجب و خودبينى او را مىگيرد .\r\nفرمود : حال نخستِ او كه حال خوف است بهتر است از حال عُجب او .\r\n( 1 ) 8 - از امام صادق ( ع ) كه رسول خدا ( ص ) فرمود :\r\nدر اين ميان كه موسى ( ع ) نشسته بود ، ناگاه شيطان آمد و كلاه چند رنگى بر سر داشت و چون نزديك موسى ( ع ) رسيد ، كلاه خود را از سر برداشت و نزد موسى آمد و به آن حضرت سلام داد ، موسى گفت : تو كيستى ؟ در پاسخ گفت : من ابليسم گفت : توئى ، خدا تو را به كسى نزديك نسازاد ، گفت : من آمدم به شما سلام كنم براى مقامى كه نزد خدا دارى ، فرمود كه : موسى به او گفت : اين كلاه چيست ؟ گفت : با آن دل مردم را مىربايم ، موسى به او گفت :\r\nبه من خبر ده از گناهى كه چون آدمىزاده كند ، تو بر او مسلّط مىشوى ، پاسخ داد : هر گاه خود بين شود و كار خود را فزون شمارد و گناهش در چشم او كوچك جلوه كند و فرمود :\r\nخدا عز و جل به داود ( ع ) فرمود : اى داود ! گنهكاران را مژده بده ، و صدّيقان را بيم بده ، عرض كرد : چگونه به گنهكاران ، مژده بدهم و به صدّيقان بيم بدهم ؟ فرمود : اى داود ! به گنهكاران مژده بده كه من توبه پذيرم و از گناه درگذرم و به صدّيقان بيم بده كه مبادا به كردارِ خود عُجب كنند و خود بين شوند ، زيرا هيچ بنده‌اى را من پاى حساب نكشم جز آنكه هلاك باشد .\r\n\r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n\r\nباب دوستى دنيا و حرص بر دنيا\r\n( 1 ) 1 - از امام صادق ( ع ) كه فرمود :\r\nسر هر خطا ، دوستى دنيا است .\r\n( 2 ) 2 - از حمّاد بن بشير ، گويد : از امام صادق ( ع ) شنيدم مىفرمود : دو گرگ گرسنه و درنده كه به گلهء بىچوپان زنند ، يكى از جلو و يكى از دنبال آن ( و آن را محاصره كنند ) زيانشان و تباهكاريشان بيشتر از دوستى دنيا و شرافت مآبى براى مسلمان نيست .\r\n( 3 ) 3 - از امام باقر ( ع ) ، فرمود :\r\nدو گرگ گرسنه و درنده در گلهء بىچوپان كه يكى از جلو و ديگرى از عقبِ گله در آن افتد ( يعنى آن را به طور كلى محاصره كنند ) زود آن را نابود نكنند از دوستى مال و شرافت مآبى در دين مسلمان .\r\n( 4 ) 4 - از امام صادق ( ع ) ، فرمود :\r\nبه راستى شيطان آدمىزاده را در هر چيزى مىچرخاند ( تا او را گمراه كند ) و چون از او درمانده گرديد در برابر پول و مالِ دنيا جلو او را سخت مىبندد و گردن او را مىگيرد .\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n( 1 ) 5 - از امام صادق ( ع ) كه رسول خدا ( ص ) فرمود :\r\nهر كه با تسليت و دلجوئى خدا تسلّى نيابد و دلش آرام نشود ، نفسش از افسوس و حسرت پى در پى بر دنيا بند آيد و هر كه ديده به دنبال آن دارد كه به دست مردمِ ديگر است ، همّ و غمّ او فراوان شود ، و سوز دلش درمان نپذيرد ، و هر كه براى خدا عز و جل نعمتى نشناسد جز در خوردن و نوشيدن و جامه پوشيدن ، محققاً كردارش كم و كوتاه و عذابش نزديك است ( و به عذاب نزديك است خ ل ) .\r\n( 2 ) 6 - از امير المؤمنين ( ع ) كه رسول خدا ( ص ) فرمود :\r\nراستى كه اشرفى طلا و پول نقره هلاك كردند كسانى را پيش از شما بودند و همان دو هلاك‌كنندهء شمايند .\r\n( 3 ) 7 - از امام صادق ( ع ) كه امام باقر ( ع ) فرمود :\r\nنمونهء آزمند بر دنيا نمونهء كرم ابريشم است كه هر چه بيشتر ابريشم بر خود مىتابد و مىپيچد ، راه بيرون شدن خود را دور تر و بسته‌تر مىنمايد تا از غم و اندوه مىميرد .\r\nامام صادق ( ع ) فرمود : بهترين توانگرى و بىنيازى اين است كه كسى گرفتار آزمندى نباشد .\r\nو فرمود ( ع ) دل را در پى آنچه از دست رفته روانه نكنيد ، تا فكر خود را از آمادگى براى آنچه هنوز نيامده است ، باز داريد .\r\n\r\n","description":"","footnote":"","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\n( 1 ) 8 - زهرى گويد : از على بن الحسين ( ع ) پرسش شد كه كدام از اعمال بهتر است ؟ در پاسخ فرمود : پس از شناختن خدا عز و جل و شناختن رسول خدا ( ص ) عملى بهتر از بغض دنيا نيست و به راستى كه آن شعبه‌هاى بسيارى دارد و معاصى هم شعبه‌هاى بسيارى دارند .\r\nاول چيزى كه خدا به وسيلهء آن نافرمانى شد : كبر و سربزرگى بود ، گناه ابليس هنگامى كه سرباز زد و سر بزرگى كرد و از كافرين شد ، سپس حرص است و آن گناه آدم و حوا است ( ع ) هنگامى كه خدا عز و جل به آنها فرمود ( 35 سوره بقره ) : « بخوريد از هرجا كه خواهيد و نزديك نشويد به اين درخت تا از ستمكاران باشيد » و آن دو دنبال چيزى رفتند كه بدان نيازى نبود و اين خوى در نژادِ آنها در آمد تا به روز رستاخيز و اين است كه بيشتر آنچه آدمىزاده به جستجوى آن است چيزى است كه بدان نياز ندارد ، سپس حسد است و اين گناهِ پسر آدم است هنگامى كه حسد ورزيد به برادر خود و او را كشت و از اين است كه شعبه‌هائى پديد آيد از دوستى زنان و دوستى دنيا و دوستى رياست و راحت‌طلبى و حبّ سخنورى و گفتار و حبّ برترى و ثروت و اين خود هفت خصلت شد كه همهء آنها در حبّ دنيا فراهم هستند و پيغمبران و دانشمندان پس از فهميدن آن گفته‌اند :\r\nحبّ دنيا سر هر گناهى است ، و دنيا دو دنيا است : دنياى به اندازهء ضرورت زندگى و دنياى ملعون .\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n( 1 ) 9 - از امام صادق ( ع ) فرمود :\r\nاى موسى ! به راستى دنيا خانهء كيفر است ، من آدم را براى خطائى كه كرد در آن ، كيفر دادم و آن را ملعونه نام نهادم ، هر چه در آن است ملعون است جز آنچه كه در آن براى من باشد .\r\nاى موسى ! راستى كه بنده‌هاى شايسته و خوبم به اندازهء دانشِ خود به دنيا بىرغبت هستند و مردمِ ديگر به اندازهء نادانى و جهلِ خود بدان رغبت دارند و كسى نباشد كه آن را بزرگ شمارد كه چشمش در آن روشن شود و هيچ كس آن را خوار و زبون نشمرد جز آنكه بدان بهره‌مند شد .\r\n( 2 ) 10 - در حديث ( 1 ) باب ، ترجمه شده است .\r\n( 3 ) 11 - از مهاجر اسدى ، از امام صادق ( ع ) ، فرمود : عيسى بن مريم به يك آبادى گذر كرد كه اهل آن با هر چه پرنده و جاندار داشته يك جا مرده بودند ، پس فرمود : هلا به راستى اينها نمرده‌اند جز به خشم و عذاب ، و اگر به تدريج مرده بودند ، يك ديگر را به خاك سپرده بودند ، حواريون گفتند : اى روح اللَّه و كلمة اللَّه ! به درگاه خدا دعا كن آنها را براى ما زنده كند و به ما گزارش دهند كه كردار آنان چه بوده است ( كه بدين كيفر رسيده‌اند ) تا ما از آن دورى كنيم ، عيسى آن را از پروردگار خود درخواست كرد و از فضا به دو فرياد شد كه : آنان را فرياد كن ، عيسى در شب بر يك تپه‌اى از زمين برآمد و فرمود : اى مردم ! اين آبادى و يك تن از ميان\r\n\r\n","description":"","footnote":"","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\n( 1 ) آنها به او پاسخ گفت : پرستش طاغوت و دوستى دنيا به همراه ترس اندك ( از خدا ) و آرزوى دور و دراز و غفلت در سرگرمى و بازى ، پس عيسى ( ع ) فرمود : دوستى شما با دنيا چگونه بود و چه اندازه دنيا طلب بوديد ؟ در پاسخ گفت : به اندازهء دوستى كودك در بارهء مادرش ، هر گاه به ما رو مىآورد شاد و خرسند مىشديم و چون به ما رو مىكرد مىگريستيم و غمناك مىشديم . فرمود : پرستش شما از طاغوت چگونه بود ؟ در پاسخ گفت : از گنهكاران فرمانبرى داشتيم .\r\nفرمود : سرانجام كارِ شما چه شد و به كجا كشيد ؟ در پاسخ گفت :\r\nشب را در عافيت و خوشى به سر برديم و بامدادان در هاويه افتاديم .\r\nفرمود : هاويه چيست ؟ در پاسخ گفت : سجّين است ، فرمود : سجّين چيست ؟ در پاسخ گفت : كوههائى از آتش تافته و شعله‌ور كه تا روز رستاخيز بر ما فروزان است ، فرمود : چه گفتيد و چه با شما گفتند ؟ در پاسخ گفت : گفتيم ما را برگردانيد به دنيا تا در آن زهد در پيش گيريم و به ما گفته شد : دروغ مىگوئيد . فرمود : واى بر تو ، چگونه جز تو ديگرى از ميان آنها با من سخن نگفت ؟ در پاسخ گفت :\r\nيا روح اللَّه ! همه را مهار و لگام آتشين بر دهان است و به دست فرشته‌هاى سخت و تند گرفتارند و راستش من در ميان آنها به سر مىبردم و از آنها نبودم و چون عذاب فرود آمد ، مرا هم در گرفت به همراه آنها ، من هم با يك مو بر لبهء دوزخ آويزانم و نمىدانم كه در آن معلّق زنم يا از آن رهائى يابم . عيسى رو به حواريون كرد و فرمود : اى دوستان خدا ! نان خشك با نمكِ زبر و خوابيدن بر زباله دانها خير بسيارى است با اينكه عافيت دنيا و آخرت را تأمين كند .\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n( 1 ) 12 - از امام صادق ( ع ) كه فرمود :\r\nخدا بر بنده‌اى درى از دنيا نگشايد جز آنكه بر او درى از حرص به مانند آن گشايد .\r\n( 2 ) 13 - از امام صادق ( ع ) كه عيسى بن مريم ( ع ) فرمود :\r\nبراى دنيا كار مىكنيد با اينكه در آن به شما روزى داده شود بىكار و عمل ، و براى آخرت كار نمىكنيد با آنكه در آخرت به شما روزى داده نشود جز در برابر كردار ، واى بر شما ، علماى بدكردار ، مزد را دريافت كنيد و كار را ضايع سازيد ، صاحب كار نزديك است به اينكه كار را بپذيرد ( كار خود را پس بگيرد خ ل ) و نزديك است كه كارگران از تنگناى دنيا به تاريكى گور بروند .\r\nچگونه كسى دانشمند باشد كه در راه آخرت است و رو به دنيا دارد و آنچه به او زيان رساند ، نزد او محبوب‌تر است از آنچه به او سود رساند ؟ ( 3 ) 14 - از امام صادق ( ع ) كه فرمود :\r\nدورترين حالى كه بنده از خداى عز و جل دارد ، اين است كه جز شكم و فرجِ خود همّ و همّتى ندارد .\r\n( 4 ) 15 - امام صادق ( ع ) فرمود :\r\nهر كه بامداد و شام كند و اكبر همّ او دنيا باشد ، خدا تعالى فقر و پريشانى را جلو چشمش نهد و كارش را پريشان سازد و از دنيا نرسد مگر بدان چه خدا قسمتِ او كرده است و هر كه بامداد كند و\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\nشامگاهان نمايد و آخرت مهمّ اكبر او باشد ، خدا در دلش توانگرى و بىنيازى مقرر سازد و كار زندگى او را جمع و فراهم نمايد .\r\n( 1 ) 16 - امام صادق ( ع ) فرمود :\r\nهر كه بيشتر آلوده به دنيا است ، هنگام جدا شدن از آن ، افسوسش بيشتر و سخت‌تر است .\r\n( 2 ) 17 - امام صادق ( ع ) فرمود :\r\nهر كه دل به دنيا دهد ، دل را گرو سه خصلت ساخته است و بدانها پرداخته : همّى كه به آخر نرسد و آرزوئى كه به دست نيايد و اميدى كه برآورده نگردد .\r\n\r\nباب طمع\r\n( 3 ) 1 - از امام صادق ( ع ) ، فرمود :\r\nوه چه زشت است براى مؤمن كه ميل و رغبتى در او باشد كه او را خوار كند .\r\n( 4 ) 2 - از امام باقر ( ع ) ، فرمود :\r\nچه بد بنده‌اى است آن بنده كه طمع او را مىكشاند و چه بد بنده‌اى است بنده‌اى كه ميل و رغبت او را خوار مىكند .\r\n\r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\n( 1 ) 3 - على بن الحسين ( ع ) فرمود :\r\nمن همه خير را در اين ديدم كه بايد طمع از هر چه در دست مردم است بريد .\r\n( 2 ) 4 - از سعدان ، گويد : به امام صادق ( ع ) گفتم : چيست كه در بنده ايمان را پايدار كند ؟ فرمود : ورع و پارسائى ، و آنچه كه بنده را از ايمان بيرون برد چيست ؟ فرمود : طمع است .\r\n\r\nباب ناسازگارى\r\n( 3 ) 1 - از امام باقر ( ع ) فرمود :\r\nهر كه ناسازگارى بهرهء او گردد ، ايمان از وى در پسِ پرده شود .\r\n( 4 ) 2 - فرمود ( ع ) : رسول خدا ( ص ) فرموده است :\r\nاگر ناسازگارى در برابر چشم مجسّم شود ، آفريده‌اى از آن زشت‌تر نباشد .\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\nباب بد خلقى\r\n( 1 ) 1 - از امام صادق ( ع ) كه فرمود :\r\nبد خلقى ، كردار را تباه سازد چنانچه سركه عسل را .\r\n( 2 ) 2 - فرمود ( ع ) كه رسول خدا ( ص ) فرموده است :\r\nخدا عز و جل براى بدخلق توبه نخواسته ، عرض شد : يا رسول اللَّه ! آن چگونه باشد ؟ پاسخ داد : زيرا هر گاه از گناهى توبه كند ، در گناه بزرگ‌ترى افتد .\r\n( 3 ) 3 - امام صادق ( ع ) فرمود :\r\nبه راستى كه بدخلقى هر آينه ايمان را تباه كند چونان كه سركه عسل را .\r\n( 4 ) 4 - امام صادق ( ع ) فرمود :\r\nهر كه بد خلق است ، خود را شكنجه كند .\r\n( 5 ) 5 - امام صادق ( ع ) فرمود :\r\n\r\n","description":"","footnote":"","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n\r\nخدا به يكى از پيغمبرانش وحى كرد كه : بد خلقى ، ايمان را تباه كند چنان كه سركه عسل را .\r\n\r\nباب سفاهت\r\n( 1 ) 1 - از امام صادق ( ع ) ، فرمود :\r\nراستى سفاهتِ خلق ، شخص پستى است كه بر هر زير دستى ، گردن فرازى كند و براى هر بالادستى زبونى كند .\r\n( 2 ) 2 - از حلبى كه امام صادق ( ع ) فرمود :\r\nسفاهت نكنيد ، زيرا پيشوايانِ شما سفيه نيستند .\r\nامام صادق ( ع ) فرمود : هر كه سفيه را با سفاهت عوض دهد ، آنچه بر سر او آيد براى خود پسنديده است چون كه به مانند او رفتار كرده است .\r\n( 3 ) 3 - از عبد الرحمن بن حجّاج ، از امام كاظم ( ع ) كه در بارهء دو مردى كه به هم دشنام مىدادند فرمود :\r\nآنكه آغاز به دشنام كرده است ستمكارتر است و گناهِ\r\n\r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\nخودش و طرفش به گردن او است تا آنجا كه ستم شده از حدّ نگذرد .\r\n( 1 ) 4 - از امام صادق ( ع ) كه فرمود :\r\nراستى مبغوض‌ترين خلق خدا بنده‌اى است كه مردم از زبانش حذر كنند .\r\n\r\nباب بىشرمى\r\n( 2 ) 1 - از امام صادق ( ع ) فرمود :\r\nاز نشانه‌هاى شرك شيطان كه در آن ترديدى نيست اين است كه كسى فحّاش باشد و باكى نداشته باشد كه چه گويد و چه به او گويند .\r\n( 3 ) 2 - رسول خدا ( ص ) فرمود :\r\nچون ديديد مردى در بارهء هر چه گويد و به او گفته شود باكى ندارد ، راستش اين است كه از زنا است يا از شرك شيطان .\r\n( 4 ) 3 - از امير المؤمنين ( ع ) كه رسول خدا ( ص ) فرمود : به راستى خدا حرام كرده است بهشت را بر هر فحّاش و بىآبرو و كم شرم كه\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\nباك ندارد چه بگويد و چه به او گفته شود ، زيرا راستى چون از او بازرسى كنى يا از زنا است يا از شرك شيطان است ، عرض شد :\r\nيا رسول اللَّه ! در ميان مردم شرك شيطان هم هست ؟ رسول خدا ( ص ) فرمود : گفتهء خدا عز و جل را نخواندى ( 64 سوره اسراء ) :\r\n« و تو اى شيطان شريك آنها باش در دارائى و فرزند » .\r\nراوى گويد : مردى از فقيهى پرسيد كه آيا در ميان مردم كسى است كه باك ندارد هر چه در بارهء او گويند ؟ در پاسخ گفت :\r\nهر كه به مردم دست اندازد و به آنها دشنام گويد و مىداند كه او را رها نكنند ، اين است كسى كه باك نمىدارد چه گويد و چه در بارهء او گويند .\r\n( 1 ) 4 - از امام باقر ( ع ) كه فرمود :\r\nبه راستى خدا دشمن دارد دشنام گو و دشنام جو را .\r\n( 2 ) 5 - از عمرو بن نعمان جعفى گويد : براى امام صادق ( ع ) دوستى بود كه از او جدا نمىشد به هر جا كه مىرفت ، و روزى در بازار كفش دوزان به همراه آن حضرت بود و پشت سرِ خود يك غلام سندى به همراه داشت ، تا سه بار رو به دنبالِ خود كرد و غلام خود را مىخواست ، و هر بار او را نديد و در بار چهارم كه او را ديد ، گفت : اى زنا زاده ! كجا بودى ؟ امام سر برداشت و دست به پيشانى خود گرفت و فرمود : سبحان اللَّه ، مادرش را به زنا متّهم كنى ؟ من پنداشتم تو خوددار و پارسائى و اكنون پديدار است كه با ورع و پارسا\r\n\r\n","description":"","footnote":"","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\nنيستى ، عرض كرد : قربانت ، مادرش زنى سنديّه و مشركه است ، فرمود : نمىدانى كه هر ملّتى دستور ازدواجى براى خود دارند ، از من دور شو ، گويد : من ديگر نديدم آن مرد به همراه امام راه برود تا آنكه مرگ ميان آنها جدائى انداخت .\r\nدر روايت ديگر است كه : براى هر امّتى نكاح و ازدواجى است كه به وسيلهء آن از زنا خوددارى كنند .\r\n( 1 ) 6 - رسول خدا ( ص ) فرمود :\r\nراستى اگر دشنام مجسّم شود ، نمونهء بدى باشد .\r\n( 2 ) 7 - از امام صادق ( ع ) ، فرمود :\r\nدر بنى اسرائيل مردى بود و تا سه سال پيوسته به درگاه خدا دعا كرد كه به او پسرى روزى كند و چون ديد كه خدا خواهش او را بر نياورد عرض كرد : پروردگارا ! من از تو دورم و سخن مرا نمىشنوى يا به تو نزديكم و به من پاسخ نمىدهى ؟ گوينده‌اى در خواب نزد او آمد و به او گفت : راستى تو سه سال است كه خدا را با زبانى هرزه و دلى سركش و ناپرهيزگار و نيّتى نادرست مىخوانى ، بايد از هرزه دارائى خود ببرى و دلت پرهيزكار گردد و نيّتت درست شود ، گويد : آن مرد چنين كرد و سپس به درگاه خدا دعا كرد و پسرى براى او زائيده شد .\r\n( 3 ) 8 - از امام صادق ( ع ) كه رسول خدا ( ص ) فرمود :\r\nاز بدترين بنده‌هاى خدا كسى است كه براى هرزه گوئى وى ،\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\nاز همنشينى او كناره مىشود .\r\n( 1 ) 9 - امام صادق ( ع ) فرمود :\r\nهرزه گوئى از جفا كارى است ، و جفاكارى در آتش است .\r\n( 2 ) 10 - امام صادق ( ع ) فرمود :\r\nدشنام و هرزه گوئى و بد زبانى از نفاق و دوروئى است .\r\n( 3 ) 11 - رسول خدا ( ص ) فرمود :\r\nراستى خدا دشمن مىدارد دشنام گوى بىآبروى و گداى مبرم را .\r\n( 4 ) 12 - به عايشه فرمود ( ص ) :\r\nاى عايشه ! اگر دشنام مجسّم شود ، نمونهء بدى باشد .\r\n( 5 ) 13 - فرمود : هر كه به برادر مسلمان خود ، دشنام دهد ، خدا بركت از روزى او بردارد و او را به خود واگذارد و زندگى او را تباه سازد .\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n( 1 ) 14 - از سماعه ، گويد : نزد امام صادق ( ع ) رفتم و با من آغاز سخن كرد و فرمود :\r\nاى سماعه ! اين چه جنجالى بود كه ميان تو و شتردارت پديدار گشته ، مبادا دشنام گو و بد زبان و لعنت فرست باشى ، در پاسخ گفتم : به خدا كه چنين بوده است ، زيرا كه او به من ستم كرد ، فرمود : اگر او به تو ستم كرد تو به او سرافتادى ، راستش اين است كه اين كردار از كردارهاى من نيست و من به شيعيانِ خود نفرمايم كه بكنند ، از پروردگارت آمرزش جو و بدان باز مگرد ، من گفتم : از خدا آمرزش خواهم و بدان بازنگردم .\r\n\r\nباب كسى كه پرهيز كنند از وى براى بدى او\r\n( 2 ) 1 - از امام صادق ( ع ) فرمود :\r\nراستى يك روز كه پيغمبر ( ص ) نزد عايشه بود ، به ناگاه مردى اجازه شرفيابى خواست و رسول خدا ( ص ) فرمود : چه بد مردى است از تيرهء خود ، عايشه برخاست و به درون اطاق رفت و رسول خدا ( ص ) اجازهء ورود بدان مرد داد و چون وارد شد ، رسول خدا ( ص ) با خوشروئى از او پذيرائى كرد و با او به گفتگو پرداخت تا چون به پايان رسانيد و بيرون شد از نزد آن حضرت ، عايشه گفت :\r\nيا رسول اللَّه ! تو اين مرد را بدان بدى ياد كردى و چون آمد ، از او\r\n\r\n","description":"","footnote":"","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\nپذيرائى خوبى نمودى ، رسول خدا ( ص ) در اين هنگام فرمود : راستى از بدترين بنده‌هاى خدا آن كس است كه از هرزه‌درائيش همنشينى با او را بد دارند .\r\n( 1 ) 2 - رسول خدا ( ص ) فرمود :\r\nبدترين مردم پيش خدا در روز رستاخيز ، آنانند كه از ترس شرّ آنها ، احترامشان كنند .\r\n( 2 ) 3 - امام صادق ( ع ) فرمود :\r\nهر كه را مردم از زبان او بترسند ، در آتش باشد .\r\n( 3 ) 4 - رسول خدا ( ص ) فرمود :\r\nبدترين مردم روز رستاخيز ، آنانند كه براى بدى آنها احترامشان مىكنند .\r\n\r\nباب ستمگرى و سرفرازى\r\n( 4 ) 1 - رسول خدا ( ص ) فرمود :\r\nشتابانترين بدى از نظر كيفر ، ستمكارى و تعدّى است .\r\n\r\n","description":"","footnote":"","page_name":" 261 ","page_number":261},
  {"content":"\r\n . \r\n","description":"","footnote":"","page_name":" 262 ","page_number":262},
  {"content":"\r\n\r\n( 1 ) 2 - از امام صادق ( ع ) ، فرمود :\r\nشيطان به لشكرهاى خود مىگويد : ميان افرادِ آدمىزاده ، حسد و ستم افكنيد كه اين دو در پيش خدا با شرك برابرند .\r\n( 2 ) 3 - از مسمع ابى سيّار كه امام صادق ( ع ) به او نوشت در نامه‌اى ، كه : نگاه كن مبادا هرگز سخنى در ستم و سركشى از تو سرزند و اگر چه تو را و تيره و تبارت را خوش آيد .\r\n( 3 ) 4 - امير المؤمنين ( ع ) فرمود :\r\nايا مردم ! راستى بغى و ستم ، ياران خود را به آتش كشد ، راستى اول كسى كه بر خدا سركشى كرد ، عناق دختر آدم بود و اول كسى كه خدا او را كشت ، همان عناق بود كه نشيمن او يك جريب در يك جريب بود و بيست انگشت داشت و در هر انگشتى دو ناخن داشت ، چون دو داس ، خدا بر او شيرى را چون فيل و گرگى را به بزرگى شتر و كركسى را به اندازهء استرى چيره ساخت و او را كشتند و خدا جبّاران را در بهترين وضع و آسوده ترين حال خودشان كشته است .\r\n\r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\nباب فخر و كبر\r\n( 1 ) 1 - على بن الحسين ( ع ) فرمود :\r\nعجب است از متكبّر بر خود بالنده ، كه ديروز نطفه‌اى بوده و سپس هم او در فرداى مرگِ خود ، مردار گنديده‌اى است .\r\n( 2 ) 2 - رسول خدا ( ص ) فرمود :\r\nآفتِ حَسَب و شرافتِ خاندانى بر خود باليدن و خودبينى است .\r\n( 3 ) 3 - از عقبه بن بشير اسدى ، گويد : به امام باقر ( ع ) گفتم : من عقبه بن بشير اسدى هستم و در ميان قوم و تبار خود خاندان بزرگى دارم ، گويد : در پاسخ فرمود : تو به خانوادهء خود بر سر ما منّت مينهى ؟ ( منه خ ) راستى خداوند به بركت ايمان ، هر كه را مردم پست مىشمردند ، بالا برده است در صورتى كه مؤمن باشد و براى كفر ، هر كه را مردم با شرافت مىشمردند ، پست و زبون ساخته در صورتى كه به كفر بماند و كسى را بر كسى برترى نيست جز به وسيلهء تقوى .\r\n( 4 ) 4 - امام باقر ( ع ) فرمود :\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\nعجب است از متكبّرى كه به خود مىنازد و همانا از نطفه‌اى آفريده شده ، و سپس مردارى گنديده شود و نمىداند در اين ميان با او چه خواهد شد .\r\n( 1 ) 5 - از امام صادق ( ع ) كه مردى نزد رسول خدا ( ص ) آمد و گفت : يا رسول اللَّه ! من پسر فلان پسر فلان هستم و تا نه پدرِ خود را برشمرد ، رسول خدا ( ص ) در پاسخ او فرمود : تو دهم آنانى در دوزخ .\r\n( 2 ) 6 - رسول خدا ( ص ) فرمود :\r\nآفتِ حَسَب ، افتخار است .\r\n\r\nباب قساوت و سخت دلى\r\n( 3 ) 1 - از على بن عيسى ، حديث را به آنجا رسانيده كه فرمود :\r\nدر آنچه خدا عز و جل با موسى ( ع ) مناجات كرد اين بود كه فرمود : موسى ! در دنيا آرزوى خود را دراز مكن ، تا دلت سخت شود كه سخت دل از من دور است .\r\n( 4 ) 2 - از امام صادق ( ع ) ، فرمود :\r\n\r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\nچون خدا بنده را در سرشت كافر آفريند ، نميرد تا بدى را دوست او گرداند و به آن نزديك شود و او را به كبر و زور و نادانى گرفتار كند و دلش سخت گردد و بدخلق شود و سخت‌رو گردد و پستى او پديدار شود و شرمش كم شود و خدا پردهء او را به درد و به حرامها اندر شود و به مخالفت با خدا افتد ، و طاعت او را بد دارد و به مردم بپرد و از ستيزه سير نشود ، از خدا بخواهيد عافيت و دوام آن را از او بجوئيد .\r\n( 1 ) 3 - از امام صادق ( ع ) كه امير المؤمنين ( ع ) فرمود : ( مردم را ) خاطره‌اى از طرف شيطان در دل افتد و خاطره‌اى از طرف فرشتگان ، خاطرهء فرشته : رقّت است و فهم ، و خاطرهء شيطان : سهو است و سخت دلى .\r\n\r\nباب ظلم و ستمكارى\r\n( 2 ) 1 - از امام باقر ( ع ) ، فرمود :\r\nستم بر سه گونه است : ستمى كه خدا بيامرزد ، و ستمى كه خدا نيامرزد ، و ستمى كه خدا از آن صرف نظر نكند .\r\nاما ستمى كه خدا نيامرزد : شرك است ، و آنكه خدا بيامرزد :\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\nظلم به نفس است ، و آن ستمى كه از آن صرف نظر نكند : ديونى است كه بنده‌ها به يك ديگر دارند .\r\n( 1 ) 2 - از امام صادق ( ع ) در تفسير قول خدا عز و جل ( 14 سوره فجر ) : « راستى كه پروردگارت در كمين‌گاه است » فرمود : پلى است در صراط كه هيچ بنده‌اى با بدهكارى از آن نگذرد .\r\n( 2 ) 3 - يك شيخى از قبيلهء نخع گويد : به امام باقر ( ع ) گفتم :\r\nمن از زمان حجّاج پيوسته تا كنون فرماندار بوده‌ام ، براى من توبه ميسّر است ؟ گويد : جوابى نداد ، و من دوباره پرسيدم ، در پاسخ فرمود :\r\nنه ، تا به هر صاحب حقى ، حق او را بپردازى .\r\n( 3 ) 4 - از امام صادق ( ع ) ، فرمود :\r\nهيچ مظلمه‌اى از آن مظلمه سخت‌تر نيست كه صاحبش جز خداوند كمكى به دست نياورد .\r\n( 4 ) 5 - از امام باقر ( ع ) ، كه چون مرگ على بن الحسين ( ع ) در رسيد ، مرا به سينه چسبانيد ، سپس فرمود :\r\nاى پسر جانم ! من به تو سفارش كنم بدان چه پدرم هنگام مرگش به من سفارش كرد و به همانچه كه او يادآور شد كه پدرش به او سفارش كرده است ، فرمود :\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\nپسر جانم ! مبادا ستم روا دارى به كسى كه برابر تو جز خدا ياورى نيابد .\r\n( 1 ) 6 - امير المؤمنين ( ع ) فرمود :\r\nهر كه از قصاص هراسد ، از ستم به مردم دست بدارد .\r\n( 2 ) 7 - از امام صادق ( ع ) ، فرمود :\r\nهر كه بامداد كند و ستم بر كسى را در دل ندارد ، خدا هر گناهى كه در آن روز كرده است بيامرزد ، تا خونى نريزد ، و به ناحق مال يتيم را نخورد .\r\n( 3 ) 8 - رسول خدا ( ص ) فرمود :\r\nهر كه صبح كند و قصد ستم به كسى ندارد ، خدا خطائى كه مرتكب شود ، بيامرزد .\r\n( 4 ) 9 - از امام صادق ( ع ) فرمود :\r\nهر كه ستمى كند ، بدان گرفتار شود در خودش يا در مالش يا در فرزندش .\r\n( 5 ) 10 - و فرمود ( ع ) كه : رسول خدا ( ص ) فرموده است :\r\nاز ستم بپرهيزيد كه تاريكى روز رستاخيز است .\r\n( 6 ) 11 - ترجمهء آن در حديث 10 گذشت .\r\n\r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\n( 1 ) 12 - از امام باقر ( ع ) ، فرمود : احدى نباشد كه مرتكب ستمى شود و حق ديگرى را ببرد ، جز آنكه خدا او را بدان بگيرد ، در بارهء خودش باشد يا مالش و اما ستمى كه ميان او و خدا باشد ، چون توبه كند ، خدا او را بيامرزد .\r\n( 2 ) 13 - از عبد الأعلى مولى آل سام ، گويد : امام صادق ( ع ) آغاز سخن كرد و فرمود : هر كه ستم كند ، خدا بر او چيره كند كسى را كه به او ستم كند يا به فرزند او و يا به فرزندِ فرزندش ، من گفتم :\r\nاو ستم كند و خدا ظالمى را به فرزندش يا فرزندِ فرزندش مسلّط سازد ؟ فرمود : خدا عز و جل فرمايد ( 9 سوره نساء ) : « بايد آن كسانى كه اگر به جاى خود گذارند نژادى ناتوان كه بر آنها نگرانند ( از ستم ديگران ) و بايد از خدا در پرهيز باشند و بايد بگويند گفتار درست و محكم » .\r\n( 3 ) 14 - از امام صادق ( ع ) كه خدا عز و جل به يكى از پيغمبران خود در كشور يكى از جبّاران ، وحى فرستاد كه : نزد اين جبّار برو و به او بگو : من تو را نگماردم براى خون ريزى و گرفتن اموال ، و همانا تو را گماردم تا نالهء ستم رسيده‌ها را از من باز دارى و داد آنها را بدهى زيرا من از حق آنها نگذرم اگر چه كافر باشند .\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n( 1 ) 15 - از ابى بصير ، گويد : از امام صادق ( ع ) شنيدم مىفرمود : هر كه مال برادر خود را به ستم بخورد و به او برنگرداند ، در روز رستاخيز ، پاره‌اى از آتش خورده است .\r\n( 2 ) 16 - امام صادق ( ع ) فرمود :\r\nستم‌كننده و كمك كار او در ستم و آنكه ستم او را بپسندد ، هر سه ، شريك در آن هستند .\r\n( 3 ) 17 - از هشام بن سالم ، گويد : شنيدم امام صادق ( ع ) مىفرمود : راستى بنده‌اى ستم كشد و پيوسته دعا كند تا ستمگر شود .\r\n( 4 ) 18 - از امام صادق ( ع ) ، فرمود :\r\nهر كه براى ستمِ ستمكارى عذر بتراشد ، خدا ظالمى را بر او مسلّط كند و اگر دعا كند ، براى او مستجاب نشود ، و خدا در برابر ستمى كه به او شده به او ثوابى ندهد .\r\n( 5 ) 19 - از امام صادق ( ع ) ، فرمود :\r\nخدا از ظالم به وسيلهء ظالم انتقام بگيرد ، و اين است معنى قول خدا عز و جل ( 129 سوره انعام ) : « و همچنين ظالمان را بر يك ديگر گمارديم » ( براى انتقام ) .\r\n( 6 ) 20 - از امام صادق ( ع ) كه رسول خدا ( ص ) فرمود :\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\nهر كس به ديگرى ستم كرد و او را دست داد ( و دسترسى به او ندارد كه از او رضايت و برائت جويد ) از خدا براى او آمرزش خواهد ، زيرا كه آن آمرزش‌جوئى كفارهء آن گردد .\r\n( 1 ) 21 - رسول خدا ( ص ) فرمود :\r\nهر كه بامداد كند و قصد ستم به كسى ندارد ، خدا هر گناهى كرده بيامرزد .\r\n( 2 ) 22 - از ابى بصير كه دو مرد خدمت امام صادق ( ع ) رسيدند براى كشمكش و معامله‌اى كه با هم داشتند ، و چون امام ( ع ) سخن هر دو را شنيد فرمود : هلا راستش اين است كه كسى دست نيافته به خيرى بهتر از آنچه به وسيلهء ظلم بدان دست يابند ، هلا راستى مظلوم از دين ظالم بگيرد بيش از آنچه ظالم از مال او گرفته است ، سپس فرمود : هر كه به مردم بد كند ، زشت و بىانتظار نشمارد كه به او بد كنند ، هلا آدمىزاده همان را درود كه بكارد ، و هيچ كس از تخمهء تلخ ، شيرينى برنگيرد ، و نه از تخمهء شيرين ، تلخى ، و آن دو مرد پيش از آنكه از جا برخيزند ، با هم صلح و سازش كردند .\r\n( 3 ) 23 - از امام صادق ( ع ) كه رسول خدا ( ص ) فرمود :\r\nهر كه از قصاص ترسد ، دست از ستم به مردم بازگيرد .\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\n\r\nباب پيروى از هوس\r\n( 1 ) 1 - از ابى محمد وابشى ، گويد : از امام صادق ( ع ) شنيدم مىفرمود :\r\nاز هوا و هوسِ خود برحذر باشيد چنانچه از دشمنان خود برحذر باشيد ، زيرا چيزى براى مردان ، دشمن‌تر از پيروى هوسها و دروگرى زبانهاشان نيست .\r\n( 2 ) 2 - از امام باقر ( ع ) كه رسول خدا ( ص ) فرمود : خدا عز و جل مىفرمايد :\r\nبه عزت و جلال و بزرگى و كبرياء و نور و برترى و مقام بلندم سوگند ، هيچ بنده‌اى دلخواه خود را بر دلخواه من اختيار نكند جز آنكه كارش را پريشان كنم و دنيايش را در هم سازم و دلش را بدان سرگرم كنم و از آن به دو ندهم جز همان كه مقدّر او كرده ام ، به عزت و جلال و عظمت و نور و علوّ و مقام بلندم سوگند ، هيچ بنده‌اى خواست مرا بر دلخواه خود مقدم ندارد جز آنكه فرشته‌هاى من او را نگهبانى كنند و آسمانها و زمين را كفيل روزى او سازم و از پس تجارت و بهره‌جوئى هر تاجرى من پشتيبان اويم و دنيا هم به آستان بوسى او آيد .\r\n( 3 ) 3 - امير المؤمنين ( ع ) فرمود :\r\nهمانا من بر شما از دو چيز مىترسم :\r\n\r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n\r\nپيروى از هوا و درازى آرزو .\r\nاما پيروى از هوا ، راستش اين است كه از حق ، باز مىدارد ، و اما درازى آرزو ، آخرت را فراموش مىسازد .\r\n( 1 ) 4 - از عبد الرحمن بن حجّاج ، گويد : أبو الحسن ( ع ) به من فرمود :\r\nاز برآمدن نردبانى كه بالا رفتنش آسان است بپرهيز هر گاه پرتگاه هلاكت بارى دارد .\r\nگويد : امام صادق ( ع ) مىفرمود :\r\nخود را به دلخواه وامنه ، كه خواهش نفس نابودى خود است ، دل به هوس دادن درد و آزارى است و خوددارى از آنچه دلخواهد داروى آن است .\r\n\r\nباب مكر و پيمان‌شكنى و فريب كارى\r\n( 2 ) 1 - امير المؤمنين ( ع ) فرمود :\r\nاگر نبود كه مكر و فريب كارى در آتش هستند ، من مكر انديش‌تر همهء مردم بودم .\r\n( 3 ) 2 - از امام صادق ( ع ) كه رسول خدا ( ص ) فرمود :\r\nهر كه دغلى با امام بر حق كند ، روز رستاخيز با پيشوائى لوچه\r\n\r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\nآويخته و دهن كج بيايد به محشر و به او باشد تا به دوزخ رود و هر كه بيعت امامى را شكسته و با او اظهار مخالفت كرده و بر او شوريده ، دست بريده به محشر آيد تا به همان وضع به دوزخ رود ( هر كه دغلى و خدعه كند با امام ، دهن كج به محشر آيد تا به دوزخ رود خ ل ) .\r\n( 1 ) 3 - از امام صادق ( ع ) ، فرمود :\r\nاز ما نيست كسى كه با مسلمانى مكر و نيرنگ كند .\r\n( 2 ) 4 - از طلحة بن زيد ، گويد : به امام صادق ( ع ) گفتم : دو آبادى است و هر دو از كفار حربى است و هر كدام پادشاه جدائى دارند ، با هم دغلى كردند و سپس سازش نمودند ، سپس يكى از آن دو پادشاه دغلى كرد و آمد با مسلمانان ساخت و ساز كرد كه به همراه آنها آن آبادى ديگر را غارت كند ، امام صادق ( ع ) فرمود : براى مسلمانان نشايد كه دغلى كنند و دستور دغلى دهند و يا نبرد كنند به همراه كسانى كه دغلى و عهدشكنى كرده‌اند ولى حق دارند هر جا مشركان را يافتند با آنها بجنگند و آنچه كفار بر آن پيمان بسته‌اند بر مسلمانان نافذ نيست و در برابر آن الزامى ندارند .\r\n( 3 ) 5 - از امام صادق ( ع ) كه رسول خدا ( ص ) فرمود :\r\nهر كه با امامى دغلى و عهدشكنى كرده ، روز رستاخيز دهن كج وارد محشر شود تا به دوزخ رود .\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n( 1 ) 6 - امير المؤمنين ( ع ) يك روز بر منبر كوفه سخنرانى كرد و فرمود :\r\nأيا مردم ! اگر دغلى و عهدشكنى بد نبود ، من سياستمدارترين مردم بودم ، هلا هر عهدشكنى و دغلى هرزگى و نابكارىها دارد و هر هرزگى و نابكارى كفر و ناسپاسى به بار آرد ، هلا راستى كه دغلى و هرزگى و خيانت در آتش باشند .\r\n\r\nباب دروغ\r\n( 2 ) 1 - از ابى نعمان ، گويد : امام باقر ( ع ) فرمود :\r\nاى ابا نعمان ! بر ما دروغى نبند تا دين توحيد او تو بر باد رود ، و مبادا بخواهى كه سر باشى تا دنباله شوى ، و به وسيلهء ما ، مردم را مخور تا فقير و بىچاره شوى ، به راستى كه ناچار تو را باز دارند و از تو باز پرسى كنند ، اگر راست گوئى ، ما تو را تصديق كنيم و اگر دروغ گوئى ، ما تو را تكذيب كنيم .\r\n( 3 ) 2 - از امام باقر ( ع ) كه على بن الحسين ( ع ) به فرزندانش مىفرمود :\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\nاز دروغ بپرهيزيد ، چه كوچك باشد و چه بزرگ ، جدى باشد يا شوخى ، زيرا چون كسى دروغ كوچكى گفت ، به دروغ بزرگ دلير مىشود .\r\nآيا ندانيد كه رسول خدا ( ص ) فرمود : بنده پيوسته راست گويد تا خدا او را صدّيق نويسد و بسا بنده‌اى كه پيوسته دروغ گويد تا خدا او را كذّاب نويسد .\r\n( 1 ) 3 - امام صادق ( ع ) فرمود :\r\nبه راستى خدا براى شرّ و بدى قفل‌ها مقرر كرده و كليدهاى آنها را شراب مقرر ساخته ، و دروغ بدتر از شراب است .\r\n( 2 ) 4 - امام صادق ( ع ) فرمود :\r\nراستى دروغ ويران‌كنندهء ايمان است .\r\n( 3 ) 5 - از امام صادق ( ع ) ، فرمود :\r\nدروغ بر خدا و رسولش از گناهان كبيره است .\r\n( 4 ) 6 - از امام باقر ( ع ) ، فرمود :\r\nنخست كسى كه دروغگو را تكذيب كنند خدا عز و جل است ، و سپس دو فرشته‌اى كه با اويند ، سپس خود هم مىداند كه\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\nدروغگو است .\r\n( 1 ) 7 - از عمر بن يزيد كه شنيدم امام صادق ( ع ) مىفرمود :\r\nراستى كذّاب با بيّنه هلاك شود ، و پيروانش به وسيلهء اشتباه هلاك شوند .\r\n( 2 ) 8 - از معاويه بن وهب ، گويد : شنيدم مىفرمود ( ع ) :\r\nراستى نشانهء دروغگو اين است كه به تو از آسمان و زمين و مشرق و مغرب خبر مىدهد ، و هر گاه از حرام خدا و حلالش از او بپرسى ، چيزى ندارد كه جواب گويد .\r\n( 3 ) 9 - از ابى بصير كه شنيدم آن حضرت مىفرمود :\r\nراستى ! يك دروغ ، روزه دار را روزه خوار كند ، گفتم : كدام ماها هستيم كه يك دروغ نگوئيم ؟ فرمود : چنان نيست كه تو فهميدى ، همانا مقصود ، دروغ بستن به خدا و رسول خدا ( ص ) و ائمه ( ع ) است .\r\n( 4 ) 10 - نزد امام صادق ( ع ) گفته شد كه بافنده ملعون است ، فرمود :\r\nمقصود ، كسى است كه دروغ بافد بر خدا و به رسولش .\r\n( 5 ) 11 - امير المؤمنين ( ع ) فرمود :\r\nبنده‌اى مزّهء ايمان را نچشد تا دروغ را وانهد ، چه شوخى باشد\r\n\r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\nو چه جدّى .\r\n( 1 ) 12 - از عبد الرحمن بن حجاج ، گويد : به امام صادق ( ع ) گفتم : كذّاب آن كس است كه در بارهء چيزى ، خلاف واقع گويد ؟\r\nفرمود : نه ، كسى نيست كه اين خلاف گوئى از او نشود ، ولى مقصود ، كسى است كه عادت به دروغ كرده است .\r\n( 2 ) 13 - از امام صادق ( ع ) كه عيسى بن مريم ( ع ) فرمود :\r\nهر كه بسيار دروغ گويد ، آبرو و خرّمى او برود .\r\n( 3 ) 14 - امير المؤمنين ( ع ) فرمود :\r\nبراى مؤمن شايسته است كه از برادرى و رفاقت كذّاب ، كناره كند ، زيرا كه او دروغگويد تا آنجا كه راستش هم باور نشود .\r\n( 4 ) 15 - از امام صادق ( ع ) مىفرمود :\r\nراستى ! از آنچه خداوند به دروغ گويان كمك كرده است فراموشى است .\r\n( 5 ) 16 - زراره گويد : شنيدم امام صادق ( ع ) فرمود :\r\nسخن بر سه گونه است : راست ، و دروغ ، و اصلاح ميان مردم . گويد : به او گفته شد : قربانت ! اصلاح ميان مردم چيست ؟\r\nفرمود : از كسى در بارهء ديگرى سخنى مىشنوى كه اگر به او برسد\r\n\r\n","description":"","footnote":"","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n\r\nبد دل مىشود ، و تو به او بر مىخورى و به او مىگوئى از فلانى شنيدم كه در بارهء تو چنين و چنان خوبى مىگفت و تمجيد مىكرد ، بر خلاف آنچه شنيدى .\r\n( 1 ) 17 - از حسن صيقل ، گويد : به امام صادق ( ع ) گفتم :\r\nراستى ما از امام باقر ( ع ) روايتى داريم در بارهء گفتار يوسف ( ع ) كه : «  أَيَّتُهَا الْعِيرُ إِنَّكُمْ لَسارِقُونَ  : « اى كاروان هر آينه شما دزد هستيد » ، در پاسخ فرمود : به خدا دزدى نكردند ، يوسف هم دروغ نگفت ، ابراهيم ( ع ) فرمود : « بلكه بزرگ آنان اين كار را كرده بپرسيد از آنها اگر كه مىتوانستند سخن بگويند » امام ( ع ) فرمود : به خدا آنها نكرده بودند و ابراهيم ( ع ) هم دروغ نگفت ، امام صادق ( ع ) فرمود : اى صيقل ! نزد شما در توجيه اين آيه چيست ؟ گويد : گفتم : نزد ما جز تسليم در آن نيست ، گويد : فرمود : راستى خدا دو چيز را دوست دارد و دو چيز را دشمن دارد ، دوست دارد مردان بزرگ‌منشانه را در ميان دو صف ( قشون اسلام و قشون كفر ) و دوست دارد دروغ را در مقام اصلاح ( ميان دو برادر دينى ) و دشمن دارد گام زدن بزرگ‌منشانه را در ميان جاده‌ها ( و خيابانها ) و دشمن دارد دروغ گفتن را در غير مورد اصلاح ، به راستى ابراهيم ( ع ) گفت : « بلكه بزرگشان اين كار را كرده است » به قصد اصلاح ( حال گمراهى بت پرستان و حفظ جان خود ) و استدلال بر اينكه بت‌ها كارى نمىكنند و نمىتوانند كرد ، و يوسف ( ع ) هم به قصد اصلاح ( حال پدر و برادران خود ) فرمود ( به راستى شماها دزد هستيد ) .\r\n( 2 ) 18 - از عيسى بن حسّان ، گويد : شنيدم امام صادق ( ع ) مىفرمود : از هر دروغى باز پرسى شود يك روزى ، جز از سه كس :\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\n1 - مردى كه در نبرد كيدى كند كه گناهى بر او نيست 2 - مردى كه ميان دو كس اصلاح كند با اين برخورد كند به وصفى جز آنكه با آن برخورد كند 3 - مردى كه به خانواده‌اش چيزى وعده دهد و قصد ندارد كه آن را به انجام رساند .\r\n( 1 ) 19 - از امام صادق ( ع ) كه فرمود :\r\nاصلاح‌كننده ، دروغگو نيست .\r\n( 2 ) 20 - از عبد الأعلى مولى آل سام ، گفت : امام صادق ( ع ) براى من حديثى گفت ، من به او گفتم : قربانت ! آيا هم اكنون تو نپنداشتى براى من چنين و چنان ؟\r\nدر پاسخ فرمود : نه ؛ اين بر من گران آمد و گفتم : آرى ، به خدا پنداشتى ؛ فرمود : نه ، به خدا من به خدا من نپنداشتم آن را .\r\nگويد : بر من گران آمد و گفتم : قربانت ! آرى به خدا آن را گفتى ، فرمود : آرى ، آن را گفتم ، آيا تو ندانستى كه كلمهء زعم و پنداشت در قرآن همه در دروغ به كار رفته است .\r\n( 3 ) 21 - امير المؤمنين ( ع ) مىفرمود :\r\nبپرهيزيد از دروغ ، زيرا هر اميدوارى در جستجو است و هر ترسانى گريزان است .\r\n( 4 ) 22 - از امام صادق ( ع ) كه رسول خدا ( ص ) فرمود :\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\nبر اصلاح‌كننده دروغى نيست ، سپس اين آيه را تلاوت كرد ( 70 سوره يوسف ) : « ايا كاروان راستى كه شما دزدانيد » سپس فرمود : به خدا دزدى نكردند و يوسف هم دروغ نگفت ، سپس تلاوت كرد ( 63 سوره انبياء ) : « بلكه كرده است آن را بزرگ آنها ، اين بپرسيد از آنها اگر كه سخن مىگويند » سپس فرمود : به خدا آنها نكرده بودند و ابراهيم ( ع ) هم دروغ نگفت .\r\n\r\nباب دو زبان\r\n( 1 ) 1 - از امام صادق ( ع ) ، فرمود :\r\nهر كه با دو مسلمان به دو رو ، و دو زبان برخورد كند ، روز قيامت بيايد و دو زبان از آتش دارد .\r\n( 2 ) 2 - از امام باقر ( ع ) ، فرمود :\r\nچه بد بنده‌اى است بنده‌اى كه داراى دو رو و دو زبان است ، در حضور برادرش او را تمجيد كند و در پشت سر او بد گويد و از گوشت او بخورد ، اگر به او بخشش كند ، حسدش برد و اگر گرفتار شود او را واگذار و دنبال كار خود رود .\r\n( 3 ) 3 - از عبد الرحمن بن حمّاد در حديثى كه آن را به معصوم رسانيده ، گويد : خدا تبارك و تعالى به عيسى بن مريم ( ع ) فرمود :\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\nاى عيسى ! بايد زبانت در نهان و عيان يكى باشد و هم دلت چنين باشد ، راستى من تو را در بارهء خودت حذر مىدهم و مانند من خبيرى بس است ، دو زبان در يك دهان نشايد ، و دو شمشير در يك غلاف نگنجد و دو دل در يك سينه نباشد و در نهاد انسان هم دو عقيدهء مخالف برجا نباشد .\r\n\r\nباب قهر كردن از برادر دينى و ترك او\r\n( 1 ) 1 - در وصيّت مفضل است كه شنيدم امام صادق ( ع ) مىفرمود :\r\nدو مرد به طور قهر كردن از هم جدا نشوند جز اينكه يكى از آنها مستحق بيزارى و لعنت است و بسا كه هر دو مستحقّ آن باشند ، معتب به آن حضرت عرض كرد : خدا مرا قربانت كند ، اين جزاى ظالم است ، مظلوم چه تقصيرى دارد ؟ فرمود : براى آنكه برادر خود را به پيوست و آتشى با خويش دعوت نمىكند و از گفتهء او صرف نظر نمىكند ، شنيدم پدرم مىفرمود : هر گاه دو تن با هم ستيزه كردند و يكى بر ديگرى غلبه كرد ، آن كه ستمديده نزد طرف ستمگرِ خود رود تا آنكه به او بگويد : اى برادر ! من به تو ستم كردم ، تا اينكه قهر و متاركه ميان او و رفيق او بر طرف شود ، زيرا خدا حكيم و عادل است ، از ظالم داد مظلوم را مىستاند .\r\n( 2 ) 2 - از امام صادق ( ع ) كه رسول خدا ( ص ) فرمود : بيش از\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\nسه روز قهر كردن و متاركه روا نيست .\r\n( 1 ) 3 - از ابى بصير ، گويد : از امام صادق ( ع ) پرسيدم مردى كه با خويشِ خود قطع مراوده مىكند براى آنكه به مذهب شيعه نيستند ؟ فرمود : شايسته نيست كه از آنها ببرد و قطع مراوده كند .\r\n( 2 ) 4 - از مرازم بن حكيم ، گويد : يكى از اصحاب ما كه او را شلقان مىگفتند ، خدمت امام صادق ( ع ) بود ، آن حضرت خرج او را مىداد ( او را ناظر بر خرج خانهء خود كرده بود خ ل ) و مردى بود بد اخلاق ( و مرازم با او قهر كرده بود ) يك روز امام به من گفت : اى مرازم ! آيا با عيسى سخن مىگوئى ؟ ( يعنى با هم صلح كرديد ) من در پاسخ گفتم : آرى ، فرمود : بسيار خوب كردى ، در قهر و متاركه خيرى نيست .\r\n( 3 ) 5 - از داود بن كثير ، گويد : شنيدم امام صادق ( ع ) مىفرمود : پدرم فرمود كه : رسول خدا ( ص ) فرموده است :\r\nهر دو نفر مسلمانى كه از هم قهر كنند و سه روز بر آن حال بمانند و صلح نكنند ، هر دو از اسلام خارج باشند و ميان آنها پيوست دينى نباشد و هر كدام پيشى گيرد به سخن گفتن با برادر مسلمان خود ، او است كه روز حساب پيشى گيرد به رفتن در بهشت .\r\n\r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n( 1 ) 6 - از زراره كه امام باقر ( ع ) فرمود :\r\nراستى شيطان ميان دو مؤمن آشوب‌گرى مىكند تا يكى از آنها از دين خود برنگشته باشد و چون چنين كنند به پشت خوابد و استراحت كند و سپس گويد : كامياب شدم ، پس خدا رحمت كند مردى كه ميان دو تن از دوستانِ ما الفت اندازد و آنها را صلح دهد ، اى گروه مؤمنان ! با هم الفت گيريد و مهرورزى كنيد .\r\n( 2 ) 7 - از ابى بصير ، از امام صادق ( ع ) فرمود :\r\nپيوسته تا دو مسلمان با هم قهرند ، ابليس شاد است و چون آشتى كنند ، زانوهايش بلرزد و به هم بخورد و بندهايش از هم بگسلد و فرياد كشد : اى واى بر من از آنچه به هلاكت رسد .\r\n\r\nباب قطع رحم\r\n( 3 ) 1 - از امام صادق ( ع ) ، فرمود كه :\r\nرسول خدا ( ص ) فرموده است در ضمن حديثى كه : هلا به راستى در دشمنى با يك ديگر از بن بر كنى است ، مقصودم از بن بركندن موى نيست ، ولى از بن كندن دين است .\r\n( 4 ) 2 - از حذيفه بن منصور ، گويد : امام صادق ( ع ) فرمود :\r\n\r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\nاز ( حالقه ) بپرهيزيد ، زيرا كه مردم را به مرگ مىكشاند ، گفتم : حالقه چيست ؟ فرمود : قطع رحم است .\r\n( 1 ) 3 - يكى از اصحاب ما گويد : به امام صادق ( ع ) گفتم :\r\nبرادران و عموزادگانم در خانه به من سخت گرفتند و آن را به من تنگ كردند تا مرا به يك اطاق در آن خانه پناهنده كرده‌اند و اگر اقدام كنم ( اگر شما سخن گوئيد خ ل ) هر چه در دست آنها است بستانم . گويد : در پاسخم فرمود : صبر كن ، زيرا خدا براى تو گشايشى فراهم كند ، گويد : برگشتم و در سال [ صد 
  ] سى و يك وبائى آمد و به خداوند سوگند ، همه مردند و يكى از آنها نماند ، گويد : من مسافرت كردم و چون خدمت آن حضرت رسيدم فرمود :\r\nحال خاندانت چطور است ؟ گفتم : هر آينه به خداوند همهء آنها مردند و كسى از آنها زنده نمانده است ، فرمود : آن براى اين است كه با تو بد كردند و حق تو را نشناختند ، تو از قطع رحم آنها بپرهيز ، همه نابود شدند ، تو دوست داشتى كه زنده باشند و به تو تنگ بگيرند ؟\r\nگفتم : آرى به خدا .\r\n( 2 ) 4 - از امام باقر ( ع ) كه در كتاب على ( ع ) است كه سه خصلت باشند هر كه داراى آنها باشد ، نميرد تا بد عاقبتى آنها را ببيند : شورش و ستمگرى ، قطع رحم و قسم دروغ كه بدان با خدا مبارزه و هم نبردى مىشود ، و به راستى طاعتى كه زودتر ثوابش عايد مىشود ، صلهء رحم است ، و راستى كه مردمى نابكارند و با هم صلهء رحم كنند و اموالشان فراوان شود و ثروتمند گردند و به راستى كه\r\n\r\n","description":"","footnote":"","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\nقسم دروغ و قطع رحم ، خانمانها را ويران و بيابان خشك و خالى كنند كه اهلش نابود گردند و خويشى را از جاى بر آرند ( تباه كنند خ ل ) و از جا برآوردن خويشى مايهء قطع نسل است .\r\n( 1 ) 5 - از عنبسه بن عابد ، گويد : مردى به امام صادق ( ع ) از خويشانِ خود شكايت كرد ، به او فرمود : خشمت را فرو خور و اقدام كن ( خوبى كن خ ل ) در پاسخ گفت : آنان مىكنند و مىكنند ( يعنى هر گونه عمل زيانبخشى را ) فرمود : تو هم مىخواهى چون آنان باشى تا خدا به شما نظر ترحم نكند ( يعنى در دنيا و آخرت لطف خود را از شما دريغ دارد ) .\r\n( 2 ) 6 - رسول خدا ( ص ) فرمود :\r\nاز خويش خود مبر و گرچه او از تو ببرد .\r\n( 3 ) 7 - امير المؤمنين ( ع ) در خطبهء خود فرمود :\r\nپناه برم به خدا از گناهانى كه زود نابود كنند ، عبد اللّه بن كوّاء يشكرى خدمت آن حضرت برخاست و گفت : يا امير المؤمنين ! آيا گناهانى هستند كه زود نابود كنند ؟ فرمود : آرى ، واى بر تو ، آن قطع رحم است ، راستى كه خاندانى با هم فراهم شوند و با هم كمك كنند و با اينكه بد كارند خدا به آنها روزى مىدهد ، و به راستى خاندانى از هم جدا مىشوند و با يك ديگر قطع رحم مىكنند و خدا آنها را محروم مىكند با اينكه پرهيزكارند .\r\n\r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n( 1 ) 8 - از امام باقر ( ع ) ، فرمود كه :\r\nامير المؤمنين ( ع ) فرموده است : هر گاه قطع رحم گردد ، اموال در دست اشرار نهاده گردد .\r\n\r\nباب عقوق و ناسپاسى ( پدر و مادر )\r\n( 2 ) 1 - از امام صادق ( ع ) كه فرمود : كمترين ناسپاسى ، گفتن « افّ » است ( به روى پدر و مادر ) و اگر خدا عز و جل چيزى را آسان‌تر از آن مىدانست ، از آن غدقن مىكرد ( زيرا مقصود نهى از هر گونه بىادبى و ترك احترام پدر و مادر است و براى تأكيد ، كمترين فرد را مورد نهى ساخته تا افراد بزرگتر به وجه شايسته ترى كناره‌گيرى شود ) .\r\n( 3 ) 2 - رسول خدا ( ص ) فرمود :\r\nنيك رفتار باش ( با پدر و مادر ) و در بهشت باش ، و اگر عاق و جفا كار باشى ، پس به دوزخ بساز .\r\n( 4 ) 3 - از يعقوب بن شعيب ، از امام صادق ( ع ) كه چون روز قيامت شود يك پرده از پرده‌هاى بهشت را بر گيرند ، هر جاندارى از مسافت پانصد سال بوى آن را بشنود جز يك دسته ، گفتم : آنان كيانند ؟\r\nفرمود : عاق والدين خود .\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n( 1 ) 4 - رسول خدا ( ص ) فرمود :\r\nبالاى دست هر نيكو كارى يك نيكى است تا اينكه مرد در راه خدا كشته شود و چون در راه خدا كشته شد ، بالاى آن عمل بهترى نيست ، و روى هر ناسپاسى ناسپاسى ديگر است تا كسى يكى از پدر و مادر خود را بكشد و چون چنين كرد ، بالاى آن ناسپاسى ديگر نباشند .\r\n( 2 ) 5 - از امام صادق ( ع ) ، فرمود :\r\nهر كه به نظر دشمنى به پدر و مادر ستمكار بر خود هم نگاه كند ، خدا نمازش را نپذيرد .\r\n( 3 ) 6 - از امام باقر ( ع ) كه رسول خدا ( ص ) در ضمن سخن خود فرمود : بپرهيزيد از ناسپاسى پدر و مادر ، زيرا بوى بهشت از مسافت هزار سال راه شنيده شود ، و عاق والدين و قاطع رحم و پيره مرد زناكار و متكبّر آن را نشنود ، و كبريا از آن پروردگار جهانيان است .\r\n( 4 ) 7 - از امام صادق ( ع ) ، فرمود :\r\nاگر خدا چيزى را كمتر ازاف مىدانست ، از آن نهى مىكرد آن از كمترين مراتب ناسپاسى است و از ناسپاسى است كه كسى به پدر و مادر خيره نگاه كند .\r\n( 5 ) 8 - از امام باقر ( ع ) ، فرمود :\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\nپدرم به مردى نگاه كرد كه پسرش به همراه راه مى رفت و به شانهء پدرش تكيه كرده بود و آن حضرت با او ( يعنى پسر - از مجلسى ره ) سخن نگفت از بد داشتن او تا از دنيا رفت .\r\n( 1 ) 9 - از امام صادق ( ع ) ، فرمود :\r\nكمترين عقوق ناسپاسى گفتن : اف است ، و اگر خدا چيزى را از آن آسان‌تر مىدانست از آن نهى مىكرد .\r\n\r\nباب انكار نسب و نژاد\r\n( 2 ) 1 - از امام صادق ( ع ) ، فرمود :\r\nبه خدا كافر شده كسى كه از نژاد و نسب خود بيزارى جويد گرچه كم‌ارزش و پست باشد .\r\n( 3 ) 2 - از امام صادق ( ع ) به همين مضمون .\r\n( 4 ) 3 - از امام باقر ( ع ) :\r\nنفى حسب و گرچه پست و كم ارزش باشد كفر است .\r\n\r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\n\r\nباب در كسى كه مسلمانان را آزار كند و خوار شمارد\r\n( 1 ) 1 - از هشام بن سالم ، گويد : شنيدم امام صادق ( ع ) مىفرمود :\r\nخدا عز و جل فرمايد : بايد به جنگ با من اعلام شود هر كه بندهء مؤمن مرا آزارد و بايد از خشمم آسوده باشد هر كه بندهء مؤمنم را گرامى دارد و اگر در روى زمين از مشرق تا مغرب آفريده‌اى نباشد از آفريده‌هايم جز يك مؤمن به همراه پيشواى عادلى ، من به عبادت آنها از هر آنچه در زمينم آفريدم بىنياز باشم و هفت آسمان و زمين‌ها بدانها بر پا باشند و از ايمانشان براى آنها آرامشى مقرر سازم كه نيازمند به آرامش ديگرى نباشند .\r\n( 2 ) 2 - از مفضل بن عمر كه امام صادق ( ع ) فرمود :\r\nچون روز رستاخيز شود يك جارچى جار زد : كجايند روگردانان از دوستانم ؟ پس مردمى بر پا شوند كه چهرهء آنها گوشت ندارد و گفته شود : اينانند آن كسانى كه مؤمنان را آزردند و در برابر آنها ايستادند و با آنها لجبازى كردند و به آنها در دينشان سخت گرفتند . سپس فرمان شود كه آنها را به دوزخ برند .\r\n( 3 ) 3 - از امام صادق ( ع ) كه رسول خدا ( ص ) فرمود :\r\nخدا تبارك و تعالى فرموده است :\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\nهر كس به يك دوستى از من اهانت كند ، محققاً به جنگ با من كمين كرده است .\r\n( 1 ) 4 - امام صادق ( ع ) فرمود :\r\nهر كه مؤمن مستمند يا غير مستمندى را خوار شمارد ، پيوسته خدا عز و جل او را خوار و دشمن دارد تا از خوار شمردن آن مؤمن برگردد .\r\n( 2 ) 5 - از معلى بن خنيس ، گويد : شنيدم امام صادق ( ع ) مىفرمود : راستى خداى تبارك و تعالى مىفرمايد :\r\nهر كه يك دوست از من اهانت كند ، محققاً به نبرد با من كمين گرفته است و من به يارى دوستانم از همه چيز شتابان ترم .\r\n( 3 ) 6 - رسول خدا ( ص ) فرمود :\r\nخدا عز و جل فرموده :\r\nهر كه بندهء مؤمنم را خوار كند ، آشكارا به جنگ با من برخاسته .\r\n( 4 ) 7 - از حمّاد بن بشير ، گويد : از امام صادق ( ع ) شنيدم مىفرمود :\r\nرسول خدا ( ص ) فرمود : خدا عز و جل فرمايد :\r\nهر كه دوستى از مرا اهانت كند ، محققاً براى نبرد با من كمين كرده است ، و هيچ بنده با عملى به من نزديك نشود كه محبوب‌تر باشد نزد من از عمل بدان چه بر او واجب كردم ، و به راستى كه او\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\nبا انجام نماز نافله به من تقرّب جويد تا آنجا كه او را دوست دارم و چون او را دوست داشتم ، گوش او شوم كه با آن بشنود و چشم او شوم كه با آن ببيند و زبان او شوم كه با آن بگويد و دست او شوم كه با آن بگزد ، اگر مرا بخواند ، اجابتش كنم و اگر از من خواهشى كند ، به او ببخشم و من هرگز در كارى كه انجام دهم در ترديد نباشم مانند ترديدى كه در مرگ مؤمن دارم ، او از مرگ بدش آيد و من ناخوش كردن او را بد دارم .\r\n( 1 ) 8 - از امام باقر ( ع ) ، فرمود : چون پيغمبر را به معراج بالا بردند ، گفت : پروردگارا ! حال مؤمن در نزد تو چون است ؟ فرمود :\r\nاى محمد ! هر كه يك دوست مرا ، اهانت كند محققاً آشكارا با من به جنگ برخاسته ، من به يارى دوستانم از همه چيز بيشتر مىشتابم ، من در بارهء چيزى آن اندازه ترديد ندارم كه در بارهء قبض روح مؤمن ، او از مرگ بدش آيد و من هم از بدى كردن به او بدم مىآيد ، به راستى برخى از بندگان مؤمنم را جز توانگرى نشايد و به نسازد و اگر به جز آنش بگردانم نابود و هلاك شود ، و به راستى برخى بنده‌هاى مؤمنم باشند كه جز با درويشى و ندارى به نشوند و اگر به جز آنش بگردانم نابود و هلاك شود ، و تقرّب نجويد هيچ بنده اى به من به عملى كه محبوب‌تر باشد نزد من از آنچه بر او واجب كرده ام ، و به راستى كه او با عمل نافله به من تقرّب جويد تا آنجا كه دوستش دارم و چون دوستش داشتم در اين صورت گوش او شوم كه با آن بشنود و چشم او شوم كه با آن ببيند و زبانش شوم كه با آن بگويد و دستش شوم كه با آن برگيرد ، اگر دعا كند به درگاهم اجابتش كنم و اگر از من خواهش كند ، به او ببخشم .\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n( 1 ) 9 - از امام صادق ( ع ) ، فرمود :\r\nهر كه مؤمنى را براى ندارى و فقر او كم و كوچك شمارد و خدا روز رستاخيز او را در برابر خلايق به رسوائى شهره سازد ( و چون همان مؤمن كه در دنيا خوار شمرده مىشد ، خوارش كند - از مجلسى ره ) .\r\n( 2 ) 10 - فرمود ( ع ) كه رسول خدا ( ص ) فرموده است :\r\nپروردگارم مرا به معراج شبانه برد و از پشت پرده به من وحى كرد آنچه را وحى كرد و با من بىواسطه سخن گفت تا آنكه به من فرمود :\r\nاى محمد ! هر كه دوستى از دوستان من خوار كند ، محققاً به نبرد با من كمين گرفته است ، و هر كه با من بجنگد ، من با او بجنگم ، گفتم : پروردگارا ! اين دوست تو كيست ؟ من دانستم كه هر كه با تو بجنگد با او مىجنگى ، فرمود : آن كسى است كه از او پيمان گرفتم به دوستى و پيروى از تو و از وصىّ تو و از ذريّهء تو و نژاد تو .\r\n( 3 ) 11 - از امام صادق ( ع ) كه رسول خدا ( ص ) فرمود :\r\nخداى عز و جل فرمايد :\r\nهر كه بندهء مؤمن مرا به خوارى كشد ، با من به نبرد برخاسته ، و من هر كارى كنم ترديدى ندارم مانند ترديدى كه در بارهء بندهء مؤمنم دارم ، به راستى من ملاقات او را دوست دارم و او از مرگ بدش مىآيد و من مرگ را از او مىگردانم ، و به راستى در امرى به درگاه من دعا مىكند و من براى او اجابت مىكنم بهتر از آن را كه مىخواهد .\r\n\r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n\r\n\r\nباب در كسى كه از لغزش و عيب مؤمنان جستجو كند\r\n( 1 ) 1 - از امام باقر و امام صادق ( ع ) ، فرمودند :\r\nنزديكترين وضعى كه بنده به كفر دارد اين است كه با مردى برادر دينى باشد و لغزشها و خطاهاى او را شماره گيرد تا يك روزى او را بدانها سرزنش كند .\r\n( 2 ) 2 - از امام صادق ( ع ) كه رسول خدا ( ص ) فرمود :\r\nاى گروه كسانى كه به زبان اسلام آورده و ايمان به دلش خوب ننشسته ! مسلمانان را نكوهش مكنيد و عيبهاى آنها را دنبال نكنيد ، زيرا هر كه از عيوب آنها دنباله‌گيرى كند ، خدا از عيب او دنباله‌گيرى كند و هر كه را خدا دنبال عيب برآيد رسوايش كند گرچه در خانه‌اش باشد .\r\n( 3 ) 3 - از امام باقر ( ع ) ( به مضمون حديث 1 ) .\r\n\r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n\r\n( 1 ) 4 - از امام باقر ( ع ) ( به مضمون حديث 2 ) .\r\n( 2 ) 5 - از امام صادق ( ع ) كه رسول خدا ( ص ) فرمود :\r\nلغزشهاى مؤمنان را مجوئيد ، زيرا هر كه لغزشهاى برادر خود را بجويد ، خدا دنبال لغزشهاى او برآيد و هر كه خدا دنبال لغزشهايش برآيد ، رسوايش سازد گرچه در درون خانه‌اش باشد .\r\n( 3 ) 6 - از امام باقر ( ع ) ، فرمود :\r\nنزديك ترين وضع بنده به كفر اين است كه با مردى برادر دينى باشد و لغزشهاى او را شماره كند تا روزى او را بدانها سرزنش كند .\r\n( 4 ) 7 - از امام صادق ( ع ) كه فرمود :\r\nدورترين وضع بندهء خدا اين است كه مردى با مردى برادر دينى باشد و خطاهاى او را بر او نگهدارى كند تا روزى او را بدانها سرزنش كند .\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\n\r\nباب سرزنش\r\n( 1 ) 1 - از امام صادق ( ع ) ، فرمود :\r\nهر كه مؤمنى را سرزنش كند ، خدا او را در دنيا و آخرت سرزنش كند .\r\n( 2 ) 2 - رسول خدا ( ص ) فرمود :\r\nهر كه يك كارِ زشتى را فاش كند ، چون كسى است كه آن را آغاز كرده و هر كه مؤمنى را سرزنش كند ، نميرد تا آن را مرتكب شود .\r\n( 3 ) 3 - امام صادق ( ع ) فرمود :\r\nهر كه مؤمنى را به گناهى سرزنش كند ، نميرد تا آن را مرتكب شود .\r\n( 4 ) 4 - از امام صادق ( ع ) ، فرمود :\r\nهر كه نزد مؤمنى رود كه او را سرزنش كند و سركوفت زند ، خدا او را در دنيا و آخرت سرزنش نمايد .\r\n\r\n","description":"","footnote":"","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\n\r\nباب غيبت و بدگوئى در پشت سر و بهتان زدن\r\n( 1 ) 1 - از رسول خدا ( ص ) ، فرمود :\r\nغيبت زودتر در دين مرد كارگر مىشود از بيمارى خوره در درون او .\r\nرسول خدا ( ص ) فرمود :\r\nنشستن در مسجد به انتظار نماز عبادت است تا حدثى سر ندهد ، عرض شد : يا رسول اللَّه ! حدث چيست ؟ فرمود : غيبت كردن است .\r\n( 2 ) 2 - از امام صادق ( ع ) ، فرمود :\r\nهر كه در بارهء مؤمنى بگويد آنچه را دو چشمش ديده و دو گوشش شنيده ، پس او از كسانى است كه خدا در بارهء آنان فرموده است ( 18 سوره نور ) : « راستى آن كسانى كه دوست دارند فاش كنند هرزگى را در بارهء آن كسانى كه گرويده و ايمان آورده‌اند از آن آنها است عذاب دردناك » .\r\n( 3 ) 3 - از داود بن سرحان ، گويد :\r\nاز امام صادق ( ع ) از غيبت پرسيدم ، فرمود : آن اين است كه برادر دينى خود را ياد كنى به كارى كه نكرده و دنبال او منتشر كنى امرى را كه خدا بر او پوشانيده و حدّى بر او در بارهء آن اقامه نشده است .\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\n( 1 ) 4 - از امام صادق ( ع ) كه از رسول خدا ( ص ) پرسيدند ، كفّارهء غيبت چيست ؟ در پاسخ فرمود :\r\nآمرزش‌جوئى براى كسى كه او را غيبت كردى هر وقت به ياد او افتادى .\r\n( 2 ) 5 - از ابن ابى يعفور ، از امام صادق ( ع ) ، فرمود :\r\nهر كه به مرد مؤمن يا زن مؤمنه‌اى بهتان زند بدان چه در او نيست ، خدا او را در طينة خبال برانگيزد و بدارد تا از آنچه گفته بيرون آيد ، گفتم : طينة خبال چيست ؟ فرمود : چركى است كه از فروج زنانِ زناكار و هرزه بدر آيد .\r\n( 3 ) 6 - از يحيى ازرق ، گويد : أبو الحسن ( ع ) به من فرمود :\r\nهر كه در پشت سر مردى چيزى را گويد كه در او است و مردم مىدانند كه در او است ، او را غيبت نكرده است و هر كه در پشت سر كسى در باره‌اش سخن گويد كه در او است ولى مردم آن را نمىدانند ، او را غيبت كرده است و هر كه چيزى در بارهء او گويد كه در او نيست ، به او بهتان زده است .\r\n( 4 ) 7 - از عبد اللَّه بن سيابه ، گويد : شنيدم امام صادق ( ع ) مىفرمود :\r\nغيبت اين است كه در بارهء برادرت بگوئى آنچه را خدا از او پرده پوشى كرده و اما آنچه از وجود او عيان است چون تندى كردن و شتاب‌زدگى غيبت نيست ، و بهتان اين است كه در بارهء او بگوئى آنچه در او نيست .\r\n\r\n","description":"","footnote":"","page_name":" 333 ","page_number":333},
  {"content":"\r\n . \r\n","description":"","footnote":"","page_name":" 334 ","page_number":334},
  {"content":"\r\n\r\n\r\nباب در نقل حكايت بر ضرر مؤمن\r\n( 1 ) 1 - از مفضل بن عمر ، گويد : امام صادق ( ع ) به من فرمود :\r\nهر كه حكايتى نقل كند بر ضرر مؤمنى و مقصودش اين باشد كه او را چركين كند و آبروى او را بريزد تا از چشم مردم بيفتد ، خدا او را از بستگى خود براند و به بستگى با شيطان بكشاند و شيطان هم او را بپذيرد .\r\n( 2 ) 2 - از عبد اللَّه بن سنان ، گويد : به او گفتم : عورت مؤمن بر مؤمن حرام است ؟ فرمود : آرى ، گفتم : مقصود شما دو عضو پائين تنه است ؟ فرمود : چنان نيست كه فهم تو بدان رفته است ، همانا مقصود ، فاش كردن سرّ او است .\r\n( 3 ) 3 - از زيد ، از امام صادق ( ع ) در تفسير آنچه در حديث آمده است كه ( عورت مؤمن بر مؤمن حرام است ) ، فرمود : اين به اين معنى نيست كه برهنه شود و از او چيزى بينى همانا مقصود ، اين است كه بر ضرر او حكايتى بگوئى يا عيب او را بگوئى .\r\n\r\n","description":"","footnote":"","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\n\r\nباب شماتت ( و شادكامى به گرفتارى مؤمن )\r\n( 1 ) 1 - از امام صادق ( ع ) راستى كه او فرمود :\r\nشادكامى و شماتت در گرفتارى و مصيبت برادر دينى از خود نشان مده تا خدا به او ترحّم كند و آن گرفتارى به تو دهد و فرمود :\r\nهر كه در مصيبتى كه به برادرش رسد ، شادكامى و شماتت كند ، از جهان نرود تا گرفتار فتنه شود .\r\n\r\nباب دشنام\r\n( 2 ) 1 - از امام صادق ( ع ) كه رسول خدا ( ص ) فرمود :\r\nدشنام بر مؤمن چون پرت شدن در هلاك است ( چون كار كسى است كه در پرتگاه هلاك است خ ل ) ( دشنام گوى به مؤمن چون پرت شده در هلاك است خ ل ) .\r\n( 3 ) 2 - از امام باقر ( ع ) كه رسول خدا ( ص ) فرمود :\r\nدشنام گوئى به مؤمن ( دشنام گوئى مؤمن خ ل ) نابكارى\r\n\r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\nاست ( بىايمانى است خ ل ) و جنگيدن با او كفر است و خوردن گوشتش ( بدگوئى از او در پشت سرش ) گناه است و حرمت مال مؤمن چون حرمت خون او است .\r\n( 1 ) 3 - از امام باقر ( ع ) كه مردى از بنى تميم خدمت پيغمبر ( ص ) آمد و به او عرض كرد : به من سفارش كن و در ضمن سفارش به او فرمود :\r\nبه مردم دشنام مدهيد تا ميان آنها كسب دشمنى كنيد .\r\n( 2 ) 4 - از عبد الرحمن بن حجاج ، از ابى الحسن موسى ( ع ) در بارهء مردمى كه به هم دشنام دهند ، فرمود : آنكه آغاز به دشنام كرده ستمكارتر است و گناه او و گناه طرفش به عهدهء او است تا وقتى از ستم ديده عذر نخواسته .\r\n( 3 ) 5 - از امام باقر ( ع ) ، فرمود :\r\nهرگز مردى بر مردى گواه به كفر نشود ( يعنى به او بگويد :\r\nاى كافر ) جز آنكه يكى از دو نفر آنها بدان گرفتارند ، اگر گواهى داده است به كفر كافرى كه راست گفته و اگر به كفر مؤمنى گواهى كرده ، به خود او برگردد ، مبادا به مؤمنان طعن بزنيد .\r\n( 4 ) 6 - از على بن ابى حمزه ، از امام باقر يا امام صادق ( ع ) ، گويد :\r\nشنيدم مىفرمود :\r\nراستى چون لعنى از كسى صادر شود ، در تردّد باشد و اگر\r\n\r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\nمجوزى يابد ( به ملعون تعلق گيرد ) و گر نه به صاحب و گويندهء خود برگردد .\r\n( 1 ) 7 - از ابى حمزه ثمالى ، گويد : شنيدم امام باقر ( ع ) مىفرمود :\r\nراستى چون لعنت از دهان صاحب خود بيرون آيد ، ميان او و طرف لعن شده مردّد ماند ، اگر مجوّزى يابد ( بر ملعون بماند ) و گر نه به گويندهء خود برگردد .\r\n( 2 ) 8 - از ابى حمزه ، گويد : شنيدم امام صادق ( ع ) مىفرمود :\r\nهر گاه مردى به برادر مؤمنش گويد : اف ، از پيوستگى با او بيرون آيد ، و چون به او گويد : تو دشمن منى ، يكى از آنها كافر شود ، و خدا از مؤمنى كه بد برادر مؤمن خود را در دل دارد ، هيچ كردارى را نپذيرد .\r\n( 3 ) 9 - از امام باقر ( ع ) ، فرمود :\r\nهيچ بشرى چشم در چشم مؤمن به او طعن نزند جز اينكه به بدترين مرگ بميرد و سزاوار باشد كه به خير برنگردد .\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nباب تهمت و بدگمانى\r\n( 1 ) 1 - از امام صادق ( ع ) ، فرمود :\r\nهر گاه مؤمن برادر ( دينى ) خود را تهمت زند ، ايمان از دلش سائيده گردد چنانچه نمك در آب .\r\n( 2 ) 2 - عمر بن يزيد ، از پدرش كه شنيدم امام صادق ( ع ) مىفرمود :\r\nهر كه برادر دينى خود را تهمت زند ، احترامى ميان آنها به جا نماند و هر كه با برادر دينى خود بيگانه وار عمل كند چنانچه با مردم ديگر ( كه با او هم عقيده نيستند ) او از آنچه خود را بدان بسته است ( از علاقه به مذهب ) بر كنار و بيزار شده است .\r\n( 3 ) 3 - امير المؤمنين ( ع ) در ضمن سخن خود فرمود :\r\nكار برادر دينى خود را به بهترين وجهى مقرر دار تا آنكه دليلى به دست تو آيد كه بر تو چيره شود و راه توجيه را بر تو ببندد و به هيچ سخنى كه از برادرت برآيد بد گمان مباش تا محمل خوبى براى آن توانى يافت .\r\n\r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n\r\n\r\nباب در كسى كه براى برادر مؤمن خود خيرخواهى نكرده\r\n( 1 ) 1 - از ابى حفص اعشى ، از امام صادق ( ع ) گويد : شنيدم از او كه مىفرمود :\r\nرسول خدا ( ص ) فرموده است : هر كه دنبال حاجت برادر مؤمن خود رود و براى او خيرانديشى نكند ، به خدا و رسولش خيانت كرده .\r\n( 2 ) 2 - از امام صادق ( ع ) كه فرمود :\r\nهر مؤمنى در حاجت برادر خود اقدام كند و براى او خير انديشى و تلاش نكند ، به خدا و رسولش خيانت كرده .\r\n( 3 ) 3 - از ابو بصير گفته كه : شنيدم امام صادق ( ع ) مىفرمود :\r\nهر كه از ياران ما براى كارى و حاجتى از برادر دينى او كمك خواسته شود و به اندازهء نهايت و توانائى خود در آن نكوشد ، به خدا و رسول و مؤمنان خيانت ورزيده ، ابو بصير گويد : به امام صادق ( ع ) گفتم : مقصود شما از مؤمنان چيست ؟ فرمود : همه ، از دوران امير المؤمنين ( ع ) تا آخر آنان ( چون همه مؤمنان يكى هستند ) .\r\n\r\n","description":"","footnote":"","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n\r\n( 1 ) 4 - از ابى جميله ، گويد : از امام صادق ( ع ) شنيدم مىفرمود :\r\nهر كه در برآوردن حاجت برادر خود اقدام كند و سپس نسبت به او در بارهء آن خيرانديشى و تلاش نكند ، چون كسى است كه به خدا و رسولش خيانت كرده است و خدا با او طرف است .\r\n( 2 ) 5 - از امام صادق ( ع ) ، فرمود :\r\nهر كه با برادر خود مشورت خواهد و رأى پاك و بىآلايش خود را به او ندهد ، خداى عز و جل عقل و تدبير از او بگيرد .\r\n( 3 ) 6 - از سماعه ، گويد : شنيدم از امام صادق ( ع ) مىفرمود :\r\nهر كه با برادر مؤمن خود در بارهء انجام حاجتى از او اقدام كند و حق نصيحت را براى او به جا نياورد ، محققاً به خدا و رسولش خيانت كرده است .\r\n\r\nباب خلف وعده\r\n( 4 ) 1 - از هشام بن سالم ، گويد : از امام صادق ( ع ) شنيدم مىفرمود :\r\nوعده دادن مؤمن به برادرش در حكم نذرى است كه كفّاره ندارد و هر كه از آن تخلّف كند ، به تخلّف از خدا آغاز كرده و به دشمنى او در آويخته ، و اين است قول خدا ( 2 سوره صف ) : « أيا آن\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\nكسانى كه گرويديد چرا مىگوئيد آنچه را نمىكنيد ( 3 ) وه چه دشمنى بزرگى دارد نزد خدا كه بگوئيد و نكنيد » .\r\n( 1 ) 2 - از امام صادق ( ع ) كه رسول خدا ( ص ) فرمود :\r\nهر كه ايمان به خدا و روز قيامت دارد بايد به وعده‌اى كه مىدهد وفاء كند .\r\n\r\nباب در كسى كه در را به روى برادر مؤمن خود ببندد\r\n( 2 ) 1 - از مفضل بن عمر ، گويد : امام صادق ( ع ) فرمود :\r\nهر آن مؤمنى كه ميان او و ميان مؤمن ديگر در بسته‌اى باشد ، خداى عز و جل ميان او و بهشت هفتاد هزار بارو بكشد كه ميان هر دو بارو هزار سال مسافت فاصله باشد .\r\n( 3 ) 2 - از محمد بن سنان گويد : من نزد امام رضا ( ع ) بودم و به من فرمود : اى محمد ! راستش اين است كه در زمان بنى اسرائيل چهار مؤمن بودند و يكى از آنها نزد سه ديگر رفت كه در يك خانه براى مناظره ميان خود گرد آمده بودند ، در خانه را كوبيد و چاكرى نزد او بيرون شد و از او پرسيد ، آقايت كجا است ؟ گفت :\r\n\r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n( 1 ) در خانه نيست ، آن مرد مؤمن برگشت و آن غلام نزد آقايش به درون خانه رفت ، آقايش از او پرسيد كى بود كه در را كوبيد ؟\r\nگفت : فلان كس بود و من در پاسخش گفتم : شما در خانه نيستيد ، آقا در برابر اين گزارش غلام خود خاموش شد و اعتنائى نكرد و غلام خود را در ردّ آن مؤمن سرزنش ننمود و هيچ كدام آن سه تن از برگشتن آن مؤمن از در خانه غمگين نشدند و به حديثى كه خود با هم در ميان داشتند روى آوردند و چون فردا شد بامداد آن مؤمن نزد آنها رفت و آنها را پيدا كرد ، با هم بيرون آمده بودند و مىخواستند بروند سر كشتزارى كه يكى از آنها داشت به آنها سلام داد و گفت : من هم با شما هستم ؟ به او گفتند : بسيار خوب ، و از او ( راجع به وضع ديروز ) عذر خواهى نكردند ، آن مرد حاجتمند و ناتوان بود ، چون ميان راه رسيدند ، به ناگاه چشمشان به تيكه ابرى افتاد كه بر آنها سايه كرد و گمان بردند بارانى در پى است و شتافتند كه زودتر به مقصد برسند و چون آن ابر در بالاى سرشان استوار و پا برجا شد ، به ناگاه يك جارچى از ميان آن تيكه ابر فرياد كشيد : اى آتش ! اينان را بگير ، منم جبرئيل فرستادهء خدا ، پس به ناگاه آتشى از ميان ابر شعله زد و آن سه تن مؤمن را در ربود و او تنها و هراسنده به جا ماند و در شگفت و تعجّب بود از آنچه بر سر آن مردم فرود آمد و نمىدانست سببش چيست ، به سوى شهر برگشت و يوشع بن نون ( وصى حضرت موسى ) را ملاقات كرد و به او خبر داد و آنچه را ديده و شنيده بود گزارش كرد ، يوشع بن نون فرمود : آيا نمىدانى كه خداوند بر آنها خشم كرد پس از آنكه از آنها خشنود بود و اين خشم براى كارى بود كه با تو كردند ، پرسيد با من چه كارى كردند ؟ يوشع براى او باز گفت ، آن مرد گفت : من آنها را حلال\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\n( 1 ) كردم و از آنها در گذشتم ، فرمود : اگر اين پيش از نزول عذاب بود ، براى آنها سودمند بود ولى اكنون براى آنها سودى ندارد و بسا باشد كه پس از اين به آنها سود بخشد .\r\n( 2 ) 3 - از امام صادق ( ع ) ، فرمود : هر آن مؤمنى كه ميان او و مؤمن ديگر پرده و حجابى باشد ، خدا ميان او و بهشت هفتاد هزار بارو و ديوار كشد كه كلفتى هر ديوارى و بارو هزار سال راه است ( ميان هر بارو تا باروى ديگر مسافت هزار سال است ) .\r\n( 3 ) 4 - از ابى حمزه ، گويد : به امام باقر ( ع ) گفتم : قربانت ! چه فرمائى در بارهء مسلمانى كه نزد مسلمان ديگر رفته براى ديدار او ( يا براى حاجتى كه خواستار است ) و آن مؤمن در خانه است و اين وارد اجازهء ورود خواهد و به او اذن ندهد كه در خانه آيد و نه از خانه نزد او برآيد ؟ فرمود : اى ابا حمزه ! هر مسلمانى نزد مسلمان ديگر رود براى ديدار او يا براى درخواست حاجتى و او در منزلش باشد و از او اذن خواهد و نزد او بدر نشود ، پيوسته در لعنت خدا باشد تا هر آنگاه كه به هم برخورد كنند ، من گفتم : قربانت ! در لعنت خدا با هم برخورند ؟ فرمود : آرى .\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\nباب در كسى كه برادر دينى از او كمك خواهد و او را كمك ندهد\r\n( 1 ) 1 - از حسين بن امين ، از امام باقر ( ع ) ، فرمود :\r\nهر كه به كمك برادر مسلمانش دريغ كند و در انجام حاجت او بخل نمايد ، گرفتار شود به كمك كسى كه گنهكار شود به خاطر او و مزدى هم نبرد .\r\n( 2 ) 2 - از امام باقر ( ع ) ، فرمود :\r\nهر مردى از شيعه‌هاى ما كه نزد يكى از برادرانش برود و از او در حاجت خود كمك خواهد و به او كمك نكند با اينكه توانا باشد ، خدا او را گرفتار كند كه حاجت ديگرى را از دشمنان ما بر آورد تا خدا او را در روز قيامت بدان عذاب كند .\r\n( 3 ) 3 - از امام صادق ( ع ) ، فرمود :\r\nمردى دست از كمك برادر مسلمان خود و كوشش در آن بر ندارد و ترك همدردى و همكارى با او نكند ، جز اينكه خدايش گرفتار كند به كمك كسى كه گناهكار شود به كمك كردن به او و مزدى هم نبرد .\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n( 1 ) 4 - از على بن جعفر ، از برادرش امام كاظم ( ع ) ، گويد :\r\nشنيدمش مىفرمود :\r\nهر كه مردى از برادرانش آهنگ او كرد و براى وضعى كه دارد به او پناهنده شده و او را پناه نداد با اينكه قادر است بدان پس محققاً پيوست خود را از خدا عز و جل بريده است .\r\n\r\nباب در كسى كه مانع مؤمنى شود از چيز خود يا ديگرى\r\n( 2 ) 1 - از امام صادق ( ع ) ، فرمود :\r\nهر مؤمنى چيزى را از مؤمنى ديگر دريغ دارد كه بدان نياز دارد و او هم بر آن توانا است كه از خود يا ديگرى براى او بدهد ، خدا او را روز قيامت با روى سياه و چشم كبود برپا دارد و دو دستش به گردنش بسته باشد پس گفته شود : اين است آن خيانت كارى كه به خدا و رسولش خيانت كرده و سپس فرمان دهند كه او را به دوزخ برند .\r\n( 3 ) 2 - از يونس بن ظبيان كه امام صادق ( ع ) فرمود :\r\nاى يونس ! هر كه حق مؤمنى را حبس كند ، خدا روز رستاخيز\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\nاو را پانصد سال روى دو پايش نگه دارد تا عرق او بلكه خون او روان شود و يك جارچى از سوى خدا جار كشد : اين است ستمكارى كه حق خدا را از او حبس كرده است ، فرمود : چهل روز سرزنش شود و سپس فرمان شود او را به دوزخ برند .\r\n( 1 ) 3 - امام صادق ( ع ) فرمود :\r\nهر كه خانه‌اى دارد و مؤمنى به نشستن در آن نياز دارد و آن را از وى دريغ كند ، خدا عز و جل فرمايد : اى فرشته‌هاى من ! بنده من به بندهء من از نشستن در خانهء دنيا دريغ ورزيد ، به عزت و جلال خودم سوگند ، او هرگز ساكن بهشت من نگردد .\r\n( 2 ) 4 - از على بن جعفر ، گويد : شنيدم أبو الحسن ( ع ) مىفرمود :\r\nهر كه نزد برادر مؤمن خود براى حاجتى آمد ، همانا او رحمتى است از طرف خدا عز و جل كه به سوى او روانه كرده است ، اگر آن رحمت را بپذيرد محققاً آن را به ولايت و دوستى ما پيوسته است و آن به ولايت خدا عز و جل پيوست باشد و اگر او را از حاجت خود باز گردانيد و آن را بر نياورد با اينكه به برآوردنش توانا است ، خدا بر او يك مار آتشين چيره كند كه در گورش او را بگزد تا به روز رستاخيز چه آمرزيده باشد و چه عذاب كشد و اگر حاجتخواه او را معذور داند بدحال‌تر باشد ، گويد : شنيدمش مىفرمود : هر كه يكى از برادران و هم مذهبانش به سوى او رود كه به دو پناهنده شود در يك وضعى از خودش كه بىچاره است و او وى را پناه ندهد با اينكه مىتواند ، پيوست خود را از خدا عز و جل بريده است .\r\n\r\n","description":"","footnote":"","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n\r\n\r\nباب در كسى كه مؤمن را بترساند\r\n( 1 ) 1 - از امام صادق ( ع ) كه رسول خدا ( ص ) فرمود :\r\nهر كه به مؤمنى نظرى اندازد كه او را بدان بترساند ، خدا عز و جل در روزى كه جز سايهء او سايه‌اى نيست ، او را بترساند .\r\n( 2 ) 2 - از امام صادق ( ع ) ، فرمود :\r\nهر كه مؤمنى را از سلطان بترساند تا به او بدى رسد و نرسد ، سزايش اين است كه در دوزخ رود ، و هر كه مؤمنى را از سلطانى بترساند تا به او بدى رسد و برسد به او ، سزايش اين است كه با فرعون و خاندان فرعون در دوزخ باشد .\r\n( 3 ) 3 - امام صادق ( ع ) فرمود :\r\nهر كه با نيم كلمه بر ضرر مؤمنى كمك كند ، روز قيامت خدا عز و جل را برخورد و ميان دو چشمش نوشته است نااميد است از رحمت من .\r\n\r\n","description":"","footnote":"","page_name":" 361 ","page_number":361},
  {"content":"\r\n . \r\n","description":"","footnote":"","page_name":" 362 ","page_number":362},
  {"content":"\r\n\r\n\r\nباب در سخن چينى\r\n( 1 ) 1 - از امام صادق ( ع ) كه رسول خدا ( ص ) فرمود :\r\nشما را به بدترين خودتان آگاه نكنم ؟ گفتند : چرا يا رسول اللَّه ، فرمود : آنها كه به سخن چينى روند و ميان دوستان جدائى افكنند و براى پاكان عيب جويند .\r\n( 2 ) 2 - از امام باقر ( ع ) ، فرمود :\r\nبهشت بر دروغ‌تراشانى كه براى سخن چينى روند حرام است .\r\n( 3 ) 3 - از امام صادق ( ع ) كه امير المؤمنين ( ع ) فرمود :\r\nبدان شما آنهايند كه به سخن چينى روند و ميان دوستان جدائى افكنند و براى پاك‌دامنان عيب جويند .\r\n\r\n","description":"","footnote":"","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n\r\n\r\nباب فاش كردن ( اسرار مذهب ) براى تقيّه و حفظ اسرار\r\n( 1 ) 1 - از محمد بن عجلان ، گويد : شنيدم امام صادق ( ع ) مىفرمود :\r\nراستى خدا عز و جل مردمى را براى فاش كردن اسرار سرزنش كرده و فرموده است ( 83 سوره نساء ) : « و هر گاه به آنها مطلبى راجع به امنيّت و ناامنى برسد آن را فاش مىكنند » بپرهيزيد از فاش كردن ( 2 ) 2 - از امام صادق ( ع ) ، فرمود :\r\nهر كه حديث ما را بر ضرر ما فاش كند ، چون كسى باشد كه حق ما را دانسته انكار كند . و به معلى بن خنيس فرمود :\r\nآنكه حديث ما را فاش كند ، چون كسى است كه منكر ما باشد .\r\n( 3 ) 3 - از امام صادق ( ع ) ، فرمود :\r\nهر كه حديث ما را فاش كند ، خدا ايمانش را ببرد .\r\n( 4 ) 4 - امام صادق ( ع ) فرمود :\r\nهر كه حديث ما را فاش كند ، ما را به خطا نكشته بلكه از روى عمد كشته است .\r\n( 5 ) 5 - از محمد بن مسلم ، گويد : شنيدم امام باقر ( ع ) مىفرمود :\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\nبنده روز قيامت محشور شود و خونى به گردن ندارد و به اندازهء يك خونِ حجامت يا بيشتر به او داده شود و به او گفته شود :\r\nاين است بهرهء تو از خون فلان كس ، و او بگويد : پروردگارا ! به راستى تو مىدانى كه جان مرا گرفتى و من خون كسى را نريخته بودم ، در پاسخ مىگويد : آرى ، تو از فلانى روايتى چنين و چنان شنيدى و آن را بر ضرر او روايت كردى و آن روايت نقل شد تا به فلان جبّار رسيد و او را كشت و اين سهم و بهرهء تو است از خون او .\r\n( 1 ) 6 - از امام صادق ( ع ) اين آيه را خواند ( 61 سوره بقره ) :\r\n« اين براى آن است كه آنان به آيات خدا كفر ورزند و پيغمبران را به ناحق بكشند » پس فرمود : هلا به خدا كه آنها را به دست خود و با شمشيرهاى خود نكشتند ولى احاديث آنها را شنيدند و آن را شهرت دادند و به واسطهء آن گرفتار شدند و كشته شدند و اين فاش كردن سرّ است و تجاوز است و گناه است .\r\n( 2 ) 7 - از امام صادق ( ع ) ، فرمود :\r\nدر قول خدا عز و جل « پيغمبران را به ناحق مىكشند » هلا به خدا كه آنها را با شمشير خود نكشتند ولى سرّ آنها را فاش كردند و شهرت دادند تا كشته شدند .\r\n( 3 ) 8 - امام صادق ( ع ) فرمود :\r\nراستى خدا عز و جل مردمى را به فاش كردن سرّ ، ملامت كرده است و فرموده است ( 83 سوره نساء ) : « و چون امرى بر آنها گزارش شود از امنيّت و ناامنى آن را فاش كنند » مبادا شما رازى را فاش كنيد .\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\n( 1 ) 9 - امام صادق ( ع ) فرمود :\r\nهر كه سرّى از ما فاش كند ، چون كسى باشد كه عمداً ما را كشته است و به خطا نكشته .\r\n( 2 ) 10 - امام صادق ( ع ) مىفرمود :\r\nفاش‌كنندهء سرّ ، شاك است و بىعقيده و آنكه آن را به نااهل گويد كافر است و هر كه به رشتهء محكم ( مذهب ) بچسبد ناجى است .\r\nگفتم : آن چيست ؟ فرمود : تسليم است .\r\n( 3 ) 11 - از ابى خالد كابلى كه امام صادق ( ع ) فرمود :\r\nراستى خدا عز و جل دين را دو دولت ساخته ، دولت آدم و آن دولت خدا است ، و دولت ابليس ، چون خدا خواهد آشكارا پرستش شود دولت آدم بر سر كار باشد و چون خواهد كه نهانى پرستيده شود ، دولت ابليس بر سر كار باشد و آنكه فاش كند آنچه را خدا خواسته از دين نهان باشد از دين بدر رفته است .\r\n( 4 ) 12 - از امام صادق ( ع ) :\r\nهر كه روز خود را با فاش كردن سرّ ما افتتاح كند ، خدا بر او مسلّط كند حرارت آهن و تنگناى زندان‌ها را .\r\n\r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n\r\nباب در كسى كه مخلوق را فرمانبرد به نافرمانى از خالق\r\n( 1 ) 1 - از امام صادق ( ع ) كه رسول خدا ( ص ) فرمود :\r\nهر كه خشنودى مردم را به خشم خدا جويد ، خدا ستايندهء او را از مردم نكوهش‌كنندهء او سازد .\r\n( 2 ) 2 - از امام باقر ( ع ) كه رسول خدا ( ص ) فرمود :\r\nهر كه خشنودى مردم را بدان جويد كه خدا را به خشم آرد ، هر كه ستايندهء او باشد به نكوهش او برخيزد و هر كه طاعت و فرمانبرى خدا را به غضب مردم مقدّم دارد ، خدا دشمنى هر دشمنى را براى او كفايت كند و حسد هر حسودى را و ستم هر ستم‌كننده را و خدا عز و جل برايش يار و پشتيبان باشد .\r\n( 3 ) 3 - از امام صادق ( ع ) كه مردى به حسين ( ع ) نوشت : مرا با دو حرف پند بده ، در پاسخش نوشت :\r\nهر كه امرى را با نافرمانى خدا بطلبد ، آنچه اميد دارد زودتر از دستش برود و از آنچه حذر دارد زودتر بر سرش آيد .\r\n( 4 ) 4 - از محمد مسلم كه امام باقر ( ع ) فرمود :\r\n\r\n","description":"","footnote":"","page_name":" 371 ","page_number":371},
  {"content":"\r\n . \r\n","description":"","footnote":"","page_name":" 372 ","page_number":372},
  {"content":"\r\n\r\nدين ندارد كسى كه فرمانبرى كسى را دين خود داند كه نافرمانى از خدا كند ، و دين ندارد كسى كه به افتراء ناحقى بر خدا دين دارى كند ، و دين ندارد كسى كه به انكار يكى از آيات خدا دين دارى كند .\r\n( 1 ) 5 - از جابر بن عبد اللَّه ( انصارى ) كه رسول خدا ( ص ) فرمود :\r\nهر كه سلطانى را به خشم آوردن خدا خشنود سازد ، از دين خدا بيرون رود .\r\n\r\nباب در عقوبت سريع گناهان\r\n( 2 ) 1 - از امام باقر ( ع ) كه رسول خدا ( ص ) فرمود :\r\nپنج است كه اگر درك كرديد از آنها به خدا پناه بريد :\r\nهرگز هرزگى در مردمى آشكار نشود تا به جايى كه آن را علنى سازد جز اينكه در ميان آنها طاعون و دردهائى كه در اسلاف گذشتهء آنها نبوده پديدار گردد ، و از كيل و ترازو كم نگذارند جز اينكه به قحطى و سنگينى و سختى مخارج زندگى و به ستم سلطان گرفتار شوند ، و زكات را دريغ ندارند جز اينكه باران آسمان از آنها دريغ شود و اگر به خاطر چهارپايان زبان بسته نباشد به آنها باران\r\n\r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\nنبارد ، و عهد و پيمان خدا و رسولش را نشكنند جز آنكه خدا دشمن آنها را بر آنها مسلّط كند و برخى از آنچه را دارند بگيرد ، و حكم نكنند به غير آنچه خدا [ عز و جل 
  ] نازل كرده جز اينكه خدا عز و جل كشمكش و نبرد ميان آنها فراهم سازد .\r\n( 1 ) 2 - از امام باقر ( ع ) كه در كتاب رسول خدا ( ص ) دريافتيم كه : هر گاه پس از من زنا پديدار گردد ، مرگ ناگهانى فراوان گردد و چون در كيل و وزن ( پيمانهء ترازو ) كم و بيش شود ، خدايشان به قحطى و كاستى مأخوذ دارد و هر گاه از زكات دريغ كنند ، زمين از بركت خود نسبت به زراعت و ميوه‌ها و معادن همه دريغ كند و هر گاه حكم به ناحق كنند ، به ستم و عدوان همكار شوند و هر گاه پيمان شكنند ، خدا دشمنان را بر آنها چيره سازد و چون قطع رحم كنند ، خدا مال را به دست اشرار اندازد و هر گاه امر به معروف و نهى از منكر نكنند و پيروى از نيكان خاندان من ننمايند ، خدا بدان آنها را بر آنها مسلّط گرداند و نيكان آنها دعا كنند ، براى آنها اجابت نشود .\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n\r\nباب همنشينى با گنهكاران\r\n( 1 ) 1 - از امام صادق ( ع ) ، فرمود :\r\nسزاوار نيست براى مؤمن در مجلسى نشيند كه خدا در آن نافرمانى مىشود و او هم نمىتواند آن را تغيير دهد .\r\n( 2 ) 2 - از جعفرى ، گويد : شنيدم أبو الحسن ( ع ) مىفرمود :\r\nچرا من مىنگرم كه تو نزد عبد الرحمن يعقوب هستى ؟ در پاسخ گفت : راستش او خال من است . امام فرمود كه : او سخن ناهموارى مىزند ، خدا را وصف مىكند ( به صورت و اوصاف جسم ) با اينكه خدا به وصف در نيايد يا با او بنشين و ترك ما كن ، و يا با ما بنشين و ترك او كن ! من گفتم : او هر چه خواهد بگويد چه مسئوليتى براى من دارد هر گاه من نگويم آنچه كه او مىگويد ؟\r\nأبو الحسن ( ع ) فرمود : آيا نمىترسى كه به او عذابى فرود آيد و به شما همه ( كه در گرد او هستيد برسد ) آيا ندانستى آن كسى را كه خود از اصحاب موسى ( ع ) بود و پدرش از ياران فرعون بود و چون سواران فرعون به موسى ( ع ) رسيدند ، از آن حضرت به جا ماند تا پدر خود را پند دهد و او را به موسى برساند ، و پدرش به همراه او ستيزه‌كنان گذشتند تا به كنارى از دريا رسيدند و هر دو غرق شدند و خبر او به موسى ( ع ) رسيد و فرمود : او در رحمت خدا است ولى\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\nچون بلا نازل شود از آن كسى كه نزديك گنهكار است دفاعى نمىشود .\r\n( 1 ) 3 - از امام صادق ( ع ) كه فرمود :\r\nبا اهل بدعت هم صحبت نشويد و با آنها ننشينيد تا در نظر مردم چون يكى از آنها محسوب شويد ، رسول خدا ( ص ) فرموده است :\r\nمرد هم كيش دوست و رفيق خود است .\r\n( 2 ) 4 - از امام صادق ( ع ) كه رسول خدا ( ص ) فرمود :\r\nهر گاه پس از من اهل ريب و بدعت را ديديد از آنها بيزارى جوئيد و بسيار به آنها دشنام بدهيد و در بارهء آنها بد گوئيد و طعن بزنيد و آنها را خفه و وامانده سازيد تا به فساد در اسلام طمع نكنند و مردم از آنها بر حذر شوند و از بدعت‌هاى آنها نياموزند تا خدا براى شما در برابر اين كار حسنات نويسد و درجات آخرت را براى شما بالا برد .\r\n( 3 ) 5 - از امام صادق ( ع ) ، فرمود :\r\nشايسته نيست براى مسلمان كه برادرى كند با هرزه و نه با احمق و نه با كذّاب .\r\n( 4 ) 6 - فرمود ( ع ) كه : امير المؤمنين ( ع ) چون بر منبر بر مىآمد\r\n\r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\nمىفرمود : مؤمن را سزد كه از رفاقت و برادرى با سه كس كناره ورزد :\r\n1 - بيباك و هرزه دارى . 2 - احمق و نابخرد . 3 - كذّاب ، اما بيباك و هرزه دارى : كار خود را براى تو آرايش دهد و دوست دارد به مانند او باشى و به كار دين و آخرت تو با تو كمكى نكند و همراهى با او جفا و سخت دلى آرد و رفت و آمد تو با او عار و ننگ باشد ، و اما احمق نابخرد : راستش اين است كه به خير و خوبى به تو دستور ندهد و براى دفاع از بدى از تو اميدى به او نيست و اگر چه خود را به رنج و تلاش اندازد براى تو و بسا كه خواهد ته تو سودى رساند و از نادانى به تو زيان بخشد ، مرگش بهتر است از زنده بودنش و خموشيش به است از سخن‌گوئيش و دوريش به است از نزديكى او ، و اما كذّاب : زندگى با او بر تو گوارا و راحت نيست ، گفتهء تو را نزد ديگران برد و حديث ديگران را براى تو آورد و هر وقت داستانى را به پايان رساند ، داستان ديگرى به دنبالش افزايد تا آنجا كه بسا راست گويد و باور نكنند و ميان مردم دشمنى افكند و كينه‌ها در سينه‌ها باديد آورد . از خدا بپرهيزيد و خود را بپائيد .\r\n( 1 ) 7 - از امام باقر ( ع ) كه پدرم فرمود : على بن الحسين ( ع ) به من فرمود : پسر جانم ! پنج كس را در نظر دار و به آنها همراه و هم سخن و رفيق راه مشو ، گفتم : پدر جان ! چه كسانند ؟ فرمود :\r\nبپرهيز از همراهى با كذّاب ، زيرا كه او به مانند سراب است ، نزديك كند به تو دور را و دور كند از تو نزديك را ، بپرهيز از همراهى فاسق و بدكار ، زيرا او است كه تو را به يك خوراكى بفروشد يا به كمتر از آن ، مبادا با بخيل رفاقت كنى ، زيرا او مالش را از تو دريغ دارد ،\r\n\r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n\r\nبه تو كمك مالى ندهد در آنگاه كه بينهايت بدان نيازمندى ، مبادا با احمق رفاقت كنى ، زيرا او مىخواهد به تو سود رساند و از نفهمى به تو زيان رساند . مبادا با كسى كه قاطع رحم است رفاقت كنى ، زيرا من او را در سه موضع از قرآن خدا عز و جل يافتم كه به او لعن شده است : خدا عز و جل فرمايد ( 23 سوره محمد ) : « بسا باشد كه اگر پشت داديد در زمين تباهى به بار آوريد و قطع رحم كنيد ( 24 ) آنهايند آن كسانى كه خدا لعنتشان كرده است و آنها را از گوش و چشم‌هايشان كور نموده است » و فرموده است ( 24 سوره رعد ) : « آن كسانى كه بشكنند پيمان خدا را پس از بستن آن و ببرند از آنچه خدا فرمان داده كه پيوست باشد و فساد كنند در زمين ، آنانند كه لعنت از آن آنها است و بد خانمانى » و در بقره فرموده است ( 27 ) : « آن كسانى كه بشكنند عهد و پيمان خدا را پس از بستن آن و ببرند آنچه را خدا فرمان داده كه پيوست شود و فساد كنند در زمين هم آنانند زيان‌كاران » .\r\n( 1 ) 8 - از شعيب عقرقوفى ، گويد : پرسيدم از امام صادق ( ع ) از قول خدا عز و جل ( 137 سوره نساء ) : « و به تحقيق نازل شده به شما در قرآن كه هر گاه شنيديد به آيات خدا كفرورزى و استهزاء شود » تا آخر آيه « با آنها ننشينيد تا در حديث ديگرى در آيند زيرا شما در اين صورت ( همنشينى با آنها ) به مانند آنهائيد ، به راستى خدا منافقان را با كافران همه در دوزخ گرد آورد » در پاسخ فرمود : همانا مقصود از اين آيه اين است كه وقتى شنيديد كه مردى حق را انكار مىكند و دروغ مىشمارد و به ائمه ( ع ) بد مىگويد ، از نزد او برخيز و با او همنشين مشو ، هر كه خواهد باشد .\r\n\r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\n( 1 ) 9 - از امام صادق ( ع ) ، فرمود :\r\nهر كه ايمان به خدا و روز رستاخيز دارد ، در مجلسى كه امام را كم شمارند و يا عيب كنند ، ننشيند .\r\n( 2 ) 10 - فرمود ( ع ) : امير المؤمنين ( ع ) فرمود :\r\nهر كه ايمان به خدا و روز جزا دارد ، در محل ريبه و تهمت نايستد .\r\n( 3 ) 11 - از عبد الأعلى ، گويد : شنيدم امام صادق ( ع ) مىفرمود :\r\nهر كه ايمان به خدا و روز جزا دارد ، نبايد در مجلسى نشيند كه در آن امام يا مؤمن عيب گفته شوند يا كم شمرده شوند .\r\n( 4 ) 12 - فرمود ( ع ) : سه مجلس است كه خدا دشمنشان دارد و عذاب بر اهل آنها ببارد ، شما با آنها ننشينيد و هم مجلس نشويد :\r\nمجلسى كه در آن كسى نشسته باشد كه در فتواى خود دروغ بافد ، و مجلسى كه ذكر دشمنان ما در آن تازه و خرم است و ذكر ما در آن فرسوده و كهنه است ، و مجلسى كه در آن كسى ما را شكست مىدهد ( از پيروى ما باز مىدارد خ ل ) و تو مىدانى ، سپس امام صادق ( ع ) سه آيه از كتاب خدا را خواند كه گويا در مشت او بودند :\r\n\r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n\r\n1 - ( 108 سوره انعام ) : « دشنام ندهيد آن كسانى كه مىخوانند معبودى را جز خدا تا آنها هم ندانسته به خدا دشنام گويند » 2 - ( 68 سوره انعام ) : « و هر گاه ديدى آن كسانى را كه در آيات ما در افتاده‌اند از آنها رو به گردان تا در حديث ديگرى در افتند » 3 - ( 176 سوره نحل ) : « زبان خود را به دروغ ميالائيد كه اين حلال است و اين حرام تا به دروغ بر خدا افتراء بزنيد » .\r\n( 1 ) 13 - از امام صادق ( ع ) ، فرمود :\r\nهر گاه گرفتار شدى به ناصبىها و همنشينى آنها چون كسى باش كه روى سنگ سرخ شده در آتش باشد تا برخيزى ، زيرا خدا آنها را دشمن دارد و لعنت مىكند و چون ديدى در بارهء يكى از امامان بد گويند ، بىدرنگ برخيز كه خشم خدا در اين جا بر آنها فرود آيد .\r\n( 2 ) 14 - امام صادق ( ع ) فرمود :\r\nهر كه نزد دشنام گوئى به اولياء خدا نشيند ، خداى تعالى را نافرمانى كرده است .\r\n( 3 ) 15 - از امام باقر ( ع ) ، فرمود :\r\nهر كه در مجلسى نشيند كه به امامى از ائمه در آن دشنام گويند و مىتواند برخيزد و نكند ، خدا در دنيا او را خوار كند و در\r\n\r\n","description":"","footnote":"","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\nآخرت عذاب كند ، و معرفت خوبِ ما را كه بدان بر او منّت نهاده است از او بگيرد .\r\n( 1 ) 16 - از يمان بن عبد اللَّه ، گويد : يحيى پسر ام طويل را ديدم در كناسه ( ميدان بزرگ كوفه ) ايستاده است و سپس با بلندترين آوازش جار كشيد : اى گروه اولياء اللَّه ! راستى كه ما بيزاريم از آنچه شما مىشنويد ، هر كه على ( ع ) را سبّ كند ، لعنت خدا بر او باد ، ما بيزاريم از آل مروان و آنچه جز از خدا مىپرستند ، سپس آهسته‌تر مىگفت : هر كه به اولياء خدا بد مىگويد با او همنشينى نكنيد ، و هر كه شكّ كند در آنچه ما بدان عقيده داريم با او هم آهنگى نكنيد ، و هر كه از برادران دينى شما نيازمند گردد كه از شما خواهش و گدائى كند ، به او خيانت كرده‌ايد ، سپس اين آيه را مىخواند ( 29 سوره كهف ) : « ما آماده كرديم براى ستمكاران آتشى كه سراپرده‌هايش آنان را فرا گرفته و اگر فريادرسى خواهند به آنها فريادرسى شود با آبى سوزان چون سرب گداخته كه چهره‌ها را كباب كند ، چه بد نوشابه‌اى است و چه بد تكيه گاهى است و متّكائى » .\r\n\r\nباب اصناف مردم\r\n( 2 ) 1 - از حمزة بن طيّار ، گويد : امام صادق ( ع ) به من فرمود :\r\n\r\n","description":"","footnote":"","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\nمردم بر شش صنف باشند ، گويد : گفتم : به من اجازه مىدهيد كه بنويسم ؟ فرمود : آرى ، گفتم : چه بنويسم ؟ فرمود :\r\nبنويس :\r\n1 - اهل و عيد ( يعنى مكلفان مسئول ) از اهل بهشت و دوزخ - بنويس ( 102 سوره توبه ) :\r\n2 - « ديگرانى كه به گناهانشان اعتراف دارند ، كردار خوب را با كردار بد در آميخته‌اند » گويد : گفتم : اينان كيانند ؟ فرمود : وحشى از اينها است - گويد : فرمود : بنويس ( 106 سوره توبه ) :\r\n3 - « و ديگرانى كه در عاقبت خود به امر خدايند يا آنها را عذاب كند و يا آنكه از آنها درگذرد و به آنها ببخشد » ، گويد : فرمود :\r\nبنويس ( 98 سوره نساء ) :\r\n4 - « جز مستضعفان از مردان و زنان و كودكان كه نه چاره‌اى توانند و نه به راهى پى برند ، چاره‌اى ندارند كه به كفر گرايند و راهى هم به ايمان ندارند » ( 99 سوره نساء ) :\r\n5 - « آنهايند كه بسا باشد خدا ازشان درگذرد » فرمود : بنويس :\r\n6 - اصحاب اعراف را ، گويد : گفتم : اصحاب اعراف چيستند ؟ فرمود : مردمى كه حسنات و سيئات آنها برابر باشد ، و اگر آنها را به دوزخ برد ، به كيفر گناهان آنها است و اگر آنها را به بهشت برد از رحمت و مهربانى او است .\r\n( 1 ) 2 - از حمزة بن طيّار كه امام صادق ( ع ) فرمود :\r\nمردم شش دسته‌اند و هر شش به سه دسته بر گردند : ايمان و كفر و گمراهى ، و ايشان اهل دو وعدند ، آن كسانى كه خدا به آنها وعدهء بهشت و دوزخ داده است : مؤمنان و كافران و مستضعفان و آنان\r\n\r\n","description":"","footnote":"","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n\r\nكه كارشان با خدا است يا عذابشان مىكند و يا توبهء آنها را مىپذيرد و آنان كه اعتراف كنند به گناهان خود ، در هم آميخته‌اند كردار خوب را با كردار ديگرى بد ، و ديگر اعراف هستند .\r\n( 1 ) 3 - از زراره كه گويد : من با حمران - يا من با بكير - نزد امام باقر ( ع ) رفتيم ، گويد : من گفتم به آن حضرت كه : ما اندازهء خود را دراز كنيم و بسنجيم ، فرمود : اندازه چيست ؟ گفتيم : ريسمان كار است ، و هر كه با ما موافق باشد در عقيده چه از علويان باشد و چه از ديگران ، با او دوستى كنيم و در آميزيم و هر كه مخالف ما باشد علوى باشد يا ديگرى ، از او بيزارى جوئيم ، در پاسخ فرمود : اى زراره ! گفتهء خدا درست‌تر است از گفتهء تو پس كجايند آنها كه خدا عز و جل فرمايد ( 98 سوره نساء ) : « جز مستضعفين از مردان و زنان و كودكان كه نه چاره توانند و نه به رأيى پى برند » .\r\nحماد در حديث افزوده است ، گويد : آواز امام باقر ( ع ) بلند شد و آواز من هم تا آنجا كه هر كه بر در خانه بود آن را شنيد .\r\nجميل از قول زراره در آن افزوده كه : چون سخن ميان من و او بسيار شد ، به من گفت : اى زراره ! بر خدا بايست است كه به بهشت نبرد گمراهان را .\r\n\r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\n\r\nباب كفر\r\n( 1 ) 1 - از داود بن كثير رقى ، گويد : به امام صادق ( ع ) گفتم :\r\nسنّتهاى رسول خدا ( ص ) چون فرائض و مقررات خدا عز و جل است ؟\r\nدر پاسخ فرمود : راستى خدا عز و جل فرائضى مقرر كرده كه بر بنده‌ها لازم شده‌اند ، پس هر كه يك فريضه از فرائض لازم شده را ترك كند و به آن عمل نكند و آن را انكار كند ، كافر باشد ، ( رسول خدا ) به امورى فرمان داده كه همهء آنها خوبند و كسى كه برخى از آنچه خدا عز و جل به بنده‌هاى خود امر كرده است از طاعتش ترك كند ، كافر نباشد ولى ترك فضيلت كرده است و از خير كاسته است .\r\n( 2 ) 2 - از زراره ، از امام باقر ( ع ) ، فرمود :\r\nبه خدا كه كفر قديم‌تر از شرك است و پليدتر و بزرگتر ، گويد :\r\nسپس يادآور كفر ابليس شد هنگامى كه خدا به او فرمود :\r\nبراى آدم سجده كن و خوددارى كرد از سجده كردن ، پس كفر بزرگتر از شرك است ، پس هر كه ديگرى را بر خدا عز و جل برگزيند و از طاعت و فرمانبرى سرباز زند و بر ارتكاب گناهان كبيره ايستادگى كند ، او كافر است و هر كه دينى جز دين و كيش مؤمنان بر پا دارد پس او مشرك است .\r\n( 3 ) 3 - از زراره ، از امام باقر ( ع ) ، گويد : سالم بن ابى حفصه و\r\n\r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\nاصحابش نزد امام يادآورى شدند و فرمود : راستى آنها منكرند كه هر كه با على ( ع ) جنگيده است مشرك باشد ، و امام باقر ( ع ) فرمود :\r\nآنها معتقدند كه محاربين با على ( ع ) كافرند ، سپس به من فرمود :\r\nراستى كفر از شرك پيشتر است ، سپس يادآور شد كفر ابليس را گاهى كه خدا به او فرمود : سجده كن و سرباز زد از اينكه سجده كند ، و فرمود : كفر پيشتر از شرك است پس هر كه بر خدا دليرى كند و از طاعت او سرباز زند و بر ارتكاب گناهان كبيره ايستادگى كند او كافر است يعنى اهانت‌ورزى است كافر .\r\n( 1 ) 4 - از حمران بن اعين ، گويد : از امام صادق ( ع ) پرسيدم از قول خدا عز و جل ( 3 سوره دهر ) : « به راستى كه او را به راه رهبرى كرديم يا شكرگزار و قدردان باشد يا ناسپاس و كفران ورز » در پاسخ فرمود : يا عمل كند پس او شاكر است و يا ترك عمل كند پس او كافر است .\r\n( 2 ) 5 - زراره گويد : از امام صادق ( ع ) پرسيدم از قول خدا عز و جل ( 5 سوره مائده ) : « و هر كس كفر ورزد از گرويدن محققاً عملش ساقط گردد » در پاسخ فرمود : يعنى ترك كند عملى را كه بدان اعتراف كرده است ، از اين بابت است اينكه ترك كند نماز را نه از براى بيمارى و نه از اشتغال به كارى .\r\n( 3 ) 6 - از موسى بن بكير ، گويد : پرسيدم از أبو الحسن ( ع ) از كفر و شرك كه كدام پيشتر است ، گويد : به من فرمود : من از تو سابقه نداشتم كه با مردم ستيزه كنى ، گفتم : هشام بن سالم به من\r\n\r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n\r\nدستور داده كه : اين را از شما بپرسم ، به من فرمود : كفر پيشتر است و آن به معنى انكار است ، خدا عز و جل فرموده است ( 34 سوره بقره ) « جز ابليس كه سر پيچيد و كبر ورزيد و از كفّار گرديد » .\r\n( 1 ) 7 - از زراره ، گويد : به امام باقر ( ع ) گفتم : مؤمن به دوزخ مىرود ؟ فرمود : نه به خدا ، گفتم : به دوزخ نرود جز كافر ؟ فرمود :\r\nنه ، جز كسى كه خدا خواهد و چون چند بار تكرار كردم ، به من فرمود : اى زراره ! من راستى كه من گويم : نه ، و مىگويم : جز هر كه را خدا خواهد و تو مىگوئى : نه ، و نمىگوئى : جز كسى كه خدا خواهد . ( راوى ) گويد : هشام بن حكم و حماد از زراره نقل كرده‌اند كه : گفته : من با خود گفتم : استادى است كه علم بحث و مناظره ندارد ، گويد : پس از اين خاطره به من فرمود : اى زراره ! چه گوئى در بارهء كسى كه براى تو اعتراف كرده كه بر مذهب تو است و هر چه بگوئى بدان عقيده‌مند و متديّن است ، آيا او را مىكشى ؟ چه مىگوئى در بارهء خدمتكاران و خانوادهء خودتان ، آيا آنها را مىكشى ؟ گويد : پس من گفتم : به خدا منم كه علم بحث و مناظره ندارم .\r\n( 2 ) 8 - از مسعدة بن صدقه ، گويد : از امام صادق ( ع ) شنيدم كه در جواب اين پرسش : كدام يك از كفر و شرك او از نوع شرك نبود ، زيرا او به پرسش ديگرى جز خدا دعوت نكرد و همانا پس از آن به اين موضوع دعوت كرد و مشرك شد .\r\n\r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\n( 1 ) 9 - از مسعدة بن صدقه ، گويد : شنيدم امام صادق ( ع ) در پاسخ اين پرسش كه : شما را چه شده است كه زنا كار را كافر ننامى و تارك نماز را كافر مىخوانى ، دليل فرق ميان اين دو چيست ؟\r\nفرمود : براى آنكه زناكار و هر كه به او مانند باشد همانا اين كار را به خاطر شهوت كند ، زيرا شهوت بر او چيره گردد و تارك نماز تنها از راه خوار شمردن و بىارزش دانستن آن است كه نماز نخواند و اين براى آن است كه زناكار از نزديك شدن با زن ، كامياب شود و به واسطهء طلب لذّت ، قصد آن زن كند ، و هر كه ترك نماز كند و به قصد ترك نماز برآيد ، قصد ترك نماز براى او لذّتى ندارد و چون لذّت و كامجوئى در ميان نباشد ، استخفاف و خوار شمردن و بىارزش دانستن در ميان مىآيد و هر گاه استخفاف به ميان آمد ، كفر واقع شود .\r\nگويد : از امام صادق ( ع ) پرسش شد ، به او عرض شد : چه فرق است ميان كسى كه به زنى نگاه كند و با او زنا كند و يا مى بنوشد و ميان كسى كه نماز را نخواند تا زناكننده و مىخوار استخفاف كن و خوار شمار نباشند چنانچه نماز نخوان استخفاف كن و خوار شمارنده است و حجّت و دليل در اين باره چيست ؟ و چه علّتى دارد كه تو ميان آنها فرق گذارى ؟ فرمود : حجّت و دليل در اين جا اين است كه هر آنچه تو خود را در آن وارد كنى ( و از روح تو خيزد ) داعى و غلبهء شهوت تو را بر آن وانداشته كه در مورد زنا و مى خوارى وجود دارد و تو خودت باشى كه خويش را به ترك نماز بخوانى و در اين جا شهوت نيست و اين همان استخفاف و بىاعتنائى است و اين است فرق ميان آن دو قسم .\r\n( 2 ) 10 - از امام صادق ( ع ) ، فرمود :\r\n\r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n\r\nهر كه در خدا و رسولش شكّ كند ، او كافر است .\r\n( 1 ) 11 - از منصور بن حازم ، گويد : به امام صادق ( ع ) گفتم :\r\nكسى شكّ دارد در رسول خدا ( ص ) ، فرمود : كافر است ، گفتم :\r\nكسى كه شكّ دارد در كفر شاكّ ، او هم كافر است ؟ پاسخى به من داد و من تا سه بار پرسش خود را باز گفتم و از چهرهء او خشم دريافت كردم .\r\n( 2 ) 12 - از عبيد بن زراره ، گويد : پرسيدم از امام صادق ( ع ) از تفسير قول خدا عز و جل ( 5 سوره مائده ) : « هر كه كفر ورزد به ايمان محققاً عملش سقوط كند » در پاسخ فرمود : مقصود ، كسى است كه ترك كرده است عملى را كه بدان اقرار و اعتراف داشته ، گفتم :\r\nزمينهء ترك عمل چيست ؟ همهء آن را وانهد و از دست بدهد ؟ فرمود :\r\nاز آن است آن كسى كه عمداً بىاينكه مست باشد و يا عملى در ميان نباشد را وانهد .\r\n( 3 ) 13 - از ابى مسروق ، گويد : امام صادق ( ع ) از من وضع مذهبى اهل بصره را پرسيد ، فرمود : چه مذهبى دارند ؟ گفتم : مرجئه هستند و قدريّه و حروريّه ، در پاسخ فرمود : خدا لعنت كند اين ملّتهاى كافر و مشرك را كه به هيچ وجه خداپرست نيستند .\r\n( 4 ) 14 - از فضيل ، گويد : نزد امام باقر ( ع ) رفتم و مردى خدمت\r\n\r\n","description":"","footnote":"","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n\r\nاو بود و چون من نشستم ، آن مرد برخاست و رفت و امام به من فرمود : اى فضيل ! اين كى بود نزد تو ؟\r\nگفتم : چه مذهبى داشت ؟ فرمود : حرورى بود .\r\nمن گفتم : او كافر است ؟ فرمود : آرى به خدا ، مشرك است .\r\n( 1 ) 15 - از محمد بن مسلم ، گويد : از امام باقر ( ع ) شنيدم مىفرمود :\r\nهر چه را اقرار و تسليم به بار آورد ايمان است ، و هر چه را انكار و جحود به بار آورد پس آن كفر است .\r\n( 2 ) 16 - از ابى حمزه ، گويد : شنيدم امام باقر ( ع ) مىفرمود :\r\nراستى على ( ع ) درى است كه خدا گشوده ، هر كه از آن درآيد مؤمن است و هر كه از آن برآيد كافر است .\r\n( 3 ) 17 - رسول خدا ( ص ) فرمود :\r\nطاعت على ( ع ) خوارى دارد و نافرمانى او كفر به بار آورد ، گفته شد : يا رسول اللَّه ! چگونه فرمانبرى على ( ع ) خوارى دارد و نافرمانيش كفر به بار آرد ؟ فرمود : على ( ع ) شما را به حق وامىدارد ، اگر فرمان او را ببريد خوار مىشويد ( يعنى در دنيا و در نظر خودتان ) و اگر نافرمانى او كنيد ، به خدا عزّ و جلّ كافر مىشويد .\r\n\r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n( 1 ) 18 - امام كاظم ( ع ) مىفرمود :\r\nراستى على ( ع ) بابى است از ابواب هدايت ، هر كه از راه على ( ع ) وارد شود مؤمن است و هر كه از آن بيرون رود كافر است و هر كه در آن وارد نشود و بدان پشت ندهد در آن طبقه‌اى باشد كه كار آنها با خدا است .\r\n( 2 ) 19 - از امام صادق ( ع ) ، فرمود :\r\nاگر بندگان در هنگامى كه نمىدانستند ، ايست مىكردند و به انكار نمىپرداختند ، كافر نبودند .\r\n( 3 ) 20 - از امام باقر ( ع ) ، فرمود :\r\nخدا عز و جل على ( ع ) را ميان خود و خلقش براى رهبرى بر پا داشته ، هر كه او را بشناسد مؤمن است و هر كه او را انكار كند كافر است و هر كه او را نفهمد گمراه است و هر كه با او امام ديگرى را برپا دارد مشرك است و هر كه با ولايت و دوستى او آيد به بهشت رود و هر كه با دشمنى او آيد به دوزخ رود .\r\n( 4 ) 21 - از امام كاظم ( ع ) ، فرمود :\r\nراستى كه على ( ع ) يكى از درهاى بهشت است و هر كه به آستانش درآيد مؤمن است و هر كه از آن برآيد كافر است و هر كه نه در آن درآيد و نه از آن برآيد ، در آن طبقه‌اى باشد كه كارشان با خدا است .\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\n\r\nباب وجوه كفر\r\n( 1 ) 1 - از ابى عمرو زبيرى ، از امام صادق ( ع ) ، گويد : به او گفتم : به من خبر ده از اينكه كفر در قرآن خدا عز و جل چند وجه دارد ؟ فرمود : كفر در كتاب خدا بر پنج وجه است : كفر جحود ، و جحود بر دو وجه است ، و ديگر كفر به وسيلهء ترك آنچه خدا بدان فرمان داده ، كفر برائت و كفر نعمت ، اما كفر جحود همان انكار ربوبيّت است و آن قول كسانى است كه گويند : نه پروردگارى و نه بهشتى و نه دوزخى و آن قول دو دسته از زنادقه است كه به آنها دهرى مذهب گويند ، و هم آنهايند كه گويند ( 23 سوره جاثيه ) :\r\n« و هلاك نكند ما را جز دهر » و آن دينى است كه براى خود مقرر كردند از روى سليقه و پسند خويش بدون بررسى و تحقيق و كاوش در اطراف آنچه مىگويند و خدا ( در بارهء آنان ) فرمايد ( 6 سوره بقره ) : « راستى آن كسانى كه كافرند براى آنها فرق ندارد كه بيمشان دهى يا بيمشان ندهى ، ايمان نمىآورند » مقصود كفر نسبت به توحيد و شناسائى خدا تعالى است ، اين يكى از دو وجوه كفر است .\r\nو وجه ديگرش : انكار با معرفت است و آن اين است كه منكر بداند حق است و با اين حال انكار كند ، مطلب نزد او ثابت باشد و خدا عز و جل در اين باره فرموده است ( 14 سوره نمل ) : « و آن را انكار كنند با اينكه در دل بدان يقين دارند ، از روى ستم‌گرى و گردن كشى » و هم خدا عز و جل فرموده است ( 89 سوره بقره ) : بودند\r\n\r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\n( 1 ) ( يهود مدينه ) كه پيش از ( هجرت پيغمبر به مدينه ) در آرزوى پيروزى بر كفّار به سر مىبردند ( به وسيلهء پيروى از پيغمبر خاتم ص ) و چون آنچه را شناخته بودند نزد آنها آمد بدان كفر ورزيدند لعنت خدا بر كافران باد » اين است تفسير دو وجه جحود و انكار .\r\nوجه سوم از وجوه كفر ، كفر به نعمت است و اين گفتار خدا تعالى است كه سليمان را حكايت مىكند ( 40 سوره نمل ) : « اين از فضل پروردگار من است تا مرا بيازمايد كه شكر گزارم يا ناسپاسى كنم ، هر كه شكرگزارى كند همانا براى خود شكرگزارى كرده است و هر كه ناسپاسى كند راستى كه پروردگارم بىنياز و كريم است » و فرموده است ( 7 سوره ابراهيم ) : اگر شكر كنيد هر آينه براى شما فزون كنيم ( نعمت را ) و اگر ناسپاسى كنيد راستى عذاب من سخت است سخت » و فرموده است ( 152 سوره بقره ) : « مرا ياد كنيد تا شما را ياد كنم و مرا شكر كنيد و به من ناسپاسى نكنيد » .\r\nوجه چهارم ترك آنچه خدا عز و جل بدان دستور داده است و آن مقصود است از قول خدا عز و جل ( 84 سوره بقره ) : « و گاهى كه از شما پيمان گرفتيم خون همگنان خود را نريزيد و آنها را از خانه خون بيرون نكنيد سپس اعتراف كرديد و شما بر آن گواه شديد ( 85 ) سپس هم شماها همگنان خودتان را كشتيد و گروهى آنها را از خانه‌هاشان بيرون كرديد و به كينه‌ورزى و دشمنى با آنها تظاهر و كمك كرديد و اگر آنها را اسير نزد شما آوردند فديه براى آنها مىدهيد و هم آن است كه بيرون كردن آنها از خانه‌شان بر شما حرام است آيا به بعضى از مقررات كتاب ( تورات ) مىگرويد و به بعضى كافر مىشويد ، چيست سزاى هر كه از شماها اين كار را مىكند خدا » آنها را كافر دانسته به واسطهء ترك آنچه خدا به آنها فرمان داده است ، و نسبت ايمان بدانها داده ولى از آنها نپذيرفته است\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n( 1 ) ايمانشان را ، سودمند براى آنها در نزد خودش ندانسته و فرموده است : « پس نيست سزاى هر كدام شما كه چنين كند جز رسوائى در زندگانى دنيا و در روز رستاخيز دچار شود به سخت ترين عذاب و نيست خداوند غافل از آنچه شما مىكنيد » .\r\nوجه پنجم از وجوه كفر ، كفر برائت است و اين است قول خدا عز و جل كه حكايت مىكند از ابراهيم ( ع ) ( 4 سوره ممتحنه ) : « ما به شما كافريم و ميان ما با شما دشمنى و بغض پديدار شده تا هرگز تا شما به خداى يگانه بگرويد » يعنى ما از شما بيزاريم ، و خدا فرموده است در ذكر ابليس و بيزارى جستن او از دوستان خود از آدمىزاده در روز قيامت ( 22 سوره ابراهيم ) : « راستى من كافر شدم بدان چه پيش از اين با من در آن شريك شديد » و خدا فرموده است ( 25 سوره عنكبوت ) :\r\n« همانا شما در برابر خدا بتانى را به پرستش گرفتيد ميان خودتان در زندگى ( چند روزه ) دنيا سپس روز رستاخيز به همديگر كافر شويد و همديگر را لعنت كنيد » يعنى از همديگر بيزارى و دورى جوئيد .\r\n\r\nباب ستون‌هاى كفر\r\n( 2 ) 1 - از امير المؤمنين ( ع ) ، فرمود : كفر بر چهار پايه است :\r\nفسق و غلوّ و شكّ و شبهه . فسق چهار پره دارد : جفا و كورى و غفلت و سركشى ، هر كه جفا كند ، حق را خوار گيرد و فقهاء را\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\n( 1 ) دشمن دارد و بر خلاف بزرگ اصرار ورزد و هر كه كوردل گردد ، ذكر را فراموش كند و پيرو گمان گردد و با آفرينندهء خود ستيزه جويد و شيطان بر او چيره گردد و بىتوبه و تواضع براى خدا آمرزش خواهد و غفلت نكند از گناه ، هر كه غفلت كند ، بر خود خيانت كرده و بر پشت در گشته و گمراهى خود را راشد پنداشته و آرزوهايش او را فريب داده‌اند و افسوس و پشيمانى يقهء او را گرفته‌اند هنگامى كه كار از كار گذشته و پرده برداشته شده و آنچه نمىپنداشت براى او رخ داده است ، هر كه از فرمان خدا سركشى كند ، به شكّ اندر شده و هر كه به شكّ افتد ، خدا بر فرازد و به سلطنت خود او را خوار سازد و به جلال خود او را خرد كند چونان كه به پروردگارش كه كريم است فريفته شده و در فرمان حضرت او تقصير روا داشته .\r\nغلوّ بر چهار پره است : تعمّق در رأى ، تنازع در رأى و كژ دلى و شقاق ، هر كه بسيار خرده بينى كند ، به حق نگرايد و جز غرق در امواج فروگيرنده نفزايد ، فتنه‌اى از پيرامونش برنخيزد جز اينكه فتنهء ديگرش فرا گيرد و پردهء ديانت او به درد و در كار در هم و گيج‌كننده‌اى فرو افتد . هر كه در رأى ، ستيزه كند و طرفيّت نمايد ، به حماقت شهره گردد و به خاطر لجبازى دنباله دار ، و هر كه كج دل شد ، خوبى در نزد او زشت باشد و بدى در چشم او زيبا گردد و هر كه بر امام بر حق بشورد و از جمع مسلمانان كناره گيرد ، راه زندگى بر او تيره گردد و كارش در هم شود و در تنگنا افتد و نتواند از آن برآيد زيرا از جز راه مؤمنان پيروى كرده است .\r\nشكّ بر چهار پره است : بر مِريَه و هوى و تردد و\r\n\r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n\r\n( 1 ) استسلام ( خود باختگى ) و آن فرمودهء خدا عز و جل است ( 55 سوره نجم ) : « به كدام از نعمتهاى پروردگارت سر ستيزه‌جوئى دارى ؟ » .\r\nدر روايت دگر است كه ( شكّ ) بر مريه است و هراس از حق و تردد استسلام در برابر جهل و اهل آن ، هر كه از آنچه در پيش او است بهراسد ، به دنبال سر برتابد ، و هر كه در ديانت ستيزه‌جو باشد ، در شك بچرخد و پيشتازان بر او سبقت جويند و ديگران او را دريابند و لگدمال شياطين گردد و هر كه دل بر هلاكت دنيا و آخرت نهد ، در اين ميان به هلاكت رسد ، و هر كه از آن رهائى يابد ، از فضل يقين باشد ، و خدا چيزى كمتر از يقين نيافريده است .\r\nو شبهه بر چهار پره است : خوش آمد از آرايش و خود آرائى و كج منشى و كج كشى و در آميختن حق و باطل ، و اين براى آن است كه آرايش جلوگير بينه و وسيلهء كشف حقيقت است ، و خود آرائى مايهء افتادن در شهوت است ، كجى صاحب خود را بسيار منحرف سازد ، و آميختن حق به باطل امواج ظلمتى است كه بر همديگر بر آمده‌اند ، اين است كفر و ستونها و پره‌هاى آن .\r\n\r\nباب صفت نفاق و منافق\r\n( 2 ) 1 - فرمود ( امير المؤمنين ( ع ) : نفاق بر چهار ستون قرار دارد :\r\nبر هوس‌رانى و سهل انگارى و كينه‌توزى و طمع‌ورزى .\r\nهوس رانى بر چهار پره است : بر ستم و دست اندازى و\r\n\r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n( 1 ) شهوت رانى و سركشى ، هر كه ستم كرد و شوريد ، گرفتارىهاى او بسيار باشد و از او كناره‌گيرى شود و بر او بتوفند ( بر زيان او كمك شود خ ل ) و هر كه دست اندازى و تجاوز كرد ، از هلاكتها نياسايد و دلش درست نماند و از شهوت‌رانيها خوددار نباشد و هر كه شهوت خود را تعديل نكند ، در بدمنشيها و بدمنشان اندر شود و هر كه سركشى كند از روى عمد و بىدليل ، خود را به گمراهى افكند .\r\nو سهل انگارى بر چهار پره است : بر فريب و آرزو و باد و بروت و تنبلى و اين براى آن است كه باد و بروت ، راه حق را ببندد و تنبلى تقصير در كردار به بار آرد تا مرگ برسد و اگر آرزو نباشد انسان اندازهء كار و كردار خود را بداند و اگر انسان اندازهء وضعى را كه در آن است بداند و بفهمد ، به ناگهان از هراس و ترس بميرد ، و فريب دست مرد را از كردار سودمند ، كوتاه سازد .\r\nكينه‌ورزى بر چهار پره است : بر كبر و فخر و حميّت و تعصّب ، هر كه كبر ورزد ، به حق پشت دهد و هر كه بر خود بنازد ، نابكار گردد و هر كه حميّت كشد ، به گناهان اندر شود و هر كه تعصّب كشد ، جور كند ، و چه بد وضعى است وضعى كه ميان پشت كردن به حق و نابكارى و اصرار بر گناه و جور است در گذشت از صراط .\r\nو طمع بر چهار پره است : شادى و خوش‌گذرانى و لجبازى و فزون‌طلبى شادكامى بد است نزد خداوند ، و خوش‌گذرانى سر بزرگى است ، و لجبازى بلاى كسى است كه او را به كشيدن بار گناهان وادار مىسازد ، فزون‌طلبى سرگرمى و بازى و دلدادگى است و پذيرفتن به دل پستى است به جاى آنچه كه بهتر و خوب است .\r\nاين است نفاق و ستون‌ها و پره‌هايش ، و خدا بر بنده‌هايش\r\n\r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n\r\n( 1 ) غالب است ، نامش بلند است و وجهش و الا است ( وجه : ذات او يا آنكه مقصود ، انبياء و حجج او و يا دين او است - از مجلسى ( ره ) و زيبا و نيكو ساخته ، هر چه را آفريده است دو دست جودش گشاده است و وسعت رحمتش همه چيز را فرا گرفته است ، امر او عيان است و نورش تابان ، بركتش در جريان است و حكمتش فروزان ، كتابش پا برجا است و حجّتش پيروز و هويدا ! دينش پاك و سلطنتش محكم و تابناك ، سخنش حق و برجا و موازينش عادلانه و رسولانش رساننده بودند ، بدكردارى را گناه شمرده و گناه را فتنه و فتنه را چركينى و خوش كردارى را رضامندى دانسته و رضامندى را توبه و توبه را پاك‌كننده ، پس هر كه توبه كرد ، به راه حق رفت و هر كس فتنه انگيخت ، گمراه شد مادامى كه به خدا بازگشت و به گناهش اعتراف نكرد ، و دليرى نكند برابر خدا مگر هلاك‌شونده .\r\nخدا را باش خدا را باش ، وه چه اندازه باب توبه به درگاهش وسيع است و رحمت مژدگانى و بردباريش بزرگ است ، وه چه كيفر و دوزخ جانكاه است و ضربتش سخت است ، هر كه به فرمانبرش پيروز گردد و كرامتش به خود جلب كند و هر كه در نافرمانيش در آيد و بال نقمت او چشد و به همين زودى زود پشيمان گردد .\r\n( 2 ) 2 - از محمد بن فضيل ، گويد : به ابى الحسن ( ع ) نوشتم و از او مسأله‌اى پرسيدم ، به من در پاسخ نوشت : ( 142 سوره نساء ) :\r\n« راستى منافقان با خدا فريب كارى كنند و او هم با آنها فريب به كار برد و هر گاه به نماز ايستند تنبلى كنند و به مردم خودنمائى سازند و جز اندكى به ياد خدا نباشند * در اين ميانه آويزانند و نه اينانند و نه از آنانند هر كه را خدا گمراه سازد هرگز راه را براى او در نيابى » نه از كفّارند و نه از مؤمنان\r\n\r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n\r\nو نه از مسلمانان ، اظهار ايمان كنند و به كفر و تكذيب گرايند ، خدا آنها را لعنت كند .\r\n( 1 ) 3 - از ابى حمزه ، از على بن الحسين ( ع ) ، فرمود : منافق غدقن مىكند و خود دست نمىكشد و فرمان مىدهد بدان چه خودش نمىكند ، و هر گاه به نماز ايستد اعتراض كند ، گفتم : يا ابن رسول اللَّه ! اعتراض چيست ؟ فرمود : روى برگردانيدن ، و هر گاه به ركوع رود ، چون گوسفند خود را به زمين اندازد ( يعنى قيام بعد از ركوع را نكند ) ، چون شب كند همّى جز صرف شام ندارد با اينكه روزه هم نبوده است ، و چون بامداد كند همّتش اين است كه با اينكه شب را بيدار نمانده ، اگر به تو حديثى گويد ، دروغ گويد ، و اگر به تو چيزى بسپارد به تو خيانت ورزد و اگر از او نهان شوى ، تو را بد گوئى كند و اگر به تو وعده‌اى دهد ، تخلّف نمايد .\r\n( 2 ) 4 - از عبد الملك بن بحر كه سند حديث را تا امام رسانيده و اين را هم بدان افزوده است : هر گاه ركوع كند ، چون گوسفند بخوابد ، و هر گاه به سجده رود چون كلاغى نوك به زمين زند ( يعنى سجده را بسيار كوتاه بجا آورد ) و چون بنشيند ، مانند سگى باشد كه بر سرِ دُم نشيند ( اين تعبير هم ظاهر اشاره به ترك جلسهء استراحت بعد از سجدتين و تعجيل در انجام نماز است ) .\r\n( 3 ) 5 - از امام صادق ( ع ) كه رسول خدا ( ص ) فرمود :\r\nمنافق به مانند تنهء درخت خرمائى است كه صاحبش خواهد در ساختمانى از آن بهره‌مند شود و سود برد در آنجا كه خواسته استوار و برجا نشده و آن را به جاى ديگر برده و آن جا هم استوار و برجا نشده و سرانجامش اين شده كه آن را در آتش سوخته ( و زير\r\n\r\n","description":"","footnote":"","page_name":" 423 ","page_number":423},
  {"content":"\r\n . \r\n","description":"","footnote":"","page_name":" 424 ","page_number":424},
  {"content":"\r\n\r\nديك مصرف كرده است ) .\r\n( 1 ) 6 - فرمود ( ع ) : رسول خدا ( ص ) فرموده است :\r\nهر آن اندازه كه خشوع تن و اندام بدن از آنچه در دل است بيشتر باشد نزد ما نفاق محسوب گردد .\r\n\r\nباب شرك\r\n( 2 ) 1 - از بريد عجلى ، گويد : از امام باقر ( ع ) پرسيدم از كمترين چيزى كه بنده بدان مشرك گردد ؟ فرمود :\r\nهر كه به هسته‌اى گويد : سنگريزه ، و يا به سنگريزه‌اى گويد : هسته است و سپس بدان متدين گردد .\r\n( 3 ) 2 - از ابى العباس ، گويد : از امام صادق ( ع ) پرسيدم از كمترين چيزى كه انسان بدان مشرك گردد ؟ فرمود :\r\nهر كه رأى را بدعت گذارد چه به واسطهء آن محبوب گردد و چه به واسطهء آن مبغوض شود .\r\n( 4 ) 3 - از امام صادق ( ع ) كه در تفسير قول خدا عز و جل ( 106 سوره يوسف ) : « و ايمان ندارند به خدا بيشتر آنان جز اينكه هم آنها مشرك\r\n\r\n","description":"","footnote":"","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n\r\nباشند » فرمود :\r\nشيطان را ندانسته فرمان برد و مشرك گردد .\r\n( 1 ) 4 - از ضريس ، از امام صادق ( ع ) در قول خدا عز و جل :\r\n« ايمان نياورد بيشتر آنان به خدا جز اينكه هم آنها مشرك باشند » فرمود :\r\nشرك در اطاعت است نه شرك در عبادت ، و از قول خدا عزّ و جلّ ( 11 سوره حج ) : « و برخى مردمند كه خدا بر حرف مىپرستند » ( پرسش شد ) و فرمود : راستى آيه‌اى در بارهء مردى نازل شود و سپس در بارهء پيروان او هم باشد ، سپس من گفتم : هر كه در برابر شما چيزى بر پا دارد ، او از كسانى است كه خدا بر حرف مىپرستد ؟ در پاسخ فرمود : آرى ، و بسا كه شرك محض باشد .\r\n( 2 ) 5 - از عميره ، گويد : از امام صادق ( ع ) شنيدم مىفرمود :\r\nمردم مأمورند ما را بشناسند و به ما مراجعه كنند و تسليم به ما باشند ، سپس فرمود : و اگر چه روزه دارند و نماز گزارند و شهادت دهند كه جز خدا معبود شايسته‌اى نيست و در دل گيرند كه به ما مراجعه نكنند ، بدين سبب مشرك باشند .\r\n( 3 ) 6 - از عبد اللَّه بن يحيى كاهلى ، گويد : امام صادق ( ع ) فرمود : اگر چنانچه مردمى خداى يگانه و بىشريك را بپرستند و نماز را بر پا دارند و زكات را بپردازند و خانهء خدا را حج كنند و ماه رمضان را روزه دارند و سپس بدان چيزى كه خدا ساخته و پيغمبر ساخته\r\n\r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\nاعتراض كنند و بگويند : چرا بر خلاف آن نساخته‌ايد ؟ يا در دل خود چنين تصوّرى بكنند ( گرچه به زبان نياورند ) ، به همين اعتراض خود ، مشرك گردند ، سپس اين آيه را خواند ( 64 سوره نساء ) :\r\n« نه ، نه سوگند به پروردگارت مؤمن نباشند تا تو را در اختلاف و نزاعى كه ميان آنها است حَكَم و قاضى سازند و سپس در دل خود از آنچه قضاوت كنى و حكم بدهى حرجى و ضيقى و اعتراضى در نيابند و به خوبى تسليم باشند و بپذيرند » سپس امام صادق ( ع ) فرمود : بر شما لازم است كه تسليم باشيد .\r\n( 1 ) 7 - از ابى بصير ، گويد : از امام صادق ( ع ) پرسيدم از قول خدا عز و جل ( 32 سوره توبه ) : « دانشمندان و عابدان خود را در برابر خدا ارباب و پروردگار خود گرفتند » در پاسخ فرمود :\r\nهلا به خدا اين دانشمندان و عبّاد آنها را به پرستش خودشان دعوت نكردند و اگر هم دعوت مىكردند آنها نمىپذيرفتند ولى به نظر خودشان حرام خدا را براى آنها حلال كردند و حلال خدا را براى آنان حرام كردند و آنان را ندانسته و نفهميده از اين راه اطاعت و پرستش كردند .\r\n( 2 ) 8 - از امام صادق ( ع ) ، فرمود :\r\nهر كس مردى را در نافرمانى خدا فرمان برد ، محققاً او را پرستيده است .\r\n\r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n\r\n\r\nباب شكّ\r\n( 1 ) 1 - از حسين بن حكم ، گويد : نوشتم به امام كاظم ( ع ) و به او خبر دادم كه من در حال شكّ افتاده ام و ابراهيم ( ع ) هم گفته است ( 260 سوره بقره ) : « پروردگارا به من بنما كه چگونه مرده‌ها را زنده مىكنى » و من دوست دارم كه شما يك چيزى ( معجزه‌اى و دليل امامتى ) به من بنمائيد ، در پاسخ نوشت كه : ابراهيم راستى مؤمن و معتقد بود و دوست داشت كه بر ايمان او افزوده شود و تو در شكّى و در شك‌كننده چيزى نيست ، و نوشت : شك تا آنجا است كه يقين نيامده و چون يقين آمد ، شك كردن روا نباشد ، و نوشت كه :\r\nراستى خدا عز و جل فرمايد ( 101 سوره اعراف ) : « در بيشترشان عهد و وفا نيافتيم و راستش دريافتيم كه بيشترشان فاسق و نابكارند » فرمود : اين آيه در بارهء شك‌كننده نازل شده است .\r\n( 2 ) 2 - امير المؤمنين ( ع ) در خطبه‌اش مىفرمود :\r\nدو دلى و ترديد به خود راه ندهيد تا به شك افتيد و شك نكنيد تا كافر شويد .\r\n( 3 ) 3 - از محمد بن مسلم ، گويد : من نزد امام صادق ( ع ) در سمت چپ آن حضرت نشسته بودم و زراره در سمت راستش نشسته بود و ابو بصير به آن حضرت وارد شده عرض كرد : يا ابا عبد اللَّه !\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n\r\nچه گوئى در بارهء كسى كه در خدا شك دارد ؟ در پاسخ فرمود : اى ابا محمد ! كافر است ، گفت : در بارهء رسول خدا ( ص ) شك دارد ؟\r\nفرمود : كافر است ، گويد : سپس رو به زراره كرد و فرمود : همانا كافر باشد در صورتى كه انكار كند .\r\n( 1 ) 4 - از ابى بصير ، گويد : از امام صادق ( ع ) پرسيدم از تفسير قول خدا عز و جل ( 82 سوره انعام ) : « آن كسانى كه گرويدند و ايمانشان آلوده به ظلم و ستم نشده است » فرمود : يعنى آلوده به شك نشده است .\r\n( 2 ) 5 - از امام صادق ( ع ) كه فرمود :\r\nراستى شك و گناه در آتشند نه از ما هستند و نه به ما توّجه دارند .\r\n( 3 ) 6 - از امام صادق ( ع ) ، فرمود :\r\nهر كه به فطرت توحيد و از پدر و مادر خدا پرست بزايد و در بارهء خدا شك كند ، هرگز به خير باز نگردد .\r\n( 4 ) 7 - از امام باقر ( ع ) ، فرمود :\r\nبا شك و انكار هيچ عملى سودمند نيست .\r\n( 5 ) 8 - در وصيّت مفضل است كه : شنيدم امام صادق ( ع ) مىفرمود :\r\nهر كه شك كند و يا گمان برد و يا بر يكى از آنها بپايد و بماند ، خدا عمل او را حبط كند و ساقط نمايد ، راستى كه حجّت خدا همان حجّت واضح و روشن است .\r\n\r\n","description":"","footnote":"","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n\r\n( 1 ) 9 - از محمد بن مسلم ، گويد : از امام باقر و يا امام صادق ( ع ) پرسيدم كه ما مىبينيم مردى عبادت و كوشش در امر دين و خشوع دارد و معتقد به حق ( در امر امامت ) نيست آيا از اين كردار خود سودى مىبرد ؟ در پاسخ فرمود : اى ابا محمد ! همانا مَثَل اهل بيت چون اهل بيتى است كه در بنى اسرائيل ، هيچ كدام آنها چهل شب كوشش نمىكرد جز آنكه دعا مىكرد و دعاى او اجابت مىشد ، ولى يك مرد از ميان آنها چهل شب كوشش كرد و سپس دعا كرد و دعاى او مستجاب نشد و نزد عيسى بن مريم عليهما السلام آمد و از حال خود شكايت كرد و از او خواسته كه براى او دعا كند ، فرمود :\r\nعيسى ( ع ) تطهير كرد و نماز خواند و به درگاه خدا عز و جل دعا كرد ، خدا عز و جل به او وحى كرد : اى عيسى ! راستى كه بندهء من نزد من آمد از جز درى كه بايد از آن وارد شود او به درگاه من دعا كرد و در بارهء تو شك داشت و اگر دعا كند تا گردنش ببرد و انگشتانش بريزند ، براى او مستجاب نكنم ، عيسى رو بدان كرد و فرمود : به درگاه پروردگارت دعا كنى و در بارهء پيغمبرش شك دارى ؟ گفت : يا روح اللَّه و كلمته ! محققاً آنچه فرمودى درست است ، از خدا بخواه كه شك را از دل من ببرد ، فرمود : عيسى براى او دعا كرد و خدا توبهء او را پذيرفت و از او قبول كرد و در شمار خاندان خود قرار گرفت .\r\n\r\n","description":"","footnote":"","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n\r\nباب گمراهى و گمراهان\r\n( 1 ) 1 - از هاشم صاحب پست ، گويد : من با محمد بن مسلم و ابو الخطاب گردهم بوديم ، أبو الخطاب به ما گفت : چه گوئيد در بارهء كسى كه امر امامت را نشناسد ؟ من گفتم : هر كه امر امامت را نشناسد ، كافر است ، أبو الخطاب گفت : كافر نيست تا حجّت بر او تمام شود و چون حجت بر او اقامه شود و آن را نپذيرد پس او كافر است ، محمد بن مسلم گفت : سبحان اللَّه ! اگر نپذيرد ، انكار هم نكند ، چرا كافر باشد ؟ هر گاه انكار نكند كافر نيست ، گويد : به حج رفتم خدمت امام صادق ( ع ) رسيدم و اين موضوع را به او گزارش دادم ، فرمود : تو حاضرى و آن طرف غايبند ، موعد شما امشب نزد جمرهء وسطى در منى باشد ( كه در حضور همه مسأله مطرح شود ) ، چون شب شد همه نزد او گرد آمديم ، أبو الخطاب و محمد بن مسلم هم بودند و آن حضرت بالشى گرفت و به سينه نهاد ( به رسم عرب كه بالش بر سينه نهند و بر آن تكيه دهند ) سپس به ما فرمود : در بارهء خدمتكاران و زنان و خاندان خود چه گوئيد ؟ آيا اقرار به يگانگى خدا ندارند ؟ گفتم : چرا ، فرمود : محمد ( ص ) را رسول خدا ندانند ؟\r\nگفتم : چرا ، فرمود : نماز نمىخوانند و روزه نمىگيرند و حج نمىكنند ؟ گفتم : چرا ، فرمود : آنچه را شما عقيده داريد مىفهمند و معتقدند ؟ گفتم : نه ، فرمود : آنها در نزد شما چه وضعى دارند ؟\r\nگفتم : هر كه امر امامت را نشناسد كافر است ، فرمود : سبحان اللَّه !\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\n( 1 ) آيا اين مردمى كه در راهها و سر آبها هستند ديدى ؟ گفتم : آرى ، فرمود : نيست كه نماز مىخوانند و روزه مىدارند و حج مىروند ؟\r\nنيست كه خدا را يگانه مىدانند و محمد ( ص ) را رسول خدا مىدانند ؟ گفتم : آرى ، فرمود : مىفهمند آنچه را شما عقيده داريد ؟\r\nگفتم : نه ، فرمود : آنها نزد شما چه حالى دارند ؟ گفتم : هر كه اين امر امامت را نداند كافر است .\r\nفرمود : سبحان اللَّه ! تو خانهء كعبه را نبينى و آن همه طواف‌كنندگان بر آن را و اهل يمن را و اينكه همه به پردهء كعبه چسبيدند ؟\r\nگفتم : چرا ، فرمود : همه نمىگويند : اشهد ان لا إله الّا اللَّه و اشهد ان محمداً رسول اللَّه و نماز مىخوانند و روزه مىدارند و به حج مىروند ؟\r\nگفتم : چرا ، گفت : اينها مىدانند آنچه را شماها عقيده داريد ؟ گفتم :\r\nنه ، فرمود : در بارهء آنها چه گوئى ؟ گفتم : هر كه اين امر امامت را نداند كافر است ، فرمود : سبحان اللَّه ! اين عقيدهء خوارج است ، سپس فرمود : اگر بخواهيد به شما خبر دهم ، من گفتم : نه ، پس فرمود : هلا براى شما بد است كه چيزى را بگوئيد تا از ما نشنويد ، گويد : من پنداشتم كه او ما را به گفتهء محمد بن مسلم مىچرخاند .\r\n( 2 ) 2 - از زراره ، گويد : به امام باقر ( ع ) گفتم : چه مىفرمائيد در زناشوئى با اين مردم ، راستى كه من به اين سنّ رسيدم كه مىبينى و هرگز زن نگرفتم ، فرمود : چه تو را از آن مانع شده است ؟ در پاسخ فرمود : گفتم : چيزى مرا مانع نشده جز اينكه مىترسم ازدواج با آنها حلال نباشد ، براى من ، شما چه دستور مىفرمائيد ؟ فرمود :\r\n\r\n","description":"","footnote":"","page_name":" 439 ","page_number":439},
  {"content":"\r\n . \r\n","description":"","footnote":"","page_name":" 440 ","page_number":440},
  {"content":"\r\n\r\n( 1 ) با اينكه جوانى چه مىكنى ، آيا شكيبائى مىكنى ؟ گفتم : كنيز براى خود مىگيرم ، فرمود : اكنون بياور آنچه دارى ، به چه دليل كنيزان را بر خود حلال مىشمارى ؟ گفتم : راستى كنيز چون زن آزاد نيست كه گرفتارى داشته باشد ، اگر چيزى از او ديدم كه مرا به شك انداخت او را مىفروشم و از او كناره مىكنم ، فرمود : به من بگو كه به چه دليل او را بر خود حلال مىدانى ؟ گويد : پاسخى نداشتم كه به او بدهم .\r\nپس به آن حضرت گفتم : پس رأى شما در زن گرفتن من چيست ؟ فرمود : من باكى ندارم كه زن بگيرى ، من گفتم : اينكه مىفرمائيد : من باكى ندارم كه تو زن بگيرى ، دو معنى دارد : اينكه من باك ندارم تو گناهى مرتكب شوى بىآنكه من به تو فرمان دهم پس شما چه دستورى به من مىدهى كه آن را به فرمان شما اجراء كنم ؟ در پاسخ من فرمود : رسول خدا ( ص ) زن گرفت و داستان زن نوح و زن لوط هم كه همان بوده است كه بوده ، راستى كه آنها ( 10 سوره تحريم ) : « در زير سرپرستى دو بنده از بنده‌هاى خوب ما بودند » من در پاسخ گفتم : رسول خدا ( ص ) به مانند من نبوده ، زن زير دست آن حضرت و به حكم او بوده است و بدين او اقرار داشته ، گويد : به من فرمود : تو چه نظر دارى در بارهء آن خيانت كه در قول خدا عز و جل آمده است ( 10 سوره تحريم ) : « پس خيانت كردند آن دو زن » مقصودى ندارد از آن جز هرزگى ( يعنى شرك و كفر و گناه بزرگ ) و حال اينكه رسول خدا ( ص ) به فلانى زن داد ، گويد : اصلحك اللَّه ! شما به من مىفرمائيد كه بروم و به امر شما زن بگيرم ؟ در پاسخم فرمود : اگر تو اين كار را مىكنى ، بر تو باد كه از زن‌هاى ساده و نابخرد بگيرى ، گفتم : زن‌هاى ساده و نابخرد چه كسانند ؟ فرمود :\r\n\r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\n( 1 ) پرده‌نشينان پارسا ، پس گفتم : آن زنى كه بر كيش سالم بن ابى حفصه است ؟ فرمود : نه ، گفتم : آن زنى كه بر كيش ربيعة الرأى است ؟ فرمود : نه .\r\nولى تزويج كن از دخترهاى جوان كه زير سرپرستى پدرانند و اظهار كفر نمىكنند و آنچه را هم كه شما از امر مذهب مىدانند نمىدانند ، گفتم : جز اين است كه يا مؤمن هستند و يا كافر ؟ در پاسخ فرمود : آن دختر روزه مىدارد و نماز مىخواند و از خدا مىترسد و با تقوى است ولى مذهب و عقيدهء شما را نمىداند ، من گفتم : خدا عز و جل فرموده است ( 2 سوره تغابن ) : « او است آن كسانى كه شما را آفريده است پس برخى از شما كافرند و برخى از شما مؤمن » نه به خدا احدى از مردم نيست كه مؤمن نباشد يا كافر نباشد ( واسطه‌اى در ميان نيست ) گويد : پس امام باقر ( ع ) فرمود :\r\nاى زراره ! قول خدا از گفتهء تو راست‌تر است ، ندانى كه خدا عز و جل مىفرمايد ( 103 سوره توبه ) : « در آميختند كردار شايسته را با كردار بد اميد است كه خدا توبهء آنها را بپذيرد » چون فرمود : عسى ، يعنى اميد است ، من گفتم : آنها هم نيستند جز مؤمن و يا كافر .\r\nگويد : پس فرمود : چه گوئى در قول خدا عز و جل ( 98 سوره نساء ) : « جز مستضعفان از مردان و زنان و كودكانى كه نه چاره توانند و نه راه را مىدانند » كه به ايمان رسند ، من در پاسخ گفتم : آنان هم در متن واقع يا مؤمن باشند يا كافر ، امام ( ع ) فرمود : به خدا نه مؤمن باشند و يا كافر ، سپس رو به من كرد و فرمود : چه گوئى در بارهء اصحاب اعراف ؟ من گفتم : آنان هم يا مؤمن باشند و نه كافر ، اگر به بهشت روند پس مؤمن باشند و اگر به دوزخ روند كافرند ، فرمود : به خدا نه مؤمن باشند و نه كافر ، اگر مؤمن بودند مانند ديگر مؤمنان ،\r\n\r\n","description":"","footnote":"","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\n( 1 ) به بهشت مىرفتند و اگر كافر بودند چون ديگر كافران به دوزخ مىرفتند ولى آنها مردمى باشند كه حسناتشان با سيئاتشان برابر است و كردار سست دست آنها را كوتاه كرده است و به راستى آنان چنانند كه خدا عز و جل در بارهء آنها فرموده است .\r\nمن گفتم : آيا آنها از اهل بهشتند يا از اهل دوزخند ؟ فرمود :\r\nآنها را در همان جا بنه كه خدا نهاده است ، گفتم : آيا در بارهء آنها با رجاء رأى مىدهى ؟ ( يعنى كارشان با خدا است ) فرمود : آرى ، عاقبت كارشان را با خدا مىدانم چنانچه خدا آنها را به سرانجام نامعلوم خودشان سپرده است ، اگر خواهد آنها را از رحمت خود به بهشت ببرد و اگر هم خواهد آنها را به دوزخ كشد براى گناهانشان و ستمى هم به آنها نكرده است ، من گفتم : آيا كافر ، به بهشت مىرود ؟ فرمود : نه ، گفتم : آيا جز كافر به دوزخ مىرود ؟ فرمود :\r\nنه ، جز آنكه خدا خواهد ، اى زراره ! من مىگويم آنچه خدا خواهد شود و تو نمىگوئى آنچه خدا خواهد شود ، هلا اگر تو بزرگ شوى ، از اين عقيده بر مىگردى و گرههاى دل تو گشوده شوند .\r\n\r\nباب مستضعف\r\n( 2 ) 1 - از زراره ، گويد : از امام باقر ( ع ) پرسيدم از مستضعف ؟\r\nفرمود :\r\nاو كسى است كه راهى به كفر ندارد تا كافر شود و راهى هم\r\n\r\n","description":"","footnote":"","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n\r\nبه ايمان نبرد و نتواند كافر گردد ، آنان كودكان نو رسند و هر مرد و زنى كه مانند كودكان باشد در خردمندى ، قلم از آنها برداشته است .\r\n( 1 ) 2 - از زراره ، از امام باقر ( ع ) ، فرمود : « مستضعفان آن كسانند كه حيله نتوانند و راه به جايى نبرند » فرمود : براى تحصيل ايمان چاره‌اى توانند و كافر هم نشوند ، چون كودكان و كسانى كه عقل آنها مانند كودكان است از مردان و زنان .\r\n( 2 ) 3 - از زراره ، گويد : از امام باقر ( ع ) معنى مستضعف را پرسيدم ، فرمود : كسى است كه چاره‌اى ندارد تا بدان كفر را از خود دور سازد و چاره‌اى ندارد كه به ايمان راه برد ، نه مىتواند كه مؤمن باشد و نه كافر باشد ، فرمود : كودكان و هر كس از مردان و زنان كه عقلشان چون كودكان باشد .\r\n( 3 ) 4 - از سفيان بن سمط بجلى ، گويد : به امام صادق ( ع ) گفتم :\r\nچه مىگوئى در مستضعفين ؟ در پاسخ من با چهرهء هراسناكى فرمود :\r\nيكى را سراغ داريد كه مستضعف باشد ، كجايند مستضعفان ؟ به خدا سوگند كه عقيدهء شما را دوشيزه‌ها در پشت پرده به هم مىرسانند و همهء سقاها در راه مدينه با هم گفتگو مىكنند .\r\n\r\n","description":"","footnote":"","page_name":" 447 ","page_number":447},
  {"content":"\r\n . \r\n","description":"","footnote":"","page_name":" 448 ","page_number":448},
  {"content":"\r\n\r\n( 1 ) 5 - از عمر بن ابان ، گويد : از امام صادق ( ع ) در بارهء مستضعفين پرسيدم ، در پاسخ فرمود : آنان اهل ولايت هستند ، گفتم :\r\nكدام ولايت ؟ در پاسخ فرمود : ولايت در ديانت و مذهب نيست ولى ولايت و هم بستگى در زناشوئى و ارث و معاشرت است و آنان نه مؤمن باشند و نه كافر و از آنها باشند آنها كه كارشان با خدا است عز و جل .\r\n( 2 ) 6 - از اسماعيل جعفى ، گويد : از امام باقر ( ع ) پرسيدم از دينى كه براى بندگان روا نيست بدان نادان بمانند ، در پاسخ فرمود :\r\nدين واسع است و رسا و خوارج از نادانى بر خود تنگ گرفتند ، گفتم : قربانت ! من دين خودم را كه بدان معتقدم باز گويم ؟ فرمود :\r\nآرى ، گفتم : گواهم كه تنها معبود شايستهء خدا است و گواهم كه محمد بنده و رسول او است و آنچه از جانب خدا آورده قبول دارم و شما را دوست دار و پيروم و از دشمن شما بيزارم و از هر كه بر گردن شما سوار شود و بر شما به زور فرمان روائى كند و حق شما را به ستم ببرد ، فرمود : تو چيزى كم ندارى و نادان نيستى ، همان است كه سوگند به خدا ما هم بدان معتقديم ، گفتم : آيا كسى كه اين امر را نداند سلامت بماند ؟ فرمود : نه ، مگر مستضعفان ، گفتم : آنها كيانند ؟ فرمود : زنان و فرزندان شماها سپس فرمود : تو ام ايمن را مىدانى ( آزاد كردهء رسول خدا بوده و از گواهان فدك است ) به راستى من گواهم كه او از اهل بهشت است و او هم نمىفهميد اين مذهب و عقيده‌اى كه شما داريد ( يعنى امامت سائر ائمه جز امير المؤمنين را نمىدانست و نسبت بدان معذور بود - از مجلسى ره ) .\r\n\r\n","description":"","footnote":"","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n\r\n( 1 ) 7 - امام صادق ( ع ) فرمود :\r\nهر كه اختلاف مردم را بفهمد مستضعف نباشد .\r\n( 2 ) 8 - از جميل بن درّاج ، گويد : به امام صادق ( ع ) گفتم :\r\nراستى من بسا به ياد اين مستضعفان مىافتم و مىگويم ما و آنها در منازل بهشت همراهيم ؟ امام صادق ( ع ) فرمود : خدا هرگز با شماها چنين نكند .\r\n( 3 ) 9 - از ايوب بن حُرّ ، گويد : ما حاضر بوديم كه مردى به امام صادق ( ع ) گفت : قربانت ! ما نگرانيم كه به واسطهء گناهان خود به درجهء مستضعفان تنزّل كنيم ، در پاسخ فرمود : نه به خدا هرگز خدا با شما اين كار را نمىكند .\r\n( 4 ) 10 - چون حديث 7 .\r\n( 5 ) 11 - از على بن سويد ، گويد : از امام كاظم ( ع ) پرسيدم از ضعفا ، در پاسخ من نوشت :\r\n\r\n","description":"","footnote":"","page_name":" 451 ","page_number":451},
  {"content":"\r\n . \r\n","description":"","footnote":"","page_name":" 452 ","page_number":452},
  {"content":"\r\n\r\nضعيف و ناتوان كسى است كه حجت به او نرسيده و اختلاف را نفهميده و هر گاه اختلاف را فهميد ، مستضعف نيست .\r\n( 1 ) 12 - از امام صادق ( ع ) كه امروز ، ديگر مستضعفى وجود ندارد ، مردان به مردان ابلاغ كرده‌اند و زن‌ها به زن‌ها ابلاغ كرده‌اند .\r\n\r\nباب « مُرْجَوْنَ لِأَمْرِ اللَّهِ » آنها كه كارشان با خدا است\r\n( 2 ) 1 - از زراره ، از امام باقر ( ع ) در قول خدا عز و جل ( 107 سوره توبه ) : « و ديگرانى كه كارشان با خدا است » فرمود : مردمى بودند مشرك و چون حمزه و جعفر و مانند آنها را كشتند كه از مؤمنان بودند ، سپس همانها مسلمان شدند و خدا را به يگانگى شناختند و شرك را به دور انداختند و ايمان در دل آنها ننشست تا از مؤمنان باشند و بهشت بايستِ آنها باشد و بر حال جحود و انكار خود نماندند تا كافر باشند و دوزخ را سزند ، پس بر اين وضع معلّق هستند ، يا خدا آنها را عذاب مىكند و يا آنكه توبهء آنها را مىپذيرد و از آنها در مىگذرد .\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\n( 1 ) 2 - از مردى كه گويد : امام باقر ( ع ) فرمود :  مُرْجَوْنَ لِأَمْرِ اللَّهِ  مردمى بودند كه مشرك بودند و حمزه و جعفر و مانند آنها از مؤمنان را كشتند ، سپس هم آنها بعد از اين كار مسلمانى گرفتند و خدا را يگانه دانستند و شرك را وانهادند و از دل مؤمن نشدند تا در شمار مؤمنان باشند و بهشت بر آنها بايست شود و كافر هم نزيستند تا دوزخ را سزند و آنها در اين حال كارشان با خدا است .\r\n\r\nباب اصحاب اعراف\r\n( 2 ) 1 - از زراره ، گويد : امام باقر ( ع ) به من فرمود : چه مىگوئى در بارهء اصحاب اعراف ؟ گفتم : آنها يا مؤمن باشند و يا كافر ، اگر به بهشت روند مؤمنند و اگر به دوزخ شوند كافرند ، فرمود : به خدا نه مؤمن باشند و نه كافر ، اگر مؤمن بودند مانند مؤمنان به بهشت مىرفتند و اگر كافر بودند به دوزخ مىشدند چونان كافران كه به دوزخ شدند ولى آنها مردمى بودند كه نيك و بدشان برابر بود و كردارشان كوتاه آمد برايشان ، و راستى كه آنان چنانند كه خدا عز و جل فرموده است ، من گفتم : آنها از اهل بهشتند يا از اهل دوزخ ؟ فرمود : آنها را در مقامى نه كه خدا نهادستشان ، من گفتم :\r\nشما كار آنها را به تأخير مياندازيد و در بارهء آنها با رجاء قائليد ؟\r\n\r\n","description":"","footnote":"","page_name":" 455 ","page_number":455},
  {"content":"\r\n . \r\n","description":"","footnote":"","page_name":" 456 ","page_number":456},
  {"content":"\r\n\r\nفرمود : آرى ، من كار آنها را با خدا مىگذارم چنانچه خدا كار آنها را با خود گذاشته ، اگر خواهد به رحمت خود آنان را به بهشت برد و اگر خواهد به سزاى گناهانشان آنان را به دوزخ كشد و ستمى به آنها نكرده است . گفتم : آيا كافر به بهشت مىرود ؟ فرمود : نه ، گفتم : آيا جز كافر به دوزخ مىرود ؟ گويد : در پاسخ فرمود : نه ، جز آنچه خدا مىخواهد . اى زراره ! راستش اين است كه من مىگويم آنچه هست كه خدا خواهد و تو نمىگوئى آنچه هست كه خدا خواهد ، هلا اگر تو سال خورده شوى بر گردى و گرههاى دلت گشوده شوند ( اين جزئى است از حديث مفصّلى كه در باب ضلال گذشت ) .\r\n( 1 ) 2 - مردى گويد كه : امام باقر ( ع ) فرمود : ( 102 سوره توبه ) : « آن كسانى كه آميختند كردار خوب و كردار ديگر بد را » ، پس آنان مردمى مؤمن بودند كه در حال ايمان خود گناهانى پديد آورند كه مؤمنان آنها را بد مىشمردند و بد مىداشتند ، اينان كه اميد مىرود خدا توبهء آنها را بپذيرد و از آنها درگذرد .\r\n\r\nباب در بيان اصناف مخالفان و ذكر قدريّه و خوارج و مرجئه و بيان حال اهالى كشورها و بلاد\r\n( 2 ) 1 - مردى از امام صادق ( ع ) كه فرمود : خدا لعنت كند\r\n\r\n","description":"","footnote":"","page_name":" 457 ","page_number":457},
  {"content":"\r\n . \r\n","description":"","footnote":"","page_name":" 458 ","page_number":458},
  {"content":"\r\n\r\nقدريّه را ، خدا لعنت كند خوارج را ، خدا لعنت كند مرجئه را ، خدا لعنت كند مرجئه را ، گويد : گفتم : آنان را يك بار لعنت كردى و اينان را دو بار فرمود : اينان مىگويند : كشنده‌هاى ما مؤمنند و دامنشان به خون ما آلوده است تا روز قيامت ، راستى خدا در كتاب خود از مردمى حكايت كرده است كه ( 83 سوره آل عمران ) :\r\n« هرگز به رسولى نگرويم تا براى ما دستور قربانى آورد كه آتش را بخورد ، بگو محققاً پيش از من رسولانى براى شما آمدند با معجزات و با همان دستورى كه شما گفتيد پس چرا آنها را كشتيد اگر شما راستگويانيد » فرمود : ميان قاتلان و قائلان ( به اينكه ما به رسولى ايمان نياوريم مگر دستور قربانى آتش بياورد ) پانصد سال فاصله بود و خدا قتل را به عهدهء آنها دانست براى آنكه بدان راضى و خشنود بودند .\r\n( 1 ) 2 - از ابى مسروق ، گويد : امام صادق ( ع ) از من پرسيد كه اهل بصره چه عقيده‌اى دارند ؟ من در پاسخ گفتم كه : مرجئه و قدريّه و حروريّه‌اند ، فرمود : خدا لعنت كند اين ملتهاى كافر و مشركى را كه به هيچ وجه خدا پرست نيستند .\r\n( 2 ) 3 - از امام صادق ( ع ) كه فرمود :\r\nاهل شام از مردم روم بدترند و اهل مدينه از اهل مكّه بدترند و اهل مكّه آشكارا به خدا كفر مىورزند .\r\n( 3 ) 4 - از ابى بصير كه امام باقر يا امام صادق ( ع ) فرمود :\r\n\r\n","description":"","footnote":"","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\nراستى اهل مكّه را آشكارا به خدا كفر مىورزند و به راستى كه اهل مدينه از اهل مكّه خبيث ترند ، هفتاد برابر خبيث ترند .\r\n( 1 ) 5 - از ابى بكر حضرمى ، گويد : به امام صادق ( ع ) گفتم :\r\nاهل شام بدترند يا اهل روم ؟ در پاسخ فرمود :\r\nروميان كافرند و با ما دشمنى نمىكنند و اهل شام هم كافرند و هم دشمن ما هستند .\r\n( 2 ) 6 - از فضيل بن يسار كه امام صادق ( ع ) فرمود :\r\nبا آنها همنشين نشويد - يعنى با مرجئه - خدا آنها را لعنت كند و لعنت كند ملّتهاى مشركى كه خدا را در هيچ موضوعى از موضوعها نمىپرستند .\r\n\r\nباب مؤلّفَة قلوبهم\r\n( 3 ) 1 - زراره از امام باقر ( ع ) كه فرمود :  « الْمُؤَلَّفَةِ قُلُوبُهُمْ »  مردمى بودند كه خدا را يگانه مىدانستند و از پرستش بتها برداشته بودند ولى معرفت به دين اسلام در دل آنها وارد نشده بود كه بدانند\r\n\r\n","description":"","footnote":"","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\nمحمد رسول خدا است و رسول خدا ( ص ) را شيوه بود كه با آنها الفت مىگرفت و آنها را به خود نزديك مىكرد و به آنها مىفهمانيد تا بفهمند و آنها را تعليم مىداد .\r\n( 1 ) 2 - از زراره ، گويد : از امام باقر ( ع ) تفسير قول خدا عز و جل و المؤلفة قلوبهم را پرسيدم : در پاسخ فرمود :\r\nآنها مردمى بودند كه خدا عز و جل را يگانه مىدانستند و دست از بتها برداشته بودند و اقرار داشتند خدا يگانه معبود بر حق است و محمد ( ص ) رسول خدا است و آنان با اين حال در برخى از آنچه پيغمبر ( ص ) آورده بود شك داشتند و خدا عز و جل به پيغمبرش ( ص ) دستور داد كه با مال خود و عطا ، آنها را به اسلام و مسلمانى الفت دهد تا اسلاميّت آنها پا برجا و خوب شود و بر دينى كه بدان در آمده‌اند و بر آن اقرار كرده‌اند بپايند .\r\nو راستى كه رسول خدا ( ص ) در جنگ حنين رؤساى عرب را از قريش و سائر قبائل مضر تأليف قلوب كرد از آن جمله ابو سفيان بن حرب و عيينة بن حصين فزارى و مانند آنها را از مردم عرب ، و انصار خشمگين شدند و نزد سعد بن عباده گرد آمدند و آنان را در « جعرانه » خدمت رسول خدا ( ص ) رسانيد ( محلى است ميان مكّه و طائف و هفت ميلى به مكّه مانده است ) و عرض كرد :\r\nيا رسول اللَّه ! به من اجازه مىدهيد سخن گويم ؟ فرمود : آرى ، سعد بن عباده گفت : اگر اين اموال را طبق دستورى كه از طرف خدا فرود آمده است ميان قوم خود تقسيم كردى ، ما رضايت داريم و اگر نه ، اين است رضايت نداريم ، زراره گويد : شنيدم كه امام باقر ( ع )\r\n\r\n","description":"","footnote":"","page_name":" 463 ","page_number":463},
  {"content":"\r\n . \r\n","description":"","footnote":"","page_name":" 464 ","page_number":464},
  {"content":"\r\n\r\n( 1 ) فرمود : رسول خدا ( ص ) فرمود : اى گروه انصار ! شما همه با گفتار سيّد و بزرگ خود سعد هم آهنگ هستيد ؟ گفتند : سيّد و آقاى ما ، خدا و رسول او است و در بار سوم گفتند : آرى ، ما همان قول و رأى او را داريم ، زراره گفت : شنيدم امام باقر ( ع ) فرمود : خدا هم نور و ايمان آنها را تنزّل داد و براى مؤلفة قلوبهم در قرآن سهمى مقرر ساخت .\r\n( 2 ) 3 - از امام باقر ( ع ) كه :\r\n الْمُؤَلَّفَةِ قُلُوبُهُمْ  هرگز به فراوانى امروزه نبوده‌اند .\r\n( 3 ) 4 - از اسحاق بن غالب ، گويد : امام صادق ( ع ) فرمود :\r\nاى اسحاق ! به نظر تو اهل اين آيه چندند ( 58 سوره توبه ) :\r\n« اگر از آن بدانها داده شود خشنود باشند و اگر به آنها داده نشود به ناگاه خشم مىكنند » فرمود : آنان از دو سوّم مردم بيشترند .\r\n( 4 ) 5 - از مردى كه امام باقر ( ع ) فرمود :\r\n الْمُؤَلَّفَةِ قُلُوبُهُمْ  هرگز از امروز بيشتر نبودند ، آنان مردمى بودند كه خدا را يگانه دانستند و از شرك جستند و معرفت رسالت محمد ( ص ) در دل آنها استوار نشد كه هر چه آورده از طرف خدا است و رسول خدا ( ص ) با آنها الفت گرفت و مؤمنين از آنها دلجوئى كردند پس از رسول خدا ( ص ) تا آنكه معرفت پيدا كنند .\r\n\r\n","description":"","footnote":"","page_name":" 465 ","page_number":465},
  {"content":"\r\n . \r\n","description":"","footnote":"","page_name":" 466 ","page_number":466},
  {"content":"\r\n\r\n\r\nباب در ذكر منافقين و گمراهان و ابليس در دعوت اليه\r\n( 1 ) 1 - جميل گويد : طيّار به من مىگفت : شيطان كه از فرشته‌ها نبود و همانا فرشته‌ها مأمور شدند به آدم سجده كنند و ابليس گفت :\r\nمن سجده نمىكنم ، چرا ابليس گنهكار شد كه سجده نكرد با اينكه از فرشته‌ها نبود ( و دستور سجده به او متوجه نبود ) ؟ گويد : من با او خدمت امام صادق ( ع ) رسيديم و گويد : به خدا به طرز خوبى سؤال را مطرح كرد ، به آن حضرت گفت : قربانت ! بفرمائيد آنچه را كه خدا عز و جل مؤمنان را بدان خوانده است از اينكه فرموده : « أيا آن كسانى كه گرويديد و ايمان آورديد » آيا منافقان را هم شامل مىشود و منافقان هم به همراه مؤمنان در اين خطاب وارد مىشوند ؟ فرمود :\r\nآرى و شامل گمراهان و اهل ضلال هم مىشود و شامل هر كس اعتراف كرده است به مسلمانى در ظاهر مىشود ، و ابليس هم از آن كسانى است كه به دعوت آشكار با آنان اعتراف كرده است .\r\n\r\n","description":"","footnote":"","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\n\r\nباب در بيان قول خدا تعالى :\r\n « وَ مِنَ النَّاسِ مَنْ يَعْبُدُ اللَّهَ عَلى حَرْفٍ  » ( 1 ) 1 - از فضيل و زراره ، از امام باقر ( ع ) در تفسير قول خدا عز و جل ( 11 سوره حج ) : « برخى مردمند كه خدا را به محض حرف مىپرستند و اگر خوبى ديد آسوده خاطر است و اگر گرفته‌اى به او رسيد روى برگرداند ، در دنيا و آخرت زيان كار است » زراره گويد : از امام باقر ( ع ) تفسير آن را پرسيدم ، در پاسخ فرمود : اينان مردمى هستند كه خدا را مىپرستيدند و از پرستش هر كه جز خدا بر كنار شده بودند و در بارهء محمد ( ص ) و آنچه آورده بود شك داشتند و زبانى مسلمان شدند و گفتند :\r\nأشهد أن لا إله الّا اللَّه و ان محمداً رسول اللَّه\r\nو به قرآن هم اعتراف كردند و آنها با اين حال در بارهء محمد و آنچه آورده بود شك داشتند و در بارهء خدا شك نداشتند ، خدا عز و جل فرمايد :\r\n« برخى مردمند كه مىپرستند خدا را به حرف » يعنى با شك در بارهء محمد ( ص ) و آنچه آورده است « و اگر به او خوبى رسد » يعنى عافيت در خود و مال و فرزندش بيند « بدان آسوده خاطر و دل بسته شود » و بدان خشنود گردد « و اگر فتنه‌اى به او رسد » يعنى بلائى در تنش يا مالش به فال بد گيرد و از ادامهء اقرار بر پيغمبر ( ص ) بدش آيد و به توقف و شك بر گردد و به دشمنى خدا و رسول و انكار به پيغمبر و آنچه\r\n\r\n","description":"","footnote":"","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\n( 1 ) آورده است برخيزد .\r\n( 2 ) 2 - از زراره ، گويد : از امام باقر ( ع ) پرسيدم از تفسير قول خدا عز و جل ( 11 سوره حج ) : « و برخى مردمند كه خدا را به حرف مىپرستند » فرمود : آنان مردمى بودند كه خدا را يگانه مىدانستند و از پرستش معبودان ديگر دست برداشتند و از شرك بدر آمدند و نفهميدند كه محمد ( ص ) رسول خدا است و آنها خدا را مىپرستيدند با شك در بارهء نبوّت محمد ( ص ) و آنچه آورده بود و نزد رسول خدا ( ص ) آمدند و گفتند كه : ما ملاحظه مىكنيم ، اگر اموال ما بسيار شد و تن ما سالم ماند و فرزندان ما سالم ماندند ، مىدانيم كه او راست مىگويد و راستى كه رسول خدا است و اگر جز اين باشد تأمل مىكنيم .\r\nخدا عز و جل فرمود : « اگر به او خوبى رسد بدان مطمئن شود » يعنى عافيت در دنيا « و اگر به او فتنه‌اى رسد » يعنى بلائى در جان و مالش « رو بر گرداند » يعنى به شك و شرك برگردد « زيان كار باشد در دنيا و آخرت و اين خود زيان آشكارى است * * در برابر خدا بخواند كسى را كه زيان و سودى به او ندارد » فرموده كه : به شرك بر گردد و جز خدا را بخواند و جز خدا را بپرستد ، پس برخى از آنهايند كه بفهمند و ايمان در دل آنها نشيند و بگروند و باور كنند و از مقام شك برآيند و به ايمان گرايند و برخى به حال شك بپايند و برخى هم به شرك برگردند .\r\n\r\n","description":"","footnote":"","page_name":" 471 ","page_number":471},
  {"content":"\r\n . \r\n","description":"","footnote":"","page_name":" 472 ","page_number":472},
  {"content":"\r\n\r\n\r\nباب كمتر چيزى كه به وسيلهء آن بنده ، مؤمن باشد و يا كافر گردد و يا گمراه شمرده شود\r\n( 1 ) 1 - از سليم بن قيس ، گويد : شنيدم على ( ع ) مىفرمود : مردى نزد او آمده بود و به او مىگفت : كمتر چيزى كه مرد با آن مؤمن است چيست ؟ و كمتر چيزى كه مرد با آن كافر است چيست ؟ و يا كمتر چيزى كه مرد با آن گمراه است ؟ در پاسخش فرمود : پرسيدى پس جواب را بفهم ، كمتر مقام ايمان است كه كسى موفّق شود خدا تبارك و تعالى خود را به دو بشناساند و براى او اقرار به فرمانبرى كند و پيغمبرش ( ص ) را به او بشناساند و طاعت او را هم بپذيرد و امام و حجت و شاهد خود را در روى زمين به دو بشناساند و به طاعت او هم اعتراف كند ، من به او گفتم : يا امير المؤمنين ! و اگر چه همه چيز را جز آنچه وصف كردى نداند ؟ فرمود : آرى ، هر گاه به وضعى باشد كه چون فرمانى به او دهند ببرد و چون او را نهى كنند باز ايستد . و كمتر چيزى كه بنده بدان كافر است اين است كه كسى پندارد آنچه را خدا از آن نهى كرده است مورد امر و دستور خدا است و آن را دين خود سازد و دنبال آن برود و پندارد كه خدا را مىپرستد و همانا كه شيطان را مىپرستد .\r\nو كمتر چيزى كه بنده به واسطهء آن كافر شود اين است كه حجّت خدا تبارك و تعالى و شاهد او را بر بنده‌هايش كه خدا عز و جل امر به طاعت او كرده و ولايت او را فرض نموده است نشناسد ، گفتم : يا امير المؤمنين ! آنها را برايم وصف كن ، فرمود :\r\n\r\n","description":"","footnote":"","page_name":" 473 ","page_number":473},
  {"content":"\r\n . \r\n","description":"","footnote":"","page_name":" 474 ","page_number":474},
  {"content":"\r\n\r\n( 1 ) آنهايند كه خدا عز و جل آنان را به خود و پيغمبرش قرين ساخته و فرموده است ( 95 سوره مائده ) : « أيا آنچنان كسانى كه گرويدند اطاعت كنيد خدا را و اطاعت كنيد رسول خدا را و صاحب الأمر خود را » گفتم :\r\nيا امير المؤمنين ! خدا مرا قربانت كند ، براى من توضيح بده ، پس فرمود : همانا كسانند كه پيغمبر ( ص ) در آخرين خطبهء خود در روزى كه خدا عز و جل جان او را گرفت فرمود : به راستى من در ميان شما دو چيز به جا مىگذارم كه هرگز پس از من ، گمراه نشويد تا بدانها چنگ زنيد : كتاب خدا و عترت خودم كه خاندان منند ، زيرا خداى لطيف و نازك بين و آگاه به من سفارش كرده كه آنها از هم جدا نشوند تا سر حوض بر من وارد شوند مانند اين دو انگشت - و دو انگشت مسبحهء خود را ( از دو دست ) با هم جمع كرد و نمىگويم مانند اين دو - و انگشت مسبحه و ميانه را ( از يك دست ) با هم جمع كرد تا يكى بر ديگرى پيش باشد ، بايد بدانها متمسك باشيد تا نلغزيد و گمراه نشويد و از آنها جلو نرويد تا گمراه شويد .\r\n\r\nباب\r\n( 2 ) 1 - از امام صادق ( ع ) ، فرمود :\r\nراستى بنى اميّه براى مردم تعليم ايمان را آزاد گذاشتند و تعليم شرك را آزاد نكردند و برنامهء خود ننمودند براى آنكه اگر مردم را بر آن وادار مىكردند ، آن را نمىشناختند و نمىپذيرفتند .\r\n\r\n","description":"","footnote":"","page_name":" 475 ","page_number":475},
  {"content":"\r\n . \r\n","description":"","footnote":"","page_name":" 476 ","page_number":476},
  {"content":"\r\n\r\n\r\nباب ثبوت ايمان و بحث در اينكه آيا روا هست خدا ايمان را از كسى بگيرد\r\n( 1 ) 1 - از حسين بن نعيم صحّاف ، گويد : به امام صادق ( ع ) گفتم : چرا مردى نزد خدا مؤمن باشد ( مردى نزد خدا مؤمن نباشد خ ل ) و ايمان او پيش خدا برجا باشد و سپس خدا او را پس از اينكه مؤمن است به كفر منتقل سازد ؟ گويد : در پاسخ فرمود : راستى كه خدا عادل است ، همانا مردم را دعوت به ايمان كرده است نه به كفر ، و احدى را به كفر دعوت نكرده و هر كه به خدا ايمان آورد و سپس ايمان او در پيشگاه خدا ثابت و محقق گردد ، خدا عز و جل پس از آن او را از ايمان به كفر منتقل نسازد . من به آن حضرت گفتم : مردى كافر است و كفرش ثابت است نزد خدا سپس پس از آن او را از كفر به ايمان منتقل مىسازد ؟\r\nگويد : در پاسخ فرمود : راستى خدا عز و جل همهء مردم را بر فطرت ساده و خداجو آفريده است ، ايمان به شريعتى را به خودى خود نمىفهمند و كفر و انكار به حق را هم ندارند سپس خداوند رسولان را فرستاد تا بنده‌هاى خدا را به ايمان دعوت كنند ، برخى را خدا هدايت كرد ( بدين وسيله ) برخى هم از هدايت خدا بهره‌مند نشدند .\r\n\r\n","description":"","footnote":"","page_name":" 477 ","page_number":477},
  {"content":"\r\n . \r\n","description":"","footnote":"","page_name":" 478 ","page_number":478},
  {"content":"\r\n\r\n\r\nباب صاحبان ايمان عاريه\r\n( 1 ) 1 - از محمد بن مسلم كه از امام باقر و يا امام صادق ( ع ) شنيدم مىفرمود :\r\nراستى خدا عز و جل خلقى را براى ايمان ثابت آفريده كه زوالى ندارد و خلقى را هم براى كفر ثابت آفريده كه زوالى ندارد و خلقى را هم ميان اين دو آفريده و به برخى ايمانى سپرده اگر خواهد براى آنها به پايان رساند مىرساند و اگر خواهد آن را از آنها بگيرد مىگيرد و فلانى از آنها بود كه ايمانش عاريت بود .\r\n( 2 ) 2 - از كليب بن معاويه اسدى از امام صادق ( ع ) فرمود :\r\nراستى بنده بامداد كند مؤمن و شام كند كافر و بامداد كند كافر و شب كند مؤمن ، و مردمى باشند كه ايمان را به عاريت دارند و سپس از آنها برگرفته شود و آنها را « مُعارين » نامند . سپس فرمود : فلانى از آنها است .\r\n( 3 ) 3 - از عيسى شلقان گويد : من نشسته بودم و امام كاظم ( ع ) گذر كرد و با او بره‌اى بود . گويد : گفتم : اى پسر ! مىبينى پدرت چه مىكند ؟ ما را به چيزى فرمان مىدهد و سپس از آن نهى مىكند ،\r\n\r\n","description":"","footnote":"","page_name":" 479 ","page_number":479},
  {"content":"\r\n . \r\n","description":"","footnote":"","page_name":" 480 ","page_number":480},
  {"content":"\r\n\r\nبه ما فرمان داد با ابى الخطاب دوستى كنيم و سپس به ما دستور داد او را لعن كنيم و از او بيزارى جوئيم .\r\nامام كاظم ( ع ) كه پسر بچه‌اى بود فرمود : راستى خدا خلقى را براى ايمانى آفريد كه زوال ندارد و خلقى را براى كفرى آفريد كه زوال ندارد و خلقى را هم ميان اين دو دسته آفريد و ايمان را بدانها عاريت داد و آنان را « مُعارين » نامند و هر گاه خواهد ، ايمان آنها را بازستاند ، أبو الخطاب از آنها بود كه ايمانى به عاريت داشت .\r\nگويد : سپس خدمت امام صادق ( ع ) رسيدم آنچه را به أبو الحسن ( ع ) گفته بودم و آنچه را به من گفته بود به آن حضرت گزارش دادم و امام صادق ( ع ) فرمود كه : او جوشش نبوّت است ( يعنى از سرچشمهء نبوّت جوشيده است ) .\r\n( 1 ) 4 - از يكى از اصحاب ما كه ابى الحسن ( ع ) فرمود :\r\nراستى خدا پيغمبران را به پيغمبرى آفريده و جز پيغمبر نباشند ، و مؤمنان را به گرويدن آفريده جز مؤمن نباشند ، و به مردمى هم ايمان به عاريت داده و اگر خواهد براى آنها به پايان رساند و اگر خواهد آن را از آنها بازستاند ، فرمود : در بارهء آنها جارى شده است حكم ( 98 سوره انعام ) : « پس پا برجا باشد و سپرده شده باشد » و به من فرمود : راستى فلانى مستودع و امانت دار بود براى ايمان خود ، و چون بر ما دروغ بست ، آن ايمان عاريه‌اش سلب شد .\r\n( 2 ) 5 - از امام صادق ( ع ) فرمود :\r\nراستى خدا پيغمبران را به سرشت نبوّت آفريده و هرگز بر نمىگردند ، و اوصياء را به سرشت وصايت آفريده و هرگز بر\r\n\r\n","description":"","footnote":"","page_name":" 481 ","page_number":481},
  {"content":"\r\n . \r\n","description":"","footnote":"","page_name":" 482 ","page_number":482},
  {"content":"\r\n\r\nنمىگردند ، و مؤمنان را به سرشت ايمان آفريده و هرگز بر نمىگردند ، و برخى باشند كه ايمانى به عاريت دارند و هر گاه دعا كند و در دعا اصرار ورزد با ايمان بميرد .\r\n\r\nباب در نشانهء عاريت دارِ ايمان\r\n( 1 ) 1 - از مفضل ، از امام صادق ( ع ) ، فرمود :\r\nراستى افسوس و پشيمانى و واويل همه براى كسى است كه بدان چه ببيند سود نبرد و نداند بر چه روش و مذهبى عمر مىگذراند ، سود مىبرد يا زيان ؟ من به آن حضرت گفتم : قربانت ! ناجى از اينان به چه نشانه شناخته مىشود ؟ فرمود : هر كس كردارش با گفتارش موافق است گواهى نجات برايش ثبت شده ، و هر كه كردارش با گفتارش موافق نيست ، همانا ايمان او عاريت است ( و در معرض زوال است ) .\r\n\r\nباب سهو دل\r\n( 2 ) 1 - از ابى بصير و ديگران كه امام صادق ( ع ) فرمود :\r\nراستى ساعتى از شب و روز بر دل گذرد كه نه كفر در آن\r\n\r\n","description":"","footnote":"","page_name":" 483 ","page_number":483},
  {"content":"\r\n . \r\n","description":"","footnote":"","page_name":" 484 ","page_number":484},
  {"content":"\r\n\r\nاست و نه ايمان و به مانند يك پارچه كهنه است ، گويد : سپس به من فرمود :\r\nآيا تو از خود چنين درك نكنى ؟ فرمود : سپس از طرف خدا است كه هرطور خواهد به دل نكته‌اى زند كفر باشد يا ايمان .\r\n( 1 ) 2 - از ابى بصير ، گويد : شنيدم كه امام باقر ( ع ) مىفرمود :\r\nدل باشد كه نه ايمان و نه كفر ، به مانند يك تيكه گوشت ، آيا كسى از شماها اين را دريافته .\r\n( 2 ) 3 - از على بن جعفر كه امام كاظم ( ع ) فرمود :\r\nبه راستى خدا دلهاى مؤمنان را پيچيده و درهم بر ايمان آفريده ( يعنى ايمان در لابلاى آن است ) و چون خواهد كه آنچه در آن است بدرخشد ، به حكمتش آبياريش كند و تخم دانش در آن بكارد و زارع و سرپرست بر آن پروردگار جهانيان است .\r\n( 3 ) 4 - از امام صادق ( ع ) كه دل ميان سينه و گلوگاه ، لرزان است تا به ايمان بسته شود و چون به ايمان بسته شد ، قرار گيرد ، و اين است تفسير قول خدا عز و جل ( 11 سوره تغابن ) : « و هر كه به خدا ايمان آورد دلش به راه آيد و آرام گردد » .\r\n\r\n","description":"","footnote":"","page_name":" 485 ","page_number":485},
  {"content":"\r\n . \r\n","description":"","footnote":"","page_name":" 486 ","page_number":486},
  {"content":"\r\n\r\n( 1 ) 5 - از محمد حلبى ، از امام صادق ( ع ) كه : دل پريشان و لرزان است ، در درون انسان به جستجوى حق است و چون بدان رسد ، آرام و بر قرار گردد .\r\nسپس امام صادق ( ع ) اين آيه را خواند ( 125 سوره انعام ) :\r\n« هر كه را خدا خواهد كه راه نمايد دلش را براى پذيرش مسلمانى بگشايد - تا آنجا كه فرمايد - گويا در آسمان بالا مىرود » .\r\n( 2 ) 6 - از ابى بصير كه شنيدم امام صادق ( ع ) مىفرمود : راستى ساعتى باشد در شب و روز كه دل نه ايمان دارد و نه كفر ، آيا تو از خود چنين دريافت نكنى ، سپس پس از آن سر انگشتى از طرف خدا به دل بنده خورد بدان چه كه او خواهد اگر خواهد به ايمان و اگر خواهد به كفر .\r\n( 3 ) 7 - امام صادق ( ع ) فرمود :\r\nبه راستى خدا دلهاى مؤمنان را وابسته به ايمان آفريده و چون خواهد آنچه در آنها است بدرخشد ، به حكمت آنها را بگشايد و تخم دانش در آنها بكارد و زارع و سرپرست بر آن پروردگار جهانيان است ( با اندك اختلافى گذشت ) .\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n\r\nباب در تيرگى دل منافق گرچه زبان آور باشد و روشنى دل مؤمن گرچه زبانش كوته باشد\r\n( 1 ) 1 - از عمرو كه يك روزى امام صادق ( ع ) به ماها فرمود :\r\nمردى بينى كه در سخنورى يك لام يا واو خطا نكند ، سخنورى است شيوا و زبر دست ، و راستى كه دلش از شب تار ، تيره و تارتر است و مردى را بينى كه نمىتواند آنچه را در دل دارد به زبان آرد و دلش چون چراغ مىفروزد .\r\n( 2 ) 2 - از سعد ، از امام باقر ( ع ) ، فرمود : دلها چهارند دلى كه در آن نفاق و ايمان است و دلى كه وارونه است و دلى كه چركين و زنگ زده است ، و دلى فروزنده و پاك ، من گفتم : دل فروزنده كدام است ؟ فرمود : به مانند چراغى در آن است ، و اما دلى كه چركين و زنگ زده و مطبوع است دل منافق است ، و دل فروزنده دل مؤمن است ، اگر به او بدهد ، شكر كند و اگر گرفتارش كند ، صبر كند ، و دل وارونه دل مشرك است .\r\nسپس اين آيه را خواند ( 22 سوره ملك ) : « آيا كسى كه نگونسار راه رود بر چهرهء خود راهبرتر است يا كسى كه راستا به راه راست مىرود » و اما آن دلى كه ايمان و نفاق در آن به هم آميخته است مردمى بودند در طائف ( گاهى مؤمن و گاهى كافر ) و هر كدام در\r\n\r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\nحال نفاق مرگش مىرسيد هلاك بود و اگر در وضع ايمان مرگش مىرسيد نجات داشت .\r\n( 1 ) 3 - از ابى حمزه ثمالى ، از امام باقر ( ع ) فرمود :\r\nدلها سه‌اند : دلى وارونه كه هيچ عقيده خوبى در آن جا نكند و اين دل كافر است و دلى كه در آن نكتهء سياهى است و خير و شرّ در آن با هم در كشمكش باشند و هر كدام از آنِ آن دل و موافق او باشند ، بر ديگرى چيره گردد ( و هر كدام بر دل برآيند بر ديگرى چيره گردد خ ل ) و دلى باز و گشاده كه در آن چراغها فروزانند و تا رستاخيز روشنى آن خاموشى نگردد و آن دل مؤمن است .\r\n\r\nباب در تغييرات احوال دل\r\n( 2 ) 1 - از سلام بن مستنير ، گويد : من خدمت امام باقر ( ع ) بودم كه حمران بن اعين بر او وارد شد و چيزهائى از او پرسيد و چون خواست برخيزد ، به امام باقر ( ع ) گفت : من به شما گزارش مىدهم ( خدا عمر شما را پاينده دارد و ما را به وجود شما بهره‌مند سازد ) كه ما خدمت شما مىرسيم و از نزد شما بيرون نمىروم تا دل ما نرم مىشود و نفوس تسلّى و آرامش يابد از اين دنيا و بر ما خوار و آسان شود آنچه كه از مال و دارائى در دست مردم است سپس از نزد شما كه بيرون مىرويم پيش مردم و تجّار ، دنيا دوست مىشويم ؟ گويد :\r\nامام باقر ( ع ) در پاسخ فرمود : همانا اين دلها است كه گاهى سخت و\r\n\r\n","description":"","footnote":"","page_name":" 491 ","page_number":491},
  {"content":"\r\n . \r\n","description":"","footnote":"","page_name":" 492 ","page_number":492},
  {"content":"\r\n\r\n( 1 ) سركش باشند و گاهى هموار و راهوار ، سپس امام باقر ( ع ) فرمود : اما ياران محمد ( ص ) گفتند : يا رسول اللَّه ! ما از نفاق بر خود ترس داريم ، فرمود : پيغمبر ( ص ) فرمود كه : چرا از آن ترس داريد ؟\r\nگفتند : تا در خدمت شما هستيم و شما به ما ياد آورى مىكنيد و ما را به آخرت تشويق مىكنيد ، از خدا مىترسيم و دنيا را فراموش مىكنيم و در آن بىرغبت مىشويم تا آنجا كه گويا آخرت را به چشم خود مىنگريم و هم بهشت و دوزخ را تا نزد شما هستيم و چون از نزد شما بيرون مىرويم و در اين خانه‌هاى خود در مىآئيم و بوى فرزندان مىشنويم و نان‌خوران و خانواده را مىنگريم نزديك است از آن حالى كه در خدمت شما داشتيم برگرديم و تا آنجا كه گويا هيچ عقيده و ايمانى نداريم ، آيا شما هم از اينكه اين تغيير وضع ، نفاق باشد ، بر ما ترس داريد ؟ رسول خدا ( ص ) در پاسخ آنها فرمود :\r\nهرگز ، اين بددليها نيرنگ‌هاى شيطان است كه به وسيلهء آنها شماها را به دنيا تشويق مىكند ، به خدا سوگند اگر شما بر همان حالى كه براى خود شرح داديد پيوسته مىمانديد ، هر آينه فرشته‌ها با شما دست مىدادند و به روى آب راه مىرفتيد و اگر نبود كه شما گناه مىكنيد و از خدا آمرزش مىخواهيد هر آينه خدا خلقى را مىآفريد تا گناه كنند و سپس از خدا آمرزش خواهند و خدا آنها را بيامرزد ، به راستى مؤمن فتنه پذير و بسيار توبه است ، آيا نشنيدى گفتار خدا عز و جل را ( 222 سوره بقره ) : « راستى خدا دوست دارد توّابين را و دوست دارد پاكيزه‌شوندگان را » و فرموده است ( 3 سوره هود ) : « از پروردگار خود آمرزش خواهيد و به او بازگشت كنيد » .\r\n\r\n","description":"","footnote":"","page_name":" 493 ","page_number":493},
  {"content":"\r\n . \r\n","description":"","footnote":"","page_name":" 494 ","page_number":494},
  {"content":"\r\n\r\n\r\nباب وسوسه و حديث نفس\r\n( 1 ) 1 - از محمد بن حمران ، گويد : از امام صادق ( ع ) پرسيدم از وسوسه گرچه بسيار باشد ؟ در پاسخ فرمود : چيزى در آن نيست ، مىگوئى\r\nلا إله الّا اللَّه\r\n( يعنى جز اقرار به يگانگى خدا كفاره و جبرانى لازم ندارد ) .\r\n( 2 ) 2 - از جميل بن درّاج كه به امام صادق ( ع ) گفتم : راستش اين است كه در دل من چيز بزرگى متصوّر مىشود ، در پاسخ فرمود :\r\nبگو\r\nلا إله الّا اللَّه\r\n، جميل گويد : هر گاه در دلم چيزى خطور مىكرد مىگفتم : لا إله الّا اللَّه از دل من بيرون مىرفت .\r\n( 3 ) 3 - از محمد بن مسلم كه امام صادق ( ع ) فرمود : مردى نزد پيغمبر ( ص ) آمد و گفت : يا رسول اللَّه ! من هلاك شدم ، در پاسخ او گفت : آن خبيث نزدت آمده و گفته : كى تو را آفريده و تو پاسخ گفتى : خدا و به تو گفته است : چه كسى خدا را آفريده ؟ آن مرد گفت : آرى ، بدان كه تو را به راستى فرستاده چنين بوده است پس رسول خدا ( ص ) به او گفت : به خدا كه اين محض ايمان است .\r\nابن ابى عمير گويد : اين حديث را براى عبد الرحمن بن حجاج گفتم و او گفت : امام صادق ( ع ) براى من باز گفت كه رسول خدا ( ص ) كه فرموده : به خدا اين محض ايمان است ، مقصودش ترس است از اين بوده كه چون اين خاطره در دلش رخ\r\n\r\n","description":"","footnote":"","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\nداده است هلاك شده باشد ( يعنى همين هراس از هلاكت براى اين خاطرهء نابجا دليل بر ايمان است و عين ايمان است ) .\r\n( 1 ) 4 - از على بن مهزيار ، گويد : مردى به ابى جعفر ( ع ) نوشت و از آنچه به خاطرش درآيد شكايت كرد ، امام در ضمن سخنش به او پاسخ داد : راستى خدا اگر خواهد تو را ثابت قدم سازد ، شيطان را به خود راه مده ، مردمى هم به پيغمبر ( ص ) شكايت بردند كه خاطره‌هائى در دل آنها افتد كه اگر باد آنها را سر به گم ببرد و يا تيكه تيكه شوند دوستتر دارند از اينكه آنها را به زبان آرند ، رسول خدا ( ص ) فرمود : اين را دريافت مىكنيد ؟ گفتند : آرى ، در پاسخ فرمود : سوگند بدان كه جانم به دست او است ، راستى كه اين صريح ايمان است و چون به شما رخ داد بگوئيد :\r\nآمنّا باللَّه و رسول و لا حول و لا قوّة الا باللَّه\r\n. ( 2 ) 5 - از امام باقر ( ع ) كه مردى نزد رسول خدا ( ص ) آمد و گفت :\r\nيا رسول اللَّه ! من منافق شدم ، فرمود : به خدا منافق نشدى و اگر منافق شده بودى ، نزد من نمىآمدى به من اعلام كنى ، چه باعث شكّت شده ؟ به گمانم كه آن دشمن حاضر در خاطر نزد تو آمده است و به تو گفته كى تو را آفريده ؟ و تو به او گفتى : خدا مرا آفريده پس به تو گفته : كى خدا را آفريده ؟ گفت : آرى بدان كه تو را به راستى فرستاده چنين شده است ، فرمود : شيطان از طرف خلاف در كردار به شما حمله كند و بر شما توانا نگردد و چيره نشود\r\n\r\n","description":"","footnote":"","page_name":" 497 ","page_number":497},
  {"content":"\r\n . \r\n","description":"","footnote":"","page_name":" 498 ","page_number":498},
  {"content":"\r\n\r\nو از اين راه به شما شعله‌ور شده تا شما را بلغزاند و هر گاه چنين شد هر كدام شماها خدا را به يگانگى ياد كند .\r\n\r\nباب اعتراف به گناه و پشيمانى از آن\r\n( 1 ) 1 - از على احمسى ، از امام باقر ( ع ) ، فرمود :\r\nبه خدا از گناه رها نشود جز كسى كه بدان اعتراف كند .\r\nگويد : و امام باقر ( ع ) فرمود : پشيمانى بس است براى توبه .\r\n( 2 ) 2 - امام صادق ( ع ) فرمود : نه به خدا خداوند تعالى از مردم نخواسته است جز دو خصلت :\r\nاعتراف به نعمت‌ها براى او تا نعمت را بر ايشان بيفزايد و اعتراف به گناهان خود تا آنها را بر ايشان بيامرزد .\r\n( 3 ) 3 - يكى از اصحابش ، از امام صادق ( ع ) گويد : شنيدم مىفرمود :\r\nراستى مرد گناهى كند و خدا به وسيلهء آنش به بهشت ببرد ، گفتم : خدا به گناه ، او را به بهشت برد ؟ فرمود : آرى ، راستش اين است كه گناهى مىكند و پيوسته ترسان است و بر خود خشمگين است و خدا به او ترحم مىكند و او را به بهشت مىبرد .\r\n\r\n","description":"","footnote":"","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\n( 1 ) 4 - از معاويه بن عمار ، گويد : شنيدم امام صادق ( ع ) مىفرمود :\r\nراستش اين است كه هيچ بنده‌اى به اصرار از گناه بيرون نيايد و هيچ بنده‌اى از گناه بدر نيايد جز به اقرار و اعتراف .\r\n( 2 ) 5 - از يونس بن يعقوب كه شنيدم امام صادق ( ع ) مىفرمود :\r\nهر كه گناهى كند و بداند كه خدا بر او مطلع است ، اگر خواهد عذابش كند و اگر خواهد او را بيامرزد ، خدا او را بيامرزد و اگر چه استغفار نكند .\r\n( 3 ) 6 - از امام صادق ( ع ) ، فرمود :\r\nبه راستى خدا دوست دارد كه بنده‌اى از جرم بزرگى طلب گذشت كند و بد دارد بنده‌اى را كه جرم اندك را خوار و بىاعتبار شمارد ( و در مقام توبه و تدارك آن نباشد ) .\r\n( 4 ) 7 - امير المؤمنين ( ع ) فرمود :\r\nراستى پشيمانى بر گناه و بدى به دست كشيدن از آن مىخواند و وامىدارد .\r\n( 5 ) 8 - از ابان بن تغلب گويد : شنيدم امام صادق ( ع ) مىفرمود : هيچ بنده‌اى نيست كه گناهى كند و از آن پشيمان گردد جز\r\n\r\n","description":"","footnote":"","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\nاينكه پيش از استغفار خدا او را بيامرزد و هيچ بنده‌اى نباشد كه خدا به او نعمتى دهد و بداند كه آن از طرف خدا است جز اينكه خدا پيش از آنكه او را حمد گويد ، وى را بيامرزد .\r\n\r\nباب نهان داشتن گناه\r\n( 1 ) 1 - از عباس مولاى امام رضا ( ع ) ، گويد : شنيدم آن حضرت مىفرمود :\r\nنهان داشتن كردار نيك برابر هفتاد حسنه است و آنكه بد كردارى را فاش سازد مخذول باشد و آنكه كردار بد را نهان سازد آمرزيده است .\r\n( 2 ) 2 - از امام رضا ( ع ) كه رسول خدا ( ص ) فرمود :\r\nنهان داشتن حسنه برابر هفتاد حسنه است و فاش‌كنندهء گناه مخذول است و نهان‌كنندهء آن آمرزيده است .\r\n\r\n","description":"","footnote":"","page_name":" 503 ","page_number":503},
  {"content":"\r\n . \r\n","description":"","footnote":"","page_name":" 504 ","page_number":504},
  {"content":"\r\n\r\n\r\nباب در كسى كه قصد حسنه كند يا سيّئه\r\n( 1 ) 1 - از زراره ، از امام باقر و يا امام صادق ( ع ) كه فرمود :\r\nراستى خدا تبارك و تعالى براى آدم در بارهء فرزندانش قرار داده كه هر كه قصد حسنه كند و آن را نكند ، براى او يك حسنه نوشته شود ، و هر كه قصد حسنه‌اى كند و آن را انجام دهد ، براى او ده حسنه نوشته شود ، و هر كه قصد سيّئه كند و نكند ، بر او نوشته نشود ، و هر كه قصد آن كند و انجام دهد ، بر او يك گناه نوشته شود .\r\n( 2 ) 2 - از امام صادق ( ع ) ، فرمود :\r\nراستى مؤمن قصد حسنه كند و بدان عمل نكند ، براى او يك حسنه نوشته شود و اگر او را عمل كند ، برايش ده حسنه نوشته شود و راستى مؤمن قصد بد كردارى كند و آن را نكند و بر او نوشته نشود .\r\n( 3 ) 3 - از عبد اللَّه بن موسى بن جعفر ( ع ) از پدرش امام كاظم ( ع ) گويد : از آن حضرت پرسيدم كه دو فرشتهء موكّل بر انسان مىدانند كه او قصد گناه كرده و يا قصد ثواب دارد ؟ در پاسخ فرمود : بوى مبال و بوى عطر يكى است ؟ گفتم : نه ، فرمود : راستى چون بنده قصد كار خوب كند ، نفس او خوش بو برآيد و فرشته\r\n\r\n","description":"","footnote":"","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\nدست راست به فرشته دست چپ گويد : برخيز ، زيرا او قصد كار خوب دارد و چون آن كار خوب را انجام دهد ، زبانش قلم او باشد و آب دهانش مداد او و آن را براى او ثبت كند و چون قصد گناه كند نفسش بد بو و درآيد و فرشتهء دست چپ به فرشتهء دست راست گويد :\r\nتوقف كن ، او قصد بدكارى دارد و چون آن كار را بكند ، زبانش قلم او باشد و آب دهانش مداد او و آن را بر او ثبت كند .\r\n( 1 ) 4 - از فضل بن عثمان مرادى ، گويد : شنيدم امام صادق ( ع ) مىفرمود كه : رسول خدا ( ص ) فرموده است : چهار خصلت است كه : در هر كه باشند ، موجب نجاتند و پس از آنها هلاك نباشد جز آنكه سزاى هلاكت را بايد بنده‌اى قصد كار خير كند و آن را انجام دهد ، اگر آن را هم نكند ، خدا برايش بر اثر حسنِ نيّت حسنه‌اى نويسد و اگر آن را به جا آرد ، خدا برايش ده حسنه نويسد ، و قصد كار بد كند اگر آن را نكند چيزى بر او نوشته نشود و اگر بد را كند هفت ساعت مهلتش دهند و فرشتهء كاتب حسنات به فرشتهء سيّئات كه بر دست چپ است گويد : شتاب مكن ، بسا باشد كه دنبال آن ، كار خيرى كند كه آن را محو سازد زيرا خدا عز و جل ( 115 سوره هود ) : « به راستى حسنات سيئات را ببرند » يا آنكه استغفار كند و آمرزش خواهد و اگر او در دنبال آن گناه بگويد : « از آن خدا آمرزش خواهم كه نيست معبود شايسته‌اى جز او داناى نهان است و عيان ، عزيز و حكيم ، آمرزنده است و مهربان صاحب جلال است و اكرام و به سوى او باز گردم » بر او چيزى نوشته و اگر هفت ساعت بگذرد و حسنه‌اى دنبالش نياورد و استغفار هم نكند ، كاتب حسنات به كاتب سيّئات گويد : بنويس گناه را بر اين بدبخت محروم .\r\n\r\n","description":"","footnote":"","page_name":" 507 ","page_number":507},
  {"content":"\r\n . \r\n","description":"","footnote":"","page_name":" 508 ","page_number":508},
  {"content":"\r\n\r\n\r\nباب توبه\r\n( 1 ) 1 - از معاويه بن وهب كه شنيدم امام صادق ( ع ) مىفرمود :\r\nچون بنده توبهء نصوح كند ، خدا او را دوست دارد و در دنيا و آخرت بر او پرده پوشى كند ، من گفتم : چگونه پرده پوشى كند از او ؟ فرمود : هر چه از گناهان كه دو فرشته موكّل بر او برايش نوشته‌اند از يادشان ببرد و به اعضاى بدنش وحى كند كه گناهان او را نهان دارند و به هر تيكه‌اى از زمين وحى كند كه آنچه گناه به روى كرده است نهان ساز و در هنگام ملاقات او با خدا هيچ گواهى بر گناهانش اقامه نشود .\r\n( 2 ) 2 - از محمد بن مسلم ، از امام باقر يا امام صادق ( ع ) در تفسير قول خدا عز و جل ( 275 سوره بقره ) : « پس هر كه را پندى آمد از طرف پروردگارش و دست باز گرفت ، از آن او است آنچه در پيش گرفته است » فرمود : موعظة توبه است .\r\n( 3 ) 3 - از ابى الصباح كنانى ، گويد : از امام صادق ( ع ) پرسيدم از قول خدا عز و جل ( 8 سوره تحريم ) : « أيا آن كسانى كه گرويدند به خدا باز گرديد با توبهء نصوح » فرمود :\r\nيعنى بنده توبه كند از گناه و بدان باز نگردد .\r\n\r\n","description":"","footnote":"","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n\r\nمحمد بن فضيل گفته : من تفسير آن را از أبو الحسن ( امام كاظم ع ) پرسيدم ، فرمود : يعنى از گناه توبه كند و سپس بدان باز نگردد و دوست‌ترين بنده‌ها نزد خدا تعالى فتنه پذيرانى هستند كه بسيار توبه كنند .\r\n( 1 ) 4 - از ابى بصير ، گويد : به امام صادق ( ع ) گفتم : ( 8 سوره تحريم ) : « أيا آن كسانى كه گرويديد ، توبه كنيد به درگاه خدا توبه نصوح » ( يعنى چه ؟ ) فرمود : آن توبه از گناهى است كه هرگز بدان باز نگردد ، گفتم : كدام ما هست كه باز نمىگردد ؟ در پاسخ فرمود : اى ابا محمد ! راستى كه خدا دوست دارد از بنده‌هاى خود گول خور بسيار توبه كار را .\r\n( 2 ) 5 - يكى از اصحاب ما حديث را تا معصوم رسانيده كه فرموده است : راستى خدا عز و جل به تائبان سه خصلت داده كه اگر يك خصلت از آنها به همهء اهل آسمان‌ها و زمين بدهد نجات يابند بدان :\r\n1 - قول خدا عز و جل ( 222 سوره بقره ) : « به راستى خدا دوست دارد توبه‌كنندگان را و دوست دارد پاكيزه‌ها را » ، هر كه خدا را دوست دارد هرگز او را عذاب نكند .\r\n2 - قول او ( 7 سوره مؤمن ) : « آن كسانى كه عرش را به دوش بر مىدارند و آن كسانى كه در گرد عرش باشند همه تسبيح گويند به حمد و ستايش پروردگار خود و آمرزش جويند براى كسانى كه گرويدند . پروردگارا رحمت و دانشت همه چيز را فرا دارد بيامرز براى آن كسانى كه توبه كردند و از راه تو پيروى نمودند و آنها را از عذاب دوزخ نگهدار ( 8 ) پروردگارا و آنها را در آور به بهشت عدنى كه بدانها وعده دادى با هر كه شايسته باشد از پدرانشان و همسرانشان و فرزندانشان زيرا توئى عزيز و حكيم ( 9 ) و بر كنار دار\r\n\r\n","description":"","footnote":"","page_name":" 511 ","page_number":511},
  {"content":"\r\n . \r\n","description":"","footnote":"","page_name":" 512 ","page_number":512},
  {"content":"\r\n\r\nآنها را از بدكرداريها و هر كه را نگهدارى از بدكرداريها در آن روز محققاً به او مهر ورزيدى و اين است آن كامروائى بزرگ » .\r\n3 - قول او ( 68 سوره فرقان ) : « و آن كسانى كه نخوانند به همراه خدا معبود ديگرى و نكشند نفسى را كه خدا حرام كرده است جز به حق و درستى و زنا نكنند و هر كه چنين كند گرفتار گناه باشد ( 69 ) و عذابش دو چندان باشد در روز قيامت و به خوارى در آن جاويدان بماند ( 70 ) جز آنكه توبه كند و به گرود و كار شايسته كند و آنانند كه خدا بدكرداريهاى آنها را به خوش كردارى بدل كند و خدا آمرزنده و مهربان است » .\r\n( 1 ) 6 - محمد بن مسلم ، از امام باقر ( ع ) كه فرمود : اى محمد بن مسلم ! گناهان مؤمن كه از آن توبه كرده آمرزيده است و بايد براى آينده پس از توبه و آمرزش كار خوب كند ، هلا به خدا اين فضيلت نيست مگر براى آنها كه ايمان دارند ، من گفتم : اگر بعد از توبه و استغفار از گناهان باز گناه كرد و باز توبه كرد ؟ در پاسخ فرمود :\r\nاى محمد بن مسلم ! تو پندارى كه بندهء مؤمن از گناه خود پشيمان گردد و از آن آمرزش خواهد و توبه كند سپس خدا از او توبه‌اش را نپذيرد ؟ گفتم : راستش اين است كه چند بار اين كار كرده است ، گناه مىكند و باز هم توبه مىكند و آمرزش‌جو است [ از خدا 
  ] ، فرمود :\r\nهر آنچه كه مؤمن به آمرزش خواهى و توبه باز گردد ، خدا به آمرزش او بر مىگردد و به راستى كه خدا پر آمرزنده و مهربان است ، توبه را مىپذيرد و از بدكرداريها در مىگذرد ، مبادا تو مؤمنان را از رحمت خدا نوميد سازى .\r\n\r\n","description":"","footnote":"","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n\r\n( 1 ) 7 - از ابى بصير ، گويد : از امام صادق ( ع ) پرسيدم از قول خدا عز و جل ( 202 سوره اعراف ) : « و چون يك شيطان دوره گرد بدانها سايد يادآور شوند و به ناگاه چشم خود را باز كنند » فرمود : او بنده‌اى است كه آهنگ گناه كند و سپس يادآور خدا شود و خوددارى كند و اين است قول او « يادآور شوند به ناگاه بينا گردند » .\r\n( 2 ) 8 - از ابى عبيده حذاء ، گويد : شنيدم امام باقر ( ع ) مىفرمود :\r\nراستى خدا تعالى به توبه و بازگشت بندهء خود ، شادتر باشد از مردى كه در شبِ تار ، شتر و توشهء خود را گم كرده باشد و آن را به دست آورد و بجويد ، خدا به توبهء بندهء خود از اين راحلهء جسته خود شادتر است .\r\n( 3 ) 9 - امام صادق ( ع ) فرمود :\r\nراستى خدا بندهء گول خورده و توبه كار را دوست مىدارد و آنكه اين گناه از او سر نزده از آنكه گناه كرده و توبه كرده برتر است .\r\n( 4 ) 10 - از جابر ، گويد : شنيدم كه امام باقر ( ع ) مىفرمود :\r\nتوبه كار از گناه ، چون بىگناه است و به گناه اندر كه به زبان آمرزش خواهد ، چون مسخره‌چى است .\r\n\r\n","description":"","footnote":"","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n\r\n( 1 ) 11 - از ابى حمزه ، از امام باقر ( ع ) فرمود : راستى خدا عز و جل به داود ( ع ) وحى كرد كه نزد بنده ام دانيال برو و به او بگو كه : تو مرا نافرمانى كردى و من تو را آمرزيدم و اگر در بار چهارم ، مرا نافرمانى كنى ، تو را نيامرزم . داود نزد او آمد و گفت : اى دانيال ! من فرستادهء خدايم به سوى تو و خدا به تو مىفرمايد كه : تو مرا نافرمانى كردى و تو را آمرزيدم ، و نافرمانى كردى و تو را آمرزيدم ، و نافرمانى كردى و تو تو را آمرزيدم ، و اگر بار چهارم نافرمانى كنى تو را نيامرزم . دانيال به او گفت : هر آينه پيغام خدا را به من رسانيدى اى پيغمبر خدا ، و چون هنگام سحر شد ، دانيال برخاست و با پروردگار خود راز گفت و چنين گفت : پروردگارا ! به راستى داود پيغمبرت از سوى تو به من گزارش داده كه من تو را نافرمانى كردم و تو مرا آمرزيدى و به من گزارش داده از سوى تو كه : اگر بار چهارم تو را نافرمانى كنم ، مرا نمىآمرزى ، به عزّتت سوگند اگر تو مرا نگاه ندارى و معصوم نسازى هر آينه تو را نافرمانى كنم و سپس نافرمانى كنم و باز هم نافرمانى كنم .\r\n( 2 ) 12 - معاوية بن وهب گويد : از امام صادق ( ع ) شنيدم مىفرمود :\r\nهر گاه بنده توبهء نصوح كند ، خدايش دوست بدارد و گناهِ او را نهان سازد ، گفتم : چگونه نهان سازد ؟ فرمود : آنچه را دو فرشتهء او بر وى مىنوشتند ، از ياد آنها ببرد و به اندامش و تيكه‌هاى زمين وحى كند كه : گناهانش را نهان سازند و خدا را چنان ملاقات كند كه گواهى بر هيچ گناه او نباشد ( به سند ديگر گذشت ) .\r\n\r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\n( 1 ) 13 - از امام صادق ( ع ) كه فرمود :\r\nراستى خدا عز و جل به توبه و بازگشت بندهء مؤمن خود ، شاد شود چون توبه كند چنانچه يكى از شماها به گمشدهء خود كه به دست آورده شاد گردد .\r\n\r\nباب استغفار از گناه\r\n( 2 ) 1 - از زراره ، گويد : از امام صادق ( ع ) شنيدم مىفرمود كه :\r\nراستى چون بنده گناهى كند ، از بامداد تا شب به او مهلت داده شود و اگر از خدا آمرزش خواست بر او نوشته نشود .\r\n( 3 ) 2 - امام صادق ( ع ) فرمود :\r\nهر كه گناهى كند ، هفت ساعت روز را به او مهلت دهند ، و اگر سه بار گويد : « من آمرزش خواهم از آن خدائى كه معبود شايسته‌اى جز او نيست كه زنده و نگاه دارنده است » بر او نوشته نشود .\r\n( 4 ) 3 - امام صادق ( ع ) فرمود :\r\nچون بندهء مؤمن گناهى كند ، خدا هفت ساعت به او مهلت\r\n\r\n","description":"","footnote":"","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n\r\nدهد و اگر از خدا آمرزش خواست ، چيزى بر او نوشته نشود و اگر اين ساعت‌ها گذشت و آمرزش نخواست ، يك گناه بر او نوشته شود ، راستى كه مؤمن تا پس از بيست سال هم گناه خود را يادآور شد تا از آن به درگاه پروردگارش آمرزش جويد و او را بيامرزد و كافر همان ساعت آن را فراموش كند .\r\n( 1 ) 4 - زيد شحّام ، از امام صادق ( ع ) كه رسول خدا ( ص ) در هر روز هفتاد بار به درگاه خدا عز و جل توبه مىكرد ، گفتم :\r\nمىفرمود كه : أستغفر اللَّه و اتوب اليه ، فرمود : نه ، ولى مىفرمود :\r\nاتوب الى اللَّه ( به خدا بازمىگردم ) ، گفتم : راستى رسول خدا ( ص ) توبه مىكرد و بر نمىگشت و ما توبه مىكنيم و بر مىگرديم ، در پاسخ فرمود : خدا يارىكننده است .\r\n( 2 ) 5 - امام صادق ( ع ) فرمود :\r\nهر كه گناهى كند ، تا هفت ساعت روز مهلت دارد و اگر سه بار گويد : « آمرزش خواهم از خدا كه جز او معبود حقى نيست ، زنده و پاينده است و به او باز گردم » بر او نوشته نشود .\r\n( 3 ) 6 - امام صادق ( ع ) فرمود :\r\nبسا كه مؤمن گناهى كند و پس از بيست سال به يادش آيد و از خدا آمرزش خواهد و خدايش بيامرزد و همانا به يادش آرد تا او را\r\n\r\n","description":"","footnote":"","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n\r\nبيامرزد و راستى كافر گناه مىكند و همان ساعت آن را فراموش مىنمايد .\r\n( 1 ) 7 - امام صادق ( ع ) فرمود :\r\nمؤمنى نباشد كه در شبانه روز چهل گناه كبيره كند و با پشيمانى مىگويد : « از خدائى آمرزش خواهم كه جز او شايستهء پرستش نيست ، زنده و پاينده است و نگارندهء آسمان‌ها و زمين است ، صاحب جلالت و كرامت است و از او خواستارم كه رحمت فرستد بر محمد و آلش و توبهء مرا بپذيرد » جز اينكه خدا عز و جل او را بيامرزد و اگر كسى در يك روز بيش از چهل گناه كبيره كند ، خيرى در او نيست ( عقيده و ايمانى ندارد ) .\r\n( 2 ) 8 - از جمعى اصحاب ، كه حديث را بالا بردند ( تا معصوم ع ) فرمود : هر چيزى را داروئى است ، و داروى گناه ، آمرزش‌جوئى است .\r\n( 3 ) 9 - از حفص ، كه گويد : شنيدم امام صادق ( ع ) مىفرمود :\r\nهيچ مؤمنى نباشد كه گناهى كند جز اينكه تا هفت ساعت از روز ، خدا عز و جل به او مهلت دهد و اگر توبه كند بر او نوشته نشود و اگر كه توبه نكند ، خدا يك گناه بر او بنويسد ، عبّاد بصرى نزد آن حضرت آمد و گفت : به ما رسيده است كه شما فرموديد : بنده‌اى نيست كه گناهى كند جز اينكه خدا عز و جل هفت ساعت از روز را به او مهلت دهد ؟ فرمود : من چنين نگفتم ، من گفتم : هيچ مؤمنى نباشد و چنين بوده است ، گفتهء من ( دلالت دارد كه مهلت ، خاص مؤمن است و شامل مخالف و كافر نيست - از مجلسى ره ) .\r\n\r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n( 1 ) 10 - از امام صادق ( ع ) كه فرمود :\r\nهر كه در هر روز صد بار بگويد : أستغفر اللَّه ، خدا عز و جل هفتصد گناه او را بيامرزد و در بنده‌اى كه هر روز هفتصد گناه كند ، خيرى نيست .\r\n\r\nباب در آنچه خدا عز و جل به آدم ( ع ) داد هنگام توبه\r\n( 2 ) 1 - از ابن بكير ، از امام صادق يا از امام باقر ( ع ) فرمود : به راستى آدم ( ع ) عرض كرد : پروردگارا ! شيطان را بر من چيره ساختى و چون خونش بر من روان كردى ، براى من هم چيزى مقرر فرما ، در پاسخ فرمود : اى آدم ! براى تو مقرر كردم كه هر كدام از فرزندانت قصد گناهى بر او نوشته نشود و اگر آن را بكند ، بر او يك گناه نوشته شود و هر كدام آنها قصد حسنه كند ، براى او يك حسنه نوشته شود و اگر آن را بكند ، براى او ده حسنه نوشته شود ، عرض كرد : پروردگارا ! برايم بيفزا ، فرمود : براى تو مقرر كردم كه هر كدامشان گناهى كرد و سپس آمرزش خواست ، او را بيامرزم ، عرض كرد : پروردگارا ! برايم بيفزا ، فرمود : براى آنها توبه را مقرر داشتم يا آنكه توبه را به ميان گذاشتم تا آنكه نفس به اين جا\r\n\r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n\r\nرسد ( يعنى به گلو گاه ) .\r\nعرض كرد : پروردگارا ! براى من بس است .\r\n( 1 ) 2 - از امام صادق ( ع ) كه رسول خدا ( ص ) فرمود :\r\nهر كه يك سال پيش از مرگ خود ، توبه كند ، خدا توبه‌اش را بپذيرد سپس فرمود : يك سال هر آينه بسيار است ، هر كه يك ماه پيش از مرگش توبه كند ، خدا توبه‌اش را بپذيرد ، سپس فرمود : يك ماه بسيار است ، هر كه يك هفته پيش از مرگش توبه كند ، خدا توبه‌اش را بپذيرد سپس فرمود : يك هفته بسيار است ، هر كه يك روز پيش از مرگش توبه كند ، خدا توبه‌اش را بپذيرد سپس فرمود :\r\nيك روز هم بسيار است ، هر كه پيش از ديدار آخرت ( و ملك الموت ) توبه كند ، خدا توبه‌اش را بپذيرد .\r\n( 2 ) 3 - از امام باقر ( ع ) ، فرمود :\r\nچون جان به اين جا رسد ( با دستش اشاره به نايش كرد ) براى عالم توبه نباشد ، و براى نادان توبه روا باشد .\r\n( 3 ) 4 - از معاويه بن وهب ، گويد : ما به مكه مىرفتيم و به همراه ما شيخى بود خداجو و خدا پرست ، مذهب شيعه را فرا نگرفته بود ، و در راه نماز را تمام مىخواند ( به مذهب سنّيها كه تمام خواندن نماز را براى مسافر روا مىدانند ) و برادرزادهء مسلمانى ( شيعه مذهبى ) با خود داشت ، آن شيخ بيمار شد و من به او گفتم : كاش مذهب شيعه را به عموى خود پيشنهاد مىكردى شايد خدا او را نجات دهد و همهء آنان گفتند : بگذاريد اين شيخ به حال خود بميرد كه وضع خوبى دارد و\r\n\r\n","description":"","footnote":"","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n\r\nبرادر زاده‌اش تاب نياورد و به او گفت : عموجان ! راستى كه مردم پس از رسول خدا ( ص ) همه مرتدّ شدند جز چند تنى و على بن ابى طالب ( ع ) مانند خود رسول خدا ( ص ) حق اطاعت داشت و پس از رسول خدا ( ص ) حق و طاعت از آن او بود ، گويد : آن شيخ دمى برآورد و ناله‌اى زد و گفت : من هم بر همين عقيده‌ام و جانش برآمد و ما شرفياب حضور امام صادق ( ع ) شديم و على بن سري اين گزارش را به امام صادق ( ع ) داد و در پاسخ فرمود : او مردى است از اهل بهشت ، على بن سري به آن حضرت گفت : راستش كه او از مذهب شيعه هيچ سابقه‌اى نداشت جز در همان ساعت مرگش ؟\r\nفرمود : ديگر از او چه مىخواهيد ، به خدا سوگند به بهشت درآمده است .\r\n\r\nباب لَمَم\r\n( 1 ) 1 - از محمد بن مسلم ، گويد : به امام صادق ( ع ) گفتم :\r\nبفرمائيد تفسير قول خدا عز و جل را ( 33 سوره نجم ) : « آن كسانى كه كناره مىكنند از گناهان كبيره و هرزگيها جز لمم » ، فرمود : لمم : آن گناهى است كه شخص بدان دست آلايد و سپس تا خدا خواهد از آن دست بدارد و باز بدان دست آلايد .\r\n( 2 ) 2 - از محمد بن مسلم ، از امام باقر و يا امام صادق ( ع ) گويد :\r\n\r\n","description":"","footnote":"","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n\r\nبه او گفتم : ( 33 سوره نجم ) : « آن كسانى كه كه كناره مىكنند از كبائر اثم و فواحش جز لمم » ، فرمود : مقصود از لمم ، چيرگى است از گناه پس از چيرگى ديگر يعنى گناهى به دنبال گناهى كه بنده بدان دست مىزند و نزديك مىشود .\r\n( 1 ) 3 - از اسحق بن عمار ، گويد : امام صادق ( ع ) فرمود : هيچ مؤمنى نباشد جز اينكه گناهى دارد كه مدّتى آن را ترك كند و سپس بدان دست آلايد و اين است مقصود از قول خدا عز و جل « الّا اللمم » و من پرسيدم از او از تفسير قول خدا عز و جل ( 33 سوره نجم ) : « آن كسانى كه كناره كنند از كبائر اثم و فواحش جز لمم » فرمود :\r\nمقصود از فواحش ، زنا و دزدى است و لمم اين است كه شخصى دستى به گناه زند و از آن آمرزش جويد ( يعنى بىدرنگ پشيمان شود و استغفار كند ) .\r\n( 2 ) 4 - از عمرو بن جميع كه امام صادق ( ع ) فرمود : هر كه نزد ما آيد و فقه و قرآن و تفسير آن جويد ، از او دست بداريد و هر كه نزد ما آيد تا عيبى كه خدا پوشيده ، فاش كند ، او را دور كنيد ، يكى از آن مردم به او عرض كرد : قربانت ! راستش اين است كه من عمرى است دچار گناهى هستم و همى خواستم كه از آن به كار ديگر اندر شوم و آن را وانهم و نتوانستم ، در پاسخ او فرمود : اگر تو راستگوئى ، خدايت دوست دارد و او را دريغ نيامده كه تو را از آن به كار ديگر بگرداند جز اينكه از او در ترس باشى .\r\n( 3 ) 5 - از امام صادق ( ع ) ، فرمود :\r\nهيچ گناهى نيست جز آنكه بندهء مؤمنى بدان مايل است ،\r\n\r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n\r\nمدتى آن را ترك كند و سپس بدان دست يازد و آن قول خدا عز و جل است ( 33 سوره نجم ) : « آن كسانى كه كناره مىكنند از كبائر گناه و از هرزگيها جز لمم » ، فرمود : لمام بنده‌اى است كه دست به گناهى يازد پس از گناهى كه موافق سليقهء او نيست ، يعنى از طبع او نيست .\r\n( 1 ) 6 - از ابن رئاب ، گويد : از امام صادق ( ع ) شنيدم مىفرمود :\r\nراستى كه سرشت مؤمن دروغ گفتن و بخل و هرزگى نيست ، و بسا كه دستى بدانها آلايد ولى بر آن نپايد ، به او عرض شد كه : زنا مىكند ؟\r\nفرمود : آرى ، ولى از آن نطفه فرزندى نيارد .\r\n\r\nباب در اينكه گناهان سه‌اند\r\n( 2 ) 1 - امير المؤمنين ( ع ) در كوفه بر منبر برآمد و خدا را سپاس گفت و بر او ستايش نمود و سپس فرمود : أيا مردم ! به راستى گناهان سه باشند و دم بست و حبّهء عرنيّ گفت : يا امير المؤمنين ! فرمودى :\r\nگناهان سه‌اند و دم بستى ؟ در پاسخ فرمود : من آنها را ياد نكردم جز براى اينكه شرح دهم ولى نفس تنگى به من رخ داد و ميان من و سخن گفتن مانع شد ، آرى گناهان سه باشند : گناهى كه آمرزيده است و گناهى كه آمرزيده نشود و گناهى كه در بارهء مرتكب آن\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\nاميدوار و بيمناكم ، گفتند : يا امير المؤمنين ! آنها را براى ما بيان كن ، فرمود : آرى ، اما گناه آمرزيده آن است كه خدا بنده را در بارهء آن در دنيا كيفر داده است و خدا بردبار و كريم است از اينكه بنده خود را دو بار كيفر كند ، اما گناهى كه آمرزيده نشود : ستمهائى است كه مردم به يك ديگر كنند ، زيرا چون خدا تبارك و تعالى بر خلقش عيان شد ( يعنى به وسيلهء پيغمبران و اعلام شريعت خود ) به خود سوگند ياد كرد و فرمود : به عزت و جلال خودم قسم كه ستم هيچ ستمكارى را گذشت نكنم گو اينكه مشتى كوبد و يا سائيدن مشتى باشد و اگر چه شاخ زدن شاخ دارى بىشاخى را باشد . براى بندگان از يك ديگر قصاص شود تا حقى از كسى بر كسى نماند و سپس آنها را به پاى حساب آرد ، و اما گناه سوم گناهى است كه خدا آن را بر خلقش نهفته و به گنهكار توبه از آن را روزى كرده است و به وضعى در آمده كه از گناهش بيم ناك است و به پروردگارش اميدوار است و ما براى او همان حال را داريم كه او براى خود دارد ، براى او اميد رحمت داريم و از عذاب هم بر او بيم داريم .\r\n( 1 ) 2 - از حمران ، گويد : از امام باقر ( ع ) پرسيدم از مردى كه حدّ بر او خورده است و سنگسار شده است ، آيا در آخرت هم كيفرى دارد ؟\r\nفرمود : خدا از آن كريم‌تر است .\r\n\r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\n\r\nباب شتاب در كيفر گناه\r\n( 1 ) 1 - از امام باقر ( ع ) كه فرمود :\r\nبه راستى چون بناى خدا عز و جل بر اين است كه بنده‌اى را گرامى دارد و او را گناهى است ، بيمارش كند ، و اگر نكند نيازمندش سازد و اگر نكند ، به سختى جانش گيرد تا تلافى آن گناه بشود .\r\nو چون بنا دارد بنده‌اى را خوار كند و حسنه‌اى نزد او دارد ، تندرستش دارد و اگر با وى آن را نكند ، روزى فراوانش دهد و اگر آن را هم نكند ، با وى به آسانى جانش را گيرد تا عوض آن حسنه باشد .\r\n( 2 ) 2 - از امام صادق ( ع ) ، فرمود :\r\nراستى كه چون گناه بنده بسيار گردد و كارى نداشته باشد كه آنها را جبران كند و كفّارهء آنها شود ، خدايش به غمّ گرفتار سازد تا كفّارهء گناهانش گردد .\r\n( 3 ) 3 - امام صادق ( ع ) فرمود كه : رسول خدا ( ص ) فرمود :\r\nخدا عز و جل فرمايد : به عزت و جلال خودم ، من بنده‌اى را از دنيا بيرون نبرم و خواهم به او مهر ورزم تا آنكه هر گناهى كرده\r\n\r\n","description":"","footnote":"","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n\r\nاست ، از او استيفاء كنم و عوض دهم يا با بيمارى در تنش و يا تنگى در روزيش و يا با ترس و هراسى كه در دنيا دچارش شود و اگر باز هم چيزى بماند ، مرگ را بر او سخت كنم ، و به عزت و جلالم ، هيچ بنده‌اى را از دنيا بدر نبرم و خواهم عذابش كنم تا هر حسنه‌اى دارد ، به او بپردازم يا به وسعت رزق و يا تندرستى و يا آسودگى از دنيايش ، و اگر بقيه ماند ، مرگ را بر او آسان كنم .\r\n( 1 ) 4 - امام صادق ( ع ) فرمود :\r\nراستى مؤمن خواب پريشان بيند و هراس كشد و خدا براى آن ، گناهانش را بيامرزد و بدنش رنج كار بيند و خدا گناهانش را بيامرزد .\r\n( 2 ) 5 - امام صادق ( ع ) فرمود :\r\nچون خدا عز و جل خير بنده‌اى را خواهد ، به عقوبت او در دنيا شتابد ، و چون بد بنده‌اى را خواهد ، گناهانش را نگهدارد تا همه در روز قيامت به او پرداخت كند .\r\n( 3 ) 6 - امام صادق ( ع ) فرمود كه : امير المؤمنين ( ع ) در تفسير قول خدا عز و جل ( 30 سوره شورى ) : « هر مصيبتى به شما رسد به خاطر آن باشد كه به دست خود كسب كرده‌ايد و خدا در مىگذرد از بسيارى گناهان » فرمود :\r\nهيچ پيچش رگى و برخورد به سنگى و لغزش گامى نيست و نه خراش چوبى ، مگر براى گناهى و هر آينه آنچه را خدا در\r\n\r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n\r\nمىگذرد بيشتر است و خدا در عقوبت هر كس به دنيا شتافت ، راستى كه خدا عز و جل والاتر و كريم‌تر و بزرگوارتر است از اينكه باز او را در آخرت عقوبت كند .\r\n( 1 ) 7 - از امام باقر ( ع ) كه : رسول خدا ( ص ) فرمود :\r\nپيوسته همّ و غم گريبان گير مؤمن باشند تا براى او گناهى به جا نگذارند .\r\n( 2 ) 8 - از عمرو بن جميع ، گويد : شنيدم امام صادق ( ع ) مىفرمود :\r\nراستى بندهء مؤمن در دنيا غمگين و اندوه ناك شود تا از آن بيرون رود و گناهى بر او نباشد .\r\n( 3 ) 9 - از امام باقر ( ع ) كه فرمود :\r\nپيوسته همّ و غمّ ، مؤمن را فرا گيرد تا گناهى براش به جا نگذارند .\r\n( 4 ) 10 - از امام صادق ( ع ) ، فرمود : رسول خدا ( ص ) فرموده است :\r\nخدا عز و جل فرمايد : هيچ بنده نباشد كه بخواهم او را به بهشت برم جز آنكه در تنش گرفتارى دهم و اگر كفّارهء گناهانش شود ( او را بس است ) و گر نه مرگ را بر او سخت كنم تا نزد من آيد و گناهى نداشته باشد ، سپس او را به بهشت برم و هيچ بنده نباشد\r\n\r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n\r\nكه بخواهم او را به دوزخ برم جز آنكه تنش را سالم سازم و اگر هر چه از من خواهد ، بدان به پايان رسد ( او را بس باشد ) و گر نه روزيش را فراوان سازم و اگر طلبش تمام شود از من و اگر نه مرگش را آسان سازم تا نزد من آيد و از من حسنه‌اى بستانكار نباشد و سپس او را به دوزخ برم .\r\n( 1 ) 11 - از امام باقر ( ع ) ، فرمود : يكى از پيغمبران بنى اسرائيل به مردى گذر كرد كه نيمى از او زير ديوارى بود و نيمى بيرون از ديوار ، مرغان پرنده ، او را ژوليده كرده بودند و سگانش دريده بودند و از آن گذشت و به شهرى بر آمد ، ديد كه يكى از بزرگان آنها مرده است و بر تختى خفته و با پارچهء ابريشمين كفن شده و گردش بخور مىسوزد ، عرض كرد : پروردگارا ! من گواهم كه تو حاكم عادل و به حقى و ستم ، روا ندارى ، آن يك بندهء تو است كه چشم بهمزدنى به تو شرك نورزيده و چنانش ميراندى و اين هم بندهء تو است كه چشم بهمزدنى به تو ايمان نداشته ، چنينش ميراندى ، در پاسخ فرمود : اى بندهء من ! من چنانم كه گفتى ، حاكمىعادل هستم و ستم نكنم ، آن بنده ام نزد من گناهى داشت و يا كردار بدى و بدان وضعش مىراندم تا ملاقات كندم و گناهى بر او نماند و اين بنده ام ، حسنه‌اى نزد من داشت و او را چنين مىراندم تا مرا ملاقات كند و حسنه‌اى از من نخواهد .\r\n( 2 ) 12 - از ابى الصباح كنانى ، گفت : من نزد امام صادق ( ع )\r\n\r\n","description":"","footnote":"","page_name":" 543 ","page_number":543},
  {"content":"\r\n . \r\n","description":"","footnote":"","page_name":" 544 ","page_number":544},
  {"content":"\r\n\r\nبودم ، پيرمردى بر آن حضرت وارد شد و گفت : يا أبا عبد اللَّه ! من از فرزندان خود و ناسپاسى آنان و از برادران خود و جفا كاريشان به شما شكايت دارم با اين سالخوردگى خودم ، امام صادق ( ع ) فرمود : اى فلانى ! راستى ، حق ، دولتى دارد و باطل هم دولتى دارد و هر كدام در دولت رفيق خود ، خوار باشند ، راستى كمتر چيزى كه در دولت باطل به مؤمن مىرسد ناسپاسى فرزندان او و جفاكارى برادران او است و مؤمنى نباشد كه در دولت باطل آسايشى بيند جز اينكه پيش از مرگش بلا كشد يا در تنش و يا در فرزندش و يا در مالش تا خدا او را بدين وسيله از آنچه در دولت باطل كسب كرده رها سازد و بهرهء او را در دولت حق وافر كند ، صبر كن و مژده گير .\r\n\r\nباب در تفسير ذنوب ( گناهان )\r\n( 1 ) 1 - از امام صادق ( ع ) ، فرمود : گناهانى كه نعمت را ديگرگون كنند ، شورش ناروا است ( بغى را چند گنه شمرده به اعتبار اصناف آن است زيرا شورش به ديگران در مال است ، در عرض است ، در حقوق است ، و به اوضاع متعدد واقع مىشود ، چون نهان و آشكار و كم و بيش مثلا ) و گناهانى كه موجب پشيمانيند ، قتل است و آن گناهانى كه بلا نازل كند ، ستم است و آنها كه پرده‌درند ، مىخوارى است ، و آنها كه روزى را بند آورند ، زنا است و\r\n\r\n","description":"","footnote":"","page_name":" 545 ","page_number":545},
  {"content":"\r\n . \r\n","description":"","footnote":"","page_name":" 546 ","page_number":546},
  {"content":"\r\n\r\nآنها كه مرگ را زود رسانند ، قطع رحم است و آنها كه دعا را برگردانند و فضا را تيره سازند ، ناسپاسى پدر و مادر است .\r\n( 1 ) 2 - امام صادق ( ع ) مىفرمود : پدرم را شيوه بود كه مىفرمود :\r\nپناه بريم به خدا از گناهانى فناء را بشتاب آرند و مرگ را زود برسانند و خانه‌ها را ويران سازند و آنها قطع رحم و ناسپاسى پدر و مادر و ترك احسان و نيكوكارى است .\r\n( 2 ) 3 - امام صادق ( ع ) فرمود :\r\nچون چهار چيز شايع شوند ، چهار ديگر پديدار گردند : چون زنا فاش شود زلزله پديدار گردد ، و چون حكم به ناحق فاش و شايع شود باران بند آيد ، و چون پيمان با ذمّيان شكسته شود و طبق مقررات از آنها نگهدارى نشود مشركين بر مسلمين غلبه كنند ، و چون زكات دريغ شود نياز و فقر پديدار گردد .\r\n\r\nباب نادر\r\n( 3 ) 1 - از ابن ابى يعفور ، گويد : از امام صادق ( ع ) شنيدم مىفرمود : خدا عز و جل فرمايد : راستى بنده‌اى از بنده‌هاى مؤمنِ من گناهى بزرگ كند كه موجب عقوبت در دنيا و آخرت باشد و من\r\n\r\n","description":"","footnote":"","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n\r\nمصلحت آخرت او را منظور دارم و در دنيا به عذاب او بشتابم تا او را بدان گناه ، كيفر دهم و اندازهء كيفر او را معيّن كنم و حكم آن را صادر نمايم و آن را متوقف و بدون اجراء ، گزارم ، و اجراى آن متوقّف بر خواست من است و بندهء من آن را نمىداند و بارها در مقام اجراى آن برآيم و دچار ترديد گردم و خوددارى كنم براى آنكه از بد كردن با وى بدم آيد و از وارد كردن مكروه بر او كناره گيرم و در نتيجه به گذشت و صرف نظر از آن گناه به وى بخشش كنم به حساب پاداش دادن به بسيارى از نمازهاى نافلهء او كه در شب و روزش به قصد تقرّب به من مىخواند و من اين بلا را از او بگردانم با اينكه آن را مقدّر كردم و حكم آن را صادر كردم و آن را بىاجراء وانهادم و اجراى آن به خواست من وابسته است ، سپس اجر نزول همان بلائى را كه از آن معاف شده است براى او بنويسم و ذخيره كنم و اجر فراوان به او دهم با اينكه متوجّه آن نشده است و آزار آن را نديده و منم خداوند كريم و مهربان و رحيم .\r\n\r\nباب نادر ديگر\r\n( 1 ) 1 - از ابن بكير ، گويد : از امام صادق ( ع ) پرسيدم از تفسير قول خدا عز و جل ( 30 سوره شورى ) : « و آنچه مصيبت به شما رسد براى آنچه باشد كه خود كرده‌ايد » امام ( ع ) فرمود : « و بگذرد از بسيارى\r\n\r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\nگناهان » ( يعنى دنبالهء آيه را خواند ) من گفتم : مقصودم دنبالهء آيه نبود ، بفرمائيد آنچه كه به على ( ع ) و همانندانش رسيد كه از خاندان او بودند از اين نوع بود ؟ در پاسخ فرمود : رسول خدا ( ص ) در هر روز بىارتكاب گناه ، هفتاد بار استغفار مىكرد .\r\n( 1 ) 2 - از على بن رئاب ، گويد : پرسيدم از امام صادق ( ع ) در تفسير قول خدا عز و جل ( 30 سوره شورى ) : « آنچه به شما رسد در برابر آنچه است كه خود كرده‌ايد » بفرمائيد آنچه هم به على ( ع ) و خاندانش بعد از او رسيد در برابر آنچه بود كه خود آنها كرده بودند با اينكه آنان خاندان طهارت و هم معصوم بودند ، در پاسخ فرمود كه : رسول خدا ( ص ) در هر شبانه روزى ، گناه نكرده ، صد بار به درگاه خدا آمرزش مىخواست و استغفار مىكرد ، راستى خدا دوستانش را مصيبت زده و گرفتار مىكند تا بدانها اجر و ثواب دهد بىآنكه گناهى كرده باشند .\r\n( 2 ) 3 - فرموده است كه : چون على بن الحسين ( ع ) را نزد معاويه بردند و پيش او باز داشتند ، يزيد لعنه اللَّه گفت : « و آنچه مصيبت به شما رسيد در برابر آنچه بوده كه خود كرديد » على بن الحسين ( ع ) در پاسخش فرمود : اين آيه در بارهء ماها نيست ، در بارهء ما قول خدا عز و جل است كه ( 22 سوره حديد ) : « هيچ مصيبتى در زمين نرسد و به جان كسى نرسد جز اينكه در كتاب است پيش از آنكه آنها را بيافرينيم راستى كه اين بر خدا آسان است » .\r\n\r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n\r\n\r\nباب در اينكه خدا به وسيلهء عمل‌كننده از تارك عمل دفاع مىكند\r\n( 1 ) 1 - از يونس بن ظبيان ، از امام صادق ( ع ) ، فرمود : راستى خدا به وسيلهء آنها كه نماز مىخوانند از شيعه‌هاى ما دفاع مىكند از آنها كه نماز نمىخوانند از شيعه‌هاى ما ، و اگر همه ترك نماز كنند هلاك شوند ، و خدا دفاع مىكند به آنها كه زكات پردازند از شيعيان ما از آنها كه زكات ندهند و اگر به ترك زكات اتفاق كنند هلاك شوند و به راستى خدا به هر كس از شيعه‌هاى ما كه حج كنند دفاع كنند از آنها كه حج نكنند و اگر به ترك حج اتفاق كنند هر آينه هلاك شوند و اين است قول خدا عز و جل ( 252 سوره بقره ) : « و اگر خدا دفاع نكند در بارهء برخى مردم به برخى ديگر هر آينه زمين تباه گردد و خدا تفضل دارد به همهء جهانيان » به خدا اين آيه نازل شد جز در بارهء شما و ديگرى از آن مقصود نيست .\r\n\r\nباب در اينكه نكردن گناه آسان‌تر است از توبه كردن\r\n( 2 ) 1 - امام صادق ( ع ) فرمود : امير المؤمنين ( ع ) فرموده است :\r\nترك خطا آسان‌تر است از طلب توبه و بسا شهوت در يك\r\n\r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n\r\nساعت ، مايهء اندوه درازى گردد ، مرگ دنيا را رسوا دارد و براى هيچ خردمندى جاى شادى نگذاشته است .\r\n\r\nباب استدراج و نعمت گير كردن\r\n( 1 ) 1 - از امام صادق ( ع ) ، فرمود :\r\nبه راستى چون خدا خير بنده‌اى را خواهد و آن بنده گناهى كند ، خدا دنبالش او را كيفرى دهد و به ياد او آورد و استغفار كند و چون بد بنده‌اى را خواهد و آن بنده گناهى كند ، دنبالش به او نعمتى دهد تا استغفار را از ياد او ببرد و به آن گناه ادامه دهد و اين است معنى قول خدا عز و جل ( 182 سوره اعراف ) : « محققاً آنها را نعمت گير كنيم از راهى كه ندانند » يعنى به وسيلهء نعمت دادن وقتى كه مرتكب گناه شوند .\r\n( 2 ) 2 - از امام صادق ( ع ) پرسش شد از معنى استدراج ، در پاسخ فرمود :\r\nمعنى آن اين است كه بنده چون گناهى كند ، به او مهلت داده شود و هنگام آن گناه نعمت او تجديد گردد و او را از استغفار باز دارد و او نعمت گير شود از راهى كه نداند .\r\n\r\n","description":"","footnote":"","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n\r\n( 1 ) 3 - از سماعة بن مهران ، گويد : از امام صادق ( ع ) تفسير قول خدا عز و جل ( 182 سوره اعراف ) : « محققاً آنان را نعمت گير كنيم از راهى كه ندانند » فرمود : آن بنده‌اى است كه گناهى مىكند و نعمت او تجديد مىشود با آن گناه و آن نعمت او را از استغفار از اين گناه باز مىدارد .\r\n( 2 ) 4 - از امام صادق ( ع ) ، فرمود :\r\nبسا كسى كه فريب خورده است به نعمتى كه خداوند به او داده است و چه بسا نعمت گير و غافل گير شود به اينكه خداوند از او پرده پوشى كند و بسا كسى كه فريفته شود به ستايش مردم از وى .\r\n\r\nباب محاسبهء عمل\r\n( 3 ) 1 - از على بن الحسين ( ع ) كه امير المؤمنين ( ع ) پيوسته مىفرمود : همانا روزگار سه روز است و تو در ميانهء آنهائى : ديروزى كه با هر آنچه در آن بوده است گذشته و هرگز بر نمىگردد و اگر تو در آن كار خوب كردى براى رفتنش غمى ندارى و با آنچه به وى با آن روبرو شدى شادى و اگر در آن تقصير روا داشتى افسوس سختى بر رفتن آن دارى و بر تقصيرى كه در كردى و تو در آن روزى كه هستى در بارهء فردا در خطر و ترديدى ، نمىدانى چه\r\n\r\n","description":"","footnote":"","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n\r\nبشود ؟ شايد بدان نرسيدى و اگر هم برسى شايد بهره‌ات در آن خسارت باشد چون بهره‌ات در ديروز گذشته . يكى از اين سه روز گذشته و تو در آن تقصير كردى و روز آينده هم منتظر آنى و يقين ندارى كه ترك تقصير در آن كنى و همانا توئى با اين روزى كه در آنى و تو را سزد ، اگر خردمندى كنى و در تقصير گذشته بينديشى كه چه حسناتى از دستت رفته كه در آن كوتاهى نكنى و چه گناهانى مرتكب شدى كه در آن كوتاهى كنى و با اينكه رو به فردا هستى اطمينانى ندارى كه بدان برسى ، و يقين ندارى كه در آن كسب حسنه‌اى كنى يا از گناهى تباه كن خود را نگهدارى و تو در بارهء روزى كه بدان رو دارى چون روزى باشى كه بدان پشت كردى و از آن گذشتى و بايد چونان مردى كار كنى كه از همه روزها اميدى ندارد جز به همان روزى كه در آن است و شبش كار كن يا دست از كار بكش و خدا كمك كار است بر اين ( وضع تو ) .\r\n( 1 ) 2 - از ابى الحسن الماضى ( امام كاظم ع ) ، فرمود :\r\nاز ما نيست كسى كه هر روز حساب خود را نكشد و اگر كار خوب كرده است ، از خدا فزونى آن را خواهد و اگر كار بد كرده است ، از خدا آمرزش آن را خواهد و از آن توبه كند .\r\n( 2 ) 3 - از ابى نعمان عجلى ، از امام باقر ( ع ) ، فرمود :\r\nاى ابا نعمان ! مردم تو را از خودت غافل نكنند و گولت نزنند ، زيرا نتيجهء كردارت به خودت رسد نه به آنان و روز خود را به\r\n\r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\nچنين و چنان به پايان مرسان زيرا همراه تو كسى هست كه كردار تو را به حسابت نگهدارى مىكند ، و خوبى آن زيرا ، راستى ، من براى تدارك و جبران گناه پيشين و براى با شتاب طلب كردن چيزى را بهتر از آن ندانم كه كردار خوب تازه‌اى باشد .\r\n( 1 ) 4 - از امام صادق ( ع ) ، فرمود :\r\nبر دنيا شكيبا باشيد ، همانا كه در آن در برابر آنچه گذشته ، ساعتى بيش نيست كه از آن نه دردى يا بى و نه شادمانى و آنچه هم نيامده ، ندانى كه چيست ؟ همانا دنياى تو همان ساعتى باشد كه در آنى ، در آن يك ساعت بر طاعت خدا صبر كن ، و از نافرمانى خدا شكيبائى كن .\r\n( 2 ) 5 - امام صادق ( ع ) فرمود :\r\nبراى خود ، بار بردار و اگر برندارى ، ديگرى براى تو برندارد .\r\n( 3 ) 6 - امام صادق ( ع ) فرمود :\r\nبه مردى كه تو را طبيب خود نمودند و درد را برايت بيان كردند و نشانهء صحّت را به تو ياد دادند و تو را به دارو راهنمائى كردند ، تو بنگر كه چگونه در پرستارى خود قيام مىكنى .\r\n( 4 ) 7 - امام صادق ( ع ) به مردى فرمود : قلب خويش را خوش كردار و خوشرفتار شمر يا فرزندى سپاسگزار ، و كردارت را\r\n\r\n","description":"","footnote":"","page_name":" 561 ","page_number":561},
  {"content":"\r\n . \r\n","description":"","footnote":"","page_name":" 562 ","page_number":562},
  {"content":"\r\n\r\nپدرى كه از او پيروى كنى و نفس بد شقاوت را دشمنى كه با آن نبرد مىكنى و مالت را عاريتى كه بر مىگردانى .\r\n( 1 ) 8 - امام صادق ( ع ) فرمود :\r\nخويش را از آنچه زيانش دهد باز گير پيش از آنكه از دستش بدهى و از آن جدا شوى ( يعنى بميرى ) و در رهائى آن بكوش جونان كه در جستن روزى مىكوشى ، زيرا خويشتن را گرو كردار خوددارى .\r\n( 2 ) 9 - امام صادق ( ع ) فرمود :\r\nبسا جويندهء دنيا كه بدان دست نيافته و به دست آوردهء آن كه از آن جدا شده ، مبادا دنيايت از كردار براى ديگر سراى بازت دارد ، آن را از بخشنده و مالكش ( كه خدا است ) بخواه ، چه بسا آزمند به دنيا كه دنيايش به خاك هلاك افكنده و بر آنچه از آن به دست آورده از طلب آخرتش باز مانده تا عمرش تمام شده و مرگش در رسيده .\r\nامام صادق ( ع ) فرمود : زندانى آن كس است كه دنيا او را از طلب آخرت به زندان خود افكنده است .\r\n( 3 ) 10 - از امام صادق ( ع ) ، فرمود :\r\nهر كه چهل سالش باشد به او گويند : خود را بر حذر دار كه معذور نباشى ، و چهل ساله به حذر كردن سزاوارتر از بيست ساله نيست ، زيرا آنچه هر دو را در دنبال است ( مرگ ) يكى است و او را در خواب نيست براى آن هراسى كه در پيش دارى ، كار كن و گفتار زيادى را واگذار .\r\n( 4 ) 11 - از امام صادق ( ع ) ، فرمود :\r\n\r\n","description":"","footnote":"","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n\r\nاز خودت براى به خودت وابگير و پس انداز كن ، از خود باز گير در تندرستى پيش از آنكه بيمار شوى ، و در توانائى پيش از آنكه ناتوان گردى ، و در زندگى پيش از آنكه بميرى .\r\n( 1 ) 12 - امام صادق ( ع ) فرمود :\r\nچون روز آيد گويد : اى آدمىزاده ! در اين روز ، كار خوبى كن تا من در روز رستاخيز نزد پروردگارت برايت گواهى دهم ، زيرا من پيش از اين براى تو نيامدم و پس از اين نيايم ، و چون شب آيد ، همين سخن را گويد .\r\n( 2 ) 13 - از شعيب بن عبد اللَّه ، از يكى از اصحابش كه حديث را تا معصوم رسانيده است ، فرمود ( ع ) : مردى نزد امير المؤمنين ( ع ) آمد و گفت : اى امير المؤمنين ( ع ) ! به من سفارشى كن در بارهء يك راه خيرى كه بدان نجات يابم ، امير المؤمنين ( ع ) فرمود : أيا سائل ! خوب گوش كن ، و سپس بفهم و سپس يقين كن و سپس به كار بند و بدان كه : مردم سه دسته‌اند : زاهد و صابر و راغب ، اما زاهد آن است كه هر اندوه و شادى از دلش رخت بر بسته نه به چيزى از دنيا شاد شود و نه بر چيزى از آن كه نيابد و يا از دست بدهد افسوس خورد ، او آسوده خاطر است ، و اما صابر آن است كه آرزوى دنيا را در دل دارد و چون به چيزى از آن دست يابد ، خود را از آن به يك سو كشد براى بد سرانجامى و بدخواهى آن ، اگر سرى به دلش كشى ، از پارسائى او در شگفت اندر شوى و هم از تواضع و دورانديشى او ، و اما راغب و مشتاق به دنيا باك ندارد كه از چه راهى به دست او آيد ، از حلال باشد يا از حرام ، و باكى ندارد كه براى آن ، آبروى خود چركين كند و خود را هلاك سازد و مردانگى خود را ببازد ،\r\n\r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\nآنهايند كه در گرداب سخت آن دست و پا مىزنند .\r\n( 1 ) 14 - امير المؤمنين ( ع ) فرمود :\r\nآنچه در قيامت سودمند باشد كوچك نباشد و آنچه هم در قيامت ، زيان رساند كوچك شمرده نشود .\r\n( 2 ) 15 - از حفص بن غياث ، گويد : شنيدم امام صادق ( ع ) مىفرمود : اگر توانى كه شناخته نشوى و گمنام بمانى ، همان كار كن ، بر تو باكى نباشد كه مردمت نستايند و بر تو باكى نباشد كه نزد مردم نكوهيده باشى هر گاه نزد خدا پسنديده باشى ، سپس فرمود :\r\nپدرم على بن ابى طالب ( ع ) فرموده است كه : زندگانى خوب نيست مگر براى يكى از دو مرد : 1 - مردى كه هر روز كار خيرى به كارهاى خير خود بيفزايد . 2 - مردى كه با توبه براى مرگ خود تدارك بيند و از كجا توبه براى او ميسّر شود ؟ به خدا اگر سجده كند تا گردن او ببرد و بيفتد ، خدا تبارك و تعالى آن را از وى نپذيرد جز به ولايت و پيروى از ما خاندان ، هلا مردى كه حق ما را شناسد و اميد ثواب به ما داشته باشد ، به خوراك نيم مد ( پنج سير تقريباً ) در هر روزى خشنود باشد و بدان چه از جامه كه عورتش را بپوشد و آنچه سرش را در خود گيرد ، با اينكه آنها در همين هم ترسان و هراسان باشند ، دوست دارند بهره‌شان از دنيا همين باشد ، و همچنين خدا عز و جل آنها را ستوده و فرموده ( 62 سوره مؤمنون ) :\r\n« و آن كسانى كه به راه خدا بدهند آنچه به آنها داده شود و دلشان ترسان\r\n\r\n","description":"","footnote":"","page_name":" 567 ","page_number":567},
  {"content":"\r\n . \r\n","description":"","footnote":"","page_name":" 568 ","page_number":568},
  {"content":"\r\n\r\nاست كه آنان به درگاه پروردگارشان برگشت دارند » سپس فرمود : چه به آنها داده شده است به خدا با طاعت خدا محبت و ولايت ( ائمهء معصومين ) و آنان با اين هم ترسانند ، ترسشان از راه شك و ترديد نيست ولى ترسانند كه مبادا در دوستى و فرمان‌برى از ما مقصّر باشند .\r\n( 1 ) 16 - از حكم بن سالم ، گويد : مردمى وارد شدند ( نزد امام باقر و يا امام صادق ع - از مجلسى ره ) و آنها را پند داد و موعظه كرد و سپس فرمود :\r\nهيچ كدام شماها نيست جز اينكه بهشت و آنچه در آن است به چشم خود ديده ، و دوزخ و آنچه در آن است به چشم خود ديده است ، اگر قرآن را باور داريد .\r\n( 2 ) 17 - از سماعه ، گويد : از أبو الحسن ( امام كاظم ع ) شنيدم مىفرمود :\r\nهر چه كار خير كنيد ، بسيار مشماريد ، و كمتر گناه را هم كم به حساب نياريد ، زيرا گناه اندك ، گرد هم آيد تا بزرگ و بسيار شود و از خدا در نهانى بترسيد تا از طرف خود انصاف و عدالت كرده باشيد و به طاعت خدا بشتابيد و راست بگوئيد و امانت را به صاحبش بپردازيد كه آن به سود شما است ، و آنچه براى شما روا نيست وارد مشويد كه همانا بر زيان شما است .\r\n( 3 ) 18 - از محمد بن مسلم ، گويد : شنيدم امام باقر ( ع ) مىفرمود :\r\nچه بسيار خوب است حسنات دنبال سيئات ، و چه بسيار بد\r\n\r\n","description":"","footnote":"","page_name":" 569 ","page_number":569},
  {"content":"\r\n . \r\n","description":"","footnote":"","page_name":" 570 ","page_number":570},
  {"content":"\r\n\r\nاست سيئات در دنبال حسنات .\r\n( 1 ) 19 - از ابن فضال ، از كسى كه نامش را ياد كرد ، از امام صادق ( ع ) فرمود : راستى شما عمرى مىگذرانيد كه پيوسته آن را از شما مىگيرند و روزهاى عمر شما شماره معنى دارد ، و مرگ به ناگهان مىرسد ، هر كه خوبى كشت مىكند ، محصول رشك آورى درو مىكند ، و هر كه بدى مىكارد پشيمانى مىدرود ، از آنِ هر كشتكارى همان است كه كِشته ، آنكه در تحصيل روزى كندى مىكند ، به بهرهء او پيشدستى نكنند ، و آنكه آزمندى كند آنچه مقدورش نيست در نيابد ، به هر كه خيرى رسد ، خدا است كه به او عطا كرده است و هر كه از بدى نگهدارى شود ، خدا است كه او را نگهداشته است .\r\n( 2 ) 20 - از عبد اللَّه بن سنان ، از امام صادق ( ع ) فرمود : مردى نزد ابى ذر آمد و گفت : اى ابى ذر ! چرا مرگ را ناخوش داريم ؟ در پاسخ گفت : براى آنكه شماها دنيا را آباد كرديد و ديگر سراى را ويران نموديد ، و ناخوش داريد كه از آبادانى به ويرانى بكوچيد ، از او پرسش شد كه ورود ما را به درگاه خدا چگونه بينى ؟ در پاسخ گفت : اما آنها كه از شماها نيكوكارند چون مسافرى باشد كه به خاندان خود وارد شود و أما آنها كه از شماها بد كردارند ، چون بندهء گريخته‌اى باشد كه او را نزد آقايش برگردانند ، گفت : شما حال ما را نزد خدا چگونه بينى ؟ در پاسخ گفت : كردار خود را بر قرآن عرضه كنيد و با آن بسنجيد ، راستى خدا مىفرمايد ( 14 سوره انفطار ) : « راستى نيك روان در نعمتند ( 15 ) و راستى بدكاران در دوزخند » فرمود كه : آن مرد گفت : پس رحمت خدا در كجا است ؟\r\n\r\n","description":"","footnote":"","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\nدر پاسخ گفت : رحمت خدا نزديك است به نيكوكاران - نيكروان .\r\nامام صادق ( ع ) فرمود : و مردى به ابى ذر ( رضي الله عنه ) نوشت : اى ابا ذر ! چيزى از دانش به من شيرينى بده ، در پاسخ او نوشت : راستى دانش بسيار است ولى اگر بتوانى به آنكه دوستش دارى بدى نكنى ، آن را بكن ، فرمود : آن مرد به او گفت : آيا كسى را ديدى كه به دوست خود بدى كند ؟ فرمود : آرى تو خود را از همه دوست‌تر دارى و چون نافرمانى خدا كنى ، هر آينه به دو بدى كرده‌اى .\r\n( 1 ) 21 - از سماعه ، از امام صادق ( ع ) ، گويد : شنيدم آن حضرت مىفرمود : بر طاعت خدا صبر كنيد ، و از نافرمانى خدا خوددارى و شكيبائى نمائيد ، زيرا همانا كه دنيا يك ساعت است ، آنچه كه از آن گذشته است شادى و اندوهش از تو رفته است و آن را در نيابى و آنچه هم كه نيامده است ، تو او را نمىشناسى و نمىدانى ( كه شادى دارد يا اندوه ) و بر همان ساعتى كه در آنى صبر كن ، پس چنان دان كه تو به زودى مورد رشك ديگران مىشوى .\r\n( 2 ) 22 - از امام صادق ( ع ) كه خضر به موسى ( ع ) گفت : اى موسى ! بهترين دو روزت همان روزى است كه در برابر تو حاضر است به پا كه چه روزى است آن ، و براى آن جواب آماده كن ، زيرا تو بازداشت شوى و باز پرسى گردى ، تو بايد از روزگار پند بگيرى ، زيرا روزگار پر دراز است و پر كوتاه ، چنان كار كن كه گويا ثواب كار خود را به چشم مىبينى تا بهتر به آخرت خود اميدوار باشى ، راستى كه آنچه از دنيا مىآيد به مانند همانى است كه پشت كرده و رفته است .\r\n( 3 ) 23 - از امام صادق ( ع ) كه به امير مؤمنان گفته شد : به ما\r\n\r\n","description":"","footnote":"","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n\r\nپند ده و مختصر كن ، در پاسخ فرمود :\r\nدر حلال دنيا حساب است و در حرامش عقاب ، از كجا براى شماها آسايش و رهائى فراهم شود ؟ با اينكه به روش پيغمبر خود روش نگرفتيد ، آنچه شما را به سركشى كشاند مىجوئيد و بدان چه شما را كفايت كند خشنود نباشيد .\r\n\r\nباب در كسى كه عيب مردم گويد\r\n( 1 ) 1 - از ابى حمزهء ثمالى ، از امام باقر ( ع ) فرمود :\r\nراستى ثواب خوش رفتارى زودتر از هر كار خيرى باشد و كيفر شورش و دست اندازى زودتر از هر كار بدى آيد و همين عيب براى مرد بس كه به كارى كه خودش نتواند آن را ترك كند يا همنشين خود را آزار كند بدان چه برايش سودى ندارد .\r\n( 2 ) 2 - از ابى حمزه ، گويد : از على بن الحسين ( ع ) شنيدم مىفرمود : رسول خدا ( ص ) فرموده :\r\nهمين عيب براى مرد بس كه ببيند در مردم آنچه در خود نبيند و بيازارد همنشين خود را بدان چه براى او مهم نيست و سودش ندهد .\r\n\r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n\r\n( 1 ) 3 - از امام باقر ( ع ) كه فرمود :\r\nبراى مرد همين عيب بس كه در مردم عيبها بجويد و بفهمد كه از ديدار آنها در خود كور است يا مردم را عيب كند بدان چه در خود او هم هست و نتواند از آن به وضع ديگر منتقل شود يا همنشين خود را بيازارد بدان چه سودش نبخشد و براى او مهم نيست .\r\n( 2 ) 4 - از ابى حمزه ، از امام باقر و على بن الحسين ( ع ) فرمودند :\r\nراستى كه ثواب احسان از همه خيرها زودتر برسد و عقوبت و كيفر بغى و ستم كارى از همه بديها زودتر باشد و همين عيب براى مرد بس است كه بنگرد در عيوب ديگران آنچه را كه در خود نسبت بدان كور باشد و نبيند يا همنشين خود را آزار كند بدان چه او را سود ندهد و به كارش نخورد يا مردم را نهى كند از آنچه خود نتواند ترك كند .\r\n\r\nباب در اينكه مسلمان بدان چه در جاهليت ( پيش از مسلمانى ) كرده مؤاخذه نشود\r\n( و آن در بريدن اسلام است پيش از خود را و در شرائط آن ) ( 3 ) 1 - از امام باقر ( ع ) كه مردمى نزد رسول خدا ( ص ) آمدند ، پس از آنكه مسلمان شدند و گفتند :\r\n\r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\nيا رسول اللَّه ! آيا كسى از ماها بدان چه در جاهليت خود كرده است پس از اينكه مسلمان شده مؤاخذه شود ؟ رسول خدا ( ص ) در پاسخ آنها فرمود :\r\nهر كه از دل ، مسلمان شده و يقين ايمانش درست است ، خدا تبارك و تعالى او را بدان چه در زمان جاهليت كرده است مؤاخذه نكند و هر كه از دل ، مسلمان نشده و يقين ايمانش درست نيست ، خدا تبارك و تعالى او را از اول تا آخر مؤاخذه نمايد .\r\n( 1 ) 2 - از فضيل بن عياض ، گويد : از امام صادق ( ع ) پرسيدم از مردى كه در مسلمانى خود خوب باشد ، بدان چه در دوران جاهليت كرده است مؤاخذه شود ؟ در پاسخ فرمود : پيغمبر ( ص ) فرموده است كه : هر كه در اسلام خوب كار كند و خوب مسلمانى كند ، بدان چه در جاهليت كرده است مؤاخذه نشود و هر كه در اسلام بد كردار باشد و بد مسلمانى كند ، بدان چه كرده از آغاز تا انجام ، مؤاخذه شود ( مقصود از بد كردارى در اسلام آن است كه منجرّ به سلب ايمان شود - از مجلسى ره ) .\r\n\r\nباب در اينكه كفر با توبه و برگشت از آن عمل سابق را باطل نمىكند\r\n( توبه مرتدّ و در آن است بيان حال آنكه مؤمن گرد و كافر شود و سپس توبه كند ) ( 2 ) 1 - از امام باقر ( ع ) كه فرمود :\r\nهر كه مؤمن باشد و كار خير كند در حال ايمانش و دچار\r\n\r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n\r\nفتنه گردد و كافر شود و باز توبه كند و از كفر به ايمان برگردد ، برايش آنچه در دوران ايمان گذشته كار خوب كرده است نوشته شود و به حساب آيد و اين كفرى كه از آن توبه كرده ، كارهاى خير گذشتهء او را ، باطل نكند .\r\n\r\nباب كسانى از بلا معاف باشند\r\n( 1 ) 1 - از امام باقر ( ع ) ، فرمود :\r\nراستى براى خدا عز و جل بنده‌هاى بيمه‌شده‌اى است كه از بلا براى آنها دريغ دارد و آنها را در عافيت زنده بدارد و در عافيت روزى رساند و در عافيت بميراند و با عافيت مبعوث سازد و با عافيت به بهشت ساكن گرداند .\r\n( 2 ) 2 - اسحاق بن عمار گويد : از امام صادق ( ع ) شنيدم مىفرمود :\r\nراستى خدا عز و جل خلقى را آفريد كه از بلا بدان‌ها دريغ دارد ، آنها را در حال عافيت آفريده و با عافيت زنده داشته و به عافيت بميراند و با عافيت به بهشتشان برد .\r\n( 3 ) 3 - از امام صادق ( ع ) ، فرمود :\r\nبه راستى كه براى خدا ضنائن و مخصوصانى است ، به نعمت\r\n\r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\nخود ، آنها را خوراك دهد ، و به عافيت خود ، بدانها بخشش مخصوص دهد بىعوض و منّت ، و به رحمت خود ، آنها را به بهشت برد ، بلاها بدانها گذرند و هم فتنه‌ها و به آنها زيانى نرسانند .\r\n\r\nباب در آنچه از امت برداشته شده است و از آن معاف شده‌اند\r\n( و آن شامل است آنچه را كه خدا از امت مؤاخذه نكند ) ( 1 ) 1 - عمرو بن مروان ، باز گفته است كه شنيدم امام صادق ( ع ) مىفرمود : رسول خدا ( ص ) فرموده است : از امت من چهار خصلت برداشته شده است : 1 - خطاء 2 - فراموشى 3 - آنچه به زور بر آن وادار شوند 4 - آنچه تاب آن را ندارند و اين معنى قول خدا عز و جل است ( 286 سوره بقره ) :\r\n« پروردگارا از ما مؤاخذه مكن اگر فراموش كرديم يا خطاء كرديم و بار تكليفهاى سنگين به دوش ما مگذار چنانچه به دوش آنها كه پيش از ما بودند گزاردى ، پروردگارا به ما تحميل مكن آنچه تاب آن را نداريم » و هم قول خدا ( 106 سوره نحل ) :\r\n« [ كسى است كه پس از ايمانش به كفر گرايد 
  ] جز كسى كه به زور وادار شود و دلش مطمئن به ايمان است » ( و اظهار كفرش تنها با زبان است ) .\r\n( 2 ) 2 - از امام صادق ( ع ) كه رسول خدا ( ص ) فرمود :\r\nنُه خصلت از امتم برداشته شده است : خطاء ، فراموشى ، آنچه\r\n\r\n","description":"","footnote":"","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n\r\nندانند ، آنچه نتوانند ، آنچه بدان بىچاره باشند ، آنچه به زور بر آن وادار شوند ، طيره ، وسوسه در بارهء انديشه در آفرينش ، حسد تا با زبان يا دست آشكار نشود .\r\n\r\nباب در اينكه با وجود ايمان ، هيچ گناهى زيان ندارد و با كفر هيچ حسنه‌اى سود ندهد ( باب كردار )\r\n( 1 ) 1 - از يعقوب بن شعيب ، گويد : به امام صادق ( ع ) گفتم :\r\nآيا براى كسى در برابر آنچه بكند ، ثوابى بر خدا لازم باشد جز براى مؤمنان ؟ فرمود : نه .\r\n( 2 ) 2 - از امام صادق ( ع ) ، فرمود :\r\nموسى به خضر گفت : من به واسطهء مصاحبت با تو ، حق و حرمتى پيدا كردم و بايد به من سفارش و نصيحت كنى ، در پاسخ او گفت : بدان چيزى بچسب كه با وجود آن ، هيچ چيز به تو زيان ندارد چنانچه با جز آن ، هيچ چيز براى تو سود ندارد ( و آن ايمان است ) .\r\n( 3 ) 3 - از ابى اميّه يوسف بن ثابت ، گويد : من از امام صادق ( ع ) شنيدم مىفرمود : با وجود ايمان ، هيچ عملى زيان نرساند و با وجود كفر ، هيچ عملى سود ندهد ، آيا نبينى كه خدا فرمايد ( 54 سوره توبه ) : « و باز ندارد آنها را از اينكه خرجهاى آنها ( در راه خدا ) پذيرفته شود جز اينكه به\r\n\r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n\r\nخدا و رسولش كفر ورزيدند [ و نماز نخوانند جز با كسالت و انفاق نكنند جز با كراهت ( 55 ) در شگفت مباش از اموال و اولادشان همانا خدا مىخواهد به وسيلهء آنها در دنيا عذابشان كند 
  ] و جان آنها را بگيرد در حالى كه كافرند » .\r\n( 1 ) 4 - از امام صادق ( ع ) ، فرمود :\r\nبا ايمان هيچ كردارى زيان ندارد و همچنين با كفر هيچ كردارى سود ندهد .\r\n( 2 ) 5 - از محمد بن مارد ، گويد : به امام صادق ( ع ) گفتم : براى ما حديثى روايت شده كه شما فرموديد : چون معرفت پيدا كردى ، هر چه خواهى بكن ، فرمود : آرى ، من اين را گفته ام ، گويد : گفتم :\r\nاگر چه زنا كند و دزدى كند يا مى بنوشد ؟ در پاسخ فرمود : «  إِنَّا لِلَّهِ وَ إِنَّا إِلَيْهِ راجِعُونَ  » با ما به انصاف رفتار نشده كه برداشته شده باشد .\r\nهمانا من گفتم : چون امام خود را شناختى ، هر كار خيرى را از كم و بيش بكن ، زيرا از تو پذيرفته شود .\r\n( 3 ) 6 - امام صادق ( ع ) فرمود : امير المؤمنين ( ع ) بسيار در سخنرانى خود مىفرمود :\r\nأيا مردم ! دين خود را بچسبيد ، دين خود را بچسبيد ، زيرا گناه در آن بهتر است از كار خوب و ثواب در جز آن ، كار بد در آن آمرزيده شود و كردار خوب در جز آن پذيرفته نباشد .\r\n\r\n","description":"","footnote":"","page_name":" 587 ","page_number":587},
  {"content":"\r\n . \r\n","description":"","footnote":"","page_name":" 588 ","page_number":588},
  {"content":"\r\n\r\n( 1 ) اين پايان كتاب ايمان و كفر است و طاعات و معاصى از كتاب كافى و الحمد للَّه وحده و صلى اللَّه على محمد و آله .\r\n\r\n","description":"","footnote":"","page_name":" 589 ","page_number":589},
  {"content":"\r\n . \r\n","description":"","footnote":"","page_name":" 590 ","page_number":590},
  {"content":"\r\n\r\n\r\nشرح‌ها\r\n\r\n","description":"","footnote":"","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\n[ شرحهاى كتاب ايمان و كفر 
  ] از مجلسى ( ره ) - اين حديث در نهج البلاغه با اختلاف بسيارى نقل شده است ، و در مجالس صدوق هم به سندى از امام صادق ( ع ) ضبط است .\r\nدر نهج بدين نهج است كه : يكى از اصحاب امير المؤمنين ( ع ) به نامِ همام كه مردى مؤمن و عابد بود به آن حضرت گفت : يا امير المؤمنين براى من پرهيزكاران را وصف كن تا آنجا كه آنها را مجسم كنى و من گويا به چشمِ خود آنان را ببينم . آن حضرت در پاسخِ او گرانى كرد و سپس فرمود : اى همام ، تقوى از خدا را پيشه كن و نيكوكار باش به راستى كه خدا با متقيان است و آن كسانى كه نيكو كارند ، همام بدان قناعت نكرد تا آن حضرت تصميم گرفت ، گويد پس سپاس و ستايش خدا نمود و صلوات نثار پيغمبر فرمود و سپس گفت . . . در مجالس صدوق دارد كه همام آن حضرت را قسم داد و اصرار كرد تا امير المؤمنين روى دو پاى خود برخاست و سپس سپاس خداى كرد الخ .\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nهَمّام ، به فتح اول و تشديد ميم گفته‌اند پسر شريح بن يزيد بن مره است و از شيعيان على ( ع ) است و دوستان او . . . و ممكن است كه مورد سؤال او صفات مؤمنين و متقين بوده با هم و در برخى روايات به همان صفات مؤمن اكتفاء شده و در برخى در وصف خصوص متقين آورده شده است و آنچه در روايت نهج و مجالس صدوق است كه حضرت در پاسخِ او گرانى كرده مناسب‌تر با گفتار آن حضرت است در آخر خبر كه مىفرمايد من از همين بر او مىترسيدم .\r\nقوله « فما بالك يا امير المؤمنين » يعنى چرا يادآورى اين صفات و شنيدن آنها از رسول اكرم در شما چنين اثرى نداشته كه در همام داشت .\r\nيا مقصود اين است كه چرا با اينكه بر حالِ همام از ذكر اين صفات بيمناك بودى آنها را براى وى بيان كردى ؟ و جوابِ اعتراضِ اول به چند وجه است :\r\n1 - مقصود از اينكه پندِ رسا چنين اثرى دارد يعنى اثر كامل در شنونده دارد و اينكه سبب مرگ يا بيهوشى همام شده است براى آن است كه ضعف نفس و تنگ حوصله‌اى داشته و نبودن برخى از اين صفات در كسى نبايد باعث مرگ او شود خصوص نسبت به خودِ آن حضرت .\r\n2 - يكى از محققين گفته است : امام پاسخ او را با بيان سبب بعيد داده كه مرگ مقدر و حتمى است ، اين جواب براى سائل قانع‌كننده است و درست است ، و اما نسبت به سبب قريب فرق ميان او و همام نيروى قدسيه است براى تحمل واردات الهيه و عادت بدان به واسطهء رياضت و ضعف نفس همام از تحمل خوف الهى و به علاوه خودِ آن حضرت داراى اين صفات بوده و موجب افسوس كشنده‌اى نداشته و به اين جواب تصريح نكرده است تا خودستائى نكرده باشد .\r\nو اما جواب اعتراض دوم حاصلش اين است كه من نمىدانستم از ترس خواهد مرد و ترس براى من صرف احتمال بوده است كه مانع از بيان\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nحق نيست چنانچه ابن ميثم گفته است . از مجلسى ( ره ) -\r\n« و الرفق اخوه »\r\nيعنى چون برادر به او يار دهد و كمك كند و او را از مهالك نجات بخشد .\r\n« و اللين والده »\r\nيعنى سودِ پدر براى او دارد يا خوب است چون پدرى او را رعايت كند و فرق ميان آن و رفق مشكل است و ممكن است رفق حمل بر ترك خشونت شود ولين مرتبهء كامل آن باشد و يا رفق در معاملات باشد ولين در معاشرات ، يا مقصود از رفق لطف و احسان باشد كه يكى از معانى آن است ولين ترك خشونت باشد و يكى از فضلا خوانده است « والدين والده » يعنى دين پدر روحانى مؤمن است و سبب حيات معنوى او است چنانچه پدر سبب حيات دنيوى و جسمى اوست و اين انسب است ولى با نسخه‌هاى روايت در كتبى كه به نظر رسيده موافقت ندارد ، پايان نقل از مجلسى ( ره ) .\r\nمن گويم ، رفق راجع به توجه انسان است در امرى به ديگران ، يعنى در پيشنهاد و هر كارى كه از او به ديگرى مىشود با لطف و مدارا و خوشى باشد ، ولين به معنى پذيرش انسان است نسبت به هر چه از ديگران به او وارد مىشود و پيشنهاد مىگردد ، مثلًا كسى به خانهء او وارد مىشود يا نزد او براى كارى و معامله مىآيد بايد خوش پذيرا باشد و گرم از او استقبال كند . اين كمترين درجات ايمان است كه مىتواند با آن خود را امتحان كند . از مجلسى ( ره ) - ظاهر اين است كه حديث را از امام صادق ( ع ) شنيده است و مقصود از رفع نسبت به آن حضرت است و ممكن است مقصود رفع حديث به امير المؤمنين باشد ، و مقصود اين است كه او از رسول خدا ( ص ) شنيده است زيرا چون اين راوى از عامه است حديث را تا پيغمبر بالا مىبرد و مىگويد : از امام صادق از پدرش از پدرانش از على ( ع ) و مؤيدش آن است كه اين حديث نبوى است و عامه هم آن را از پيغمبر ( ص )\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nروايت كرده‌اند . از مجلسى ( ره ) -\r\n« يخالفون بين جباههم و ركبهم »\r\nيعنى پيشانى خود را دنبال سر زانوهاشان بر زمين مىنهادند و يكى را دنبال ديگر مىآوردند و اين نزديك به همان نوبت به نوبت است ، و گفته شده : يعنى ميان نشستن و سجده كردن آنان تفاوت بوده و سجدهء آنها درازتر از نشستن بوده . از مجلسى ( ره ) - در نهج البلاغه از امير المؤمنين چنين روايت شده كه فرمود : براى من در دوران گذشته يك برادر دينى بود ، ابن ابى الحديد گفته : مردم در آنكه مقصود از اين گفتار چيست اختلاف دارند و برادرى كه بدان اشاره شده كسانى را پندارند :\r\n1 - گفته‌اند منظور رسول خدا ( ص ) است ولى با تعبير ضعيفاً مستضعفاً نارسا است زيرا مقام رسالت را بدين گونه نستايند گرچه در مقام تأويل آن برآيند و گويند مقصود نرمش سخن و گشايش اخلاق او است ولى باز هم اين تعبير او را نسزد .\r\n2 - گفته‌اند منظور ابو ذر غفارى است ، و گروهى جملهء ( شير جهنده ) را در بارهء او مستبعد شمارند چون ابو ذر به شجاعت معروف نيست .\r\n3 - گفته‌اند منظور مقداد بن عمرو ، معروف به مقداد بن اسود است كه از شيعيان على ( ع ) و دلاورانِ به نام بوده است .\r\n4 - برخى گفته‌اند اين سخن بر پايهء مثل ادا شده كه شيوهء معروفى است نزد ارباب ادب در شعر و نثر و اين بهترين وجه است نزد من ولى توصيف از اين برادر كه شيرى است جهنده نبايد منحصر به شجاعت در نبرد باشد بلكه مقصود شجاعت اخلاقى است در درگاه الهى و استقامت در برابر باطل كه ابو ذر در آن دادِ مردى داده و يك تنه در حكومت معاويه در شام و نيروى خلافت عثمان مردانه ايستاده است ، او است كه طبل رسوائى بنى اميه را كوفت و بر خلافت عثمان برآشفت و شورش اسلامى را بر عليه حكومت\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nناحق عثمان پايه‌گذارى كرد .\r\n« و كان يفعل ما يقول و يفعل ما لا يقول »\r\nيعنى هر چه را به ديگران دستور دهد از كارِ خير خودش بجا آورد ، و اين اشاره است به قول خدا تعالى ( در سورهء صف ) : « أيا كسانى كه گرويديد چرا مىگوئيد آنچه را نمىكنيد » و گفته‌اند يعنى چرا نمىكنيد آنچه را خود گوئيد زيرا اگر گفت و نكرد ، نكردن زشت است ، نه گفتن ، و به علاوه آن عملِ خيرى را هم خود كند كه نمىگوئيد يا براى آنكه مصلحت نيست از راه تقيه يا فرصت نيافته يا پذيرائى نديده است چنانچه خدا هم فرمايد : «  فَذَكِّرْ إِنْ نَفَعَتِ الذِّكْرى  » اكثر چنين فهميده‌اند و به خاطر من مىرسد كه مقصود اين است كه احسان مىكند به هر كه وعده داده و به هر كه وعده نداده ، چنانچه آيه هم در بسيارى از روايات به همان خلف وعده تفسير شده است .\r\n« قوله الا عند من يرجو عنده البرء »\r\nيعنى در نزد پروردگار خود كه شفابخش حقيقى است ، يا مقصود پزشك حاذق است كه اميدِ درمان از وى مىرود كه بيانِ درد به او شكايت نيست و بلكه جستن علاج است و در اين صورت استثناء منقطع است . از مجلسى ( ره ) - در نهايه است كه\r\n« لا يلسع المؤمن من جحرٍ مرتين »\r\nو در روايت ديگر « لا يلدغ » و لسع و لدغ يك معنى دارند ( گزيدن مار ) و جحر ، سوراخ مار است و معنايش اين است كه مؤمن از يك جهت نبايد دو بار گول بخورد يا دو بار گول نمىخورد ، زيرا در بار اول كه زيان ديد بايد عبرت گيرد و از تجربهء خود پند پذيرد ، تا آنكه گويد : اين خبر از پيغمبر ( ص ) وارد است و سبب بيان اين است كه ابو غرهء شاعر برادر مصعب بن عمير روز بدر اسيرِ مسلمانان شد ( ابو غره در جبههء مشركين بود و از دشمنانِ كينه ورز پيغمبر به شمار مىرفته ، و مصعب بن عمير از مسلمانانِ با اخلاص و مهاجرين است ) و از پيغمبر ( ص ) درخواست كرد كه به او منت\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nنهد و او را آزاد كند ، پيغمبر درخواستِ او را پذيرفت و با او شرط كرد كه بر عليهِ وى تبليغ نكند و دشمنان را به او نشوراند و در اشعارِ خود او را هجو نكند و به او دشنام نگويد ، و چون آزاد شد و نزد خاندانِ خود رفت به همان شيوهء ديرين برگشت و عهد و شرطِ پيغمبر ( ص ) را شكست و روزِ جنگ احُد بارِ ديگر با مشركان به جنگ مسلمانان آمد و اسيرِ مسلمين شد و باز هم پيشنهادِ درخواستِ آزاد شدن و منت كشيدن به پيغمبر ( ص ) عرضه داشت و آن حضرت اين جملهء پُر معنا و بليغ را ادا كرد كه از ابتكارهاى كرامت مآب او است و كسى در اين ضرب المثلِ جامع و مختصر و پُر معنا بر آن حضرت سبقت نجسته است و در آن تنبيهِ عميقى است بر اينكه چون شخص مؤمن يك بار آزار از كسى و از موضوعى ديد بار ديگر نبايد خود را در معرض آن آزار اندازد و اين نتيجهء هوشمندى و زيركى و خردمندى است كه از اخلاق مؤمن است ( زيرا اين گونه علم و آموزش را علم تجربى مىدانند و دنياى امروز هر مسأله‌اى كه مورد آزمايش شده و درست از آزمايش در آيد آن را مسألهء علمى و قابلِ پيروى مىداند و پايه و مايهء دانش بر تجربه و آزمايش گذارده شده و پيغمبرِ اسلام با اين جملهء رسا و پُر معنا اين اصلِ علمى بشرى را بيان كرده است ) . [ از مجلسى ( ره ) - بدان كه استشهاد به آيهء كريمه دلالت دارد كه مقصود كتمان سر است از آنكه نااهل است و از كسى كه آن را فاش مىكند .\r\n « خُذِ الْعَفْوَ »  در مجمع گويد : يعنى اى محمد بگير آنچه را كه از مال مردم زائد بر خرج آنها است ، و رسول خدا ( ص ) زيادىِ مالِ مردم را مىگرفت و اندازهء معينى نداشت تا آيهء زكات آمد و آن را نسخ كرد ، و گفته شده است كه منظور گذشت نسبت به اخلاق مردم است و دستور سهل‌گيرى نسبت به دريافت است نسبت به حقوق لازمه الهيه يا حق الناس و ديگر امور ، و گفته‌اند كه منظور\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nعذر پذيرى است از عذرجويان و مؤاخذه نكردن در امور روايت شده كه پيغمبر مقصود آيه را از جبرئيل پرسيد و پاسخ گفت : اين محمد خدايت فرمان داده كه بگذرى از هر كه به ستم كرده و بدهى به هر كه از تو دريغ داشته و بنوازى هر كه را از تو رشتهء خويشى را بريده .\r\n « وَ أْمُرْ بِالْمَعْرُوفِ »  و آن هر چيزى است كه از نظر عقل و شرع خوب است و زشت و قبيح نيست نزد خردمندان ، و گفته‌اند مقصود هر خصلت پسنديده است .\r\nمن گويم ، صدوق ( ره ) در عيون اين حديث را از همين راوى نقل كرده و جملهء «  وَ أَعْرِضْ عَنِ الْجاهِلِينَ  » هم دارد و در آخرش افزوده كه « قال اللَّه عز و جل :  وَ الصَّابِرِينَ فِي الْبَأْساءِ وَ الضَّرَّاءِ  » و گويا اين جمله از نسخه نويسانِ كافى ساقط شده باشد . . . تا آنكه گويد : بيضاوى از زهرى نقل كرده است كه :\r\nبأساء ، تنگدستى است و در اموال است چون فقر و ندارى ولى ضراء به معنى سخت حالى است و آن در نفوس است چون مرض و بيمارى . [ از مجلسى ( ره ) - قاموس گويد : كبريت ، سنگى است كه مىسوزد و به معنى ياقوت سرخ و طلا است يا گوهرى كه معدنش پشت وادىِ مورچگان است ، انتهى . و مشهور اين است كه كبريت احمر جوهرى است كه كيمياگران آن را مىجويند و آن اكسير است ، و حاصل حديث اين است كه زن داراى اوصاف ايمان كمتر از مرد متصف به آن است و مرد متصف به آن از اكسيرى كه بسا وجود خارجى ندارد ، كيماب‌تر است . 
  ] [ از مجلسى ( ره ) -\r\n« أ تدري لم ذاك »\r\nاين بيان حقيقت اين كلام است ، يعنى كمى شماره مؤمنان با آنكه به حسب ظاهر بسيارند براى اين است كه وسيلهء انس مؤمنان باشد ، يا مقصود اين است كه خدا اين كفار را به صورتِ مؤمن در آورده و آفريده براى اين جهات است . به هر تقدير مراد اين است كه خدا اين شيعه نماهاى بىحقيقت را آرامشِ دلِ مؤمنانِ حقيقى ساخته\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nتا از كمىِ خود به هراس نباشند . از مجلسى ( ره ) - « با دستِ خود اشاره كرد » كلام راوى است ، يعنى با سه انگشت اشاره كرد و فرمود سه تا ، و مقصود از اين سه : سلمان و ابو ذر و مقداد است ، چنانچه كشّى از امام باقر ( ع ) روايت كرده كه فرمود :\r\nهمه مردم مرتد شدند جز سه تن : سلمان و ابو ذر و مقداد . راوى گفت : پس عمار چه طور ؟ فرمود : او هم روى برگردانيد و سپس برگشت . از مجلسى ( ره ) - «  فِي كُلِّ وادٍ  » يعنى در هر راهى از گمراهى و نادانى ، خدا را باك نيست كه در چه درّه نابود شود ، يعنى خدا لطف و توفيقش را از او بر گيرد و او را به خودش و هواى نفسش وانهد تا با اختيار يكى از دين‌هاى نادرست يا رفتن در پى دنيا و هر گونه هواپرستى و حب جاه و مال و شرف و سرورى و لذت خوراك و نوشابه و جامه و نكاح و امور باطل و ناپايدار ديگر هلاك گردد ، تا آنكه گويد :\r\nگفته شده : ممكن است مقصود از « هم واحد » قصد خدا و توكل به او باشد در همه چيز زيرا خدا كفايت كار دنيا و آخرت او را بكند به خلاف كسى كه به خود اعتماد كند و از توكل به حق ببرد . از مجلسى ( ره ) -\r\n« ما ترددت في شىء »\r\nاين از احاديث مشهور ميان دو فريق شيعه و سنّى است و معلوم است كه مقصود ترديد بشرى نيست زيرا ترديد بشر در كارى كه قصد آن دارد يا براى نادانى سرانجام آن است و يا براى عدم اطمينان به انجام آن يا مانع ديگر كه برگشت همه به نادانى يا ناتوانى است و براى اين است كه فرمايد : من آن را انجام دهم و حكم به انجام آن حتمى است ، و يا مقصود ترديد در زودى و ديرى آن است و بناچار بايد توجهى كرد و براى آن نزد خاصه سه وجه است :\r\n1 - در كلام مقدرى است ، و مقصود اين است كه اگر بر من خداوند ترديد روا بود ترديد در مرگ مؤمن بهتر بجا بود .\r\n\r\n","description":"","footnote":"","page_name":" 600 ","page_number":600},
  {"content":"\r\n\r\n2 - چون به طور عادى بدى به شخص محترم مورد ترديد است ، در اينجا مقصود اظهار احترام خدا است نسبت به بندهء مؤمن خود ، و مىفرمايد :\r\nبندهء مؤمن پيش من از همه چيز بيشتر احترام دارد ، و اين كلام از باب استعارهء تمثيليه است .\r\n3 - از طريق خاصه و عامه وارد است كه خدا هنگام احتضار آن قدر لطف و كرامت و مژده به بندهء مؤمن عطا مىكند كه بدى مرگ را از او مىبرد و او را مشتاق به كوچ از دنيا به آخرت مىنمايد و آزار مرگ را براى او اندك مىسازد و او را خشنود مىنمايد ، و از اين معنا تعبير به ترديد شده است ، تا آنكه مىگويد : دلالت حديث بر اينكه مؤمن از مرگ بدش مىآيد ، مخالف نيست با اخبار بسيارى كه دلالت دارند : مؤمن ملاقات خدا را دوست دارد و بد ندارد زيرا چنانچه شهيد در ذكرى گفته : اخبارِ حبّ ملاقات خدا حمل مىشود بر حال احتضار و معاينهء آنچه كه مؤمن دوست دارد كه در اين صورت چيزى نزد او از لقاء خدا و مرگ بهتر نيست . از مجلسى ( ره ) - مقصود از عهدِ خدا ، اصول دين است از اقرار به توحيد و نبوت و امامت و معاد ، و مقصود از وفاء به شرط آوردن امور واجبه و ترك حرام است . . . تا آنكه گويد : اظهر اين است كه مراد از اهوال و هراس دنيا ارتكاب گناه و نافرمانى خدا است زيرا اين است كه در نظر او بزرگ ترين مصيبت و هراس است به قرينهء اينكه مىفرمايد : مؤمن سست دچار هراس دنيا و آخرت مىشود . از مجلسى ( ره ) - يعنى چون مؤمنى خواهد به وسيلهء انتقام دلِ خود را خنك كند از دشمن خود براى خود رسوائى به بار آورد ، زيرا او آزاد نيست كه هر كارى بكند و هر سخنى بگويد و چون مردمان دنيادار به هر درى بزند و هر دشنام و هرزه گوئى را مرتكب شود . از مجلسى ( ره ) - مقصود از شيطان ، شيطان جنى است زيرا\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nبيشتر با مؤمن معارضه كند ، يا شيطان انسى . از مجلسى ( ره ) -\r\n« المؤمن مكفر »\r\nبه صيغهء اسم مفعول باب تفعيل ، يعنى مردم به او ناسپاسى كنند و از احسانِ او قدردانى نكنند به قرينهء دنبالهء خبر ، و فيروزآبادى گفته است مكفر يعنى كسى كه با احسان وى كفران نعمتش شده است و آنكه در بند آهنين است .\r\nو ظاهراً مقصود اين است كه مؤمن وسيلهء بقاى جهان و نزول رحمت و باران است و حق به همهء مردم دارد و مردم آن اندازه كه بايد نه او را مىشناسند و نه پى به احسانِ وى مىبرند و نه از او قدرشناسى مىكنند ولى احسان كافر ، دنيوى و محسوس است و فهميده مىشود و از او قدردانى مىشود .\r\nو ممكن است مقصود اين باشد كه : مؤمن در احسان خود خدا را رعايت مىكند و به مواردى منطبق مىكند كه اظهار قدردانى از او نمىشود ولى كافر در احسان خود عوض را منظور مىدارد و به اشخاصى و مواردى احسان مىكند كه عوض داشته باشد و از او قدردانى شود .\r\nو جزرى گفته است : « المؤمن مكفر » يعنى كفاره گناهان مؤمن در جان و مال او واقع مىشود و زيان مالى و جانى مىكشد تا گناهانش جبران گردد ، ولى مجلسى ( ره ) گفته : اين معنى در اين اخبار مورد احتمال نيست فتدبر . ربيعه و مضر ، دو ايل بزرگ عربند كه ضرب المثل كثرتند و اولاد نزار بن معد بن عدنانند و مضر جدّ هفدهم پيغمبر است ( ص ) . از مجلسى ( ره ) - در اين احاديثى كه از طريق عامه و خاصه رسيده ، دلالت روشنى است بر اينكه انبياء و اوصياء هم در بيمارىهاى تنى و بلاهاى جسمى چون ديگرانند و بلكه از ديگران گرفتارترند براى آنكه اجر بيشترى ببرند و اين ضررى به مقام آنها ندارد بلكه مقام آنها را ثابت‌تر كند ،\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nو معلوم شود آنها هم بشرند و هر چه به همهء بشر رسد به آنها برسد و با اينكه امور فوق العاده از آنها عيان شود اگر گرفتار بلاها نشوند مردم در بارهء آنها همان را گويند كه نصارى در بارهء عيسى گفتند ، و اين گرفتارى موجب رفع درجات است و بسا مقاماتى كه جز با شهادت به دست نيايد و خدا به هر كه از بندگانش كه او را دوست دارد اين مقام شهادت را بدهد چنانچه در بارهء سيد الشهداء است كه پيغمبر ( ص ) را در خواب ديد و به او فرمود : اى حسين ! تو در بهشت مقامىدارى كه جز به وسيلهء شهادت به آن نرسى . و بسيارى از علماء بيمارىهائى را كه موجب نفرت خلق است بر انبياء و اوصياء روا ندانسته‌اند چون جنون و جذام و برص .  « فَعَزَّزْنا بِثالِثٍ »  يعنى نفر سومى به كمك دو فرستادهء عيسى بر مردم انطاكيه گسيل داشتيم ، و گفتند : از طرف عيسى به شما رسالت داريم ، و آنها را به سختى تكذيب كردند و گفتند : شما مانند ما بشريد و صلاحيت نداريد رسول الهى باشيد ، و خداى رحمان دستورى فرو نفرستاده است جز اين نيست كه شما دروغ مىگوئيد ، گفتند : خدا مىداند كه به راستى ما به شما فرستاده شديم و بر ما نيست جز اينكه به طور آشكار حكم خدا را به شما ابلاغ كنيم . تا آنكه مىفرمايد : « مردى از محل دور شهر بشتاب آمد ( و نام او حبيب نجار بود ، چنانچه ابن عباس و جمعى از مفسران گفته‌اند ) فرياد زد اى مردم از اين رسولان پيروى كنيد » . از مجلسى ( ره ) -\r\n« هزاهزِ الدنيا »\r\nيعنى فتنه‌ها و بلاهاى لرزاننده ، « عمى القلب » يعنى نادانى و تنفر از حق و دورى از لوازم ايمان كه مايهء بدبختى آخرت است . از مجلسى ( ره ) - و اما ذكر مؤمن آل فرعون در اين خبر شايد از اشتباه روات يا نسخه نويسان است زيرا آيه‌اى كه ذكر شده است در داستان مؤمن آل يس است چنانچه در خبرى گذشت و بسا دو وجه در اينجا گفته‌اند :\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n1 - مقصود از فرعون در اينجا فرعون عيسى است و آن سركشى و قلدرى بوده كه در شهر انطاكيه بوده است هنگامى كه رسولان حضرت عيسى به آن وارد شدند . و فرعون بر هر قلدر و سركشى اطلاق مىشود ، آرى بر سه جبّار اطلاقِ آن معروف شده است : فرعونِ خليل ( در كلده ) كه نامش سنان بوده و فرعونِ يوسف ( در مصر ) كه نام او ريان بن وليد است و فرعونِ موسى ( در مصر ) كه نامش وليد بن مصعب است و نسبت حبيبِ نجار به خاندان فرعون عيسى به اعتبار اين است كه در كشور او از رعاياى او بوده است .\r\n2 - اينكه اين هر دو يكى بودند و مؤمنِ آل فرعون زنده بوده تا دوران عيسى و آمده در انطاكيه و به ترويج او پرداخته است و عمر او تا اين حد طولانى شده است و فاصلهء ميان زمانِ حضرت موسى و حضرت عيسى طبق روايت ابن جزرى در تنقيح ، هزار و ششصد و سى و دو سال است و نام او حبيب نجار است و لقبش مؤمن آل يس است چنانچه در خبر سابق گذشت ، و در قاموس گويد : حزبيل بر وزن قنديل ، نامِ مؤمن آل يس است تا آنكه مىگويد : اين وجه دوم مخالف با اخبار بسيارى است كه دلالت دارند : مؤمن آل فرعون غير از حبيب نجار و مؤمن آل يس است . از مجلسى ( ره ) - نهايه گويد : در حديث است كه فقيرهاى امتم چهل خريف پيش از توانگرانشان به بهشت مىروند . خريف ، فصل ميان تابستان و زمستان است ، و مقصود چهل سال است زيرا در هر سال يك پائيز بيش نيست و گذشتِ چهل خريف گذشتِ چهل سال است ، انتهى . و در معانى الاخبار به سند خود از امام باقر روايت كرده است كه : بنده ، هفتاد خريف در دوزخ بماند و خريف هفتاد سال است تا آخرِ خبر ، و صاحبِ معالم آن را به بيش از اين تفسير كرده و در برخى روايات گفته است : هزار عام است كه هر عامِ آن هزار سال است . از مجلسى ( ره ) - مؤيد آن است آنچه به امير المؤمنين منسوب\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nاست كه :\r\n بسا دانا اديب هوشمندى * كه عقلش كامل و چيزى ندارد\r\nبسا نادان داراى توانگر * چنين تقدير مىسازد خداوند \r\nو سرش آن است كه در بيان فوائد ابتلاء و گرفتارى و ثواب بىپايان آن گذشت و به علاوه كثرت مال موجب تكبر و سرفرازى و احتقار فقراء و درشت خوئى و قساوت و جفا و غفلت از خدا است براى سرگرمى به حفظ مال و فزايش آن با وجوب حقوق مالى كه كمتر كسى آن را مىپردازد و اين خود مايهء خشم خدا است ، و فقرا از همهء اين مفاسد بركنارند . از مجلسى ( ره ) - دور نيست كه مساكين با تشديد سين و صيغهء مبالغه باشد يعنى آنها كه پر به صبر چسبيده‌اند . و رؤيت ملكوت آسمان‌ها و زمين مقاماتى است كه طبق لياقت هر دسته‌اى براى آنها بوجود آيد ، برخى انديشه در آفرينش آسمان‌ها و زمين كنند و در نظام جهان ، و قدرت و حكمت خدا را از آن بدانند ، و بفهمند كه خدا آنها را بيهوده نيافريده بلكه براى امر عظيمى آفريده ، چنانچه خدا فرمايد : « بينديشند در آفرينش آسمان‌ها و زمين ، پروردگارِ ما نيافريدى اين را بيهوده » برخى بينديشند كه آفرينندهء آسمان‌ها و زمين ناتوان و بخيل نيست و آنها را فقير و محتاج نكرده مگر براى مصلحت مهمى و بر بلاى خدا صبر كنند و به قضاى او راضى باشند ، و تفسير مساكين در اينجا به انبياء و اوصياء اظهر است . از مجلسى ( ره ) -\r\n« امنائنا على محاويجهم »\r\nامين بودنِ توانگران بر محتاجانِ شيعه ، يا مبنى است بر آنچه در آخر كتاب حجت گذشت از اينكه همهء اموال از امام است و براى شيعه رخصت در تصرف داده‌اند و اين تصرف مشروط است به رعايت فقراء شيعه و ناتوانانِ آنها ، يا بنا بر اين است كه آنان خلفاى خدايند و بايد از توانگران حقوق خدا را بستانند و بر محتاجان صرف كنند و چون در زمان تقيه و غيبتِ امام گرفتن آن حقوق\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nو صرفش براى آنها ممكن نيست به توانگران دستور داده‌اند كه اين وظيفه را نسبت به آنچه خود دارند انجام دهند و از طرف امام وكالت دارند يا مبنى بر اين است كه چون خمس و سائر اموال از غنيمت و خراج به دستِ آنها مىافتد و براى آنها ممكن نيست به امام برسانند وكيلند آن را به فقراء شيعه بدهند .\r\nو اين حديث دلالت دارد بر وجوب صرف سهم امام از خمس و ميراث كسى كه وارثى ندارد و جز آن از اموالِ امام در فقراء شيعه و اين خالى از قوت نيست و احوط تسليم آن است به فقيه محدث عادل تا او به نيابت از امام به مصرف برساند . از مجلسى ( ره ) - تفسير آيه گذشت و تأويلش اين است كه شايد مقصود به ناس ، امت محمد است بعد از وفات آن حضرت به قرينهء تعبير به مضارع در « يكون و يكفر » كه دلالت دارد بر آينده دارند ، و مقصود از كافرانِ به رحمان ، منكرانِ امامت و نص بر امامتند و از اين رو تعبير به رحمان شده است براى اشعار به اينكه رحمانيت خدا مقتضى است بشر را مهمل و سر خود در امور ديانت نگذارد ، يا مقصود اين است كه منكرِ امام به رحمانيتِ خدا ، كافر است . و حاصل اين است كه اگر چنانچه سبب كفر مؤمنان نمىشد و به واسطهء حزن و غم و دل شكستگىِ آنها شيطان بر آنها مسلط نمىگرديد و كافر نمىشدند و به مخالفان نمىپيوستند مگر اندكى كه وجودشان براى يارىِ امام بس نبود يا آنكه از غم و اندوه دق نمىكردند ، و به علاوه اگر همهء مخالفين به اين درجه از توانگرى و ثروت برسند و همهء مؤمنان در غايت فقر و خوارى و مذلت بمانند با آنها قطع زن و زن خواست كنند و نسبى ميان آنها فراهم نشود كه موجب توارث گردد و به اين سبب نسل مؤمنان قطع گردد و منقرض شوند يا وسائل ارتداد آنها فراهم شود و به اين وسيله امت محمد همه كافر و مخالف گردند و يك امتِ كافر باشند يا اكثرِ قريب به اتفاقِ آنها كافر باشند جز نادرى كه ايمانِ پاك و خالص دارند .\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nو كلمهء ناس را در اكثر به كار برده است براى كمى مؤمنان . براى اين باب عنوانى نياورده است از براى اينكه اخبارش مناسبِ بابِ گذشته است و با آن فرقى دارند زيرا بابِ گذشته صرف در فضل فقراء است و اين باب به علاوه متعرض فقر ممدوح و فقر مذموم هم هست . از مجلسى ( ره ) - محتمل است كه مقصود از قول او ( ع ) ولى از دين ، فقر قلبى باشد و ضدش بىنيازى قلبى است ، بنا بر اين فقير كسى است كه معرفت به دين ندارد و احكام دين را نمىداند و تقوى و ورع ندارد و از صفات حسنهء ديگر تهى است ، چنين گفته شده .\r\nمن مىگويم ، ممكن است مقصود اين باشد كه فقير در دين كسى است كه به واسطهء دين دارى زيانمند مىشود و صبر نمىكند و متوسل به ظالمان و فاسقان مىگردد چنانچه گذشت . از مجلسى ( ره ) - بدان كه اكثر مردم حقيقت دل و اوصافش را نمىدانند و ائمهء ( ع ) ما هم جز به كنايه و اشاره در بارهء آن چيزى نگفته‌اند براى ما هم همان احوط است كه بدان چه امامان بيان كرده‌اند اكتفاء كنيم و به همان صلاح و فساد و آفات و درجاتش توجه نمائيم و در تكميل اين خلقتِ شگفت انگيز و لطيفهء پروردگارى بكوشيم و آن را از صفات بدِ شيطانى پاك سازيم و به اخلاق فرشته‌هاى روحانى زيور سازيم تا بدين وسيله آمادهء بر آمدن به پايه‌هاى كمال شويم و فيض‌گيرى از حضرت ذو الجلال و اين وابسته نيست كه نخست حقيقت دل را بدانيم و اگر بدان وابسته بود موالى و ائمهء ( ع ) ما آن را آشكارا بيان مىكردند و چون از آن دم بستند بهتر است كه ما هم از آن دم بنديم و خموشى گزينيم ولى برخى از آنچه را در اين مقام گفته‌اند ياد كنيم و بدان اكتفاء نمائيم و اللَّه المستعان .\r\nبدان كه مشهور ميان حكماء و پيروانشان اين است كه مقصود از دل همان نفس ناطقه است و آن گوهرى است روحانى در ميان دو جهان : روح\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nصرف و تن و ماده ، در آنچه زير دستِ او است حكم فرما است و از آنچه بالاتر از او است فرمان‌بر است و اثبات گوش براى او صرف استعاره و تشبيه است .\r\nيكى از محققان گفته : دل ، شرف انسان است و بدان بر بسيارى از آفريده‌ها برترى دارد و آمادهء معرفتِ خدا است در دنيا مايهء جمال و كمال او است و پايهء افتخار وى است و در ديگر سراى پشت و ذخيرهء او است ، معرفت همانا به دل است نه به عضوِ ديگر و دل خدا را داند و براى او كار كند و به درگاه او كوشد و به او تقرّب جويد ، و ديگر اعضاء پيروان و خدمتكاران و ابزارِ آنند و آنها را به كار گيرد چون پادشاهى كه بنده‌هاى خود را ، يا راعىِ رعيت را ، و يا صنعت‌گران ابزار كارش را ، دل است كه نزد خدا پذيرفته شود چون سالم باشد از جزو او ، و او است كه از درگاهِ خدا رانده شود گر همه را به ديگران پردازد او را خواهند و با او گويند و او را پاداش دهند و او را كيفر كنند ، او است كه به اقرب حق رستگار شود اگر پاك گردد و او است كه نوميد و بدبخت است اگر آلوده و چركين باشد ، او است فرمان بر حقيقى خدا و آنچه در سائر اعضاء باشد پرتوى است از او و او است متمرد و عاصى و هر هرزگى و گناه از او سرايت كند و با ظلمت و نور او است كه بدىها و خوبىها جلوه‌گر شوند ، و از كوزه همان برون تراود كه در او است ، اگر انسان دل را شناسد خود را شناسد و چون خود را شناسد خدا را شناسد ، اگر دل را نداند خود را نداند و چون خود را نداند پروردگارِ خود را نداند ، بيشترِ مردم به دلِ خود و خويش نادانند و پردهء ميانِ آنها و خودشان كشيده شده است و خدا است كه ميان مرد و دلش پرده شود و در اين صورت او را مشاهده نكند و مراقبت ننمايد و صفات و گردش آن را ميان انگشتان خداى رحمان نفهمد و نداند چگونه يك بار تا اسفل السافلين وافق شياطين سقوط كند و يك بار تا اعلا عليين و افق فرشته‌ها فراز گيرد ، و هر كه دل را نفهمد تا آن را بپايد و تشويق نمايد و آنچه از عالم ملكوتش رسد به حساب گيرد از آنها است كه خدا فرموده است : « نباشيد\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nچون كسانى كه خدا را فراموش كردند و خدا هم آنان را از خودشان فراموش كرد ، آنانند فاسقان » .\r\nمعرفت دل و حقيقت اوصافش اصلِ دين است و پايهء روش سالكين چون اين را دانستى بايد بدانى كه نفس ، روح قلب و عقل الفاظى هستند كه معانى آنها به هم نزديك است ، و دل به دو معنى اطلاق شود :\r\n1 - پارهء گوشتى صنوبرى شكل كه در جانب چپ سينه است و درونش تهى است و در آن خون سياهى است و منبع روح است و معدنش ، و اين دل در بهائم است و بلكه در مردگان نيز .\r\n2 - يك لطيفهء ربانيه روحانيه كه به اين دل تعلق دارد و خرد بيشتر مردم در فهم آن و كيفيت تعلق آن حيرانند زيرا تعلق آن چون تعلق عرض است به جسم يا صفت به موصوف يا كارگر به ابزارِ كار يا جسم به مكان و تحقيق آن مايهء فاش كردنِ سر روح است كه رسول خدا ( ص ) در آن سخن نگفته و ديگرى را نرسد كه از آن دم زند . روح نيز دو معنا دارد :\r\n1 - جسمى لطيف و بخارى كه منبعِ آن تهىگاه دل جسمانى است و به وسيلهء رگ‌هاى زننده به همه اجزاى تن روانه گردد و جريانش در تن ، و گردش نور زندگى و حس و شنيدن و ديدن و بوئيدن از آن بر همهء اعضاء بمانند گردش تابش چراغى است كه در گوشهء خانه بچرخانند زيرا به هر گوشهء خانه رسد در آن بتابد و زندگى چون روشنى باشد كه بر ديوارها است و روح چون چراغ و جنبش آن در درون چون جنبش چراغ است در اطراف خانه به وسيلهء محركى و چون طبيبان نام روح برند همين معنا را خواهند و آن بخارى است لطيف كه گرمى دل آن را بپزد .\r\n2 - لطيفه ربانيه دانا و درك‌كننده در انسان ، و آن يكى از دو معناى دل است كه شرح داديم و همان است كه خدا فرموده : « از تو مىپرسند از روح ، بگو روح از امر پروردگار من است » و آن امرى است عجيب و ربانى كه\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nاكثر خردها و فهم‌ها از درك كنه آن عاجزند . و نفس هم به چند معنا اطلاق شود و آنكه ما را لازم است دو معنا است :\r\n1 - معنى جامع قوه غضب و شهوت در انسان و آن را صوفيه بيشتر به كار برند زيرا مقصود آنان از نفس همان معنى جامع صفات مذمومه است در انسان ، و گويند : انسان بناچار بايد با نفس مجاهده كند و آن را شكست دهد و به همين معنى اشاره شده است در گفتارِ پيغمبر ( ص ) كه : « دشمن‌ترِ دشمنانت همان نفس تو است كه ميان دو پهلويت جا دارد » .\r\n2 - آن لطيفه‌اى كه آن را ياد كرديم و انسان در حقيقت همان است و آن نفس انسان و ذات انسان است ولى به اوصاف مختلفه وصف شود به اعتبار حالات مختلفه ، و چون دل به امر خدا نهد و از پريشانى برهد به واسطهء معارضه با شهوات نفس مطمئنه ناميده شود ، تا آنكه گويد : عقل نيز معناى چندى دارد كه مناسب با مقام از آنها دو معنى است :\r\n1 - علم به حقائق امور يعنى وصف علمى كه جاى آن دل است .\r\n2 - آن مدركى كه معلوم است و آن خود دل است و آن همان لطيفهء ربانيه است . و اكنون براى تو كشف شد كه معانى موجودند و آن دل جسمانى و روح جسمانى و نفس شهوانى و عقل علمى است كه اين چهار لفظ بر آنها اطلاق شوند و معنى پنجمى است كه آن لطيفه مدركهء عالمه از وجود انسان است و همهء اين الفاظ بدان اطلاق شوند پس چهار لفظ داريم و پنج معنى و هر لفظى به دو معنى است و معانى اين الفاظ بر علماء هم بسا اشتباه شود و چون لفظ قلب در كتاب و سنت آيد مقصود از آن همان معنى است كه انسان بدان مىفهمد و حقيقت اشياء را درك مىكند و گاهى از آن به دلى كه در سينه است كنايه آورند زيرا ميان اين دو علاقه مخصوصى است و از اين جهت دل را به عرش تشبيه كنند و سينه را به كرسى .\r\nسپس در بيانِ تسلط شيطان به دل ، گفته :\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nدل ، گنبدى را ماند كه بر آن درها است و از هر درى حالتى بدان درآيد يا نشانه‌اى است كه از هر سو تيرى بر آن بنشيند يا چون آينه‌اى است كه پيكره‌هاى گوناگون بر آن گذرند و هر پيكرى دنبال پيكرى آيد و از آنها تهى نماند ، يا چونان حوضى است كه جوىهاى چندى در آن ريزند و راهِ درآمد اين آثار تازه به تازه در دل به هر حال يا از ظاهر است به وسيلهء حواس خمس و يا از باطن به وسيلهء خيال و شهوت و غضب و اخلاقى كه در مزاج انسان تركيب شده‌اند زيرا هر چه در حواس درآيد در دل نشيند و اگر هم راه حس را بر خود بندد خيال در درونِ او چرخد و به هر سو دود و با چرخش خيال دل زير و رو شود و آنى آرامش ندارد و از اين آثار مخصوص‌تر آنها كه در دل آيد همان خاطرات است و مقصود من از آنها انديشه‌ها و يادهائى است كه براى دل رخ دهند و اينها دانشى تازه باشند يا ياد آورى شده كه چون دل به آنها تازه توجه كرده خاطره باشند ، محرك اراده بشر همان خاطره‌ها باشند زيرا تصميم و عزم و ارادهء هر كارى پس از خطور آن است در دل انسان پس مبدء همه كارهاى انسانى همان خاطره‌ها باشند .\r\nخاطره ، رغبت آورد و رغبت عزم آورد و عزم نيت پديد كند و نيت اعضاء را به جنبش آرد و خاطره‌هاى محرك بر دو قسمند : قسمى دعوت به بدى كنند ، يعنى آنچه سرانجام تلخى دارد ؛ و قسمى دعوت به كار خير كنند ، يعنى آنچه در آخرت سود بخشد . و اين دو خاطره مختلف هستند ، خاطرهء خوب را الهام نامند و خاطرهء بد كه دعوت به شرك كند وسواس است ، سپس تو مىدانى كه اين خاطره‌ها حادثند و نياز به سبب دارند و وقتى حادث مختلف شد بايد سببِ آن مختلف باشد و اين خود سنت ثابت الهى است كه چون ديوارِ خانه تابان شود و سقفِ آن سياه گردد دانسته شود سبب روشنى جز سببِ سياهى است ، و همچنان براى روشنىهاى دل و سياهى آن دو سبب مختلف است و سبب خاطره‌اى كه باعث كارِ خير است فرشته ناميده شده ،\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nو سبب خاطره‌اى كه باعث كار بد است شيطان ناميده شود و آن لطفى كه به وسيلهء آن دل آمادهء پذيرش الهام گردد توفيق باشد و آنكه به وسيلهء آن دل آمادهء پذيرش خاطرهء بد شود كه وسواس شيطان است اغواء و خذلان نام دارد .\r\nو بعد از نقل دنبالهء كلام مفصل اين محقق مىگويد :\r\nآنچه گفته است كه دفع شيطان توقف بر شناسائى او ندارد درست است ولى تأويل ملك و شيطان بدان چه به آن اشاره كرده در اينجا و صريحاً در جاى ديگر گفته است مخالف صريح كتاب است و جرأت بر خدا و رسول است چنانچه در كتاب كبير تحقيق آن را نموديم .\r\n«  إِذْ يَتَلَقَّى الْمُتَلَقِّيانِ  » بيضاوى گفته : يعنى ياد آور وقتى را كه اين دو به هم برخورند ، يا مقصود اين است كه خدا در اين وقت به او نزديكتر است از رگِ گردن .\r\n«  عَنِ الْيَمِينِ وَ عَنِ الشِّمالِ قَعِيدٌ  » يعنى يك همنشين در سمت راست و يك همنشين در چپ و اولى به قرينهء دومى از كلام حذف شده است .\r\n«  ما يَلْفِظُ مِنْ قَوْلٍ  » يعنى هيچ سخنى از دهانش نپرد جز اينكه نزد او پاينده‌اى است فرشته‌اى كه از كارِ او مراقبت كند و ديگرى كه نزدِ او حاضر است و شايد بنويسد آنچه براى او است از ثواب و عقاب ، انتهى .\r\nمن گويم ، ظاهرِ اخبار وارده از طريقِ خاص و عام اين است كه آن دو متلقى و رقيب و عتيد در فرشته نويسندهء اعمال هستند ، آنكه در سمتِ راست است كارهاى خوب را بنويسد و آنكه در سمت چپ است كارهاى بد را بنويسد . و ظاهر اين خبر اين است كه رقيب و عتيد يك فرشته و يك شيطانند بلكه آن دو متلقى هم يكى فرشته است و يكى شيطان ، و محتمل است كه اين تأويل و بيانِ بطنِ آيه باشد و رقيب عتيد صفت يكى باشند كه همان فرشتهء سمتِ راست است و زاجر كاتب هم يكى باشند ( يعنى آنچه در آيه متعرض است همان فرشته است كه دو صفت دارد هم رقيب است و هم عتيد و طبق اين\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nخبر زاجر و باز دارنده از گناه است و طبقِ اخبار ديگر نويسندهء اعمال است ) . از مجلسى ( ره ) - ظاهر اين است كه مقصود از تعاهدِ نعم در اينجا نگهدارى از نعمت‌هاى خدا و بجا گذاشتن آنها و به كار بردن چيزى است كه مايهء دوام و بقاى آنها باشد و مقصود در اينجا نعمت روحانى است از ايمان و يقين و تأييد به وسيلهء روح و توفيقات ربانيه و بازرسى آنها به ترك گناهان و نافرمانىها و اخلاق نكوهيده است كه مايهء نقص و زوال آنها است .\r\n« و نحن نؤيد الروح » يعنى ما روح را تقويت كنيم ، و در برخى نسخ است كه نزيد يعنى آن را بيفزائيم و آن هم به تأييد بر گردد . از مجلسى ( ره ) -\r\n« فيصير اعلاه اسفله »\r\nيعنى آن را وارونه سازد چون كاسه‌اى كه كپ شود و ديگر مطلب حقى در آن قرار نگيرد و هيچ پندى در آن اثر نكند چنانچه در بارهء دلِ منافق بيايد كه دلِ كافر وارونه است و هيچ خيرى را در خود جاى ندهد ، و حاصل اين است كه گناه به دل بيالايد و در آن اثر كند تا آن را وارونه سازد و چون دل كافر چيزى در آن جاى گير نشود زيرا اصرار به گناه راهى است به كفر چنانچه خدا سبحانه فرموده ( 10 سوره روم ) : « پس سرانجامِ آن كسانى كه پر بدى كردند اين شد كه به آيات خدا تكذيب نمودند » و اين وجه در تفسير اين آيه كه به خاطرِ من آمد روشن ترين وجوه است و در تفسير خبر هم روشن ترين وجوه است و برخى محققان گفته : مقصود اين است كه اين گناه پيوسته در دل عمل كند و به شيرينى خود در آن اثر كند تا روى آن را كه به سوى خدا و آخرت است به سوى باطل و دنيا برگرداند . بيضاوى هم در تفسيرِ آيه گفته است : عجيب است از حال آنها در آلوده شدن به گناهانى كه موجب دوزخند از روى بيباكى . از مجلسى ( ره ) - مخاطب در اين آيه كسانيند كه گناه و معصيت كنند نه معصومين از پيغمبران و ائمه ( ع ) ( و اخبارى هم براى جدا\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nكردن آنان نقل كرده است ) . از اينجا گرفته شده است اين قطعهء معروف شيخ بهائى ( ره ) :\r\n جد تو آدم بهشتش جاى بود * قدسيان كردند بهر وى سجود\r\nيك گنه ناكرده گفتندش تمام * مذنبى مذنب برو بيرون خرام\r\nتو طمع دارى كه با چندين گناه * داخلِ جنّت شوى اى روسياه \r\nاز مجلسى ( ره ) - يعنى گاه باشد كه تنگىِ روزى براى كيفر گناه يا جبران آن باشد و اين كليت ندارد زيرا بسا به گنه‌كاران بد عاقبت توسعهء رزق داده شود و كيفر آنها به ديگر سراى افتد . از شيخ صدوق در معانى الاخبار كه معنى « من كمه اعمى » اين است كه هر كه سرگردان در دين را به كفر كشاند و او را به گمراهى معتقد سازد تا در آن بپايد ( چون علماء و پيشوايان مذاهبِ باطله مانند مبلغين نصارى و باب و بها ) .\r\nاز مجلسى ( ره ) - ممكن است\r\n« من كمه اعمى »\r\nخواند يعنى كسى كه آستينش كور است ، و اين كنايه از بخل باشد ( چنانچه در فارسى نان كور كنايه از بخل است ) . و من گويم ، در اين صورت اظهر آن است كه كنايه از آدمِ لاابالى باشد كه باك ندارد مال را از شبهه يا حرام به دست آورد يا از حلال ، يا در صرف مال بىمبالات است و آن را بيهوده هدر مىكند و مراعات مصرف شرعى آن را نمىكند . از مجلسى ( ره ) -\r\n« فان لها طالباً »\r\nيعنى براى گناه دنباله‌گيرى است كه آن را مىداند و مىنويسد و كيفرش را مقرر مىسازد و همان گناه كوچك هم با اصرار بزرگ مىشود و بسا آمرزيده نشود .\r\n« انّ اللَّه عز و جل » بيان طالب دنباله گير گناهان است و آيه در سورهء يس چنين است : « به راستى كه ما زنده كنيم مرده‌ها را و بنويسيم آنچه را پيش داشتند » گويا تغيير از نسخه نويسان يا راويان است ، و اند كه آيه نقل\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nبه معنى شده است .\r\n « وَ نَكْتُبُ ما قَدَّمُوا »  در مجمع البيان گفته است : يعنى مىنويسيم هر چه طاعت و معصيت در دنيا كرده‌اند كه اثرى از آنچه بجا نمانده و آنچه هم از اثرى از آن مانده چون روشهائى كه گذاشتند و از آنها پيروى شده خوب باشد يابد . و گفته‌اند : مقصود از آثار گامهائى است كه به سوى مسجد برداشته‌اند براى آنچه خدرى روايت كرده كه بنى سلمه در گوشه از مدينه بودند و به پيغمبر از اينكه خانه‌هاشان دور است و به نماز او نمىرسند شكايت كردند و اين آيه نازل شد :  « وَ كُلَّ شَيْءٍ أَحْصَيْناهُ فِي إِمامٍ مُبِينٍ  » يعنى هر چيزى را در كتاب ظاهرى آمار كرديم و آن لوح محفوظ است و معنى احصايش اين است كه ملائكه از مقابلهء آن آنچه حادث مىشود درك مىكنند و آن به معلومات خدا دلالت دارد ، و گفته‌اند : مقصود نامهء اعمال است . از مجلسى ( ره ) - مقصود از گناه هر گناهى است بلكه بسا شامل مكروهات و ترك مستحبات هم بشود چنانچه آيه بدان مشعر است و گرچه ممكن است حمل آن بر نپرداختن زكات واجب براى فقراء .\r\nطبرسى در جامع الجوامع گفته :  « إِنَّا بَلَوْناهُمْ »  يعنى اهل مكه را گرفتار كرديم به گرسنگى و قحط « چنانچه صاحبان آن باغ را » و آنها چند برادر بودند كه در دو فرسخى صنعاى يمن ، پدرِ آنها باغى داشت ، و خود به اندازهء خوراك سال از آن بر مىداشت و ما زاد را به فقراء مىداد و هر چه از داس بدر مىرفت زيرِ بافه مىريخت و هر چه از انگور پسه چينه مىشد و هر چه خرما زير چادرِ جمع آورى مىريخت همه را براى گداها و خوشه چينها مىگذاشت .\r\nو چون پدرشان مُرد با خود گفتند : اگر ما به رسم پدر رفتار كنيم كار بر ما تنگ مىشود ، ما صاحبِ عيال هستيم . و با هم قَسَم خوردند كه صبح دم تا فقراء خبر نشدند آن باغ را يك جا جمع آورى كنند ، و ان شاء اللَّه نگفتند . و همان شب آتشى در آن در گرفت و همهء آن را يكباره سوخت .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nاز مجلسى ( ره ) - «  فَاعْتَبِرُوا يا أُولِي الْأَبْصارِ  » يعنى اى صاحبدلان پند گيريد و اندرز پذيريد و انجام كار را بسنجيد و در اين بينديشيد كه اگر حال جانورى غيرِ مكلّف و بىشعور چنين است كه به همسايه‌گى گنه‌كاران زيان كشد حال تو انسانِ با شعور در گنه‌كارى و همسايگى گنه‌كاران چه باشد ؟ و اين روايت دلالت دارد كه برخى جانوران شعور و علم دارند به پاره تكاليف شرعيه و كارهاى بندگانِ خدا و كردارِ آنها و خود هم نوعى از تكليف دارند . اين خبر دلالت دارد كه بنده براى گناهِ خود صد سال از رفتن بهشت بازداشت شود و دلالت ندارد كه در اين مدت در دوزخ است يا در سختىهاى روز رستاخيز است - از مجلسى ( ره ) . تحقيق مطلب در اينجا اين است كه هدف اساسى از كردار عيانى چون بجا آوردن كارهاى خوب و ترك كارهاى بد ، همان پرورش نفس است به اخلاق پاك و جلوگيرى از آلايشِ آن به اخلاق بد و فاسد و هر كار خوبى دل را پاك‌تر كند تا چون آينه صافش گرداند و هر گناهى در تيرگى آن بيفزايد تا آن را يكباره تار و بىاعتبار سازد و سپس اشاره كرده است كه مقصود از آيهء كريمهء ( 14 سوره مطففين ) : « هم همين است و مراد از آنچه كسب كردند كردارهاى زشت عيان است و اخلاق پست نهان » - از مجلسى ( ره ) . « العرم » يعنى سخت ، يا بارانِ شديد ، يا نامِ موشى است كه سد را سوراخ كرده ، يا نام سنگ‌هائى است كه سد را با آنها بسته بودند ، و مفردش عرمه است . و گفته‌اند : نامِ آن دره‌اى است كه سيل از آن روانه شده و سد را ويران كرده است . از مجلسى ( ره ) -\r\n« تبلغ السابع من الورى »\r\nدر صحاح و قاموس گفته : وراء فرزند زاده است و اعتراض مىشود كه فرزند زاده را چه\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nتقصيرى است كه بايد لعنت تا پشت هفتم او برسد برخى چنين توجيه كردند كه كليت ندارد و مقصود اين است كه بسا چنين باشد و آن هم در صورتى است كه بكردار پدران خشنود باشند چنانچه رسيده است كه امام قائم ( ع ) اولاد قاتلينِ امام حسين را مىكشد براى آنكه بكردارِ بدِ پدرانِ خود خشنودند .\r\nمن گويم ، ممكن است مقصود آثار دنيوى باشد چون فقر و بلا و بيمارى و ستم كشى چنانچه در بيشتر اولادِ ظَلَمه محسوس است و اين عقوبت پدران است زيرا مردم براى دوستى فرزندان از گناه خوددارى كنند و خدا به فرزندانِ خوبِ آنان در آخرت عوض مىدهد چنانچه خدا در قرآن مىفرمايد ( 9 سوره نساء ) : « بايد بترسند آنها كه اگر اولاد ناتوانى بجا نهند و آنها بيمنا كند » تا آخر آيه ، و اين بر مذهب عدليه جائز باشد . از مجلسى ( ره ) - «  إِنْ تَجْتَنِبُوا كَبائِرَ ما تُنْهَوْنَ عَنْهُ  » بيضاوى گفته : يعنى كبائر گناهانى كه خدا و رسولش شما را از آن نهى كرده‌اند « ما براى شما مىآمرزيم گناهانِ صغيره را » و آنها را محو مىكنيم از شما « و شما را به منزلى ارجمند مىبريم » يعنى به بهشت و آنچه وعدهء ثواب بدان داده شده است و يا آنكه شما را محرمانه وارد مىكنيم ، انتهى . و ما در اينجا بايد معنى كبائر و شمارهء آنها را تحقيق كنيم :\r\nشيخ بهائى ( ره ) گفته : اكابر را در تحقيق كبائر اختلاف است :\r\n1 - هر گناهى كه خدا در قرآن بر آن عقاب معين كرده است .\r\n2 - هر گناهى كه براى آن حد معين شده يا عقاب معين شده .\r\n3 - هر گناهى كه ارتكابِ آن دلالت بر بىاعتنائى به دين دارد .\r\n4 - هر گناهى كه حرمتش به دليلِ قطعى ثابت است .\r\n5 - هر چه در قرآن و سنت به شدت مورد تهديد است .\r\n6 - از ابن مسعود كه هر چه از اول سوره نساء تا آيهء 31 از آن نهى\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nشده است . 7 - همهء گناهانِ كبيره هستند چون خلاف دستور خدايند و بزرگى و خردى آنها نسبت بهم است ، مثلًا بوسيدنِ زنِ بيگانه نسبت به زنا صغيره است و نسبت به گناه شهوانى كبيره است ، و طبرسى در مجمع البيان اين قول را به علماى شيعه نسبت داده است .\r\n8 - جمعى كبائر را هفت شمرده‌اند : 1 : شرك 2 : كشتن نفس محترم 3 : تهمت و زنا به زن پارسا 4 : خوردنِ مالِ يتيم 5 : زنا 6 : فرار از ميدانِ جهاد 7 : عاق پدر و مادر شدن ، و در اين باره روايتى هم از پيغمبر نقل كرده‌اند .\r\n9 - اين هفت به اضافهء 13 ديگر : 8 : لواط 9 : سحر 10 : ربا 11 :\r\nغيبت 12 : قسم دروغ 13 : گواهى ناحق 14 : مىخوارى 15 : بىاحترامى به خانهء كعبه 16 : دزدى 17 : شكستنِ پيمان و بيعت 18 : تعرب بعد از هجرت 19 : نوميدى از رحمت خدا 20 : ايمنى از مكر خدا .\r\n10 - اين بيست به اضافهء 14 ديگر به اين شرح : 21 - 24 : خوردن مردار و خون و گوشتِ خوك و قربانى براى غير خدا بدون ضرورت 25 :\r\nخوردن سحت ( چون رشوه ) 26 : قمار 27 : كم فروشى 28 : كمك به ظالم 29 : حبس حقوق 30 : اسراف 31 : تبذير 32 : خيانت 33 : اشتغال به لهو 34 : اصرار بر گناهان .\r\nاين ده قول است در بيان حقيقت كبيره و هيچ كدام دليل مطمئنى ندارند و شايد در اخفاء حقيقت معصيت كبيره مصلحتى است چنانچه در اخفاء شبِ قدر و صلاة وسطى و جز آن . از مجلسى ( ره ) -\r\n« و عقوق والدين »\r\nاصل عق به معنى قطع است و « عق الولد اباه » يعنى فرزند از پدرِ خود بريد و او را نافرمانى كرد و او را آزرد و به او احسان نكرد ، ولى آزار كم و ترك برخى حقوق ، عقوق نيست و گرچه حرام است .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n« تعرب بعد الجهره » در نهايه گفته : تعرب بعد الهجره اين است كه برگردد به بيابان و به چادرنشينان بسر برد پس از هجرت خود و هر كه پس از هجرت بجاى خود بر مىگشت بدون عذر او را چون مرتد مىشمردند ، انتهى . از مجلسى ( ره ) - امن از مكر خدا ، يعنى از عذاب او و مهلت دادنِ او به گنهكاران . از مجلسى ( ره ) - رواياتى كه دلالت دارند ارتكاب كبائر موجب خروج از ايمانند و به خصوص در هنگام ارتكاب ، بسيارند و قول بر طبق آن بر اساس اين است كه حقيقت ايمان چيست ؟ و آيا عمل ، در آن داخل است يا نه ؟ ما در شرح ابواب ايمان در آن سخن گفتيم و علماء را در تأويل اين اخبار چند مسلك است ، برخى آنها را حمل بر ظاهر كرده‌اند و برخى حمل بر نفى كمال كرده‌اند و برخى حمل بر زوال نور ايمان كرده‌اند ، و اين از ابن عباس نقل است . و برخى حمل بر نفى مدح به ايمان كرده‌اند و برخى حمل به زوال فعليت حضور ايمان كرده‌اند يعنى در حال زنا ايمان فعليت حضور ندارد ، و فخر رازى هم نزديك به همين را گفته است كه گويد : معنى اينكه زناكار در حالِ زنا ايمان ندارد يعنى عقل ندارد ، و بعضى هم حمل بر نفى حيا و شرم كرده‌اند كه از خصال ايمان است . از مجلسى ( ره ) -\r\n« فقال ما اكثر من يريد »\r\nحاصلش اين است كه قصد عود حكم عود را ندارد چنانچه قصد معصيت چون خود معصيت نيست بلكه صغيره و جبران پذيرى است . از مجلسى ( ره ) - خدا تعالى در سورة النجم فرمايد : « تا سزا دهد آن كسانى كه بد كردند بدان چه كردند و جزا دهد آن كسانى كه خوب كردند به خوبى » طبرسى گفته : سپس وصف كرده است آنان را كه خوب كردند و فرموده است : « آن كسانى كه كناره مىكنند از گناهان بزرگ » يعنى عظائم ذنوب « و از فواحش » جمع فاحشه است و آن زشت‌تر گناهى\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nاست ، و بسا گفته شده : كبيره ، هر گناهى است كه به دوزخ كشاند و فاحشه ، آن است كه حد دارد ، « جز لمم » در معنى آن اختلاف است :\r\n1 - مقصود گناهانِ صغيره است چون نگاه و بوسه و هر چه كمتر از زنا است - از ابن عباس .\r\n2 - هر آن گناهى كه در زمان جاهليت بدان در افتادند و در اسلام عفو شده و بنا بر اين استثناء منقطع است .\r\n3 - مقصود گناهى است كه يك بار در آن گرفتار شود و توبه كند و ديگر بدان برنگردد - از حسن و سدى و زجاج .\r\nو گفته‌اند لمم اين است كه گناه صغيره كند و بدان باز نگردد چون بوسه و به ران سائيدن و مانند آن كه نماز كفارهء آن است .\r\nو گفته‌اند آن عبارت از توجه كامل به كارى است و عدم ارتكابِ آن .\r\nقوله « بين الضلال و الكفر منزله » اين پرسشى است ، و جوابِ آن چند توجيه دارد :\r\n1 - مقصود امام اين باشد كه منازل ميان گمراهى تا كفر بسيار است زيرا فعل هر واجبى و ترك هر حرامى يك حلقه از ايمان است و خلاف هر كدام درى است از گمراهى و هر كه ايمان كامل ندارد از يك در گمراهى وارد شده .\r\n2 - مقصود از ضلالت اقرار به شهادتين باشد و ترك ولايت و عقيدهء امامت كه خود مقامىاست ميان كفر مطلق و ايمان كامل .\r\n3 - مقصودِ سائل اين باشد كه هر گمراهى كافر است يا نه ؟ امام مىفرمايد : نه ، از ايمانِ كامل تا كفر مراتب بسيارى است كه مراتبِ ضلالت و گمراهى است . از مجلسى ( ره ) - « الكفر باللَّه » شامل انكار همه عقائد ايمانى است و مخالفين هم در آن داخلند ، و آخر خبر دلالت دارد كه ترك همهء\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nواجبات يا برخى از آنها از روى عمد كفر است و اين خود يكى از معانى كفر است كه در آيات و روايات بيان شده چنانچه وارد است كه تاركِ نماز عمداً ، كافر است و تارك زكات ، كافر است و هر كه حج را ترك كند ، كافر است .\r\nقوله « يعنى » كلام مصنف يا يكى از روات حديث است و بعيد است كلامِ خودِ امام ( ع ) باشد . از مجلسى ( ره ) - گويا مقصود از پرده‌هاى چهل‌گانه ، الطاف و توجه خدا است به حفظ بنده كه سبب ترك معاصى است و هر گناه كبيره چه از يك نوع باشد و چه از هر نوع موجب سلب يكى از الطاف الهيه است و مانع رحمت و عفو و مغفرت او است و باز هم خدا او را رسوا نكند و به فرشته فرمان دهد او را پرده پوشى كنند . بيان اجزاء اين خبر گذشته است و تازه آن ذكر يأس از روح اللَّه است پس از قنوط از رحمت خدا كه موهم تكرار است براى آنكه فرقى ميان آنها نيست ، يأس و قنوط يكى است و روح و رحمت هم يكى ، و چند احتمال دارد :\r\n1 - مقصود صرف تأكيد و مزيد بيان باشد .\r\n2 - قنوط ، نوميدى از رحمت دنيا باشد كه خدا فرمايد : « او است كه باران بارد پس از قنوط مردم » و يأس ، نوميدى از رحمت‌هاى آخرت باشد چنانچه فرمايد : «  يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  » .\r\n3 - يأس ، نوميدى در دل است . و قنوط ، اظهار نوميدى است چنانچه خدا هم فرموده است : « يئوس قنوط » . در كشاف گفته : قنوط ، ظهور نوميدى است در چهره و اندام انسان . از مجلسى ( ره ) - معنى روحِ ايمان گذشت ، و حاصلش اين است كه كمالِ ايمان و نورش و آثارش از زنا كار جدا مىشود و ايمان كه همان مجرد تصديق باشد و اثرى در انجام طاعت و ترك معصيت نكند چون تن\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nبىروح است و گاهى هم روحِ ايمان به فرشته‌اى اطلاق شود كه به دل مؤمن گماشته است و او را رهبرى كند در برابر شيطانى كه او را به گمراهى كشد و يارى آن فرشته را هم روحِ ايمان گويند و شك در اين نيست كه از زنا كار روحِ ايمان به اين معانى جدا گردد و اگر درست توبه كند به دو برگردد و گر نه ناتوان به دو برگردد . از مجلسى ( ره ) -\r\n« أ رأيت ان هم »\r\nمقصود اين است كه چنانچه قصد دزدى چون خودِ دزدى نيست ، در مفاسد و عقوبات همچنان قصدِ زنا هم چون خودِ زنا نيست در مفاسد . از مجلسى ( ره ) - ظاهر اين است كه كناسى خبر 14 را با اين زياده نقل كرده است و ( الذى ) عطف است بر اكلِ مال يتيم با تقدير مضافى كه عمل باشد ، يعنى از كبائر عمل فرزندى است كه به جاى اطاعت و اجابتِ پدر ، او را دشنام مىدهد و ( يضربه ) يعنى او را مىزند يا به او زيان مىرساند .\r\nو ممكن است در روايت كناسى شماره ذكر نشده باشد و ممكن است كه اين جمله بيان يك قسم از عقوق باشد و شمارهء مستقلى نباشد . و گفته شده است كه در اين روايت بيان شده كه عقوق از جانبِ پدر هم ممكن است و آن عبارت از ناسپاسى نسبت به حقّ فرزند است . از مجلسى ( ره ) -\r\n« ثم قال في جماعتهم »\r\nظاهرش اين است كه اين تعبير «  وَ أَيَّدَهُمْ بِرُوحٍ مِنْهُ  » در بارهء انبياء و رسل است ، و آن مخالف سياق آيه‌ها است كه اين جمله در آن واقع شده و مخالف مشهور ميان مفسران است و آيات چنين است ( 21 سوره مجادله ) : « نوشته است خدا كه هر آينه من و رسولان من غالب مىشويم به راستى خدا عزيز و حكيم است 22 - نيابى مردمى را كه ايمان به خدا و روز رستاخيز دارند كه دوستى كنند با كسانى كه دشمن سرسخت باشند با خدا و رسولش گرچه پدر يا فرزند و يا برادر و يا عشيره و فاميلِ آنها باشند ، آنانند كه ايمان در دلشان ثبت است ،\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nو خدا با روحِ خود آنها را تأييد كرده است » بيضاوى گفته : يعنى آنانند كه با دشمنان خدا و رسول دوستى نكرده‌اند ، و توجيهِ آن به چند وجه است :\r\n1 - اؤلئك ، اشاره به همان رسل باشد كه در « و رسلي » است ، اگر چه از نظر لفظ بعيد است ولى از نظر معنا بعيد نيست و اين منافات ندارد با آنچه گذشت كه مقصود از آن روحى است كه در همهء مؤمنان است و هنگام گناه از آنها جدا مىشود زيرا آنان اكملِ مؤمنانند ، و اين روح به حدّ كمال در آنها است و در ديگران صنف ناتوان آن است و اين جز روح القدس است كه خاص آنها است .\r\n2 - اشاره به مؤمنان باشد ، و آيه را در اينجا آورده براى اثبات اين روح در انبياء از جهت اينكه اكمل مؤمنانند . از مجلسى ( ره ) - صدر آيهء اول اين است : « ايا كسانى كه گرويديد ! انفاق كنيد از پاكيزه‌هاى آنچه به دست آوريد ( يعنى از حلالش يا از خوبش ) و از آنچه ما از زمين براى شما برآورديم » يعنى از پاكيزه محصولى كه از براى شما برآورديم از حبوب و خرما و معادن - مضاف چون پيش ذكر شده حذف شده - و قصدِ بد نكنيد ، يعنى قصد جنس پست از مال را نكنيد يا در خصوص محصول زمين كه خوب و بدش تفاوت بسيار دارد و بد را انفاق نكنيد .\r\nاز ابن عباس روايت شده كه پوسيده‌هاى خرما و بدِ آن را به صدقه مىدادند و از آن غدقن شدند و وجه تشبيه به مورد آيه چند تا است :\r\n1 - آنچه به خاطر من رسيده و آن اين است كه كردارهاى نيك انفاقى است از نفس و چون روحِ ايمان برود به خاطرِ كردارِ بدِ آنها هم بد مىشوند و مقصود اين است كه خود را با ترك گناهان پاكيزه كنيد تا روح بدان برگردد و سپس به كارِ نيكش بداريد تا از شما پذيرفته شود كه خدا فرمايد : «  إِنَّما يَتَقَبَّلُ اللَّهُ مِنَ الْمُتَّقِينَ  » و اين از بطون آيه است و با ظاهرش\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nمخالف نيست .\r\n2 - گفته‌اند : ايمان به وسيلهء زنا بد مىشود چون مالِ پست .\r\n3 - گفته‌اند : وجه شباهت اين است كه ايمانِ زانى كاسته گردد نه آنكه به كلّى نابود شود مانند انفاق از مال پست كه كاسته است نه آنكه به كلّى انفاق محسوب نيست ، پايانِ نقل از مجلسى ( ره ) .\r\nممكن است گفت : مقصود اين است كه هر كردارى خرج كردن از بنيهء تن است و كاستن نشاط بدن و جان كه ايمان هم در ضمن آن است و اگر در خلاف كارى چون زنا صرف شود انفاق به دو خبيث است و اگر در كارِ خوب و موافقِ دستور خدا صرف شود عوض دارد و مايهء سعادت آيندهء دنيا و آخرت است و بجا مصرف شده ، و چون انفاق پاكيزه و طيب است . اين تشبيه طبق پندار آنان بوده كه شيطان انسان را مخبط سازد و او غش كند يا اينكه جن او را مس كند و ديوانه شود ، يعنى برخاستن رباخواران چون از جاى برخاستن ديوانه‌ها است كه دستخوش شيطان شده‌اند نه از راهِ اختلال عقل آنها بلكه از براى اينكه ربا خوارى سبب ورم دلِ آنها شده و آنها را سنگين و بد حال كرده است ، انتهى ( از بيضاوى ) و حاصلش اين است كه برخى اصحاب گفته‌اند : رباخواران هنگام رستاخيز براى سنگينىِ بار گناهِ رباخوارى كه بر دوش دارند مانند يك آدم خردمند و عاقل از جاى برنخيزند بلكه چون ديوانگان باشند كه تلو تلو خورند و بيفتند و برخيزند و بارِ ديگر نتوانند برخاست و آن ربا كه خورند در دلشان باد كرده و براى آنها بارِ سنگينى شده كه نتوانند برخاست و درست راه رفت .\r\nدر مجمع گفته است : يعنى برپا نشوند در روز قيامت جز بمانند كسى كه شيطان او را ديوانه كرده است و اين نشانهء رباخواران است در موقف قيامت ، از ابن عباس و جمعى چنين نقل شده است . و گفته شده است كه اين موضوع بر سبيل تشبيه آمده است زيرا حقيقت اين است كه شيطان انسان را\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nديوانه نمىكند ولى كسى كه مايهء سوداء بر او غلبه كرده است و ناتوان شده بسا كه شيطان امورى هراسناك به او عرضه دارد و او را وسوسه كند و به ديوانگى و غش افتد از طرف خدا و نسبت آن به شيطان بر سبيل مجاز است از اين نظر كه تحقق اين حالت به وسوسهء او است . در نهايه است كه سوگند غموس خانمانها را ويران كند - مقصود از آن قسم دروغى است كه وسيلهء تبهكارى شود چون سوگند براى خوردن مال مردم و آن را غموس گويند براى اينكه صاحبِ خود را در گناه برد و سپس در آتشِ دوزخ ، انتهاى از مجلسى ( ره ) . در نهايه است كه غلول در ضمن حديث تكرار شده است ، و آن دزدى از غنيمتِ جهاد است . از طبرسى - گناه را به دل نسبت داده و گرچه از آن سراپاى او است زيرا گناه در مورد كتمان شهادت به يك عمل قلبى انجام مىشود كه همان تصميم پنهان داشتن آن است و براى آنكه نسبت آن به دل در ذم آن بليغ‌تر است چنانچه نسبت ايمان به دل در مدح آن بليغ‌تر است خدا فرموده :\r\n« ايمان در دلِ آنها ثبت است » من گويم ، وجه دوم اوفق است به خبر ، زيرا همين مبالغه است كه دلالت بر تهديد به عذاب و عقاب دارد براى آنكه از آن فهميده شود كه كتمان شهادت از بدترين گناهان است و بيشتر از همه در دل اثر كند كه محل عقائد است و آن را فاسد نمايد و بنيان عقيده را بكند ، و بدان كه شهادتِ ناحق را بر شمرده و دليلى نياورده كه آن هم كبيره است ، اين دو وجه دارد :\r\n1 - همين دليل حرمت كتمان شهادت حق دليل حرمت شهادت ناحق هم هست زيرا شهادتِ ناحق غالباً همراه با كتمان شهادت حقى است كه بر خلافِ آن اداى شهادتِ ناحق شده است .\r\n2 - دليل حرمت كتمان شهادت بطور اولويت بر حرمت شهادت\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nناحق هم دلالت دارد زيرا اگر كتمان حق و سكوت از آن كه مايهء از ميان رفتن حقيقت است گناه كبيره باشد اظهار خلاف حق براى محو حقيقت بسيار از آن بدتر است ، از مجلسى ( ره ) . يعنى هر دو را در يك آيه و به يك روش مورد نهى قرار داده و اين دليل است بر اينكه يك حكم دارند و يك عقاب دارند و از اين جهت وارد است كه مى خوار چون بُت پرست است ، از مجلسى ( ره ) . پدرم قدس سره گفته : اين عموم براى اختصار است تا ترك حج و روزه و جهاد واجب و ديگر واجبات در آن وارد باشد و همان عقاب بىنماز را بيان كرده تا عقاب ترك واجبات ديگر را بدان حواله كند ، و بايد در ترك آنان تدبر كرد كه به كدام تهديد وارد شده است چنانچه در بارهء حج خدا فرموده : « هر كه به وسيلهء ترك حج كافر شود ، به راستى خدا از جهانيان بىنياز است » .\r\n« لان رسول اللَّه ( ص ) قال » اين جمله اشعار دارد كه تهديد به آتش و هر چه مستلزم آن است اعم است از اينكه در كتاب باشد يا سنت ، و ممكن است اين خبر تفسير برخى آيات باشد كه در اين باره وارد است . از مجلسى ( ره ) - پدرم در برخى مؤلفاتِ خود طبق استنباط از اخبار ، گناهانِ كبيره را چنين آمار كرده است در دو قسمت :\r\nقسمت اول ، كبائرِ قطعى ، به اين شرح :\r\n1 - شرك 2 - نوميدى از رحمتِ خدا 3 - ايمنى از مكرِ خدا 4 - قتلِ نفس 5 - عقوق والدين 6 - نسبتِ زنا به مؤمن و مؤمنه 7 - خوردنِ مالِ يتيم به ناحق 8 - گريز از جبههء جهاد 9 - رباخوارى 10 - سحر 11 - كاهنى 12 - زنا 13 - لواط 14 - دزدى ، بخصوص از غنيمت 15 - قسم به دروغ 16 - ترك واجباتِ الهيّه چون نماز و زكات و روزهء ماهِ رمضان و تأخيرِ حج از سالِ استطاعت بدون عذر 17 - شهادتِ ناحق و كتمان شهادتِ حق 18 -\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nشربِ خمر و بلكه هر مسكر 19 - نقضِ قرارداد 20 - نقضِ عهد با خدا و خلق 21 - قطعِ رحم 22 - تعرب بعد الهجره 23 - دروغ بستن بر خدا و رسول و ائمّه ( ع ) 24 - غيبت 25 - بهتان .\r\nقسمت دوم ، كبائرِ احتمالى ، كه گفته شده است :\r\n26 - ترك همهء مستحبات 27 - منع آب زيادى از رهگذرانِ تشنه ، با عدم حاجتِ خود 28 - بىاحتياطى از بول 29 - وسيله سازى براى دشنام به پدر و مادر 30 - اضرار در وصيت 31 - خشم از قضاى الهى 32 - اعتراض بر مقدرات الهيه 33 - تكبر 34 - حسد بردن 35 - دشمنى با مؤمنين 36 - الحاد در حرم مكه و مدينه 37 - سخن چينى 38 - بريدنِ عضوى از مؤمن بناحق 39 - خوردن مردار و نجاساتِ ديگر 40 - جاكشى 41 - اصرار بر صغيره 42 - امر به منكر و نهى از معروف بنا بر احتمالى 43 - دروغ و خلف وعده 44 - خيانت 45 - لعن بر مؤمن 46 - دشنام به مؤمن 47 - آزار كردنِ مؤمن 48 - زدنِ خدمتكار بيش از استحقاق 49 - منع آب مباح از ذى حقّ آن 50 - سدّ راه مردم 51 - تضييع عيال 52 - تعصب 53 - ظلم 54 - دغلى 55 - دوروئى 56 - خوار شمردنِ مؤمن 57 - عيب‌جوئى از مؤمن 58 - سرزنش مؤمن 59 - افتراء بر مؤمن 60 - سبّ مؤمن 61 - بدگمانى به مؤمن 62 - ترسانيدن مؤمن 63 - كم دادن در پيمانه و ترازو 64 - ترك امر به معروف و نهى از منكر 65 - همنشينى با فاسقان ، خصوص در مجلس مى خوارى بىعذر 66 - بدعت در دين 67 - همنشينى با بدعت‌گذاران 68 - كوچك شمردن گناه 69 - قمار كردن 70 - حرام خوردن .\r\nفائده - يكى از علماء محقق از گفتهء يكى از علماء دستورى نقل كرده : براى تشخيص گناه كبيره از صغيره بلكه تشخيص همهء مراتب تكاليف شرعيه و يا عمدهء آنها ، و خلاصه‌اش اين است كه از شرع به همراهى نورِ بصيرت ، ميدانى كه مقصود همه شرايع رساندن خلق است به درگاهِ خدا\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nو وصول آنان به لقاء حضرت او و اين راهى ندارد جز شناختن خدا تعالى و فهميدن صفات او و رسلِ او و كتبِ او ، و اين است مقصود از قول خدا عز و جل : « من نيافريدم جن و انس را مگر براى اينكه مرا بپرستند » يعنى بندگان من باشند و بنده نيست كسى تا پروردگارش را به ربوبيت شناسد و خودش را به عبوديت و بناچار بايد خود را و پروردگارِ خود را بشناسد و اين مقصود اصلى است از بعثت پيمبران و آن را نتوان به دست آورد جز در زندگى دنيا و اين است مقصود از قولِ او عليه السلام كه : « دنيا مزرعهء آخرت است » و حفظ دنيا مقصدى است به تبع دين زيرا وسيلهء آن است و آنچه از دنيا به آخرت تعلق دارد دو چيز است نفوس و اموال و هر چه راهِ شناختن خدا را ببندد آن بزرگترين گناه است و بدنبال آن است هر چه راه زندگى مردم را ببندد و دنبال آن است هر چه راه معاش را بر مردم بندد و اين خود سه مرتبه است .\r\nحفظ معرفت كه وظيفهء دلها است و حفظ حيات كه وظيفه تنها است و حفظ اموال كه وظيفهء اشخاص است در همهء شرايع بديهى است و هيچ ملتى در اين سه اختلاف ندارند و جائز نيست خدا پيغمبرى را براى اصلاح دين و دنياى خلق مبعوث كند و آنها را مأمور كند بدان چه مانع از شناختن او و يا شناختن رسولانِ او باشد و يا آنها را امر كند به هلاك كردن نفوس و تلف كردن اموال ، از اينجا بدست آمد كه گناهان كبيره سه مرتبه دارند :\r\n1 - آنچه مانع از معرفت خدا و معرفت رسل او باشند و آن كفر است و كبيره از گناهان بالاتر از كفر نيست چنانچه فضيلتى بالاتر از ايمان نيست با همه مراتبى كه در اينجا هست از قوى و ضعيف زيرا حجاب ميان بنده و خدا همان جهل است و زير دست جهل به حقائقِ ايمان ، يعنى كفر ايمنى از مكر خدا و نوميدى از رحمت او است زيرا آن هم بابى است از جهل به خدا بلكه عين آن است ، هر كه خدا را شناخت تصور نمىرود كه از مكر او در امان\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nباشد و نه از رحمت او نوميد گردد و زير دستِ اين مرتبه است هر بدعتى كه متعلق به ذات خدا و صفات خدا و افعال خدا باشد و برخى بدتر از برخى است .\r\n2 - كشتن مردم ، زيرا با بودن آنها زندگى بپايد و به پايش آن معرفت و ايمان به خدا و آسايش حاصل آيد پس آن هم بناچار از كبائر است و گرچه از كفر فروتر است زيرا كفر به هدف آسيب زند و اين به وسيله‌اش و در دنبال اين كبيره است بريدنِ اعضاء تن و هر كارى كه به نابودى كشاند تا برسد به زدن و برخى بزرگتر از ديگرند و در اين پايه است زنا و لواط زيرا اگر مردم بر اين در فراهم آيند و اگر به مردان اكتفاء كنند نسل قطع شود و جلوگيرى از وجود بشر چون رفع آن است ، و زنا گرچه اصل هستى را برنيندازد ولى نژاد را پريشان سازد و توارث و تناسل و آنچه بدان وابسته است براندازد و نظم زندگانى عمومى را مختل كند و كشت و كشتار به راه اندازد .\r\n3 - تلف اموال است ، زيرا كه اموال معيشت خلق است و بايد آنها را نگهداشت جز اينكه اگرش به ناروا ستدند توانش پس گرفت و اگرش خوردند توان تاوان باز گرفت و كار در بارهء آنها ناهموار نباشد ، آرى اگر به روشى آن را ستانند كه جبرانِ آن دشوار باشد شايد كه از گناهان كبيره شمرده شود و آن به روشهاى نهانى باشد چون دزدى و دستبردِ سرپرست به مالِ يتيم و از ميان بردن مال مردم به گواهى ناحق و سوگند دروغ نابجا كه اگر از اين راه‌ها مال را برند پس گرفتنِ آن آسان نباشد و روا نبود كه شرايع در غدقن از اين امور اختلافى داشته باشند و هر كدام اينها از ديگرى سخت‌تر باشد و همه از مرتبهء دوم كمتر باشند كه راجع به جان است ولى خوردنِ ربا را روا بود كه همه شرايع حرام ندانند زيرا در آن عيبى نيست جز اينكه مال ديگرى را به رضايتِ او گرفته‌اند و اين تراضى بجا نيست ولى شارع آن بزرگ شمرده و از كبائر دانسته براى مصلحتى كه او داند ، گرچه غصب كه خوردن مال ديگرى است به رضاى او از آن ندانسته .\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nشهيد قدس سره ، گفته‌اند : هر گناهى كه شرع به خصوص او تهديد كرده و وعيد عذاب داده ، كبيره باشد . و برخى آنها را برشمرده‌اند و گفته‌اند :\r\nشرك به خدا تعالى و قتلِ به ناحق و لواط و زنا و گريز از جبههء جهاد و سحر و ربا و تهمت زنا به زنان پارسا و خوردن مالِ يتيم و غيبت به ناحق و سوگند دروغ و گواهى به ناحق و مى خوارى و بىاحترامى به كعبه و دزدى و تخلف از قرارداد و تعرب بعد از هجرت و نوميدى از رحمتِ خدا تعالى و ايمنى از مكر خدا تعالى و عقوق والدين . از مجلسى ( ره ) - اين دو سخن در يكى از دو مقام گفته شود :\r\n1 - در مقامى كه گناهان بزرگ و فراوان داشته باشد ، و مقصود اين باشد كه كاش گناهم همين بود و غمى نداشتم .\r\n2 - در مقام كوچك شمردن اين گناه و بىاعتنائى بدان و گويا منظور روايت همين باشد . از مجلسى ( ره ) - شيخ بهائى گفته است : از اينكه در صورتِ اصرار ، صغيره نفى شده فهميده شود كه صغيره با اصرار ، كبيره گردد و اگر مثلًا مردى در پوشيدنِ جامهء ابريشم اصرار كند خودِ پوشيدنِ ابريشم گناه كبيره گردد ولى مشهور ميان فقهاء اين است كه نفس اصرار بر گناه ، كبيره باشد نه آنكه صغيره به اصرار كبيره شود .\r\nشهيد رفع اللَّه درجته گفته : اصرار گاهى به كردار است و آن پىگيرى يك نوع گناهِ صغيره است بىتوبه يا ارتكاب چند صغيرهء مختلف و بىتوبه و گاهى به نيت است و آن عزم بر تكرار صغيره است پس از فراغت از آن ، اما اگر گناهِ صغيره كند و نه توبه كند و نه عزم بر تكرار ، به ظاهر مضر نيست و اعمالِ صالحه چون وضوء و نماز و روزه آن را جبران كند چنانچه در اخبار است ، انتهى . از مجلسى ( ره ) - اين حديث دلالت دارد بر يكى از معانى\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nاصرار كه گفتيم ، و بعضى از اصحاب هم طبق آن فتوى داده و گفته : مقصود از اصرار ترك توبه است و بعضى آن را رد كرده است چون ضعيف است و مخالفِ ظاهر لغت است . از مجلسى ( ره ) - گويا مقصود از اصول و ريشه‌هاى كفر اخلاق زشتى است كه بسا موجب كفر شوند نه اينكه هميشه چنين باشند و كفر هم معانى بسيارى دارد چون انكار خدا و الحاد در صفات او و چون انكار انبياء و حجج و تعليمات آنها و چون مخالفت خدا و رسول و چون ناسپاسى نعمت خدا تا مىرسد به ارتكاب ترك اولى ، و حرص باعث ترك اولى است و ارتكاب گناه صغيره يا كبيره تا برسد به انكار موجب شرك و خلود در دوزخ است و در آدم همان اثر اول را داشت و در فرزندانش پيش رفت تا به مرتبهء اخير رسيد و به اين اعتبار درست است كه از ريشه‌هاى كفر است و همچنين سائر صفات . از مجلسى ( ره ) - شايد مقصود رغبت به دنيا و پيروى شهوات است و رهبت و ترس از فوت منافع دنيا و اعتبارات دنيوى بر اثر پيروى از حق يا از بيم كشته شدن در جهاد و بيم از فقر در اداى زكات . . . و مقصود از سخط و خشم راضى نبودن به قضاى الهى و دلتنگى از احكام الهى ، و مقصود از غضب ، انتقام‌جوئى براى امور دنيويه است . از مجلسى ( ره ) - نبى مجاب يعنى هر پيغمبرى كه قومش او را اجابت كرده‌اند و يا بايست است كه اجابت كنند يا خداوند دعاى او را اجابت كرده است .\r\n« المكذب به قدر اللَّه »\r\nيعنى طائفه مفوضه كه مىگويند خدا در كار بنده هيچ قدرتى ندارد مانند معتزله و تحقيق آن گذشت ( و ممكن است مقصود كسانى باشند كه منكر قضا و قدر هستند ) .\r\n« المستحلّ من عترتي ما حرم اللَّه »\r\nمقصود از عترت خاندان آن\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nحضرت است و امامان از نژاد او كه كشتار آنها را جائز شمردند و به آنها ضرب و شتم و اهانت روا داشتند يا ترك دوستى آنها كردند و حق آنها را غصب نمودند و يا به امامت آنها معتقد نشدند و احترام مقام آنها را مراعات نكردند . از مجلسى ( ره ) - اين همان روايت 6 است كه گذشت و اختلافى ندارد جز در جملهء\r\n( يعتذر الى الناس )\r\nو جملهء\r\n( ألبسه اللَّه )\r\nو شايد به خاطر همين اختلاف نسخه‌ها آن را تكرار كرده است و آن هم بعيد است و شايد هم از روى سهو تكرار شده است . از مجلسى ( ره ) - قوله « ما من احد » يعنى انسان به طبعِ خود چنين است كه از اطلاع ديگرى به عملِ خير او خوشش مىآيد و ممكن نيست اين حال را از خود بگرداند و اگر او را بدان تكليف كنند تكليف به مالا يطاق باشد .\r\n« اذا لم يكن صنع ذلك لذلك » يعنى داعى و انگيزندهء او بر انجام اين كار يا انجام آن بر وجه مخصوص همان ظهور آن براى مردم نباشد . از مجلسى ( ره ) - رياست خوب دارد و بد دارد ، خوبش رياستى است كه خدا تعالى به خواص خلقش از انبياء و اوصياء ( ع ) داده براى هدايت و ارشاد خلق و رفع فساد از آنها و چون معصومين ( ع ) از طرف خدا به عنايات الهيه موفق هستند ايمن از آنند كه غرضشان از آن به دست آوردن اغراض پست دنيا باشد و منظور آنها از رياست مهرورزى براى خلق خدا است و نجات آنها از مهلكه‌هاى دنيا و آخرت چنانچه حضرت يوسف گفت : مرا بر خزائن زمين بگمار كه من نگهدار و دانا هستم ، و اما مردم ديگر رياست حق دارند و رياست باطل و آن مورد اشتباه است از نظر نيت و حالت .\r\nاز آن جمله است رياست در قضاء و حكم ميان مردم كه امر مهم و خطرناكى است و معرض فريب شيطان است و براى آن در اخبار بسيارى از\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nآن بر حذر داشته‌اند و اما كسى كه به خود اطمينان دارد و مىداند كه گول شيطان را نمىخورد اگر در زمان حضور امام است و او وى را بدان تكليف كند بر او واجب گردد و در زمان غيبت مشهور است كه واجب است بر فقيه جامع الشرائط يا بخصوص يا بطور كفايت و اگر مقصودش اطاعتِ امام و مهربانى به مردم باشد و احقاق حقّ آنها و حفظ ناموس و مال و آبروى آنها از تلف ، و مقصودش سرفرازى بر مردم و تسلط بر آنها و جلب قلوب و كسبِ ستايش نباشد ، رياست او باطل نيست بلكه رياست حقى است كه در آن از خدا اطاعت كرده و از رسول خدا و ائمه خير انديشى نموده و اگر منظورش كسب مال حرام و جلب قلوب خاص و عام باشد و امثال آن رياست باطل و ناحقى است كه از آن بر حذر داشته‌اند و بدتر آن دعوى امامت به ناحق است و معارضه با ائمهء حق كه در حد شرك به خدا است و نزديك بدان كردار دروغ گويان و ظاهرسازانى است كه معاصرِ ائمه ( ع ) بودند و مردم را از رجوع به آنان باز مىداشتند چون حسن بصرى و سفيان ثورى و ابو حنيفه و مانند آنها و از رياستهائى كه حق و باطل دارند تصدى فتوى و تدريس و وعظ است و اگر كسى اهليت اين مقامات را دارد و عالم است بدان چه مىگويد و پيرو از قرآن و سنت است و غرضش هدايت مردم و تعليم مسائل دين است رياست او حق است و محتمل است واجب باشد يا به وجوب عينى يا كفائى و هر كه اهل نباشد و آيات و روايات را به رأى خود تفسير كند و آنها را نفهمد زيان‌كارترين مردم باشد .\r\nاز آن جمله است امامت در جمعه كه اگر اهل است و نيتش پاك است حق است و اگر نه از اهل فساد است و حاصل اينكه اگر رياست شرعى باشد و به غرض صحيح باشد ممدوح است و اگر نامشروع و يا براى اغراضى نامشروع باشد مذموم است و اين اخبار بر وجوه مذمومه محمول شوند يا بر اينكه كسى نفس رياست را بخواهد و جاه طلب باشد .\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nيكى از محققان گفته است : معنى جاه و رياست تسلط بر دلها و قدرت بر آنها است و حكمش حكم تسلط بر مال است از متاع دنيا و با مرگ از دست برود چون مال و همه دنيا مزرعهء آخرت است و هر چه در دنيا است ممكن است توشهء آخرت گردد و چنانچه براى دفع ضرورت اكل و شرب و مسكن ، مالى لازم است براى ضرورت زندگى جاه و رياستى هم لازم است و چنانچه انسان از طعامى كه بخورد بىنياز نيست از مالى كه با آن تحصيل طعام كند همچنان از حاجت به خادم و رفيق و استاد و سلطانى كه او را حفظ كند از دفع اشرار بىنيازى نيست و دوست داشتن جاه در دل خادم براى خدمت لازم يا رفيق براى معاشرت لازم يا استاد براى استفاضه علم يا پيشوا براى حفظ نظم مذموم نيست زيرا جاه چون مال وسيلهء اغراض است و با هم فرقى ندارند و حق اين است كه مال و جاه به ذاتِ خود دوست داشتنى نيستند و مانند اين است كه كسى دوست دارد در خانه‌اش آبگيرى باشد براى قضاى حاجت و در حقيقت حب به آن خانه ندارد و مقصود رفع حاجت است ، و بسا مردى زنِ خود را براى رفع شهوت خواهد و اين دوستى به زن نيست مگر آنكه چون عاشقى او را دوست داشته باشد ، جاه و مال هم اگر براى رفع حوائج باشند محبوب شمرده نشوند و چنين تعلقى به آنها مذموم نيست مگر كسى آنها را بالذات دوست گيرد نه براى رفع ضرورت كه اين مذموم است ولى موجب فسق و گناه نيست مگر آنكه به خاطر آنها مرتكب گناهى شود . از مجلسى ( ره ) - اين حديث حمل مىشود نيز بر جمعى كه معاصر ائمه ( ع ) بودند و در برابر آنها دعوى رياست داشتند به ناحق ، يا مقصود حذر دادن از فريب نفس و سربزرگى و گردن فرازى است براى پيروى عوام و مرجعيّت آنان ، بدين وسيله خود هلاك شود و آنها را هم به گمراهى كشاند و ندانسته فتوى دهد با اينكه لغزش علماى ناحق به ديگران هم سرايت كند زيرا هر كارى كنند به نظر ديگران پسند آيد و از آن پيروى كنند .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nاز مجلسى ( ره ) - « أ ترى » به صيغهء معلوم يا مجهول ، استفهام است به معنى انكار يعنى چنين نيست كه ناشناخته بماند .\r\n« انه لا بدّ » يعنى راستش اين است كه هميشه يك دروغگو هست كه مردم را به دنبال خود مىكشاند و هر چه از او بپرسند جواب مىدهد و در برابر آنچه هم نمىداند دروغى مىتراشد و به ناچار بايد بسيار دروغگو باشد و يا آنكه هميشه يك مرد عاجز الرأى به دعوى رياست اقدام مىكند .\r\nو محتمل است مقصود اين باشد كه هر كه رياست طلب است به ناچار يا بايد بسيار دروغگو باشد و يا آنكه در جواب درمانده گردد ، زيرا مردم در همهء مسائل و در امور مشكله به او مراجعه مىكنند و اگر همه را جواب دهد بايد غالباً دروغ گويد و اگر هر چه را نداند جواب ندهد درمانده جلوه كند . در ضمن اخبار به وجه بليغى از عالمِ بىعمل انتقاد كرده است و بدترين سرانجام او را بيان كرده است و البته هر گونه علم و دانش مفيد علم به همان قوانينى است كه موجب عدالت و درستى داد و دهش باشد عدالت نسبت به خود و خدا و مردم و روابط زندگى ، و هر كس يك قانون عدلى را بداند و آن را زير پا نهد و بر خلاف آن ستم روا دارد چنين سرانجام بدى خواهد داشت . از مجلسى ( ره ) - مراء مصدر باب مفاعله است به معنى جدال و اعتراض بر سخن ديگرى بدون غرض دينى . در مفردات راغب است كه :\r\nامتراء و ممارات محاجه و گفتگو است در موضوعى كه مورد ترديد است تا آنكه گويد : مقصود از نهى در آن در حديث جدل براى اثبات باطل و غلبه در آن است و اما مجادله براى اظهار حق پسنديده است براى قول خدا تعالى :\r\n « وَ جادِلْهُمْ بِالَّتِي هِيَ أَحْسَنُ  » . از مجلسى ( ره ) - مقصود از هدف كردن خدا براى ستيزه در اينجا اين است كه در ذات و صفات خدا با مردم وارد بحث و گفتگو شود زيرا\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nافكار و عقول از درك ذاتِ قاصرند ، و از تفكر در آن نهى شده و خصومت در اين باره انسان را در معرض انتقال از رأيى به رأى ديگر در آورد به واسطهء حيرت عقول و عجزشان از آن چنانچه در حكماء و متكلمين در اين باره ديده مىشود كه هر كدام به راهى روند و سخنى گويند و بهتر و لازم‌تر همان اكتفاء به تعليماتى است كه در قرآن و سنت وارد شده ، و ممكن است مقصود انتقال از حق به باطل و از ايمان به كفر باشد . يكى از محققان گويد : غضب ، زبانهء آتشى است كه از آتش فروزان خدا برگرفته شده و جز از دلها سر برنزند ، در درون دل خموده است و چون آتش زير خاكستر آرميده و سر بزرگى نهان در دل ، هر سرفراز لجباز آن را بدر آورد چنانچه آهن آتش خموش را از دل سنگ ، بر آنها كه به ديدهء حق بين بنگرند هويدا است كه رگى از شيطان لعين در انسان مىدرزد و در هر كه زبانه خشم سرزد خويشى شيطان از او سر برزد كه گفت : مرا از آتش آفريدى و او را از گِل ، شيوهء گِل آرامش و وقار است و شيوهء آتش بر افروختن و شرار و جنبش و پريشانى و كباب كردن دل‌هاى نزار كه خدا فرمايد : « تافته كند هر چه در دل آنها است با پوستشان » و از نتايج خشم است كينه و حسد كه بدانها هلاك شده‌اند مردم بد و تباه شده‌اند هر ديو و دد . از مجلسى ( ره ) -\r\n« فما يرضى ابداً »\r\nدر اينجا آگاه كرده است كه نبايد خشم كرد و اگر خشم آمد نبايد او را دنباله داد بلكه زود درمان كرد زيرا اگر دنباله پيدا كرد بسا مايهء كارى شود چون كشت و زخم و دشنام كه به دوزخ برد و يا در نهاد انسان جا گير و پا گير شود و بماند تا انسان را به دوزخ كشد . و بدان كه درمانِ خشم از دو راه است :\r\n1 - با دانش . 2 - با كردار .\r\nاما با دانش به اينكه بينديشد در آيات و اخبارى كه در نوهش خشم و مدح فرو خوردن خشم و گذشت و بردبارى رسيده است و انديشه كند كه\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nخود توقع گذشت از خدا دارد و خشمِ خود را جلو گيرد .\r\nو اما در بارهء درمان كردارى ، در اينجا دو چيز فرموده است :\r\n1 - آنكه فوراً وضع و حال خود را تغيير دهد و به كارى بپردازد ، و آسانتر همه اين است كه اگر ايستاده بنشيند و در روايتى دارد كه : اگر نشسته است برخيزد ، و بعد رواياتى نقل كرده است كه در آنها وارد است : اگر نشسته است بخوابد و يا آنكه براى رفع خشم با آبِ سرد وضوء بسازد و يا غسل كند .\r\nدرمان ويژه براى خويشان كه مىفرمايد : به او نزديك شود و او را مس كند ، و بهتر آن است كه او را در آغوش كشد و ببوسد . از مجلسى ( ره ) -\r\n« من كف نفسه عن اعراض الناس »\r\nيعنى خود را از آبروريزى مردم باز دارد بسبب غيبت و بهتان و دشنام و پرده درى از عيوب آنان و امثال آن .\r\n« اقال اللَّه نفسه »\r\nبعضى گفته : مقصود از نفس در اينجا عيب است و من گويم : ممكن است مقصود همان معنى متعارف باشد زيرا گرچه معمولًا اقاله را به لغزش‌ها نسبت دهند ولى به خود شخص هم نسبت داده شود زيرا اصل در اقاله اين است كه مردى كالائى بخرد و پشيمان شود و نزد فروشنده آيد و گويد : مرا اقاله كن ، يعنى آن معامله‌اى كه ميان ما شده واگذار و از آن صرفِ نظر كن و پولِ مرا بده و جنس خود را بگير ، و اين كلمه در آمرزش گناهان به كار رفته زيرا معامله‌اى اعتبار شده ميان بنده و پروردگار كه گويا گناه به خدا داده و در عوض عقوبت گرفته و اكنون مىخواهد عقوبت را به خدا پس دهد و نفس در اين ميانه گرو است و صحيح است نسبت اقاله به نفس . از مجلسى ( ره ) - در نهايه است كه : بادره ، سخنى است كه سبقت گيرد به زيان انسان هنگام خشم . چون اين را فهميدى اين جمله چند وجه دارد :\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n1 - مقصود اين باشد كه خوددارى نكردن از بادره‌ها و بر طرف نكردن مايه‌هاى خشم از خود و مهار گسيختگى در بارهء آنها بسا كه به كفر مىكشد چنانچه ديده شود كه هنگام خشم از مردم سخنان كفر آميز برآيد چون بد گفتن به خدا و پيغمبران و ائمه ( ع ) ، يا به كارهائى پردازد كه سبب مرتد شدن است چون لگد كردن قرآن كريم يا دور انداختنِ آن .\r\n2 - مقصود ترغيب بر بازداشتن خود باشد از هر بادره‌اى زيرا هر بادره‌اى يك نوع كفرى است در برابر ايمان كامل .\r\n3 - تكفر ، از باب تفعيل باشد به صيغهء مجهول ، يعنى بادره‌هاى خشم غالباً مورد عفو و جبران است ويژه كه به زودى موجب پشيمانى و توبه گردد به خلاف حسد كه صفتى ثابت است در نفس و خورندهء ايمان ، و ممكن است حمل آن به صورت غلبه و غضب و زوال قصد و اختيار . و ممكن است كه يكفر با ياء باشد در همين صيغه طبق ضبط نسخه‌ها ، يعنى بادره‌ها سبب نسبت به كفر مىشوند و گرچه مرتكب نزد خدا معذور است براى اينكه بىاختيار از او سر زده است .\r\nحسد : آرزوى زوال نعمت از ديگرى است براى خود ، و غبطه : آرزوى داشتنِ مانند نعمت ديگران است نه زوالِ آن از ديگران - از نهايه .\r\nبدان كه حسد در مورد نعمت است و چون خدا نعمتى به برادرِ تو دهد تو را در بارهء آن دو حال باشد :\r\n1 - آن را بد دارى و آرزوى زوالِ آن كنى چه به تو رسد يا نه ، اين حسد است .\r\n2 - آنكه با آن كارى نداشته باشى و دوست داشته باشى كه خودت هم آن را داشته باشى و اين غبطه است و آن را رقابت هم گويند . اولى حرام است و يا آنكه اظهارش حرام است چنانچه از اخبار برآيد مگر نعمتى كه كافرى و يا فاجرى دارد و مايهء فتنه و فساد و آزار خلقش مىسازد كه آرزوى\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nزوال آن ضرر ندارد زيرا منظور زوال وسيلهء فتنه و فساد است .\r\nحسد ، از نظر عقل زشت است زيرا بدخواهى ديگران است و خشم بر كارِ يزدان در احسان به بندگان چه گناهى بدتر از ناگوار داشتن آسايش مسلمانى ديگر كه تو را در آن زيان و ضرر نيست ، و بيانِ برخى مفاسدِ آن بيايد .\r\nولى غبطه و رقابت حرام نيست بلكه واجب است يا مستحب يا مباح چنانچه خدا فرمايد : « در اين باره رقابت ورزند رقابت‌كننده‌ها . . . » تا آنكه گويد : بسا غبطه‌اى باشد كه حرام يا مكروه است چون حبّ مانندِ منصبِ حرام يا مالِ حرام كه ديگرى دارد و يا حبّ مالِ مشتبه و براى صرف در مصارف مكروه .\r\nاسباب حسد بىشمار است و از آنها هفت سبب عمده را برشمرده‌اند :\r\n1 - دشمنى 2 - عزت‌طلبى 3 - كبر و سربزرگى 4 - تعجب 5 - ترس از فوت مقاصد 6 - حبّ رياست 7 - بد ذاتى و بخل .\r\nتا آنكه گويد :\r\nبدان كه حسد از بيمارىهاى بزرگِ دل است و دردهاى دل درمان نپذيرد جز با علم و عملِ سودمند براى رفع بيمارى حسد و آن توجه به اين است كه تو به خوبى درك كنى كه حسد به دين و دنياى تو زيان مىزند و به دين و دنياى آنكه بر او حسد برى زيانى ندارد بلكه براى دين و دنياى او سودمند است . و اگر اين مطلب را از روى حقيقت بدانى و دشمنِ خود و دوست دشمنِ خود نباشى بناچار از حسد بر كنار گردى ، اما جهت اينكه به دينت ضرر دارد اين است كه حسدِ تو به معنى خشم بر مقدر الهى است و بد داشتنِ آن نعمتى كه به بنده‌هاى خود داده است و عدل او كه در ميان نهاده از روى حكمت و مصلحتِ خود و اين خود جنايت بر چشم توحيد و خار بر ديدهء ايمان است .\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nاز مجلسى ( ره ) -\r\n« كاد الفقر ان يكون كفراً »\r\nاين عبارت چند وجه دارد :\r\n1 - آنچه به خاطر رسيد كه مقصود از آن فقر و نيازمندى به مردم است و اين همان فقر مذموم است زيرا سؤال از خلق و بىتوجهى به خالق و آنكه ضامن روزى است براى طلب روزى و حوائج ديگر نوعى است از كفر و شرك زيرا اعتماد به خدا سبحانه ندارد و نه به ضمانت او و پندارد كه خلق عاجز بر انجام حاجت او بىتقدير و تسبيب خداوند توانا است و گاهى كفر باشد و گاهى شرك .\r\n2 - مقصود فقر بىصبر است كه از آن پناه بايد جست و فقر ممدوح ، فقر با صبر است . غزالى گفته : سببش آن است كه چون سختى حال خود و خاندانش را بيند و نعمت فراوان ظالمان و فاسقان را بسا كه نسبت بىعدالتى به خدا دهد .\r\n3 - راوندى در كتاب شرح الشهاب گفته : مقصود اين است كه فقير بر اثر سختىِ حالِ خود و عيالش در معرض اين است كه به دزدى و خيانت و غصب افتد و بسا راه ببرد و مسلمان را بكشد و به خدمت ظلمه درآيد و از غضب و ظلم نان بخورد و اين اعمال بر اساس بىايمانى و كفر انجام شود .\r\n« كاد الحسد ان يغلب القدر »\r\nچند وجه دارد :\r\n1 - راوندى گفته : مقصود اين است كه حسد باعث سلب نعمت محسود شود و بسا بر مقدرات او غلبه كند زيرا بسا كه حسود به كشتار محسود و يا اتلاف مال و بر هم زدن زندگى او اقدام نمايد و گويا در مقام چيره‌گى بر مقدرات است .\r\n2 - يعنى حسد مايهء افزايش نعمت محسود مىشود و بر مقدر او غلبه مىكند .\r\n3 - حسد مايهء زوال نعمت خود حسود شود و بر مقدر او تأثير كند .\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nاز مجلسى ( ره ) -\r\n« لا تحسدن الناس »\r\nاشاره است به قول خدا تعالى ( 54 سوره نساء ) : « بلكه حسد برند بر آنچه خدا به مردم داده است از فضل خودش » .\r\nو لا تمدنّ ، اشاره است به قول خدا سبحانه ( 131 سوره طه ) : « و چشمان خود را مينداز بدنبال آنچه بهره داديم بدان ازواجى از آنان را از شكوفهء زندگى دنيا ( از دنيا شكوفان ) تا آنها را بدان آزمايش كنيم و روزى پروردگارت بهتر و پاينده‌تر است » بيضاوى گفته : يعنى از راه استحسان و آرزومندى چشم بدنبال آن مينداز . از مجلسى ( ره ) - ظاهر اين حديث اخبار از اين است كه هر حسودى منافق است چنانچه گذشت ، و مقصود از آن امر به غبطه و رقابت است و به ترك حسادت . از مجلسى ( ره ) - در نهايه گفته است : عصبى ، كسى است كه از خويش خود در ستم‌گرى پشتيبانى مىكند و آنكه براى خويش خود خشم مىكند و از آنها حمايت مىنمايد . و عصبه ، خويشان پدرى را گويند كه به انسان احاطه دارند و او را نيرومند مىكنند و به اين معنا است حديثى كه گويد : از ما نيست كسى كه به تعصب دعوت كند و براى تعصب بجنگد .\r\nو تعصب ، حمايت و دفاع از يك ديگر است .\r\nو نهايه در شرح قول پيغمبر ( ص ) : « ربقه اسلام را از گردن خود گشوده » گفته است : ربقه ، در اصل نامِ حلقه‌اى است در ريسمان كه به گردن حيوان يا دست بندند براى نگهدارى او ، و اسلام را براى انسان بدان تشبيه كرده است زيرا به وسيلهء احكام و حدود و اوامر و نواهى دست و پاى مسلمان در بند مىشود ، انتهى . و تعصبى كه در اخبار نكوهش شده ، حمايت از خويش و دوست و رفيق است در ستم و باطل يا طرفدارى از مذاهب ناحق و گفتار ناحق به اعتبار اينكه بدان علاقه دارد يا مذهب پدران يا خويشان او است و ترك\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nطلب حق يا اظهار چيزى را كه نداند حق است براى غلبه بر طرف مباحثه خود يا اظهار فضل و يا اقامه بر عقيده‌اى كه داشته و فهميده باطل است براى دفاع از جهل و گمراهىِ خود و همهء اينها تعصب باطل و مهلك است و خروج از ربقه اسلام است . و حميت هم قريب به همان تعصب است كه خدا فرموده :\r\n« و در دل آنها حميت نهاده ، حميت دورانِ جاهليت » تا آنكه گويد : و اما تعصب در دين حق و حمايت از آن و هم در مسائل يقينى و اعمال دينى و حمايت از اهلِ آن و حمايت از تيره و بستگان براى دفع از ستم از تعصب و حميت مذمومه نيست و بلكه تا اندازه‌اى واجب است .\r\nسپس اين ذم و تهديد نسبت به تعصب كش روشن است ولى نسبت به آنكه براى او تعصب كشيده شده بايد مقيد شود به آن كسى كه باعث و راضى به آن است و الّا گناهى بر او نيست و خلع ربقهء ايمان كنايه از خروج از ايمان است بطور كلى بر وجه مبالغه و يا آنكه مقصود خروج از اطاعت است كه لازمهء ايمان است . سلا ، آن پوست نازكى است كه روى نوزاد از رحم بيرون مىآيد و داستان سلا در باب مولد رسول اللَّه در جلد 2 گذشت ، و اينكه فرموده :\r\nسبب اسلام حمزه ( رضي الله عنه ) گرديد اشاره است بدان چه طبرسى در اعلام الورى به سندِ خود از على بن ابراهيم روايت كرده كه او به سند خود آورده است كه ابو جهل به رسول خدا ( ص ) تعرضى كرد و نيش زبان زد و او را آزرد و بنى هاشم انجمنى كردند و حمزه از شكار برگشت و به انبوه مردم نگاه كرد و زنى از پشت بام به او گزارش داد كه : اى ابا يعلى ! عمرو بن هشام متعرض محمد شد و او را آزرد و حمزه به خشم آمد و خود را به ابى جهل رسانيد و كمانِ او را گرفت بر سرش زد و او را بلند كرد و به زمين كوفت و مردم فراهم شدند و نزديك بود شرّى ميان آنها برپا شود ، و به حمزه گفتند : اى ابا يعلى ! به دين\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nبرادرزادهء خود فريفته شدى ؟ گفت : آرى ، و از روى خشم و حميّت گفت :\r\nاشهد ان لا إله الّا اللَّه و اشهد انّ محمداً رسول اللَّه . و چون به منزلِ خود برگشت پشيمان شد و بامداد خدمت رسولِ خدا ( ص ) رفت و گفت : اى برادر زاده ، آنچه مىگوئى درست است ؟ رسول خدا ( ص ) يك سوره از قرآن برايش خواند و بينا شد و بر اسلام ثابت قدم گرديد و رسول خدا شاد شد و ابو طالب هم به مسلمانىِ او خرسند گرديد و اين قطعه را در اين باره سرود :\r\n اى ابا يعلى شكيبائى بكن بر كيش احمد * در ره ترويج دين ميباش با صبر و مؤيد\r\nحفظ كن آن را كه دين آورده از نزد خدا * از سر صدق و صفا اى حمزه جان كافر مپا\r\nشاد گشتم از حقيقت چون كه گفتى مؤمنم * كن رسول اللَّه را يارى كز آن خرم دلم\r\nجار كش اندر قريش اسلامِ خود را كن عيان * گو كه احمد نيست ساحر در كلام و در بيان \r\nاز مجلسى ( ره ) - راغب گفته : الحاد ، يعنى انحراف از حق و آن دو قسم است ، انحراف به سوى شرك به خدا مستقيماً كه با ايمان منافات دارد و الحاد به وسيلهء اسباب بعيده كه با ايمان منافات ندارد . . . گفته است :\r\nكبر ، حالتى است كه در انسان پديد آيد از خود بينى و انسان خود را بزرگتر از ديگران بيند و سخت‌ترين تكبر سرفرازى در برابر خدا است و سرپيچى از پذيرش حقّ بندگى .\r\nو استكبار و بزرگىطلبى بر دو قسم است :\r\n1 - اينكه انسان تلاش كند تا بزرگ گردد و اين اگر به موقع و در خور و بجا باشد پسنديده است .\r\n2 - اين است كه بر خود ببالد و از خود نشان دهد آنچه را نبايست ،\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nو اين مذموم و رد است و آيات بسيارى از قرآن در مذمت آن نقل و تفسير كرده است ، و مجلسى ( ره ) پس از نقل آنها گويد :\r\nمن گويم ، آيات و اخبار در ذم كبر و مدح تواضع بيش از شمار است و شهيد قدس سره گفته : كبر گناه است و اخبار در بارهء آن بسيار است و رسول خدا ( ص ) فرموده : هر كه به اندازه ذره‌اى كبر در دلش باشد هرگز به بهشت نمىرود ، گفتند : يا رسول اللَّه ، يكى از ماها دوست دارد كه جامهء او خوب باشد و كارش خوب باشد ، فرمود : خدا زيبا است و زيبا را دوست دارد ولى معنى كبر رد حق و خوار شمردن مردم است . و گفته‌اند كبر در درون است و در برون ، كبر درون يك حالت روحى است و كبر برون اعمالى است كه بزرگى را نمايش دهند و كبر درون به همان حالت روحى اطلاق شود و اين اعمال نمايندهء آن است و آن عبارت از اين است كه خود را بالاتر از ديگران داند و به اين نظر از عجب و خود بينى جدا مىشود .\r\nكبر بر سه قسم است :\r\n1 - تكبر در برابر خدا كه بدتر از همه است چون تكبّرِ نمرود و فرعون .\r\n2 - تكبر بر رسولان و امامان ( ع ) چنان كه گفتند : « آيا به بشرى چون خود بگرويم ، اگر از بشرى چون خود فرمان بريد زيان‌كاريد ، گفتند چرا فرشته‌ها بر ما نازل نشوند يا خود پروردگار را نبينيم ، در ذات خود سر بزرگى كردند و سركشى بزرگى نمودند - و اين هم قريب به همان اول است گرچه از آن كمتر است .\r\n3 - تكبر به بنده‌هاى خدا به اينكه خود را بزرگ شمارد و ديگر آن را كوچك شمارد و بر خود هموار نكند كه از آنها بپذيرد و با آنها همكارى كند ، و سبب كبر دينى و يا دنيوى است به اين شرح :\r\n1 - علم و دانش و كبر چه زود در دانشمندان رخنه كند ، از اين جهت\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nپيغمبر ( ص ) فرمود : آفتِ علم تكبر و سربزرگى است .\r\n2 - عمل و عبادت كه غالباً همراه با كبر و خودبينى مىشود و به جاه‌طلبى و جلب مردم مىكشاند و عبّاد و زهّاد توقع دارند مردم از آنها احترام كنند و كارهاى آنها را انجام دهند و به ديدن آنها روند و تصور كنند كه خود اهل نجاتند و ديگران در هلاكت‌اند و اهل عذاب .\r\n3 - تكبر به حسب و نسب و خانواده و فاميل .\r\n4 - به واسطهء جمال و زيبائى كه بيشتر در زنان به وجود آيد .\r\n5 - به واسطهء مال و دارائى كه بيشتر در ملوك و تجار و سرمايه‌داران باشد .\r\n6 - به واسطهء قوت و نيرو و پهلوانى .\r\n7 - به واسطهء اتباع و انصار و شاگردان و غلمان و عشيره و اقارب و اولاد .\r\nو كبر در هر درجه موجب عجب و حسادت و كينه شود و بايد آن را زود معالجه كرد و از راه تفكر در زوال هر گونه وسيله بزرگى و خطرهائى كه دارد و از نظر تواضع و اشتغال به اعمال مردم عادى تا آنجا كه خود را با آنها همكار و همرتبه شمارد - بطور خلاصه نقل شد . از مجلسى ( ره ) -\r\n« ان تغمض الناس »\r\nيعنى آنها را كوچك دانى و مقصود يا عموم مردم است و يا خصوص ائمه ، چنانچه در اخبار كلمهء ناس به آنها تفسير شده .\r\n« سفه الحق » براى آن دو معنى نقل كرده است :\r\n1 - يعنى در برابر حق نادانى و سفاهت كند و آن را نپذيرد .\r\n2 - يعنى حق را سبك گيرد و قدر آن را نداند . از مجلسى ( ره ) - اين حديث دلالت دارد كه ممكن است انسان در روز رستاخيز خردتر از پيكرهء دنياى خود باشد با اينكه همهء اجزاء اصليه يا برخى از آنها در وى نباشند و سپس اجزاء ديگر بدان اضافه شوند و\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nدرشت‌تر شود ، زيرا دور است كه تا اين حد همه اجزاء در هم پكفته شوند ، و ممكن است مقصود اين باشد كه پيكرى بدين صورت خوار محشور شوند گرچه بزرگ تن باشند يا مقصود از صورت مورچه بيان پستى و خوارىِ آنها يعنى پايمال مردم محشور باشند در هر صورتى كه هستند . از مجلسى ( ره ) - سر به زير افكندن و سكوتِ امام دلالت دارد كه ارتكاب اين امور مورد خطر است و بايد مواظبت كرد . پياده نشدن يا از پشت مركب بوده و يا از سر تخت و هر دو روايت شده و بايد حمل شود كه عمل آن حضرت تكبر و خوار شمردن پدرش نبوده زيرا پيغمبران از چنين كارهائى منزهند ، بلكه براى مصلحت مردم دارى بوده است تا بتواند نظم را نگهدارد و دين را ترويج كند ، از مجلسى ( ره ) . از مجلسى ( ره ) - جوهرى گفته : حكمه ، به معنى لگام است . . .\r\nو گفته‌اند : مقصود از حكمت در اينجا حالتى است كه مقتضى سلوك راه حق است و مقصود از نگهدارى فرشته ، ارشاد و تأييدِ او است .\r\n« اتضع » امر تكوينى است يا امر شرعى « وضعك اللَّه » نفرين است يا اخبار از اينكه خدا او را پست كرده است و خوارش نموده است . از مجلسى ( ره ) - در نهايه گويد : « امرء تائه » يعنى مرد متكبر ( و به اين معنى در فارسى گويند خود را گم كرده است ) .\r\n« او تجبر » ممكن است ترديد از راوى باشد و اگر هر دو تعبير از خود امام باشد دلالت دارد كه تكبر و تجبر با هم فرق دارند چنانچه قول خدا :\r\n« الجبّار المتكبّر » هم بدان اشاره دارد و در خبر اشاره‌اى است به اينكه تكبّر از تجبّر اقوى است ، و ممكن است در فرق ميان آنها گفت : تجبّر ، وادار كردن ديگرى است به كارى ، به زور و فشار به خلاف تكبّر كه خود را از ديگران بزرگتر دانستن است و اگر چه غالباً با هم ملازمند ، و سپس بايد دانست كه اين دو مضمون\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nاخير در خبر چند وجه دارند :\r\n1 - مقصود ، اين باشد كه تكبّر ، ناشى از پستى و زبونى نفس انسان است .\r\n2 - مقصود ، اين باشد كه تكبّر ، در كسى پديد شود كه خوار بوده و عزيز شده و كسى كه در خاندانِ عزّت بزرگ شده ، غالباً دچار تكبّر نيست و بلكه تواضع پيشه است .\r\n3 - تكبّر در كسى است كه كمال واقعى ندارد و با تكبّر مىخواهد اظهار كمالى كند .\r\n4 - مقصود ، اين است كه نزد خدا خوار و زبون است و هر كه نزد خدا عزيز و صاحب مقام باشد ، تكبّر نورزد .\r\n5 - مقصود ، اين باشد كه هر كه تكبّر دارد ، سرانجام او به خوارى و زبونى مىكشد ( در دنيا يا در آخرت ) و اين از همه ، دور تر است . از مجلسى ( ره ) - عُجب ، اين است كه كارِ خوبِ خود را بزرگ شمارد و بدان خرم باشد و بنازد و خود را بىتقصير شمرد . و اما صرف خرسندى به انجام كارِ خير و شكرگزارى از خدا به توفيق دادن براى آن و درخواستِ فزونى ، آن عُجب نيست بلكه خوب است و پسنديده . شيخ بهائى قدس اللَّه روحه گفته است : شك نيست كه هر كه كارهاى خيرى كند مانند روزهء روز و عبادت در شب و مانندِ آن شاد گردد و اين شادى اگر از نظر اين باشد كه اين عطاى خدا و نعمت او است و با اين حال از خود بيمناك باشد و از زوال اين نعمت نگران باشد و از خدا فزونىِ آن را خواهد ، اين خرمى و شادى عُجب نيست و اگر از اين نظر باشد كه آن را ثمرهء شخصيت خود داند و بزرگش شمارد و بدان اعتماد كند و خود را از تقصير در بارهء اطاعت حق بيرون شمارد و گويا به وسيلهء آن كارها منت به خدا مىنهد ، اين عجب است ، انتهى . ( كه گناه به از آن است ) و اين خبر دلالت دارد كه عُجب از گناه بدتر\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nاست ، يعنى از گناهِ اعضاء ، زيرا عُجب گناهِ دل است . از مجلسى ( ره ) -\r\n« منها ان يزين للعبد سوء عمله فرآه حسنا »\r\nاشاره است به قول خدا تعالى ( 8 سوره فاطر ) : « آيا پس كسى كه فريبا شود براى او كردار بدش و آن را نيكو پندارد » .\r\n« فيعجبه و يحسب انّه يحسن صنعاً »\r\nاشاره است به قول خدا سبحانه ( 103 سوره كهف ) : « بگو آيا شما را آگاه كنم بدانها كه از نظر كردارشان زيان‌كارترند ( 104 ) آنهايند كه كوشش آنان گمراهى است در زندگى دنيا و هم آنها پندارند كه راستى كارِ خوب مىكنند » و بيشترِ نادانها چنين هستند زيرا كارهائى كنند كه در نظر عقل و شرع زشت است و بدان مداومت كنند تا به فريبِ نفسشان آن كارها را كمال پندارند و آنها را ياد كنند و بدانها بنازند و گويند : ما چنين و چنان كرديم براى خوش آمد خود و اظهارِ كمال خويش .\r\n« و منها ان يؤمن العبد بربه الخ »\r\nاشاره است به قول خدا عز و جل ( 17 سوره حجرات ) : « به تو منت نهند كه مسلمان شدند بگو به اسلامِ خود بر سرِ من منت ننهيد بلكه خدا به شما منت مىنهد كه شما را به ايمان رهبرى كرده است اگر راستگويانيد » . حال او حال تائبين است كه مقام محبوبى است نزد خدا سبحانه كه فرموده : «  إِنَّ اللَّهَ يُحِبُّ التَّوَّابِينَ  » خدا توبه كارها را دوست مىدارد ، و حال دوم حال عُجب و خودبينى است و به كردارِ خوب نازيدن و بر خود باليدن ، و اين حال بد است ، بطور خلاصه - از مجلسى ( ره ) . از مجلسى ( ره ) - گويا رنگ‌هاى كلاهِ شيطان صورت شهوت‌هاى دنيا است و زيور دنيا ، يا مقصود دين‌هاى مختلف و بدعت‌گذارىها است يا هر دو . مقصود از شرافت مآبى در اينجا تعصب و اعيان منشى است\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nكه هميشه سدّ بزرگى بوده است در برابر حق و دعوت پيغمبران و رهبرانِ به حق ، و اشراف و اعيانِ هر قومى به واسطهء همين دنيا دوستى و شرافت مآبى در برابر دعوت پيغمبران كه بر اساس عدالت و برادرى و برابرى بوده مقاومت كرده‌اند و از آن جلوگيرى نموده‌اند و در قرآن از اينها به اكابر تعبير شده است كه در سورهء انعام مىفرمايد ( آيهء 124 ) : « و در هر شهرستان اكابرى مقرر كرديم تا در آن نيرنگ بازند و جز با خود مكر نكنند و آنان شعور و خردمندى ندارند » . از مجلسى ( ره ) - مَثَل كِرمِ ابريشم بهترين مثل‌هائى است كه براى دنيا طلب زده‌اند ، و در اين باره يكى از آنها اين شعر را سروده است :\r\n نبينى كه هر كس در اين زندگانى * حريص است پيوسته بر خود ببافد\r\nبرد رنج و بافد چه كِرمِ ابريشم * به گردش كه از غم به مرگش كشاند \r\nيعنى به دلِ خود محبت آنچه از دست مىرود از مال و كالاى دنيا راه ندهيد تا از فكر و انديشه در نعمت جاويدان ديگر سراى كه هنوز نيامده باز مانيد . از مجلسى ( ره ) - گفته شده كه ممكن است مقصود از هفت خصلت اينها باشد :\r\n1 - كبر و سربزرگى 2 - حرص و آزمندى 3 - زن دوستى 4 - دوستىِ رياست 5 - راحت‌طلبى 6 - دوستىِ سخن گوئى 7 - حبّ علو و ثروت ، و اين دو يكى بحسابند به دليل اينكه كلمهء حب در دومى باز نيامده ، و حسد را در شمار نياورده براى آنكه شعب و انواعش را ياد كرده است .\r\n« دنيا بلاغ » مقصود از آن اندازهء رفع ضرورت زندگى است و يا آنكه مقصود از دنياى بلاغ آن است كه وسيلهء رسيدن به آخرت باشد .\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nاز مجلسى ( ره ) - گفته‌اند هر كردارى در دنيا واقع شود يكى از چهار باشد :\r\n1 - آنچه عيان و نهانش از آنِ خدا است چون طاعات و خيرات خالص و پاك .\r\n2 - آنچه عيان و نهانش براى دنيا است چون گناهان و بسيارى از مباحات كه مايهء سرمستى و غفلتند .\r\n3 - آنچه عيانش براى خدا است و نهانش براى دنيا چون كارهاى ريائى .\r\n4 - عكس سوم است چون طلب كفاف روزى براى حفظ بدن و نيروى بر عبادت كه از دنيا نيست و از آخرت است . از مجلسى ( ره ) - « فقال الحواريون » آنها شاگردانِ مخصوص حضرت عيسى ( ع ) بودند ، و گفته‌اند كه چون گازر و لباس شو بودند آنها را حوارى ناميدند زيرا جامه‌ها را مىشستند و از چرك پاك مىكردند و سفيد مىكردند ، از حور باز گرفته شده است كه سپيدى ناب است و يكى از دانشمندان گفته : به راستى در كار گازرى و جامه‌شوئى نبودند و اين نام را بر آنها نهادند به اين معنى كه مردم را با پرورش و آموزشِ خود از اخلاقِ بد و چركين پاك مىكردند و آنها را از جهانِ تاريكِ نادانى و ماده‌پرستى به جهانِ درخشندهء روح پرور خداشناسى بالا مىبردند .\r\n« يا روح اللَّه » در بيان اينكه عيسى را روح اللَّه گفتند چند قول است :\r\n1 - براى آنكه از دميدن جبرئيل در مانتو مريم پيدا شد به فرمان الهى و او را به خود وابست چون به امر او به وجود آمد ، و يا آنكه براى بالا بردن مقام او به خودش وابست چنانچه فرموده است : روزه از من است و من بدان پاداش دهم . و بسا كه روح به معنى همان دميدن باشد .\r\n2 - مانند روح كه تن را زنده كند او جان و دين مردم را زنده\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nمىكرد .\r\n3 - مقصود از آن آدمى است كه خدا او را بىواسطهء جماع و نطفه آفريده و زنده كرده .\r\n4 - مقصود اين است كه رحمت خدا است .\r\n5 - روحى است كه خدا او را آفريده و نقشه بندى كرده و به مريم فرستاده و از دهان به درونش رفته و خدا آن را عيسى نموده است .\r\n6 - روحش گفتند براى آنكه مرده‌ها را زنده مىكرد چنانچه روح زندگى زنده‌ها است .\r\nو سبب آنكه او را كلمة اللَّه گويند چنانچه در قرآن آمده است كه :\r\n « يُبَشِّرُكِ بِكَلِمَةٍ مِنْهُ اسْمُهُ الْمَسِيحُ  » و در آن نيز چند قول است :\r\n1 ) براى آنكه به همان كلمهء كُن خدا بدون واسطهء پدر به وجود آمد خدا فرموده است ( 59 سوره آل عمران ) : « راستى نمونهء عيسى نزد خدا چون نمونهء آدم است كه او را از خاك آفريد و به او فرمود باش و بود شد » .\r\n2 ) براى آنكه در كتب گذشته به وجودِ او مژده داده شده بود ، يا به زبان فرشته‌ها مژدهء او به مريم مادرش داده شد .\r\n3 ) به وسيلهء او خلق هدايت شدند چنانچه به كلام و وحى خدا هدايت شدند .\r\n« على شرف » شيخ بهائى قدس سره گفته : شرف ، جاى بلند را گويند ( مانند تپه در صحرا و كنگره در بام ) .\r\n« طاغوت » بر وزن فعلوت از طغيان است به معنى سركشى ، و آن بر كاهن و شيطان و بت‌ها اطلاق شده و بر هر رئيس و پيشوا در گمراهى و بر هر چه از پرستش خدا باز دارد و بر هر كه جز خدا اطاعت و عبادت شود و مفرد آيد چنانچه خدا تعالى فرمايد ( 60 سوره نساء ) : « مىخواهند نزد طاغوت محاكمه كنند با اينكه دستور دارند بدان كافر باشند » و به معنى جمع آيد براى قول\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nخدا تعالى ( 257 سوره بقره ) : « و آن كسانى كه كافر شدند دوستانشان طاغوت باشند كه از نور آنها را در آورند و به تاريكى برند » .\r\nو شيخ بهائى قدس سره گفته است كه : اين حديث طاعت گنهكاران را بر سبيل مجاز عبادت آنان تعبير كرده است نه بر سبيل حقيقت و اين طور نيست بلكه طاعت گنهكاران از روى حقيقت عبادت و پرستش آنها است زيرا عبادت جز خضوع و تذلل و انقياد نيست و از اين رو خدا سبحانه پيروى هوس و انقياد براى آن را عبادت خوانده و فرموده ( 43 سوره فرقان ) : « آيا معتقدى كسى كه هوس خود را معبودِ خود مقرر كرده است » و طاعتِ شيطان را هم عبادتِ او خوانده و فرموده است ( 20 سوره يس ) : « آيا به شما سفارش نكردم اين آدمىزادگان كه شيطان را نپرستيد » و سپس اخبار بسيارى در اين باره نقل كرده و پس از آن گفته است : و هر گاه پيروى ديگران و فرمان بردن آنان عبادت آنها باشد از نظر حقيقت بيشتر مردم هوس خود را پرستند كه پست و خوار است و عباد شهوات حيوانى و درندهء خويشند كه انواع بسيار و اجناس گوناگون دارند و همانها بت‌هاى آنها است كه بر گرد آن پلاسند و همتايانى هستند كه در برابرِ خدا مىپرستند و اين همان شرك نهانى است ، خدا ما را از آن به نعمت و كرامت خود نگهدارد و نفوس ما را از آن پاك سازد . از مجلسى ( ره ) -\r\n« الاجر تأخذون »\r\nحرف استفهامش حذف شده و از راه انكار است يعنى بىكارِ درست مزد و ثواب مىتوانيد گرفت ، و اگر مقصود مزد دنيوى باشد يعنى نعمت‌هاى خداوند و استفهام براى سرزنش و ملامت است .\r\n« ان يقبل عمله » يعنى متوجه كارِ كارگر خود گردد و آن را نپسندد و جز عمل پاك را نپذيرد و اين كنايه است از بازرسى و جستجو و مؤيد آن است كه در مجالس شيخ يطلب عمله ضبط شده ، يا مقصود اين است كه رو به سوى عمل كند و از اقبال باشد . و يكى از افاضل گفته : مراد از رب العمل\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nعابدى است كه مقلد عالم است در انجام عبادت خود ، يعنى او عمل مىكند و خود عالم عمل نمىكند و اين توبيخِ عالمِ بىعمل است . از مجلسى ( ره ) -\r\n« جعل اللَّه الفقر بين عينيه »\r\nزيرا هر چه از دنيا به دست آورد به همان اندازه حرصش بيفزايد و نيازش زياد گردد يا به خاطر كم توكلى او به خدا برخى ابواب روزى بر او بسته گردد . از مجلسى ( ره ) - زيرا كه آنچه فراخور حرص او است حاصل نگردد و از آفات و مصائب آن بر كنار نباشد و هميشه در غم و اندوه بسر برد تا آنكه گويد : چه خوش سروده است :\r\n اى طالب روزى به تلاش و كوشش * آرام كه روزى است نصيبى مقسوم\r\nبر آنچه به دستت نرسد حرص مخور * زيرا كه حريص است ز دنيا محروم \r\n« تتمه مهمه » من گويم ، از طرف ما تحقيقى در معنى دنياى بد و خوب در بابِ ذمّ دنيا گذشت و در اينجا به وجه ديگر گوئيم كه يكى از محققان گفته است :\r\nفهم مذمت دنيا براى تو بس نيست تا بفهمى كه دنياى مذموم چيست و از چه بايد بر كنار باشى و در چه صاحب اختيار و بايد دنياى بدى را كه دستور رسيده از آن بر كنار بايد بود بيان كنيم زيرا كه آن دشمنى است راه زن طريق به خدا ، پس مىگوئيم دنيا و آخرت تو دو حال دل تواند آنكه به تو نزديك است دنيا نام دارد و آن همه چيز پيش از مرگ است ، و آنكه دنبال است آخرت نام دارد و آن دوران پس از مرگ است و هر چه بهره و لذت و خوشى در حال كنونى است پيش از مرگ همان دنياى تو است ولى هر بهره و حظى از آن مذموم نيست بلكه بر سه گونه است :\r\n1 - آنچه در دنيا همراه تو است و نتيجه‌اش با تو براى پس از مرگ\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nمىماند و آن دو چيز است : دانش و كردار و بس . و مقصود از دانش ، معرفتِ خدا و صفات و افعال او و فرشته‌ها و كتب و رسل و حقيقت زمين و آسمان او و فهم شرع پيغمبر او است ، و مقصود از عمل عبادت خالص براى رضاى خدا است و بسا كه دانشمند به علمِ خود علاقمند گردد تا آنكه بيش از همه چيز از آن لذت برد و خواب و خورد و نكاح را به خاطرِ آن ترك كند زيرا همان اشتغال به علم از همهء اينها برايش كام بخش‌تر باشد و اين هم خود حظ نقدى است در دنيا ، ولى مقصود از دنياى مذمومه آن نيست بلكه آن خود از آخرت است گرچه در دنيا است و همچنين است عابدى كه به عبادت سرگرم است و از آن لذت برد تا آنجا كه اگر از آن دريغ شود برايش سخت ترين شكنجه باشد .\r\n2 - آنچه در نهايت برابر بخش يك است و بهره دنيوى نقد دارد و به هيچ وجه نتيجه براى آخرت ندارد مانند كاميابى از گناهان و لذت‌يابى از مباحات بيش از اندازهء ضرورت حيات و پرداختن به رفاه و خوش‌گذرانى چون جمع كيسه‌هاى طلا و نقره و رمه‌هاى اسبِ نشان‌دار و چهارپايان و كشت زارها و چاكران و كنيزان و سواران و مواشى و كاخ‌ها و خانه‌هاى محكم بنيان و جامه‌هاى خوب و خوراك‌هاى لذت بخش ، بهره بنده از اين همه سراسر دنياى مذموم است و در آنچه زيادى است و جزء حاجتمندى است تأمل روا است .\r\n3 - حد وسط ميان اين دو و آن هر بهره نقد دنيوى است كه كمك بر كارهاى آخرت باشد چون اندازه قوت از خوراك و پيراهن زبر براى پوشاك و هر چه در بقاء زندگى از آن گريزى نيست و براى زندگى و تندرستى بايست است و بدان توانائى به دريافت دانش و كردار به دست آيد و اين هم مانند بخش يك از دنيا نيست زيرا ياور همان است و وسيله براى آن و هر چه را كه بنده‌اى براى يارى جستن بر دانش و كردار به دست آرد و از آن بهره‌مند گردد از دنيا نباشد و به وسيلهء آن دنيا طلب نگردد و اگر مقصود از آن همان دريافت\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nبهرهء دنيا و نقد باشد و نه يارى جستن به تقوى به همان بخش 2 پيوندد و از دنياى مذموم گردد .\r\nو هنگام مرگ جز سه چيز براى بنده نماند ، صفاى دل ، انس به ياد خدا ، دوستىِ خدا . و صفاى دل حاصل نشود جز به ترك مشتهيات دنيا ، و انس به دست نيايد جز به كثرتِ ذكر خدا ، و دوستى محقق نشود جز به معرفت كه به دست نيايد جز با انديشهء مداوم . از مجلسى ( ره ) - « ما اقبح » در بيان اظهار شگفتى است و مقصود ميل و رغبت به مردم است به دنبال كردن و خواهش نمودن كه باعث خوارى و زبونى است ، و اما رغبت به خدا كه عين عزت است . از مجلسى ( ره ) - شايد مقصود از طمع همان ميل دل است بدان چه در دست مردم است و آرزو كردن آن است و مقصود از رغبت اظهار آن است و خواهش و طلب از مخلوق . از مجلسى ( ره ) -\r\n« رأيت الخير كله »\r\nيعنى آسايش و خير دنيا و سعادت آخرت زيرا طمع خوار و زبونى و حسد و كينه و دشمنى و بدگوئى و مذمت و ظهور رسوائىها و ستم و مداهنه و نفاق و رياء و صبر بر باطل مردم و اعانت بر آن و بىتوكلى بر خدا و عدم زارى به درگاه او و رضا به قسمت او و تسليم به امر او به بار آرد و مفاسد ديگر كه به شمار نيايد و قطع طمع علاج همهء آنها است . از مجلسى ( ره ) - در قاموس است كه خرق و ناسازگارى ضد نرمش و سازگارى و بدرفتارى در امور است و به معنى حماقت است ، و در نهايه آن را به نادانى و حمق تفسير كرده .\r\nو ناسازگارى براى آن از ايمان بر كنار است كه :\r\n1 - مؤمنان را آزار كند با اينكه مؤمن كسى باشد كه مسلمانان از دست و زبانش آسوده باشند .\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n2 - براى او طلب دانش فراهم نگردد كه پايهء ايمان است .\r\n3 - با بسيارى از اوصافِ مؤمنان كه گذشت سازگار نيست و آن نكوهيده است تا آنجا كه نرمش روا است و كار به مسامحه در امر دين نكشد چنانچه امير المؤمنين ( ع ) فرمايد : نرمش كن تا آنجا كه سزد و به سختى گراى هنگامى كه مفيد نيفتد . از مجلسى ( ره ) - « عذب نفسه » زيرا خودش از خويش در رنج است چون بر آشفتگى و خشم جان و تن او را زيان رساند و چون آرام شود از آنچه كرده پشيمان گردد و خود را سرزنش كند و نيز مردم بيشتر شود كه بدخلقى او را درخورد نكنند و او را آزار دهند و از او كناره كنند و در هيچ چيز به او كمك نكنند و چون خودش باعث آن بوده است گويا خود را شكنجه داده است و بايد بدانى كه بسا مقصود از اين خبر و مانند آن همهء اخلاق بد باشد چون كبر و حسد و كينه و مانند آن زيرا همهء آنها انسان را در مفاسد بزرگ دنيويه اندازند و مايهء سستى ايمان و كاستى كردار گردند و يكى از محققان قول خدا را كه فرمايد :  « وَ إِنَّ جَهَنَّمَ لَمُحِيطَةٌ بِالْكافِرِينَ »  - « دوزخ كافران را فرا گرفته است » بدان تأويل كرده است . از مجلسى ( ره ) - سفه ، سبك عقلى و پيشتازى است به گفتار و كردارِ بد بىانديشه و تفكر . و در نهايه گفته است كه : سفه ، در اصل سبكى و پريشان دلى است تا آنكه گويد :\r\nگفته شده سفاهت در برابر حكمت است كه از اعتدال نيروى عقل به دست آيد و سفاهت خلقى است در نفس كه او را وادارد به مسخره‌گى و استهزاء و سبك‌سرى و بيتابى و چاپلوسى و شادكامى از دردمندىِ ديگران و مايهء حركات ناموزون و گفتار و كردارى است كه چون گفتار و كردار خردمندان نيست . از مجلسى ( ره ) -\r\n« البادي منها اظلم »\r\nيعنى اگر طرفش\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nستمى برآيد او ستمكارتر است زيرا او آغاز ستم كرده است و بسا كه نسبت ستم به مظلوم از نظر شباهتِ كارِ او به كارِ ظالم است بر وجه مجاز ، و مقصود اين است كه تا طرف او كار ناروا و سخن ناروائى نگفته است همهء گناه به گردنِ آن كس است كه به دشنام و بدگوئى آغاز كرده است و نسبت وزر به او فرضى است ، تا آنكه گويد : حاصل اين است كه گناهِ دشنامِ دو طرف بر آن است كه آغاز دشنام كرده است زيرا اول فعل حرام از او سر زده و باعث ارتكاب طرف هم شده است و بر طرف گناهى نيست زيرا از خود دفاع كرده است و انتقام گرفته و خدا فرمود : « بر آنكه در برابرِ ظلمِ بر خود از خود دفاع كند گناهى نيست » . از مجلسى ( ره ) - شيخ بهائى ( ره ) گفته : شايد مقصود اين است كه تا مدتى بهشت بر او حرام است يا مقصود بهشت خصوصى است كه از آن محروم است و آماده است براى غير فاحش و گر نه ظاهرش مشكل است زيرا گنهكاران اين امت سرانجام به بهشت روند و گرچه مدتى دراز در دوزخ بسر برند .\r\nسپس از فيروزآبادى نقل كرده است كه مفسرين در تفسيرِ قول خدا :\r\n«  وَ شارِكْهُمْ فِي الْأَمْوالِ وَ الْأَوْلادِ  » گفته‌اند شركت شيطان در اموال وادار كردن مردم است به تحصيل آنها از حرام و صرفش در آنچه ناروا است و خرج آن در كارهاى بيهوده از راه اسراف و تبذير يا بخل و گرفت و گير در موارد شايسته و لازم و مانند آن و اما شركت در اولاد به چند وجه است :\r\n1 - تشويق به وسائل حرام چون زنا و مانند آن .\r\n2 - وادار كردن آنها كه نام بت خواهى بدانها گذارند چون عبد العزى و عبد اللات .\r\n3 - گمراه كردن آنان و كشاندن فرزندان به كيش‌هاى باطل و كارهاى زشت . اينها است گفتار مفسران .\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nولى شيخ در تهذيب الاحكام حديثى از امام صادق ( ع ) در باب آداب تزويج روايت كرده و در ضمن آداب شب عروسى گفته است كه چون داماد بر عروس درآيد بايد دستش را بر پيشانىِ او گزارد و بگويد : « خدايا من طبق حكم قرآنت با او ازدواج كردم و به كلمات مقرره‌ات او را حلال كردم و اگر از او چيزى مقدر كردى مسلمانى درستش مقرر دار و او را شرك شيطان مساز الخ » . از مجلسى ( ره ) - ظاهر بسيارى از اخبار اين است كه كلمهء ابن الفاعله در زبان عربى قذف است و شايد براى آن بوده كه در عرف آنها صريح در اسناد زنا بوده است چنانچه كلمهء حرام زاده چنين است ، و بحثِ آن در كتابِ حدود بيايد . از مجلسى ( ره ) - در اين خبر يك جواب از اعتراض به وعدهء خدا در باب اجابتِ دعا ياد گرديده و حاصلش اين است كه وعدهء خدا شرائطى دارد كه يكى از آنها بركنارى از گناه و برخى اخلاق بد و اخلاص در نيت است . از مجلسى ( ره ) -\r\n« و لا آمر به »\r\nكنايه است از دشنام و بدزبانى . از مجلسى ( ره ) - قوله ( ص ) :\r\n« ان من شر عباد اللَّه »\r\nيا عذر است براى آنچه نخست فرمود ، يا براى آنچه پس از آن فرمود ، يا براى هر دو ، گفته‌اند اين مرد عيينة بن حصن فزارى يكى از سران پُر شر و شور قبائل عرب بوده است ، از عياض نقل است كه اين حديث دلالت دارد بر جواز مدارا با فاسق و جواز غيبت و بدگوئىِ اهل فسق و بدعت . از مجلسى ( ره ) - مقصود از تعجيل در كيفرِ آن اين است كه در دنيا هم به او مىرسد و بلكه زود مىرسد . از مجلسى ( ره ) -\r\n« فإنهما يعدلان »\r\nيعنى در بيرون بردن از\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nديانت و در عقوبت و كيفر و در تأثير به فسادِ نظمِ جهان زيرا بيشتر مفاسدِ جهان چون مخالفتِ پيغمبران و امامان و ترك طاعتِ آنان و شيوعِ گناهان از اين دو خصلت برخاسته است . از مجلسى ( ره ) - حاصل اين است كه خدا عز و جل ديكتاتورانى كه به خلقِ خدا زور گفتند و چنانچه دلخواهشان بود بدانها حكم روائى كردند و بر آنها ستم نمودند و ترحم نكردند در وضع خوش و كمال شوكت و نيرويشان در هم كوبيد و نابود كرد براى فسادِ آنان و نبايد ستمكار به آسودگى و فراهمىِ اسباب عزتش فريب خورد زيرا همان خدا است كه نيرومند و عزيز است . از مجلسى ( ره ) - حَسَب ، شرافتِ آباء و اجدادى است يعنى بزرگزادگى و بسا به شرافت حاصله از افعال و اخلاقِ خوب اطلاق شود گرچه از پدران نباشد . از مجلسى ( ره ) - « ليس لأحد » اشاره است به قولِ خدا تعالى ( 13 سوره حجرات ) : « أيا مردم به راستى ما آفريديم شما را از يك مرد و يك زن و تيره تيره و دسته دسته ساختيم تا يك ديگر را بشناسيد ، به راستى گرامىترين شما نزد خداوند پرهيزكارترين شما است » . از مجلسى ( ره ) -\r\n« اما انك عاشرهم في النار »\r\nيعنى پدرانت كافر بودند و در دوزخند چه افتخارى دارند و تو هم مانند آنها كافرى در باطن اگر منافق بوده است و در ظاهر اگر كافر بوده است و هيچ وسيلهء افتخارى ندارى ، و حاصل اين است كه عمدهء اسباب فخر بلكه معروف‌ترِ آن فخر به پدران است و آن باطل است زيرا اگر كافر و ستمكارند در دوزخند و بايد از آنها بيزار بود و اگر دارا بودند ، دارائى كمالى نيست كه مايهء افتخار باشد و در بسيارى از اخبار از آن نكوهش شده و اگر كمال هم باشد براى آنها بوده نه او و خردمند به كمالِ ديگران افتخار نورزد ، و اگر به واسطهء آن بوده كه خيرمند\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nو فاضل و عالم بوده اظهار افتخار به كمال ديگران از نادانى است و خوب گفته است :\r\n گر بنازى به پدرهاى شرافتمندت * راست گوئى تو ولى بد پسرى آوردند \r\n1 - آنكه به نژاد تكبر ورزد اگر خود پست باشد از كجا به وصف ديگران جبران پذيرد و به علاوه بايد پدر نزديك خود را شناسد كه نطفه گنديده بوده و جد نخست خود كه خاك تيره است و خدا نژاد او را به وى شناسانده كه فرموده است ( 7 سوره سجده ) : « آنكه زيبا ساخت هر چه را آفريد و آفرينش بشر را از گلِ آغاز كرد و نژادش را از فشردهء آب خوار و زبونى بر آورد » كسى كه ريشه از خاك زبونى دارد كه زير لگد است و سپس خمير شده تا چون خره سياه گرديده چگونه بزرگى فروشد ؟ .\r\n2 - اگر به زيبائى و جمال بنازد بايد بداند كه به كمترين بيمارى و دردى از ميان مىرود و چيزى كه در معرض زوال است به نازيدن نيرزد .\r\n3 - اگر به نيرو و شجاعت بنازد بايد بداند كه آفرينندهء او از او نيرومندتر است و شير و فيل هم از او نيرومندترند و كمترين درد و بيماريش از پاى درآورد و زبون كند و اگر پشه‌اى در بينىِ او خلد او را از ميان ببرد و دفعِ او نتواند .\r\n4 - توانگرى و ثروتِ دنيا ( كه بىاعتبارىِ آن گذشت ) .\r\n5 - به يارانِ فراوان و تيره و تبار و نزديكى به پادشاهان و اقتدار از جهتِ آنان و نازيدن به اينها زشت‌تر است زيرا جدا از خود انسانند و در معرض تلف و زوالند .\r\n6 - به دانش نازند كه اعظم وسائل و اقواى آنها است زيرا كمالى است نفسانى و ارجمند نزد خدا و خلق و اگر عالم تكبر و افتخار كند بايد بداند كه بيشتر به خطر افتد زيرا بسا خدا از خطاى نادان بگذرد و از دانا نگذرد .\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nاز مجلسى ( ره ) - درازى آرزو به فراموش كردن مرگ است يا پنداشتنِ طول عمر يا آرزومندىهاى بسيارى كه به دست نيايد جز در عمرى دراز و اين مايهء دل سختى و تيره نهادى است يعنى نترسى و نپذيرفتن هراس آخرت و نپذيرفتن پندهاى سودمند چنانچه ياد مرگ و مايهء ترس از خدا و مرگ ديگر سراى است . از مجلسى ( ره ) - جزرى گويد در حديث ابن مسعود است كه براى آدمى زاده دو خاطره در دل باشد : خاطره‌اى از فرشته و خاطره‌اى از شيطان . لمه ، همان همت و خاطره است كه در دل افتد ، مقصود توجه فرشته يا شيطان است در آن و نزديك شدن به آن است آنچه از خاطره‌هاى خير و خوب است از فرشته است و آنچه از خاطره‌هاى بد است از شيطان است ، انتهى . از مجلسى ( ره ) - ستم ، كارِ بى جا است و مشرك ستمكار است براى آنكه جز خدا را بى جا پرستيده است و هر گنهكارى ستمكار است براى آنكه گناه را به جاى طاعت نهاده . و شرك ، هر عقيده مخالف ايمان را فراگيرد و مقصود آمرزش بىتوبه است چنانچه خدا عز و جل فرمايد : « به راستى خدا نيامرزد هر كه به دو شرك ورزد و بيامرزد آنچه كمتر از آن است براى هر كه خواهد » .\r\nستمى كه آن را بيامرزد ، يعنى بسا باشد كه آن را بيامرزد بىتوبه چنانچه فرموده : « براى هر كه خواهد » .\r\nستمى كه وانگذارد ، يعنى بىمكافات نماند در دنيا يا هر دو سرا و تغيير عبارت براى آن است كه حق خدا نيست تا آن را بيامرزد يا مقصود اين است كه آن را بىجبران ستم كشيده رها نكند و يا انتقام گيرد و يا به او عوض دهد گرچه در آخرت باشد . از مجلسى ( ره ) - « حتى تؤدّي » يعنى با شناختن آنها و امكان رساندن بدانها و گر نه از طرف آنها صدقه دهد و شايد به جاى پرداخت\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nبه آنها باشد چنانچه مشهور است مگر اينكه گفته شود صدقه گيران هم خود ذى حق محسوبند و شايد چون مىدانسته كه به گفتهء او عمل نمىكند جواب او را نداده است . يا براى آنكه قدرت بر استيفاء حق و انتقام از ستمكار ندارد و يا آنكه اگر هم داشته باشد از آن صرفِ نظر كند و كارِ خود را به خدا واگذارد . از مجلسى ( ره ) - مقصود اين است كه تصميم داشته باشد به ستم نكردن و آن منافات ندارد كه از قصدِ خود برگردد و ميان روز ستم كند ولى با اخبار بسيارى كه دلالت بر مؤاخذهء حقوق مردم دارد گو اينكه كمتر از خون ريزى و جز خوردنِ مالِ يتيم باشد منافات دارد و تخصيص آنها به اين يك خبر بلكه تخصيص ظواهرِ آيات بدان مشكل است و گرچه گفته شود خدا صاحبان حق را راضى كند . از مجلسى ( ره ) - مقصود يا تاريكىِ حقيقى است كه در روزِ قيامت پيرامون ظالم حلقه زند چون كه گفته‌اند اوضاع نفسانيه همان نتيجهء كردار است كه مايهء سعادت يا شقاوت است ، و نور است يا تاريكى است كه به همراهِ صاحب كار است و در قيامت كه در قيامت بروز اسرار است منكشف گردد و به ستمكار در خور ستم او تاريكى احاطه دارد همان وقت كه مؤمنان در پرتو ايمان خود پيش مىروند يا مقصود سختىها است كه تشبيه به ظلمات شده است چنانچه در تفسير قول خدا تعالى گفته‌اند : «  قُلْ مَنْ يُنَجِّيكُمْ مِنْ ظُلُماتِ الْبَرِّ وَ الْبَحْرِ  » . از مجلسى ( ره ) - چون راوى دور از نظر شمرده كه به خاطر ستم پدر فرزند گرفتار شود ، امام او را با ذكرِ اين آيه يادآور كرده است كه ستم در بارهء يتيم هم اين نتيجه را دارد كه به فرزندِ ستمگر در برابرِ آن ستم مىشود و منظورِ راوى اين نبوده كه انتقام از فرزندان براى ستمِ پدر با عدالت\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nسازگار نيست يا آنكه چون فهمش نمىرسيده بدان ، امام او را با ذكر اين آيه تسكينِ خاطر بخشيده است و يا به دليل ورود آن در قرآن آن را اثبات كرده است . . . و دفع توهم ظلم در اينجا از اين راه است كه ممكن است شكنجهء كسى موجب هدايتِ ديگران باشد و پدران به خاطر حفظ فرزندان دست از ستم بكشند و در برابر شكنجه‌اى كه به فرزند شده خدا چندين برابر عوض دهد و او را راضى كند چنانچه دردمندى كودكان هم با عوضى كه خدا به آنها مىدهد جبران مىشود ، پايان نقل از مجلسى ( ره ) .\r\nو ممكن است گفت : بيان امام و هم بيان قرآن مجيد در سرايت ستم پدران به فرزندان توجه به اثر طبيعى ستمكارى دارد و مقصود اين است كه هر گاه پدرى دست ستم به كسى دراز كرد و يا مالِ يتيمى را خورد رخنه در عدالت انداخته و كردار او آموزشِ ستم به نسل آينده است و خواهى نخواهى افراد ديگر به او تأسى مىكنند و دستِ ستم دراز مىكنند و اين ستمى كه به تعليم و تبعيت از او پيدا شده در محيط وجود او زودتر از ديگران آشكار مىشود و بناچار متوجه فرزند او يا فرزندِ فرزندِ او مىشود و به تعبير ديگر اين كارِ او واكنشى طبيعى دارد و مانند آتشى است كه هر جا افتاد مىسوزاند و اين با عدلِ الهى منافات ندارد زيرا اثر طبيعى عمل است و از باب اين نيست كه خدا به كردارِ بد پدر ، پسر را كيفر كرده باشد و خود مضمون حديث و بلكه آيهء مورد استدلال تا اندازه‌اى از مسلمات عرف عمومى است . از مجلسى ( ره ) -\r\n« ان ادع ظلامتهم »\r\nتهديد جبارها است به زوال سلطنت آنها زيرا سلطنت با كفر بپايد و با ستم نپايد . از مجلسى ( ره ) - مؤيد آن است قول خدا تعالى ( 113 سوره هود ) : « و تكيه نكنيد به آنها كه ستم كردند تا آتش بگيرند » در كشاف گويد : اين نهى شامل هم ميلى با آنها است و وابستگى بدانها و رفاقت و همنشينى و ديدار آنها و سست انگارى در ستمكارى آنها و رضاى به اعمالشان\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nو تشبيه به آنان و هم جست شدن با آنها و چشم دوختن به نعمت خوارى آنها و يادشان بر وجه احترام . و در خبر مناهى است از پيغمبر ( ص ) كه هر كه سلطان جائرى را مدح كند يا برايش زبونى و تواضع كند از راه طمع به او در دوزخ با او همنشين است . از مجلسى ( ره ) - چند وجه دارد :\r\n1 - در نفرين بر ستمكار از حد بگذراند تا ستمكار باشد چنانچه در برابر دشنامى يا گرفتن پول اندكى به او نفرين به مرگ و نابودى و كورى كند .\r\n2 - به دشمن مؤمن خود نفرين كند كه گرفتار بلاء شود و خدا آن را نپسندد و ستمكار گردد .\r\n3 - بسيار دعا كند و چون خدا صلاح نداند او را اجابت كند به تأخير اندازد و او از رحمت خدا نوميد گردد و ستمكار شود .\r\n4 - در دعا اصرار كند تا مستجاب شود و بر طرف خود مسلط گردد و به او ستم كند و كار برعكس شود و حال مظلومىِ او براى او بهتر بود .\r\n5 - مقصود اين است كه به ستمكاران بسيار نفرين نكنيد چه بسا خودتان هم ستمكار شويد و نفرينِ شما در بارهء خودتان مستجاب شود .\r\n6 - مقصود دعا بر نفع ظالم باشد كه اگر از مظلومى صادر شود او هم ظالم گردد چون به ظلمِ او راضى شده . اين حصر اضافى است و واكنش طبيعى شيوع ظلم است در يك محيط كه هر كس بساط ستمكارى گسترد وضعى به وجود آورد كه سرمشق ديگران گردد و آن ظلم به خود او برگردد و در همين زمينه گفته‌اند :\r\n شغال بيشهء مازندران را * نگيرد جز سگ مازندرانى \r\nاز مجلسى ( ره ) - شايد مورد خبر جز ستم مالى باشد مانند غيبت و گر نه بايد آن مالى كه از او برده و يا خورده براى او صدقه دهد و ممكن است اين هم در كلى استغفار براى او منظور باشد .\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nاز مجلسى ( ره ) - خدا پيروى از هوا را به سختى نكوهش كرده و فرموده است :\r\n1 - ( 43 سوره فرقان ) : « بگو آيا كسى كه هواپرست است آيا تو مىتوانى وكيل او باشى » .\r\n2 - ( 28 سوره كهف ) : « پيروى از هواى نفس خود كرد و كارش از حد گذشت . . . » تا آنكه مىفرمايد : سزا است دانسته شود كه آنچه دل خواهد همه بد نيست و آنچه دل نخواهد همه خوب نيست بلكه ميزان همان است كه در باب ذم دنيا گذشت كه هر چه را انسان براى شهوت نفس و لذت جسم و مقاصد فانيه دنيا كند و قصد خدا در آن ندارد از هوس مذموم است و پيروى از نفس اماره به سوء است و اگر چه شامل خوددارى از دلخواه‌هاى معمولى باشد چون كسى كه رياضت مآبى و بىخوابى كشد براى شهرت به عبادت و جلب قلوب نادان‌ها و هر چه به منظور اطاعت امر خدا و تحصيل رضاى او باشد گرچه طبق دلخواه باشد هواپرستى مذموم نباشد چون خوردن و نوشيدن براى خدا و به منظور قوت بر عبادت و چون جماع با حلال براى آنكه دستور خدا است و به منظور به دست آوردن فرزندان خوب و يا بركنارى از حرام .\r\n« حصائد السنتهم » يعنى آنچه سخن با زبان خود بريزند كه خيرى در آن نيست ( و به عبارت معمولى براى ديگران ببُرند و بدوزند ) . از مجلسى ( ره ) -\r\n« كنت له من وراء تجارة الخ »\r\nيعنى دل آنها را مسخر وى سازم تا سهمى از بهرهء تجارت خود را به او بدهند . از مجلسى ( ره ) - شايد مقصود از آن نهى از طلب جاه و رياست و ساير شهوت‌هاى دنيا است و فرازگرىهاى آن كه اگر چه خوش و آسان است ولى بد انجام است و خلاصى از گرفتارى و تبعات آن بىنهايت دشوار است و حاصل اينكه برآمدن بر پله‌هاى دلخواه گرچه آسان است ، و هر پله و درجه به نظر اندكى است و به آسانى به دست آيد ولى هنگام مرگ\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nواگذارى همهء آنها بسيار سخت است و حساب آن ناگوار است و چون كسى را ماند كه خرده خرده بر قلهء كوهى برآيد و در تدبير فرود شدن سرگردان بماند .\r\nگويد امام صادق ( ع ) مىفرمود : خود را به دلخواه وامنه كه خواهش نفس نابودى خود است ، دل به هوس دادن درد و آزارى است و خوددارى از آنچه دلخواهد داروى آن است . از مجلسى ( ره ) - در قاموس گويد : مكر به معنى خدعه ( نيرنگ ) است و آن آهنگ بدى كردن به ديگرى است از راهى كه نمىداند ، تا آنكه گويد : گويا آن حضرت اين سخن را گفته است براى اينكه مردم معاويه را مردى سياستمدار و خردمند مىدانستند و او را سست رأى مىپنداشتند چون معاويه با دروغ و فريب كارِ خود را پيش مىبرد و حضرت مىفرمايد كه وى به اين نيرنگ‌ها داناتر است ولى چون مخالف دستور خدا است آن را به كار نمىبرد ، چنانچه سيد رضى از آن حضرت نقل كرده است كه : « ما در دورانى افتاديم كه بيشتر مردمش پيمان‌شكنى و دغلى را زيركى مىدانند و كار نادانى را چاره‌جوئى نيك پندارند ، آنها را چه شده است ، خدا آنها را بكشد بسا كه مرد نيرومند و درون‌شناس راهِ حيله و نيرنگ را مىداند ولى امر و نهى خدا جلوگير او است و آن را به رأى العين از دست مىنهد با اينكه بر آن توانا است ، و كسى كه او دين و رداع تقوى ندارد از آن فرصت‌جوئى مىكند . . . تا آنكه مىگويد : و شناساتر بودن و تواناتر بودن آن حضرت به مكر و فريب كارى روشن است زيرا آن حضرت به همه چيز داناتر از ديگران بوده است . از قتيبى نقل شده كه مقصود از اجذم در اينجا كسى است كه همهء اعضاء او بريده باشند ، و دست از ديگر اعضاء به كيفر سزاوارتر نيست .\r\nابن انبارى گفته : مقصود از اجذم اين است كه نه حرفى دارد كه به زبان آرد\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nو نه دليلى كه به دست گيرد . از مجلسى ( ره ) -\r\n« و لا يجوز عليهم ما عاهد عليه الكفار »\r\nيعنى پيمان با كفار براى غزو كفار ديگر بر پايهء عذر مانع از جنگ با آنان نيست زيرا پيمان بر غدر صحيح نيست . يا مقصود اين است كه اين پيمان مانع از جنگ مسلمانان با كفارى كه در طرف ديگرند نيست . از مجلسى ( ره ) -\r\n« و لكل فجرة كفرة »\r\nبه فتح در هر دو كلمه ، يعنى پرده پوشى حق يا ناسپاسى و پرده پوشى نعمت خدا لازمهء هر گونه هرزگى و نابكارى است ، يا مقصود از آن كفرى است كه به مرتكبانِ گناهِ كبيره اطلاق شده است . از مجلسى ( ره ) - كذب بر ائمه شامل جعل حديث و تفسير حديث بر خلاف مقصود هر دو مىشود و نسبت عملى بدانها كه نپسندند و يا ادعاى مقامى كه منافى عصمت است براى آنها در آن داخل است . ضرب المثل است كه دروغگو كم حافظه است . از مجلسى ( ره ) - « ارادة الاصلاح » شايد مقصود ارادهء اصلاح حال قوم خودش باشد كه از پرستش بيان برگردند ، براى اينكه وقتى شخص خردمند بيانديشد كه اسناد شكستن به آنها درست نيست چون شعور و علم و قدرت ندارند و اين صفات در آنها نيست و نمىتوانند خوارى و زيان را از خود بگردانند مىدانند كه شايستهء پرستش نيستند و از آن بر مىگردد .\r\nو دانشمندان تفسير در بارهء اين آيه وجوهى ديگر گفته‌اند :\r\n1 - به قصد اخبار ادا نشده تا دروغ باشد بلكه به قصد الزام طرف بر سبيل استهزاء ادا شده و حكم جمله انشائيه دارد .\r\n2 - مقصود اين است كه خودِ آنها به واسطهء آنكه معبود بت پرستان شدند سبب شكستن خود گرديدند نه آنكه فعل از آنها صادر شده .\r\n3 - به عنوان حكايت از لازم مذهب آنها ادا شده ، يعنى كسى كه او را\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nمعبود مىدانيد بايد قادر بر چنين عملى باشد .\r\n4 - كسائى جمله فعليه را از ما بعدش بريده و در آن وقف كرده و فاعل را به قرينهء حاليه مقدر نموده ، يعنى آن را كرده : هر كه كرده اين بزرگ بت‌ها است .\r\n5 - برخى بعد از « كبيرهم » وقف كرده و گفته : مقصود اين است كه بزرگِ قوم يا بزرگِ بت‌ها ، يعنى خودِ ابراهيم ( ع ) اين كار را كرده است . از مجلسى ( ره ) -\r\n« يلقى هذا به غير ما يلقى هذا »\r\nمثل اينكه به هر كدام بگويد تقصير از تو است و آن طرف در بارهء تو تقصيرى ندارد ، يا بر خلاف آنچه از هر كدام شنيده كه بدگوئى ديگرى كرده است براى آنها نقل كند تا دل آنها را بهم نزديك كند ، تا آنكه گويد : بدان كه مضمون اين حديث مورد اتفاق ميان خاصه و عامه است و ترمذى از پيغمبر ( ص ) روايت كرده است كه دروغ روا نيست مگر در سه جا : مردى با زنش حديثى كند تا او را خشنود سازد و دروغ در جنگ و دروغ در مقام اصلاح ميان مردم . از مجلسى ( ره ) - قاموس گويد : اكثر اين است كه كلمهء زعم در مورد شك آيد و زعمى به معنى كذاب است و از سائر اهل لغت هم همين معنا را نقل كرده است و به همين اعتبار است كه امام از خود زعم را نفى كرده است . مقصود اين است كه در دعوى رجاء و خوف از خدا دروغ نگوئيد زيرا براى رجاء نشانه‌اى است كه طلب بهشت باشد به وسيلهء ملازمت دستورات دين و براى ترس از دوزخ نشانه‌اى است كه گريز از خلاف كارى است . از مجلسى ( ره ) - يكى از محققين گفته است : بدان كه دروغ در ذاتِ خود حرام نيست بلكه براى زيانى كه از آن به مخاطب يا ديگرى مىرسد حرام است و كمترين درجه‌اش اعتقاد به خلاف حقيقت است\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nو نادانى است و بسا كه مايهء زيان ديگرى گردد و بسا باشد كه در نادانى سود و صلاحى باشد و اگر دروغ براى آن ادا شود مجاز است و بسا كه واجب گردد چنانچه براى حفظ نفس محترمه از قتل و ما گوئيم سخن براى تحصيل مقاصد است و به هر مقصود پسنديده‌اى كه از راه سخن راست يا دروغ توان رسيد دروغ در آن حرام است و اگر تنها راهش دروغ است پس دروغ در آن روا است اگر آن مقصد مباح باشد و واجب است اگر آن مقصد واجب باشد چنانچه حفظ خون مسلمان واجب است و اگر گفتار راست موجب ريختن خون مسلمانى باشد كه نهان شده است از دست ستمكارى دروغ در آنجا واجب است و اگر مقصد جنگ و يا اصلاح فيما بين جز با كذب ميسر نشود دروغ براى آن روا است ولى تا ممكن است بايد از آن خوددارى نمود زيرا اگر راه ارتكاب آن را بر خود گشايد خرده خرده او را به دروغ حرام كشاند ، پايان نقل از مجلسى ( ره ) .\r\nمن گويم ، در ضمن مباحث گذشته بيان كرديم كه دروغ در ذات خود زشت و قبيح است زيرا محو حق و كشتن حقيقت است و به هيچ وجه مجوزى ندارد مگر اينكه در موردى با زيان بيشترى روبرو شود و در اين صورت براى دفع افسد به فاسد تجويز شده است چنانچه براى حفظِ جان عضوى را قطع كند و موارد رخصت شرعى هم بر اين قاعده تطبيق مىشود ، زيرا اختلاف و نزاع ميان دو مسلمان يا زن و شوهر و يا مغلوب شدن مسلمان در جنگ با كافر همه از زيان‌هاى سخت است و قابل اغماض نيست و براى علاجِ آنها در صورت انحصار به دروغ توسل جسته شده است . از مجلسى ( ره ) - يكى از محققين گويد آدم دو زبان كسى است كه ميان دو دشمن رفت و آمد كند و با هر كدام به زبانى موافق سخن او گويد و اين عين نفاق است ، پايان نقل از مجلسى ( ره ) .\r\nآدمِ دو زبان ، يعنى كسى كه اظهارات ضد و نقيض دارد و بر حسب\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nهر حالى براى جلب نفع دنيوى و بدون ضرورت سخن‌هاى مختلف مىگويد كه يك قسمت آن در ميان دو طرف مخالف است و يك قسمت در مقام بيان حقيقت است نسبت به خود و ديگران چنانچه اقرار كند و انكار نمايد و يا اينكه گواهى دهد و باز بر خلاف آن گويد يا در حضور كسى تمجيدِ او كند و در پشتِ سرِ او بدگوئى از او كند . از مجلسى ( ره ) -\r\n« لساناً واحداً »\r\nيعنى در احوال مختلفه دو زبان مباش و مختلف مگو براى اغراض باطله ، و اين شامل رياء فتواهاى مختلفه و آنچه گذشت مىشود .\r\n« و كذلك قلبك »\r\nيعنى بايد دلت با ظاهرت موافق باشد زيرا بسا كه در درون و نهاد چيزى نهفته است كه بدان توجه ندارد چون حب دنيا و فريب خورد و گمان برد كه آن را دوست ندارد و مانند آن و سپس در آخرت سر آن براى او كشف شود و يا در همين دنيا پس از مجاهده و تفكر در فريب‌هاى نفس امّاره و آرايش‌هاى آن . از مجلسى ( ره ) - ظاهرش اين است كه اگر ميان دو برادر مسلمان تيره‌گى و ستيزه‌اى رخ داد و به قهر و متاركه كشيد واجب است تا سه روز بيشتر بر آن ادامه ندهند و تا سه روز عفو شده براى تسكينِ غضب و بدخلقى با اينكه دلالت روايت بر جواز ادامه تا سه روز به مفهوم است و ضعيف است و مورد اين اخبار غير از بدعت‌گذاران و هواپرستان و گنه‌شعاران است زيرا قهر و متاركه با آنها مطلوب است و از باب نهى از منكر است . از مجلسى ( ره ) - شلقان لقب عيسى بن ابى منصور است و براى بداخلاقى او بدان لقب داده‌اند زيرا از شلق مشتق است كه به معنى تازيانه زدن است و در بارهء آن اخبارى وارد شده كه بر جلالت قدر و لطف امام نسبت به او دلالت دارند و مقصود از اينكه در خدمتِ امام بوده است اين نيست كه حاضر مجلس بوده بلكه منظور اين است كه در خانهء امام مىزيسته .\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nاز مجلسى ( ره ) - در حكايت گفتار ابليس از تكلم كه در كلمهءاى واى بر من است ، به غايب تعبير كرده است و لقى فرموده براى بر كنار داشتن خود از نسبت شر به خويش در عبارت و اگر چه در معنى به ديگرى منسوب است و نظير آن در كلام شايع است . در نهايه گويد : در حديث آمده كه چون آدمىزاده آيهء سجده خواند و به سجده رود شيطان گوشه‌اى گيرد و بگريد و بگويد : اين واى بر من . واى ، كلمهء اندوه و هلاكت و مشقت از شكنجه است هر كه در سختى افتد گويد : اى واى . و معنى نداء در اينجا اين است كه اى واى من واى اندوه من و هلاكت من واى شكنجهء من پيش آى كه اينك وقت تو است و دوران تو است و اضافهء ويل به ضمير غايب از نظر حمل بر معنى است و عدول كرده است از اينكه بگويد : اى واى بر من براى اينكه بد داشته واى به خود نسبت دهد ، انتهى .\r\nاين همه تأكيد در منع ادامهء قهر و متاركه ميان مسلمان براى اين است كه اساس و پايهء اسلام بر همكارى و دوستى و مهرورزى با يك ديگر است ، و چون وسائل رنجش خاطر و قهر از هم خواهى نخواهى به ميان مىآيد بر مسلمان لازم است كه گذشت كند و بدان ادامه ندهد تا كم كم به كينه و دشمنى و مفاسدِ ديگر نكشد و جامعهء متحد مسلمانى از هم نپاشد ، البته اين در صورت مسلمان بودن طرف است و اگر نفاق و بىدينى در ميان آيد حكمِ ديگر دارد چنانچه روايت دارد كه فاطمهء زهرا ( ع ) پس از غصب فدك از عمر و ابى بكر عمرانه قهر كرد و ترك مكالمه و مراوده نمود . از مجلسى ( ره ) - گويا مصنف ( ره ) اين حديث را در بابِ قطعِ رحم آورده براى آنكه تباغض شامل ارحام هم هست و براى آنكه حالقه در اخبار ديگر به قطعِ رحم تفسير شده است و شايد منظور از آن در اين خبر هم همان قطعِ رحم باشد به اين معنى كه تباغض ميان مردم هم از جمله مفاسد قطع رحم است كه دين را بن كن مىكند ، پايان نقل از مجلسى ( ره ) .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nمن گويم ، تعبير از مطلق تباغض و دشمنى ميان مسلمانان به حالقه كه معنى قطعِ رحم دارد از اين نظر است كه مسلمانى يك پيوند خويشاوندى روحى است و به اين اعتبار مسلمانان و مؤمنان با هم برادرند . رَحِم ، در اصل بچه‌دان است كه محل پرورش طفل است در درون . و خويشى را رحم گويند از جهت آنكه از آن پديد آيد . از مجلسى ( ره ) - اين به تجربه رسيده است و يك سببش اين است كه با هم نزاع مىكنند و نزد ظلمه و حكام جور به مرافعه مىروند و مال خود را به آنها رشوه مىدهند و به علاوه به وسيلهء نزاع ناتوان مىشوند و اشرار بر آنها مسلط مىگردند و اموال آنها را مىگيرند . از مجلسى ( ره ) - يعنى عاق هر دو يا يكى از آنها و ظاهرش اين است كه عاق به بهشت نمىرود و ممكن است حمل آن بر كسى كه آن را حلال شمارد . مقصود مراتب ناسپاسىِ حقوقِ خويشان آن است كه بدتر از همه كشتنِ پدر و مادر است و منافات ندارد با اينكه كشتن امام از آن بدتر است زيرا آن بدترين مراتب كفر است - از مجلسى ( ره ) . از مجلسى ( ره ) - اين دو حديث دلالت دارند كه مطلق واجبات از امور مستحبه برترند و مواردى از اين قاعده استثناء شده است ، و از شهيد ( روّح الله روحه ) نقل كرده است كه در قواعد خود گفته :\r\nواجب ، غالباً از مستحب افضل است چون مصلحت بيشترى دارد و در حديث قدسى هم فرموده است : بنده ، به عملى به من تقرب نجويد بهتر از آنچه بر او واجب كردم ، و چند صورت از اين قاعده جدا شده است :\r\n1 - ابراء بدهكار كه مستحب است و بهتر از مهلت دادن به دو است در صورتى كه ندارد بدهد با آنكه واجب است .\r\n2 - اعادهء نمازى كه فرادى خوانده شده مستحب است و افضل است\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nاز خود فراداى خوانده شده كه واجب بوده .\r\n3 - نماز در بقاع شريفه كه مستحب است و افضل است از نماز در غير آن به صد هزار برابر تا دوازده برابر .\r\n4 - مسواك براى حضور در نماز كه مستحب است و افضل از مبادرت به نماز جمعه است كه واجب است .\r\nو همهء اينها معارض با خودِ واجب نيست ، زيرا فزونى ثواب براى مصلحت زائد بر اتيان اصل واجب است بدون آن قيد سپس با اين بيانات شهيد مناقشاتى فرمايد تا آنكه گويد :\r\nمن گويم ممكن است اخبار تفضيل واجب بر مستحب راجع به نوع خودش باشد مانند نمازِ واجب بر نماز مستحب و لازم نيايد كه مجرد رد سلام واجب افضل باشد از يك حج مستحب يا از نماز جعفر طيار و يا از ساختنِ پل بزرگى يا مدرسهء بزرگى .\r\nشيخ بهائى ( ره ) گفته : اين از احاديث صحيح است و با اندك اختلافى ميان خاصه و عامه مشهور است و در صحاح آنها وارد شده است و بعد از نقل حديث و شرح بعضى جمله‌ها گويد نسبت ترديد به خدا سبحانه نياز به تأويل دارد و در آن وجوهى است :\r\n1 - در كلام مقدرى است به اين تعبير كه : اگر ترديد بر من روا بود چنين بود .\r\n2 - اين تعبير كنايه از نهايت احترام و ارجمند شمردن بنده است چون كه در آزار كردن چيزهاى بىاحترام و ناارجمند مانند مار و پشه و مگس بىدرنگ اقدام مىشود ولى در آزار و كيفرِ دوستانِ ارجمند ترديد و دودلى فراوانى اعمال مىشود ، پس اين جمله كنايه از احترام است كه ملزوم آن است و در كنايه لازم نيست معنى تحت لفظ وجود داشته باشد بلكه همان مقصود لازم است چنانچه عرب گويد : فلانى كثير الرماد است ، و مقصودش اين است\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nكه سخاوتمند است گر چه هيچ خاكسترى هم در خانهء او يافت نشود ، و در اينجا مقصود اين است كه مؤمن نزد من از همه آفريده‌هايم ارجمندتر است .\r\n« و انه ليتقرب اليَّ بالنوافل حتى احبّه »\r\nمقصود از نوافل هر عمل خوب غير واجبى است و اختصاص آن به نمازهاى مستحبى عرف تازه‌اى است و نشانهء اينكه خدا بنده‌اى را دوست دارد برداشتن پرده است از دلش تا بتواند گام در بساط قرب حق گزارد زيرا هر چه به خدا نسبت دهند نتيجهء آن منظور است و مقدمات مادى آن مفقود و نشانهء اينكه بنده را دوست دارد اين است كه او را توفيق دهد و از خانه فريب اين دنيا دورى كند و به عالم نور و انس به خدا بالا رود از هر چه جز حضرت او آيد در وحشت افتد و همهء همّ و غم او يكى باشد . يكى از عارفان گفته : هر گاه خواستى مقام خود را بشناسى بنگر تا به چه وادارت كرده است .\r\n« فاذا احببته كنت سمعه الذي يسمع به »\r\nمن گويم : برخى صوفيان و معتقدان اتحاد و حلول و هم ملحدان به ظاهر اين عبارت‌ها چنگ انداخته و از راه استعارهء لطيف آن رو برتافته و به گمراهى افتاده و ديگران را گمراه ساخته‌اند با اينكه خردمندان محال دانند كه يك چيزى با هزاران چيز جدا در حقيقت و مختلف در آثار يكى گردد با اينكه سخن آنها به اتحاد با عارفان به پايان نرسد بلكه گويند خداى سبحان با همه موجود است تا برسد به سگان و خوكان و قاذورات متحد است «  سُبْحانَهُ وَ تَعالى عَمَّا يَقُولُونَ عُلُوًّا كَبِيراً  » ، اين اخبار مذهب فاسد و بد آنها را باطل كند نه اثبات كند و براى آنها معانى عقل پسندى است بر روش استعاره و مجاز كه در حديث و قرآن شايع است و با عقائد اهل ايمان مخالف نيست و به برخى از آنها را در اينجا اشاره كنيم :\r\n1 - شيخ بهائى در آغاز سخنِ خود گفته : صاحبدلان را در اينجا سخنان بلند پايه و اشارات نهان و گرانمايه‌اى است ، نكاتى كه اهل ذوق فهمند و بوى خوشش بر جان‌ها نشيند و استخوان پوسيده تنها را زنده كند و بدان راه\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nنبرد و مطلع نشود جز كسى كه رياضت‌هاى جانكاه كشيده و تن به مجاهدهء اخلاقى داده تا از جام معرفت آنها نوشيده و مطلب آن را فهميده و آنكه اين رموز نفهمند و به اين كنوز معرفت دست نيابد و جز بهره‌مندى از لذت‌هاى پستِ تن كارى نداشته چون اين سخنان شنود در خطر بزرگى افتد و به پرتگاه الحاد و حلول و اتحاد سرازير شود تعالى اللَّه عن ذلك علواً كبيرا ، و ما در اينجا سخنى آريم كه آسان توان فهميد و مىگوئيم :\r\nاين تعبيرات براى مبالغه در قرب به خدا است و شرح تسلط محبت است بر ظاهر و باطن و نهان و عيان بنده ، و مقصود - و اللَّه اعلم - اين است كه چون بندهء خود را دوست بدارم او را به مقام انس كشم و در عالم قدس آرم و انديشه‌اش را يكسره به عالم ملكوت غرقه كنم و حواسش را به تصرف خود گيرم تا به منزلهء گوش و چشمش شوم ، چنانچه گوينده گفته :\r\n ديوانگيم ز تو نهان نيست * كى آتش دل خموش گردد\r\nتو گوش منى و ديده و دل * ( هر نيش به خاطر تو نوش گردد ) \r\n2 - گفته‌اند مقصود اين است كه چون دوستش دارم بمانند گوش و چشمش به زودى به وى پاسخ دهم و اينكه گفته : هر گاه مرا بخواهد اجابتش كنم بيان وجه شباهت است يعنى به محض آنكه مرا خواند پاسخش دهم چنانچه گوش و چشمش به محض توجه به شنيدن آوازى و يا ديدن چيزى پذيراى اويند و اين همچنان گفتار متعارف است كه گويند : فلان كس چشم من است و نورِ ديدهء من است و دست و بازوى من است و مقصود تشبيه است نسبت بدان چه مقصود باشد و آن را تشبيهِ بليغ خوانند كه حرف تشبيه حذف شده چون زيد شير است .\r\n\r\n","description":"","footnote":"","page_name":" 675 ","page_number":675},
  {"content":"\r\n\r\n3 - مقصود اين است كه خدا تعالى مطلوب بنده باشد در هر چه شنود و يا بيند .\r\n4 - آنكه از بس خداجو شده از خود اراده و خواستى ندارد و نشنود جز آنچه را خدا خواهد و نبيند جز آنچه را خدا دوست دارد كه بيند و به كارى دست نزند جز آنچه خدا خواهد .\r\n5 - آنچه براى من در پاره‌اى مقامات عيان شد و نزد من روشن‌تر است از سائر وجوه و آن اين است كه به طور خلاصه سمع و بصر معمولى انسان ضعيف و ناتوان است و چون متوجه امور ظاهريه و ماديه گردند و صرف در شهوت نفس و هواپرستى شوند به زودى از ميان بروند و نابود گردند و از اين جهت خداوند در آيات قرآن مجيد مخالفان حق را كر و كور خوانده است ولى اگر متوجه خداوند شد و طاعت او را نمود تا محبوب او گرديد چشم و گوش معنوى و روحانى دائم و ابدى به او عطا كند تا هميشه حقائق را بشنود و ببيند و در مادهء شنيدن و ديدن او خداوند باقى گردد و هر چند تنش ناتوان شود تا آنكه بميرد و تن از ميان برود گوش و چشم و دل معنوى او بجا ماند و ادراك حقايق جهان كنند و هيچ گاه از كار نيفتند و فعاليت روح او بر جا و استوار باشد . از مجلسى ( ره ) - گويا مقصود از پرده ، همان پردهء معنوى است كه عبارت از مقام امكان بنده است و مانع است كه بنده به حقيقت ربوبيت برسد يا اينكه خلق صوت در نخست از پشت پرده بوده و سپس از آن سو كه پيغمبر ( ص ) بوده پيدا شده است . و مقصود از مشافهه همان است و غرض اين است كه فرشته‌اى واسطه نبوده ، و بعضى گفته‌اند : مقصود از حجاب : فرشته است ، و مقصود از مشافهه : بدون وساطت فرشته است . از مجلسى ( ره ) -\r\n« فاصرفه عنه »\r\nيعنى مرگ او را پس مياندازم ، يا مقصود اين است كه بدداشتن مرگ را از دلش بيرون كنم\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nبه وسيلهء لطف و كرامت و مژده به بهشت .\r\n« فاستجيب له ما هو خير له »\r\nيعنى در برابر دعايش آنچه به صلاح او است و براى بنده بهتر است مىكند و آن را استجابت دعا ناميده به اعتبار اينكه بنده آنچه را خواهد براى خير خود خواهد و در حقيقت او دعاى براى خير خود مىكند و در تشخيص آن خطا كرده است و در آخر مىفهمد كه آنچه خدا براى او داده خير بوده نه آنچه را خودش خواسته است چنانچه كودك بيمار آنچه كشندهء او است مىخواهد و پدرش به او پول مىدهد و چون سالم و عقلمند شد مىداند كه پدر خيرِ او را خواسته . از مجلسى ( ره ) - اكله ، بر وزن قرعه ، دردى است در عضو كه آن را مىخورد و بر وزن فاعله دردى كه گوشت را مىخورد .\r\n« في دين الرجل »\r\nيعنى در زيان و نابودى آن و گفته‌اند اكله به معنى لقمه است .\r\nغيبت ، اين است كه پشت سر كسى سخنى گويد كه اگر آن را بشنود غمناك شود به شرطى كه مستور و آبرومند باشد و اگر اين بدگوئى راست باشد غيبت است و اگر دروغ باشد بهتان است ، از جوهرى .\r\nاين معنى لغت است ولى مقصود از غيبت در نظر شرع ياد كردن انسان معينى است بدان چه بد دارد به او نسبت دهند با اينكه در او هست و در عرف نقص او محسوب شود با قصد بدگوئى و نكوهش او ، به زبان باشد يا اشاره با كنايه گوشه زند يا تصريح كند و اگر غير معين باشد غيبت محسوب نيست چون بدگوئى از يكى از اهل بلد ، شيخ بهائى گفته : اگر از يكى از دو نفر بطور نامعلوم بد گويد آن هم غيبت است چنانچه دو قاضى در شهر است و بگويد يكى از آنها فاسق است .\r\nاگر در حضور كس بد گويد غيبت نيست گرچه حرام است از نظر آزار به او مگر به قصد پند و اندرز او باشد .\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nاگر كسى از ذكر فسق او بدش نيايد بلكه بسا شاد هم بشود در اين صورت غيبت نيست .\r\nاگر به كسى بدى نسبت دهد كه در او نيست ، غيبت نيست بلكه تهمت است .\r\nاگر عيب شايع و فسق متعارفى را به كسى نسبت دهد كه نقص محسوب نيست غيبت نباشد مگر اينكه در او مخفى باشد كه در اين صورت احوط ترك آن است .\r\nاگر عيب كس را نزد طبيب گويد براى اينكه درمان كند يا نزد حاكم براى اينكه به او ترحم كند غيبت نيست زيرا قصد نكوهش نداشته است .\r\nاگر در مقام نهى از منكر بدِ كسى را بگويد غيبت حرام نيست .\r\nو از شهيد ثانى ( ره ) مجوزات غيبت را به اين شرح نقل كرده است :\r\nبدان كه مورد رخصت در ذكر بدى ديگرى يك غرض صحيح در شرع است كه متوقف بر آن است و آن را در ده مورد شمرده‌اند :\r\n1 - ظلم در حكم براى كسى كه از طرف قاضى به او ستم شده روا است كه از او نزد هر كس اميد رفع ستم را دارد شكايت كند .\r\n2 - براى جلوگيرى از منكرات .\r\n3 - در مقام استفتاء چنانچه به صاحب فتوى گويد : پدر و برادرم به من ستم كردند و چطور خود را خلاص كنم .\r\n4 - بر حذر داشتن مسلمانى از وقوع در فتنه و فساد و خطر چنانچه اگر ديدى نااهلى عوام را فريب دهد آنها را به حالِ او واقف كنى .\r\n5 - در جرح و تعديل گواهان و راويان و از اين راه است كه علماء كتب رجال نوشته‌اند و راويان را به ثقه و معيوب تقسيم كرده و اسباب جرح و فسق راويان را درج كرده‌اند .\r\n\r\n","description":"","footnote":"","page_name":" 678 ","page_number":678},
  {"content":"\r\n\r\n6 - آنكه كسى مستحق بدگوئى شود به واسطهء تظاهر به فسق و ارتكاب آن در پيش مردم تا آنجا كه باك ندارد از آنكه او را بدان فسق ياد كنند و بايد اكتفاء به ذكر همان بدى شود كه در او است ، رسول خدا ( ص ) فرمود :\r\nهر كه روبند شرم را از چهرهء خود افكند غيبت ندارد و ظاهر خبر اين است كه غيبت او روا است گرچه از ذكر آن رو گردان باشد و ممكن است گفت غيبت مطلق فاسقان روا است زيرا رسول خدا ( ص ) فرموده : فاسق غيبت ندارد و آن را رد كرده‌اند به منع صحت اين حديث يا حمل آن به فاسق مخصوص يا حمل آن بر نهى يعنى غيبت فاسق را نكنيد .\r\n7 - در صورتى كه كسى ملقب به عيبى شده كه براى شناسانيدنش ناگزير بايد ذكر آن را كرد چون اعرج و اعمش چنانچه علماء در وصف افرادى ذكر كرده‌اند ولى حق اين است كه آنچه را علماء مورد اعتماد ذكر كرده‌اند صحيح است ولى ذكر آن در موجودين نياز دارد به علم به رضايتِ آنان .\r\n8 - اگر شمارهء كافى براى اثبات حد يا تعزير بر هرزه كارى شخصى مطلع شدند ( مانند زنا يا لواط ) جايز است نزد حاكم شرع و قاضى در حضور مرتكب و يا غياب به عنوان اداى شهادت اظهار كنند .\r\n9 - گفته‌اند هر گاه دو نفر بر عيب و گناه شخصى مطلعند و براى هم بگويند عيب ندارد چون كشف جديدى نشده است .\r\n10 - در صورتى كه بدى كسى را شنود و نداند مستحق است كه بدى او را بگويند يا نه ، برخى گفته‌اند حمل بر صحت كند و او را نهى نكند . از مجلسى ( ره ) - غرض اين است كه مورد آيه خصوص بهتان و افتراء نيست بلكه شامل فسقى هم كه به چشم خود ديده و به گوش خود از او شنيده مىشود مگر به عنوان شهادت نزد حاكم باشد و اين آيه شامل بهتان و ذكر در حضور هم مرتكب مىشود و شامل كسى كه دوست دارد گناه\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nديگران را فاش كند و اگر چه به زبان نياورد زيرا بدان راضى است . از مجلسى ( ره ) - اين حديث دلالت دارد كه غيبت شامل بهتان هم هست و اين معنى ديگرى است براى غيبت و ممكن است مقصود از ذكر عيبى كه خود نكرده است اين باشد كه نواقص خلقت او را بگويد كه به اختيار او نيست و كار خدا است و در اين صورت مخصوص به عيب‌هاى مستوره است و اولى ذكر عيوب است و دومى ذكر گناهان ، معنى تازه نيست تا آنكه مىفرمايد : اين حديث دلالت دارد بر اينكه ذكر گناه مشهور و معروف كسى غيبت نيست . از مجلسى ( ره ) -\r\n« كلما ذكرته »\r\nيعنى هر وقت بدى او را گفتى براى او استغفار كنى يا اينكه براى يك غيبت هر وقت به ياد او افتادى براى او استغفار كنى يا هر وقت كه به ياد غيبت كردن از او افتادى برايش استغفار كنى . و ظاهر اين حديث اين است كه نياز به حلاليت طلبيدن از او ندارد و جمعى هم بدان قائلند و از استحلال منع كرده‌اند ولى در صورتى كه استحلال موجب مزيد هتك و اهانت او نباشد اولى و احوط است خصوص اگر غيبت به گوش او رسيده باشد و ممكن است منظور از اين خبر صورتى باشد كه به گوش او نرسيده و به اين وضع بايد ميان اخبار اين مسأله توافق داد چنانچه در روايت مصباح الشريعه هم كه مؤيد آن است به همين تفصيل تصريح شده است . از طيبى نقل شده است كه در معنى\r\n« حتى يخرج مما قال »\r\nگفته : يعنى توبه كند يا پاك شود ، من گويم شايد مقصودش توبه در دنيا باشد . از مجلسى ( ره ) - اگر آن عيب مشهور را شنونده هم بداند شكى نيست كه ذكر آن غيبت نيست و اگر نداند و بدان مشهور باشد تا جايى كه از ذكر آن باكى ندارد باز هم غيبت نيست و اگر از ذكر آن بدش آيد\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nمورد اشكال است و جواز اقوى است و اين در صورتى است كه توبه نكرده باشد و اما با توبه و پشيمانى ذكر آن جائز نيست . از مجلسى ( ره ) - و از اين حديث فهميده شود و هم از احاديث گذشته كه بهتان شامل حضور و غياب شخص هر دو هست و اينكه در اين اخبار گويد غيبت نيست ممكن است مقصود اين باشد كه حرام نيست گرچه غيبت بر آنها صدق كند يا مقصود اين است كه اصلًا غيبت بر آنها صادق نيست زيرا آن يك معنى شرعى دارد كه اختصاص يافته بدان چه حرام است و جز بهتان است و جز آنچه در حضور انسان گفته مىشود و بسا كه گفته‌اند :\r\nاگر عيبى در غياب كسى به او نسبت دهد كه در او نيست هم غيبت است و هم بهتان و هر دو عقوبت را دارد و آن بعيد است . از مجلسى ( ره ) -\r\n« من روى على مؤمن »\r\nيعنى حكايتى گويد كه دلالت بر ضعف عقل و سستى رأى او دارد چنانچه اكثر گفته‌اند و محتمل است حكايت كردار هم در آن داخل باشد . از مجلسى ( ره ) - جوهرى گفته : شماتت ، شادى به گرفتارى و بلاى دشمن است .\r\nو گفته است : افتتن ، يعنى به فتنه‌اى گرفتار شد كه عقلش يا مالش از ميان رفت .\r\nو همانا از اظهار شادى نهى كرده است براى آنكه بسا بر اثر دشمنى بىاختيار شادى به دل آيد و تكليف بر خلاف آن بر عامهء مردم سخت و دشوار است و منافى با شريعت سهل است و اظهار گاهى به كردار است چون اظهار سرور و شادى و خنديدن در مصيبت طرف و فقد او و گاهى به گفتار است چون استهزاء و مسخره كردن و عقوبتش در دنيا اين است كه خدا او را به مانند آن گرفتار مىكند براى انتقام‌جوئى نسبت به مؤمن .\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nاز مجلسى ( ره ) - سب ، مطلق دشنام است و شامل نسبت به زنا و زنازادگى هم مىشود و اكثر اخبار اين باب هم شامل آن است و در اصطلاح فقهاء دشنام جز نسبت به زنا و زنازادگى است چنانچه بگويد : اى مىخوار ، ربا خوار ، ملعون ، خائن ، اى خر ، اى سگ ، اى خوك ، اى فاسق ، اى فاجر ، و مانند آنها كه متضمن استخفاف و توهين است .\r\nدر مصباح گفته : هلكه ، چون قصبه به معنى هلاك است و شايد مقصود از آن در اينجا كفر است . از مجلسى ( ره ) -\r\n« و قتاله كفر »\r\nمقصود كفرى است كه به مرتكبِ كبيره اطلاق شود يا به اعتبار اين است كه آن را حلال شمارد يا با ايمان او بجنگد يا قتال را بطور مجاز كفر ناميده است چون از اسباب كفر است يا مقصود كفر نعمت الفت با مسلمانان است كه خدا ميان آنان الفت انداخته يا انكار حقّ برادرى است . اين حديث دلالت دارد بر اينكه وقتى از مظلوم معذرت خواست و از او گذشت ، گناهِ او ساقط شده و بر اثر آن تعزير و حد هم ساقط شود و قاضى را بر او اعتراض نيست زيرا حق آدمى است كه اقامهء آن موقوف به مطالبه و تقاضاى او است و با گذشتِ او ساقط مىشود . از مجلسى ( ره ) -\r\n« اياكم و الطعن »\r\nدلالت دارد كه هر گونه بدگوئى به غير مورد به گوينده بر گردد .\r\nو كفر دشنام گو با اينكه دشنام گناه كبيره هم كه باشد موجب كفر نيست چند وجه دارد :\r\n1 - مقصود آن معنى از كفر باشد كه بر مرتكب كبيره اطلاق مىشود در زبان آيات و اخبار .\r\n2 - آنكه ضمير « به » راجع است به گناه يا خطاء كه هر دو مفهوم از سياقند نه اينكه راجع باشد به كفر .\r\n\r\n","description":"","footnote":"","page_name":" 682 ","page_number":682},
  {"content":"\r\n\r\n3 - آنكه ضمير « به » راجع است به تكفير نه به كفر ، يعنى تكفير او مر برادر خود را تكفير مر نفس خود را است زيرا وقتى كه تكفير كرد مؤمنى را مثل اين است كه خود را كافر دانسته . از مجلسى ( ره ) -\r\n« في عين مؤمن »\r\nيعنى روبرو به او طعن زند .\r\nطعن - يعنى بدگوئى و آبرو ريزى و بدگمانى و تهمت زدن - از مصباح .\r\nمقصد از مرگِ بد يا در دنيا است چون غرق شدن و سوختن و زيرِ آوار رفتن و طعمهء درنده شدن و يا مرگ‌هاى بدِ ديگر و يا از نظر معنى و آخرت است چون كافر مردن و در حالِ اشتغال به گناه مردن بىتوبه . از مجلسى ( ره ) -\r\n« به مثل ما عامل به الناس »\r\nيعنى مخالفان يا اعم از آنها و فساقِ شيعه و كسانى كه با آنها دوستى و برادرى ندارد و معامله به مثل آنها اين است كه در كسب يك اندازه سود بگيرد و رعايت مخصوصى از برادر دينى خود نكند و از او در حضور و غياب خيرخواهى نكند و با او همدردى نكند . از مجلسى ( ره ) -\r\n« ضع امر اخيك »\r\nيعنى هر گفتار و كردارى كه از برادرت صادر شود آن را حمل بر وجه احسن كن گرچه به ظاهر خوب نباشد و از آن بازرسى مكن تا دليلى قطعى و مانع تأويل به دستِ تو آيد زيرا گمان بسا خطا باشد و وارسى هم غدقن است چنانچه خدا فرموده است : « به راستى بعضى گمان‌ها گناه است » و سپس فرمود : « وارسى نكنيد » .\r\nاين جمله در نهج البلاغه از آن حضرت نقل شده است و حاصلش اين است كه : هر گاه كلمه‌اى كه دو توجيه دارد از او صادر شود بر تو لازم است كه آن را به خوبى تفسير كنى گرچه معنى مجازى باشد يا به كنايه و توريه بر آن دلالت كند و قرينه هم نباشد خصوص اگر خودش مدعى شود كه همان\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nمعنا را قصد كرده است تا آنكه فرمايد :\r\nبدان كه چنانچه حرام است بدگوئى در بارهء مؤمن و زبان درازى به بدگوئى همچنان حرام است بدگمانى و حديث نفس بدان ، و مقصود از بدگمانىِ حرام اين است كه پيش خود او را بد داند بىدليل قطعى . و اما مجرد خطور در دل و ترديد كه اختيارى نيست عفو شده است ، خدا فرموده است :\r\n« از بسيار گمان‌ها كناره كنيد ، به راستى برخى گمان‌ها گناه است » و نبايد كه تو در بارهء ديگرى معتقد به بدى باشى مگر آنكه به طور عيان بدىِ او بر تو كشف شود و قابل تأويل نباشد و بسا كه شيطان گمانِ بد را به دلت اندازد و بايد او را تكذيب كنى زيرا او فاسقترينِ فاسقان است . از مجلسى ( ره ) -\r\n« فلم ينصحه »\r\nيعنى تلاش نكند براى انجام آن حاجت و غرضش برآورده شدن آن نباشد . راغب گفته : نصح ، دقتِ در گفتار يا كردار صلاح آور است و در اصل خلاف دغلى است . چون در اجتماع مردم ساده و ضعيف بسيارند و در كار خود به ديگران مراجعه مىكنند كه از آنها كمكى گيرند يا نظرى و راه چاره‌اى خصوص از نظر گرفتارى به امورى كه خود در آن وارد نيستند مانند امور مختلفهء ادارات متنوعه كه اكنون هم بسيار معمول و متعارف است ، و بسا اشخاصى كه به مراجعين وعدهء مساعدت و اقدام مىدهند و آنها را به دنبال خود مىكشانند و در انجامِ كارِ آنها خوش نيت نيستند و مسامحه مىكنند ، و بسا به اين وسيله آنها را وادار مىكنند كه به دامِ رشوه و صرفِ پول افتند و به همين جهت است كه اين گونه اعمال را خيانت به خدا و رسول ناميده و ناجوانمردانه شمرده است . از مجلسى ( ره ) - راغب گويد : وعده در خوب و بد هر دو صدق كند و گوئى به او وعده دادم به سودى يا زيانى و هر دو صحيح ، ولى وعيد مخصوص شر و بدى است ، گويند : اوعدته و واعدته .\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nگفته است : نذر ، اين است كه بر خود واجب كنى آنچه را كه بر تو واجب نيست و گفته مىشود نذر كردم براى خدا .\r\nاز جوهرى و فراء هم نقل كرده است كه : وعد ، در خير و شر هر دو استعمال شود ولى اگر مطلق آيد معنى خير دهد چنانچه ايعاد و وعيد در شر و بدى آيند ، شاعر گفته :\r\n اگر ايعاد يا وعدش دهم من * كنم ايعاد خلف و وعده منجز \r\nقوله : نذر ، يعنى چون نذرى است كه به عهدهء خود گرفته و يا چون نذر وفاى بدان واجب است و اين اظهر است و اينكه فرموده است : كفاره ندارد براى تغليظ آن است ، يا تخفيف كه دور از سياق است .\r\n« فبخلف اللَّه بدأ »\r\nزيرا خدا از بنده‌ها تعهد گرفته كه به فرمان او كار كنند و از هر چه غدقن كرده باز ايستند و به انجام وعده امر كرده و از خلف وعده نهى كرده است .\r\nراجع به آيه ، طبرسى گفته : متوجه به منافقان است و سركوب آنها است به اينكه ايمانشان ظاهرى است و از دل نيست ، و گفته شده است : خطاب به مؤمنان است و سرزنش بر مخالفت قول است . جبائى گفته : اين مخالفت قول بر دو وجه است :\r\n1 - اينكه بگويد من آن را خواهم كرد و در دل دارد كه نكند ، اين زشت است و بد .\r\n2 - اينكه در دل دارد كه بكند ولى معلوم است كه نمىكند و اين هم زشت چون جزم ندارد كه آن را بكند و بهتر است در اينجا لفظ ان شاء اللَّه بياورد .\r\n«  كَبُرَ مَقْتاً عِنْدَ اللَّهِ  » از بيضاوى است كه : مسلمانان گفتند اگر ما مىدانستيم چه كارى نزدِ خدا محبوب‌تر است مال و جان خود را در راه آن مىداديم ، و خدا اين آيه را فرو فرستاد كه : « راستى خدا دوست مىدارد آن\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nكسانى كه در راه او نبرد مىكنند » و روز جنگ احُد پشت به جنگ دادند و گريختند و اين آيه آمد كه : «  كَبُرَ مَقْتاً عِنْدَ اللَّهِ  الخ » و مقت به معنى سخت‌ترين خشم است و آن را به عنوان تميز از براى بيان مبهم منصوب كرده است كه بفهماند اين مقت خالص است و در نزد كسى كه هر بزرگى نزدش اندك است بزرگ بشمار است براى مبالغه در جلوگيرى آن .\r\nرازى گفته است : برخى مفسران گفته‌اند اين آيه در حقّ جمعى از مؤمنان است كه دوست داشتند با حبّ اعمال كار كنند و خدا فرو فرستاد ( 10 سوره صف ) : « أيا آن كسانى كه گرويديد ، أيا شما را راهنمائى كنم به يك تجارتى ( تا آخر آيه ) كه شما را از عذاب دردناك رها كند » و اين آيه را ( 2 سوره صف ) : « به راستى خدا دوست دارد آن كسانى را كه در راه او نبرد مىكنند » و آنان جهاد را دوست داشتند و روز جنگ احُد گريختند و خدا فرو فرستاد كه : « چرا مىگوئيد آنچه را نمىكنيد » .\r\nو برخى آن را در بارهء منافقان در جهاد دانسته‌اند كه آرزوى جهاد داشتند و چون خدا بدان دستور داد گفتند : « چرا فرمان جهاد بر ما نوشتى » و برخى آن را در بارهء مؤمنان دانسته‌اند زيرا معتقد به وفاء نسبت به وعده‌هاى خدايند از طاعت و تسليم و خضوع و خشوع و چون وفاء بدان نكنند بايد بر ايشان بيم داشت .\r\nمن گويم اين آيه چند وجه دارد :\r\n1 - آنچه از ظاهر اين خبر استفاده شود كه منظور سرزنش بر خلف وعده مردم است و مؤيد آن است آنچه در نهج البلاغه است كه امير المؤمنين ( ع ) فرمايد : خلف وعده مايهء خشم سخت خدا است و هم مردم ، خدا سبحانه فرموده است : «  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  » معنى آيه اين است كه : چرا نكنند آنچه را مىگويند .\r\nو بسا حمل شود بر آن وعده‌اى كه وعده دهنده از اول تصميم و عزم بر\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nعمل ندارد و آن نوعى از تدليس و دغلى است و دروغ و اين نوع از گفتار شايع است .\r\n2 - آنكه مقصود ذم بر مخلف از عهد و پيمان با خدا باشد چنانچه ظاهرِ پاره‌اى از اقوال پيش است در تفسير اين آيه .\r\n3 - مقصود اعم از عهدهاى خدا و عهد و قول با مردم باشد و با اين خبر هم موافقت دارد و وسيلهء جمع ميان اخبار هم هست .\r\n4 - مقصود اين باشد كه چرا براى مردم چيزى مىگوئيد كه خود نمىدانيد و نمىكنيد . از مجلسى ( ره ) - بدان كه اين دو حديث با قوت سند خود دلالت دارند كه وفاى به وعده واجب است و روايت نخست تهديد سختى هم دارد و دلالت دارد بر اينكه آيهء  « كَبُرَ مَقْتاً »  در بارهء آن نازل شده است و اين آيه هم مشتمل بر تأكيدها و مبالغه‌هاى فراوان است و اين آيه به توسط خبر دلالت دارد به وجوب وفاى به وعده .\r\nاگر اعتراض شود كه آيه وجوه متعددى دارد و استدلال بدان با قطعِ نظر از خبر مشكل است با اينكه در اخبار خاصه و عامه رسيده كه مورد آن منافقان و مخالفان است .\r\nدر جواب گويم : دور نيست كه ادعا شود آيه به عموم و اطلاق خود شامل خلف وعده هست و مورد نزول هم مخصص عموم حكم نيست و استدلال به آيه با قطع نظر از خبر هم درست است ولى ظاهر گفته بيشتر فقهاى ما اين است كه اگر وعده در ضمن يك عقد لازمى نباشد وفاى بدان مستحب است و آنچه هم اخبار در باب صفات ايمان گذشت دلالت دارد بر وجوب وفاى به وعده و بر اينكه خلف وعده از اوصاف نفاق است و بعد از بيان چند خبر دال بر وجوب گويد :\r\nوجوب وفاى به وعده از عموم بسيارى از آيات قرآن هم استفاده\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nمىشود چون قول خدا تعالى ( 34 سوره اسراء ) : « به عهد وفا كنيد زيرا عهد موردِ بازخواست است » كه به عموم و اطلاق خود شامل تعهدات مردم نسبت به يك ديگر هم مىشود كه وعده و قول هم از آن جمله است چون كه عهد و وعده از نظر معنى به هم نزديكند و همچنين قول خدا ( 177 سوره بقره ) : « و آن كسانى كه به عهدِ خود وفا كنند وقتى عهد بندند » ( سپس اخبار ديگرى در اين زمينه نقل كرده است ) تا آنكه گويد :\r\nشيخ در تهذيب به سندِ خود از اسحق بن عمار از امام باقر و از پدرش روايت كرده است كه على ( ع ) مىفرمود : هر كه براى زنِ خود شرطى كند بايد بدان وفا كند زيرا مسلمانان پابندِ شروطِ خود باشند جز آنچه حلالى را حرام كند يا حرامى را حلال كند .\r\nو اين كليه\r\n« المسلمون عند شروطهم الّا ما خالف كتاب اللَّه »\r\nمورد اتفاق مسلمان‌ها است و همه آن را درست دانسته‌اند و در آن قيد نشده است كه بايد در ضمن عقدى باشد .\r\nسپس اخبارى نقل مىكند كه بسا بدان استدلال شده است براى اينكه وفا به وعده واجب نيست و در دلالت آنها و يا سند آنها اعتراض مىكند و سپس مىفرمايد :\r\nبسا براى وجوب وفاى به وعده استدلال شود كه تخلف آن موجب كذب است و كذب حرام است و براى عدم ارتكاب كذب وفاى به وعده واجب است ولى من در اين دليل تأمل ندارم نه از اين نظر كه گفته شده است دروغ منحصر به اخبار از گذشته و حال است و در آينده تحقق ندارد زيرا اين اشكال ناهموار است زيرا شك نيست كه منكر معاد و منجم هر دو كذّابند و كذبِ آنها متعلق به آينده است ولى به نظر من ، سبب اينكه تخلف وعده كذب نيست اين است كه وعده يك معامله‌اى است ميان دو طرف زيرا وقتى كسى ببندهء خود گويد : اگر فلان كار كردى يك درهم به تو مىدهم يا اگر\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nفلان كار را كردى يك تازيانه به تو مىزنم ، مقصود اخبار از وقوع اعطاى درهم و يا ضرب در آينده نيست بلكه منظور او الزام او است به كار و التزام خود به اداى درهم يا ضرب گرچه بداند كه آن را عمل نمىكند و اين التزام مانند همان بيع و شراء است و يا مانند بيعت است كه انشاء امرى است كه موجب متابعت طرف بيعت است نه محض اخبار از آن باشد زيرا ما درك مىكنيم كه فرق دارد كسى وعده به ديگرى بدهد كه پولى به او خواهد داد يا به او اخبار كند كه فردا پولى به او مىپردازد ، آرى هر انشائى هم مستلزم اخبارى است كه بالتبع بدان دلالت دارد و صدق و كذب در آن به اعتبار لازم آن است كه خبر است و آنچه در بارهء اسناد صدق به وعده رسيده از اين نظر است چنانچه خداى تعالى فرموده : «  إِنَّهُ كانَ صادِقَ الْوَعْدِ  » و صرف مخالفت وعده ، كذب مصطلح و متعارف نيست ، آرى اگر همان هنگام انشاء وعده تصميم دارد كه عمل نكند در لازمهء اين انشاء كاذب است زيرا وعده دلالت تصميم به وفاء دارد و حرمت اين كذب ضمنى مورد تأمل است و اخبار و آيات تحريمِ كذب شامل آن نيست و اگر هم حرام باشد باز دليل نمىشود كه مطلق خلف وعده حرام است ( در اينجا كلامى از راغب در معنى صدق و كذب و مواردِ آنها نقل كرده است ) و سپس گويد :\r\nدر نظر من چنين است ولى ظاهر كلام محققان از اصحاب ما و بلكه مخالفين اين است كه وعده از نوع خبر است و صدق و كذب دارد و وعيد و تهديد هم از اين باب است با اينكه اكثر اصحاب گفته‌اند وفاء به وعده مستحب است چنانچه در بارهء بسيارى از شروط گويند كه هر گاه در ضمن عقد لازم نباشد حكم وعده دارد و وفاى بدان مستحب است .\r\nسپس كلام سعيد شريف را در بيان صدق و كذب نقل كرده و كلامى از شرحِ مقاصد در صحت عفو الهى از گنهكار و كلامى از رازى و ديگران و كلماتى از سيد مرتضى و ديگران و از همه نتيجه گرفته است كه :\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nعلماى ما هم چون دانشمندان مخالفين به همين روش رفته‌اند و پذيرفته‌اند كه وعده و وعيد خبر است بنا بر اين جواز خلاف وعده بىعذر و مصلحت موازى يا راجح بر مفسده كذب مشكل است ولى مخالفت وعيد از باب دروغِ مصلحت آميز است زيرا اختلافى نيست كه تخلف از اجراى تهديد و وعيد حرام نيست بلكه خوب است و جوازش مشروط است به مصلحت مجوز كذب ، و اين گفته هم مشكل است زيرا اگر بنده‌اى از طرف مولى مستحق تأديب شده و بىمصلحت او را بدان تهديد كرد و سپس از او در گذشت و اين هم يك دروغ بىمصلحت شده است و بايد حرام باشد و كسى بدان ملتزم نگردد ، تا آنكه مىگويد : اولى اين است كه وعده و وعيد هر دو از اقسام انشاء هستند و صدق و كذب ندارند و اطلاق صدق و كذب در بارهء آنها توسع و مجاز است ، تا آنكه گويد : اگر اعتراض كنى كه چرا علماى عربيت وعده را در اقسام انشاء شمرده‌اند ؟ جواب گويم : آنها موارد اطلاق لغت و مصطلحات خود را ياد مىكنند و از اين جهت متعرض صيغه‌هاى عقود چون : بعتُ و اشتريتُ هم نشده‌اند و همچنان انكحتُ و آجرتُ زيرا اينها از حقائق شرعيه‌اند نه از حقائق لغويه .\r\nشهيد ( قدّس سره ) گفته است انشاء چند قسم دارد چون قسم امر و نهى و ترجى و عرض و نداء گفته‌اند حصرِ انشاء در اين اقسام بر اين پايه است كه اينها انشاء بودند در اسلام و جاهليت ، و امّا صيغه‌هاى عقود هم حق اين است كه از انشاء باشند ولى برخى عامه گفته‌اند : صيغه‌هاى عقود همان اخبارند طبق وضع لغت ولى شرع مدلول آنها را قبل از تكلم به آنها اعتبار كرده است براى آنكه خودِ متكلم ناچار بايد تصديق به آنها داشته باشد .\r\nتا آنكه مراتبى براى وعده بيان داشته :\r\n1 - هر گاه مفاد وعده واجب باشد چون اداى دين حق لازم ، عمل بدان واجب است .\r\n\r\n","description":"","footnote":"","page_name":" 690 ","page_number":690},
  {"content":"\r\n\r\n2 - هر گاه مورد وعده امر حرامى باشد چون كارِ خلاف شرع و شك نيست وفاء بدان جائز نيست و تخلف واجب است .\r\n3 - اگر مكروه و مرجوح باشد از نظر دينى يا دنيوى جواز تخلف بعيد نيست مانند نذر و عهدِ يمين كه وعده و تعهد مؤكد با خدايند و در اين مورد تخلف آنها روا است .\r\n4 - راجح دينى باشد و مرجوح دنيوى كه جواز تخلف مورد بحث است .\r\n5 - مباح متساوى الطرفين كه نذر آن درست نيست و يمين به آن درست است . تا آنكه گويد : وعده به آن هم واجب العمل نيست .\r\n6 - در صورت فقدان قصد جدى و اكراه و براى حفظ آبرو و مال و جانِ مؤمن هم تخلف وعد جائز است . از مجلسى ( ره ) - شايد مقصود از برخورد عذر خواهى است يا برخورد به همراه عذر خواهى . و چه خوش گفته است شاعر :\r\n هر كه گريزد ز خراباتِ شام * توشه كش غول بيابان شود \r\nاز مجلسى ( ره ) -\r\n« مستجيراً به »\r\nيعنى براى دفع ستم يا كارِ لازمِ ديگر .\r\n« فقد قطع ولاية اللَّه »\r\nيعنى دوستى خدا بريده يا مهر خدا را از خود بريده يا يارى خدا را از خود بريده يا كنايه است از سلب ايمان . از مجلسى ( ره ) - « مزرقة » از زرقه است و گويا اشاره است به قول خدا تعالى ( 102 سوره طه ) : « و محشور كنيم مجرمين را در آن روز ، كبود چشم » بيضاوى گفته : بدان وصف شده براى آنكه كبودىِ چشم بدترين و دشمن‌ترين رنگِ چشم است نزد عرب زيرا روميان كه دشمن سختِ\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nآنها بودند چنين بودند . از مجلسى ( ره ) - شهيد ثانى ( قدس اللَّه روحه ) در رسالهء غيبت گويد : يكى از ملحقات غيبت نميمه است و آن نقل سخنى است كه در نكوهش ديگرى گفته است : براى او خواه به زبان باشد يا اشاره يا نوشته و رمز و اگر از گوينده نقص و عيبى هم در ضمنِ آن باشد غيبت هم محسوب شود و دو گناه دارد و خودِ سخن چينى يكى از گناهانِ كبيره است ، خدا تعالى فرموده ( 11 سوره قلم ) : « عيب جوى و سخن چين است » سپس بعد از آن فرموده است ( 12 سوره قلم ) : « عتل است پس از اين و زنيم است » برخى علماء گفته‌اند :\r\nاين آيه دلالت دارد كه هر كه راز نگهدار نيست و سخن چين است ، ولدِ زنا است زيرا زنيم به خود بسته است .\r\nو خدا تعالى فرموده است ( 1 سوره هُمَزه ) : « واى بر سخن چين و بدگو » گفته‌اند هُمَزه همان نمّام و سخن چين است .\r\nتا آنكه گويد : پيغمبر ( ص ) فرموده است : سخن چين به بهشت در نيايد ، و بعد از نقل اخبارِ ديگرى گويد شهيد ثانى ( رفع اللَّه درجته ) اخبار بسيارى از طريق عامه و خاصه نقل كرده و سپس گفته است : بدان كه نميمه و سخن چينى بيشتر در نقل كلام براى مذمت شده به كار رفته است چنانچه به او گويد : فلان كس در بارهء تو چنين و چنان مىگفت ، ولى اختصاص به همان گفتنى ندارد بلكه اعم در آن است چنانچه در باب غيبت گذشت و تفسير كاملش اين است كه : سخن چينى و نميمه كشف آن رازى است كه بد است كشفِ آن ، خواه آنكه بد بودنش از نظر كسى باشد كه از او نقل شود و يا از نظر كسى كه براى او نقل شود يا از نظر شخص ثالث خواه آن كشف به گفتار باشد يا نوشته يا رمز يا اشاره و خواه اينكه آنچه نقل شود از كردار باشد يا گفتار و عيب و نقص باشد يا نباشد زيرا حقيقتِ نمامى ، كشف نهان و هتك\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nنهفته‌ها است كه بد باشد و نتائج بدى به بار آورد بلكه هر چه از حالِ مردم ديده شود شايسته است كه از آن دم نزد مگر آنچه كه نقلِ آن براى مسلمانى سودمند است و يا براى دفع معصيت است چنانچه اداى شهادت در بردن و خوردن مال مسلمانى با رعايت حق ، و امّا اگر بيند كه مالِ خود را نهان مىكند ذكرِ آن نميمه است و كشفِ راز است و اگر سخن چينى ذكر عيب و نقص هم باشد نسبت به آنكه از او حكايت شود جمع بين نميمه و غيبت شود .\r\nو سبب و موجب سخن چينى چند چيز است :\r\n1 - قصدِ بد كردن و زيان رساندن به كسى كه از او سخن گويند .\r\n2 - اظهارِ دوستى و خيرخواهى نسبت به كسى كه با او اين سخن را گويند به قصدِ استفاده و طرفدارىِ او يا به مقصدِ ديگرى .\r\n3 - خوش‌صحبتى و ورود در سخن زيادى و فضولى .\r\nو وظيفهء كسى كه نزدِ او سخن چينى شود شش چيز است :\r\n1 - باور نكند زيرا سخن چين فاسق است و خدا از قبولِ قول فاسق منع كرده مگر آنكه بازرسى شود .\r\n2 - او را از آن نهى كند و اندرزش دهد و كارش را زشت شمارد ، خدا فرموده : « امر به معروف كن و نهى از منكر » .\r\n3 - به خاطر خدا او را دشمن دارد زيرا خدا سخن چين را دشمن دارد ، و دشمنى با دشمنِ خدا لازم است .\r\n4 - به مجرد گفته سخن چينى به برادر دينى بد گمان نشود زيرا خدا فرمايد : « كناره كنيد از بسيارى گمان‌ها » بلكه صبر كند تا علم پيدا كند .\r\n5 - سخنِ او موجب بازرسى و تجسس نگردد زيرا خدا فرموده :\r\n( به مجرّد گمان ) « تجسّس نكنيد » .\r\n6 - كار نمّام و سخن چين را براى خود نپسند و گفتار ناهنجارِ او را\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nبراى ديگرى حكايت مكن تا خود هم چون او نمّام و غيبت كن گردى . از مجلسى ( ره ) - «  وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ  » - بيضاوى گفته : يعنى چيزى كه مايهء امن يا خوف باشد آن را فاش مىكنند ، برخى از مسلمانان سست نهاد را شيوهء آن بود كه چون خبرى از قشون‌هاى اعزامى پيغمبر به آنها مىرسيد يا پيغمبر به آنها از وحى الهى خبرى راجع به پيروزى يا شكست مىداد آن را فاش مىكردند و اين خود باعثِ ناراحتى و مفسده بود تا آنكه مىگويد : به هر حال اين آيه دلالت دارد بر مذمت فاش كردنِ هر چه فاش كردنِ آن موجبِ مفسده باشد و غرض از حديث بر حذر داشتن از فاش كردن اسرارِ ائمه ( ع ) است نزد مخالفين تا مبادا وسيلهء زيانى براى ائمه يا مؤمنين گردد ، و ممكن است در حكمِ آن باشد فاش كردنِ بعضى از مشكلات علوم براى مردمى كه عقلشان بدان نمىرسد . از مجلسى ( ره ) - دلالت دارد كه فاش كن و منكر در بىايمانى و برائتِ امام از آنها شريكند بلكه ضرر فاش كردن اسرار از ضررِ انكار بيشتر است زيرا ضررِ انكار به خودِ منكر مىرسد ولى ضرر فاش كردنِ اسرار شاملِ امام و سائرِ مؤمنان مىشود . از مجلسى ( ره ) - شايد اين خطاب به معلى براى اين بوده است كه تحمل او براى اسرار ائمه كم بوده و همين سببِ قتلِ او شده ، كشى به سند خود از مفضل نقل كرده است كه روزِ كشته شدن معلى نزد امام صادق ( ع ) رفتم و گفتم : يا ابن رسول اللَّه مىبينى در اين روز چه مصيبت بزرگى به شيعه رسيده ؟ گويد : فرمود : آن چيست ؟ گفتم : كشته‌شدنِ معلى بن خنيس . فرمود : خدا معلى را رحمت كند من اين انتظار را در بارهء او داشتم ، راستش اين است كه او رازِ ما را فاش كرد ، آنكه با ما نبرد كند به ما بيشتر تحميل نكند از آنكه سرِّ ما را فاش كند ، هر كه نزدِ نااهل رازِ ما را فاش كند از دنيا نرود تا تيزى سلاح را بيند يا بيچاره بميرد .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nاز مجلسى ( ره ) -\r\n« و اللَّه ما قتلوهم »\r\nاين خود چند احتمال دارد :\r\n1 - قتلِ پيغمبران به دستِ يهود نشد بلكه به دستِ فراعنه شد و چون يهود به واسطهء فاش كردنِ اسرارِ آنها سبب آن بودند به آنها منسوب شد .\r\n2 - همهء يهود قاتل نبودند بلكه بعضى از آنها قاتل بودند و قتل به همه منسوب شده به واسطهء آنكه ديگران كشفِ اسرار كردند و گويا همه قاتل بودند .\r\n3 - مقصود مورد اين آيه غير از قاتلان حقيقى است . از مجلسى ( ره ) - به مضمون حديث سابق است ، اين آيه در سورهء آل عمران است ( 112 ) و آنكه گذشت در سورهء بقره است . از مجلسى ( ره ) - اين حديث با همين متن و سند در آغاز باب گذشت و گويا از نسخه نويسان تكرار شده است . از مجلسى ( ره ) - مقصود از دولتِ آدم ، دولت حق بر سرِ كار و آشكارا است چنانچه آدم در دورانِ خود داشت زيرا او بر ابليس غلبه كرد و حق را آشكار كرد و هر دو دولت حق غالبى دولت آدم است و آن دولت حكومتى است كه خدا براى بنده‌هايش بدان راضى است و چون خدا صلاح بداند آشكارا پرستيده شود و سائل ظهور دولت حق را فراهم سازد و چون خدا صلاح داند نهانى عبادت شود آنها را به خود وانهد و دنيا را اختيار كنند و باطل بر حق غلبه كند ، هر كه در دولتِ باطل حق را اظهار كند و تقيه را ترك كند چنان است كه از دين بدر رفته . شايد مقصود از استفتاح به معنى يارى جستن باشد ، يعنى در برابرِ مخالفان اظهارِ فتح و نصرت نمايد به وسيلهء بيانِ اسرارى كه ائمه ( ع ) براى تسليت و دل گرمىِ شيعه گفته‌اند مانندِ خبر از انقراض دولت بنى اميه يا بنى عباس در فلان وقت .\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nاز مجلسى ( ره ) - « لا دين » يعنى ايمان ندارد يا عبادتش درست نيست ، كسى كه اطاعت كند از نافرمان به خدا يعنى غير معصوم زيرا طاعتِ غير معصوم روا نيست در هر امرى باشد ، و گفته‌اند : مقصود كسى است كه حكم به نافرمانى خدا كند و اهل فتوى نباشد . از مجلسى ( ره ) - ممكن است حمل شود بر كسى كه خلفاى جور را به انكارِ امامانِ بر حق خشنود مىكند يا به انكارِ چيزى از ضروريات دين . از مجلسى ( ره ) - گفته شده است : بر هر كدام كيفرى به مناسبت آن مترتب شود زيرا اولى مايهء ضايع كردن نسل است و با طاعون مناسب است ، و دومى براى حرص به مال است و با قحطى و سختىِ زندگى و جور سلطان مناسب است ، و سومى كه منع حق خدا است با منع باران مناسب است ، و چهارمى كه ترك عدالت و حفظ مقام پيشواى حق است ، با تسلط دشمن ، و پنجمى كه رفض قوانين و دستورات حقه است با ظلم و ستيزه و غلبه بر يك ديگر . از مجلسى ( ره ) - خدا تعالى فرموده است ( سوره مطففين ) :\r\n« واى بر مطففان ، آن كسانى كه چون پيمانه از مردم گيرند پُر ستانند و چون پيمانه به آنها دهند و يا براى آنها بكشند كم گذارند » .\r\nبيضاوى گفته است : تطفيف كم گزاردن در كيل و وزن است زيرا آنچه كاسته شود اندكى است .\r\nجور ، ضد عدالت است و در اين جمله دو احتمال است :\r\n1 - جورِ در حكم و تركِ عدالت ، كمك كردن به ظالم است بر ضررِ مظلوم .\r\n2 - مقصود اين باشد كه خدا به سبب اين عمل مهر خود از آنها برگيرد و با هم در ستم همكار شوند تا آنجا كه زيانش به خودِ حاكم و ظالم\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nرسد چنانچه در خبرِ پيش فرمود ميان آنها جنگ برپا شود .\r\nنقضِ عهد ، ظاهر اين است كه مقصود پيمان با كفار است چنانچه سابقاً دانستى و احتمالِ عموم هم دارد .\r\nو اينكه قطعِ رحم وسيلهء اين است كه اموال به دست اشرار افتد مجرب است و براى آن اسباب نهانى و عيانى است و عمده به اسباب نهانىِ آن قطعِ لطف خدا است از آنها و در ظاهر هم به واسطهء قطعِ رحم يارىِ يك ديگر نكنند براى دفع ظلم و خدا اشرار را بر آنها چيره سازد و مالِ آنها را بستانند .\r\nو بدان كه قسمت عمدهء ترك نهى از منكر در اين امت همان بود كه پس از وفاتِ رسول ( ص ) از آنها عيان شد راجع به مسامحه و سازش با خلفاء جور و ترك پيروى امامانِ بر حق در برابرِ آنها و خلفاء جور از تيم وعدى و بنى اميه و بنى عباس و شاهانِ ستمكارِ ديگر بر امت مسلط شدند و اكنون دعا و زارى كنند و براى آنها مستجاب نشود . از مجلسى ( ره ) - جعفرى همان ابو هاشم داود بن قاسم جعفرى است كه از بزرگانِ اصحاب ما است و گفته شود خدمت امام رضا تا آخر امامان را درك كرده است و أبو الحسن ممكن است امام رضا ( ع ) باشد يا امام هادى ( ع ) و ممكن است مقصود از جعفرى در اينجا سليمان بن جعفر جعفرى باشد چنانچه در مجالسِ مفيد بدان تصريح كرده است .\r\n« انه خالى » يعنى دائى من است و اگر به تشديدِ لام خوانده شود يعنى دوستِ من است ، تصحيف شده باشد .\r\n« يصف اللَّه » يعنى به صفات جسم مانند عقيده مجسمه و قائلين به صورت يا به صفات زائد بر ذات چون اشاعره و در مجالسِ مفيد است كه خدا را وصف كند و محدود سازد و آن مؤيد معنى اول است . از مجلسى ( ره ) - گويا مقصود از اهل ريب آنهايند كه خود در دين شك دارند و مردم را به واسطهء القاء شبهه در آن به شك اندازند ،\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nو گفته شده مقصود از آنها كسانيند كه دينشان بر پايهء گمان و توهم فاسد است چون علماى اهل خلاف و ممكن است مقصود از آنها فاسقان و متظاهران به فسق و بيباكى نسبت به دين باشد زيرا اين مايهء اين است كه مردم در دين داشتنِ آنها شك كنند و اين نشانهء سستىِ عقيدهء آنها است .\r\nبدعة ، اسم مصدر ابتداع است چون رفعة از ارتفاع و بيشتر در كم و زياد كردن در دين به كار مىرود . در مصباح چنين گفته است :\r\nمن گويم : بدعت ، در عرف شرع همان است كه پس از رسول خدا پديد شده و نصى در بارهء آن نرسيده نه به خصوص و نه به طور عموم و يا آنكه به طور خصوصى يا عمومى از آن نهى شده و آنچه در عمومات وارد باشد بدعت نباشد مانند ساختن مدرسه و امثالِ آن كه در عمومات سكنا دادن به مؤمن وارد است و اعانت به او و چون انشاء بعضى كتب علمى و تأليفاتى كه كمك به علوم شرعيه است مانند لباسهائى كه در زمان پيغمبر ( ص ) نبوده يا خوراك‌هاى تازه درآمد كه همه داخلند در عموم استحباب زينت از آن هم نهى نشده است و آنچه به عنوان عموم لباس يا غذا باشد اگر بدان خصوصيتى دهند بدعت گردد چنانچه نماز بهترين موضوع است و در هر حال انجامش مستحب است و اگر چند ركعت مخصوص بر وجه مخصوص در وقت مخصوص معين گردد بدعت باشد و چنانچه كسى گويد در فلان وقت بخصوص هفتاد بار  لا إِلهَ إِلَّا اللَّهُ  مستحب است يا واجب است بدون دليل معتبر بدعت است و به هر حال پديد كردن چيزى در دين كه نصى ندارد بدعت باشد خواه در اصل آن و خواه نسبت به خصوصيات آن و آنچه مخالفين گفته‌اند كه بدعت بر پنج قسم است ( واجب و مستحب و مباح و مكروه و حرام ) براى درست كردن و تصحيح گفتار عمر كه در بارهء نمازِ تروايح ( نماز نافله را به جماعت خواندن در شب‌هاى ماه رمضان ) گفت : « چه خوب بدعتى است » باطل است زيرا بدعت نگويند جز بدان چه حرام است چنانچه رسول خدا ( ص ) فرموده است :\r\n\r\n","description":"","footnote":"","page_name":" 698 ","page_number":698},
  {"content":"\r\n\r\n« هر بدعتى ضلالت است و هر ضلالتى راهش به دوزخ است » و آنچه را هم عمر كرد بدعت بود و حرام زيرا پيغمبر ( ص ) از جماعت در نافله نهى كرده بود و اين تقسيم براى آنها سودى ندارد ( هرگز از آنچه را كه دهر تباه كرده عطّار به نسازد ) ، شهيد ( قده ) در قواعد گفته است آنچه پس از پيغمبر ( ص ) پديدار شده چند قسم است و بدعت در اين ميان آنها بدان تازه درآمدها اطلاق مىشود كه حرام باشد و جز حرام بر چند قسم است :\r\n1 - واجب ، چون تدوين قرآن و اخبار هر گاه بيم تلف آنها باشد از حافظهء مردم زيرا تبليغِ ديانت به آينده‌ها واجب است به اجماع و آيه و اين وظيفه انجام نشود مگر به حفظِ قرآن و سنت در زمان غيبت امام و اگر امام حاضر و در دسترس باشد او خودش حافظ است و خطرى نيست .\r\n2 - حرام ، و آن بدعتى است كه دليل تحريم آن را بگيرد چون تقديم غير امام معصوم بر امام معصوم و غصب مناصب مخصوصهء آنان و دست اندازى واليان جور به اموال مسلمانان و منع آنها از مستحق و نبرد با اهل حق و تبعيد آنان و كشتار بر پايهء بدگمانى و واداشتن مسلمانان بر بيعت با فاسق و اقامت بر آن و تحريم مخالفت آن ، و غسل در مقام مسح و مسح بر غير بشرهء پا و نوشيدن بسيارى از نوشابه‌هاى مسكر و جماعت در نافله و اذان دوم روز جمعه و حرام كردن متعهء حج و متعهء زنان و شورش بر امام و دادن ارث به اباعد و منع آن از اقارب و منع خمس از اهل آن و افطار در غير وقت آن و جز آن از بدعت‌هاى مشهوره و از اين باب است به اجماع فريقين اخذ گمرك و دادن منصب و مقام به ناصالح به بخشش يا وراثت يا از راه ديگر .\r\n3 - مستحب ، و آن هر آن عملى است كه ادلهء استحباب آن را بگيرد چون ساختن مدارس و خان و از اين باب نيست كه شاهان موكب ترساننده براى خود بر گيرند مگر اينكه موجب ترس دشمن اسلام باشد .\r\n4 - مكروه و آن چيزى است كه دليل كراهت شامل آن شود چون\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nزيادى در تسبيح زهراء ( ع ) و كاستن از آن و هم نسبت به وظائف ديگر و تنعم در لباس و خوراك به اندازه‌اى كه به اسراف نرسد و اگر زيان بخش باشد براى خود و خاندانش حرام گردد .\r\n5 - مباح و آن در مورد ادلهء اباحه است چون غربال كردن آرد كه گفته‌اند اول تازه درآمد پس از رسول خدا ( ص ) اين بود كه غربال آرد بيزى بر گرفتند براى آنكه خوشى و رفاه در زندگى از مباحات است و وسيلهء آن هم مباح است ، انتهى .\r\nدر نهايه گويد : بدعت ، دو تا است : بدعتِ رهنمائى و بدعتِ گمراهى ، و آنچه بر خلاف دستور خدا و رسول است مذموم است و منكر و آنچه در عمومِ مندوبات است در مورد مدح است . از مجلسى ( ره ) - در قاموس گويد : ماجن ، يعنى سخت رو و سخت دل كه باك ندارد از گفته و كردارِ خود .\r\n« ينقل اليك الحديث الخ » يعنى نزد مردم به تو دروغ بندد و از مردم هم به تو دروغ گويد و ميان تو را با ديگران به هم زند و فاسد كند . از مجلسى ( ره ) - «  وَ إِذا رَأَيْتَ الَّذِينَ يَخُوضُونَ فِي آياتِنا  » يعنى آيات ما را تكذيب مىكنند يا مسخره و استهزاء مىنمايند و بدان طعنه مىزنند .\r\n « لِما تَصِفُ أَلْسِنَتُكُمُ الْكَذِبَ »  يعنى نگوئيد اين حلال است و اين حرام است براى آنكه زبانتان را به دروغ بيالائيد ، يعنى چيزى را به محض زبان خود و بىدليل حلال و حرام نكنيد . از مجلسى ( ره ) - يحيى بن ام طويل مطعمى از اصحاب على بن الحسين ( ع ) است ، فضل بن شاذان گفته است : در اول كار على بن الحسين ( ع ) جز پنج تن نبودند كه از آن جمله يحيى بن ام طويل است ، و از امام صادق ( ع ) هم روايت شده كه بعد از شهادتِ امام حسين ( ع ) همه\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nبرگشتند جز سه تن : ابو خالدِ كابلى و يحيى بن ام طويل است و جبير بن مطعم و سپس مردم به آنها پيوستند و فراوان شدند ، و در روايتِ ديگر جابر بن عبد اللَّه انصارى را هم به آنها افزوده است ، و از امام باقر ( ع ) روايت شده كه حجاج او را خواست و گفت : به ابى تراب لعنت كن ، و امر كرد كه دست و پايش را ببرند و او را كشت .\r\nمن مىگويم ، گويا اين بزرگان از خواص ائمه از آنها اجازه داشتند كه تقيه را ترك كنند براى مصلحت مخصوص و نهانى يا مىدانستند كه تقيه براى آنها سودمند نيست و به هر حال آنها را خواهند كشت و اين موضوع را به اخبارِ معصوم يا از راه ديگرى مىدانستند و تقيه براى حفظ نفس واجب است در صورتى كه سودمند باشد با اينكه از پاره‌اى اخبار روشن مىشود كه تقيه براى حفظ دين واجب است و حفظ اهل دين و اگر گمراهى به جايى رسد كه مايهء نابود شدن كلى ديانت گردد در اين صورت تقيه‌اى نيست چنانچه وقتى امام حسين ( ع ) ديد كه آثار دين در شُرُفِ از ميان رفتن است تقيه و سازش را وانهاد . پايان نقل از مجلسى .\r\nما در سابق گفتيم كه مردانى در هر زمانى باشند كه جانباز راه حق شوند و داوطلب گردند كه خود را فداى حق و حقيقت كنند و اينان ستاره‌هاى تاريخ مذهب و مصلحان عالم بشريت محسوبند و جانبازى و فداكارى در راه حق و حقيقت براى كسانى كه به اين مقام از عقيده و ايمان و احساس يقين رسيده باشند در هر زمانى ممكن است و اين اجلاء اصحاب على ( ع ) بمانند همان ياران امام حسين در واقعهء جانگداز شهادت بودند كه داوطلبِ فداكارى در راه حق شدند و به سعادت شهادت رسيدند . موضوع تقيه يك تكليف عمومى و قانونى است از نظر كلى و اين مردان كمياب و بسيار با عظمت از اين قانون استفاده نمىكنند ، و من در برخى از تأليفاتِ خود از آنها به مردانِ فوق قانون تعبير كرده‌ام .\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nاز مجلسى ( ره ) - گفته‌اند وجه انحصار مردم در اين شش صنف اين است كه مردم يا كافر باشند و يا مؤمن و يا نه اين و نه آن ، به اين معنى كه نه حق را فهميده و نه به انكارش گرائيده . و از اين ميان مؤمن چهار قسم دارد :\r\n1 - مؤمنِ كامل سابق بالخيرات كه هيچ گناهى نكرده است و اهل بهشت است .\r\n2 - مؤمنِ گنهكارى كه توبه كرده است و از كسانى است كه اعتراف به گناهِ خود دارد و كردارِ خوب و بدش به هم آميخته است .\r\n3 - مؤمنِ گنهكارى كه توبه نكرده است و كارِ خوبش بيش از كارِ بد او است و اين از آنها است كه كارش با خدا است .\r\n4 - كه حسنه‌اش غلبه ندارد و توبه هم نكرده و از اصحاب اعراف است .\r\nتو به خوبى دانستى كه زبان آيات و اخبار در تعبير از ايمان و كفر غير از زبان متكلمين است و مؤمن بيشتر اطلاق مىشود بر كسى كه عقائدش درست است و به فرايض خدا عمل كرده است و از كبائر بر كنار است و وعده به بهشت دارد و در آن درآيد و در برابر او اقسام بسيارى است كه با آن شش قسم شمرده شده است :\r\n1 و 2 - اهل وعيدند ، يعنى اهل وعده و اهل وعيد ، يكى را ذكر كرده است براى تغليب و در برخى نسخه‌ها كلمهء وعد است و در برخى وعدين به لفظ تثنيه و اين اظهر است ، يعنى كسانى كه به طور قطع وعدهء ثواب و يا تهديد به عقاب در بارهء آنها واقع است در صورتى كه به يكى از اين دو حال بميرند كه اهل وعد اهل بهشت باشند و اهل وعيد اهل دوزخ و در بارهء اينها است كه خدا در سورهء توبه فرموده راجع به اهل وعد :\r\n« خدا به مؤمنين و مؤمنات وعدهء بهشتى داده كه نهرها در كفِ آن\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nروان است و در آن جاويد باشند و خانه‌هاى خوب داشته باشند در بهشت‌هاى عدن با رضوان از طرف خدا كه بزرگتر است ، اين است آن كاميابى بزرگ » .\r\nو راجع به اهلِ وعيد : « خدا به منافقين و منافقاتِ كفار وعدهء آتش دوزخ داده كه جاويد در آن بمانند همان بسِ آنها است و خدا آنها را لعنت كرده و براى آنها است عذابى برجا » . و نيز در همان سوره است كه فرموده است : « و ديگرانى به گناهِ خود اعتراف كردند » طبرسى گفته : يعنى از اهل مدينه و يا عرب‌هاى ديگر به گناه خود اعتراف كردند و راجع به منافقان نيست .\r\n « لا يَسْتَطِيعُونَ حِيلَةً »  يعنى عاجزند از هجرت به مدينه چون خرجى و وسيله ندارند و چاره‌اى هم ندارند و راه نجاتى از شهر مكه ندارند اينانند كه بسا باشد خدا از آنها درگذرد چون در ترك هجرت معذورند ، اين تفسيرِ مفسران است ولى بنا بر تأويل امام يعنى تواناى فهميدن و پذيرش از روى دليل براى كفر و ايمان ندارند چون ابله و كم‌خردند و اين از بطون آيه است و ممكن است ظاهرِ آيه هم شامل آن باشد و در مكه كسانى از اين قبيل وجود داشته‌اند .\r\nامّا اعراف ، در سابق تفسير شد و برخى مفسران آن را به باروئى ميان بهشت و دوزخ تفسير كرده‌اند كه در قول خدا بيان شده ( 13 سوره حديد ) :\r\n« ميان آنها باروئى زده است كه درى دارد » و اعتراض شده كه چه نيازى است به بارو بهشت بالاتر از آسمانِ هفتم است و دوزخ در اسفل السافلين است و جواب گفته‌اند دورى مسافت منافاتِ با بارو ندارد و اين بارو پائين و بالا دارد و بر بالاى آن مردانى باشند كه هر كس را از رخساره بشناسند و خدايشان بر آن جاى بلند نشانده تا شرافتِ آنها را عيان سازد و تا از آنجا بر مردم مشرف باشند و بر احوال خلايق مطلع گردند و آنان چنانچه در دنيا گواه بر اهل ايمان و اهل كفرند و بر اهل طاعت و اهل معصيت همين طور در آنجا بر آنها گواهند و خدا آنها را به اعلا درجات بهشت منتقل سازد و در پائينِ اعراف\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nمردمى باشند كه حسنه و سيئهء آنها برابر است و خدا آنها را آنجا بازداشته چون حد وسط ميان بهشت و دوزخ است و بسا كه آنها را به رحمتِ خود به بهشت برد . از مجلسى ( ره ) - برخى گفته‌اند كه گمراهان چهار دسته‌اند و با اهل ايمان و اهل كفر شش دسته شوند :\r\n1 - اهل وعده به بهشت كه مؤمنانند و مقصود از آنها كسانيند كه به خدا و رسول و هر چه رسول آورده گرويده و عمل كرده است .\r\n2 - اهل وعيد به دوزخ كه كفارند و مقصود از آنها كسى است كه به خدا يا رسول يا چيزى از آنچه رسول خدا آورده كفر ورزد به زبانش يا دلش يا در فرائض از روى استخفاف مخالفت كند .\r\n3 - مستضعفان ، يعنى كسانى كه ايمان و كفر را نفهمند چون ديوانه و كودكان يا دعوت به او نرسيده است .\r\n4 -  مُرْجَوْنَ لِأَمْرِ اللَّهِ  كه حكمش به قيامت افتاده است از ارجاء به معنى تاخير يعنى تكليف وعده و وعيدى در دنيا به آنها متوجه نشده است و همانا كارشان با خدا است كه يا عذابشان كند و يا از آنها درگذرد و آن كسانى هستند كه از كفر برگشتند و اسلام آوردند ولى اسلام در دل آنها ننشسته و ثابت نشده  وَ الْمُؤَلَّفَةِ قُلُوبُهُمْ  از اينهايند .\r\n5 - فاسقان و بدكاران از مؤمنان كه كار خوب و بد هر دو دارند و به گناه خود معترفند و بسا كه خدا از آنها درگذرد .\r\n6 - اصحاب اعراف كه مردمى هستند گناه و ثوابشان بر هم ترجيح ندارد تا به بهشت روند يا به دوزخ و در اعراف بمانند تا خدا چه خواهد . از مجلسى ( ره ) - در قاموس گفته : مطمار ، ريسمان بنّا است كه با آن اندازه گيرد چون مطمر وتر به معنى پايه است و به معنى همان ريسمانِ اندازه‌گيرى ساختمان ، و پرسش آن حضرت از مطمار يا از راه انكار است به اين\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nمعنى كه من چنين مقرر نكردم تو اين را از كجا آوردى ؟ وسائل منظور او را نفهميد و آن را شرح كرد و امام منظور او را پرسيد و او توضيح داد تا حاضرين مقصود او را بفهمند و او هم توضيح داد كه مقصودم مقياس ميان كافر و مؤمن است و زراره اظهار كرده كه جز مؤمنِ پاك عقيده امامى به بهشت نرود و امام فرموده : بسا كه مستضعفان از مخالفين هم كه عنادى نورزند به بهشت بروند ، و ممكن است مقصودِ زراره از موافق هم عقيده و همكردار باشد و اصحاب كبائرِ شيعه از آن خارج باشند چنانچه خوارج هم مرتكب كبيره را لايقِ بهشت ندانند و قول خدا اين است كه مستضعفين و ديگر اصنافى كه بر شمرده وعدهء بهشت و عفو و آمرزش داده و نبايد آنها را در مخالفين شمرد و از آنها بيزارى جست .\r\n« و زاد حماد » ظاهر اين است كه اين كلام از ابن عمير است و اين حديث از حماد و جميل هم از زراره نقل شده است و در روايت حماد جمله‌اى اضافه داشته كه در روايت هشام نبوده و آن را بيان كرده و جملهء ديگرى هم در روايت جميل اضافه بوده كه بدان هم اشاره كرده است .\r\n« فارتفع صوت أبي جعفر » اين جمله قدح در زراره است ( كه در برابر سخن امام سخن مىگفته و اظهارِ نظر مىكرده ) و دلالت دارد به بىادبىِ او و چون جلالت و قدر و مقام او مورد اتفاق شيعهء اماميّه است و اخبار بسيارى بر آن دلالت دارد بدان چه بر خلاف آن اشاره دارد اعتبارى نيست و ممكن است اين امور در آغاز كارِ او باشد پيش از آنكه معرفتِ او كامل شود يا اينكه طبع و خوى او اين بوده كه بحث و مشاجره مىكرده است و نمىتوانسته خوددارى كند و اين از راه شك و ترديد او نبوده است و شايد مقصودش آموختن كيفيت مناظره در مطلب بوده كه با مخالفان بتواند بحث كند يا از شدت علاقهء او به ائمه راضى نمىشده مخالفان به بهشت روند .\r\n« ان يدخل الضلال الجنه »\r\nيعنى بعضى از آنها به بهشت روند و مقصود\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nاز گمراهان و ضلال مستضعفان و ديگر اصناف مذكوره‌اند پس آنها كافر نباشند زيرا اخبار بسيار و اجماع همهء فرق اسلامى دلالت دارند كه كفار به بهشت نمىروند و در برخى نسخه‌ها « ان لا يدخل » است و آن استفهام انكارى است ( و مقصود اثبات دخول ضلال است در بهشت ) . پايان كلام مجلسى ( ره ) .\r\nمن گويم ، « الضلال » جمع با الف و لام است و دلالت بر عموم دارد و معنى كلام اين است كه همه گمراهان به بهشت مىروند . مورد سؤال اين است كه سنن پيغمبر چون فرائض خدا است يا نه ؟ .\r\nجواب - اگر كسى ترك يكى از فرائض ثابتهء خدا را بكند و بدان عمل نكند و آن را انكار كند كافر است و خدا را امور حسنه‌اى است تاركِ آنها كافر نيست ولى كم فضيلت و كم خير است .\r\nاين جواب بحسب ظاهر با سؤال مطابق نيست و به علاوه فرق ميان فرائض مثبته و ديگر فرمان‌ها روشن نيست و در درجهء سوم منظور از سنن رسول خدا كه در سؤال وارد است واضح نيست ، و به علاوه معلوم نيست وجه شباهتى كه مورد سؤال است چيست ؟ اينها است مشكلات اين حديث ، مرحوم مجلسى در اينجا گويد :\r\nسنت‌هاى رسول خدا ( ص ) آن احكامى است كه از ظاهر قرآن بر نيايد و رسول خدا ( ص ) آن را بيان كرده است چه واجب باشد چه مستحب .\r\n« كفرائض اللَّه » :\r\nدر وجه شباهت مورد سؤال سه احتمال است :\r\n1 - شرافت و احترام منظور باشد ، يعنى احترام و شرافت سنن رسول خدا به اندازهء فرائض خدا است يا نه ؟ .\r\n2 - منظور لزوم وفاء و عمل باشد ، يعنى سنن رسول خدا چون فرائض\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nلازم العمل است يا نه ؟ .\r\n3 - منظور كافر بودن تارك آن باشد يعنى تارك فرائض خدا كافر است و آيا تارك سنن رسول خدا ( ص ) هم كافر بوده است يا نه ؟ .\r\n« ان اللَّه عز و جل فرض فرائض »\r\nدر فرائض خدا دو معنى احتمال دارد :\r\n1 - منظور واجباتى باشد كه در قرآن درج شده است و قرآن بر وجوب آنها دلالت دارد .\r\n2 - اعم از آنها و از واجباتى باشد كه پيغمبر ( ص ) و ائمه ( ع ) بيان كرده‌اند ولى معنى اولى روشن‌تر است زيرا واجباتى كه از قرآن است بيشتر آنها از ضروريات دين است و هر كه آنها را انكار كند كافر است به خلاف آنچه از سنت ظاهر شده كه اكثر آنها از ضروريات دين نيست ، در اين صورت ترك آنها با انكار و بىانكار موجب كفر است چنانچه ترك واجبات غير ضروريه با انكار موجب كفر است و حكم ترك واجبات غير ضروريه بىانكار مسكوت مانده است و شايد سكوت از آن براى اين باشد كه مردم در ترك آنها جرات پيدا نكنند ، سپس معنى خبر را چنين خلاصه مىكند كه :\r\n1 - مقصود از فرائض ، مطلق واجبات باشد و آنچه بيان كرده مطلق مستحبات باشد و مقصود از جحد ، ترك از روى تهاون باشد ، در اين صورت قسم فرائض و قسم بعد از آن با هم درست برابر يعنى واجبات در برابر مستحبات و فرق ميان آنها هم روشن است و در اين صورت حكم به كفر تارك مطلق واجبات از نظر اين است كه مقصود از كفر غير از كفر اصطلاحى است كه خارج از اسلام باشد .\r\n2 - مقصود از جحد همان انكار باشد ولى « واو » در آن به معنى « او » باشد يعنى هر كه ترك يكى از فرائض كند يا آن را انكار نمايد كافر است\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nبه يك معنى بر خلاف مستحبات كه ترك آنها به هيچ وجه موجب كفر نيست .\r\n3 - مقصود از فرائض همان واجبات قرآنيه باشد و مقصود از سنن در برابر آنها است كه واجبات غير قرآنى و همه مستحبات را شامل است .\r\n4 - مقصود از فرائض ضروريات دين باشد و مقصود از سنن جز آنها باشد ، يا مقصود همان مستحبات باشد و منظور اين است كه بسا ترك فرائض منجر به كفر شود ولى غير فرائض چنين نباشد و حكم جمله موجبه جزئيه باشد . و اين موجبه جزئيه در سنن صادق نيست و كسى به ترك سنن يا انكار آنها كافر نمى شود و به هر حال تطبيق روايت با نظر متكلمين و اخبار ديگر خالى از اشكال نيست . و بسا كه مقصود روايت را چنين شرح كرده‌اند .\r\nامام در پاسخ سؤال فرموده است : همهء دستورهاى دين به امر و فرمان خدا است و به زبان پيغمبر او ، ولى بعضى از آنها واجبات و فرائض مشتبه است كه ترك آن با انكار موجب كفر است و برخى از آنها براى درك فضيلت است كه تركش موجب نقصان و خير است .\r\nو گفته شده است كه فريضه در اين روايت شامل واجبات اعتقادى و عملى و اصولى و فروعى هر دو هست و بعيد نيست كه ترك عمل راجع به قسم دوم باشد و انكار راجع به قسم اول و در اين صورت معنى كفر اعم از كفر جحود است و كفرى كه به ترك انجام فرمان خدا محقق شود و اگر آن هم با همراه جحود باشد كفر جحود گردد ولى كسى كه بىانكار ترك اولى كند و اقرار بدان هم نداشته باشد و نسبت به آن بيطرف باشد او در شمار مستضعفين باشد و بيايد كه مستضعف نه مؤمن است و نه كافر و كارش با خدا است و اينكه فرموده است :\r\n« و امر اللَّه بامور »\r\nشايد مقصود از آن احكام فرعى و عملى باشد به طور مطلق و منظور اين باشد كه ترك برخى از آنها چون مستحبات كفر نيست به شرط آنكه از روى انكار و جحود نباشد ، انتهى . پايان\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nنقل از مجلسى ( ره ) .\r\nدر ضمن شرحى كه خود مرحوم مجلسى ايراد كرده است توجهى به عدم تطبيق جواب با سؤال نشده است فقط در توجيه جمله‌هاى جواب بحث شده است ولى در شرحى كه اخيراً نقل كرده است اشاره‌اى به اين موضوع دارد كه گويد :\r\nالمراد ان الكل به امر اللَّه .\r\nيعنى مقصودِ امام در برابر سؤال سائل اين است كه همهء دستورهاى دين و شريعت به فرمان خدا است و از زبان پيغمبر خدا ( ص ) است و از اين جهت با هم هيچ فرقى ندارند فقط از نظر آثار و احكام فرقى ميان اقسام آنها هست و ظاهراً منظور اين باشد كه امام در مقام رد تقسيم احكام است به فرائض الهيه و سنن رسول خدا ( ص ) و مىفرمايد سنن رسول اللَّه و فرائض اللَّه عز و جل يكى هستند ، همه احكام از نظر فرمان از خدايند و از نظر بيان از زبان رسول خدايند ولى از نظر آثار تفاوت دارند .\r\nو اين توجيه هم با اينكه خلاف ظاهر خود جواب است مخالف اخبار بسيار ديگرى است كه احكام فرائض اللَّه دارند و سنت رسول اللَّه بلكه خود فرائض هم به فرض اللَّه و فرض النبى تقسيم شده‌اند و بلكه در روايت « لا تعاد » معروفه ، خود اجزاء نماز هم به فرض و سنت تقسيم شده است .\r\nدر اينجا براى شرح اين حديث شريف توجه به مطالبى به موقع است :\r\n1 - مراتب تشريع از نظر واقع قانون‌گذارى و از نظر بيان و ابلاغ آن براى مكلفين بر دو وجه است :\r\nالف - از طرف خدا در قالب تشريع و دستور ريخته شود و ساخته و پرداخته به پيغمبر ( ص ) تحويل شود چنانچه حكم كلى «  أَقِيمُوا الصَّلاةَ وَ آتُوا الزَّكاةَ  » در تكاليف عملى ، و مانند «  أَحَلَّ اللَّهُ الْبَيْعَ وَ حَرَّمَ الرِّبا  » در تكاليف حقوقى ، و مانند   « أَوْفُوا بِالْعُقُودِ »   در امور مشتركه ميان تكليف و حق ، اين گونه\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nاحكام فرض اللَّه محسوبند يعنى تقرير و تقدير آنها به انشاء ذاتِ الهى انجام يافته است گو اينكه نسبت بدان رخصت ترك به طور مطلق يا به اعتبار برخى حالات صادر شده باشد و از اين نظر كلمهء مستحب بر آن اطلاق شود .\r\nب - آنچه از طرف پيغمبر ( ص ) تشريع و انشاء شده است گرچه پايه و مايهء آن به وضع مرموزى از طرف خداوند به قلب مباركِ او القاء شده باشد و به اعتبار تنظير اين گونه احكام و قوانين مانند قوانينى است كه رئيس دولت يا يك رئيس جمهور انشاء و اجراء مىكند طبق اختياراتى كه از مرجع صلاحيت دارى مانند مجلس شورى كه قوهء مقننه است يا از مبدء قانونى ديگرى به او تفويض شود و اخبارى كه در باب تفويض دين به پيغمبر و ائمهء معصومين وارد شده است ممكن است بر اين معنى حمل شود و تشريفاتى كه از پيغمبر اسلام ( ص ) چه از نظر تكاليف عمليه و چه از نظر حقوق وارد شده است بسيار است و بيشترِ آنها با جمله‌هاى كوتاه و پر معنا ادا شده است كه از آنها به ( جوامع الكلم ) يعنى سخنان كلى تعبير شده است و پيغمبر اسلام ( ص ) آنها را از افتخارات خود بشمار آورده است و بدان باليده و فرموده : « اوتيت جوامع الكلم » يعنى به من كلمات جامعه داده شده است ، و اين تعبير كه به من داده شده اشاره است به همان القاء نيروى قانون‌گذارى به قلب و روح مقدس او و به تعبير ديگر اعطاء اختيار قانون‌گذارى به آن حضرت و از اين قبيل است بيانيه‌اى كه بعد از فتح خيبر از آن حضرت نقل شده است و ما ترجمهء آن را از تاريخ و سيرهء ابن هشام نقل مىكنيم . ص 224 ، ج 2 ، ط مصر :\r\nمسلمانان از گوشت الاغ‌هاى اهلى خيبر خوردند و رسول خدا برخاست و مردم را از امورى نهى كرد و همه را براى آنها نام برد ، عبد اللَّه بن ابى سليط از پدرش روايت كرده است كه : غدقن رسول خدا ( ص ) از خوردن گوشتِ الاغ‌هاى اهلى وقتى به ما رسيد كه ديگ‌ها مىجوشيدند و ما آنها را وارونه كرديم .\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nمكحول گويد : رسول خدا ( ص ) در آن روز از چهار چيز نهى كرد ، از جماعِ با اسيرانِ آبستن و از خوردن گوشتِ الاغ‌هاى اهلى و از خوردن هر درندهء نيش دار و از فروش غنيمت تا تقسيم شود .\r\nو از رويفع بن ثابتِ انصارى نقل شده است كه : هنگام فتح يكى از آبادانىهاى مغرب كه آن را جربه مىگفتند به پا ايستاد و اين سخن را ايراد كرد ، گفت :\r\nأيا مردم ! من براى شما نمىگويم جز آنچه از رسول خدا ( ص ) شنيدم كه روز فتح خيبر به ما فرمود ، رسول خدا ميان ما به پا خاست و فرمود : حلال نيست براى هر مردى كه ايمان به خدا و روز رستاخيز دارد كه كشت ديگرى را آب دهد ( مقصودش جماع با زن‌هاى اسيرِ آبستن بود ) تا آنكه او را استبراء كند و حلال نيست براى مردى كه ايمان به خدا و روز رستاخيز دارد كه دست اندازى به زن اسيرى كند تا او را استبراء نمايد ( يعنى معلوم كند كه آبستن نيست به واسطهء اينكه حائض شود يا مدت چهل و پنج روز بگذرد ) و حلال نيست براى مردى كه ايمان به خدا و روز رستاخيز دارد كه از غنيمت بفروشد تا آنكه تقسيم شود ، و حلال نيست براى مردى كه ايمان به خدا و روز قيامت دارد كه چهارپائى از غنيمت مسلمان را سوار شود تا وقتى آن را لاغر و نزار كند به غنيمت برگرداند ( يا بايد آن را فربه نگه دارد و يا اگر لاغرش كرد به حساب خود گذارد ) ، حلال نيست براى مردى كه ايمان به خدا و روز رستاخيز دارد يك جامه از غنيمت مسلمانان در بر كند تا وقتى كهنه‌اش كرد بدان برگرداند .\r\nو از عبادة بن صامت روايت شده كه : رسول خدا ( ص ) در روز خيبر به ما غدقن كرد از خريد و فروش خاكِ طلا با خودِ طلاى ناب ، و از خريد و فروش خاكهء نقرهء ناب ، فرمود : خاكهء طلا را با پولِ نقره بخريد و خاكهء نقره را با طلاى ناب . انتهى .\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nاينها نمونه‌اى است از تشريعات پيغمبر اسلام كه خود آنها را در قالب قانون ريخته است و به اين اعتبار سنت و قانون او شمرده شده است .\r\n2 - در مقام ابلاغ و بيان احكام هم چند وجه است :\r\nالف - نص قرآن كه كلامى ساخته و پرداخته به دهان پيغمبر اسلام گذاشته شده و آن حضرت به مردم تلاوت كرده است .\r\nب - نقل كلام خدا از انشاء پيغمبر كه آن را حديث قدسى گويند و بيشتر در امور اعتقادى و اخلاقى وارد است و شايد برخى از احاديث قدسيه ترجمهء خطابات خدا باشد كه بر زبان‌هاى ديگرى به پيغمبرهاى گذشته ابلاغ شده است مانند سخنانى كه خدا با موسى گفته و ظاهراً عبرى بوده است و اين گونه تعبيرات با ترجمهء خصوص شخص پيغمبر ( ص ) عنوان حديث قدسى پيدا مىكرده است .\r\nج - ابلاغ‌هاى اجرائى كه پيغمبر نسبت به احكام كلى قرآن انجام داده است و براى نمونه از اين قبيل ما قسمتى از بيانات پيغمبر ( ص ) در حجة الوداع از سيرهء ابن هشام ترجمه مىكنيم ص 390 ، ج 2 ، ط مصر : .\r\nاز ابى سعيد خدرى كه گفت : مردم ( در حجة الوداع ) از على ( ع ) نزد پيغمبر شكايت كردند و رسول خدا ( ص ) در ميان ما به سخنرانى برخاست و من شنيدم كه مىفرمود : أيا مردم از على شكايت نكنيد ، به خدا سوگند كه او براى خدا و در راه خدا پافشارتر است از آنكه از او شكايتى شود . ابن اسحق گويد : سپس رسول خدا ( ص ) حج خود را به پايان آورد و به مردم مناسكِ آنها را نمود و سنن و دستورهاى حج را به آنها اعلام كرد و به آنان آموخت و آن سخنرانىِ معروف خود را ايراد كرد و آنچه را بايد در آن شرح داد خدا را ستود و بر او ستايش نمود و سپس فرمود :\r\nأيا مردم گفتار مرا بشنويد ، نمىدانم شايد ديگر هرگز من شما را پس از امسال در اين موقف برخورد نكنم .\r\n\r\n","description":"","footnote":"","page_name":" 712 ","page_number":712},
  {"content":"\r\n\r\n1 - أيا مردم راستى خون و مال شما بر شما حرام است ( يعنى حرام است مسلمان خون برادرِ مسلمانِ خود را بريزد و يا مالِ او را ببرد ) تا پروردگارِ خود را ملاقات كنيد ( يعنى تا بميرد و يا آنكه تا در قيامت به خدا برسيد ) چون حرمت اين روز شما و چون حرمت اين ماه شما ، حرمت مال ديگران و حرمت قتل نفس در آيات بسيارى از قرآن مجيد انشاء و تبليغ شده است مانند ( 29 سوره نساء ) : « أيا آن كسانى كه ايمان آورديد و گرويديد اموال خود را در ميان خود به مفت و بيهوده مخوريد جز اينكه به وسيلهء تجارت مقرون به رضايت از شماها باشد » - و در حرمت قتل نفس مانند .\r\n( 33 سوره اسراء ) : « و مكشيد نفسى را كه خدا محترم ساخته و يا اينكه قتل او را حرام كرده است مگر به حق و طبق قانونِ الهى » ( مانند مورد قصاص و مجازات و كيفرِ برخى گناهان بزرگ كه در كتاب آيات مندرج است ) .\r\n2 - به هر كه امانتى سپرده است آن را بدان كه به وى سپرده بپردازد .\r\n( 283 سوره بقره ) : « و بايد بپردازد آنكه به دو سپرده شده ، سپردهء پيش خود را » .\r\n3 - راستى هر مقدار از ربا ملغى شده است ولى شماها سرمايهء خود را داريد و بستانكاريد نه ستم كنيد و نه ستم شويد ، خدا فرمان داده كه راستش ربا نبايد باشد و راستى رباى عباس بن عبد المطلب هم ملغى است . قرآن در اين باره فرمايد ( 228 سوره بقره ) : « أيا كسانى كه گرويديد از خدا بترسيد و آنچه از ربا مانده وانهيد و نگيريد اگر شما مؤمن هستيد ( 279 ) و اگر نكنيد از طرف خدا و رسولش اعلان جنگ داريد و اگر توبه كنيد تنخواه و سرمايهء خود را داريد ، نه ستم كنيد و نه ستم كشيد » .\r\n4 - أيا مردم به راستى ( 37 سوره توبه ) : « نسيء ( پس انداختن حج از ذى حجه ) فزودن بر كفر است » كفار بدان گمراه مىشوند ، يك سال حلالش\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nكنند و يك سال حرامش كنند تا شمارهء آنچه را خدا حرام كرده موافق سازند پس حلال كنند آنچه را خدا حرام كرده و حرام شمارند آنچه را خدا حلال كرده است .\r\n5 - اما بعد أيا مردم شما را بر همسرانتان حقى است و آنها بر شما حقى دارند ، حق شما بر آنها اين است كه به خانهء شما راه ندهند و بر سرِ فرشِ شما ننشانند كسى را كه نمىخواهيد و بد داريد . و بر گردنِ آنها است كه هرزگى آشكار نكنند و اگر كردند خدا به شما اجازه داده است كه از بسترِ آنها كناره گيريد و آنها را به اندازهء تأديب بزنيد كه زخم و شكستگى پديد نگردد و اگر دست بازداشتند و به جاى خود نشستند خوراك و پوشاك متعارف را حق دارند ، در بارهء زنها سفارش خوب بكنيد زيرا در خانهء شما بىاستقلال هستند و از خود اختيارى ندارند .\r\nقرآن مجيد در اين احكام آياتى دارد :\r\nالف - ( 228 سوره بقره ) : « و براى آنها است بمانند آنچه بر عهدهء آنها است » .\r\nب - ( 34 سروه نساء ) : « زنهاى خوب خداپرست و پارسايند و خود نگهدار به نگهدارى خدا و آنهائى كه نگران باشيد از خلاف كردنشان پندشان دهيد و از بسترشان كناره كنيد و بزنيدشان و اگر فرمان بر شما شدند راهِ آزادى براى آنها مجوئيد » .\r\n6 - بدانيد كه هر مسلمانى برادر مسلمان ديگر است و مسلمانان همه برادرند . . . قرآن مجيد در اين باره فرموده است ( 10 سوره حجرات ) : « همانا مؤمنان برادرند و ميان برادران خود اصلاح كنيد و از خدا بترسيد شايد كه به شما رحمت فرستاده شود » .\r\nپس از توجه بدان چه ذكر شد اكنون برگرديم به شرح حديث :\r\nسؤال از اين است كه : آيا سنن رسول خدا چون فرائض خدا عز و جل\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nاست ؟ ظاهراً مقصود سائل اين است كه سنت‌هاى رسول خدا بمانند فرائض الهيه در ماهيت اسلام وارد است و واقعيت دارد يا چنانچه عامه مىگويند يك نظريات اجتهادى است و بسا درست باشد و بسا نادرست و اعتبار موقتى دارند و ممكن است ديگرى بيايد و بر خلاف آنها نظر بدهد و آنها را متروك سازد و در حقيقت اين پرسش از ماهيت اختلاف نظرى است كه در بارهء پيغمبر ميانِ خاصه و عامه است ، عامه پيغمبر را در حاشيهء قرآن مجيد يا به تعبير ديگر محمد منهاى قرآن را يك مجتهد عالى رتبهء اسلامى مىدانند كه مىتواند در امور اسلامى از خود نظر بدهد و قانونى به عنوان اجتهاد در امور اسلامى اظهار كند مانند مجتهدى كه ادلهء احكام را مطالعه مىكند و روى آنها نظر مىدهد و به اصطلاح علماى اصول حكم اجتهادى حكم ظاهرى است و در عين حالى كه براى خود مجتهد و پيروان او يك وظيفهء لازمى است ممكن است مخالف واقع و نادرست باشد يا حكم درجه دوم باشد بنا بر آنچه مصوبه گويند و از نظر آنها پيغمبر منهاى قرآن چون خلفاى ديگرى هستند كه بعد از او آمدند و متصدى رهبرىِ اسلام شدند و اينها داراى مقام اجتهاد بودند و در اجراء امور اسلام و جامعهء اسلامى صاحب نظر بودند مانند مجتهدان ديگر و تفاوت اين بود كه مثلًا آنها اعلم بودند و در مورد اختلافِ نظر با مجتهدين ديگر رأى آنها قطعيت داشت و يا به تعبير ديگر در مورد اختلاف در مسائل و قوانين اگر از اكثريت و طرق ديگر رأى قاطع و مورد عمل معين نمىشد در آخر نظريه پيغمبر ( ص ) با خليفه به عنوان اينكه رئيس جامعهء اسلامى است قاطع بود و همان مورد عمل و اعتبار شناخته مىشد از اين جهت ابو بكر هم داراى سننى بود و عمر هم داراى سننى و قوانينى متكى به اجتهاد خود بود و از همان صدر اسلام اين شعار به وجود آمده بود كه :\r\nقرآن و سنَّت رسول و سنَّتِ شيخين . و اين خود يك آتو و دست آويزى سياسى مهمى شده بود كه در شوراى شش نفرى بعد از عمر مورد استفادهء\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nشايانِ مخالفين على ( ع ) شد و عبد الرحمن بن عوف كه خود را حَكَمِ انتخابات معرفى كرد با همين وسيله على ( ع ) را از تصدى خلافت بر كنار كرد و عثمان را جلو كشيد زيرا كه على براى سنت شيخين اعتبارى قائل نشد و عثمان به اعتبار آن در برابرِ قرآن و سنت پيغمبر ( ص ) اعتراف كرد و مردم هم بدان رضا دادند .\r\nو در اينجا موضوع ديگرى هم به ميان مىآيد كه : آيا در قرآن و سنت رسول ( ص ) تعليمات و قوانين اسلام را كامل كرده است يا نه ؟ .\r\nو بنا بر عقيدهء عامه ، نه . ولى عقيدهء اماميه اين است كه قرآن نسخهء كامل و تام قوانين و دستور تعليمات اسلام است و هيچ كم و كسرى ندارد ولى نيازمند علم و دانش عميق و مخصوصى است كه روحيهء نبوت سر آن است و پيغمبر اول كس بود كه به حقيقتِ قرآن مجيد آگاه بود و طبق آن كليات اسلامى كه در قرآن مجيد است شرح و اجراء مىكرد و آنچه او از نظر مقررات دينى اظهار مىداشت طبق واقع و حقيقت بود و از خدا بود نه از او و از اجتهاد و انديشهء او چنانچه قرآن مجيد فرمايد ( 3 سوره نجم ) : « سخن نگويد از دلخواه خود ( 4 ) نيست گفتارِ او جز وحى كه به او مىرسد » . و امام صادق ( ع ) هم در جواب داود بن كثير رقى همين حقيقت را بيان كرده است و حديث از نظر پاسخ به سؤال سائل چنين شرح مىشود كه :\r\nآرى سنن رسول خدا ( ص ) هم مانند فرائض خداى عز و جل است و عين حقيقت است و جزئى از واقع دستورهاى الهيه است و از اين نظر فرقى ميان فرائض الهيه كه در قرآن مندرج است و سنت‌هاى ثابت پيغمبرِ اسلام نيست بلكه سنن رسول ( ص ) قسمتى از اوامر و دستورهاى خدا است كه به زبانِ او و به تعبيرِ او بيان شده است چنانچه خودِ قرآنِ مجيد هم گرچه كلام ساختهء خدا است از زبانِ او ابلاغ شده است و چون پس از اين بيان ممكن است اعتراض شود كه انكار يا ترك فرائض خدا موجب كفر است و ترك يا انكار\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nسننِ رسول خدا چنين نيست و به اصطلاح براى جواب از اين سؤال مقدر امام توضيح مىدهد و كليهء اوامر خدا را به دو دسته تقسيم مىكند :\r\n1 - فرائض موجبه . 2 - اوامر حسنه .\r\nتقسيم دستورهاى خدا به اين دو قسمت نبايد از نظر اين باشد كه قسم اول در قرآن است و قسم دوم نيست ، يا قسم اول واجب است و قسم دوم مستحب ، چنانچه در بيانات مجلسى ( ره ) و ديگران بدان اشاره شده است بلكه بايد گفت كه منظور از فرائض موجبه آن احكام و مقرراتى است كه مسلمانى با آنها تحقق پيدا مىكند و در ماهيت اسلام و مسلمانى دخالت دارند از نظر اعتقاد و اقرار و عمل ، و ضروريات دين را هم بايد به همين معنى تفسير كرد ، اسلام يك كيشى است كه با اظهارات و اعمالى وجود خارجى پيدا مىكند و اگر آنها يا برخى از آنها در كسى نباشد او را مسلمان نخوانند و ندانند ، و به عبارت ديگر يك اجزاء و اعضاء اصليه دارد مانند خانه و اطاق كه چهار پايه و سقف اجزاء اصليهء آن هستند . مقصود اين است كه اين اندازه از فرائض الهيه از ظاهر قرآن ثابت باشد و چه از سنت رسول خدا ( ص ) فرائض موجبه‌اند يعنى تحقق بخش به اسلام و مسلمانى و هر كه يكى از آنها را ترك كند و از دست بدهد و نپذيرد كافر است . و بنا بر اين جحد ، تفسير همان ترك عمل است زيرا مقصود از ترك عمل به فرائض موجبه عدم تسليم به مسلمانى است و عدم پذيرش كامل آن و ترك ضرورى هم موجب كفر است به همين اعتبار زيرا كسى كه اجزاء اصليه و مشكلهء اسلام را به خود نگرفت مسلمان نشده و اگر هم از دست بدهد از مسلمانى به در شده است و بعد از تحقق اصل مسلمانى با فرائض موجبه از اقرار و اعتراف به شهادتين و الزام به اعمال كلى و جوهرى اسلام كه فروع دين است به طور اجمال دستورها و اوامر فراوان ديگر هم در اسلام هست كه همه خوبند و مطابق مصلحت بعضى واجب و بعضى مستحب ولى ترك آنها مايهء كفر و خروج از اسلام نيست بلكه در مستحبات ترك\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nفضل است و در واجبات كم و كاست در خير و خوبى است كه براى مسلمان بايست است . از مجلسى ( ره ) - آنچه از اين اخبار به دست آيد اين است كه غرض بيان كفر كسى است كه امامت امير المؤمنين ( ع ) را انكار كرده و بر او پيشى گرفته و با او جنگيده و اين افراد از مشركين پليدترند و ظاهر شود كه معنى كفر ، ترك طاعتِ خدا است از روى عناد و تكبر و شرك اين است كه براى خدا از خلق او شريكى بتراشد در عبادت يا طاعت اعم از اينكه از راه عناد باشد يا از راه نادانى و گمراهى و فرموده تركِ طاعتِ خدا دانسته و فهميده از روى عناد و تكبر از شرك پليدتر و قديمىتر است زيرا همان گناه ابليس است كه نخست گناه و خلاف است . از مجلسى ( ره ) - سالم بن ابى حفصه از امام سجاد و امام باقر و امام صادق ( ع ) روايت كرده است و زيدى مذهب و بترى است و از سران آنها است و امام صادق ( ع ) به او لعنت كرده و او را تكذيب نموده و تكفير كرده است و در ذمّ او روايات بسيارى است و نام ابى حفصه زياد است .\r\n« يعنى مستخف كافر » ظاهر اين است كه گفتهء يكى از راويان باشد و گفته‌اند ممكن است از كلام امام ( ع ) باشد و شايد كه مقصود اين باشد كه در صورتى حكم به كفر تاركِ طاعت شود كه استخفاف كند و يا مقصود اين باشد كه تاركِ طاعت به طور دائم ناچار بايد استخفاف‌كننده هم باشد . از مجلسى ( ره ) - «  إِنَّا هَدَيْناهُ السَّبِيلَ  » بيضاوى گفته است يعنى با نصب دلائل و انزال آيات . « امّا » براى تقسيم و يا تفصيل است يعنى در هر دو حال هدايتِ ما انجام شده است و بعضى بارهيابى شاكرند و برخى با اعراض كفران كردند و كفور به جاى كافر بوده است براى حفظ توافقِ آخر آيات و براى اشاره به اينكه انسان غالباً ناسپاسى دارد و آنكه از حد بگذراند مسئوليّت دارد ، انتهى . ولى حديث دلالت دارد كه مقصود از كفور ، كافر است .\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nاز مجلسى ( ره ) - «  وَ مَنْ يَكْفُرْ بِالْإِيمانِ  » گفته باء ، براى عوض است يعنى هر كه كفر ورزد به جاى ايمانى كه داشته ، يا به معنى مصاحبه است يعنى هر كه كفر ورزد به همراه ايمان و بنا بر اين مقصود اين است كه در دل كافر باشد و در ظاهر مؤمن يعنى منافق باشد .\r\nبيضاوى گفته است : مقصود از ايمان مقررات اسلام است و معنى اين است كه هر كه منكر شود و سر پيچد از مقررات ايمان . طبرسى ( ره ) گفته است يعنى هر كس انكار كند آنچه را خدا فرمان داده است به تصديق و اقرار بدان از توحيد و عدل و نبوت محققاً ساقط گردد عملى را كه كرده است و پنداشته است براى خدا است و او در آخرت از زيان‌كاران است يعنى هلاك‌شده‌ها . « ترك العمل الذي اقرَّ به » پس مقصود از كفر در اينجا ارتكاب هر كبيره‌اى است يا خصوص آن كبيره‌اى كه اشاره دارد به خوار شمردن دين چنانچه از مثل زدن به ترك نماز بدون عذر بر مىآيد و بسا كه حمل شده است بر انكار و استخفاف و بنا بر اين موافق با اصطلاح مشهور در معنى كفر است و برخى گفته‌اند كفر در اينجا به ترك عمل تفسير شده است كه كفر مخالفت باشد و ايمان به اقرار به وجوب عمل تفسير شده است و مثالى براى آن آورده است . از مجلسى ( ره ) -\r\n« ما عهدى بك تخاصم الناس »\r\nيعنى من تو را از كسانى نمىدانستم كه با مردم درافتى و بحث و مناقشه كنى و در اين مسائل انديشه كنى كه ميان متكلمين و اهل بحث مطرح است و اين پرسش تو اشعار دارد كه وارد اين مرحله شدى و شايد « ما » به معنى استفهام باشد مقصود اين باشد كه مگر من با تو سفارش نكردم كه با مردم وارد بحث و ستيزه مشو . از مجلسى ( ره ) -\r\n« يدخل النار مؤمن »\r\nمقصود از مؤمن در اينجا امامى بر كنار از كبيره و بىاصرار بر صغيره است يعنى شيعه عادل امامى و مقصود از كافر كسى است كه برخى عقائدش نادرست است از توحيد\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nيا امامت يا نبوت و معاد يا سائرِ اصول و مقررات دينيه با اينكه در اين باره تعصب دارد و به كمال بلوغ عقل بر او اتمام حجت شده است و در اين ميان واسطه‌اى پديد شود كه :\r\nمرتكبان كبيره از اماميه و مستضعفان از عامه و كسانى كه بر آنها اتمام حجت نشده است از سائر فرق و اينانند كه احتمال دارد به دوزخ روند يا نروند و اينها واسطه ميان مؤمن و كافرند .\r\nيا مقصود از مؤمن مطلق شيعهء امامى صحيح المذهب است گرچه گنهكار باشد و مقصود از كافر همان است كه گفتم بر اين پايه كه شيعه درست عقيده به دوزخ نرود چنانچه اخبار بسيارى بر آن دلالت دارد و عذاب گنهكاران شيعه در مرگ و برزخ و قيامت به پايان مىرسد و واسطه همانهايند كه ذكر شد جز صاحبان كبيره از شيعه . و زراره منكر واسطه بوده است و واسطه‌ها را جزء كفار مىشمرده يا برخى را جزء كفار و برخى را جزء مؤمنان مىشمرده و روا نمىدانسته مؤمن به دوزخ رود و غير مؤمن به بهشت رود از اين رو پس از پذيرفتن تشيع زن نگرفته است زيرا مخالفان را كفار مىدانسته و تزويج آنها را درست نمىدانسته و گويا دليلِ او اين آيه بوده است كه در :\r\n«  هُوَ الَّذِي خَلَقَكُمْ فَمِنْكُمْ كافِرٌ وَ مِنْكُمْ مُؤْمِنٌ  » و آيهء ديگر كه : «  فَرِيقٌ فِي الْجَنَّةِ وَ فَرِيقٌ فِي السَّعِيرِ  » و منع دلالت آنها ظاهر است .\r\n« لا علم له بالخصومة » ظاهر اين است كه غرض او امام ( ع ) است و حملش بر اينكه مقصود خود او باشد بعيد است و من گويم ممكن است صرف خطور به ذهن باشد كه مؤاخذه ندارد و حاصل كلام امام در مقام رد بر زراره اثبات واسطه است زيرا مخالفان در برخى احكام چون مسلمانان اگر چه جز واسطه‌ها مخلّد در دوزخ باشند و بعلاوه ممكن است بعضى از مخالفين چون مستضعفان به بهشت روند و چون زراره غرض آن حضرت را درك نكرد و مىپنداشت كه واسطه غير معقول است او را متوجه كرد به حال كسانى كه\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nدر حكم او زندگى مىكنند يعنى خادمان او و به احوال غلامان او و سائر افراد خاندانش به او فرمود : اگر تو آنها را كافر مىدانى و قتل آنها را جائز مىشمارى پس چرا آنها را نمىكشى اگر كفار و مشركند و از اين توجه به هوش آمد و فرق را درك كرد كه با كفار ديگر تفاوت دارند و دانست كه اگر در جواز قتل ميان آنها و كفار ديگر فرق باشد در امور ديگر هم ممكن است كه فرق باشد و اعتراف كرد كه خودش علم به بحث و مناقشه ندارد و ممكن است مقصود از خدم و اهالى مستضعفين از شيعه باشد براى تنبيه بر حال مستضعفان از عامه ، و برخى « من اقر لكم بالحكم » را معنى كرده‌اند به اينكه تسليم به مذهب او شود و گويد به هر چه تو گوئى معتقدم و در برخى نسخه‌ها ( أ تقبله ) به باء است يعنى آيا از او مىپذيرى ؟ پايان نقل از مجلسى ( ره ) . از مجلسى ( ره ) - ظاهر اين است كه مقصود از كفر در اينجا چيزى است كه اشعار دارد به كم اعتنائى به دين و سستى يقين زيرا داعى غالبى بر مخالفت امر خدا وجود ندارد و اين سبب عذاب عظيم و كيفر طولانى است و اين كفرى نيست كه موجب خلود در نار با كفار باشد و شفاعت سود ندهد و در دنيا محكوم به نجاست گردند و نكاح وارثِ آنها ممنوع گردد .\r\nو اگر بر استحلال و انكار حمل شود زيرا زناكار هم در صورت استحلال كافر است و اين هم خود يكى از معانى و درجات كفر است در برابر درجات مختلفهء ايمان . پايان نقل از مجلسى ( ره ) .\r\nمن گويم ، امر و فرمان از طرف خدا عبارت از جعل داعى است در بنده براى انجام امرى و اگر منظور اصلى عبادت باشد اين ايجاد جعل داعى بر اساس مولويت و اظهار مقام مطاعيت انجام شود ، انشاء امر و جعل داعى از طرف شارع نسبت به همهء بندگان خدا برابر است و چون باران رحمت و فيض ايجاد از طرف مبدء فياض يكسان است ولى پذيرش و تأثر مردم از آن يكسان\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nبرابر نيست و به اعتبار اختلاف درجات و مراتب ايمانِ آنها مختلف مىشود ، در درجات بلندِ بندگى تا به جايى مىرسد كه اراده و خواست و داعى شخصى و نفسى بنده را مغلوب و بلكه در اعلا درجاتِ آن محو و نابود مىسازد و او را به جاى ابزارى در معرض انجام فرمان‌هاى خدا قرار مىدهد و اين است مقام فنا و خودباخته‌شدنِ بنده در برابر ذات خداوندى و آن بالاترين درجات بندگى است و در كمترين درجات ايمان و عقيده به مبدأ به جايى مىرسد كه در صورت نبودن مانعى در وجود بنده او را براى انجام مأموريت حركت مىدهد و به كار مىگمارد ، چنانچه نهى و غدقن الهى عبارت از ايجاد و جعل مانع است در برابر بنده از انجام كارى و نتيجهء اينكه امر و فرمان الهى براى عمل بنده به منزلهء مقتضى است و نهى و غدقنِ او به منزلهء مانع و كمترين تأثير آنها اين است كه امر در صورت عدم مانع در وجود بنده محركِ او باشد و نهى و غدقن الهى در صورت عدم محرك در وجود بنده مانع او گردد .\r\nو اگر چنانچه با وجود عدم مانع در وجود عبد ابلاغ فرمان خدا در او هيچ اثر نكند و او را به انجام امر الهى واندارد و به عبارت ديگر در نظر او مقتضى فعل هم نباشد معنايش اين است كه او عقيده و ايمانى به آمر اصلى كه خدا است يا واسطهء ابلاغ او كه پيغمبر و امام است ندارد و يا اينكه آنها را به مقام فرماندهى قبول ندارد و اين هر دو عبارت از استخفاف به مقام الوهيت و نبوت است كه منشأ آن عدم عقيده و عدم ايمان است و بىايمانى همان كفر است پس هر جا در برابر امر و نهى الهى در وجود خود عبد داعى مخالفى وجود داشته باشد آن داعى مخالف با داعى الهى كه به دستور او به وجود آمده است مزاحمت مىكند و بسا داعى نفسانى غالب شود و يا مساوى درآيد و امر الهى انجام نشود و اين راجع به عدم عقيده و عدم ايمان نيست بلكه راجع به ضعف و سستى ايمان و عقيده است و آن كفر و بىايمانى نيست و از اين نظر ترك نماز هم مراتب و انواعى دارد كه بسا به اعتبار برخى حالات داعى نفسانى براى\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nترك انجام امر الهى وجود دارد مانند اينكه هوا بسيار سرد است و از وضوء با غسل با آب سرد در رنج مىشود نه به اندازه‌اى كه به حد عسر و حرج برسد ، در وقت نماز يك سرگرمى و دلربائى دارد كه بر قصد بندگى او غالب است و همچنين ، ولى گاهى مىشود كه هيچ گونه داعى مخالفى وجود ندارد و مع ذلك نماز را نمىخواند و در اين صورت است كه فرمان الهى به هيچ وجه در وجودش اثر نكرده است و اين عبارت از استخفاف است و كفر است . از مجلسى ( ره ) - اين حديث دلالت دارد بر اينكه شك در اصول دين موجب كفر است و در ابواب ايمان هم گذشت و بعد هم مىآيد ان شاء اللَّه ، و گويا مقصود شك بعد از اتمام حجت است و مقصود از كفر آن است كه برابر ايمان است و شامل مستضعفين هم مىشود و كفر به اين معنا مستلزم خلود در دوزخ نيست . از مجلسى ( ره ) - در اين حديث اشعارى است به اينكه كفر شاك از ضروريات دين نيست تا انكارش موجب كفر باشد . از مجلسى ( ره ) - « فما موضع ترك العمل » دو احتمال دارد :\r\n1 - غرض استعلام از اين باشد كه مقصود ترك همه اعمال دينى است يا ترك برخى از آنها هم اين حكم را دارد و امام پاسخ داد كه اعم است از ترك همه و ترك برخى از اعمال عمده چون نماز .\r\n2 - سؤال از اين باشد كه ترك هر عمل دين موجب كفر است يا برخى از اعمال چنين است و جواب داد : برخى چنين است .\r\n« حتى يدعه اجمع » يعنى آيا ترك همه چنين است ؟ حرف استفهام در آن مقدر است و حاصل مقصود اين است كه : آيا ترك عمل مخصوص اين حكم كفر را دارد يا ترك همهء اعمال اين حكم را دارد ؟ و امام فرمود : بر خود ترك عمدى نماز هم اين حكم كفر باز مىشود .\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nاز مجلسى ( ره ) - مرجئه ، فرقه‌اى بودند كه ايمان را همان علم به ما جاء به الرسول مىدانستند ، و مىگفتند : با وجود ايمان هيچ گناهى زيان ندارد چنانچه با وجود كفر هيچ طاعتى سود ندهد .\r\nشيخ بهائى ( قدس سره ) قدريه را به جبرى مذهب‌ها تفسير كرده و من مىگويم ممكن است مقصودِ قائلين به تفويض باشد كه بنده را در افعال خود مستقل مىدانند و مىگويند خدا هيچ دخالتى در آن ندارد .\r\nدر نهايه گفته كه : حروريه ، يك دسته از خوارجند كه مركز اول آنها حروراء بوده است و آن محلى است نزديك كوفه و بدان منسوب شدند و در آنجا حكومت برپا كردند و اينان سخت‌ترين خوارجند كه على ( ع ) با آنها نبرد كرد .\r\n« الكافرة المشركة » كفر از نظر ترك طاعتِ خدا در بارهء وجوب اطاعت از ائمهء بر حق از روى عناد و ستم و شرك از نظر اطاعتِ پيشوايانِ جور كه آنها را در برابر خدا واجب الاطاعه دانستند . ظاهر اين است كه مقصود خوارى در دنيا است و نزد مردم زيرا طاعتش موجب ترك دنيا و زيورِ آن است و حكومت ناتوان‌ها بر تواناها و رضا به قسمتِ برابر ميان شريف و وضيع و قناعت به كم از حلال و تواضع و ترك تكبر و سرفرازى و همهء اينها موجب خوارى است در برابر مردمِ دنيا طلب . اين حديث دلالت دارد كه جاهل در اكثر موارد معذور است چنانچه اگر امامت على ( ع ) را نداند و دليلى بر آن ندارد اگر در بارهء آن توقف كند و مبادرت به انكار ننمايد كافر نباشد و در شمار مستضعفين درآيد . از مجلسى ( ره ) -\r\n« و من نصب معه شيئا »\r\nيعنى امام ديگرى را با او شريك داند و او را از مرتبهء خود عقب اندازد مشرك باشد زيرا كه دينى جز دين خدا آورده باشد و با خدا در نصب امام شريك شده است .\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nاز مجلسى ( ره ) -\r\n« فهو الجحود بالربوبيه »\r\nجحود ، در لغت مطلقِ انكار است و مقصود از آن در اينجا انكار هر آنچه است كه متعلق به ربوبيت است ، يعنى از طرف رب تعالى است و آن را به خصوصِ آن شرح كرده . من گويم : اين را انكار ربوبيت ناميده براى اينكه ربوبيت خدا است كه مقتضى تكليف و ثواب و عقاب است و اين دهريه يا منكر اصلِ وجودِ اويند يا منكر ربوبيت اويند و گويا مقصود از دو صنف :\r\n1 - منكر مبدأ و معاد هر دو هستند كه اينها را ملاحده گويند .\r\n2 - قائلانِ به مبدأ و منكران معاد چون برخى فلاسفه كه معاد را منكرند و جهان را قديم دانند و ابدى و هم كفار مكه كه خدا در اين آيه از آنها ياد كرده است و آنهايند كسانى كه مىگفتند : هلاك نكند ما را جز دهر .\r\nو پنداشتند كه تولد اشخاص و تكوين مركبات اين جهان و تباهى آنها و مرگ و زندگى همه اثر دهر است و حركتِ افلاك و تأثير كواكب .\r\nبرخى ، منكرانِ خدا را دو صنف دانسته‌اند به اين شرح :\r\n1 - كسانى كه براى پيدايش جهان توجه به علت و سببى كرده و آن را طبع دانسته‌اند كه صفتى جسمانى و بىدانش و ادراك است .\r\n2 - كسانى كه توجه بدان نداشته و به خود اندرند و چون بهائم زندگى گذرانند .\r\nپايان نقل از مجلسى ( ره ) .\r\nبه هر حال امام دين دهريه و ماترياليسم‌ها را دينِ خود در آوردى دانسته و دين بىدليل و منطق ، مىفرمايد : آن را به صرف سليقه و استحسان پذيرفته‌اند ، يعنى خوششان آمده كه مبدء و معادى در كار نباشد و خود را از قانون گذار و تكليف كنند و به اصطلاح آقا بالاسر حقيقى آزاد بدانند و هر گونه عملى را هم كه مرتكب مىشوند كيفر و سزا و جزائى نداشته باشند و از اين جهت خداوند آنها را پيروان پندار و گمان خوانده است و از بيم و اميد به معنويات بر كنار\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nدانسته است . از اين آيات راجع به شكر نعمت استفاده شود كه كفران و ناسپاسى نعمتِ خدا سه اثرِ بد دارد :\r\n1 - موجب زوال و فناى نعمت مىشود .\r\n2 - موجب عذابِ سخت و دردناك است .\r\n3 - موجب اين است كه خدا از بندهء ناسپاس صرف نظر مىكند و او را به حال خود مىگذارد . از مجلسى ( ره ) - «  وَ إِذْ أَخَذْنا مِيثاقَكُمْ  » در اخذ مضمون اين ميثاق چند وجه گفته شده :\r\n1 - پيمان بر اينكه براى دشوارىِ پيشآمدها خودكشى نكنند و چون رياضت كشان هندى براى خلاصى از عالم فساد و رسيدن به عالم نور ( به عقيدهء خود ) خودكشى نكنند .\r\n2 - كارى نكنند كه سبب كشتن آنها گردد و يا سبب تبعيدِ آنان از خانمانشان باشد .\r\n3 - همديگر را نكشند و يك ديگر را از وطن بيرون نكنند ( اين خود يك نوع خودكشى اجتماعى است ) .\r\n4 - كارى نكنند كه از زندگى و سعادت ابديه محروم گردند و از بهشت كه وطنِ دائمى است رانده شوند ( اين خودكشى و آوارگى جان است ) .\r\n«  تَظاهَرُونَ عَلَيْهِمْ بِالْإِثْمِ وَ الْعُدْوانِ  » نكوهش گرديدند بر كمك به گناه و ستم و اين دلالت دارد بر اينكه اعانت بر گناه و ستم چون خودِ ستم حرام است ، در اينجا اعتراض نشود كه خدا به ظالم قدرت داده تا ظلم كند زيرا چنانچه خدا به او قدرت داده او را از ستم هم منع و زجر كرده به خلاف اعانت‌كننده بر ستم كه او را بدان تشويق مىنمايد .\r\n«  وَ إِنْ يَأْتُوكُمْ أُسارى تُفادُوهُمْ  » مفسران گفته‌اند : قريظه ، تيره‌اى از\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nيهود خيبر بودند كه همقسم بودند با تيرهء اوس و نضير از يهود همقسم بودند با خزرج و چون ميان اوس و خزرج جنگ مىشد همقسم‌هاى يهود هم با آنها كمك مىكردند در كشتار و ويرانى قلعه‌ها و خانه‌ها و آواره كردنِ صاحبانِ آنها ، و چون از هر طرف كسى به اسيرى مىرفت همقبيله‌ها پولى جمع مىكردند براى او فديه مىدادند و او را آزاد مىكردند و عرب آنها را سرزنش مىكرد كه چرا با آنها جنگ مىكنيد و چرا سپس از آنها فداء مىدهيد ؟ در پاسخ مىگفتند : جنگ با آنها حرام است و فديه دادن براى آنها بر ما واجب است ، ولى به ما برمىخورد كه همقسمهاى ما خوار شوند و خدا آنها را به ترك اطاعت برخى اوامر مذمت كرده است .\r\n « أَ فَتُؤْمِنُونَ بِبَعْضِ الْكِتابِ »  يعنى فديه دادن براى اسيران و  « وَ تَكْفُرُونَ بِبَعْضٍ »  يعنى جنگيدن و آواره كردن آنان .\r\nمن گويم : از اين خبر روشن شود كه مقصود از كفر در اينجا ترك اجراء فرمان خدا است كه خوددارى از كشتار و آواره كردن آنها است و تعبير از آن به ترك اجراى فرمان نه ارتكاب نهى خداوند سبحان براى اين است كه شامل ترك هر فرمانى شود كه بسا اهم و اعظم باشد يا براى اين است كه مقصود از نهى در هرجا تحصيل ضد منهى عنه است و منظور از نهى از شرب خمر حفظ عقل است و غرض از نهى از زنا حفظ انساب است و منظور از نهى از قتل نفس حفظ نفوس است و همچنان . پايان نقل از مجلسى ( ره ) .\r\nمن گويم ، اگر كبراى كلى ترك ما امر اللَّه بر اضداد منهى عنه تطبيق شود اين حديث دليل مىشود كه نهى از هر چيزى دلالت دارد بر امر به ضد آن و اين خود يك بحث اصولى است در برابر بحث معروف « امر به شىء مقتضى نهى از ضد است » ولى اصحاب متعرض آن نشده‌اند ، بلى اگر منظور اين باشد كه غرض و هدف از نهى از چيزى تحصيل ضد آن است چنانچه از ذيل كلام مجلسى برمىآيد نهى دليل بر وجوب تحصيل ضد نمىشود زيرا\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nحكمت و مصلحت امر و نهى كه از آن به داعى فاعلى آمر و ناهى تعبير مىشود مورد تكليف نيست مثل اينكه دستور مىدهد دوا بخر به منظور علاجِ مرض ، اين دلالت ندارد كه علاج مرض مورد امر باشد و صدر و ذيل كلام مجلسى ( ره ) خالى از تشويش و تناقض نيست فتدبر .\r\nمجلسى ( ره ) - گويد : و از آنچه در تأويلِ اين آيه به روايات اهل بيت بيايد روشن شود كه در بارهء ترك قول به امامت اهل بيت ( ع ) نازل شده است و در آنچه بر اين مخالفت اساس مترتب شد از كشتار و آواره ساختن اهل بيت ( ع ) دفع آنها از امامت و تبعيد و آواره كردن اصحاب آنها چون ابى ذر و اين خود نكتهء ديگرى است روشن‌تر از آنچه ياد كرديم و آنها را مؤمن شمرده است به حسب ظاهر و بر حسب اظهار و ايمان زبانى . پايان نقل از مجلسى ( ره ) .\r\nمن گويم ، اگر يكى از معانى كفر ترك دستور الهى باشد چنانچه ترك دستورى كفر است از نظر تركِ آن ، عمل به دستورى هم ايمان است .\r\nبنا بر اين كفر و ايمان دو امر نسبى مىشوند و در انسان با هم جمع مىشوند و يك فرد ، مؤمن است ، نسبت بدان چه اطاعت كرده ، و كافر است ، نسبت بدان چه ترك اطاعت كرده است . آرى از نظر نتيجه‌گيرى كه به استحقاق بهشت باشد اين بحث به ميان مىآيد كه : آيا بهشت بر كافر مطلق حرام است يا مطلق كافر كه شامل كافر نسبى هم مىشود و در اين صورت كفر نسبى هم موجب هلاك است و همچنين در كليهء آثار دنيوى و اخروى كفر بايد دقت شود كه بر كفر مطلق مرتب است يا بر مطلق كفر و ممكن است بعضى چنين باشند و بعضى چنان .\r\n«  فَما جَزاءُ مَنْ يَفْعَلُ ذلِكَ مِنْكُمْ  . . . الآيه » طبرسى گفته است : در اين آيه اين پرسش آيد كه ظاهرش دلالت دارد بر اينكه ايمان و كفر در يك شخص جمع مىشوند و اين با مذهب درست نادرست است و بايد ايمان حمل\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nبر ظاهر شود . از مجلسى ( ره ) - تأييد - راغب گويد : كفر ، در لغت پوشيدن چيزى است ، شب را كافر گويند كه اشخاص را درپوشد و زراعت كار را كافر خوانند كه دانه را در خاك نهان سازد و اين نام به خصوصِ آنها نباشد . كافور ، نام غنچه‌هاى ثمره است كه آن را نهان مىسازد و كفر و كفرانِ نعمت ، نهان كردنِ آن است در برابرِ شكر كه اظهار آن است .\r\nتا آنكه گويد : كافر يعنى ساتر و نهان‌كنندهء حق و از اين رو كافر فاسق باشد و كفرِ مطلق بزرگ‌ترين فسق است و مقصود از آن كسى است كه انكار حقّ خدا كرده و از فرمانِ او رو برتافته و هر كارِ خوبى از ايمان محسوب است چنانچه هر كارِ بدى از كفر باشد ، در بارهء مذمتِ جادو فرموده است :\r\nسليمان كافر نبود ، يعنى جادوگرى نكرد ولى شياطين بودند كه كفر ورزيدند ، يعنى جادوگرى كردند و ربا خوار را در آخر آيه ، كفّار اثيم ناميده است و ترك حج را هم كفر شناخته . از مجلسى ( ره ) - يكى از افاضل ، مغروران را چنين برشمرده است :\r\n1 - كسانى كه از اساس حشر و نشر منكرند .\r\n2 - كسانى كه گمان برند تهديدهاى پيغمبران براى بيم دادن است چونان كه كودكان را بترسانند و در ديگر سراى كيفرى نيست .\r\n3 - گويد لذت‌هاى دنيا يقينى است و كيفر آخرت مورد شك است و يقين را براى شك ترك نكنند .\r\n4 - گناه ورزد و گويد خدا غفور است و رحيم .\r\n5 - گويد دنيا نقد است و آخرت نسيه و نقد بهتر از نسيه است .\r\n6 - به خود و كردارش مغرور است و از آفات عمل غافل .\r\n\r\n","description":"","footnote":"","page_name":" 729 ","page_number":729},
  {"content":"\r\n\r\n7 - به دانش خود مغرور است و پندارد كسى به پايهء او نيست و گويا آنچه در نكوهش علماى مغرور رسيده به گوشش نرسيده .\r\n8 - آنها كه دانسته به كار بسته ولى درون را از اخلاقِ بد نشسته و در انتظار ثواب شايان از خداوند منّان نشسته .\r\n9 - به دانش فريفته شده و دنبال دانشِ دنيا رفته و از دانش آخرت بازمانده .\r\n10 - به اصل طهارت فريفته شده و در امر نيت گير كرده و دچار وسواس خناس گرديده و پنداشته خوب كرده و اجر برده .\r\n11 - به عبادت مغرور شده و پنداشته سيرهء عابدان است .\r\n12 - به زهد فريب خورده و پندارد ازهدِ ناس است و در قيامت شفيع خلق است . مجلسى ( ره ) - تعمق بالرأى ، بررسى امور است به رأى و قياس باطل . و لفظ بالرأى در نسخهء خصال نيست و تعمق در رأى مزيد انديشه در آن است پس از فهميدن مطلب چنانچه كسى به چاه رسد و آب برگيرد و در آن فرو شود تا غرقه گردد . و برخى گفته‌اند مقصود از تعمق غور و بررسى در طلب باطل است زيرا طلب حق صعود را ماند و طلبِ باطل نزول و فرو رفتن را .\r\n«  فِي أَمْرٍ مَرِيجٍ  » يعنى در كارهاى آميخته به باطل‌هاى گوناگون يا آميخته از حق و باطل . بيضاوى در تفسير قول خدا تعالى : «  بَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ  » گفته است : يعنى كار پريشان چونان كه گويند : مرج الخاتم ، يعنى انگشتر از انگشت پريد و اين پريشانىِ آنها در اين بود كه يك بار مىگفتند شاعر است و يك بار مىگفتند جادوگر است و بارِ ديگر مىگفتند كاهن است . طريق اعور ، يعنى بىنشانه و يا راه سخت و دشوار و ناهموار . مجلسى ( ره ) - گويم ظاهر اين است كه مقصود از شك در\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nاينجا شك در اصول دين است خصوص نسبت به امر امامت چنانچه گواه از سورة النجم آورده است زيرا خداى تعالى در آن فرمايد : «   وَ النَّجْمِ إِذا هَوى   » « سوگند به ستاره در گاهى كه فرود آمد » - از ابن عباس روايت شده است كه : پيغمبر ( ص ) فرموده : در سپيده دم اخترى از آسمان بر كنده شود و در خانهء هر كدام شماها افتد هم او وصى و خليفه و امام بعد از من است ، و آن اختر در خانهء على ( ع ) افتاد و منافقين گفتند : دوستى پسر عمّ پيغمبر او را ديوانه و گمراهِ خود كرده است و در بارهء او جز از روى هوس سخن نگويد ، و خدا در بارهء او نازل كرد : « گمراه نشده صاحب شما و از راه به در نرفته است » يعنى به خاطر دوستى با على و از روى هوس و هوا سخن نگويد در بارهء على همانا چيزى است كه به او وحى شده است .\r\n« و من استسلم الهلكة الدنيا و الآخره »\r\nيكى از محققان گفته است : در اينجا اشاره است به اينكه خود باختهء دنيا هلاك است و خود باخته به آخرت هم هلاك است و انسان صاحب يقين را مقام ديگرى است به دو سزا است و آن قطعِ نظر از دنيا و آخرت هر دو است و ترقى به عالم وصل الهى و توجه به حضرتِ او .\r\n« فمن فضل اليقين »\r\nگفته‌اند : مقصود از يقين صرف اعتقاد نيست بلكه حالت نفسانيه‌اى است كه وادار كند به پيروى از پيغمبر و امام و رهبرى كه شناخته است در همه جهت و مانع است از مطلق مخالفت و از اين جهت فرموده است : چيزى كمتر از آن نيست . از مجلسى ( ره ) - «  ظُلُماتٌ بَعْضُها فَوْقَ بَعْضٍ  » لبس حق به باطل گرچه يكى بيش نيست ولى از امواج ظلمت فراهم شده است چون ظلمت باطل و ظلمت دل و ظلمت كردار ناهنجار مترتب بر آن چنين گفته‌اند . از مجلسى ( ره ) -\r\n« حسب ما هو فيه »\r\nيعنى حساب و اندازه و شمارهء آنچه را در آن است كه عبارت از عمر و كردارش باشد و اين اشاره\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nاست به قول پيغمبر كه فرمود : حساب خود را بكشيد پيش از آنكه حساب شما را بكشند ، تا آنكه گويد :\r\nو حاصلِ آنچه كه ما يادآور شديم اين است كه اگر آرزو و غفلت نبود و انسان توجه كامل به عمر و كردارِ بدِ خود داشت و مىانديشيد كه ممكن است به زودى مرگش در رسد و بىعمل و زاد به آخرت رود و در فكر سختىِ جان كندن و هراس‌هاى بعد از آن و عقباتِ قيامت و ترس‌ها و كيفرهاى سخت مىافتاد كه سزاوارِ آن است و در بارهء آنها درست فكر مىكرد حقش آن بود كه از ترس بميرد چنانچه همام از شنيدن وصف متقين جان داد ولى آرزو او را از اينها باز مىدارد تا مرگش برسد و از اينجا روشن مىشود كه آرزو و غفلت حكمت نظام نوع انسان و بقاء دنيا نهفته است و فزونىِ آنها باعث شقاوت و بدبختى در آخرت است . از مجلسى ( ره ) -\r\n« احسن كل شىء خلقه »\r\nبيضاوى گفته :\r\nحسن خلقت ، هر چيز به اين است كه استعداد وافر و لايق به او داده بر وجه حكمت و مصلحت . و گفته‌اند : مقصود اين است كه او را از روى كمالِ علم آفريده است .\r\n« و انبسطت يداه » - اشاره است به قول خدا تعالى ( 64 سوره مائده ) :\r\n« يهود گفتند دستِ خدا بسته است ، بسته باد دستشان ، و لعنت بر آنها باد بدان چه گفتند ، بلكه هر دو دستش گشاده است و هر گونه خواهد انفاق كند » .\r\nگفته‌اند : ذكر دو دست براى مبالغه در ردّ يهود و نفى بخل و اثباتِ نهايتِ جود است زيرا نهايتِ سخاوت اين است كه به هر دو دست بخشش شود و در آن اشاره است به بخشش‌هاى دنيا و آخرت ، و آنچه به دشمن و دوست عطا كند .\r\nطبرسى گويد : لفظ يد در لغتِ عرب بر پنج وجه آمده است :\r\n( 1 ) عضوِ تن ( 2 ) نعمت ( 3 ) قوت ( 4 ) ملك و سلطنت ( 5 ) براى اسناد\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nفعل به فاعل . سپس گفته : چون جواد به دست بخشد ، و بخيل دست از عطا نگهدارد جود و بخل را به دست نسبت داده و گويند : دست گشاده و مشت برهم .\r\n« ظهر أمره »\r\n- يعنى وجود و علم و قدرت و حكمتش به وسيلهء آنچه در آفاق و انفس پديد كرده است يا مقصود دين و شريعت او است در ماين بندگان براى اعترافشان به بندگى .\r\n« و هيمن كتابه »\r\nيعنى كتابش حافظ و شاهد و رقيب بر همه چيز است زيرا بيان هر چيزى در آن است يا اينكه بر ديگر كتاب‌ها ناظر است و رقيب و پاينده بر آنها است زيرا گواه صحت است و اين معنى دوم روشن‌تر است زيرا اشاره دارد به ( 48 سوره مائده ) .\r\n« و اقسطت موازينه »\r\nيعنى صاحب عدل و داد شدند و اين اشاره است به قول خدا تعالى ( 47 سوره انبياء ) : « روز قيامت ترازوهاى عدل به ميان گذاريم و هيچ كس به هيچ اندازه ستم نشود » . از مجلسى ( ره ) -  « يُخادِعُونَ اللَّهَ »  - يعنى اظهار ايمان كنند و صلاح از خود نشان دهند و كفر و فسادِ خود را نهان دارند براى نجات از كشته شدن و اسيرى و زارى و چپاولِ اموال و دفع ضررِ مسلمانان .\r\n « وَ هُوَ خادِعُهُمْ »  به پذيرشِ آنها در مسلمانان و اجراء احكام اسلام بر ايشان و عذاب كردنِ آنها سخت‌تر از كفار و انداختنِ آنها در درك اسفل نار .\r\nو عدم ذكر اصل مأله شايد براى تقيه بوده است و گويا پرسش از حال مأمون و شيعه مآبان منافق اطرافِ او چون ذو الرياستين بوده . از مجلسى ( ره ) - اين حديث دلالت دارد كه زيادى خشوعِ تن از خشوع دل ريا و نفاق است و كلمهء عندنا دلالت دارد كه اين نفاق حقيقى نيست ولى خصلتِ بدى است چون نفاق . از مجلسى ( ره ) - شيخ بهائى گفته : شايد مقصود اين است\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nكه هر كه چيزى را از دين شمارد و در واقع از دين نباشد اين كمترين حد شرك است و اگر چه به همين اندازه باشد كه هسته را سنگريزه داند و يا به عكس و بدان تدين ورزد ، تا اينكه گويد : شايد تشبيه به سنگريزه و هسته اشعار دارد كه بدعت در ضروريات دين موجب شرك است ، و سخن را به اينجا كشاند كه : هر كه چيزى در دين بدعت گزارد مشرك باشد زيرا به خدا افتراء بسته و براى او شريك آورده كه پيروى از شيطان و يا سركشانِ ديگر و يا نفس و هوا كرده و اين شرك به معنى اعم است . از مجلسى ( ره ) - رأى مبتدع ، يعنى فتوائى كه سند و دليل درست شرعى ندارد و صاحبِ آن خود را در قانون‌گذارى شريكِ خدا كرده است . « شرك طاعة » يعنى مقصود از شرك در اين آيه شرك از نظر طاعتِ جز خدا است و نه شرك در عبادت و هر كه اطاعت جز خدا كند شيطان باشد و يا نفسِ اماره يا انسانِ گمراه و گمراه‌كنندهء ديگرى را با خدا شريك كرده و گرچه به ديگرى سجده نكرده .\r\n«  وَ مِنَ النَّاسِ مَنْ يَعْبُدُ اللَّهَ عَلى حَرْفٍ  » طبرسى گفته : يعنى در ناتوانى چنانچه كسى كه در پرتگاه كوه ايستاده ناتوان است ، از على بن عيسى گفته :\r\nبراى اين است كه پريشانى دارد از نظر علم به وظيفهء خود و دليل درستى براى درك حق ندارد و به هر شبهه‌اى تسليم مىشود و نمىتواند آن را حل كند .\r\nو على حرف ، يعنى بر شك و ترديد ، از مجاهد نقل شده . و بعضى گفته‌اند به زبان نه از روى دل ، از حسن نقل شده است . بيضاوى گفته : يعنى عبادت بر يك طرف كه ثبات و بقائى ندارد .\r\nگويند در بارهء جمعى از اعراب نازل شد كه به مدينه آمدند و چون تندرست بودند و اسبشان كرّهء خوب و زنشان فرزندِ خوب و تندرست مىآورد مىگفتند : از روزى كه مسلمان شديم جز خوبى نديديم ، و اگر بر عكس\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nمىشد مىگفتند : از روزى كه مسلمان شديم جز بدى نكشيديم ، و از دين بر مىگشتند . انتهى . زيرا در صورت عدم مراجعه به امام معصوم عالم به احكام از طرف خدا در فهم حكم بسيارى از امور در مىمانند و به ناچار بايد بدعت گذارند و از طرف خود حكم بتراشند و اين خود موجب شرك در قانون‌گذارى است و خدا مىفرمايد : «  وَ لَهُ الْحُكْمُ وَ إِلَيْهِ تُرْجَعُونَ »  « هلا كه حكم خاص حضرت او است » . از مجلسى ( ره ) - اين حديث دلالت دارد كه نارضايتى بدان چه خدا كرده است و تسليم نشدن بدان چه از طرف ائمه ( ع ) برسد شرك است و در باب تسليم گذشت كه خطاب در اين آيه متوجه امير المؤمنين ( ع ) است . از مجلسى ( ره ) -  « اتَّخَذُوا أَحْبارَهُمْ »  در مجمع گويد :\r\nيعنى دانشمندان و علماى آنها و  « وَ رُهْبانَهُمْ »  يعنى عابدان خود را . مجلسى ( ره ) - دليلش اين است كه حقيقت عبادت خضوع و تذلل و طاعت و انقياد است و از اين رو خدا پيروى از هواى نفس و شيطان را عبادت آنها ناميده است و فرموده است :  « أَ رَأَيْتَ مَنِ اتَّخَذَ إِلهَهُ هَواهُ  » « آيا ملاحظه كنى كسى كه هواى نفس خود را معبود خود ساخته است » و هم فرموده است ( 60 سوره يس ) : « آيا به شما سفارش نكرديم اى آدميزادگان كه شيطان را نپرستيد » در صورتى كه پيروى از ديگران بىدستور خدا عبادت آنان باشد بيشتر خلق در پرستش جز خدا بسر مىبرند كه نفسِ امّاره و شيطان و اهل معصيت و كافرانند ، و اين است همان شرك خفى ، پناه بر خدا . مجلسى ( ره ) - آنچه درخواست كرده است يا معجزه‌اى بوده و يا دليلى بر امامت و در هر صورت يا معجزه و دليلى اظهار داشته و راوى آن را ذكر نكرده يا مصلحتى در اظهار آن نديده و يا مىدانسته كه حجت بر او تمام\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nاست و اظهار شك از وسوسه و يا عناد است و وجه اخير اظهر است و عذرى كه براى شكِّ خود آورده است امام آن را ابطال كرده است .\r\n« انما الشك ما لم يأت اليقين »\r\nدو احتمال دارد :\r\n1 - تأكيد همان جملهء سابق باشد كه فرمود : ابراهيم مؤمن بوده است يعنى او ايمان به قدرت خدا بر زنده كردن مرده‌ها داشت و با وجود يقين شك روا نيست يعنى ممتنع است .\r\n2 - مقصود از يقين دليل موجب يقين باشد و شك با وجود آن وسوسه و عناد است و ناروا است و عذر پذيرائى نيست .\r\n«  وَ ما وَجَدْنا لِأَكْثَرِهِمْ مِنْ عَهْدٍ  » اين آيه پس از ذكر داستان‌هاى پيغمبران است و هلاك امت آنها به واسطهء مخالفتشان . در مجمع گفته : يعنى نيافتيم براى بيشتر از آنها كه هلاك شدند عهدى ، يعنى وفاى به عهدى چنانچه گويند : فلانى قول و عهد ندارد ، يعنى وفا ندارد و ممكن است مقصود از اين عهد و پيمان آن باشد كه در خردها سپرده شده است از وجوب شكر منعم و طاعت آقاى نيكوكار و بركنارى از زشتيها و روا است كه مقصود تعليمات انبياء باشد راجع به عبادتِ خداى يگانه و ترك شرك .\r\n « وَ إِنْ وَجَدْنا أَكْثَرَهُمْ لَفاسِقِينَ  » يعنى پيمان شكن و خلف‌كنندهء وعده ، انتهى . و شايد تأويلى كه امام ( ع ) كرده است به اين برمىگردد كه خدا از بنده به وسيلهء خردى كه به آنها داده است پيمان گرفته كه حق را بفهمند و يقين كنند و آنها خرد را به كار نبرند و پس از مشاهدهء دليل و معجزه هم در شك ماندند و فاسق شدند و از ايمان به در شدند . از مجلسى ( ره ) - ارتياب شك و تهمت است و شايد مقصود از آن در اينجا توجه به شبهه‌هائى باشد كه موجب شك است يا نارضائى به قضاى خدا و متهم ساختن خدا را در قضاى خود يا ترديدى كه سرآغاز ريبه و شك است .\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nاز مجلسى ( ره ) - اينكه به زراره فرمود : همانا كافر باشد در صورتى كه انكار كند ، چند احتمال دارد :\r\n1 - غرضش رد بر زراره باشد در آنچه ميان وى و او بود كه مىفرمود :\r\nميان كفر و ايمان واسطه هست ، تا زراره توهّم كند هر شاكّى ، كافر است و شاك در امامت هم كافر است و مقصود اين است كه اگر انكار نكند محكوم به كفر نيست گرچه مؤمن هم نيست .\r\n2 - مقصود اين باشد كه شك در اصول دين بعد از بيان و اقامهء دليل موجب كفر است و كسى كه اتمام حجت بر او نشده چون مستضعف محكوم به كفر نيست .\r\n3 - مقصود اين است كه شاك مقر در حكم مؤمن است ، و شاك منكر است كه كافر است . از مجلسى ( ره ) - اكثر مفسران ظلم را در اينجا به شرك تفسير كرده‌اند چون خدا فرموده : « راستى كه شرك ظلم بزرگى است » و از ابن مسعود روايت شده كه : چون اين آيه بر مردم گران آمد و گفتند : يا رسول اللَّه كدام از ما به خود ستم نكرده است ؟ فرمود : چنان نيست كه شما قصد كرديد آيا نشنيديد كه آن بندهء صالح ( لقمان ) چه گفت اى پسر جانم به خدا شرك مياور كه شرك ظلم بزرگى است . يعنى نه از خود ما صادر مىشوند و نه به ديگران دستورى مىدهيم كه سبب شك و گناه باشد . از مجلسى ( ره ) - ظاهرش اين است كه توبهء مرتدِّ فطرى قبول نشود چنانچه مشهور است ، شهيد ثانى ( قدس سرّه ) گفته : توبهء او در ظاهر قبول نيست ولى در پيش خدا و در باطن قبول آن اقوى است زيرا اگر مكلف به اسلام باشد و توبه‌اش قبول نشود تكليف ما لا يطاق لازم آيد و مخالف\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nعقل است و اگر تا آخر عمر بىتكليف بپايد با وجود كمال عقل خلاف اجماع است . از مجلسى ( ره ) - « او ظن » يعنى گمان بر خلاف حق برد و يا بر خود حق و به همان اكتفاء كند زيرا در اصول دين علم و يقين لازم است و مقصود از حبط رد و عدم قبول عمل است . از مجلسى ( ره ) -\r\n« ان مثل اهل البيت »\r\nيعنى مثل اصحاب اهل بيت يا مقصود از اهل بيت دوستان و پيروان واقعى آنهايند ( چنانچه در بارهء سلمان رسيده است كه سلمان از ما اهل بيت است ) .\r\nمقصود از « اجتهاد » مبالغه و اهتمام در طاعات است و اجتناب از آنچه نهى شده است و اخلاص در عمل چنانچه وارد شده هر كه چهل صباح براى خدا عمل با اخلاص كند خدا چشمه‌هاى حكمت را از دلش به زبانش برگشايد و دلالت دارد كه عدد چهل در اين باره اثر مخصوصى دارد و مؤيد آن است كه خدا پس از چهل روز كتاب تورات را به موسى نازل كرد و دعايش را مستجاب كرد و ابواب علوم دين را بر او گشود و دلالت دارد كه با شك در پيغمبر و امام عمل قبول نيست و توبه از آن قبول است و ممكن است حمل بر آن شريعت شود يا در مورد مستضعف باشد يا عدم قبول توبه در صورت مجدد انكار است . از مجلسى ( ره ) - محمد بن مسلم گويد كه : غير عارف به امامت كافر است در صورتى كه منكر باشد و اگر انكار نكند كافر نيست ، و اين واسطه ميان مؤمن و كافر است و او را مستضعف و ضال نامند ، و گفته‌اند :\r\nگويا مقصود از ضال و گمراه در اين باب اين معنا است و اگر چه به مطلق كسانى كه متمسك به حق نباشند از فرق مسلمانان اطلاق شود و گويا مقصود از كافر در اينجا كسى است كه احكام كفر در دنيا بر او بار باشد چون نجاست و عدم جواز مباشرت و مناكحت و جز آن چنانچه برخى اصحاب\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nگفته‌اند و گر نه خلافى نيست در استحقاق عقوبت و خلود برخى از آنها در دوزخ .\r\n« فانك قد حضرت و غابا »\r\nشايد تأخير بيان حكم براى بيان مقصودشان باشد يا براى آنكه آنها هم حكم حق را بدانند . از مجلسى ( ره ) - مىترسم بر من حلال نباشد نكاحشان - علت ترس اين بوده كه زراره واسطه ميان كفر و ايمان نمىدانسته و همه مخالفان و بلكه فرق غير حقه شيعه را كافر مىدانسته و در دنيا و آخرت احكام كفر بر آنها جارى مىكرده است .\r\n« فهات » مقصود اين است كه وطى زن كافره خصوص از غير اهل كتاب هم حرام است چنانچه ازدواج با كافره حرام است ، پس چه فرقى دارد ؟ . از مجلسى ( ره ) - « لست ابالى » شايد وجه ديگر را به ظهور آن حواله كرده است و امام در جوابش وجه متروك را اختيار كرده است و شايد شق ديگرش از نسخه نويسان ساقط شده باشد ، و مؤيد آن است كه اين حديث را ابو عمر و كشى در شرحِ حال زراره با اندكى اختلاف در تعبير نقل كرده است و در آن چنين گفته : « به من فرمان مىدهى كه زن بگيرم . در پاسخ او فرمود : اين امر به اختيار خود تو است . زراره گفت : اين كلام دو معنى دارد :\r\n1 - اينكه باك ندارى من گناه كنم و نافرمانىِ خدا را بنمايم زيرا تو مرا بدان فرمان نمىدهى .\r\n2 - اينكه براى من روا باشد كه اين كار را بكنم » .\r\n« تزوج » يعنى عايشه و حفصه را به زنى گرفت با آنچه كردند در آزار آن حضرت و خيانت با او و فاش كردن سرِّ او و كشف آن از نفاق و دوروئىِ آنها چنانچه خدا آن را در قرآن مجيد يادآورى كرده است و حالِ آنها را به حال همسر نوح و همسر لوط تشبيه كرده كه نفاق ورزيدند و كفر باطنى\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nداشتند و مخلص نبودند و از ايمان به در شدند و نوح و لوط به حساب اينكه شوهر آنها بودند براى نجات آنها از عذاب سودى نداشتند تا آنكه هنگام مرگ يا قيامت به آنها اعلام شد كه به دوزخ رويد با كفار ديگرى كه پيوستى با پيغمبران نداشتند و ذكر زن نوح و زن لوط دو وجه دارد :\r\n1 - استدلال به عملِ اين دو پيغمبر بر جواز نكاح چنين زن‌هائى ولى اعتراض مىشود كه شريعت گذشته براى ما حجت نيست ( و ممكن است جواب داد كه استناد امام بدان دليل بر ادامهء حكم است در شرع پيغمبر ما ) .\r\n2 - استدلال بر نفاق دو همسر نامبردهء پيغمبرِ خاتم ( ص ) از راه تمثيل مذكور در اين آيه و اين روشن‌تر است و مقصود اين است كه خدا اين دو را به آن دو تشبيه كرده است در خيانت‌ورزى و در اينكه شفاعت پيغمبر براى آنها سودى ندارد .\r\nو مفسران گفته‌اند : زنِ نوح به قوم او مىگفت كه نوح ديوانه است ، و زنِ لوط هم قوم او را به مهمانان لوط رهبرى مىكرد تا آنها را آزار كنند و بىآبرو سازند ، و چون اين دو با نفاق و كفرِ باطنى در ازدواج پيغمبرى بودند براى آنها به ظاهر مسلمان مىنمودند پس تزويج زنان مخالفه در عقيدهء مذهبى جايز است .\r\n« ما يعني بذلك الّا الفاحشة » دو معنى دارد :\r\n1 - استفهام انكارى باشد - يعنى مقصود از خيانت آنها هرزگى نبوده و در اين صورت مقصود از فاحشه زنا است .\r\n2 - اخبار از نفى باشد و در اين صورت مقصود از فاحشه ، گناه بزرگ است و آن شرك و كفر است چنانچه مفسرين در تفسير : «  وَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها  » گفته‌اند : كه مقصود از فاحشه شرك و كفر است .\r\n« و قد زوج رسول اللَّه فلاناً »\r\nيعنى رسول خدا به فلان يعنى به عثمان\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nدختر خود را تزويج كرد ، اين هم ردِّ توهّم زراره است كه مخالف كافر است و تزويج با او درست نيست و امر در اينجا به عكس است زيرا زن تحت امر شوهر است و شوهر بر او مسلط است و ظاهر اين بيان جواز تزويج مؤمنه است به مخالف مذهب چنانچه مفيد و محقق گفته‌اند و مشهور منع آن است به خاطر اخبار بسيار كه آنها را حمل بر كراهت كرده‌اند براى جمع ميان اخبار و اجماع بر منع را درست نداسته‌اند و احوط ترك آن است و گفتار در اين باره در محل خود بيايد ان شاء اللَّه .\r\n« على دين سالم بن ابى حفصه » - او از رؤساء زيديه است و كشى روايات بسيارى آورده كه امام صادق ( ع ) او را لعن و تكذيب كرده و تكفير نموده است و ربيعة الرأي از فقهاى عامه است . از مجلسى ( ره ) - « فلما قال عسى فقلت » ظاهر اين است كه زراره صبر نكرده تا امام ( ع ) آيه را تمام كند و به اعاده مطلوب خود پيش دستى كرده است . و گفته‌اند : مقصود اين است كه امام به عسى استدلال كرده كه مورد آيه مؤمن نيست زيرا مؤمن به طور قطع به بهشت مىرود و كافر هم نيست چون كافر به طور قطع به دوزخ مىرود ، و من گفتم : اگر خدايش رحم مىكند در واقع مؤمن است و اگر او را عذاب مىكند در واقع كافر است . از مجلسى ( ره ) -\r\n« استوت حسناتهم و سيئاتهم »\r\n- گفته شده مقصود برابرى اقرار و انكار آنها است نسبت به اصول ديانت ( يعنى حال لاادرى دارند ) يا آنكه برابرى كردار نيك و بد را هم شامل است . از مجلسى ( ره ) -\r\n« تحللت عقدك »\r\nچند معنى دارد :\r\n1 - مقصود اين باشد كه چون پير شوى از اين مذهب برگردى و گره شبهه‌ها را از دلت باز شود .\r\n2 - چون بزرگسال شوى نسبت به مخالفان خشمت فرو نشيند .\r\n\r\n","description":"","footnote":"","page_name":" 741 ","page_number":741},
  {"content":"\r\n\r\n3 - كشى پس از نقل اين خبر گفته است كه : اصحاب زراره مىگويند : از اين سخن برگردى و عقدهء ايمانِ تو گشوده شود ، انتهى .\r\n4 - از اين رأى برگردى و اين قلاده رأى از گردنت گشوده شود .\r\n5 - از دين حق برگردى و اين عهد و بيعت مذهبى از تو منحل گردد .\r\nمن گويم ، اين خبر ذم بزرگى از زراره را شامل است ولى اصحاب اماميه اين حديث و امثال آن را موجب قدح و ذم او ندانستند زيرا همه جمعيت شيعه اماميه اتفاق دارند بر عدالت و جلالت و فضل وثقه او و اخبار بسيارى هم در فضيلت و مقام بلند او وارد است و حق اين است كه علو مقام اين بزرگان و حسودان بسيار آنان سبب قدح در آن شده و خودِ اين روايت را به واسطهء اينكه مرسل است مقدوح دانسته‌اند و هم به واسطهء محمد بن عيسى يقطينى كه گر چه مدح و توثيق دارد ولى ابن طاوس و صدوق و استادش ابن وليد او را ضعيف شمرده‌اند . از مجلسى ( ره ) - گفته شده كه كلامِ امام باقر در شرح مستضعف ممكن است تفسير آيهء ( 98 سوره نساء ) باشد و ممكن است تأويل آن باشد و همانا در كفر تعبير به حيله كرده و در ايمان به راه براى آنكه كفر راهى و دليلى ندارد و همان حيله‌گرى و نيرنگ بدان كشاند ( تا آنكه گويد ) آنان به واسطهء سستى خرد و كمى هوش نه دنبال كفرند و نه در راه تحصيل ايمان و عقيده به حق و به هر چه پيش آيد بگروند . از مجلسى ( ره ) - و گويا اين اظهار فزع از خشم و انكار بر شيعه بوده است كه راز مذهب را فاش كردند و تقيه نكردند تا همهء مردم مذهب شيعه را فهميدند و دوشيزه‌هاى پشت پرده هم مىدانستند و زنان سقاى ميان راه هم كه وارد بحث مذهبى نبودند به اسرار شيعه مطلع شده و براى هم مىگفتند ، و اين فاش كردن اسرار باعث زيان بر امام و شيعه بوده و براى هدايت مردم هم سودمند نبوده و سبب شده كه مستضعفان بىطرف ناصبى\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nو دشمنِ ائمه شوند و ديگر معذور نباشند .\r\nو براى مستضعف از نظر مذهب چند معنا اند :\r\n1 - اكثر اصحاب گفته‌اند : كسى است كه امام را نشناسد و منكر او هم نباشد و نسبت به شخص معينى ولايت نورزد .\r\n2 - مفيد در عزِّيه گفته است : كسى است كه اظهار دوستى با ائمه دارد و نسبت به برائى متوقف است .\r\n3 - ابن ادريس گويد : كسى است كه اختلاف مذاهب را درك نكند و با اهل حق دشمن نيست ، و اين معنى موافق‌تر با اخبار است . از مجلسى ( ره ) - يعنى به ياد آرم كه به واسطهء گناه ، خدا ما را هم پايهء مستضعفان مىكند با اينكه مخالف مذهبند ، يا اينكه من نگرانم كه با مخالفان مستضعف در بهشت همراه باشم ، امام فرمود : درجهء شما با آنها يكى نيست . از مجلسى ( ره ) -\r\n« فقتلوا مثل حمزة و جعفر »\r\nشايد ذكر اين مطلب اشعار به اين باشد كه ارتكاب اين عملِ زشت سبب شده كه ايمان در دل آنها ننشيند و توفيق ايمان درست نيابند يا خودِ اين سابقهء بد دليل اين است كه ايمان حقيقى ندارند از اين راه كه چون شقاوت و تعصب به جايى رسد كه مانند اين نفوس مقدسه را كشد اگر هم اظهار ايمان كنند به صورت باشد نه به معنى و يا منظور اين است كه اگر در علم الهى لطفى در بارهء كسى باشد او را نمىگذارد كه مرتكب چنين اعمالى گردد و كسى كه مورد لطف خدا نيست توفيق ايمان درست نيابد چنانچه ما روا نمىداريم كشنده‌هاى پيغمبران و ائمهء هدى موفق به توبهء حقيقى و ايمان كامل گردند ، و گفته‌اند : ذكر اين قسم بر سبيل مثل است و اين خبر دلالت دارد كه توبهء قاتل حمزه بر وجه يقين پذيرفته نشده و در كتب عامه وارد است كه پيغمبر ( ص ) توبهء او را پذيرفت ولى فرمود : از مدينه بيرون باش كه من نمىتوانم روى كشندهء عمويم\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nحمزه را ببينم و زيست تا مسيلمهء كذّاب را كشت . ظاهر اخبار اين باب اين است كه  مُرْجَوْنَ لِأَمْرِ اللَّهِ  اشخاص معينى بودند از مشركان كه به واسطهء پيشينهء ناهنجار از صلاحيت قطعى پذيرش توبه و يا توفيق براى ايمانِ كامل محروم شده بودند و از نظر قانون نمىتوان در بارهء آنها حكم قطعى نمود و سرانجام آنها با خدا است و شايد منظور از اينكه سرانجام آنها با خدا است اين باشد كه وضع دوران پس از توبهء آنها تا هنگامِ مرگ در تشخيص سرانجام آنها دخالت دارد كه عبارت از ندامت و پشيمانى پيوسته و تكرار توبه و زارى به درگاهِ خدا و رياضت و عبادت براى تلافى اين بدكردارى باشد و اين وضع درونى و برونىِ آنها را جز خداوند متعال كسى نمىداند . از مجلسى ( ره ) - اين حديث دنبالهء حديث دوم باب گذشته است و ذكرش در اينجا اشعار دارد كه مصنف اين صنف را هم از اهل اعراف دانسته و اين اقسام نزد او درهم هستند . از مجلسى ( ره ) - دانستى كه قدريه بر جبرى مذهب و تفويضى هر دو اطلاق شده و گويا مقصود در اينجا دومى باشد ، على بن ابراهيم در تفسيرِ خود گفته است : قدريه ، همان معتزله‌اند و از قرآن ردّ بسيارى بر عقيدهء آنها است زيرا معتزله گويند ما خود آفرينندهء كارهاى خوديم و خدا را در آن دستى و خواستى نيست و آنچه ابليس خواسته مىباشد و آنچه خدا خواسته نمىباشد ، انتهى . و مقصود از مرجئه ، فرقه‌اى باشند كه گويند : ايمان همان صرف عقيده است و عمل هيچ دخلى در آن ندارد ، با وجود ايمان هيچ گناهى ضرر ندارد و با وجود كفر هيچ طاعتى سود نبخشد و در ايمان ميان مردم تفاوتى نيست .\r\nو در ضمن كلامى از اصحاب ملل و نحل نقل كرده است كه : مرجئه ، آنهايند كه على ( ع ) را به مرتبهء چهارم تأخير اندازند و به اين تفسير با شيعه\r\n\r\n","description":"","footnote":"","page_name":" 744 ","page_number":744},
  {"content":"\r\n\r\nمقابل شوند ، و مرجئه چهار تيره باشند : 1 - مرجئهء خوارج 2 - مرجئهء قدريه 3 - مرجئهء جبريه 4 - مرجئهء محض . انتهى .\r\nو برخى از گفتار در بارهء آنان گذشت و مقصود از مرجئه در اين حديث همان است كه در آغاز گفتيم زيرا آنان صرف اعتقاد به خدا و رسول را ايمان دانند و گرچه آن معتقد مرتكب قتل امام و مؤمنانِ اخيار گردد پس آنها بدين كردار رضا داده و از آن باك ندارند و حكم كنند كه خدا آنها را بدين كردار عذاب نكند و از اين رو آنها را مرجئه خوانند چون عذاب را از گناه پس اندازند ، و ممكن است مقصود از آنها در اينجا مطلق مخالفين باشند زيرا همهء طوائف مخالفان بر اصل فاسدِ خود ( كه عبارت از انتخاب خليفه به رأى مردم است ) قتل كسى كه بر خلفاء جور بشورد درست دانند و تصويب كنند و گرچه آن شورشى از ائمهء دين و اولاد سيد المرسلين باشد و آنها همه بدين كار راضى و خشنودند و استشهاد به آيه هم براى اثبات اين است كه خشنود به كارى و مصوب آن حكم قاتل را دارد در شقاوت و كيفر ، و بايد دانست كه اين آيه نقل به معنى شده است و با لفظ آن كه در آل عمران است موافق نيست كه : «  الَّذِينَ قالُوا إِنَّ اللَّهَ عَهِدَ إِلَيْنا أَلَّا نُؤْمِنَ لِرَسُولٍ  » بيضاوى گفته است :\r\nمقصود از اين قائلين ، كعب بن اشرف و مالك وحيى و فنحاص و وهب بن يهود است . از مجلسى ( ره ) - ممكن است اين حديث در زمان بنى اميه صادر شده باشد كه اهل شام بنى اميه و پيروانشان بودند و همه منافق بودند و به زبان اظهار اسلام داشتند و در دل كافر بودند و منافقان از كفار بدترند و در ته دوزخند و هم آنها بودند كه امير المؤمنين ( ع ) را سب مىكردند و آن خود كفر بزرگى بود كه نصاراى روم مرتكب نمىشدند و محتمل است اين كلام بر پايهء اين باشد كه مطلق مخالفان غير مستضعف از كفار بدترند چنانچه از بسيارى از اخبار برآيد و اختلاف ميان اهل اين شهرها بر پايهء اختلاف مرتبهء\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nآنها است در رسوخ به مذاهبِ باطلِ خود و تعصب براى آن و شك نيست كه ناصبى بدتر از كافر است و نسبت اهل مكه به كفر آشكارا براى اظهار دشمنى با خاندان پيغمبر ( ص ) است كه تاكنون برآنند و روز عاشورا را بزرگترين اعياد خود دانند . از مجلسى ( ره ) - « اى معرفة ان محمداً رسول اللَّه » ممكن است اين يك قسم از مؤلفة قلوبهم باشد و قسم ديگرش اين است كه به رسالت اقرار دارند و در بعضى از آنچه پيغمبر ( ص ) آورده است شك كنند مانند ولايتِ امير المؤمنين و وضع تقسيم اموال و بخش ثروت و مانندِ آن و محتمل است اين خبر شامل هر دو باشد و مقصود اين باشد كه به طورِ كامل اقرار به رسالت ندارند به اينكه آن را قبول ندارند يا برخى مقرراتِ آن را قبول ندارند و منافاتى ميان اخبار نباشد .\r\nو بدان كه مؤلفة قلوبهم يك صنف از مستحقانِ زكاتند كه در قرآن بيان شده است و از اين اخبار برآيد كه اينها مردمى بودند كه به مسلمانى گرائيده ولى در آن پا برجا نبودند يا منافق بودند و يا در شك بودند و خدا حصه‌اى از زكات و غنيمت بدان‌ها داد تا دل آنها به مسلمانى الفت گيرد و در جهاد با مشركان از آنها كمك خواسته شود .\r\nابن اثير در نهايه گويد : ضمن حديث حنين است كه پيغمبر ( ص ) فرمود : من به مردمى كه تازه مسلمانند و به دوران كفر نزديكند عطا مىدهم تا آنها را به اسلام الفت دهم . از مجلسى ( ره ) - داستان حنين اين است كه پيغمبر ( ص ) در ماه رمضان سال هشت هجرت مكه را فتح كرد و هنوز چند روزى از ماه رمضان مانده بود كه براى نبرد با هوازن و ثقيف به حنين رفت و چون دو گروه به هم برخوردند مسلمانان گريختند و خدا آنها را يارى كرد و برگشتند و مشركين در اوطاس شكست خوردند ، و مسلمانان همهء اموال و خاندان آنها را\r\n\r\n","description":"","footnote":"","page_name":" 746 ","page_number":746},
  {"content":"\r\n\r\nبه غنيمت گرفتند و برخى از آنها به نخلهء يمامه گريختند و برخى به گردنه‌هاى كوهستان بالا رفتند و قشونِ رسول خدا دنبال آنها كه به نخله گريختند رفت و برخى گفته‌اند يك شبانه روز در آنجا استراحت كرد و به اوطاس هجوم نمودند و در آنجا جنگيدند و مشركين به طائف گريختند و مسلمانان اموال و اولاد آنها را باز به غنيمت گرفتند و پيغمبر به طائف رفت و تا آخر شوال با آنها جنگيد و چون هلال ذو القعده برآمد از آنجاه به جعرانه كوچيد و غنائمِ اوطاس و حنين را در آنجا تقسيم كرد ، و گفته‌اند شش هزار اسير بوده است . از مجلسى ( ره ) - چون اصناف مسلمانان فراوان شدند طمع آنان دو چندان شده است و دين داران كم شدند و اگر رسول خدا ( ص ) بود همين مسلمانان را تأليف قلوب مىكرد و مقصود اين نيست كه حكم تأليف قلوب در اين زمان جارى است و محتمل است مقصود اين باشد كه امام حق هم به اندازهء توانائى و بسط يد خود تأليف قلوب مىكند زيرا ائمه به برخى مخالفان و مستضعفين براى تأليف قلوبشان عطيه مىدادند يا براى دفع ضررشان ، و امّا امير المؤمنين ( ع ) معروف از روش او اين است كه مأمور بدان نبوده است بلكه برابر تقسيم مىكرد ، آرى منصب به برخى از منافقان مىداده چون زياد بن ابيه و امثالش به حسبِ ظاهرِ اسلامِ آنها و از اخبار برآيد كه امام قائم ( ع ) به روش امير المؤمنين كار مىكند و به مر حق عمل مىكند و آنچه اول گفتم اظهر است .\r\nو بدان كه اصحاب در بقاء سهم مؤلفة قلوبهم در زمان غيبت اختلاف دارند و مشهور ميان آنها سقوط آن است . علامه در نهايه گفته : اگر فرض شود كه نيازى باشد به مؤلفة قلوبهم در زمانِ ما به واسطهء آنكه براى مسلمانان گرفتارى پيش آيد و نيازمند استعانت از افراد كافر شوند اقوى نزد من اين است كه سهم زكات مقرر براى مؤلفة قلوبهم به مصرفِ آنها مىرسد . منظور اين است كه بسيارى مردم مسلمان چشم به گرفتن\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nصدقات دارند و اگر از آنها دريغ شود به خشم آيند . از مجلسى ( ره ) - ظاهر اين حديث اين است كه سهم مؤلفة قلوبهم در همهء ازمنه بجا است و محتمل است مقصود از مؤمنين ائمه باشند و بعيد نيست شامل نوّاب آنها كه فقهاى جامع الشرائطند بشود . از مجلسى ( ره ) - « و انما امرت الملائكة » استفاده حصر دعوت سجده به ملائكه ممنوع است ، آرى اگر فرموده بود : اى ملائكهء من ، ممكن بود از آن استفادهء حصر شود و اين هم معلوم نيست شايد خطاب « اسجدوا » بوده به طور خطاب شفاهى و بىذكر عنوان ملائكه ، آرى در اينكه خدا نقل فرموده كه به ملائكه گفتيم : سجده كنيد ، و اين كلمه شامل شيطان هم هست مجازى است يا از نظر تغليب استعمال شده منافقون آنهايند كه در ظاهر اقرار به پيغمبر دارند و در باطن منكر اويند .\r\nضالّ و گمراه كسى است كه در ظاهر و باطن به آن حضرت اقرار دارد ولى در راه حق خطا رفته و امام را نشناخته . چون اين را فهميدى مىگوئيم كه طيار مىدانست كه منافقين در مؤمنين وارد نيستند در واقع چنانچه ابليس در واقع فرشته نبود و اگر چه در ظاهر از آنها محسوب مىشد و با آنها مخلوط بود .\r\n« أحسن في المسألة » يعنى طيار از مسألهء مورد نظر به طرز خوشى از امام پرسش كرد و دخول منافقان را در خطاب به مؤمنان معيار تشخيص ساخت تا به مقصود خود برسد و سؤال خود را به صورت اعتراض خدا طرح نكند و آن حضرت جواب داد كه منافقين و ديگران در خطاب مؤمنان واردند و به اعجاز مىدانست كه مقصود از اين سؤال چيست ، آن را هم در ضمن جواب درج كرد و فرمود : ابليس هم در خطاب به ملائكه وارد بود چون به صورت ظاهر از ملائكه بود . از مجلسى ( ره ) - بيضاوى در تفسير : « على حرف » گفته :\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nيعنى در مرز دين است و پا برجا نيست مانند كسى كه در كنار قشون بايستد و اگر حس پيروزى كرد بماند و اگر نه بگريزد ، روايت شده كه اين آيه در بارهء عدهء اعراب نازل شد كه به مدينه آمدند و هر كدام تنش سالم بود و اسبش كرّهء خوب مىزائيد و زنش پسر خوب مىآورد و مال و گله‌اش بسيار مىشد مىگفت : از وقتى به اين دين درآمدم جز خوبى نديدم و مطمئن و دل بسته مىشد و اگر بر خلاف آن بود مىگفت : جز بدى نديدم و از دين بر مىگشت . از مجلسى ( ره ) -\r\n« من زعم »\r\nظاهرش اين است كه بدعت در دين موجب كفر است و اين بدعت اگر در اصول دين باشد و يا متضمن انكار يكى از ضروريات دين باشد در آن شكى نيست و از اين باب است انكار امامتِ يكى از ائمهء معصومين ( ع ) و امّا اگر در فروع غير ضرورى باشد كفر بدان معنى است كه بر مرتكبين گناه كبيره اطلاق شود . از مجلسى ( ره ) -  « أَطِيعُوا اللَّهَ  الخ » مورد اطاعت ذكر نشده براى دلالت بر عموم يعنى اطاعتِ آنها در هر دستورى دهند واجب است و اطاعت اولو الامر هم در همه مورد واجب است چنانچه اطاعت خدا و اطاعت رسول در آنها واجب است و بنا بر اين روا نيست كه مقصود از اولو الامر سلطان خلاف كار باشد بلكه جائز نيست جز معصوم مقصود باشد زيرا اطاعتش در اكثر امور روا نيست و تفصيلِ شرح آيه در باب ( ما نصَّ اللَّه و رسوله على الائمه ) گذشت .\r\n« انى قد تركت فيكم امرين »\r\nاگر براى امت مورد تمسكى جز اين دو بود بيان كرده بود و اين حديث مورد اتفاق است ميان خاصه و عامه و جدا نبودنشان از هم به اين سبب است كه قرآن دلالت بر امامتِ آنها دارد و آنها هم گواه حق بودن قرآنند و آن را تأييد مىكنند يا به اعتبار اين است كه همهء قرآن از لفظ و تفسير و تأويل و معنى با آنها است و از هم جدا نيستند يا آنكه در شرف و فضل و حجت بودن و وسيلهء نجات بودن همراهِ يك ديگرند يا اينكه\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nحقيقت آنها يكى است و امير المؤمنين فرموده است : منم كلام اللَّهِ ناطق و تحقيقِ آن در كتاب قرآن بيايد ان شاء اللَّه . از مجلسى ( ره ) - پدرِ شيخ ما بهائى ( قدس سره ) گفته است : در شرح حديث گفته‌اند كه : يعنى مردم را از نظر تعليم ايمان آزاد و رها گذاشتند و آنها را وظيفه‌دار و مكلف بدان نكردند زيرا اگر آنها را بدان مكلف مىنمودند آن را نمىفهميدند و نمىشناختند و اين براى آن بود كه پايهء ايمان عقيده به اهل بيت بود و بنى اميه دشمن اهل بيت بودند و چگونه مردم را به راهى مىبردند كه سبب زوال ملك و دولت آنان باشد به خلاف شرك كه با دولت آنها مخالفت نداشت ، ولى اين تفسير دور است و دورىِ آن نهان نيست بلكه مقصود اين است كه بنى اميه به مردم تعليمات ضد اسلام ندادند از انكار پيغمبر و شوريدن بر على و سبِّ او و اظهار دشمنى با پيغمبر و خاندانش و امثال اينها براى آن كه مسلمانان اين گونه تعليمات را از آنها پذيرا نبودند و تحمل نمىكردند و به عبارت ديگر چون حرص داشتند كه مردم از آنها اطاعت كنند به اظهار تعليمات ايمانى پرداختند و به ترويج شرك جرات نكردند زيرا مردم در اين گونه تعليمات از آنها پيروى نمىكردند .\r\nمن مىگويم ، ظاهراً مقصود امام ( ع ) اين است كه در مزاج بنى اميه يك تعصب عربى و آمادگى كاملى براى ارتجاع وجود داشت و اگر زمينهء مساعدى به دست مىآوردند تعليمات دوران جاهليت كه بر پايهء شرك و بت‌پرستى بود تازه مىكردند و رواج مىدادند ولى نهضت اسلام از نظر رفض شرك و تأسيس توحيد و ايمان به خداى يگانه در محيط عمومى عرب و سائر بشر تأثير كرد و جامعه را تا آنجا پيش برد كه ديگر براى بنى اميه اين فرصت به دست نماند كه تعليمات شركِ دورانِ جاهليت را تازه كنند و از سر بگيرند و با همه مخالفت و كارشكنى كه نسبت به جوهرِ تعليمات اسلام و حقائق قرآن داشتند تا اين اندازه نتوانستند جامعه را به عقب برگردانند كه تعليم شرك را\r\n\r\n","description":"","footnote":"","page_name":" 750 ","page_number":750},
  {"content":"\r\n\r\nدر محيط اسلام و مردم تجديد نمايند و اين اثر هر نهضت عمومى است كه در مزاج مردم مؤثر بشود و چون هر نهضتى نمىتواند به آسانى افكار و آداب پست سابق را ريشه كن كند خواهى نخواهى دچار فشار دسته‌جات ارتجاعى مىشود و در معرض انحراف قرار مىگيرد ولى هيچ وقت نيروى ارتجاع نمىتواند نهضت را از پايه و اساس ويران سازد و به كلى آن را براندازد و مىتواند با مسلح شدن به مقررات نهضت تا حدى از پيش رفت آن جلوگيرى كند و پارهء تعليمات مترقى آن را تحريف نمايد و بدعت‌هاى تفرقه انگيز در آن به وجود آرد .\r\nنهضت مقدس اسلام داراى مقاصد عاليه و تعليمات علمى و عملى بسيار پر مغز و پرارجى بود ولى دچار نيروى اهريمنىِ ارتجاع عربى شد و اين ارتجاع را عمر در دوران حكومتِ خود پايه‌گذارى كرد و حكومت بنى اميه سازمان اجتماعى و تشكيلات حكومت خود را روى آن بنا نمود و تعليمات جوهرى اسلام را تا حدى دچار توقف ساخت و بدعت‌هاى تفرقه انگيز و خطرناكى پديد آورد ولى نتوانست به كلى تعليمات ايمانى را به تعليمات شرك دوران جاهليت منحرف سازد . از مجلسى ( ره ) - مقصود اين است كه هر كه را خدا از ايمان به كفر برد كشف شود كه در باطن مؤمن نبوده است نزد خداوند و تفصيلش اين است كه از سبب نقل ايمان ثابت به كفر پرسيده است و آن را به خدا نسبت داده يا بر وجه مجاز به اعتبار اينكه خدا سلب توفيق كرده و لطف خود را برداشته تا ايمان رفته يا بر وجه حقيقت چون پنداشته كه كفر و ايمان از فعل خدا عز و جل است پاسخ اولى اين است كه خدا عادل است و مردم را به ايمان خوانده نه به كفر و هر كه ايمان آرد و بر آن پايد خدا او را به كفر برنگرداند و توفيق و لطف خود را هرگز از او دريغ نكند و مؤمن از دنيا برود و اگر به ظاهر مؤمنى كافر شده كشف شود كه ايمانِ او عاريه بوده است .\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nو تقرير جواب بنا بر وجه دوم اين است كه خدا عادل است و ستم نكند و اگر ايمان و كفر و تبدل آنها كار خدا باشد جور و ظلم بر خدا لازم آيد و كارِ خدا در موضوع ايمان و كفر همان دعوت به ايمان است نه كفر و رهبرى مردم به سود ايمان و زيان كفر و هر كه ايمان آرد و بر آن پايد خدا او را به كفر نبرد و از او سلب توفيق نكند .\r\n« قلت فيكون الرجل كافراً » خبر داده است و يا پرسيده است حمل بر خبر ظاهر كلام است و پرسش بر اين پايه است كه چون سائل از پاسخ امام ( ع ) به پرسش اول دريافت كه خدا كسى را از ايمان به كفر به در نبرد اين را پرسيد كه كافر ثابت را خدا به ايمان مىبرد به وسيلهء توفيق و لطف خود يا نه ؟ و پاسخ امام بر خبرى كه طرح شده روشن است و آن را رد كرده و فرمود :\r\nخدا كافر را هم هدايت و رهبرى كرده است زيرا فطرتِ او آمادهء پذيرش هدايت است و عنايت الهيه هم شامل حال او هست ولى اگر پرسش باشد امام پاسخ صريحى بدان نداده است و در عوض يك قاعدهء كليه را بيان كرده كه دانستنِ آن اهم است و آن اين است كه :\r\nخدا همهء مردم را به فطرتِ پاك و ساده آفريده و استعداد خوبى و بدى در همه است و وسيلهء هدايت را هم به بعثت انبياء و رسل براى همه فراهم ساخته زيرا رسولانِ خدا همه را به ايمان دعوت مىكنند و به راه خير مىبرند و از راه كفر و بدى باز مىدارند ، برخى از اين وسائل هدايت الهيه بهره‌مند مىشوند زيرا فطرت خويش را فاسد نكردند و انديشه در آغاز و انجام خود كنند كه از كجا آمده‌اند و به كجا مىروند و نداى حق را به گوش هوش مينيوشند و لطف و توفيق و رحمت خدا را دريابند چنانچه خدا فرموده است ( 69 سوره عنكبوت ) : « و آن كسانى كه به درگاه ما تلاش مىكنند بىشك آنان را به راه‌هاى خود رهبرى كنيم » و برخى از وسائل هدايت خدا بهره نبرند چون فطرت خود را تباه كنند و نينديشند و از نداى حق رو گردانند و رحمت و لطف\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nو توفيق خدا از آنها سلب شود و اين معنى عدم هدايت است تا آنكه گويد :\r\nظاهر اين است كه كلام راوى پرسش از امام باشد و حاصل جواب امام ( ع ) اين است كه خدا بنده‌ها را به فطرت ايمان پذيرى آفريده و به وسيلهء ارسال رسل و اقامهء حجج ، حجت خود را بر همه تمام كرده و كسى را به كفر وادار نكرده ، نه از نظر آفرينش و نه از نظر آموزش و پرورش لكن برخى مشمول لطف خاص شدند كه باعث تأييد آنها به گرويدن به خدا شده و برخى به سوء اختيار از اين لطف خاص بركنارند و كافر گردند و با اين حال مجبور به كفر هم نيستند و همين معنى امر بين الامرين است .\r\nو محتمل است كه مقصود اين باشد كه اعطاى فطرت و ارسال رسولان براى هدايت است برخى از اين هدايت عامه بهره‌مند شدند و مؤمن شدند و برخى بر كنار شدند و كافر شدند و اين معنى به مسلك متكلمين موافق‌تر است و معنى اول با اخبار ديگر سازگارتر است و اللَّه اعلم بحقيقة الاسرار .\r\nسپس بايد بدانى كه اصحاب در اينكه ممكن است ايمان برود و كفر به جاى آن آيد اختلاف دارند . شهيد ثانى ( ره ) گفته : اكثر اصوليين تجويز كرده‌اند كه مؤمن كافر شود چون مانع عقلى ندارد و آيهء قرآن هم بر آن دلالت دارد چنانچه خدا فرموده است ( 137 سوره نساء ) : « به راستى آنها كه مؤمن شدند و پس كافر شدند و باز مؤمن شدند و سپس كافر شدند و سپس به كفر خود افزودند خدا آنها را نيامرزد » . ( 100 سوره آل عمران ) : « اى كسانى كه ايمان آورديد اگر از جمعى از اهل كتاب فرمان بريد شما را كافر كنند بعد از ايمان داشتنِ شماها » .\r\nو به علاوه اخبار و احكام راجع به مرتد فطرى هم دلالت دارند كه مؤمن كافر مىشود .\r\nولى سيد مرتضى منكر شده و اخبار و آيات را به مؤمن زبانى حمل كرده است نه مؤمن واقعى و قلبى و گفته : هر كه اظهارِ كفر كند كشف شود\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nكه از اول ايمان نداشته و ايمانِ او صرف اظهار زبانى بوده . و بعد از شرح مفصلى كه از شهيد نقل كرده است گفته است :\r\nمن گويم ، حق اين است كه ايمان چون به حدّ يقين رسد زوالش ممكن نيست ولى ايمان به اين حد بسيار نادر است و مشكل و مورد تكليف عمومى نيست و ايمان اكثر خلق كه بدان مأمورند همان تحصيل اطمينان است و زوال آن ممكن است و درجات ايمان بسيار است و زوال برخى هم ممتنع است ولى برخى مراتب آن ممكن است زائل شود و به حال شك و بلكه انكار برگردد و اين ايمان معار است . از مجلسى ( ره ) -\r\n« خلق خلقاً للايمان »\r\nگفته شده كه لام براى بيان عاقبت است يعنى خلقى آفريد كه در علم ازلى سرانجام آنها ايمان بوده كه پيغمبران و اوصياء و پيروان مؤمن ثابت آنانند و خلقى هم در علم ازلى به سرانجام كفر رسند و خلقى هم در اين ميان مرددند و ايمانى به عاريت دارند .\r\nمن گويم ، بنا بر اين تفسير بايد دو قسم بيشتر نباشد زيرا آن دسته از مرددين كه به سرانجام ايمان بمانند و بميرند در فرقهء اولند و آن ديگر در فرقهء دوم و بهتر اين است كه گفته شود چون خدا حال خلق را مى دانست آن دسته را كه راسخ در ايمان مىدانست گويا براى آن آفريد و آن دسته را كه ثابت در كفر مىدانست گويا براى همان آفريد و آنها را كه متزلزل و دو دل مىدانست گويا چنانشان آفريد و ظاهر اين است كه مقصود از فلان أبو الخطاب است و نام او را نبرده براى مصلحتى زيرا او را پيروان بسيارى بود كه از تصريح به نام او در ضمن انتقاد بيمِ مفسده مىرفت و شايد اشاره به ابن عباس باشد كه از على منحرف شد و اموال بصره را برداشت و به حجاز گريخت و ميان او و آن حضرت نوشته‌ها رد و بدل شد كه دليل بر شقاوت و ارتداد او است . از مجلسى ( ره ) - أبو الخطاب محمد بن مقلاص اسدى\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nكوفى است در آغاز كار به ظاهر از بزرگان اصحاب امام صادق ( ع ) بود سپس برگشت و مذاهب باطلى بدعت نمود و امام صادق ( ع ) او را لعن كرد و از او بيزارى جست از آن جمله است كه از امام صادق روايت شده : بار خدايا أبا الخطاب را لعنت كن كه مرا بيمناك كرده ايستاده و نشسته و در ميان بسترم .\r\nو روايت شده كه امام صادق را خدا مىخواند و خود را پيغمبر مبعوث از طرف او بر اهل كوفه . از مجلسى ( ره ) - خدا تعالى فرموده است ( 98 سوره انعام ) :\r\n« و او است آنكه شما را از يك نفس آفريده است و ثابت و غير ثابت است و به طور امانت » بيضاوى گفته : استقرار در پشت پدران است يا روى زمين و به طور امانت در رحم مادران و زير زمين ، يا مقصود محل استقرار و امانت سپارى است و در قرائت ابن كثير و بصرىها مستقر به كسر قاف است كه اسم فاعل باشد و مستودع به صيغهء اسم مفعول يعنى برخى شما برجائيد و برخى سپرده‌ايد ، انتهى . و شايد تأويل امام به قرائت دوم چسبانده‌تر باشد يعنى برخى ايمان برجا داريد و برخى ايمانى عاريت يا برخى در ايمان برجائيد و برخى نابرجا . از مجلسى ( ره ) -\r\n« فاذا هو دعا »\r\nدر اين تعبير تشويق به دعا شده است براى حسن عاقبت و كج‌رو نشدن چنانچه شيوهء مردمان خوب بيش از ما بوده است و اين حديث دلالت دارد كه بقاى ايمان و رفتن ايمان به سبب كار خود انسان است زيرا او به سبب كارهاى خود سزاوار توفيق مىشود و يا سزاوار خذلان و بىتوفيقى مىگردد و خلاصهء گفتار در اينجا اين است كه :\r\nهر كدام از ايمان و كفر گاهى ثابت و تغيير ناپذيرند و گاهى لرزان و قابل زوال زيرا بسا كه دل به حد كامل روشن شود و رخنهء بىايمانى در آن\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nنماند و هر حقى در آن پابرجا گردد و اگر سخت تيره و تار گردد كفرش ثابت شود و هر چه باطل است در آن جا گيرد و اگر ميانه حال باشد و تاريك و روشن در حال لرزش و ترديد ميان ايمان و كفر است و اگر تيرگى غالب آيد به كفر گرايد و اگر روشنى فزايد مؤمن بماند و چنين دلى از ايمان به كفر دست به دست مىشود و بايد روى به خدا آرد و به درگاه او زارى كند و دعا كند و بكوشد تا مبادا ايمانش از دست برود و بىايمان بميرد . از مجلسى ( ره ) -\r\n« هذا كله لمن لم ينتفع »\r\nيعنى هر كس عمل كند بدان چه بيند و داند از عقائد و احكام و اعمال و اخلاق و آداب\r\n« اثبت له الشهاده »\r\nيعنى خدا و فرشته‌ها و حجج الهى و همهء مؤمنان به نجاتِ او گواهند . از مجلسى ( ره ) - گفته شده كه چون خلقت دنبال علم است و خدا هر چيزى را پيش از آفرينشِ آن مىداند چنانچه پس از آفرينش آن و دلِ مؤمن به اختيار خودش موصوف به ايمان است درست باشد اين تعبير كه خدا آن را با ايمان آفريده و اين مستلزم جبر بر ايمان نيست . و مقدارى كه از آيه ذكر نشده « و هر كه را خواهد گمراه سازد دلش را تنگ و گرفته دارد » تا « گويا مىخواهد به آسمان بالا برود » - كنايه از اينكه پذيرفتن اسلام بر او بسيار سخت و دشوار است بمانند بالا رفتن به آسمان . از مجلسى ( ره ) - و همانا دل مشرك را وارونه دانسته براى آنكه چيزى از حقائق در آن جا نكرده به خلاف منافق كه حق و ايمان در دلش گذر دارد و گرچه آن را نگاه نمىدارد . از مجلسى ( ره ) - از براى روح انسانى منزل‌ها است در سير به سوى خدا :\r\n1 - عالم محسوسات 2 - عالم تخيلات 3 - موهومات 4 - معقولات ، و او در اين منزل است كه از ساير حيوانات جدا مىشود و امتياز دارد و در آنجا\r\n\r\n","description":"","footnote":"","page_name":" 756 ","page_number":756},
  {"content":"\r\n\r\nچيزها بيند كه از عالم حس و خيال و وهم بيرون است و در آنجا جان اشياء و حقائق آنها را بيند و براى آن عرض عريض و زمينهء پهناورى است كه آغازش عالم انسان است و انجامش عالم فرشتگان است و بلكه برتر از آن و آن معراج بشر و اعلا عليين او است چنانچه سه منزلِ اول اسفل السافلينِ او است و بزرگترين اسباب معراج او بريدن علاقه است از دنيا و اعراض از آن است به تمامى و پائيدن بر اين حالت است كه سبب رسيدن به حالت شريفى است كه مرتبهء عين اليقين است و براى او در اين مرتبه توانائى بر كارهاى غريب و عجيبى است به اذن خداوند تعالى چون دست دادن با فرشته‌ها و راه رفتن روى آب و هوا و ديگر آنها و از اينجا دانسته شود كه كرامت و كارهاى برتر از عادت از اولياء خدا مورد انكار نيست چنانچه برخى علماء پنداشته‌اند . از مجلسى ( ره ) -\r\n« فعلم ان اللَّه مطلع عليه »\r\nشايد مقصود علمى است كه در نفس اثر كند و عمل به بار آرد و گر نه هر مسلمانى به اين امور معترف است و هر كه منكر باشد كافر است و هر كه مراقبت پيوستى در اين امور كند و به درستى در آنها بينديشد به ندرت گناه از او سرزند و اگر هم سرزند دنبالش پشيمان و ترسان است و در حقيقت تائب است و گرچه به زبان طلب آمرزش نكند . از مجلسى ( ره ) - مولا ، يعنى شيعهء او بوده و يا آزاد كردهء او ، و وابستهء قبيله را هم مولاى آن قبيله نامند .\r\nفاش‌كنندهء گناه از نظر بىشرمى و بىباكى بىتوفيق خواهد شد . . .\r\nاين روايت دلالت دارد كه نهان داشتن طاعات به از آشكار نمودنِ آنها است چون از رياء و سمعه به دور است . و گفته شده : اظهار افضل است و برخى اظهارِ واجبات را افضل دانند زيرا چون واجب است موجب عدم تهمت است ولى در مستحبات اختفاء اولى است . از مجلسى ( ره ) - اين روايت دلالت دارد كه بر قصد گناه\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nمؤاخذه‌اى نيست ، و اين دو وجه دارد :\r\n1 - گناهى است خرد كه ترك عمل كفارهء آن نگردد .\r\n2 - قصد گناه به هيچ وجه خوبى و بدى نداشته باشد چنانچه جمعى بدان قائلند ( و گويند تجرى موجب عقابى نيست ) و اولى روشن‌تر است ، آرى اگر محض خطور در دل باشد بىاختيار او تكليفى نسبت بدان ندارد و تفصيل آن در باب بث ايمان بر جوارح گذشت و هم در باب وسوسه . و محقق طوسى در تجريد گفته است : ارادهء بد ، بد است و تفصيلش اين است كه آنچه در دل باشد بر سه گونه است :\r\n1 - خاطرات ناگهانى بىتصميم و استقرار و گذشت كه مؤاخذه‌اى ندارند و در آن ميان امت ظاهراً خلافى نيست .\r\n2 - توجه و حديث نفس بر وجه اختيار كه كارى بكند و يا نكند و اگر آن حسنه باشد يك حسنه محسوب گردد تا آخر مضمون اين حديث .\r\n3 - عزم و تصميم و توطين نفس بر كردن و يا نكردن و اين مورد اختلاف است ( و موضوع بحث در باب تجرى است ) و اكثر اصحاب گفته‌اند :\r\nمؤاخذه ندارد ، طبق ظاهر اين اخبار و اكثر عامه و متكلمين و محدثين گفته‌اند :\r\nمسئوليت دارد ولى در خور همان عزم بر گناه نه به اندازهء خود آن گناه زيرا آن را نكرده است و اگر كرد گناه دومى است زيرا :\r\n1 - خدا فرمايد ( 19 سوره نور ) : « راستى كسانى كه دوست دارند كه هرزگى در بارهء آن كسانى كه مؤمن هستند فاش شود از آن آنها است عذابى دردناك » و هم فرمايد ( 12 سوره حجرات ) : « كناره كنيد از بسيارى گمان‌ها زيرا برخى گمان‌ها گناه است » .\r\n2 - اخبار بسيارى كه دلالت دارند حسد و خوار شمردن مردم و قصد بد در بارهء مردم حرام است و احاديث داله بر عدم مؤاخذه را حمل به صرف توجه به گناه كرده‌اند كه به عزم و تصميم نرسد .\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nو منكران ، دو آيه را مخصوص به اظهار فاحشه ( زنا ) و مظنون دانسته‌اند چنانچه از سياق آنها برآيد و از دليل ديگر هم جواب داده‌اند كه مورد بحث در اين مسأله عزم بر عملى است كه صورت خارجى آن حرام است و اما آنچه صورت خارجى ندارد و همان وجود قلبى دارد چون عقائد و اخلاقِ بد محل خلاف نيست و حرمت آن مسلم است و خوار شمردن مردم و سوء نيت به آنها اگر با عملى اظهار شود حرام است و اگر صرف تصميم باشد حرمت آن مورد بحث است و دليلى ندارد .\r\nشهيد ( ره ) در قواعد گفته است : نيتِ گناه ، نه عقابى دارد و نه مذمتى تا آنكه مرتكب آن شود و در اخبار عفو از آن ثابت است و اگر نيتِ گناه كرد و عملى را كه گناه مىدانست مرتكب شد و معلوم شد كه آن عمل گناه نبوده ، آيا اين نيت اثرى دارد يا نه ؟ دو وجه دارد :\r\n1 - آنكه اثرى ندارد و عقوبت و ذمى بر آن مترتب نشود زيرا در واقع گناهى نبوده است و در حقيقت نيتى مجرد از ارتكاب گناه است و عفو شده .\r\n2 - موجب عقوبت است زيرا دلالت بر هتك حرمت مولى دارد و بر جرأت بر گناه ، و برخى اصحاب گفته‌اند : اگر مباح را به صورت مسكر بنوشد و نمايش دهد كه شرب خمر مىكند كار حرامى كرده است و شايد حكم به حرمت چنين عملى براى مجرد نيت نباشد بلكه به اعتبار عمل خارجى باشد به عنوان نمايش و اظهار گناه و محل بحث در صورى است :\r\n1 - زنى را در منزل ديگرى يابد و به گمان اينكه بيگانه است بگايد و برآيد كه زن خودش بوده يا كنيز خودش بوده است .\r\n2 - زن خود را به گمان اينكه در حيض است و طى كند و برآيد كه پاك بوده .\r\n3 - خوراكى را از دست ديگرى بربايد و بخورد و دانسته شود كه از خودش بوده است .\r\n\r\n","description":"","footnote":"","page_name":" 759 ","page_number":759},
  {"content":"\r\n\r\n4 - گوسپندى را پندارد از ديگرى است و سر ببرد و دانسته شود كه از خودش بوده است .\r\n5 - كسى را بىگناه پندارد و او را بكشد و برآيد كه خونش هدر بوده است ( چون كافر حربى و مرتد فطرى ) .\r\nيكى از عامه گفته است : ارتكاب اين كارها موجب فسق است زيرا دلالت بر بىباكى بر گناه دارند و هم سبب عقاب در آخرت است عقابى ميان كبيره و صغيره و هر دو حكم او بىدليل و غيب گوئى است .\r\nشيخ بهائى ( ره ) در حاشيهء قواعد گفته است : مقصود شهيد اين است كه نيت گناه ، گناهى است كه از آن عفو شده است نه اينكه اصلًا گناه نيست . و سپس گفته : حرام بودن عزم بر گناه در نزد عامه و خاصه شكى ندارد و كتب فريقين از تفاسير و جز آن از آن پر است بلكه اين مطلب از ضروريات دين است و سپس برخى از كلام خاصه و عامه را نقل كرده است :\r\n1 - در جوامع ضمن تفسير قول خدا تعالى : «  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  » گفته : به انسان گويد : چرا شنيدى آنچه را روا نبود براى تو كه بشنوى و چرا نظر كردى در آنچه را بر تو روا نبود كه نظر كنى بدان و چرا عزم كردى بر آنچه بر تو حلال نبود كه بر آن عزم كنى ، انتهى . و در مجمع البيان هم قريب به همين مضمون را دارد و بيضاوى و ديگران از علماى عامه هم در تفسير اين آيه گفته‌اند كه : دلالت دارد بر اينكه بنده به عزم بر گناه مؤاخذه دارد . و عبارت كشّاف و تفسير كبير فخر رازى هم با عبارت مجمع البيان در تفسير آيه موافقت دارند .\r\n2 - سيد مرتضى در كتاب تنزيه الأنبياء در ذكر قول خدا تعالى : «  إِذْ هَمَّتْ طائِفَتانِ مِنْكُمْ أَنْ تَفْشَلا وَ اللَّهُ وَلِيُّهُما  » « وقتى كه دو طائفه از شما متوجه شدند كه سست شوند و دست از جهاد بكشند و خدا ولى آنها بود » گفته است : همانا مقصود خدا تعالى اين است كه سستى و ترك جهاد بديشان\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nخطور كرد و اگر مقصود از همّ در اينجا عزم و نيت باشد خدا ولى آنها نمىبود سپس گفته است ارادهء معصيت و عزم بر آن گناه است و قومى تجاوز كرده‌اند تا آنجا كه گفتند : عزم بر كبيره گناه كبيره است و عزم بر كفر ، كفر است ، انتهى كلامه ( نوّر اللَّه مرقده ) و كلام صاحب كشاف و بيضاوى و ديگران در تفسير اين آيه با كلامِ او موافق است و به علاوه فقهاء تصريح دارند كه اصرار بر صغيره در حكم كبيره است و آن فعلى است چون مداومت بر صغيره و حكمى و آن عزم بر ارتكاب هر صغيره‌اى است بدان دست يابد و بالجمله تصريحات مفسران و فقهاء و اصوليون در اين موضوع بيش از شمار است و بحث در آن توضيح واضحات است و هر كه در كتب خاصه و عامه بررسى كند شكى ندارد در آنچه ما گفتيم .\r\nاگر اعتراض كنى كه از ائمهء ما رواياتى رسيده است مشعر بر اينكه عزم گناه ، گناه نيست سپس همين خبر را ذكر كرده است و آنكه بعد از آن است و سپس گفته احاديث بسيارى در كافى و كتب ديگر بدين مضمون رسيده است .\r\nمن جواب گويم كه اين احاديث هيچ دلالتى ندارد بر آنچه تو پندارى كه عزم بر معصيت ، معصيت نباشد و همانا دلالت بر اينكه هر كه نيت گناه مخصوصى كند چون مىخوارى يا زنا مثلًا و آن را نكند آن گناهى كه قصد آن را كرده و نكرده بر او نوشته نشود و اين غير از اين است كه عزم بر گناه اصلًا گناه نيست و عقوبتى ندارد و از آن عفو شده است - پايان نقل از مجلسى ( ره ) .\r\nدر اينجا دو مسأله طرح مىشود :\r\n1 - آيا اگر كسى قصد گناهى كرد و از آن منصرف شد و آن را نكرد مجرد همان قصد گناه گناه است يا نه ؟ .\r\n2 - اگر كسى به قصد ارتكاب گناه عملى كرد و موافق آن گناه نشد\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nچنانچه معتقد شد اين ظرف شراب است و به قصد شراب خوردن آن را نوشيد و معلوم شد آب بوده و يا شربت مباحى بوده است آيا نيتِ او و يا عمل او و يا مجموع نيت و عمل او حرام است و مرتكب حرامى شده است يا نه ؟ .\r\nدر مورد دوم ، نيت شديدتر بوده و دنبال آن جرات و هتك حرمت آمده است و مورد بحث در مسأله تجرى معروف همين است .\r\nاما پاسخِ مسألهء - 1 - اين است كه چنانچه شهيد در قواعد گفته است : نه عقابى دارد و نه ذمى ، و مورد نص اخبار اين باب است و توجيهى كه از سيد ( ره ) از براى اخبار اين باب شده كه مقصود اين است كه اگر كسى قصدِ مى خوارى و زنا كند و آن را نكند گناهِ مى خوارى و زنا ندارد و گناهِ ديگر بر قصدِ آنها دارد ، بسيار ركيك و در حكم طرح اين اخبار است زيرا به مجرد قصد شرب خمر اگر كسى را مىخوار شمارند به او ظلم كرده‌اند و افتراء بسته‌اند و تعالى اللَّه عن ذلك ، اين يك حقيقت روشن و عقلى است كه صرف قصد مىخوارى ، مىخوارى نيست و صرف قصد زنا ، زنا نيست و اگر عقوبتى بر مى خوردن و زنا كردن باشد بر صرف قصد آنها بىارتكاب عمل آنها بار نمىشود و اگر معنى اين اخبار اين باشد حمل بر توضيحِ واضحات است و از قبيل اين است كه گويند : ( هر چه در جوى مىرود آب است ) و بيان آن شأن امام نيست و به علاوه اين اخبار در مقام امتنان است و كسى كه مى خوار نيست و زنا نكرده به او گويند ما تو را به مى خوارى و زنا عقوبت نكنيم ، امتنانى ندارد و امتنان به اين است كه بر قصد گناه هيچ ترتيب اثرى نشود و هيچ گونه عقوبتى مترتب نگردد چنانچه شهيد فرموده است كه : نه ذمى دارد و نه عقابى و عفو از آن ثابت است .\r\nو به همين سستى است كلام شيخ بهائى ( ره ) كه حرمت عزم بر معصيت را از ضروريات دين شمرده در صورتى كه شهيد ثانى ( ره ) عدم حرمت آن را به عنوان يك قاعدهء مذهبى كه مشعر بر اجماع مسلمانان و يا\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nخصوص مذهب شيعه است در كتاب خود ثبت كرده است زيرا قواعدى كه علماى بزرگ ثبت مىكنند صرف بيان فتوى و عقيدهء خودشان نيست بلكه يك حقيقت مذهبى و يا دينى را به عنوان يك قاعده ثبت مىكنند و اين چه ضرورى دينى و يا مذهبى است كه مانند شهيد ثانى ( ره ) بر خلاف آن تأسيس قاعده مىكند و آن را از مسَلّماتِ مذهب مىشمارد .\r\nو اما پاسخ مسألهء - 2 - كه در حقيقت به سه پرسش بر مىگردد :\r\n1 - فعلى كه به عنوان تجرى انجام شده چون نوشيدن آبى به عقيدهء شراب حرام است يا نه ؟ .\r\n2 - نيت گناهى كه اين فعل بر آن مترتب شده حرام است يا نه ؟ .\r\n3 - مجموع اين قصد و فعل حرام است يا نه ؟ .\r\nاما پاسخ سؤال اول اين است كه حرام نيست زيرا دليلى بر حرمت آن وجود ندارد و صرف اعتقاد ، مرتكب عنوانى براى آن نمىشود كه بدان مشمول دليل حرمت گردد .\r\nو اما پاسخ بر سؤال دوم اين است كه عزم بر گناه با انجام عملى كه در ذات خود گناه نيست با قصدى كه از آن منصرف شود تفاوتى ندارند زيرا انصراف از قصد گناه اعم از اين است كه براى پشيمانى باشد و براى رضاى خدا يا براى دفع ضرر دنيوى و يا حفظ آبرو و يا براى آنكه بعد از نهايت تلاش دستش بدان عمل خلاف نرسيده و عموم اخبار اين باب شامل همهء اقسام مىشود و بلكه مورد بحث را هم شامل است و صدق مىكند كه قصد گناه كرده و آن را نكرده و خواسته مى بنوشد و ننوشيده ، و به جاى آن آب نوشيده و خواسته زنا كند و نكرده و به جاى آن با حلالِ خود جماع كرده است و از نظر اينكه قصد گناه لكهء سياهى است در بندگى و از نظر عقل و خرد زشت است فرقى ميان قصد مجرد و قصدى كه دنبال آن كار غير منطبق بر گناه باشد نيست و به هر صورت قصدِ گناه و تصميمِ آن زشت است و هر چه جدىتر باشد\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nزشت‌تر است ولى حكم به حرمتِ آن با وجود اخبارِ اين باب مشكل است و در صورتى كه ذات فعل حرام نباشد و قصد آن هم مورد عفو باشد حكم به حرمت مجموع وجهى ندارد . از مجلسى ( ره ) - بوى خوش قصدِ كار خير و بوى بد قصدِ كار بد معنوى باشد و فرشته‌ها آن را دريابند .\r\n« لصاحب الشمال »\r\nيعنى تو از او دور شو كه با او كارى ندارى ، يا منظور اين است كه تو نبايد چيزى بنويسى چنانچه در بعضى نسخه‌ها به جاى قم ، قف آمده ، يعنى دست باز دار يا اشار به اين است كه مؤمن تا قصد گناه نكند به هر نفسى برايش حسنه‌اى نويسند . از مجلسى ( ره ) - و المراد\r\n« به من كن فيه »\r\nاين است كه مؤمن مستحق اين خصال باشد زيرا اين خصال در جز مؤمن نباشند چنانچه دانستى و بدان كه هلاكت در قولش « يهلك » به معنى زيان و استحقاقِ عقاب و در كلمهء « هالك » به معنى گمراهى و شقاوت طبعى است .\r\nو قوله « فان اللَّه عز و جل . . . الخ » از كلام رسول خدا است و ممكن است دنبالهء سخن فرشته باشد .\r\nاين ذكر استغفارى كه بيان كرده است فرد افضل است نه اينكه براى انحصار بدان ذكر شده باشد . از مجلسى ( ره ) - مفسران در تعبير توبهء نصوح چند وجه گفته‌اند :\r\n1 - توبهء اندرز بخش كه مردم را بمانندِ خود تشويق كند چون آثار خوبش در توبه كارها آشكار شده .\r\n2 - توبهء خالص و پاك براى رضاى خدا كه به منظور خدا از گناه پشيمان شده باشد نه از ترسِ دوزخ و يا طمع در بهشت . و محقق طوسى گفته است : پشيمانى از گناه به خاطر ترس از دوزخ توبه نيست .\r\n\r\n","description":"","footnote":"","page_name":" 764 ","page_number":764},
  {"content":"\r\n\r\n3 - توبهء رفوكننده از نصاحت به معنى خياطت زيرا به وسيلهء آن هر آنچه از پردهء ديانت پاره شده دوخت شود و توبه كار را با اولياءِ خدا و دوستانِ او بهم گرد آورد .\r\n4 - توبهء توبه كارِ ناصح ، يعنى توبه‌اى كه از روى اندرزگيرى و بر وجه كامل باشد كه تمامِ آثار گناه را از دل ريشه كن كند به وسيلهء اينكه خود را در بوتهء رياضت آب كند و تيرگى گناهان را از آن بزدايد و به پرتو حسناتش بيارايد ، شيخ طبرسى در تفسير اين آيه از امير المؤمنين ( ع ) روايت كرده است كه :\r\nتوبه ، بايد شش چيز را دارا باشد : از گناهان گذشته پشيمانى و براى واجباتى كه از دست رفته جبران و تدارك و نسبت به مظالم و حقوق مردم كه بر عهده دارد رد كند و از طرف‌هاى خود حلاليت طلبد و عزم كنى كه برنگردى و خود را در طاعتِ خدا لاغر كنى به اندازه‌اى كه در نافرمانىِ خدا پرورش دادى و به خود بچشانى تلخى طاعتِ خدا را چنانچه به او چشاندى شيرينى گناه را . و سيد رضى هم همين مضمون را در نهج البلاغه از على ( ع ) نقل كرده است ، و يكى از اكابر گفته : در جلا دادنِ آينه تنها قطع نفس و دود سياه بس نيست بلكه بايد آن را صيقل داد و آنچه سياهى بر جرمش نشسته پاك كرد و دل هم بمانند آينه است به مجرد ترك گناه پاك نشود بلكه بايد جرم گناهانِ گذشته را هم كه بر آن نشسته پاك كرد و به نور طاعتش روشن ساخت . اين آيه در بارهء ربا است و از بيضاوى نقل شده است كه :\r\nيعنى به هر كس پند خدا در بارهء خوددارى از ربا برسد و او هم از آن دست باز دارد و پيروى از غدقن خدا را بنمايد آنچه ربا پيش از ابلاغ حكم خدا به او گرفته است از آن او است و از او پس گرفته نمىشود و موعظه را به توبه تفسير كرده است يعنى پندپذيرى همان توبه است و در اينجا مصدر به معنى مجهول\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nآن تفسير شده است و حاصل اين است كه هر كه اين پند را پذيرد و بر آن بپايد از گذشتهء او كه به نادانى انجام شده خدا گذشت كرده است . از مجلسى ( ره ) - قوله\r\n« و أحب العباد »\r\nگويا مقصود اين است كه خدا دستور توبهء نصوح داده ولى اگر توبه را شكست و باز هم توبه كرد خدا او را دوست‌تر دارد از آنها كه توبه نكنند يا مقصود اين است كه از گناهى توبهء نصوح كند و گرفتار گناهى ديگر شود و از آن هم توبه كند يا مقصود از عدم عود ابدى عزم بر عدم عود است ( ولى در اين صورت هر توبه‌اى نصوح است زيرا عزم بر عدم عود شرط توبه است مگر اينكه توبه را همان پشيمانى بدانيم و اين بر خلاف نظرِ خودِ مجلسى است كه در سابق گفته است ، از مترجم ) .\r\nو بعضى گفته‌اند مقصود از ( مفتون توّاب ) آن توبه كارى است كه هرگز به گناه باز نگردد و معنى سادهء آن اين است كه خدا دوست دارد گول خوردهء هميشه پشيمان را و مبالغه در كلمهء توّاب به اعتبار استمرار حال توبه از همان اول گناه است نه كثرت توبه به اعتبار كثرت گناه ( اين معناى لطيف و دل چسبى است ) . از مجلسى ( ره ) - « ثلاث خصال » : 1 - آنها را دوست دارد 2 - فرشته‌ها بر ايشان آمرزش خواهند 3 - خدا عز و جل بدانها نويد امن و رحمت داده است .\r\nدر تفسير آيهء ( 222 ) سورهء بقره چند وجه گفته‌اند :\r\n1 - خدا دوست دارد توبه‌كاران از نجاسات درونى را كه گناهانند و دوست دارد پاكيزه از نجاست برونى را با آب .\r\n2 - دوست دارد توبه‌كاران را كه گناه كرده‌اند و پاكان را كه هيچ گناه نكرده‌اند .\r\n3 - توبه‌كاران از كبائر و پاكان از صغائر را .\r\n\r\n","description":"","footnote":"","page_name":" 766 ","page_number":766},
  {"content":"\r\n\r\n«  الَّذِينَ يَحْمِلُونَ الْعَرْشَ وَ مَنْ حَوْلَهُ  » بيضاوى گفته : كروبيان بالاترين طبقات فرشته‌هايند و سرآغاز هستى آنان و برداشتن عرش و چرخيدن گرد آن كنايه از نگهدارى و سرپرستى آن است يا كنايه از نزديكى به صاحب عرش و مقامى است كه به درگاه او دارند و واسطهء اجراء فرمانِ اويند . از مجلسى ( ره ) - نافرمانى در اين روايت حمل بر ترك اولى است زيرا دانيال از پيغمبران است و آنان از گناهان كبيره و صغيره معصومند در مذهب ما چنانچه گذشت .\r\n« لئن لم تعصمنى لاعصينك »\r\nدر اين جمله اعتراف به گناه شده است و اعتراف شده كه جلو نفس و هوس‌هاى آن را نمىتوان گرفت و تشويق شده كه بايست به الطاف خدا چنگ زد و از فريب‌هاى نفس و وسوسه‌هاى شيطان به دو پناه برد . از مجلسى ( ره ) - از صبح تا شام ، يعنى به اندازهء اين مدت و بسا كه مهلت نسبت به اشخاص و احوال و گناهان مختلف باشد و بعضى را يك روز مهلت باشد و بعضى را هفت ساعت يا مقصود از صبح تا پيش از ظهر است و بنا بر اين با اخبار مهلت هفت ساعت موافق مىشود و گفته شده است كه ساعات خواب از حساب جدا است .\r\nو ممكن است مقصود از استغفار توبهء جامع شرائط باشد و يا مقصود همان صرف طلب آمرزش باشد و اين دومى روشن‌تر است . از مجلسى ( ره ) - لطف خدا است كه گناه را به ياد مؤمن آورد و از بىلطفى او است كه از ياد كافرش برد تا روز رستاخيز او را به كفر و گناه هر دو مؤاخذه كند . از مجلسى ( ره ) - بدان كه استغفارِ پيغمبران و امامان از ارتكاب گناه نبوده است زيرا اماميه اتفاق دارند كه آنان معصومند و سخن در اين باره گذشت . و اربلى در كشف الغمه گفته است : چون دل آنان غرقهء ياد\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nخدا است و محو جمال اويند هر گونه اشتغال آنها به امور اين دنيا براى خوردن و نوشيدن و آميزش با زنان و ديگر هم نوع و سائر امور مباح تيرگى آن باشد و بر خود ناروا دانند و از آن به خدا بازگردند زيرا آن را گناه و خطاى خود شمرند و از آن توبه كنند . از مجلسى ( ره ) - فرمود : « لا خير » تا بنده‌اى مغرور نگردد و هر روزى هفتصد گناه كند كه مانند او خيرى ندارد و موفق به استغفار و توبه نمىگردد . از مجلسى ( ره ) - برخى اهل علم گفته‌اند : مقصود از آنكه شيطان چون خون در تنِ آدمى زاده روان است اين است كه تا زنده است از او جدا نشود چونان كه تا زنده است خون در تنِ او روان است و اين معنى از ازهرى روايت شده و گفته : اين ضرب المثل است ولى جمهور علماى امت آن را بيان حقيقت دانسته‌اند و گفته‌اند شيطان اين تسلط را دارد كه در رگهاى آدمى زاده درآيد تا به دلِ او رسد و او را وسوسه كند . از مجلسى ( ره ) - شيخ بهائى گفته است در اربعين خود :\r\nمقصود از پذيرش توبه اسقاط عقابى است كه بر گناهى مترتب شود كه از آن توبه كرده است و سقوط عقاب به توبه مورد اتفاق علماء اسلام است و اختلاف در اين است كه پذيرش توبه بر خدا لازم است و اگر پس از توبه عقاب كند ستم باشد يا آنكه پذيرش توبه تفضّل است و رحمت و كرم خداوندى . معتزله اول را گفته‌اند و اشاعره دوم را و شيخ ابو جعفر طوسى در كتاب اقتصاد و علامه ( رحمة اللَّه ) در برخى كتب خود همين را اختيار كرده‌اند و محقق طوسى توقف كرده است در تجريد . از مجلسى ( ره ) - اين حديث با دنباله‌اى در باب لزوم حجت بر عالم گذشت .\r\n« لم يكن للعالم توبه »\r\n- شايد مقصود از عالم شاهد بر احوال آخرت\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nباشد و جاهل آنكه هنوز مشاهده نكرده است زيرا با رسيدن جان به گلو عدم مشاهده ممكن است و مقصود از علم يقين شهودى است . مجلسى از مصباح - لمم ، با دو فتحه ، نزديك شدن به گناه است و گفته شده كه گناهان صغيره‌اى است كه بدان باز نگردد چون بوسه و لمم يك نوعى از ديوانگى است كه به انسان درآيد .\r\n«  الَّذِينَ يَجْتَنِبُونَ كَبائِرَ الْإِثْمِ  » - بيضاوى گفته : يعنى هر گناهى كه عقابش بزرگ است و همان باشد كه در قرآن تهديد بدان رسيده است و گفته‌اند : آن گناهى است كه حد دارد « و الفواحش » يعنى كبائر بسيار زشت و رسوا . از مجلسى ( ره ) - « يبدى عورة » عورت ، هر آنچه از آن شرم آيد و ظاهر اين است كه مقصود بيان گناهان خود باشد و اعتراف به گناهى بود كه موجب حد يا تعزير است .\r\n« فنحوه » يعنى او را دور كنيد تا بر ما اعتراف به گناهِ خود نكند و ميان خود و خدا توبه كند - پايان نقل از مجلسى ( ره ) .\r\nمراجعه به ائمه ( ع ) براى اعتراف به گناهان بر يكى از دو وجه بوده است :\r\n1 - از نظر تكميل توبه و تحمل حد و تعزير شرعى چون رسم بوده كه گنهكاران براى توبه به پيغمبر اكرم ( ص ) مراجعه مىكردند و به گناهِ خود نزد آن حضرت اعتراف مىكردند و از او مىخواستند كه آنها را با اقامهء حد و تعزير الهى تطهير كند و از عذابِ آخرت نجات دهد و از اين گونه مراجعات در زمان خلفاى ثلاثه و خلافت ظاهريهء امير المؤمنين ( ع ) بوده است كه غالباً با دخالت امير المؤمنين ( ع ) و جلب موافقت حكومت وقت كه در اين گونه امور با آن حضرت موافقت داشته فيصل مىيافته است و بر اين سابقه برخى شيعه هم كه گناه موجب حد و يا تعزيرى مرتكب مىشدند بسا كه به امام وقت\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nمراجعه مىكردند كه توبه كنند و عقوبت حد و يا تعزير را براى پاك شدن از آن متحمل شوند ولى براى بيشتر ائمه در زمان بنى اميه و بنى عباس اقدام در اين امر ميسر نبوده است به دو وجه :\r\n1 ) انجام حد و تعزير از نظر اجراء بايد با تشريفات حكومت و به عنوان نيرو و قدرت و تسلط بر اجتماع و آشكارا و با تظاهر انجام شود كه موجب پند و عبرت ديگران گردد و با وسيلهء آن يك هرزگى و فساد نوع تباه كن ريشه‌كن شود مانند بريدن دست دزد و يا اعدام در زناى محصنه مثلًا ، زيرا شك نيست كه برخى مجازات‌هاى مقرره در قرآن و قوانين ثابتهء اسلام بسيار سنگين است تا به جايى كه در نظر كم‌خردان مايهء خرده‌گيرى شده است كه مثلًا چرا بايد براى دزديدن تا اندازهء يك چهارم دينارِ طلا كه چهار نخود و نيم طلا مىشود مثلًا و به بهاى امروز شصت تا هفتاد ريال است دستى بريده شود و فردى عمرانه بيچاره و عليل گردد و يا اينكه براى يك بار زناى محصنه كه بسا با غلبهء شهوت و دامنگيرىهاى سخت انجام شده مرتكب اعدام شود و تا هميشه از زندگى بر كنار شود و به ويژه كه ممكن است عائلهء بىسرپرست و يا ديون و بدهكارى به ديگران هم از خود به جا گذارد و يا در يكى از فنون و علوم تخصص مورد حاجت و نيازى داشته باشد كه تدارك آن براى جامعه به آسانى ممكن نباشد .\r\nو آنچه پاسخ درست به اين گونه خرده‌گيرىها و اعتراضات است موضوع تشريفاتى است كه بايد براى اجراى حد و تعزير شرعى مراعات شود و نتائج و بهره‌هاى بزرگى كه از انجام اين گونه حدود و تعزيرات كه مجازات‌هاى عمومى اسلام است عايد جامعه مىشود و اين عمل به صورت يك عمل جراحى استادانه در مىآيد كه در عضو معلول و بيمارى واگير و مسرى انجام مىشود مانند اينكه عضوى كانگاريا گرفته و با اندك مسامحه بيمارى به سائر اعضاى تن سرايت مىكند و مريض را مىكشد و نابود مىسازد و يا زهر\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nدر عضوى وارد شده و اگر آن را نبرند به همهء تن سرايت مىكند با اين ملاحظه تأمل در برخى گناهان مانند دزدى و هرزگى يك مادر خانواده كه شوهر حاضر دارد موضوع روشن مىشود كه يك دزد شبانه كه تا آنجا دريده و بىآبرو شده است كه دزدىِ او در برابر چشم دو گواه عادل انجام شده و قابل اثبات در محكمهء عدل شريعت گرديده و در نزد حاكم شرع ثابت شده است چه شخص خطرناكى شده است و تا كجا شيرهء مالِ مردم به دهان او شيرين شده و بدان عادت كرده و به سرحدِّ تهور و بىباكى رسيده و آزاد گذاشتنِ او مايهء چه تباهى و فسادى خواهد شد و بسا ادامهء كارش به هتكِ ناموس و قتل نفوس بسيارى خواهد كشيد و خود اين بيمارى هم به ديگران سرايت مىكند و اجتماع را معيوب مىنمايد و چه بهتر كه اين عضو ناچيز اجتماع بركنده شود و به دور افكنده گردد تا اين بيمارى هراسناك ريشه‌كن شود ولى اين نتيجه از اجراء حدود هنگامى به دست مىآيد كه نيروى حكومت مورد توجه عموم آن را اجراء كند و فاش و آشكارا هم اجراء شود كه وسيلهء پند آموزى ديگران گردد از اين جهت خداوند در موضوع حد زنا در سورهء نور آيهء 2 مىفرمايد :\r\n« زنِ زنا كار و مردِ زنا كار را صد تازيانه به هر كدام بزنيد و در بارهء اجراى دستورِ دين خدا بدانها گرفتار مهرورزى نگرديد اگر ايمان به خدا و روز جزاء داريد و بايد جمعى مؤمنان در اجراء كيفر بدانان گواه باشند » .\r\nبنا بر اين موضوع اجراء حدود صرفاً وظيفهء حكومت نافذه و مورد توجه عموم است و امام در حال تقيه و كناره‌گيرى از حكومت به واسطهء عدم اطاعت و عدم توجه اكثريت اقامهء حدود نمىكند زيرا آن سودى كه جبران خسارت فرد را بكند از آن به اجتماع بر نمىگردد و موضوع حقيقى آن وجود ندارد .\r\n2 ) در اجراء بسيارى از حدود و مقررات نهان كردن و زير پرده\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nداشتن ميسر نيست مانند اعدام و قطع اعضاء مثلًا و در اين صورت اگر امام و لو به اعتراف خود مجرم متصدى آن گردد خواهى ناخواه فاش شود و به گوش حكومت جائره برسد و بهانه به دستِ او آيد و سببِ آزار ائمه گردد بنا بر اين اقامهء حدود از نظر خصوص مذهب شيعه به دستور امام حق مخالف تقيه است و مانند بسيارى از احكام و حقائق اسلام بايد معطل بماند تا هنگام قيام حقهء دولت .\r\n2 - از نظر اينكه اعتراف به گناه در برابر ائمه ( ع ) كه مصادر امر الهى و مظاهر اويند مايهء بخشش و مغفرت است و اين به همان شيوهء ترسايان ماند كه با اعتراف به گناهان در برابرِ پاپ و كشيشان اميد آمرزش از يزدان دارند و اين شايد براى اين باشد كه او را نماينده و مظهر مسيح شمارند كه به عقيدهء آنان نجات بخش است و شايد اين مراجعه به ائمه ( ع ) و اعتراف به گناه نزد آنها از تعليمات و عادات ترسايان و كليسا مآبان تراويده باشد و مسيحيانى كه به مذهب گرويده‌اند آن را روا دانسته و يا برخى شيعيان در اين خلق از آنها پيروى كرده باشند و غدقن امام از اين گونه مراجعات براى اين است كه مراجعهء گنهكاران مسيحى به كشيش و پاپ نوعى از شرك است و بر پايهء همان عقيدهء فاسدِ آنها است كه فرموده است ( 21 سوره توبه ) : « دانشمندان و كشيشان خود را در برابر خدا پروردگار خود شمرده و هم مسيح پسر مريم را با اينكه دستور ندارند جز پرستيدن خداى يگانه را » .\r\nو اين روش مراجعه ترسايان در اعتراف به گناه و طلبِ بخشش از كشيشان هم يكى از آثار و لوازم مقام معبوديت بوده است كه براى مسيح و نمايندگان او معتقد بودند و از اين جهت امام غدقن مىفرمايد كه اين گونه افراد را به او راه ندهند و آنها را از خانهء وى برانند و دور كنند . از مجلسى ( ره ) - اين حديث چند وجه دارد :\r\n1 - مقصود به كلمهء \" طبع \" در اول خبر شوق بدان باشد كه رخ\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nدهد و برافتد و از اين رو مدتى آن را وانهد و اگر سرشت او بود تركش براى او ممكن نبود و بنا بر اين اول و آخر خبر با هم مخالفتى ندارند و حاصل اين است كه اين مقتضاى ذاتِ او نيست و براى اين است كه از او توفيق برفته و شيطان بر او چيره گشته و بدان كارش كشانده و بسا باشد كه لطف حقش در گيرد و از آنش برگيرد ، اين همه براى بهبود او است و اين كس در ذات خود بدى و تباهى ندارد خدا از او روى نگردانيده و راه خير را به دو نبسته بلكه خدايش دوست دارد و مىآزمايد و سرانجامش پسنديده باشد .\r\n2 - \" طبع \" به معنى چركينى باشد و اين منافات ندارد كه در آخر خبر فرمايد : گناه از سرشتِ او نيست .\r\n3 - مقصود از \" ختم \" مهر نهادن باشد ، يعنى مؤمن مدتى از گناه كردن ممنوع باشد و خدايش دريغ نمايد كه بدان دست آلايد و سپس براى مصلحتى آزادش كند و در آنش اندازد و بازش از آن كنار كشد . از مجلسى ( ره ) - اگر اعتراض شود كه ما مىدانيم از زناى مؤمن هم فرزند آيد ، در پاسخ گوئيم : مؤمن را معانى و مراتبى است و شايد اين فضيلت خاص يك درجه‌اى از مؤمن است و شايد حمل بر غالب شود . از مجلسى ( ره ) -\r\n« بين القرناء و الجماء »\r\nاين دلالت دارد كه حيوانات نيز در قيامت محشور شوند چنانچه آيهء :  « وَ إِذَا الْوُحُوشُ حُشِرَتْ  » و آيات و اخبار ديگر و اكثر متكلمين خاصه و عامه بدان معتقدند و گرچه در خصوصيات آن اختلاف دارند كه آيا سپس مىمانند و يا خاك مىشوند و برخى قرناء را به انسان نيرومند و جماء را به ناتوان حمل كرده‌اند و بدان نيازى نيست و شايد مقصود اين باشد كه اگر كسى شاخدارى را بر بىشاخى مسلط كند مسئوليت دارد . از مجلسى ( ره ) - ظاهرش اين است كه بر هر كه اقامهء حد شود كيفرش ساقط گردد و گرچه توبه هم نكند چنانچه ظاهر اصحاب است\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nو مشكل است كه گفته شود توبه هم از او ساقط است مگر اينكه عفو او از راه فضل باشد نه استحقاق چنانچه خبر بدان اشاره دارد - پايان نقل از مجلسى ( ره ) .\r\nمن گويم ، مورد سؤال حد رجم است كه با اجراء آن براى گنهكار وجودى نماند كه توبه كند و توبهء قبل از اعدام هم قطعى است زيرا اگر خود اعتراف كرده كه مسلم است توبه كار شده و اگر محكمهء شرع حكم اعدامِ او را صادر كرده است براى اقامهء بيّنه بناچار تا اجراء حد پشيمان و تائب است . از مجلسى ( ره ) - « ليهتم » يعنى هم و اندوه فراوان به او رسد ، در قاموس گفته است كه \" هم \" به معنى حزن و اندوه است و در برخى نسخ « ليهم » به صيغهء مجهول آمده است . از مجلسى ( ره ) - و اين غلبهء كفار براى آن است كه به مخالفت خداوند نقض عهد مىكنند براى اظهار تسلط و خدا خلاف مقصود آنها را پيش مىآورد چنانچه منع زكات كنند براى ثروت با اين كه پرداخت زكات سبب نمو اموال آنها است و خدا به واسطهء منع زكات بركت را از آنها بردارد و آنها را نيازمند سازد و اينكه گفته‌اند مقصود حاجت فقراء است بعيد است و احتمال معنى اعم مىرود ( يعنى دريغ زكات سبب حاجتمندى عموم مىشود ) .\r\nو شيخ صدوق ( ره ) در كتاب معانى الاخبار خود روايت مفصلى در شرح هر قسمتى از گناهان نقل كرده است ( براى هر كدام اقسامى از گناه در آن ذكر شده است ) . از مجلسى ( ره ) - « أ رأيت » يعنى به من خبر دهيد و پاسخ امام دو احتمال دارد :\r\n1 - چنانچه استغفار پيغمبر براى ريختن گناه نبوده بلكه براى بالا رفتنِ درجهء او بوده است ، همچنين گرفتارى و مصيبت آنان براى كفارهء گناه\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nنبوده و براى ثواب و علو درجه بوده و اين آيه شامل معصوم نيست .\r\n2 - استغفارِ پيغمبر براى ترك اولى يا عدول از عبادت افضل به ادنى بوده است و ابتلاء ائمه ( ع ) به همين سبب بوده نه براى ارتكاب گناه و معنى اول روشن‌تر است . از طبرسى - آنچه مصيبت در زمين است مانند قحطِ باران و كمىِ گياه و كاستىِ ميوه‌جات و در جان شماها از بيمارى و داغ فرزند در كتاب است يعنى در لوح محفوظ ثبت است ، پيش از آنكه آنها را بيافرينيم يعنى پيش از آفرينش نفوس و همانا خدا آنها را ثبت كرده تا ملائكه از اطلاع بر آن بدانند كه خدا به ذات خود دانا است و حقيقت هر چيز را مىداند راستى كه آن بر خدا آسان است . از مجلسى ( ره ) - مقصود از هلاك نزول عذابى است كه آنها را ريشه كن كند . از مجلسى ( ره ) - اشاره است به اينكه شرائط قبول توبه سنگين است و دشوار .\r\n« حزناً طويلًا » يعنى پس از مرگ يا هم در دنيا و هم در آخرت . از طبرسى در تفسير قول خدا تعالى : «  سَنَسْتَدْرِجُهُمْ مِنْ حَيْثُ لا يَعْلَمُونَ  » يعنى آنها را به هلاكت غافلگير كند و گفته‌اند : يعنى هر زمانى گناه تازه‌اى كند نعمت تازه‌اى برد . از مجلسى ( ره ) - « ثلاثة ايام » : 1 - روزى كه در آنى و سزد كه به كار اندر باشى 2 - روزى كه پيش از آن است و همه روز گذشتهء تو باشد نه همان يك روز ديروز 3 - آن روزى كه آيد و فردا باشد و همهء روزهاى آينده فردا است . از مجلسى ( ره ) -\r\n« ليس منّا »\r\nيعنى شيعهء ما نيست و يا دوست و يا محبوب ما نيست ، بدان كه بهترين كمك بر طاعت خدا\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nو بركنارى از نافرمانى خدا و توشه بردارى براى روز رستاخيز حساب كشيدن از خويش است يعنى در پايان هر روز و هر شب و بلكه در هر ساعت حساب كند چه كار خوبى كرده و يا چه كار بدى كرده است چنانچه رسول خدا ( ص ) فرمود : حساب كار خود را بكشيد پيش از آنكه حساب شما را بكشند و خود را بسنجيد پيش از آنكه شما را بسنجند و آماده باشيد براى روز نمايش بزرگ‌تر . از مجلسى ( ره ) -\r\n« لا يغرنك الناس من نفسك »\r\nمقصود از ناس مدح‌گويانند كه از عيوب شخص بىاطلاعند و واعظانى كه در بيان رحمت خدا مبالغه دارند و از ذكر عقوبت‌ها خوددارى كنند براى تقرب به ملوك و امراء و اغنياء .\r\n« فان الامر »\r\nيعنى جز او حساب و عقوبت اعمالت به تو رسد نه به آنها .\r\n« بكذا و كذا » يعنى به گفتار بيهوده و باطل ، يا مقصود گفتار و كردار باطل است . از مجلسى ( ره ) - يعنى خود را به رسيدن بهشت و درجات بلند وادار و يا اينكه بار طاعت و كارهاى خوب را بر دوش بردار كه ديگران براى خود كنند نه براى تو گرچه به سفارش و وصيت تو باشد . از مجلسى ( ره ) - درد اخلاق بد و گناهان هلاكت‌بارند و نشانهء صحت علاماتى است كه رسول خدا ( ص ) و عترت رهنما ( ع ) شرح كرده‌اند و در قرآن هم فرمود : « خدا مؤمنان را رستگار كند » ( كه نماز با خشوع خوانند و از بيهوده بپرهيزند و زكات بپردازند . . . ) و باز در وصف مؤمنان فرموده است : « چون نام خدا برده شود دلشان بترسد » و تا آخر آيات و بيانات ديگرى كه در صفات مؤمنان و اصحاب يقين و هم متقيان و هم مصلحان رسيده است و بسيارى از آنها در باب صفات مؤمن و ابواب ديگر گذشت .\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nو درمان توبه است و استغفار و همنشينىِ اخيار و دورى از اشرار و زهد در دنيا و زارى به خدا و توسل و توكل به دو و جستجوى بيمارىهاى نفس و عيوب و امراضِ آن و درمان هر كدام به ضدش ، و امير المؤمنين در سخن خود بدان اشاره كرده و فرموده :\r\n درد از تو است و نميدانى تو * هست دارو ز تو نابينى تو\r\nخويش را جرم صغيرى شمرى * عالم اكبرى و بىخبرى\r\nآن كتابى كه مبين است مبين * از حروف تو عيان سر مكين\r\nحاجتى نيست تو را با ديگرى * كه گزارش دهد از بوم و برى \r\nتو را بايد كه به درمان خود برخيزى و دردهاى آن را درمان سازى و اگر در اين باره كوتاهى روا دارى خود را كشتى و هر كه خودكشى كرد سزايش دوزخ است تا ابد . از مجلسى ( ره ) - همنشينى خوش رفتار يار خوب و مهربانى است كه تو را بدان چه سودت دهد رهبرى كند و از آنچه زيانت بخشد باز دارد .\r\nفرزند سپاسگزار آن است كه سودت دهد و ياريت كند در دنيا و ديگر سراى و دل را از نظر خردى كه در آن است بدانها مانند ساخته چون در اين كارها با هم شريكند .\r\n« و اجعل عملك »\r\nدر پاره‌اى نسخه ، علمك دانشت را ، آمده است و مناسب‌تر باشد و بنا بر اول مقصود عمل صالح است و مقصود از نفس ، نفسِ امّاره به سوء است چنانچه روايت شده ، دشمن‌ترِ دشمنانت نفسِ او است كه\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nميان دو پهلوى تو است و تحقيق آن گذشت و مال را به عاريه مانند كرده براى آنكه رنج آرد و بيشتر باشد كه سودى هم از آن نبرند و با مردن به ديگرانش گذارند يعنى شايسته است كه بدان دل ننهى چونان كه دل به عاريه ننهند . از مجلسى ( ره ) - ظاهر خطاب با تن است و مقصود از نفس جان است .\r\n« و اسع في فكاكها » - يعنى از عذاب آخرت و از آنچه در گرو آن است آن را بكوششِ خود رها كن . از مجلسى ( ره ) - اين گفتار شب و روز يا به زبان حال است و يا آنكه گفتار از فرشته‌اى است كه بدان گماشته است و بسا گفته‌اند كه روز و ساعت هم شعور دارند و ادراكى دارند و سخن توانند و آن دور از باور است . از مجلسى ( ره ) - وجه حصر اين است كه انسان يا دوستى دنيا را از دل بيرون كرده و يا نكرده و آن هم كه نكرده است يا خود را از تحصيلِ آن باز مىدارد يا نه ، نخست زاهد است و دوم صابر و سوم راغب .\r\nو حاصل شرح حال زاهد اين است كه دلش وابستهء خدا و كار آخرت است نه به دنيا ، هر چه از دنيا بيابد بدان شاد نشود و هر چه از آن از دست بدهد بر آن افسوس نخورد زيرا شادى از رسيدن به دوست است و اندوه از جدائىِ آن است و هيچ چيزِ دنيا نزد زاهد دوست داشتنى نيست .\r\n« فهو مستريح » يعنى هم در دنيا آسوده است و هم در آخرت ، امّا در دنيا براى آنكه از سختى كسب و تلخى صبر بر جدائىِ آن آسوده است و امّا در آخرت چون از حساب و عقاب بر كنار است .\r\n« مروت » آدابى است در روح انسان كه مراعاتشان او را وادار به اخلاق پسنديده و به شيوه‌هاى زيبا . از مجلسى ( ره ) -\r\n« ان قدرت ان لا تعرف فافعل »\r\nاين دلالت دارد كه گوشه‌گيرى از معاشرت بهتر است و علماء در آن اختلاف است\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nو آيات و اخبار در آن تعارض دارند ، آنكه گفته است : گوشه‌گيرى بهتر است ، آفات معاشرت را در نظر گرفته است از حسد و دشمنى و كينه و غيبت و سخن چينى و خود نمائى و دنياطلبى و عدم فراغتِ دل براى ذكر و فكر و تضييع عمر و بىسودى آميزش با بيشتر مردم و مانند اينها .\r\nآنكه گفته : معاشرت بهتر است ، نظر به فوائدِ آن دارد از تعليم و تعلم و ره يافتن به روش علماء و اخلاقِ آنها و تحصيل ثواب بسيار از ديدارِ برادران و عيادتِ آنان و تشييع جنازهء آنان و كوشش در انجام حوائجشان و هدايت مردم و احياء رسومِ ديانت و حضور در جمعه و جماعت و امر به معروف و نهى از منكر و امثالِ آنها و با گوشه‌گيرى همهء اينها از دست مىرود .\r\nو حق اين است كه احوال و ازمان و اشخاص با هم فرق دارند و گوشه‌گيرى از مردمِ بد خوب است در صورت نوميدى از هدايت آنها چنانچه حضرت ابراهيم پس از نوميدى از هدايت مردم فرمود : از شماها و آنچه در برابر خدا مىپرستيد بر كنار مىشوم ، ولى نه گوشه‌گيرى كامل تا آنجا كه امور واجبه را از تعليم و تعلم و حضورِ جمعه و جماعت از دست بنهد ، و معاشرت مطلوب است براى سود در دنيا و يا دين بدون مفاسد مذكوره .\r\nو نيز اشخاص هم در اين باره تفاوت دارند و اگر علماء و فقهاء گوشه‌گيرى كنند مردم گمراه و سرگردان شوند و شياطين و جن و انس بر آنها چيره گردند ولى به معاشرتِ بسيارى از مردم نيازى نيست .\r\nو به علاوه دوره‌ها مختلفند و در خبر رسيده است كه براى مردم زمانى آيد كه جز گوشه‌گيرانِ گمنام نجات ندارند چنانچه سيد الساجدين ( ع ) براى فساد زمانه از خلق كناره گرفت زيرا بنى اميه به سختى بر مردم چيره شده بودند و چاره‌اى نبود و امام باقر و امام صادق ( ع ) بر خلاف آن عمل كردند زيرا به هدايت خلق توانا بودند و مانعى نداشت .\r\nو به هر حال شايسته است كه انسان طبيب خود باشد زيرا دردها را\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nبهتر شناسد و زمانه و اهلش را با خود مىتواند تطبيق كند و چون بيند كه صلاحش در گوشه‌گيرى است گوشه گير شود و چون صلاح خود را در معاشرت داند آن را اختيار كند به وضعى كه به نيت و كردارش زيانى نرسد .\r\nو بايد در مردمِ دوران خود هم خوب نگاه كند و براى برادرى و همنشينىِ خود كسانى را در نظر گيرد كه صلاحِ او باشند و سبب تضييع عمرش نباشند چنانچه تحقيق آن در كتاب معاشرت بيايد ان شاء اللَّه و در كتاب عين الحيوة در اين باره بسط سخن داديم ، و اللَّه الموفق .\r\nو در موضوع اين خبر روى سخن امام با حفص بن غياث است كه مردى سنى مذهب بوده و از طرف هرون الرشيد منصبِ قضاوت داشته و به دنبال شهرت و نام نزد واليان و خليفه‌هاى ناحق بوده است و به همين جهت از مذهب حق به يك سو شده و گمراهى پيش گرفته است و مناسب حال او و علاج دردش ترك شهرت و اعتزال بوده و امام او را به اين درمانِ مناسبِ حالش رهبرى كرده است .\r\n« واو » در قول امام « وهم » واو حاليه است ، و گفته شده است كه واو استيناف است و مقصود از ضمير اصحاب پيغمبر ( ص ) هستند كه پس از او مرتد نشدند و از على ( ع ) برنگشتند و اين معنى بعيد است .\r\n « وَ الَّذِينَ يُؤْتُونَ ما آتَوْا »  - در مجمع گفته است كه : يعنى عطا مىكنند آنچه به آنها عطا شده است بمانند زكات و صدقه ، و گفته شده : مقصود همهء اعمال بر است و با اين حال دلشان ترسان است . از مجلسى ( ره ) - مقصود اين است كه در قرآن مجيد احوال بهشت و درجات بهشت و آنچه در آن است وارد است و اوصاف دوزخ و دركات دوزخ و آنچه در آن است وارد است و خدا از همه كس راستگوتر است و هر كه قرآن را باور دارد چون كسى باشد كه آن دو را با هر چه دارند به چشم خود ديده است و هر كه چنين باشد بايد نافرمانى خدا نكند و هر كه\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nمدعى است كه قرآن را قبول دارد و با اين حال نافرمانى مىكند پروردگار خود را ، در دعوى خود كاذب است و تصديقِ او به درجهء يقين نرسيده است . از مجلسى ( ره ) -\r\n« لا تستكثروا كثير الخير »\r\nزيرا مايهء خودبينى و بر خود باليدن و ناز آمدن و اعتقاد به بىتقصيرى است در برابر خدا و همهء اينها مهلك هستند چنانچه گذشت .\r\n« و خافوا اللَّه في السر »\r\nهمانا حالت نهان را به ويژه يادآور شد زيرا مردم در نهانى مسامحه‌هائى روا دارند كه در عيانى روا ندارند و به علاوه خوف در نهان موجب خوف در عيان است به خلاف عكس و آن بر نفس سخت‌تر و ناگوارتر است .\r\n« تعطوا من انفسكم النصف »\r\nيعنى در اين باره انصاف داريد كه از خدا مىترسيد و دين داريد و يا مقصود اين است كه خودتان قاضى و حَكَمِ خود باشيد و نياز نداشته باشيد كه ديگرى ميان شما و خدا حَكَم باشد .\r\n« و انما ذلك لكم »\r\nگويا مقصود اين است كه جز اين روش براى شما سودى ندارد . از مجلسى ( ره ) -\r\n« في آجال »\r\nيعنى عمرهائى كه دريافت شده است يعنى آن به آن و ساعت به ساعت آن را مىگيرند و پيوسته رو به كاستى است و مقصود اين است كه از بس كوتاه و زود گذرند گويا دريافت شده‌اند و معنى نخست روشن‌تر است .\r\n« و ايام معدوده »\r\nيعنى شماره شده و اندازه دارد و نه فزايد و نه بكاهد .\r\n« و الموت يأتي بغتةً »\r\nيعنى هنگام فرود آمدنش را كس نداند و اسباب آن را نتوان پيش بينى كرد .\r\n« و لكل زارعٍ ما زرع »\r\nيعنى به دست نياورد جز آنچه را كشته است و اين اشاره است به قول خدا تعالى ( 39 سوره نجم ) : « و راستش اين است كه نيست از آن انسان جز آنچه كوشش كرده است » ( براى آن كوشيده\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nاست خ ل ) . از مجلسى ( ره ) -\r\n« اصبروا على طاعة اللَّه »\r\nچون لذت گناه بيش از لذت ترك طاعت است ، صبر بر گناه و خوددارى از آن سخت‌تر است از صبر بر طاعت و از اين رو از آنها دو جور تعبير كرده و در برابر گناه « تصبروا » آورده يعنى بايد بكوشيد و خود را بدان واداريد .\r\nراغب گفته است : صبر ، خوددارى و پايدارى بر آن روشى است كه خرد و شرع حكم كنند و يا هر دو آنها و آن لفظ عامى است و در موارد مختلفه تعبيرهاى خصوصى هم دارد . در برابر معصيت همان صبر گفته شود و لفظ ديگرى ندارد و ضد آن جزع و بيتابى است و در مورد نبرد آن را شجاعت گويند و ضدش ترس است و اگر در پيش آمدِ ناگوارى باشد آن را دلدارى گويند و ضدش تنگ خلقى است و اگر در سخن نگهدارى باشد آن را كتمان نامند و خداى تعالى هم آن را صبر ناميده و با گفتار خود بدان آگاهى داده است ( 177 سوره بقره ) : « و آنان كه صبر كنند در سختى و تنگىِ روزى و هنگام نبرد » و دنبالهء سخن را كشانيده است به قول خدا ( 200 سوره آل عمران ) : « صبر كنيد و با هم در صبر همكارى كنيد يعنى خود را به عبادت واداريد و با نفس خود جهاد كنيد » . از مجلسى ( ره ) -\r\n« ان اصلح يومك »\r\nمقصود از روز همان است كه گذشت يعنى مقدارى از زمان كه ويژهء يك واقعه است براى انسان و مقصود از دو روز ، روز دنيا است در پيرامون و روز آخرت كه در پيش انسان است و مقصود از اينكه اصلح است اين است كه سزاوارتر است به رعايت و سعى در اصلاحِ آن و اميد سود در آن است زيرا هميشه هست و دنيا فانى است و منافع دوز آخرت اشد و اخلص و اقوى است از منافع روز دنيا و ببين چه روزى باشد روز آسايش يا روز رنج و مشقت .\r\n« و خذ موعظتك من الدهر و أهله »\r\n- به اين كه در فناء و زودگذرى آن\r\n\r\n","description":"","footnote":"","page_name":" 782 ","page_number":782},
  {"content":"\r\n\r\nبينديشد و بداند كه لذات آن فانى است و آميخته به آلام بسيار است و نظر كند در عواقب سعادتمندان و بدبختان . از مجلسى ( ره ) -\r\n« حلالها حساب »\r\nحمل بر تأكيد و مبالغه شود و ظاهرش اين است كه بنده را به كسب حلال و صرف در راه حلال محاسبه كنند و با برخى اخبار چنانچه در كتاب اطعمه و اشربه بيايد مخالفت دارد ، حلبى از امام صادق ( ع ) روايت كند كه مؤمن بر سه چيز حساب ندارد :\r\nخوراكى كه بخورد و جامه‌اى كه بپوشد و زوجهء خوبى كه به او كمك كند و او را پارسا دارد و از ابى حمزه از آن حضرت روايت است كه خدا اكرم و اجل از آن است كه به شماها خوراكى دهد و آن را براى شما روا دارد و سپس از شماها بازخواستِ آن را كند ولى از شماها بازپرسى كند كه در بارهء محمد و آل محمد ( ص ) چه عقيده داريد .\r\nو بعد از ذكر اخبار مختلفه در اين باره گويد :\r\nمن گويم ، ممكن است جمع ميان اين اخبار به حمل عدم حساب بر مؤمنان و اخبار حساب بر ديگران و ظاهر بيشتر اخبار همين است يا حمل دستهء اول بر آنچه در امور ضروريه صرف شود چون خوراك و پوشاك و مسكن و نكاح ، و حمل دستهء ديگر بر آنچه بيش از ضرورت باشد چون جمع مال بيش از اندازهء حاجت و صرفش در غير مورد ضرورت و در آنچه در شرع نيكو نيايد چنانچه برخى اخبار بدان اشارت دارد و ممكن است اخبار حساب را بر تقيه حمل كرد و بهتر اين است كه بطور كلى معتقد به حساب بود و تفصيل آن را به سكوت گذرانيد كه به طور دقيق دانسته نشده است . از مجلسى ( ره ) - ظاهر اين است كه مقصود از « بِر » در اينجا احسان به ديگران است و بسا كه به هر كار خيرى اطلاق شود و مقصود از « بغي » ستم و دست درازى به ديگران است و گاهى هم به زنا اطلاق شود و ظاهر همان معنى اول است و در اينجا ممكن است مقصود شورش بر امام ( ع ) باشد\r\n\r\n","description":"","footnote":"","page_name":" 783 ","page_number":783},
  {"content":"\r\n\r\nو سرعت در ثواب اول و در عقاب دوم به اين اعتبار است كه سود اول و زيان دوم در دنيا مىرسند .\r\nبدان كه سرزنش كردن ديگران از بزرگترين عيب‌ها است و سبب گرفتار شدن به همان عيب است چنانچه در اخبار گذشت و سزاوار است كه هر كس به خود وارسد و اگر در خود عيبى ديد بدان پردازد و آن را به كند و از خود دور كند و خود را واننهد و ديگران را نكوهش كند و اگر نتواند خود را به كند ديگران را معذور دارد و اگر به خود پرداخت و در خود عيب و كاستى نجست و خود را بىعيب دانست اين خود بدترين عيب است زيرا بر كنار دانستن خود از عيب نادانى است و از كورىِ دل برخيزد ، خدا از يوسف ( ع ) حكايت كند كه ( 53 سوره يوسف ) : « من خود را از عيب بر كنار ندانم زيرا نفس پرفرمان است به بدىها جز آنكه خدا رحم كند » سپس ظاهر اين است كه مقصود از آنچه در خود نبيند و يا ترك آن را نتواند ، اعم است از اينكه از جنس عيب ديگران باشد يا نباشد گرچه احتمال همان عيب ديگران را هم دارد و به هر حال سزا نيست كه رفيق خود را نكوهش كند زيرا عيبِ خودش يا مانند او است يا بزرگتر يا خردتر از او است و اگر هم خردتر باشد با عيب‌جوئى از او عيبِ بزرگترى بدان فزايد .\r\nو مقصود از نتوانستن رفع عيب خود اين است كه بر او دشوار است نه آنكه بر او ممتنع است زيرا در اين صورت تكليفى ندارد .\r\n« او يؤذى جليسه بما لا يعنيه »\r\nيعنى به چيزى كه براى خودِ او مهم نيست و سودى ندارد يا آنكه براى آن جليس مهم نيست و سودى ندارد چون نهى او از منكر و يا امر او به خيرات و ممكن است مقصود از آن پرگوئى باشد در بارهء آنچه بيهوده است زيرا كه آن همنشين خردمند و هوشيار را آزار دهد . از مجلسى ( ره ) - مقصود از اسلامِ خوب اين است كه مقرون باشد با اقرار به همه اصول دين تا مخالفان و همگنانشان بيرون روند\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nو مقصود از يقينِ ايمان اين است كه همراه شك و نفاق نباشد .\r\nدر نهايه گفته است : جب ، به معنى قطع است و از اين باب است حديث در اينكه :\r\n« الاسلام يجب ما قبله »\r\n- اسلام دوران پيش از خود را مىبرد و توبه هم آنچه پيش از آن است مىبُرد يعنى قطع مىكنند و محو مىكنند آنچه پيش از آنها بوده است از كفر و گناه و نافرمانى ، پس اسلامِ واقعى هر چه كه پيش از آن بوده است در دوران كفر راجع به حق خدا و حق بشر از ميان مىبرد جز آنچه به دليل خارج شده چون مال مسلمانى كه در دست او موجود است ( و بايد آن را به صاحبش رد كند ) . از فيروزآبادى كه گفته : ضنائن اللَّه ، جمعى خواص خلق خدايند . از جزرى در نهايه كه در حديث آمده :\r\n« ان للَّه ضنائن من خلقه »\r\nضنائن به معنى خصائص است . از مجلسى ( ره ) -\r\n« رفع عن امتى »\r\nشايد مقصود رفع مؤاخذه است و عقاب و محتمل است كه مقصود در برخى رفع اصلِ آن باشد ( چون تكليفِ ما لا يطاق ) يا تأثير آن يا حكم آن و شايد خصوصيت امت او در برخى منظور نيست و مقصود اختصاص مجموع آنها است به اين امت گرچه دفع برخى مشترك ميان همهء امم است و خطا مانند اين است كه خواسته شكارى را با تير بزند تير خطاء كرده و به آدمى خورده است و مانند خطاء فتوى بده و طبيب و مقصود در اينجا همان رفع گناه به واسطهء فراموشى منافات با وجوب اعاده ندارد در وقتى ركن فراموش شود و با وجوب سجدهء سهو و تدارك در ترك واجبات غير ركنى و گفته‌اند رفع اثم در اين دو صورت دلالت دارد بر اينكه موجب گناه هستند ولى از راه تفضل عفو شده است و اكراه اعم از اين است كه در اصول دين باشد يا در فروع دين كه تقيه در آن روا است نه چون قتل نفس كه تقيه ندارد .\r\n\r\n","description":"","footnote":"","page_name":" 785 ","page_number":785},
  {"content":"\r\n\r\n« و ما لم يطيقوا »\r\nيعنى تكليف‌هاى سختى كه از اين امت برداشته شده سپس امام در اين باره به آيات قرآن استشهاد كرده است چون آيهء :\r\n « رَبَّنا لا تُؤاخِذْنا  . . . الخ » در مجمع البيان گفته چند وجه دارد :\r\n1 - مراد از نسينا ، تركنا باشد چون : «  نَسُوا اللَّهَ فَأَنْساهُمْ أَنْفُسَهُمْ  » .\r\n2 - مقصود اهمال و بىتوجهى باشد كه موجب نسيانند .\r\n3 - ترك فعل واجب بر سبيل سهو و غفلت و مقصود تأكيد حكم عقل باشد به منظور دعا و تضرع .\r\n4 - از ابن عباس و عطا نقل شده كه مقصود اين است كه خدايا اگر ما از روى نادانى و تعمد تو را نافرمانى كرديم بر ما مگير . از مجلسى ( ره ) -\r\n( ما لا يعلمون )\r\nظاهرش اين است كه جاهل به طور مطلق معذور است و از آيات و اخبار بسيارى هم فهميده مىشود و عمل بدان دور نيست جز آنچه دليل بر خلاف دارد ولى اصحاب آن را به موارد معينى تخصيص دادند كه در كتب فقه نقل كردند مانند جهل به نجاست جامه و بدن يا محل سجده يا جهل به غصب در جامه و محل نماز يا ترك جهر و اخفات در محل خود براى نمازگزار و نكاح در عده و امثال آنها و بسا گفته شود مقصود رفع مؤاخذه است و آن منافات ندارد با ترتب احكام ديگر و با عدم تقصير در فحص عموم دارد ولى ظاهر لفظ وضع و رفع عدم ترتب احكام هم است .\r\n( ما اضطروا اليه )\r\nخواه اضطرار خدائى باشد يا به وسيلهء خلق و يا خود مكلف .\r\nطيره : بد فالى است ، و در حديث است كه : فال خوب را دوست داشت و بد فالى را ناخوش مىداشت تا آنكه گويد : رفع طيره سه وجه دارد :\r\n1 - رفع مؤاخذه و عقاب بر اين خاطره‌اى كه رخ مىدهد زيرا تقريباً جلوگيرى از آن ميسر نيست و كفاره‌اش ترتيب اثر نكردن بر آن است و اقدام\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nدر كار با توكل بر خدا و از اين راه فرمود : چون در كارى فال بد زدى آن را انجام بده .\r\n2 - برداشتن اثر از امت اسلامى به بركات تعليمات رسول ( ص ) و ائمه ( ع ) در بارهء بىاثر بودنش و بىاعتنائى بدان با توكل به خدا و دعاها و ذكرها كه جلو آن را مىگيرد .\r\n3 - مقصود از وضع و الغاى آن غدقن كردن از عمل بر آن است و نهى از آن چنانچه صاحب نهايه ( ابن اثير تفسير كرده ) و اين جمله معنى نهى دارد و بر خلاف جملهء ديگر معنى مىدهد و روشن‌تر معانى براى اين خبر همان معنى اول است .\r\n( وسوسه در تفكر ) مىآيد از امام صادق ( ع ) ان شاء اللَّه كه : سه چيز است كه پيغمبر و پائين‌تر از او هم از آن رهائى ندارند : تفكر در وسوسه در آفرينش و بدفالى و حسد جز اينكه مؤمن حسد خود را به كار نبرد و اين جمله چند وجه دارد :\r\n1 - مراد وساوس شيطان باشد در بارهء انديشه كردن به حال مردم و بدگمانى به آنها بر اثر آنچه در آنها مشاهده شود و اين قهرى است براى هر كس و بايد به گمان بدِ خود ترتيب اثر نكند و آن را آشكارا نسازد و بدان عمل نكند به قدح آنان ورد گواهيشان و مانندِ آن .\r\n2 - انديشه در وسوسه‌هاى راجع به مبدأ آفرينش اشياء تا به آنجا كه خدا را كى آفريده و از كجا آمده كه به زبان آوردن آنها كفر است و شرك و اخبار بسيارى كه در باب وسوسه و حديث نفس گذشت مؤيد آن است و مضمون آنها از عامه هم روايت شده است .\r\n3 - تفكر در قضا و قدر و خلق اعمال عباد و حكمت در خلق برخى شرور در عالم چون خلق شيطان و موذيها و تسلط بدان بر نيكان و خلق كفار و خلق دوزخ و ابديت كفار در آن و چيزهاى ديگرى كه همه كس بدان دچار\r\n\r\n","description":"","footnote":"","page_name":" 787 ","page_number":787},
  {"content":"\r\n\r\nمىشود و اينها معاف شده در صورتى كه در دل جان گيرد و باعث شك در حكمت و عدالت خالق نگردد ، پايان نقل از مجلسى ( ره ) .\r\nمن گويم ، حديث رفع در ضمن اصل برائت در علم اصول مورد بحث و بررسى دقيق علماى متأخرين واقع شده و در بارهء آن اعتراضات و پاسخ‌ها و تحقيقات مبسوطى به عمل آمده است كه من در ضمن كتاب اصول خود به نام اصول الفوائد الغرويه نظريات خود را به طور مبسوط و محققانه شرح داده ام و چون براى عموم چندان فائده‌اى نداشت از درج آن در اينجا خوددارى شد . از مجلسى ( ره ) - حاصل اين است كه آيا بر خدا واجب است بجز مؤمن ثواب كردار بدهد طبق وعده‌اى كه داده است ؟ در پاسخ فرمايد كه : نه ، زيرا ثواب موعود مشروط به شرطها است كه يكى از آنها ايمان است . از مجلسى ( ره ) - و پس از آيات بسيارى فرمايد ( آيهء 125 ) :\r\n« و اما كسانى كه در دلشان بيمارى است پليدى بر پليديشان فزايد و بميرند در حالى كه كافرند » و شايد در قرائت ائمه چنين بوده و يا آنكه نقل به معنى شده است چون همهء آيات در وصف يك دسته است . به واسطهء آنكه با ايمان عملى كه از بهشت محروم كند انجام نمىشود و با كفر هر گونه عمل خيرى هم داراى شرائط قبول نيست ، مترجم . از مجلسى ( ره ) -  ( إِنَّا لِلَّهِ )  اشاره به اين است كه چنين افتراء و سوء فهمى در كلام ما مصيبت مرگبارى است .\r\n( ان نكون ) حاصلش اين است كه تكليف از خود ما برداشته نشده و چگونه بسبب ما از شيعه برداشته شود ما خود ترس از عقاب داريم به خدا زارى كنيم و توبه كنيم و آنها آسوده باشند بسبب ولايت ما اين انصاف نيست . از مجلسى ( ره ) -\r\n( فان السيئة فيه خير )\r\nشايد از آن رو بهتر\r\n\r\n","description":"","footnote":"","page_name":" 788 ","page_number":788},
  {"content":"\r\n\r\nباشد كه در كار بد لذتى است دنيوى با آمرزش به وسيلهء اسلام و در كردار خوب بناچار رنجى است و رياضتى با خسارت در آخرت به وسيلهء كفر يا به واسطهء اينكه حسنه نامقبول در آخرت مورد عقاب است مانند نماز بىوضوء .\r\n\r\n","description":"","footnote":"","page_name":" 789 ","page_number":789},
  {"content":"\r\n . \r\n\r\n","description":"","footnote":"","page_name":" 790 ","page_number":790}
  ]