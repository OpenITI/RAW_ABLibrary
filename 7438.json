[
  {"content":"\r\n\r\nترجمه جلد يازدهم\r\nبحار الانوار\r\nتأليف\r\nمرحوم ملّا محمد باقر مجلسى\r\nزندگانى امام ششم حضرت صادق عليه السلام\r\nقسمت دوم\r\nمترجم :\r\nموسى خسروى\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران خيابان پانزدهم خرداد شرقى ، تلفن - 521966\r\nچاپ اسلاميه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسمه تعالى\r\nحمد و ستايش خداى جهان را سزاست و درود بى پايان بروان پاك خورشيد فروزان و اختر تابان دين اسلام محمد مصطفى وسيزده ستاره درخشان عصمت كه ازشعاع انوار محبت و ولايت آنها دنياى بى كران وآينده رستاخيز مان روشن و تابان ميگيرد .\r\nدومين قسمت ازجلد يازدهم زندگانى امام ششم صلوات الله عليه را بجويندگان حقيقت و پويندگان محبت و ولايت خاندان نبوت تقديم ميكنم . نا گفته نبايد گذاشت كه واقعاً شرح زندگى ائمه طاهرين در بحار الانوار شرح مبسوط و جامع م كاملى است مخصوصا ترجمه آن كه رعايت حذف مكررات شده وجه اختلاف در روايات مكرر در پاورقى قيد شده گرديده است به همين چهت جوندگان را كه شرح جامع وكاملى از زندگى\r\nچهارده معصوم عليهم السلام را طالبند بمطالعه ترجمه بحار توصيه مينمايم كه واقيعاً قابل ارزش و اهميت است و با نوشته‌هاى مشابه خود فرق فراوان دارد .\r\nموسى خسروى\r\nنام كتاب : ترجمه جلد 11 بحار الانوار\r\nمؤلف : علامه محمد باقر مجلسى ( ره )\r\nمترجمك : موسى خسروى\r\nناشر : انتشارات اسلاميه\r\nنوبت چاپ : دوم - زمستان 1377 شمي\r\nتعداد چاپ : 2000 جلد\r\nچاپ و ليتوگرافى : اسلاميه\r\nصحافى : جلوه\r\nشابك 5 - 001 - 481 - 964 ISBN - 964 - 481 - 001 - 5\r\nشابك ( دوره 24 جلدى ) 8 - 098 - 481 - 964 ISBN - 964 - 481 - 098 - 8\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nباب اول ولادت و وفات و مدت زندگانى امام ششم عليه السّلام\r\nبِسْم اللَّه الرَّحْمن الرَّحِيم\r\nكافى ج 1 ص 472 مينويسد حضرت صادق عليه السّلام در سال هشتاد و سه متولد شد و در شوال سال صد و چهل و هشت از دنيا رفت شصت و پنج سال زندگى كرد و در بقيع دفن شد . مادرش ام فروه دختر قاسم بن محمّد كه مادر او اسماء دختر عبد الرحمن بن ابى بكر بود .\r\nشهيد در دروس مينويسد : امام صادق عليه السّلام روز دوشنبه هفدهم ربيع الاول سال هشتاد و سه متولد شد و در همان مدينه در ماه شوال بعضى نيمه رجب نوشته‌اند روز دو شنبه سال صد و چهل و هشت از دنيا رفت در سن شصت و پنج سالگى مادرش ام فروه دختر قاسم بن محمّد . جعفى گفته اسمش فاطمه بود و كنيه‌اش ام فروه « 1 »  در مصباح كفعمى ص 523 مينويسد روز دوشنبه هفده ربيع الاول سال 83 متولد شد در زمان عبد الملك مروان و در روز دو شنبه نيمه رجب سال 148 بوسيله انگور مسموم از دنيا رفت .\r\nثواب الاعمال ابو بصير گفت خدمت ام حميده رسيدم كه او را بدر گذشت\r\n\r\n","description":"","footnote":" ( 1 ) در فصول المهمه سال تولد را سال هشتاد هجرى مينويسد در نتيجه عمر آن جناب را شصت و هشت سال مينويسد كه در زمان منصور مسموم شد . ","page_name":" 3 ","page_number":3},
  {"content":"\r\n\r\nحضرت صادق عليه السّلام تسليت بگويم شروع بگريه كرد من نيز از گريهء او اشكم جارى شد . گفت اگر هنگام درگذشت حضرت صادق مىبودى چيز عجيبى مشاهده ميكردى .\r\nگفت حضرت صادق چشم باز كرد و فرمود هر كس با من خويشاوندى دارد بگوئيد بيايد . همه را جمع كرديم . نگاهى به آنها نموده فرمود : « ان شفاعتنا لا تنال مستخفا بالصلاة » بشفاعت ما نخواهد رسيد كسى كه نماز خود را سبك شمارد .\r\nدر غيبت شيخ طوسى ص 128 هشام بن احمر از سالمه كنيز حضرت صادق عليه السّلام نقل كرد كه گفت من هنگام درگذشت آن جناب حضور داشتم . بيهوش شد همين كه به هوش آمد فرمود به حسن بن على بن على بن الحسين كه مشهور بافطس بود هفتاد دينار بدهيد و بفلان كس فلان مبلغ و بفلانى اين قدر .\r\nعرضكردم آقا به كسى پول ميدهى كه با كارد به تو حمله كرد و قصد كشتن شما را داشت ؟ ! فرمود نميخواهى از كسانى باشم كه خداوند در باره آنها فرموده  وَ الَّذِين يَصِلُون ما أَمَرَ اللَّه بِه أَن يُوصَل وَ يَخْشَوْن رَبَّهُم وَ يَخافُون سُوءَ الْحِساب  « 1 »  بلى سالمه ! خداوند بهشت را آفريد و آن را خوشبو كرد كه بوى خوش آن از دو هزار سال راه بمشام ميرسد ولى بوى بهشت را نافرمان پدر و مادر و قطع‌كنندهء رابطه‌ى خويشاوندى حس نخواهد كرد .\r\nغيبت طوسى - ابو ايوب خوزى گفت منصور دوانيقى نيمه شب از پى من فرستاد وقتى رفتم روى تخت نشسته بود مقابلش شمعى ميسوخت و در دست نامه‌اى داشت تا سلام كردم نامه را پيش من انداخت و شروع بگريه كرد . گفت اين نامه محمّد بن سليمان است نوشته است كه جعفر بن محمّد از دنيا رفته -  إِنَّا لِلَّه وَ إِنَّا إِلَيْه راجِعُون  سه مرتبه اين كلمه را گفت كجا ميتوان چون جعفر بن محمّد پيدا كرد .\r\nبه من گفت بنويس . اول نامه را نوشتم ، گفت بنويس اگر شخص معينى را وصى\r\n\r\n","description":"","footnote":" ( 1 ) رعد آيه 21 كسانى كه بدستور خدا مراعات حال خويشاوند ميكنند و از خدا و حساب بد بيم دارند . ","page_name":" 4 ","page_number":4},
  {"content":"\r\n\r\nخود قرار داده گردنش را بزن . جواب نامه آمد . كه پنج نفر را وصى خود قرار داده يكى از آنها خود منصور ابو جعفر است ، على بن سليمان ، عبد اللَّه و موسى دو پسرش و حميده . منصور گفت نميتوان اينها را كشت .\r\nمناقب - داود بن كثير رقى گفت : مرد عربى پيش ابو حمزه ثمالى آمده چيزى پرسيد - ابو حمزه گفت حضرت صادق از دنيا رفت . عرب ناله‌اى زده بيهوش شد . وقتى به هوش آمد پرسيد كسى را وصى قرار داده گفت بلى و پسر خود عبد اللَّه و موسى و منصور دوانيقى را وصى خود قرار داده ابو حمزه لبخندى زده گفت الحمد للَّه كه ما را هدايت نمود و ما را به بزرگتر آشنا كرد و كوچكتر را معرفى نمود و مطلب بزرگى را پنهان داشت .\r\nتوضيح خواستند از اين جملات مبهمش گفت عيب‌هاى پسر بزرگتر را نمود و ما را راهنمائى به فرزند كوچكتر موسى بن جعفر نمود و وصى واقعى را از منصور پنهان كرد اگر او بگويد وصى جعفر بن محمّد كيست بگويند خودت .\r\nاعلام الورى ص 266 مينويسد در هفدهم ربيع الاول سال هشتاد و سه هجرت امام صادق عليه السّلام متولد شد و در نيمه رجب بعضى در شوال گفته‌اند سال 148 هجرى از دنيا رفت در سن 65 سالگى با جد و پدر خود دوازده سال بود بعد از درگذشت جدش با پدر خود نوزده سال و بعد از پدر ايام امامتش سى و چهار سال بود .\r\nدر ايام امامت آن جناب بقيه حكومت هشام بن عبد الملك و حكومت وليد بن يزيد بن عبد الملك و حكومت يزيد بن وليد بن عبد الملك كه مشهور به ناقص بود و حكومت ابراهيم بن وليد و حكومت مروان بن محمّد مشهور بحمار و در سال صد و سى و دو ابو مسلم خراسانى قيام كرد كه در نتيجه سلطنت از بنى اميه به بنى عباس كه اولين خليفه آنها عبد اللَّه بن محمّد بن على بن عبد اللَّه بن عباس معروف بسفاح بود منتقل گشت . او چهار سال و هشت ماه حكومت كرد پس از او برادرش ابو جعفر مشهور بمنصور دوانيقى بيست و يك سال و ده ماه حكومت را در عهده داشت حضرت صادق عليه السّلام در سال دهم حكومت او از دنيا رفت و در بقيع كنار پدر و جد و عموى خود امام حسن مدفون شد .\r\nكافى ج 1 ص 475 - يونس بن يعقوب از حضرت موسى بن جعفر نقل كرد كه فرمود\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمن پدرم را در دو پارچه مصرى معروف بشطوى كه در آنها احرام بسته بود كفن كردم و يكى از پيراهنهاى خود آن جناب و عمامه‌اى كه متعلق بعلى بن الحسين عليه السلام بود و بردى كه آن را چهل دينار خريدم .\r\nدر روايت ديگر از عمرو بن سعيد آخرش اضافه مينمايد آن برد اگر امروز مىبود چهار صد دينار مىا .\r\nكافى - اسحاق بن جرير گفت حضرت صادق فرمود سعيد بن مسيب و قاسم ابن محمّد ابن ابى بكر و ابو خالد كه يكى از اشخاص مورد اعتماد پدرم بودند و مادرم زنى باايمان و پرهيز كار و نيكوكار بود خدا نيكوكاران را دوست دارد .\r\nكافى - وقتى حضرت باقر از دنيا رفت حضرت صادق دستور داد در آن خانه‌اى كه مىنشست چراغ روشن كنند تا وقتى كه حضرت صادق از دنيا رفت موسى بن جعفر عليه السّلام نيز همان كار را كرد نسبت به خانه حضرت صادق تا وقتى آن جناب را به طرف بغداد بردند ديگر نفهميدم چه شد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nباب دوم اسمها و نقش انگشترى و شمائل امام صادق عليه السّلام\r\nعيون اخبار الرضا ج 2 ص 56 حسين بن خالد گفت حضرت رضا عليه السّلام فرمود نقش انگشترى جعفر بن محمّد عليه السّلام\r\n« اللَّه وليّى و عصمتى من خلقه »\r\nبود .\r\nعلل الشرائع ص 234 - ثمالى از حضرت على بن الحسين و ايشان از پدرش و جدش نقل كرد كه پيامبر اكرم فرمود وقتى پسرم جعفر بن محمّد بن على بن حسين بن علي بن ابى طالب متولد شد لقب او را صادق بگذاريد در آينده از فرزندانش يك نفر هم نام او ادعاى امامت بدون حق مىكند او كذاب است ( جعفر كذاب ) .\r\nخرايج - ابو خالد گفت به حضرت علي بن الحسين عرضكردم امام بعد از شما كيست فرمود فرزندم محمّد كه دانش را ميشكافد پس از او فرزندش جعفر است نام او نزد ساكنان آسمان صادق است . عرضكردم بچه علت اسم او صادق شد ؟\r\nفرمود چون پنجمين فرزندش بنام جعفر بدروغ ادعاى امامت مىكند او در نزد خدا جعفر كذاب است كه بر خداوند دروغ مىبندد در اين موقع اشكهاى امام جارى شده فرمود مثل اينكه مىبينم همان جعفر كذاب خليفه ستمگر زمان را وادار مىكند كه بجستجوى ولى خدا و امام غائب كه خدا حافظ اوست برآيند ، همانطور نيز شد .\r\nمناقب ج 3 ص 400 مينويسد حضرت صادق عليه السّلام قدى متوسط داشتند چهره‌اى درخشان و مويهاى سياه و بينى بلند و زيبا ، جلو سرشان مو نداشت و مويهاى سينه تا شكمش كم بود روى صورتش خالى سياه داشت و روى بدنش خالهاى قرمز داشت . نامش جعفر و كنيه‌اش ابا عبد اللَّه و ابا اسماعيل و كنيه‌اش كه اختصاص به شيعه داشت ابو موسى بود ، داراى لقب صادق ، فاضل ، طاهر و قائم و كامل\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو منجى بود . شيعه را به آن جناب نسبت ميدهند و جعفرى ميگويند مسجد آن جناب در حله است .\r\nدر فصول المهمه مينويسد نقش انگشتر ايشان «\r\nما شاء اللَّه لا قوة الا باللَّه استغفر اللَّه\r\n» در مصباح كفعمى نقش انگشترى ايشان را\r\n«  اللَّه خالِق كُل شَيْءٍ *  »\r\nنوشته است .\r\nمكارم الاخلاق - حضرت رضا فرمود انگشتر امام صادق عليه السّلام را قيمت كردند بهفت دينار پدرم آن را برداشت .\r\nاسماعيل بن موسى گفت انگشتر جدم جعفر بن محمّد عليه السّلام از نقره بود و نقش آن\r\n« و يا ثقتى قنى شر جميع خلقك »\r\nو در ميراث به مبلغ پنجاه دينار كه پدرم اضافه نمود براى عبد اللَّه بن جعفر و پدرم آن را خريد .\r\nكافي ج 6 ص 473 - حضرت صادق فرمود در انگشتر من نوشته است\r\n«  اللَّه خالِق كُل شَيْءٍ *  »\r\n.\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nباب سوم تصريح بامامت حضرت صادق عليه السّلام\r\nعيون اخبار الرضا ج 2 ص 40 - ابى نضره گفت هنگام درگذشت امام باقر عليه السّلام كه شد فرزند خود حضرت صادق را خواست تا به او وصيت كند برادرش زيد بن علي عرضكرد آقا اگر روش امام حسن و امام حسين را به كار ميبردى گمان نميكنم كار بدى انجام داده بودى ( منظورش اين بود كه مقام امامت را به برادر خود زيد واگذار ميكرد ) .\r\nفرمود برادر امانت پروردگار را نميتوان به راه و رسم اين و آن رفتار نمود پيمانى است كه خدا گرفته و دستورى است كه پيشوايان قبل داده‌اند از جانب خداى بزرگ .\r\nارشاد مفيد - حضرت باقر علنى وصيت كرد به حضرت صادق و او را بامامت آشكارا منصوب نمود . هشام بن سالم از حضرت صادق نقل كرد كه چون هنگام وفات پدرم شد ، فرمود پسرم جعفر به تو سفارش ميكنم كه نسبت باصحاب من خوش رفتار باشى .\r\nعرضكرد چنان در پيشرفت و تعليم و تربيت آنها ميكوشم كه هر كدام از برجسته‌ترين افراد جامعه شوند و احتياجى بدانش ديگران نداشته باشند .\r\nارشاد - ابو الصباح كنانى گفت حضرت باقر عليه السّلام نگاهى به حضرت صادق فرزند خود نموده فرمود اين را مىبينى از كسانى است كه خداوند در باره آنها فرموده  وَ نُرِيدُ أَن نَمُن عَلَى الَّذِين اسْتُضْعِفُوا فِي الْأَرْض وَ نَجْعَلَهُم أَئِمَّةً وَ نَجْعَلَهُم الْوارِثِين  تصميم گرفته‌ايم كه منت گذاريم بر كسانى كه در زمين ضعيف شمرده شده‌اند آنها را پيشوا و وارث زمين قرار دهيم .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nارشاد - جابر بن يزيد جعفى گفت از حضرت باقر پرسيدند عهده دار امامت بعد از شما كيست ؟ دست بر روى شانه حضرت صادق عليه السّلام نهاده فرمود به خدا سوگند اين شخص قائم بامر امامت از ميان خانواده محمّد صلّى اللَّه عليه و آله است . على بن حكم نيز از طاهر دوست حضرت باقر نقل كرد كه گفت خدمت حضرت باقر بودم كه حضرت صادق عليه السّلام آمد فرمود اين بهترين فرد روى زمين است .\r\nارشاد - عبد الاعلى آزاد شده آل سام از حضرت صادق نقل كرد كه پدرم هر چه اينجاست به من واگذاشت « 1 »  هنگام وفات فرمود چند نفر شاهد بياور . من چهار نفر از قريش را آوردم كه يكى از آنها نافع غلام عبد اللَّه بن عمر بود . فرمود بنويس اين وصيتى است كه يعقوب بفرزندانش كرد  إِن اللَّه اصْطَفى لَكُم الدِّين فَلا تَمُوتُن إِلَّا وَ أَنْتُم مُسْلِمُون  وصيت كرد محمّد بن على بفرزندش جعفر بن محمّد كه او را در بردى كه با آن روزهاى جمعه نماز ميخواند كفن كند و عمامه‌اش را بسر ببندد و قبرش را چهارگوش نمايد و چهار انگشت از زمين بلند كند . هنگام دفن لباسهاى كهنه‌اش را بيرون آورد . ( با لباسهاى دوخته‌اش دفن نكند آنها را خارج نمايد ) پس از اين وصيت بشاهدان فرمود آزاديد ميخواهيد برويد . من بپدرم گفتم اين كارها احتياج به وصيت نداشت . فرمود پسرم من خواستم كه با تو بنزاع برنخيزند و بگويند وصيت نكرده خواستم دليلى براى امامت داشته باشى .\r\nكفاية الاثر ص 321 - محمّد بن مسلم گفت خدمت حضرت باقر عليه السّلام بودم كه پسرش جعفر عليه السّلام وارد شد بر سرى گيسوانى داشت و در دست چوبى با آن چوب بازى ميكرد حضرت باقر او را در آغوش گرفته فرمود پدر و مادرم فدايت بازى نكن به من رو كرده فرمود محمّد اين پيشواى تو است بعد از من از او پيروى كن و از علم و دانش او استفاده نما به خدا سوگند اين همان صادقى است كه پيامبر مژده او را داده كه پيروانش در دنيا و آخرت پيروزند و دشمنانش به زبان پيامبران لعنت شده‌اند .\r\n\r\n","description":"","footnote":" ( 1 ) منظور يادگارهاى پيامبر از اسلحه و انگشتر و ساير چيزها ، ","page_name":" 10 ","page_number":10},
  {"content":"\r\n\r\nحضرت جعفر عليه السّلام از شنيدن اين سخنان لبخندى زده صورتش قرمز شد امام باقر عليه السّلام به من توجه نموده فرمود از او سؤال كن عرضكردم يا ابن رسول اللَّه خنده از كجا است فرمود محمّد ! عقل از دل است و اندوه از كبد و نفس از ريه و خنده از طحال است از جاى حركت كردم و پيشانيش را بوسيدم .\r\nكفاية الاثر - همام بن نافع گفت حضرت باقر روزى باصحاب خود فرمود وقتى مرا نيابيد از اين پيروى كنيد او امام و خليفه بعد از من است اشاره كرد به حضرت صادق عليه السّلام .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nباب چهارم رفتار و اخلاق پسنديدهء امام و اقرار دوست و دشمن بمقامش\r\nعلل الشرائع ص 234 - محمّد بن زياد ازدى گفت از مالك بن انس فقيه مدينه شنيدم ميگفت من خدمت حضرت صادق ميرسيدم برايم پشتى ميگذاشت و احترام ميكرد . ميفرمود مالك من ترا دوست دارم . اين مطلب را پنهان ميكردم و خدا را ستايش مينمودم . پيوسته آن جناب بيكى از اين سه كار اشتغال داشت يا روزه بود و يا بعبادت مشغول بود و يا ذكر ميگفت از بزرگترين عبادت‌كنندگان و پارسايانى كه از خدا ميترسند ، بشمار ميرفت .\r\nبسيار حديث ميكرد خوش مجلس بود همنشينى با او سود فراوان داشت .\r\nوقتى ميفرمود ( قال رسول اللَّه صلّى اللَّه عليه و آله ) پيغمبر فرموده گاهى سبز ميشد و گاهى زرد آنچنان كه دوستان اگر ميديدند ايشان را نميشناختند . سالى با ايشان به حج رفتم همين كه سوار بر مركب شد بعد از احرام هر چه تصميم ميگرفت لبيك بگويد صدا در گلويش ميگرفت بطورى كه نزديك بود از مركب بيافتد .\r\nعرضكردم لبيك بگوئيد چاره‌اى نيست بايد گفت . فرمود : ابن ابى عامر چگونه جرات كنم بگويم\r\nلبيك اللهم لبيك\r\nميترسم بگويد\r\nلا لبيك و لا سعديك\r\n« 1 »  .\r\nقرب الاسناد - على بن يقطين گفت حضرت صادق عليه السّلام را در حرم ديدم كه جبه‌اى از خز در برداشت .\r\nقرب الاسناد - ابن رئاب گفت شنيدم حضرت صادق در حال سجده ميگفت\r\nاللهم اغفر لي و لاصحاب ابى فانى اعلم ان فيهم من ينقصنى\r\n) خداوندا مرا بيامرز و\r\n\r\n","description":"","footnote":" ( 1 ) حاجيان هنگام احرام اين ذكر را ميگويند يعنى بلى بار پروردگارا نداى ترا جواب دادم ميترسم بگويد خوش نيامدى . ","page_name":" 12 ","page_number":12},
  {"content":"\r\n\r\nاصحاب پدرم را ميدانم ميان آنها بعضى هستند كه مرا كوچك ميشمارند .\r\nعلل الشرائع ص 295 - مسلم غلام حضرت صادق گفت امام صادق عليه السّلام دو سال قبل از وفات مسواك را ترك كرد به جهت اينكه دندانهايش ضعيف شده بود .\r\nعيون اخبار الرضا ج 2 ص 2 - موسى بن جعفر عليه السّلام فرمود كه خبر فوت اسماعيل فرزند بزرگ حضرت صادق عليه السّلام را بايشان دادند موقعى كه دوستان اطرافش بودند و ميخواست غذا بخورد . لبخندى زده فرمود غذا بياوريد با آنها سر سفره نشست و از روزهاى ديگر بهتر ميل نمود به آنها نيز تعارف ميكرد و غذا را جلو ايشان ميگذاشت . دوستان امام تعجب ميكردند از اينكه اثر اندوه در قيافه ايشان ديده نميشد . پس از اينكه غذا تمام شد عرضكردند آقا واقعا چيز عجيبى ديديم مصيبتى به اين بزرگى بر شما وارد شد و چنين فرزندى از شما فوت گرديد . شما را به اين وضع كه مشاهده مىكنيم هستيد .\r\nفرمود چرا اين طور نباشم ، راست‌گوترين گويندگان فرموده من و شما خواهيم مرد كسانى كه مرگ را بشناسند ، پيوسته خود را در آستانه مرگ مىبينند و از آمدن مرگ باكى ندارند و تسليم فرمان خدايند .\r\nدعوات راوندى - حضرت صادق فرزندى داشت روزى در مقابل ايشان راه ميرفت ناگهان غذا به گلويش گير كرده از دنيا رفت . امام گريه كرده فرمود خدايا اگر اين را گرفتى بقيه را گذاشتى و اگر گرفتارى ميدهى نجات نيز ميبخشى بچه را بردند پيش زنان ، همين كه چشمشان به او افتاد شروع بناله و فغان كردند امام عليه السّلام آنها را قسم داد كه فغان و ناله نكنند . وقتى پسرك را براى دفن بردند . فرمود منزه است خدائى كه فرزندان ما را ميكشد ولى محبت ما به او بيشتر مىشود پس از دفن فرمود پسرم خدا قبر ترا وسيع نمايد و ترا خدمت پيامبر برساند . فرمود ما خانواده‌اى هستيم كه هر چه دوست داريم آن را براى بستگان خود از خدا تقاضا ميكنيم او نيز بما عطا مىكند اگر او صلاح بداند ما مواجه با وضعى كه دوست نداريم بشويم چون او براى ما خواسته راضى هستيم .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nامالى صدوق ص 243 - حفص بن غياث گفت هر وقت ما را از حضرت صادق حديث مينمود ميگفت بهترين جعفرها جعفر بن محمّد چنين فرموده .\r\nامالى - عمرو بن خالد گفت زيد بن علي بن الحسين بن علي بن ابى طالب گفت در هر زمان خدا يكى از ما خانواده را حجت و راهنماى خلق قرار ميدهد . حجت و امام زمان ما پسر برادرم جعفر بن محمّد است هر كه پيرو او باشد گمراه نميشود و هر كه از او پيروى نكند راه به جائى نخواهد برد .\r\nعيون اخبار الرضا - حضرت موسى بن جعفر فرمود كه عمرو بن عبيد بصرى خدمت حضرت صادق عليه السّلام رسيده سلام داد و نشست اين آيه را خواند  الَّذِين يَجْتَنِبُون كَبائِرَ الْإِثْم *  . از گناهان كبيره سؤال كرد امام عليه السّلام جواب او را داد . عمرو بن عبيد از خدمت ايشان بيرون شده اشگ ميريخت و ميگفت به خدا هلاك شده كسى متكى براى خود باشد و با شما خانواده در فضل و دانش به نزاع پردازد .\r\nمعانى الاخبار - سفيان بن سعيد گفت از حضرت ابا عبد اللَّه جعفر بن محمّد الصادق مطالبى را شنيدم به خدا سوگند او راستگو بود همانطور كه نام داشت . . . تا آخر خبر .\r\nقرب الاسناد - حفص بن عمر بمؤذن علي بن يقطين گفت : بما خبر رسيده بود كه در سال صد و چهل بهترين شخصيت رهنما و امام حجاج خواهد شد . آن سال من به حج رفتم ولى ديدم اسماعيل بن علي بن عبد اللَّه بن عباس ( فرماندار ) متصدى اين كار است . خيلى غمگين و افسرده شديم بواسطه همان خبرى كه شنيده بوديم . ناگاه متوجه شديم حضرت صادق عليه السّلام سوار بر قاطر است . برگشتم پيش دوستان خود و آنها را مژده دادم .\r\nگفتم اين همان برجسته‌ترين شخصيت است كه بما خبر رسيده بود امسال متصدى اين كار است . شامگاه اسماعيل ( فرماندار ) به حضرت صادق عرض كرد چه ميفرمائيد آقا قرص خورشيد فرونشست .\r\nحضرت صادق قاطر خود را سوار شده به راه افتاد اسماعيل نيز سوار بر مركب خود شد و از پى ايشان ميرفت مقدارى كه راه رفتند حضرت صادق از روى قاطر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nافتاد . اسماعيل ايستاد تا امام سوار شود . حضرت صادق سر بلند نموده به او فرمود امام وقتى به راه افتد نبايد تا مزدلفه بايستد .\r\nبه همين جهت اسماعيل آرام آرام به راه افتاد تا حضرت صادق سوار شد و به او رسيد .\r\nامالى صدوق ص 542 مالك بن انس فقيه گفت : به خدا قسم زاهدتر و عابدتر و پرهيزكارتر از حضرت صادق نديده‌ام . هر وقت خدمت ايشان ميرفتم مرا احترام ميكرد و به من توجه مينمود روزى عرض كردم يا ابن رسول اللَّه ثواب كسى كه يك روز در ماه رجب براى خدا و پاداش روزه بدارد چيست هر وقت حديث مىنمود واقعا راست ميگفت فرمود پدرم از پدر خود از جدم نقل كرد كه پيامبر اكرم فرمود هر كس يك روز از ماه رجب را روزه بدارد براى خدا و پاداش او را مىآمرزد عرض كردم يا ابن رسول اللَّه ثواب كسى كه يك روز از ماه شعبان را روزه بدارد چيست فرمود پدرم از پدر خود از جدم نقل كرد كه پيامبر اكرم فرمود هر كس براى خدا و ثواب يك روز از ماه شعبان را روزه بدارد خداوند او را مىآمرزد .\r\nثواب الاعمال ص 129 - معلى بن خنيس گفت شبى بارانى حضرت صادق عليه السّلام از منزل به قصد سايه بان بنى ساعده بيرون شد . من نيز از پى ايشان رفتم ديدم چيزى در راه گم كرده ميگويد بسم اللَّه خدايا گم شده ما را برگردان .\r\nمن جلو رفته سلام كردم فرمود معلّى با دستت جستجو كن هر چه پيدا كردى به من بده وقتى دست كشيدم ديدم نان روى زمين افتاده هر چه يافتم بايشان تقديم كردم مشاهده نمودم انبانى از نان برداشته عرض كردم آقا اجازه بدهيد من بردارم . فرمود نه من بايد بردارم ولى بيا با هم برويم . معلى گفت آمديم تا رسيديم بظله بنى ساعده . ديدم عده‌اى در خواب هستند شروع كرد براى هر نفر يك يا دو نان زير جامه‌اش پنهان مىكرد تا براى همه گذاشت بعد برگشتيم .\r\nعرض كردم آقا فدايت شوم اينها عارف به امام هستند ؟ فرمود اگر امام‌شناس بودند هر چه داشتيم با آنها ميخورديم حتى نمك را هم با هم تقسيم ميكرديم .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبصائر الدرجات ص 145 ج 10 - معاوية بن وهب گفت در خدمت حضرت صادق بودم در مدينه آن جناب سوار بر الاغ بود ببازار رسيده بوديم يا نزديك بازار بود كه امام عليه السّلام از الاغ خود پياده شد و سجده طولانى كرد من انتظار كشيدم تا از سجده سر برداشت .\r\nعرض كردم فدايت شوم چرا سجده نمودى ؟ فرمود من به ياد نعمت خدا بر خود افتادم . عرض كردم آقا نزديك بازار سجده ميفرمائيد با اينكه مىآيند و ميروند ؟ ! فرمود مرا كسى نمىبيند .\r\nخرايج - روايت شده كه حضرت باقر عليه السّلام با فرزندش حضرت صادق عليه السّلام به مكه رفته بود مردى خدمتش رسيده سلام كرد و نشست عرض كرد من سؤالى داشتم . فرمود از پسرم جعفر سؤال كن آن مرد به طرف حضرت صادق رفته عرض كرد سؤال كنم ؟ فرمود هر چه مايلى بپرس گفت ميخواهم از مردى سؤال كنم كه گناه بزرگى كرده فرمود روزه ماه رمضان را عمدا خورده گفت از اين بزرگتر فرمود در ماه رمضان مرتكب زنا شده گفت از اين بزرگتر گفت آدم كشى كرده گفت از اين بزرگتر فرمود اگر از شيعيان على است پياده رهسپار خانهء خدا شود و سوگند ياد كند ديگر چنين كارى نكند چنانچه از شيعيان علي نيست راهى ندارد « 1 »  آن مرد سه مرتبه گفت خدا ترا رحمت كند اى فرزند فاطمهء زهرا . همين جواب را از پيامبر اكرم شنيدم . آن مرد رفت حضرت باقر عليه السّلام فرمود شناختى اين شخص را گفت نه فرمود خضر بود خواستم او را معرفى كنم .\r\nخرايج - روايت شده كه ابا عماره معروف بطيان گفت به حضرت صادق عليه السّلام عرض كردم در خواب ديدم نيزه‌اى در دست دارم . فرمود سرنيزه داشت . گفتم نه فرمود اگر آن نيزه سرنيزه ميداشت برايت پسرى متولد ميشد ولى داراى دخترى خواهى شد . مختصرى صبر نموده فرمود : آن نيزه داراى چند بند بود ؟ گفتم\r\n\r\n","description":"","footnote":" ( 1 ) اينكه ميفرمايد راهى ندارد يعنى ديگر توبهء او قبول نمىشود چون قبولى توبه مشروط بايمان است كه او ايمان ندارد . ","page_name":" 16 ","page_number":16},
  {"content":"\r\n\r\nدوازده بند داشت .\r\nفرمود از آن دختر براى تو دوازده دختر متولد مىشود .\r\nمحمّد بن يحيى گفت اين را براى عباس بن وليد نقل كردم گفت من فرزند يكى از همان دخترها هستم كه يازده خاله دارم و ابو عمارة جد من بوده .\r\nمحاسن برقى - پسر بكر با يك واسطه از حضرت صادق نقل مىكند كه او گفت : حضرت صادق عليه السّلام بما نان شيرينى و روغن و خرما با روغن ميداد يكنفر عرض كرد اگر در مورد خرج خانه ملاحظه داشته باشى بهتر است فرمود : تدبير خرج خانه ما بدست خداست اگر توسعه داد ما نيز وسعت ميدهيم اگر كم داد خرج ميكنيم .\r\nمحاسن برقى - عبد الاعلى گفت من با حضرت صادق غذا ميخوردم دستور داد غذا بياورند خرما و روغن آوردند با مرغى كه شكمش را پر كرده بودند فرمود اين غذا را براى فاطمه آورده بودند . سپس بكنيزى فرمود غذاى معروف خودمان را بياور و كنيز سركه و روغن زيتون آورد .\r\nمحاسن برقى - يونس بن يعقوب گفت حضرت صادق عليه السّلام براى ما يك پيمانه بزرگ پر از خرما فرستاد مقدارى ماند ترش شد عرض كردم آقا چه كنم اين همه خرما را فرمود بخور و به ديگران هم بده .\r\nمناقب - ابو الهياج پسر بسطام گفت حضرت صادق عليه السّلام آنقدر بمردم ميداد و اطعام ميكرد كه براى خانواده خودش نميماند .\r\nابو جعفر خثعمى گفت حضرت صادق عليه السّلام كيسه زرى به من داده فرمود اين كيسه را بده بفلانى از بنى هاشم و به او نگو من به او داده‌ام گفت من بردم به او دادم گفت خدا به كسى كه داده خير بدهد هر سال آنقدر به من ميدهد كه تا سال ديگر ما را كافى است ولى جعفر بن محمّد با آن ثروتى كه دارد يك شاهى بما نميدهد .\r\nدر كتاب فنون مينويسد كه يكى از حاجيان در مدينه خوابيده بود هميان پولش را ربوده بودند . از جاى خود برخاست حضرت صادق مشغول نماز بود او را\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنشناخته دامنش را گرفت گفت تو هميان مرا برده‌اى . امام فرمود هميان چه داشت ؟\r\nگفت هزار دينار . آن مرد را برد به منزل خود و هزار دينار به او داد وقتى پول را گرفت و به منزل خود برگشت ديد هميانش در خانه است . با عذر خواهى خدمت حضرت صادق عليه السّلام رسيده پول را تقديم كرد امام عليه السّلام از گرفتن خوددارى نمود فرمود چيزى كه داديم پس نمىگيريم .\r\nآن مرد بعد جستجو نمود كه اين شخص كيست . گفتند جعفر بن محمّد صادق است گفت بايد چنين كارى چون او بكند .\r\nاشجع سلمى خدمت حضرت صادق رسيد ديد آن آقا بيمار است . نشست و از حال امام و ناراحتى او سؤال كرد امام فرمود از ناراحتى و بيمارى بگذر بگو براى چه آمده‌اى . اشجع اين دو شعر را خواند :\r\n البسك اللَّه منه عافية * في نومك المعترى و في ارقك\r\nتخرج من جسمك السقام كما * اخرج ذل الفعال من عنقك \r\nفرمود غلام ! چقدر نزد تو است عرضكرد چهار صد دينار فرمود بده باشجع .\r\nدر كتاب روضه است كه سفيان ثورى خدمت حضرت صادق رسيد ديد رنگ آن جناب تغيير كرده . عرضكرد آقا چه شده .\r\nفرمود من گفته بودم بالاى پشت بام نروند . همين كه وارد شدم ديدم يكى از كنيزانم كه پرستار يكى از بچه‌هاى من است . بالاى نردبان است و بچه هم با او است همين كه چشمش به من افتاد لرزه بر اندامش افتاد متحير شد بچه از دستش افتاد به زمين و مرد . من از مردن بچه رنگم تغيير نكرده . از ترسى كه بر كنيز وارد كرده‌ام اين طور شدم با اينكه دو مرتبه به او فرموده بود ناراحت نشو باكى نداشته باش ترا در راه خدا آزاد كردم .\r\nاين شعر را نسبت به حضرت صادق داده‌اند :\r\n تعصى الاله و انت تظهر حبه * هذا لعمرك في الفعال بديع \r\n\r\n","description":"","footnote":"","page_name":" 18 ","page_number":18},
  {"content":"\r\n\r\n لو كان حبك صادقا لاطعته * ان المحب لمن يحب مطيع \r\n« 1 »  ميگويند در باره حضرت صادق امام راستگو و شخصيت سخنورى بود كه در كارهاى نيك پيش قدم و از كارهاى بد گريزان بود عيبجو و بد زبان و داد و فريادى و پر طمع و حيله گر و سخن چين و سرزنش‌كننده و پرخور و عجول و دلگير و پرگو و ياوه‌سرا و طعنه‌زن و لعنت كن نبود و با چشم و گوش اشاره براى مسخره كردن اشخاص نميكرد و نه مال جمع كن بود .\r\nحضرت صادق فرمود شمشير پيغمبر نزد ما است همچنين پرچم موسوم به پيروز و انگشتر سليمان بن داود و طشتى كه موسى در آن قربانى ميكرد نزد من است . همان اسمى كه پيغمبر وقتى بين مشركين و مسلمانان قرار ميداد تير كفار به مسلمانان نميرسيد و شبيه آنچه ملائكه آوردند نزد من است و مثل اسلحه پيغمبر كه نزد ما است مانند همان تابوت بنى اسرائيل است يعنى دليل امامت و پيشوائى است .\r\nدر روايت اعمش ميفرمايد الواح موسى و عصاى او نزد ما است و ما وارث پيغمبرانيم .\r\nحضرت صادق عليه السّلام فرمود علم ما مربوط بگذشته است و آنچه در كتاب‌هاى انبياء نوشته است گاهى بر دلمان خطور مىكند و بگوشمان مىخورد و نزد ما جفر قرمز و جفر سفيد و مصحف فاطمه عليها السّلام و نزد ما جامعه است كه در آن تمام احتياجات مردم هست .\r\nاين شعر را نسبت به حضرت صادق داده‌اند .\r\n في الاصل كنا نجوما يستضاء بنا * و للبرية نحن اليوم برهان\r\nنحن البحور التى فيها لغائصكم * در ثمين و ياقوت و مرجان \r\n\r\n","description":"","footnote":" ( 1 ) معصيت خدا را ميكنى و ادعاى محبت او را مىنمائى واقعا كار عجيبى است اگر راستى او را دوست داشته باشى اطاعتش ميكنى زيرا كسى دوست دارد كسى را از او اطاعت نمىكند ؟ ","page_name":" 19 ","page_number":19},
  {"content":"\r\n\r\n مساكن القدس و الفردوس نملكها * و نحن للقدس و الفردوس خزان\r\nمن شذ عنا فبرهوت مساكنه * و من اتانا فجنات و ولدان \r\n« 1 »  محاسن برقى - حضرت صادق بضريس كنانى فرمود چرا پدرت نام ترا ضريس نهاده ؟ گفت به همان جهت كه پدر شما نام شما را جعفر گذاشت . فرمود :\r\nپدر تو از روى نفهمى نام ترا ضريس گذاشته زيرا شيطان بچه‌اى بنام ضريس دارد ولى پدرم نام مرا كه جعفر گذاشت از روى اطلاع بود چون جعفر اسم رودى است در بهشت مگر شعر ذى الرمه را نشنيده‌اى .\r\n ابكى الوليد ابا الوليد اخا الوليد فتى العشيره * قد كان غيثا في السنين و جعفرا غدقا و ميره \r\n« 2 »  شوف العروس از دامغانى نقل مىكند كه عبد اللَّه بن مبارك به حضرت صادق رسيده اين شعر را سرود :\r\n انت يا جعفر فوق المدح و المدح عناء * انما الاشراف ارض و لهم انت سماء\r\nجاز حد المدح من قد ولدته الأنبياء \r\n اللَّه اظهر دينه و اعزه بمحمد * و اللَّه اكرم بالخلافة جعفر بن محمّد \r\nامالى مفيد ص 190 - سالم بن ابى حفصه گفت وقتى حضرت باقر از دنيا رفت باصحاب خود گفتم بايستيد تا من بروم خدمت ابو عبد اللَّه جعفر بن محمّد عليه السّلام و ايشان را تسليت بگويم . رفتم خدمت آن جناب تسليت عرض كردم سپس گفتم  إِنَّا لِلَّه وَ إِنَّا إِلَيْه راجِعُون  » به خدا قسم از دنيا رفت كسى كه ميگفت پيغمبر چنين فرمود ديگر\r\n\r\n","description":"","footnote":" ( 1 ) ما در ابتداى آفرينش ستاره‌هاى درخشانى بوديم كه از نور ما راه را تميز ميدادند اكنون نيز راهنماى مردميم - ما درياى خروشانيم كه هر كس در اين دريا فرو رود در و ياقوت و مرجان بدست مىآورد - بهشت ملك ما است و اختيار آن بما سپرده شده هر كس از ما كناره بگيرد جايگاهش برهوت است و هر كس نزد ما بيايد بهشت برين و دخترك‌هاى زيباى بهشتى نصيبش خواهد شد .  ( 2 ) در اين شعر شاعر جعفر را بمعنى نهر به كار برده . ","page_name":" 20 ","page_number":20},
  {"content":"\r\n\r\nكسى نيست كه واسطه بين ما و پيامبر باشد به خدا قسم چون حضرت باقر را نخواهم ديد .\r\nحضرت صادق ساكت بود و چيزى نمىفرمود آنگاه فرمود خداوند عزيز ميفرمايد هر كس به نصف خرما صدقه بدهد آن چنان بزرگ ميكنم آن را همان طورى كه شما يك كره اسب را پرورش ميدهيد آنقدر همان صدقه را بزرگ ميكنم تا باندازه‌ى كوه احد شود .\r\nرفتم پيش اصحاب خود گفتم شگفت انگيزتر از جريان امروز نديده‌ام ما حضرت باقر كه بدون واسطه ميگفت پيغمبر فرموده بسيار بزرگ ميشمرديم حضرت صادق بدون واسطه امروز ميگفت خداوند ميفرمايد .\r\nمناقب - باندازه‌اى از حضرت صادق عليه السّلام در موارد مختلف علمى نقل شده است كه از ديگرى نقل نشده است . اسامى راويان مورد اعتماد را با اختلافى كه در عقيده و رأى خود داشته‌اند جمع كرده‌اند بالغ بر چهار هزار نفر شده‌اند كه از حضرت صادق عليه السّلام حديث نقل كرده‌اند .\r\nزيرا ابن عبده كتابى در مورد راويان حضرت صادق نوشته است و در آن كتاب تمام راويان را شمرده . حفص بن غياث هر وقت حديثى از آن جناب نقل ميكرد ميگفت بهترين جعفرها جعفر بن محمّد چنين فرموده . على بن غراب ميگفت حديث كرد مرا حضرت صادق جعفر بن محمّد .\r\nدر حليه ابو نعيم مينويسد از حضرت صادق ائمه اهل سنت و بزرگان علما نقل نموده‌اند از قبيل مالك بن انس و شعبة بن حجاج و سفيان ثورى و ابن جريح و عبد اللَّه ابن عمر و روح بن قاسم و سفيان بن عيينه و سليمان بن بلال و اسماعيل بن جعفر و حاتم بن اسماعيل و عبد العزيز بن مختار و وهيب بن خالد و ابراهيم طهمان مينويسد :\r\nمسلم در صحيح خود نقل نموده و استدلال كرده بحديث حضرت صادق و ديگران گفته‌اند كه از حضرت صادق مالك و شافعى و حسن بن صالح و ابو ايوب سجستانى و عمر بن دينار و احمد بن حنبل نقل كرده‌اند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمالك بن انس گفت در علم و دانش و عبادت و پرهيزگارى چشمى نديده و گوشى نشنيده و نه بقلب كسى خطور كرده همچون جعفر بن محمّد عليه السّلام .\r\nسيف الدوله از عبد الحميد مالكى قاضى كوفه در باره مالك سؤال كرد عبد الحميد مالك را تعريف نمود از آن جمله گفت دست پرورده حضرت صادق بوده مالك بيشتر اوقات ادعا ميكرد كه از حضرت صادق شنيده گاهى ميگفت مرا شخص مورد اعتمادى حديث كرده منظورش حضرت صادق بود .\r\nابو حنيفه خدمت حضرت صادق عليه السّلام رسيد تا از او حديثى بياموزد . حضرت صادق در حالى كه عصا بر دست داشت خارج شد . ابو حنيفه گفت يا ابن رسول اللَّه سن شما باندازه‌اى نرسيده كه احتياج بعصا داشته باشيد . فرمود صحيح است ولى اين عصاى پيامبر است از جهت تبرك بدست گرفتم ابو حنيفه پيش آمده گفت اجازه ميفرمائيد آن را ببوسم .\r\nامام عليه السّلام آستين بالا زده فرمود به خدا قسم ميدانى اين پوست بدن پيامبر است و اين موى پيكر آن جناب است آن را نمىبوسى ميخواهى عصا را ببوسى .\r\nابو عبد اللَّه محدث در رامش افزا نوشته كه ابو حنيفه از شاگردان حضرت صادق بود و مادرش در عقد حضرت صادق عليه السّلام در آمد محمّد بن حسن نيز از شاگردان ايشان بود به همين جهت بنى عباس به اين دو احترامى نميگذاشتند . گفته است ابو يزيد بسطامى طيفور سقا از خدمتكاران آن جناب بود و سيزده سال سمت سقائى آن جناب را داشت .\r\nابو جعفر طوسى گفته است كه ابراهيم ادهم و مالك بن دينار از غلامان آن جناب بودند . روزى سفيان ثورى خدمت آن جناب رسيد سخنى از ايشان شنيد كه خيلى در شگفت شد . گفت به خدا قسم يا ابن رسول اللَّه اين سخن شما گوهر است فرمود از گوهر بهتر است مگر گوهر سنگ نيست ؟ ! توضيح - بايد توجه داشته باشيد كه بعضى از علماى شيعه كه نوشته‌اند علماى اهل سنت شاگرد و خدمتكار و تابع ائمه بوده‌اند منظورشان اين نبوده كه آن‌ها را\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nستايش كنند يا بدين وسيله ثابت كنند كه آنها شيعه بوده‌اند . نظر آنها اينست كه حتى مخالفين نيز اعتراف بمقام ائمه ما داشته‌اند و خود را به ائمه ما نسبت ميداده‌اند كه دليل بگيرند بر علم و دانش خويش و گر نه آنها در كفر و الحاد از شيطان و فرعون مشهورترند .\r\nمناقب - ابو القاسم اصفهانى گفت سفيان ثورى خدمت حضرت صادق رسيد امام به او فرمود تو مرد شناخته‌شده‌اى هستى سلطان نيز براى ما جاسوسها گماشته از خانه ما برو نه بعنوان اينكه ترا بيرون كرده باشيم .\r\nحسن بن صالح خدمت ايشان رسيده گفت يا ابن رسول اللَّه چه ميفرمائيد در مورد اين آيه  أَطِيعُوا اللَّه وَ أَطِيعُوا الرَّسُول وَ أُولِي الْأَمْرِ مِنْكُم  « 1 »  اولو الامر كيانند ؟\r\nفرمود علماء .\r\nبعد از اينكه خارج شدند حسن گفت كارى از پيش نبرديم مگر بپرسيم كدام علماء برگشتند باز حسن پرسيد آقا آن علماء كيانند فرمود امامان و پيشوايان از خانواده پيامبر صلّى اللَّه عليه و آله .\r\nنوح بن دراج به ابن ابى ليلى گفت سخن يا قضاوتى كه من بكنم تو بواسطه سخن شخص ديگرى ممكن است قبول نكنى . جوابداد نه مگر بواسطه سخن يك نفر پرسيد كيست آن شخص ؟ گفت جعفر بن محمّد .\r\nدر حليه مينويسد كه عمرو بن مقدام گفت هر وقت چشمم به حضرت صادق مىافتد آشكارا مىبينم كه او از نژاد پيامبران است .\r\nكتابهاى حديث و حكمت و زهد و اندرز خالى از سخن و روايتى از حضرت صادق نيست مينويسند فرموده است جعفر بن محمّد با همين احترام نقاش و ثعلبى و قشيرى و قزوينى در تفسيرهاى خود نوشته‌اند .\r\nدر كتاب حليه و ابانه و اسباب النزول و ترغيب و ترهيب و شرف المصطفى و فضائل الصحابه و تاريخ طبرى و بلاذرى و خطيب و مسند ابى حنيفه و الكافى و\r\n\r\n","description":"","footnote":" ( 1 ) سوره نساء آيه 59 اطاعت خدا و پيامبر و فرمانروايان خود را بنمائيد . ","page_name":" 23 ","page_number":23},
  {"content":"\r\n\r\nقوت القلوب و معرفت علم الحديث ابن بيع ( كه از كتب بزرگ اهل سنت است ) از حضرت صادق عليه السّلام بسيار ياد آورى شده و حديث نقل گرديده تمام امت اسلام از سنى و شيعه دعاى ام داود را از آن جناب نقل نموده‌اند .\r\nعبد الغفار حازمى و ابو الصباح كنانى نقل كرده‌اند كه حضرت صادق فرمود من بهفتاد صورت سخن ميگويم و براى هر كدام راه حلى دارم .\r\nدر باره محمّد بن عبد اللَّه بن حسن از حضرت صادق سؤال كردند ( كه آيا پيروز مىشود و بمقام فرمانروائى ميرسد ) فرمود هر پيامبر و جانشين پيامبر و پادشاه اسم او در كتابى كه نزد من است ( مصحف حضرت فاطمه ) نوشته است به خدا سوگند اسم محمّد بن عبد اللَّه بن حسن در آن نوشته نيست .\r\nمنصور دوانيقى به حضرت صادق عليه السّلام گفت ابو مسلم از شما درخواست كرده بود كه محل دفن حضرت علي عليه السّلام را آشكار كنيد . شما جوابى به او نداده بوديد از محل دفن اطلاع داريد يا نه ؟\r\nفرمود در كتابى كه از حضرت على عليه السّلام بدست ما رسيده نوشته است كه در زمان عبد اللَّه بن جعفر هاشمى آشكار خواهد شد . منصور خوشحال گرديد . بعد از چندى محل قبر را امام عليه السّلام آشكار نمود اين خبر بمنصور رسيد موقعى كه در كشتزارهاى اطراف شهر « 1 »  بود گفت اينست واقعا صادق بعد از اين ان شاء اللَّه مؤمن تقويت خواهد شد . گفت صادق براى امام ماند .\r\nگفته‌اند اينكه جعفر بن محمّد لقب صادق يافت بواسطه آن بود كه در زندگى لغزش و دگرگونى از او ديده نشد .\r\nبرذون بن شبيب نهدى بنام جعفر گفت از حضرت صادق عليه السّلام شنيدم ميفرمود آن ملاحظه‌اى كه براى بنده صالح نسبت به دو فرزندش نمودند شما نيز نسبت\r\n\r\n","description":"","footnote":" ( 1 ) رصافه كه در اصل خبر است ممكن است كشتزار اطراف شهر و يا محله‌اى در بغداد بنام رصافه در بغداد بوده . ","page_name":" 24 ","page_number":24},
  {"content":"\r\n\r\nبما همان ملاحظه را داشته باشيد كه در قرآن ميفرمايد پدر آن دو يتيم مرد صالحى بود « 1 »  .\r\nصالح بن اسود گفت شنيدم از حضرت صادق ميفرمود\r\n« سلونى قبل ان تفقدونى »\r\nاز من بپرسيد قبل از اينكه مرا نيابيد زيرا كسى بعد از من براى شما مانند حديثهاى مرا نخواهد گفت .\r\nسليمان بن خالد گفت حضرت صادق عليه السّلام در باره اين آيه  الَّذِين قالُوا رَبُّنَا اللَّه ثُم اسْتَقامُوا تَتَنَزَّل عَلَيْهِم الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُم تُوعَدُون  « 2 »  فرمود به خدا سوگند بارها ما براى آنها پشتى گذاشته‌ايم در خانه و آنها را پذيرائى كرده‌ايم ( منظور ملائكه است كه به خانه آنها رفت و آمد ميكردند ) .\r\nحسين بن علاء قلانسى گفت حضرت صادق دست بر يك پشتى چرمى كه در اطاق بود زده فرمود حسين ! بارها ملائكه بر اين پشتى تكيه زده‌اند و بسيارى از اوقات ما نرمه‌پرهاى آنها را جمع كرده‌ايم .\r\nعبد اللَّه پسر نجاشى گفت من در ميان عده‌اى پيش عبد اللَّه بن حسن بوديم رو به من كرده گفت از خدا بپرهيز ما از مردم چيز اضافه‌اى نداريم رفتم خدمت حضرت صادق جريان را عرض كردم فرمود به خدا قسم بقلب بعضى از ما الهام مىشود و گاهى بگوشمان سروش غيبى ميرسد و ملائكه دست در دست ما ميگذارند .\r\nگفتم آقا حالا يا قبلا چنين بوده فرمود به خدا سوگند هم اكنون جرير بن مرازم\r\n\r\n","description":"","footnote":" ( 1 ) اشاره بجريان خضر و موسى عليه السّلام كه ديوار را ساخت كه گنج بچه‌هاى يتيم حفظ شود ميفرمايد بواسطه پيامبر مراعات ما را بنمائيد .  ( 2 ) فصلت آيه 3 - كسانى كه بگويند پروردگار ما خداست و استقامت ورزند ملائكه بر آن‌ها نازل مىشود ميگويند بآن‌ها نترسيد و اندوهگين نباشيد مژده باد شما را به بهشتى كه وعده داده شده‌ايد . ","page_name":" 25 ","page_number":25},
  {"content":"\r\n\r\nگفت به حضرت صادق عرضكردم من تصميم عمره دارم مرا وصيتى بفرما فرمود از خدا بترس و عجله مكن - ديگر چيزى نفرمود از خدمتش مرخص شدم و از مدينه بيرون آمدم با مردى شامى برخورد كردم كه او نيز تصميم مكه داشت با من همسفر شد در بين راه سفره خود را گستردم او نيز سفره‌اى داشت گسترد شروع به غذا خوردن كرديم صحبت از اهالى بصره شد به آنها ناسزا گفت سخن از مردم كوفه بميان آمد باز ناسزا گفت اسم حضرت صادق را برد و بدگوئى كرد خواستم دماغش را بگيرم و در فكر كشتن او بودم .\r\nيادم آمد از فرمايش حضرت صادق كه فرمود از خدا بپرهيز و عجله نكن با اينكه ناسزاى او را ميشنيدم نتوانستم از دستور امام خود تجاوز كنم .\r\nرجال كشى ص 121 مفضل بن قيس گفت خدمت حضرت صادق عليه السّلام رسيدم و از اوضاع خود شكايت كردم و تقاضاى دعا نمودم . فرمود كنيز ! آن كيسه را كه ابو جعفر داده بياور و كيسه را آورد فرمود در اين كيسه چهار صد دينار است صرف در احتياج خود بنما .\r\nعرض كردم به خدا قسم نظرم اين نبود تقاضاى دعا داشتم فرمود از دعا فراموش نخواهم كرد ولى بمردم وضع خود را نگو كه پيش آنها سبك ميشوى .\r\nكشف الغمه مينويسد : عبد الاعلى و عبيدة بن بشير گفتند حضرت صادق عليه السّلام قبل از اينكه ، سؤالى بكنيم فرمود به خدا سوگند آنچه در آسمانها و زمين و بهشت و جهنم است ميدانم و آنچه قبلا بوده و بعدا تا روز قيامت انجام مىشود . پس از مختصر سكوتى فرمود اين اطلاع من از روى كتاب خداست ، كف دست خود را گشوده فرمود اين طور در آن مىبينم . خداوند ميفرمايد : فيه  تِبْياناً لِكُل شَيْءٍ  « 1 »  اسماعيل بن جابر از حضرت صادق نقل كرد كه فرمود خداوند محمّد را برانگيخت پيامبرى بعد از او نيست و بر او قرآن را نازل نمود و با آن تمام كتابهاى\r\n\r\n","description":"","footnote":" ( 1 ) نحل آيه 89 وَ نَزَّلْنا عَلَيْك الْكِتاب تِبْياناً لِكُل شَيْءٍ . قرآن را براى تو فرستاديم كه در آن شرح هر چيزى هست . ","page_name":" 26 ","page_number":26},
  {"content":"\r\n\r\nآسمانى را ختم كرد ديگر كتابى نخواهد آمد هر چه حلال بود در آن حلال نمود و آنچه حرام بود بازداشت حلال قرآن تا روز قيامت حلال و حرام آن تا روز قيامت حرام است در قرآن تاريخ گذشتگان و جريانهاى آينده و رفع خصومتهاى بين شما هست . در اين موقع اشاره بسينهء خود نموده فرمود : ما ميدانيم منظور قرآن را .\r\nرجال كشى - هشام بن حكم گفت : از حضرت ابا عبد اللَّه عليه السّلام در منى راجع به پانصد قسمت علم كلام « 1 »  سؤال كردم . عرض كردم مردم چنين و چنان ميگويند فرمود تو چنين مگو . عرض كردم آقا حلال و حرام قرآن را شما كاملا ميدانيد و از همهء مردم وارد تريد اما اين علم كلام از كجا آمد .\r\nفرمود : خداوند براى مردم دليل اقامه مىكند ممكن است نزد خدا آنچه مردم احتياج دارند نباشد ؟ ! منظور اينست كه علم كلام را نيز خدا بما آموخته .\r\nرجال كشى - محمّد بن زيد شحام گفت من نماز ميخواندم چشم حضرت صادق عليه السّلام به من افتاد كسى را فرستاد و مرا خواست و فرمود از كدام دسته‌اى ؟ عرض كردم از كوفه سؤال كرد در كوفه كه را ميشناسى عرض كردم بشير نبال و شجرة .\r\nپرسيد آنها با تو چگونه رفتار ميكنند عرض كردم بهترين رفتارى كه امكان دارد . قال : « خير المسلمين من وصل و اعان و نفع » بهترين مسلمانان كسى است كه بيشتر به درد مردم بخورد و كمك به آنها بكند و سودمند باشد من شبى را بصبح نبرده‌ام كه در مالم حقى باشد از من بازخواست كنند .\r\nپرسيد چقدر پول براى خرجى دارى عرض كردم دويست درهم فرمود ببينم نشان دادم سى درهم و دو دينار بر آن افزود و به من داد سپس فرمود امشب شام را پيش من بخور ، من غذاى شب را خدمت ايشان صرف كردم ولى شب بعد خدمتش نرفتم .\r\nفردا از پى من فرستاد رفتم فرمود چرا ديشب نيامدى . به ياد تو بودم و منتظرت\r\n\r\n","description":"","footnote":" ( 1 ) علم كلام بحث از اصول عقايد مىكند . ","page_name":" 27 ","page_number":27},
  {"content":"\r\n\r\nشدم . عرض كردم كسى نيامد از طرف شما به من خبر دهد . فرمود من خودم خبر مىدهم تا وقتى در اين شهر هستى مهمان ما باش حالا بگو ببينم چه غذائى ميل دارى ؟ عرض كردم شير . يك گوسفند شير دار براى من خريد عرض كردم آقا يك دعا به من بياموز فرمود بنويس .\r\n« بسم اللَّه الرحمن الرحيم يا من ارجوه لكل خير و امن سخطه عند كل شر يا من يعطى الكثير بالقليل . و يا من اعطى من سأله تحننا منه و رحمة يا من اعطى من لم يسأله و لم يعرفه ، صل على محمّد و اهل بيته . و اعطنى بمسألتى اياك جميع خير الدنيا و جميع خير الآخرة فإنه غير منقوص ما اعطيت ، و زدنى من سعة فضلك يا كريم »\r\nآنگاه دستهاى خود را بلند نموده فرمود :\r\nيا ذا المن و الطول يا ذا الجلال و الاكرام يا ذا النعماء و الجود ارحم شيبتى من النار »\r\nدر اين موقع دستهاى خود را روى محاسن خويش گذاشت وقتى برداشت پشت دستهايش پر از اشك شده بود .\r\nرجال كشى - سورة بن كليب گفت زيد بن على به من گفت از كجا فهميدى كه پسر برادرم جعفر امام است ؟ گفتم از خوب كسى سؤال كردى . گفت بگو ، گفتم ميرفتيم خدمت برادرت محمّد بن على حضرت باقر سؤال ميكرديم ميفرمود پيغمبر صلّى اللَّه عليه و آله چنين فرمود يا خداوند در قرآن چنين فرموده وقتى برادرت از دنيا رفت رفتيم پيش اهل بيت پيغمبر هر كس را كه احتمال ميداديم امام باشد حتى پيش تو نيز آمديم بعضى از مسائل ما را جواب ميداديد ولى اطلاع از تمام سؤالهاى ما نداشتيد تا رفتيم خدمت پسر برادرت جعفر بن محمّد همان طورى كه پدرش ميفرمود جواب ما را داد ميگفت پيامبر فرمود يا خداوند چنين گفته و زيد لبخندى زده گفت اين حرف كه ميزنى صحيح است كتابهاى حضرت على در نزد اوست .\r\nكافى ج 8 ص 143 - حفص بن غياث گفت حضرت صادق عليه السّلام بين نخلستانهاى كوفه راه ميرفت بدرخت خرمائى رسيد وضو گرفته ركوع كرد آنگاه سجده رفت شمردم پانصد مرتبه تسبيح گفت سپس تكيه بدرخت بخرما داده دعاهائى كرد آنگاه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nفرمود حفص ! به خدا قسم اين همان درخت خرمائى است كه خداوند بمريم فرمود شاخه خرما را تكان بده تا خرماى تازه برايت بريزد .\r\nكافى ج 8 ص 164 - يكى از كارگزاران محمّد بن راشد گفت موقع شام خوردن بود كه خدمت حضرت صادق رسيدم در تابستان . سفره‌اى آوردند كه نان داشت و يك قدح پر از آب گوشت و گوشت كه بخار از آن برميخاست دست در آن گذاشت ديد خيلى گرم است سپس دست را بيرون آورد فرمود به خدا پناه ميبريم از آتش به او پناهنده مىشويم از آتش . ما طاقت اين گرما را نداريم چگونه طاقت آتش جهنم را داشته باشيم پيوسته اين سخن را تكرار ميكرد تا غذا سرد شد بطورى كه مىشد دست در آن گذاشت شروع به خوردن نمود من نيز خوردم سفره را برداشتند فرمود بغلامش يك چيزى بياور در يك سينى خرما آورد . دست كه دراز كردم ديدم خرما است عرض كردم آقا حالا فصل انگور و ميوه‌هاى تابستانى است فرمود اين خرما است باز بغلام دستور داد آن را بردارد و چيزى بياورد غلام يك سينى ديگر از خرما آورد . عرض كردم اين هم خرما است فرمود اين خرما خوب است .\r\nكافى - هشام بن سالم گفت هر وقت تاريكى شب همه جا را مىگرفت و مقدارى از شب ميگذشت حضرت صادق عليه السّلام انبانهايى از نان و گوشت و پول برميداشت و بر شانه ميگرفت ميرفت بدر خانه مستمندان مدينه بين آنها تقسيم ميكرد با اينكه او را نميشناختند پس از درگذشت امام صادق ديگر آن شخص را نيافتند فهميدند آن جناب امام صادق بوده .\r\nكافى - هارون بن عيسى گفت حضرت صادق عليه السّلام بفرزندش محمّد فرمود چقدر از خرجى اضافه آمده ؟ گفت چهل دينار فرمود آن را صدقه بده عرض كرد آقا ديگر چيزى نخواهم داشت .\r\nفرمود صدقه بده خداوند عوض آن را ميدهد نميدانى هر چيزى كليدى دارد كليد روزى صدقه است پس اينك صدقه بده بدستور امام عمل كرد ده روز\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبيشتر نگذشت كه از يك محلى چهار هزار دينار رسيد فرمود پسرم در راه خدا چهل دينار داديم خداوند چهار هزار دينار عوض داد .\r\nكافى - حضرت صادق فرمود كسى زودتر منظور و در خواستش در نزد من برآورده نميشود از شخصى كه قبلا به او كمكى كرده باشم باز متعاقب آن كمك بهتر و عالىترى مينمايم زيرا ميدانم اگر مرتبه‌هاى بعد كسى را رد كنم سپاس كمك‌هاى قبل را نخواهد داشت در ضمن كسانى كه براى اولين بار از من درخواستى بنمايند و آنها را هم نااميد نخواهم كرد . . .\r\nكافى - عمرو بن ابى المقدام گفت براى حضرت صادق عليه السّلام ظرف آبى آوردند مقدارى نقره به آن چسبيده بود آن را با دندانهايش كند .\r\nكافى - هارون بن جهم - در خدمت حضرت صادق بوديم در حيره وقتى كه آمده بود پيش منصور دوانيقى يكى از سرهنگان بچه‌اش را ختنه مىكرد دعوتى كرده بود حضرت صادق نيز در آن دعوت تشريف داشت در سر سفره كه مهمانان مشغول خوردن غذا بودند يكنفر از آنها آب خواست . قدحى كه نوعى شراب داشت آوردند همين كه قدح بدست آن مرد رسيد امام صادق عليه السّلام از جاى حركت نمود پرسيدند آقا چرا حركت كرديد فرمود پيامبر اكرم فرموده است\r\n( ملعون من جلس مائدة يشرب عليها الخمر )\r\nملعون است كسى كه سر سفره‌اى بنشيند كه شراب در آن سفره خورده مىشود « 1 »  كافى - عبد الرحمن بن حجاج گفت خدمت حضرت صادق بوديم ظرفى برنج آوردند عذر خواستيم فرمود چكار كرديد كسى ما را بيشتر دوست دارد كه بيشتر از غذاى ما بخورد عبد الرحمن گفت كنار سفره را يكطرف زده شروع به خوردن كردم . فرمود حالا خوب شد . بعد شروع كرد بحديث كه روزى براى پيامبر اكرم از طرف انصار ظرفى برنج آوردند سلمان و مقداد و ابا ذر رحمة اللَّه\r\n\r\n","description":"","footnote":" ( 1 ) در روايت ديگرى است كه ملعون است ملعون كسى كه به اختيار خود بر سر سفره‌اى بنشيند كه شراب خورده مىشود . ","page_name":" 30 ","page_number":30},
  {"content":"\r\n\r\nعليهم را خواست .\r\nآنها عذر خواستند . فرمود چكار ميكنيد كسى بيشتر ما را دوست دارد كه بيشتر از غذاى ما بخورد شروع كردند به خوردن خيلى خوب . فرمود خدا آنها را رحمت كند و از ايشان راضى باشد و درود بر آنها فرستد .\r\nكافى - سليمان صيرفى گفت خدمت حضرت صادق بودم غذايى از گوشت بريان آوردند و چيزهاى ديگر . سپس ظرفى برنج آوردند من با آن جناب خوردم باز فرمود بخور عرض كردم خوردم .\r\nفرمود بخور مقدار علاقه شخص را به برادرش از آن ميفهمند كه تا چه اندازه رويش باز است در خوردن غذا خانه او سپس با دست مبارك لقمه‌اى برايم گرفت فرمود بايد اين لقمه را هم بخورى . خوردم .\r\nكافى - ابو الربيع گفت حضرت صادق غذا خواست هريسه آوردند « 1 »  فرمود جلو بيائيد و بخوريد عذر خواستيم فرمود بخوريد علاقه شخص بدوستش به مقدار خوردن غذاهاى خانه اوست چنان شروع به خوردن كرديم مثل شتر لف‌لف ميكرديم و ميخورديم .\r\nكافى - ابو حمزه گفت با عده‌اى در خدمت حضرت صادق بوديم ، غذا آوردند بلذيذى و خوبى آن غذا نخورده بوديم خرمائى نيز آوردند كه عكس‌مان در آن ديده ميشد از صفا و خوبى آن .\r\nمردى از حاضرين گفت از اين نعمتى كه در خدمت پسر پيامبر خورديم بازخواست خواهند كرد .\r\nحضرت صادق فرمود خدا كريم‌تر و بزرگتر است از اينكه غذائى گوارا و خوراكى مطبوع بشما بدهد بعد بازخواست از آن بنمايد اين بازخواست مربوط به نعمت ولايت محمّد و آل محمّد صلّى اللَّه عليه و آله است .\r\nكافى - ابن ابى يعفور گفت مهمانى خدمت حضرت صادق بود از جا حركت\r\n\r\n","description":"","footnote":" ( 1 ) غذائى است كه با آرد و گوشت ميپزند . ","page_name":" 31 ","page_number":31},
  {"content":"\r\n\r\nكرد كه كارى انجام دهد . امام صادق عليه السّلام او را بازداشت و خودش از جاى حركت كرده تا آن كار را انجام دهد فرمود پيغمبر نهى فرموده از اينكه مهمان را به خدمت گمارند .\r\nكافى - عجلان گفت شام خدمت حضرت صادق عليه السّلام بوديم مشغول غذا خوردن بود سركه و روغن زيتون و گوشت سرد آوردند گوشت‌ها را تكه تكه ميكرد و به من ميداد خودش سركه و روغن زيتون مىخورد به گوشت كارى نداشت ميفرمود اين غذاى ما و غذاى انبياء است .\r\nكافى - عبد الاعلى گفت با حضرت صادق غذا خورديم فرمود غذاى معروف ما را بياور ظرفى كه روغن زيتون و سركه داشت آورد خورديم .\r\nكافى - علي بن نعمان گفت يكى از دوستان نقل كرد كه شكايت كردم خدمت حضرت صادق عليه السّلام از درد فرمود موقع خواب دو بند نيشكر بخور اين كار را كردم حالم خوب شد . بيكى از طبيبها گفتم كه مردم او را خيلى ماهر ميدانستند گفت از كجا حضرت صادق اين را فهميده اين مطلب از اسرار طبى ما است او كتابهائى دارد ممكن است در يكى از آن كتابها ديده باشد .\r\nكافى - زرارة گفت دايه ابو الحسن موسى را ديدم كه برنج به او ميداد و او را ميزد . من اندوهگين شدم . وقتى خدمت حضرت صادق رسيدم فرمود چنان مىبينم كه از كار دايه ابو الحسن موسى غمگين‌شده‌اى عرضكردم آرى .\r\nفرمود برنج خوب غذائى است جهاز هاضمه را وسيع مىكند و بواسير را از بين مىبرد ما غبطه ميخوريم كه عراقيها خوراكشان برنج و خرماى نارس است و اين دو باعث وسعت دستگاه گوارش و از بين رفتن بواسير است .\r\nكافى - محمّد بن حسين بن كثير خزاز از پدر خود نقل كرد كه حضرت صادق را ديدم پيراهنى زير لباسهايش داشت بالاى آن جبه‌اى از پشم بالاى جبه پيراهنى خشن : من دست به آن لباس كشيدم عرض كردم مردم لباس پشمى را خوش\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nندارند فرمود اين صحيح نيست پدرم محمّد بن على و جدم على بن الحسين ميپوشيدند و در موقع نماز خشن‌ترين لباس‌هاى خود را بتن داشتند منهم همين كار را ميكنم كافى ج 4 ص 49 - مسمع بن عبد الملك گفت در منى خدمت حضرت صادق مشغول انگور خوردن بوديم گدائى آمد و تقاضا كرد امام دستور داد يك خوشه انگور به او بدهند . گدا گفت احتياج بانگور ندارم اگر پول بدهيد خوب است امام فرمود خداوند وسعت به تو بدهد گدا رفت باز برگشت گفت همان خوشه انگور را بدهيد فرمود برو خدا گشايش دهد به تو چيزى به او نداد .\r\nگداى ديگرى آمد امام عليه السّلام سه دانه انگور به او داد گدا گرفت و گفت الحمد لله رب العالمين خدائى كه مرا روزى بخشيد . امام فرمود بايست دست مبارك را پر از انگور كرده به او داد باز گفت حمد و سپاس خدائى راست كه به من روزى بخشيد باز فرمود بايست .\r\nاز غلامش پرسيد چقدر پول دارى ؟ عرضكرد تقريبا بيست درهم فرمود به اين فقير بده گدا گفت خدايا ترا سپاسگزارم اين نعمت از جانب تو است خدائى كه شريكى ندارى . باز امام فرمود بايست پيراهن خود را از تن بيرون آورد فرمود اين را بپوش . گدا پوشيده گفت خدا را شكر ميكنم كه مرا پوشانيد و لباس به من داد آقا يا ابا عبد اللَّه يا گفت خدا بشما خير بدهد همين دعا را براى حضرت صادق كرد گدا رفت . ما با خود اين طور خيال كرديم كه اگر آن گدا دعا براى خود حضرت نميكرد پيوسته به او چيزى ميداد چون هر چه حمد و سپاس خدا را مينمود به او مقدارى مىبخشيد .\r\nكافى ج 8 ص 225 - مالك بن عطيه گويد يكى از اصحاب حضرت صادق نقل كرد كه روزى امام عليه السّلام آمد با خشم فرمود من ساعتى قبل كارى داشتم از منزل خارج شدم يكى از سودانيهاى مدينه فرياد زد\r\n( لبيك يا جعفر بن محمّد لبيك )\r\n« 1 » \r\n\r\n","description":"","footnote":" ( 1 ) اين سودانى امام را خدا گرفته بود بجاى اينكه بگويد\r\nلبيك اللهم لبيك\r\nميگفت لبيك يا ابا عبد اللَّه . ","page_name":" 33 ","page_number":33},
  {"content":"\r\n\r\nبا ترس و وحشت از اين سخنى كه او گفت فورى به منزل برگشتم و به سجده رفته و صورت به خاك ماليدم براى خدا و اظهار كوچكى و خوارى نمودم عرض كردم خدايا من بيزار و متنفرم از آن حرفى كه سودانى گفت .\r\nاگر عيسى بن مريم بدش مىآمد از حرفى كه خداوند به او گفت « 1 »  چنان از گوش كر و از چشم كور و از زبان لال ميشد كه ديگر نه ميشنويد و نه ميديد و نه سخن ميگفت خدا ابو الخطاب را لعنت كند و او را بضربه آهن بكشد .\r\nتوضيح - شايد آن سودانى از ياران ابو الخطاب بوده كه اعتقاد بخدائى حضرت صادق داشت و در حج بجاى لبيك با خدا به آن جناب لبيك گفت . مؤسس اين مذهب فاسد همان ابو الخطاب بود .\r\nكافى - ابن سنان از غلامى كه حضرت صادق عليه السّلام او را آزاد كرده بود چنين نقل كرد كه آن جناب ياد داشتى نوشت بدين مضمون :\r\nجعفر بن محمّد غلام هندى خود را بنام فلان آزاد نمود كه او گواهى ميداد بر يگانگى خدا كه شريك ندارد و اينكه محمّد بنده و پيامبر اوست و قيامت و بهشت و جهنم حق است دوستان خدا را دوست ميدارد و از دشمنان خدا بيزار است حلال خدا را حلال و حرام او را حرام ميداند و ايمان به پيامبران خدا دارد و اقرار بهر چه از جانب خدا آمده مىكند .\r\nاين بنده را در راه خدا آزاد كرد از او توقع هيچ پاداشى و سپاسى ندارد ديگر كسى را در مورد او حق بندگى نيست كه او را بنده خود انگارد بر اين مطلب فلانى نيز شاهد است .\r\nكافى - سعدان بن مسلم گفت يكى از اصحاب نقل كرد وقتى حضرت صادق عليه السّلام وارد حيره شد سوار بر مركب خود شده به طرف خورنق رفت آنجا فرود آمده در سايه مركب خود ايستاد غلام سياهى سر راهش بود .\r\n\r\n","description":"","footnote":" ( 1 ) « أَ أَنْت قُلْت لِلنَّاس اتَّخِذُونِي وَ أُمِّي إِلهَيْن » تو بمردم گفتى من و مادرم را دو خدا بگيريد ؟ ","page_name":" 34 ","page_number":34},
  {"content":"\r\n\r\nمردى در آنجا بود از اهل كوفه كه خرما خريده بود از غلام پرسيد اين شخص كيست گفت جعفر بن محمّد عليه السّلام يك ظرف بزرگ پر از خرما خدمت امام آورد امام عليه السّلام پرسيد اين چيست عرضكرد خرمائى است بنام برنى فرمود شفا دهنده است نگاه بسابرى نموده گفت اين چيست عرضكرد سابرى مينامند فرمود در مدينه بيض نام دارد از نام خرماى مشان پرسيد گفت مشان فرمود در جاى ما اين خرما را ام جرذان ميگويند .\r\nنگاهى به خرماى صرفان كرد پرسيد اين چيست . عرضكرد صرفان فرمود ما آن را عجوه مىناميم در اين خرما شفا است .\r\nكافى - حذيفة بن منصور گفت در حيره خدمت حضرت صادق بودم پيكى از طرف ابو العباس سفاح خليفه آمده ايشان را خواست . يك لباس بارانى كه يك طرف آن سفيد و طرف ديگرش سياه بود خواست و پوشيد بعد فرمود من ميپوشم با اينكه ميدانم اين لباس دوزخيان است .\r\nكافى - حسين بن مختار گفت حضرت صادق سفارش كرد كه برايش چند شب كلاه سفيد درست كنم فرمود آنها را ترك ترك مكن زيرا براى مثل من كلاه ترك ترك خوب نيست .\r\nكافى - از حضرت صادق نقل مىكند كه يكى از اصحاب خدمتش رسيده ديد پيراهنى يقه‌دار پوشيده كه يقه آن دوخته شده است با دقت به آن نگاه ميكرد امام فرمود چرا نگاه ميكنى . گفت به يقه پيراهن شما نگاه ميكنم ( منظورش اين بود كه وصله‌دار است ) امام فرمود آن نوشته را بردار و نگاه كن چيست .\r\nآن مرد برداشت ديد نوشته است ايمان ندارد كسى كه حيا ندارد و مال ندارد كسى كه ميزان در خرج ندارد و لباس نو ندارد كسى كه لباس كهنه ندارد .\r\nكافى - يعقوب سرّاج گفت در خدمت حضرت صادق عليه السّلام ميرفتم ايشان قصد داشت به تسليت يكى از خويشاوندان كه نوزادى از او فوت شده بود برود در بين راه بند نعلين امام كنده شده . كفش را بدست گرفت و پا برهنه به راه افتاد چشم\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nابن ابى يعفور كه به اين وضع افتاد نعلين از پاى خود بيرون آورد و بند آن را جدا كرد و تقديم به امام نمود .\r\nحضرت صادق با حالتى خشم آلود از گرفتن خوددارى نموده فرمود كسى كه گرفتارى و مصيبتى بر او وارد مىشود شايسته صبر است با پاى برهنه رفت تا وارد منزل آن مرد شده او را تسليت گفت .\r\nكافى - ابن ابى يعفور گفت حضرت صادق عليه السّلام دستهاى خود را بدعا برداشته بود شنيدم ميگويد\r\n( رب لا تكلنى الى نفسى طرفة عين ابدا لا اقل من ذلك و لا اكثر )\r\nخدايا مرا يك چشم بهم زدن ، به خود وامگذار نه كمتر و نه بيشتر .\r\nدر اين موقع اشگ از رخسار امام جارى شد به من فرمود ابن ابى يعفور يونس بن متى كمتر از يك چشم بهم زدن خدا او را به خود واگذاشت مرتكب آن گناه شد . عرضكردم آقا به حد كفر رسيد ؟ ! فرمود نه ولى مردن در آن حال هلاكت است .\r\nكافى - عبد اللَّه بن مسكان گفت با چند نفر از دوستان بحمام رفتيم وقتى بيرون آمديم امام صادق عليه السّلام ما را ديد فرمود از كجا مىآئيد گفتيم از حمام فرمود خدا شستشوى شما را تميز كند . عرض كرديم ما با اين رفتيم او داخل حمام شد ما نشستيم تا خارج گرديد به او گفتيم خدا شستشوى ترا پاكيزه كند او در جواب ما گفت\r\n( طهر كم اللَّه )\r\nخدا شما را پاك نمايد .\r\nكافى - عبد اللَّه بن عثمان گفت ديدم حضرت صادق شارب‌هاى خود را گرفته بطورى كه نزديك به پوست رسيده .\r\nكافى - حضرت صادق وارد حمام شد . حمامى گفت آقا براى شما خلوت كنم فرمود نه احتياجى نيست بخلوت شدن مؤمن ساده‌تر و سبك‌تر از مقيد بودن به اين تشريفات است .\r\nكافى - حسين بن خالد از حضرت صادق نقل كرد كه عرضكردم قرآن را براى قرائت به چند قسمت تقسيم كنم ؟ فرمود پنج يا هفت قسمت اما من قرآنى دارم كه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبچهارده قسمت تقسيم شده .\r\nكافى - يكى از اهل سنت گفت من خدمت حضرت صادق عليه السّلام ميرسيدم به خدا قسم مجلسى از مجلس او با ارزشتر نديدم روزى به من فرمود ميدانى عطسه از كجا خارج مىشود گفتم از بينى فرمود اشتباه كردى عرضكردم آقا پس از كجا خارج مىشود فرمود از تمام بدن همان طورى كه نطفه از تمام بدن خارج مىشود و مجراى آن آلت مرد است نمىبينى موقع عطسه تمام بدن تكان مىخورد كسى عطسه بزند تا هفت روز از مرگ در امان است .\r\nكافى - حماد بن عثمان گفت حضرت صادق پاى راست خود را روى ران چپ گذاشت مردى گفت فدايت شوم اين طور نشستن ناپسند است فرمود اين حرف را يهوديان زده‌اند ميگويند وقتى خدا از آفرينش آسمان‌ها و زمين فارغ شد و بر عرش قرار گرفت اين طور نشست تا استراحت كند ! خداوند اين آيه را نازل فرمود  اللَّه لا إِله إِلَّا هُوَ الْحَيُّ الْقَيُّوم لا تَأْخُذُه سِنَةٌ وَ لا نَوْم  « 1 »  امام عليه السّلام به همان وضع نشستن خود را ادامه داد .\r\nكافى - عبد الرحمن بن كثير گفت خدمت حضرت صادق بودم كه مهزم وارد شد امام فرمود كنيز را صدا بزن كه براى ما روغن و سرمه بياورد . كنيز را صدا زدم يك شيشه روغن بنفشه آورد روز سردى بود . مهزم از روغن كف دست خود ريخت .\r\nعرضكرد آقا اين روغن بنفشه است و هوا خيلى سرد است . فرمود چه مىشود ؟\r\nعرضكرد طبيب‌هاى كوفه ميگويند بنفشه سرد است فرمود اين روغن سرد است در تابستان ولى ملين و گرم است در زمستان .\r\nكافى - اسحاق بن عمار و ابن ابى عمير از ابن اذينه نقل كردند كه گفت شخصى خدمت حضرت صادق شكايت نمود از شكافهائى كه در دست و پايش پيدا مىشود\r\n\r\n","description":"","footnote":" ( 1 ) خداوند كه جز او پروردگارى نيست زنده و پايدار است او را چرت و خواب نمىگيرد . ","page_name":" 37 ","page_number":37},
  {"content":"\r\n\r\nامام فرمود مقدارى پنبه بگير و در آن روغن بان « 1 »  بريز آن را روى ناف خود بگذار اسحاق بن عمار گفت فدايت شوم روغن بان را در پنبه بگذارد و بعد پنبه را روى ناف خود بگذارد .\r\nفرمود اما تو اسحاق روغن را بريز داخل ناف خود زيرا ناف تو بزرگ است ابن اذينه گفت آن مرد را بعدها ملاقات كردم گفت يك مرتبه آن كار را كردم ناراحتى من بر طرف شد .\r\nكافى - قتيبه اعشى گفت خدمت حضرت صادق رفتم تا عيادت كنم از پسر آن جناب كه مريض بود امام عليه السّلام جلو درب ايستاده ديدم خيلى محزون و غمگين است عرضكردم فدايت شوم بچه چطور است ؟\r\nفرمود به خدا سوگند گرفتار درد خويش است . بعد داخل منزل شد ساعتى گذشت بعد بيرون آمد صورتش ميدرخشيد حزن و اندوه نداشت . من اميدوار شدم كه بچه خوب شده عرضكردم آقا بچه چطور است فرمود از دنيا رفت .\r\nعرضكردم وقتى زنده بود شما غمگين و محزون بوديد ولى حالا اثرى از آن اندوه نيست با اينكه مرده . فرمود ما خانواده‌اى هستيم كه قبل از مصيبت زارى ميكنيم وقتى قضاى خدا انجام شد تسليم هستيم و راضى به قضاى اوئيم .\r\nكافى - حضرت موسى بن جعفر فرمود پدرم مادرم ام فروه را براى انجام حقوق اجتماعى اهل مدينه ميفرستاد ( ممكن است منظور ديد و بازديدها باشد ) كافى - علاء بن كامل گفت خدمت حضرت صادق نشسته بودم ناگاه صداى ناله از ميان خانه بلند شد امام از جاى حركت كرد باز نشست كلمه  إِنَّا لِلَّه وَ إِنَّا إِلَيْه راجِعُون  بر زبان جارى نمود باز حديث خود را از سر گرفت تا تمام شد آنگاه فرمود ما دوست داريم خودمان و اولاد و اموالمان سالم باشد ولى وقتى قضاى خدا آمد ديگر نبايد دوست داشته باشيم چيزى را كه خدا نميخواهد .\r\nكافى - ابن شبرمه گفت هر وقت يادم مىآيد از حديثى كه حضرت صادق نقل كرد چنان ناراحت ميشوم كه قلبم نزديك است كنده شود فرمود پدرم از جدم\r\n\r\n","description":"","footnote":" ( 1 ) فرهنگ عميد : درختى است داراى برگهاى سبز و لطيف است و خوشبو از دانه‌هاى آن كه شبيه پسته است روغنى معطر ميگيرند دانه آنها را حب البان ميگويند . ","page_name":" 38 ","page_number":38},
  {"content":"\r\n\r\nو ايشان از پيامبر اكرم نقل كرد .\r\nابن شبرمه گفت به خدا سوگند پدر و جدش هرگز دروغ بر پيامبر نمىبندند گفت پيامبر فرموده هر كس به گمان و قياس رفتار كند خود و ديگران را از بين برده و هر كس حلال و حرام مردم را بگويد با اينكه ناسخ و منسوخ را نميشناسد خود و ديگران را از بين برده .\r\nابان بن تغلب گفت خدمت حضرت صادق رسيدم مشغول نماز بود در ركوع و سجود شمردم شصت تسبيح گفت .\r\nكافى - حمزة بن حمران و حسن بن زياد گفتند خدمت حضرت صادق رسيديم گروهى در خدمتش بودند نماز عصر را با آنها خواند ما نماز خوانده بوديم شمرديم در ركوع « سبحان ربى العظيم » را سى و سه يا سى و چهار مرتبه گفت يكى از اين دو راوى در حديث خود نقل كرده « سبحان ربى العظيم و بحمده » در ركوع و سجده .\r\nكافى - موسى بن اشيم گفت خدمت حضرت صادق بودم شخصى از يك آيه قرآن سؤال كرد جواب داد . بعد ديگرى آمد از همين آيه سؤال كرد جوابى بر خلاف اول داد من بىاندازه ناراحت شدم گويا قلبم را با كارد تكه تكه مىكند با خود گفتم من ابو قتاده را در شام رها كردم كه در يك واو اشتباه نميكند آمدم پيش اين شخص كه چنين خطائى مينمايد .\r\nدر همين موقع نفر سوم آمد به او جوابى داد بر خلاف اولى و دومى من آسوده شدم چون فهميدم از روى تقيه جواب ميدهد بعد امام متوجه من شده فرمود پسر اشيم ! خداوند دانش را در اختيار سليمان بن داود گذارد فرمود  هذا عَطاؤُنا فَامْنُن أَوْ أَمْسِك بِغَيْرِ حِساب  « 1 »  اين عطاى ما است يا منت‌گذار به ديگران بده و يا نگهدار هر چه ميخواهى .\r\nفرمود به پيامبر اسلام نيز واگذار كرد فرمود  ما آتاكُم الرَّسُول فَخُذُوه \r\n\r\n","description":"","footnote":" ( 1 ) سوره ص : آيه 39 ","page_name":" 39 ","page_number":39},
  {"content":"\r\n\r\n وَ ما نَهاكُم عَنْه فَانْتَهُوا  « 1 »  فرمود آنچه خداوند به رسول اكرم واگذار نمود آن جناب در اختيار ما گذاشته .\r\nكافى - يونس يا ديگرى از امام صادق نقل كرد كه بايشان عرضكردم فدايت شوم شنيده‌ام در مورد در آمد چشمه موسوم به زياد عملى را انجام ميدهى مايلم از خودتان بشنوم فرمود بلى وقتى ميوه ميرسد گفته‌ام چند جاى ديوارهاى باغ را بشكافند تا مردم بتوانند داخل شوند و از ميوه آن بخورند . دستور داده‌ام ده لگن بزرگ بگذارند و بر سر هر لگن ده نفر بنشينند و بخورند وقتى آنها خوردند ده نفر ديگر براى هر نفر يك پيمانه خرما بريزند . براى همسايگان باغ از پير مردها و پيره زنان و بچه‌ها و مريض‌ها و زنانى كه نميتوانند بيايند بهر كدام يك پيمانه بدهند .\r\nوقتى محصول جمع آورى شد اجرت كاركنان و نگهبانان و مزدوران را مىدهم بقيه را بمدينه مىآورم تقسيم ميكنم ميان خانواده‌ها و مستحقين بهر كدام دو يا سه بار كمتر و بيشتر به مقدار احتياج آنها بعد از تمام اين مصارف برايم چهار صد دينار باقى ميماند ، غله آن چشمه چهار هزار دينار است .\r\nكافى - حضرت صادق فرمود بين من و مردى منجم زمينى مشترك بود براى تقسيم او پيوسته تأخير ميانداخت تا ساعتى را انتخاب كند كه به نظر خودش برايش سعيد باشد و براى من نحس . بالاخره تقسيم كرديم به من قسمت خوب افتاد منجم از ناراحتى دست بر پشت دست ديگر زده گفت مثل امروز نديده بودم .\r\nگفتم مگر از علم خود استفاده نكردى گفت من با اطلاع از علم نجوم براى شما ساعت نحس انتخاب كردم و خودم در ساعت سعد خارج شدم باز قسمت بهتر بشما افتاد . گفتم ميل دارى حديثى كه پدرم از پدر خود برايم نقل كرده برايت بگويم .\r\n\r\n","description":"","footnote":" ( 1 ) سوره حشر آيه : 7 آنچه پيامبر براى شما آورد بگيريد و از هر چه بازداشت خوددارى كنيد . ","page_name":" 40 ","page_number":40},
  {"content":"\r\n\r\nپدرم گفت : پيامبر اكرم فرمود هر كس مايل است نحوست آن روزش بر طرف شود اول صبح صدقه بدهد خداوند با اين صدقه نحوست آن روز را بر طرف مىكند و هر كه مىخواهد نحوست شبش بر طرف گردد شب را با صدقه شروع كند .\r\nگفتم من وقتى خارج شدم صدقه دادم اين صدقه نفعش براى من از علم نجوم تو بهتر بود .\r\nكافى - ذهلى از حضرت صادق نقل كرد كه فرمود معروف و كار نيك آن است كه قبل از درخواست به كسى چيزى بدهى ولى بخشش بعد از سؤال و درخواست بهاى آبرو ريزى اوست شب را تا بصبح بيدار خوابى كشيده و با ناراحتى بسر برده پيوسته حالتى يأس و اميد داشته نميدانسته براى رفع نياز خود بكه پناه برد بعد از اين همه ناراحتى بالاخره پيش تو مىآيد قلبش ميطپد و دست و پايش ميلرزد آثار اين ناراحتى را از خونى كه بچهره‌اش حالتى حاكى از شرم داده مىبينى تازه نميداند مأيوس خواهد شد يا به مقصود ميرسد .\r\nكافى - يونس گفت حضرت صادق شكر صدقه ميداد عرض كردند آقا شكر را صدقه ميدهى فرمود آرى چون از هر چيزى نزد من محبوب‌تر است مايلم آنچه كه از همه بيشتر دوست دارم آن را صدقه بدهم .\r\nامالى شيخ طوسى ص 66 - يحيى بن علا گفت حضرت صادق سخت بيمار شد دستور داد او را به مسجد پيامبر صلّى اللَّه عليه و آله و سلم بردند در آنجا بود تا صبح روز بيست و سوم ماه رمضان .\r\nكافى - حسن بن راشد گفت هر وقت امام صادق روزه ميگرفت بوى خوش به كار ميبرد و ميفرمود عطر تحفه روزه‌دار است .\r\nكافى - معتب گفت حضرت صادق فرمود برو فطره خانواده مرا بده فطره برده‌ها را نيز بده همه را جمع كن مبادا يكنفر را واگذارى اگر يكنفر را ندهى ميترسم او را مرگ فرا گيرد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nكافى - حماد بن عثمان گفت خدمت حضرت صادق رسيدم مردى عرضكرد شما ميفرمائيد حضرت على عليه السّلام لباسهاى درشت و خشن ميپوشيد پيراهن ميخريد به چهار درهم يا مختصرى كمتر يا بيشتر ولى ما مىبينيم شما لباسهاى تازه ميپوشيد فرمود حضرت على آن لباس را در زمانى ميپوشيد كه مردم بد نميدانستند اگر امروز آن لباس را بپوشد انگشت نما مىشود بهترين لباس هر زمان همان لباس معمول مردم است جز اينكه وقتى قائم آل محمّد قيام كرد لباس علي عليه السّلام را ميپوشد و بروش او رفتار مىكند .\r\nزيد شحام گفت شب جمعه‌اى بود من در خدمت حضرت صادق عليه السّلام ميرفتم فرمود قدرى از قرآن بخوان امشب شب جمعه است . اين آيه را خواندم    إِن يَوْم الْفَصْل مِيقاتُهُم أَجْمَعِين يَوْم لا يُغْنِي مَوْلًى عَن مَوْلًى شَيْئاً وَ لا هُم يُنْصَرُون إِلَّا مَن رَحِم اللَّه    « 1 »  حضرت صادق عليه السّلام فرمود به خدا قسم ما هستيم آنهائى كه خدا بر آنها رحم مىكند ما همان گروهى هستيم كه خداوند در اين آيه استثناء فرمود ولى ما بىنيازيم از مردم .\r\nكافى - ابو بصير گفت حضرت صادق فرمود پدرم حضرت باقر مرا ديد در موقع طواف آن وقت سنى نداشتم ولى در عبادت كوشش بسيار كرده بودم . پدرم مشاهده كرد كه عرق از من ميريزد فرمود پسرم جعفر خداوند وقتى بنده‌اى را دوست داشته باشد او را داخل بهشت مىكند و از او عمل كم را ميپذيرد .\r\nكافى - عبد الاعلى آزاد شده آل سام گفت در بين راه در مدينه برخورد كردم به حضرت صادق عليه السّلام روز بسيار گرمى بود عرض كردم فدايت شوم با مقامى كه نزد خدا دارى و خويشاوندى پيامبر خود را اين چنين به زحمت انداخته‌اى در چنين روزى ! ؟\r\n\r\n","description":"","footnote":" ( 1 ) سوره دخان آيه 40 روز قيامت كه روز جدا شدن مؤمنين از كفار است وعده‌گاه آنها است روزى است كه حمايت و كمك هيچ كس سودى نمىبخشد مگر كسى كه خدا به او رحم كند . ","page_name":" 42 ","page_number":42},
  {"content":"\r\n\r\nفرمود عبد الاعلى بجستجوى روزى بيرون شدم تا از مثل تو بىنياز باشم .\r\nكافى - حفص بن ابى عائشه گفت حضرت صادق يكى از غلامان را پى كارى فرستاد . غلام دير كرد امام از پى او رفت تا پيدايش كند و او را خوابيده يافت بالاى سرش نشست و شروع كرد بباد زدن تا بيدار شد همين كه بيدار شد فرمود فلانى به خدا قسم به تو اين قدر اجازه نداده‌اند كه شب و روز را بخوابى شب مال تو است براى خوابيدن و روز ما بايد از تو استفاده كنيم .\r\nكافى - ابى عمرو شيبانى گفت حضرت صادق را ديدم كه در دست بيلى داشت و بر تن روپوشى خشن در باغ خود كار ميكرد عرق از پشت مباركش ميريخت عرض كردم فدايت شوم بدهيد من كمك كنم فرمود من دوست دارم كه مرد در راه جستجوى معيشت از حرارت آفتاب رنج ببرد .\r\nكافى - محمّد بن عذافر از پدر خود نقل كرد كه حضرت صادق به من هزار و سيصد دينار داده گفت خريد و فروش كن . فرمود من علاقه‌اى بسود آن ندارم گرچه سود را هر كسى دوست دارد ولى مايلم خداوند ببيند كه من در جستجوى نعمت اويم .\r\nپدرم گفت صد دينار استفاده كردم خدمت آن جناب رسيده عرض كردم سرمايه شما صد دينار استفاده نموده حضرت صادق خيلى خوشحال شد فرمود آن صد دينار را هم باصل سرمايه اضافه كن . پدرم از دنيا رفت آن پول در نزد او بود .\r\nحضرت صادق عليه السّلام نامه‌اى نوشت و مرا تسليت داده ذكر كرد كه مبلغ هزار و هشتصد دينار پيش پدرت دارم براى خريد و فروش به او داده بودم آن مبلغ را بده به عمر بن يزيد .\r\nمن در دفتر پدرم نگاه كردم ديدم نوشته است مبلغ هزار و هفتصد دينار از حضرت صادق نزد من است كه صد دينار در خريد و فروش سود آن شده و عبد اللَّه ابن سنان و عمر بن يزيد ميدانند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nكافى - داود بن سرحان گفت حضرت صادق عليه السّلام را ديدم كه با دست خود خرما پيمانه ميكرد عرض كردم فدايت شوم اگر دستور بدهيد يكى از فرزندانتان يا غلامان اين كار را انجام ميدهند .\r\nكافى - عبد الحميد بن سعيد گفت از ابو ابراهيم جعفر بن محمّد ( ع ) در باره استخوان فيل سؤال كردم كه خريد و فروش آن اشكالى ندارد زيرا از آن شانه ميسازند فرمود اشكالى ندارد پدرم از استخوان فيل شانه‌اى يا شانه‌هائى داشت .\r\nكافى - شعيب گفت چند نفر مزدور گرفتم براى حضرت صادق عليه السّلام كه در باغش كار كنند قرار شد تا عصر كار كنند بعد از تمام شدن وقت كه از كار دست كشيدند امام عليه السّلام به معتب فرمود اجرت اينها را قبل از اينكه عرقشان خشك شود بده .\r\nكافى - ابو حنيفه رهبر حجاج گفت مفضل بما برخورد كرد در موقعى كه من و دامادم با يك ديگر در مورد ارثى سر و صدا ميكرديم و اختلاف داشتيم در حدود يك ساعت آنجا ايستاد سپس بما گفت بيائيد منزل ما . رفتيم پيش او بين ما صلح داد به چهار صد درهم . آن چهار صد درهم را پرداخت وقتى ما از يك ديگر راضى شديم گفت اين پول از من نبود . ولى حضرت صادق عليه السّلام به من دستور داده اگر دو نفر از دوستان در موردى با هم اختلاف داشتند بين آنها اصلاح كنم و غرامت را از مال آن جناب بپردازم آن پول از حضرت صادق عليه السّلام بود .\r\nكافى ج 4 ص 466 - عمرو بن ابى المقدام گفت حضرت صادق عليه السّلام را در روز عرفه ديدم در عرفات با صداى بلند ميفرمايد : مردم پيامبر صلّى اللَّه عليه و آله رهبر مردم بود پس از او علي بن ابى طالب بعد حضرت حسن و بعد امام حسين پس از ايشان علي بن الحسين و بعد محمّد بن علي بعد از ايشان من هستم بيائيد هر سؤالى داريد بكنيد از هر طرف سه مرتبه اين جملات را تكرار ميكرد چپ و راست ، عقب ، جلو مجموعا دوازده مرتبه فرمود .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nكافى معمر بن خلاد گفت از حضرت موسى بن جعفر عليه السّلام شنيدم ميفرمود :\r\nمردى خدمت حضرت صادق رسيد بعنوان خير خواهى گفت آقا چرا اموالت را پراكنده كرده‌اى اگر در يك جا جمع بود خرجش كمتر و نفعش بيشتر بود .\r\nامام فرمود بدان جهت پراكنده كردم كه اگر آسيبى بيكى رسيد ديگرى سالم باشد اما در يك كيسه ميتوان تمام آن مال را جمع كرد .\r\nكافى - عمر بن يزيد گفت مردى خدمت حضرت صادق عليه السّلام رسيد و تقاضاى كمك كرد فرمود اكنون چيزى نداريم ولى به زودى براى ما حنا و وسمه ميفرستند آن را ميفروشيم بعد به تو ان شاء اللَّه پرداخت ميكنيم آن مرد گفت مرا وعده ميدهيد فرمود چگونه وعده مىدهم ترا من نسبت به چيزى كه اميد ندارم اميدوارترم تا نسبت به آنچه به آن اميد دارم .\r\nدر فلاح السائل مينويسد كه حضرت صادق عليه السّلام در نماز قرآن ميخواند ناگهان بيهوش شد وقتى به هوش آمد سؤال كردند چه شد كه حال شما تغيير كرد .\r\nجوابى داد كه مضمونش اين بود : آيات قرآن را تكرار كردم تا به جائى رسيد كه گويا اين آيات را از كسى كه نازل كرده ( خدا ) ميشنوم .\r\nكافى - ابو جعفر فزارى گفت حضرت صادق غلام خود بنام مصادف را خواست و به او هزار دينار داد و فرمود آماده مسافرت مصر شو خانواده‌ام زياد شده‌اند مصادف جنس خريد و آماده شد . با عده‌اى از تجار بمصر رفت . همين كه نزديك مصر رسيدند برخورد بقافله‌اى كردند كه از مصر خارج شده بود . از وضع اجناسى كه آورده بودند سؤال كردند آن جنس مورد احتياج همه بود .\r\nگفتند اين جنس در بصره وجود ندارد كاروانيان با يك ديگر هم قسم شدند و پيمان بستند كه هر دينار را بيك دينار سود بدهند پس از فروش پول خود را برداشته به طرف مدينه رفتند مصادف خدمت امام آمد دو كيسه زر داشت هر كدام هزار دينار . عرض كرد فدايت شوم اين كيسه اصل سرمايه است و اين كيسه سود آن است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nامام فرمود : اين سود زياد است شما مگر در آن جنس چه كرديد ؟\r\nجريان را شرح داد كه چگونه قسم خوردند . فرمود سبحان اللَّه هم قسم ميشويد كه در مقابل هر دينار يك دينار سود بگيريد از مسلمانان .\r\nكيسهء هزار دينار را برداشت و فرمود من احتياج بچنين سودى ندارم .\r\nسپس فرمود مصادف ! پيكار با شمشير ساده‌تر است از بدست آوردن نان حلال .\r\nكافى - معتب گفت در مدينه گرانى شده بود حضرت صادق به من فرمود :\r\nچقدر خوراكى داريم عرض كردم چندين ماه ما را مىرساند . فرمود ببر ببازار به فروش عرض كردم آقا در شهر خوراكى نيست فرمود به فروش .\r\nوقتى فروختم فرمود حالا مثل مردم روز بروز خريدارى كن .\r\nفرمود : خوراك خانواده‌ام را نصف جو و نصف گندم قرار بده خدا ميداند من ميتوانم كه تمام خوراك آنها را گندم كنم ولى ميل دارم خداوند مشاهده كند صرفه‌جوئى و اندازه در خرج به كار برده‌ام .\r\nكافى - محمّد بن مرازم از عمو يا پدر خود نقل كرد كه گفت خدمت حضرت صادق بودم از وكيل خود حساب ميكشيد او نيز پيوسته ميگفت به خدا قسم خيانت نكرده‌ام حضرت صادق عليه السّلام فرمود خيانت كردن و تضييع كردن مال من اين هر دو براى من يكسان است ولى خيانت موجب زيان بيشترى براى تو مىشود .\r\nدر تنبيه الخاطر مينويسد : فضل بن ابى قره گفت حضرت صادق رداى خود را پهن ميكرد و در آن كيسه‌هاى دينار را مىنهاد . ميفرمود اين پول را ببر بده بفلانى از خويشاوندان خود بگو اين پول را از عراق برايت فرستاده‌اند . آن شخص پول را ميبرد همان حرف را هم ميزد ميگفتند خدا به تو جزاى خير بدهد كه حق خويشاوندان پيامبر را رعايت كردى اما خدا بين ما و جعفر ( حضرت صادق ) حكومت كند . امام عليه السّلام اين حرف را كه ميشنيد سجده مىافتاد و ميگفت خدايا مرا خوارتر از اين قرار بده پيش برادرهايم .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nامالى شيخ طوسى ص 58 - هشام بن سالم گفت حضرت صادق فرمود :\r\n« لوددت انى و اصحابى في فلاة من الارض حتى نموت او يأتى اللَّه بالفرج »\r\nمايلم من و اصحابم در بيابان خشگى باشيم در چنين شرايطى بميريم يا خدا فرج برساند .\r\nسفيان ثورى به حضرت صادق عرض كرد آقا از مردم كناره گرفته‌ايد فرمود سفيان زمانه خراب شده دوستان تغيير كرده‌اند ميبينم تنهائى آرامش بيشترى دارد . اين شعر را خواند :\r\n ذهب الوفاء ذهاب امس الذاهب * و الناس بين مخاتل و موارب\r\nيفشون بينهم المودة و الصفا * و قلوبهم محشوة بعقارب \r\n« 1 »  در مشارق الانوار برسى نقل مىكند كه فقيرى از حضرت صادق عليه السّلام درخواستى كرد امام بغلام خود فرمود چقدر پيش تو هست . عرض كرد چهار صد درهم فرمود بده به او آن مرد پول را گرفت و با سپاس و تشكر رفت .\r\nامام بغلام خود فرمود برو برگردان او را . وقتى برگشت عرض كرد آقا من تقاضائى كردم و شما لطفى فرموديد ديگر بالاتر از بخشش چيست ؟\r\nفرمود پيامبر اكرم فرموده است بهترين صدقه آن است كه شخص را بىنياز كند ولى ما ترا بىنياز نكرديم اينك انگشتر مرا كه ده هزار درهم در بهايش صرف كرده‌ام بگير هر وقت احتياج پيدا كردى به همين مبلغ به فروش .\r\nين - صيقل گفت خدمت حضرت صادق بودم غلامى عجمى ( غير عرب ) را پى كارى پيش شخصى فرستاد . رفت و برگشت امام عليه السّلام از او جستجو كرد كه چه شد ولى او نميتوانست درست صحبت كند اين كار چند مرتبه تكرار شد من وقتى ديدم نميتواند بگويد و نميفهماند با خود گفتم امام عليه السّلام خشمگين خواهد شد .\r\nامام نگاه تندى به او نموده فرمود به خدا قسم اگر نميتوانى حرف بزنى كوردل\r\n\r\n","description":"","footnote":" ( 1 ) وفا چون روز گذشته كه رفته است و برنميگردد از ميان مردم رخت بربسته مردم يا دورو و منافقند و يا خيانتكار - اظهار دوستى و صفا مىكنند با اينكه دلهايشان پر از عقرب است . ","page_name":" 47 ","page_number":47},
  {"content":"\r\n\r\nنيستى . فرمود حيا و عفت و ناتوانى در سخن نه كورى دل از ايمان است ولى ناسزا و بد زبانى و ياوه سرايى از نفاق است .\r\nدر كتاب قضاء حقوق از اسحاق بن ابراهيم نقل مىكند كه گفت من خدمت حضرت صادق عليه السّلام بودم با معلى بن خنيس مردى از خراسانيان وارد شد . عرض كرد يا ابن رسول اللَّه من از ارادتمندان شما خانواده‌ام بين من و شما فاصله زيادى است خرج سفرم تمام شده و امكان برگشت بسوى خانوادهء خود ندارم مگر اينكه شما كمك بفرمائيد .\r\nامام عليه السّلام نگاهى براست و چپ نموده فرمود نميشنويد برادر شما چه ميگويد ؟\r\nمعروف و كمك به برادر دينى در صورتى است كه سؤال نكرده باشد اگر درخواست كرد بهاى آبرو ريزى او را داده‌ايد شب را به بيدار خوابى با كمال ناراحتى بسر ميبرد . متحير است بكه پناه ببرد و از كه درخواست كند بالاخره تصميم ميگيرد پيش تو بيايد دلش مىطپد و اعضايش ميلرزد از خجالت خون در چهره‌اش جمع شده و صورتش گلگون گرديده نميداند با ناراحتى بايد برگردد و يا بهدف ميرسد و شاد مراجعت مىكند . اگر به او چيزى بدهى خيال ميكنى برادرى كرده‌اى با اينكه پيغمبر صلّى اللَّه عليه و آله فرموده است :\r\nبه آن خدائى كه دانه را شكافته و انسان را آفريده و مرا پيامبر گردانيده آن ناراحتى كه از درخواست خود ميكشد بزرگتر است از كمكى كه تو به او مينمائى .\r\nاسحاق گفت : پنج هزار درهم براى خراسانى جمع شد و به او دادند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nباب پنجم معجزات و استجابت دعا و اطلاع آن جناب از تمام زبانها\r\nقرب الاسناد ص 11 مينويسد : بكر بن محمّد گفت يكى از خويشاوندان من در راه مكه جنون عارضش شد . گمانم در ربذه بود وقتى خدمت حضرت صادق رسيدم جريان را عرض نموده تقاضاى دعا كردم آن جناب دعا كرد بعد از دعاى حضرت خويشاوند خود را ملاقات كردم كه در همان موقع خوب شده بود .\r\nامالى شيخ مفيد ص 179 - حنان بن سدير گفت از پدرم سدير صيرفى شنيدم ميگفت در خواب پيامبر اكرم صلّى اللَّه عليه و آله را ديدم در مقابلش طبقى سر پوشيده بود نزديك شده سلام كردم جواب داد سرپوش از طبق برداشت داخل آن خرما بود .\r\nآن جناب شروع به خوردن كرد عرض كردم آقا يك دانه خرما به من بده يك دانه داد خوردم باز تقاضاى خرماى ديگرى كردم لطف فرمود خوردم همين طور هر كدام را ميخوردم تقاضاى ديگرى ميكردم تا هشت دانه داد و خوردم يك دانه ديگر خواستم فرمود بس است از خواب بيدار شدم .\r\nفردا صبح خدمت حضرت صادق رسيدم ديدم طبقى با سرپوش مقابل آقا است همانطور كه در خواب ديده بودم سرپوش برداشت ديدم خرما است شروع كرد به خوردن تعجب كردم تقاضا نمودم يك دانه به من لطف فرمايد لطف نمود خوردم خرماى ديگرى خواستم داد ، خوردم تا هشت خرما همين كه تقاضا كردم فرمود اگر جدم پيامبر به تو بيشتر ميداد من نيز اضافه ميكردم جريان را عرض كردم لبخندى كه حكايت از اطلاعش بود زد .\r\nامالى شيخ ص 263 - داود بن كثير گفت خدمت جعفر بن محمد عليه السّلام نشسته بودم بدون سابقه فرمود داود اعمال شما را روز پنجشنبه بر من عرضه نمودند از جمله در اعمال تو ديدم كه رسيدگى به وضع پسر عمويت نموده‌اى . خوشحال شدم . من\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nميدانم اين صله رحم و رسيدگى تو بخويشاوندت زودتر باعث نابودى و از بين رفتن او مىشود .\r\nداود گفت من پسر عموئى داشتم دشمن اهل بيت پيامبر طفلى بد سيرت بود شنيدم وضع مالى او خراب است و گرفتار شده است قبل از آنكه عازم مكه شوم مقدارى پول به او دادم در همان سفر وقتى بمدينه رسيدم امام صادق عليه السّلام به من اطلاع داد .\r\nسدير صيرفى گفت زنى خدمت حضرت صادق رسيده عرضكرد فدايت شوم پدر و مادر و فاميلم ارادتمند بشمايند . امام فرمود راست ميگوئى منظورت چيست ؟\r\nعرضكرد در بازويم برص ( پيسى ) پيدا شده از خدا بخواه بر طرف شود . امام عليه السّلام دست بدعا برداشته گفت : اى خدائى كه نابينا و پيسى را خوب ميكنى و استخوان پوسيده را زندگى مىبخشى اين زن را شفا بخش و مورد عفو خويش قرار ده بطورى كه اثر مستجاب شدن دعاى مرا ببينند . آن زن گفت به خدا قسم از جاى حركت كردم اثرى كم يا زياد از بيمارى در من وجود نداشت .\r\nبصائر الدرجات - مفضل بن عمر گفت مقدارى پول بوسيله دو نفر از ياران امام عليه السّلام از خراسان فرستادند پيوسته مواظب آن پول بودند تا رسيدند برى يكى از دوستان آن دو كيسه‌اى محتوى هزار درهم داد كه آن را هم تقديم كنند مرتب از پولها سركشى ميكردند مخصوصا همان كيسه‌اى كه از رى داده بودند بالاخره به نزديكى مدينه رسيدند يكى از آنها به ديگرى گفت بيا نگاه كنيم پولها هست :\r\nپس از بازرسى ديدند كيسه‌هاى پول هست جز همان كيسه‌اى كه در رى داده بودند يكى از آن دو گفت خدا كمك كند چه جواب امام صادق را بدهيم .\r\nديگرى در جواب گفت او شخص كريمى است من اميدوارم او بداند ما راست ميگوئيم وارد مدينه شدند و خدمت امام رسيدند پول را تقديم نمودند . امام عليه السّلام پرسيد كيسه مرد رازى چه شد . جريان را عرض كردند . فرمود اگر كيسه را ببينيد ميشناسيد ؟ گفتند آرى .\r\nدستور داد بكنيز خود كه فلان كيسه را بياور كيسه را كه ديدند گفتند اين\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nهمان كيسه است فرمود من در دل شب احتياج بپولى پيدا كردم مردى جنى را كه شيعه است فرستادم آن كيسه را برايم آورد .\r\nبصائر - حماد بن عثمان گفت از حضرت صادق شنيدم ميفرمود زنديق‌ها « 1 »  در سال صد و بيست و هشت ظاهر ميشوند چون من در مصحف حضرت فاطمه ديده‌ام .\r\nتوضيح - شايد منظور امام ابن ابى العوجاء و هم‌فكران او بودند كه در وسطهاى زندگى حضرت صادق پيدا شدند .\r\nبصائر - ابن ابى حمزه گفت من دست ابا بصير را گرفته بودم او را ميبردم به خانه حضرت صادق به من گفت صحبت نكن و چيزى نگو رسيديم بدر خانه حضرت صادق تنحنحى كرد شنيدم حضرت صادق فرمود بكنيز در را باز كن ابو محمّد پشت در است گفت وارد شديم چراغى در مقابل امام بود كتابى جلو ايشان باز بود يك مرتبه پيكر مرا لرزه گرفت شروع كردم بلرزيدن سر بلند نموده به من فرمود : تو بزاز هستى ؟ گفتم آرى فدايت شوم . چادرى قهستانى پيش من انداخته فرمود اين را بپيچ . من چادر را پيچيدم باز فرمود تو بزاز هستى ؟ در آن موقع نگاه در همان كتاب ميكرد . لرزهء تنم زياد شد . وقتى خارج شديم گفتم يا ابا محمّد وضع امشب را در عمرم نديده بودم .\r\nدر خدمت امام جلدى را ديدم كه از درون آن كتابى بيرون آورد نگاه بصفحات آن ميكرد هر وقت نگاه ميكرد لرزه بدن مرا ميگرفت ابا بصير با دست خود بر پيشانى زده گفت واى بر تو چرا آن وقت به من نگفتى آن نوشته به خدا قسم صحيفه‌ايست كه نام شيعيان در آن است اگر خبر داده بودى تقاضا ميكردم اسم ترا نشان دهد .\r\nبصائر - ابن سنان گفت : در مدينه بوديم كه داود بن على از پى معلى بن خنيس فرستاد . و او را كشت . حضرت صادق عليه السّلام يك ماه پيش او نرفت . داود از پى امام\r\n\r\n","description":"","footnote":" ( 1 ) زنديق برگردان لغت فارسى زند كتاب زردشت است كه به تمام گنه‌كاران و كفار اطلاق مىشود . ","page_name":" 51 ","page_number":51},
  {"content":"\r\n\r\nفرستاد كه بيايد ولى ايشان امتناع ورزيد . پنج نفر مأمور فرستاد گفت به زور او را بياوريد اگر نيامد سرش را بياوريد .\r\nمأمورين وقتى آمدند امام مشغول نماز بود ما نماز ظهر را با ايشان خوانده بوديم مأمورين گفتند داود بن على شما را خواسته . فرمود اگر نيايم چه ميكنيد گفتند بما دستور داده سر شما را ببريم فرمود خيال نميكنم شما پسر پيامبر را بكشيد گفتند اين حرفها سر ما نميشود ما فقط از او اطاعت ميكنيم . فرمود برگرديد كه بنفع دنيا و آخرت شما است . گفتند به خدا نخواهيم رفت مگر شما يا سرتان را ببريم . وقتى متوجه شد كه آنها جز كشتن تصميمى ندارند ، دستهاى خود را بلند نموده و روى شانه خود گذاشت بعد دستهاى خود را گشود و با انگشت سبّابه دعا كرد در بين دعا شنيديم ميگويد\r\nالساعة الساعة .\r\nناگهان صداى داد و فرياد و ناله‌اى بلند شد مأمورين گفتند از جاى حركت كن فرمود اين فرياد و فغان مربوط به فرمانرواى شما است از دنيا رفت يك نفر را بفرستيد خبر بياورد اگر مربوط به او نبود با شما خواهم آمد يك نفر از مأمورين رفت طولى نكشيد كه برگشت به آنها گفت فرماندار مرد اين سر و صدا از خانهء اوست مأمورين متفرق شدند .\r\nعرضكردم آقا فدايت شوم چه شد كه از دنيا رفت فرمود غلام من معلى بن خنيس را كشت منهم يك ماه پيش او نرفتم از پى من فرستاد كه بروم اكنون كه تصميم كشتن مرا داشتند خدا را باسم اعظمش خواندم . خداوند فرشته‌اى را فرستاد با حربه شكمش را پاره كرده او را كشت عرضكردم آقا چرا دستهاى خود را بلند كرديد فرمود زارى و تضرع نمودم عرض كردم چرا دو دست را اول جمع كرديد بعد گشاديد فرمود نوعى تضرع است عرض كردم چرا انگشت را بلند كرديد فرمود آن لابه و التماس است .\r\nبصائر - عمر بن يزيد گفت شبى در خدمت حضرت صادق عليه السّلام بودم كسى جز من آنجا نبود پاى خود را گذاشت در دامن من فرمود پايم را بمال ، ماليدم متوجه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nشدم عضله يكى از دو ساقش در اضطراب است تصميم گرفتم بپرسم امامت بعد از شما بكه ميرسد . قبل از سؤال اشاره فرمود امشب چيزى نپرس جواب ترا نميدهم .\r\nبصائر - اسماعيل بن عبد العزيز گفت حضرت صادق به من فرمود اسماعيل ! مقدارى آب برايم در محل وضو بگذار . من رفتم آب را گذاشتم . امام براى وضو داخل وضو خانه شد من با خود گفتم در باره اين شخص چه اعتقادى من دارم و او را در چه مرحله‌اى مىبينم ( خدائى ) ولى او ميرود وضو بگيرد .\r\nاز محل وضو كه بيرون آمد به من فرمود خانه را نبايد زياد بلند كنى كه خراب مىشود\r\nاجعلونا مخلوقين و قولوا فينا ما شئتم فلن تبلغوا\r\nما را آفريده خدا بدانيد آنگاه هر چه مايليد در وصف ما بگوئيد باز نميتوانيد آن مقام و موقعيتى كه داريم توصيف كنيد . اسماعيل گفت من ميگفتم او خداست و اصرار بر اين اعتقاد نيز داشتم .\r\nبصائر - هشام بن احمد گفت خدمت امام صادق رسيدم ميخواستم از آن جناب در باره مفضل بن عمر سؤال كنم . امام عليه السّلام در باغ خود به كار اشتغال داشت هوا بشدت گرم بود عرق روى صورتش جارى بود و ميريخت به سينه‌اش . قبل از اينكه من سؤالى كنم فرمود به خدا قسم خوب مردى است مفضل بن عمر . بخداى يكتاى بيهمتا خوب مردى است مفضل بن عمر جعفى سى و چند مرتبه اين سخن را تكرار كرده فرمود خانواده آنها از پدر و مادر خوب هستند .\r\nبصائر - شهاب بن عبد اللَّه گفت خدمت حضرت صادق رسيدم تا از ايشان سؤالى بكنم فرمود ميخواهى بگو چه سؤال داشتى و گر نه من سؤالت را با جواب آن بگويم عرض كردم بفرمائيد . فرمود آمدى بپرسى كه شخص جنب با كوزه از خم آب بردارد و آب به دستش بخورد چطور است گفتم همين است فرمود اشكالى ندارد باز مايلى سؤال ديگر را بگو و گر نه من بگويم . عرض كردم بفرمائيد .\r\nفرمود ميخواستى بپرسى كه جنب اگر فراموش كند و دست خود را قبل از شستن داخل آب نمايد چه صورت دارد . اگر از نجاست به دستش نرسيده بوده اشكالى ندارد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nفرمود سؤال ديگر را بگو يا توضيح دهم عرض كردم بفرمائيد فرمود ميخواستى بپرسى كه جنب هنگام غسل قطره‌اى از آب بدنش در ظرف ميريزد يا از روى زمين ترشح به داخل ظرف مىكند گفتم صحيح است . فرمود اشكالى ندارد باز گفت ميخواهى سؤال ديگرت را توضيح بدهم . عرضكردم بفرمائيد . فرمود ميخواستى بپرسى كه در كنار گودالى از آب مردارى افتاده ميتوانم وضو بگيرم يا نه در صورتى كه مردار بوى آب را تغيير نداده از آن طرف ديگر وضو بگير باز ميخواستى بپرسى از آب راكد چاه در صورتى كه تغيير نكرده باشد و به بو نيامده از آن وضو بگيرم عرضكردم تغيير چگونه است فرمود رنگش زرد شده باشد . هر آبى را كه بگويند زياد است پاك است .\r\nبصائر ص 64 ج 5 - زياد بن ابى الحلال گفت مردم در باره جابر بن يزيد و كارهاى عجيب و حديثهاى شگفت انگيز او اختلاف داشتند من خدمت حضرت صادق رفتم تا از او در باره جابر سؤال كنم . قبل از سؤال فرمود خداوند رحمت كند جابر بن يزيد جعفى را راستگو بود ولى خدا مغيرة بن سعيد را لعنت كند دروغ بر ما مىبست .\r\nبصائر - عمر بن يزيد گفت خدمت حضرت صادق بودم آن جناب در حالت درد و بيمار بود پشت خود را به من نمود و صورت به طرف ديوار كرد با خودم گفتم نميدانم از اين بيمارى خوب مىشود يا نه نپرسيدم امام بعد از ايشان كيست در همين فكر بودم كه امام روى بجانب من نمود . فرمود آن طور كه خيال ميكنى نيست من از اين بيمارى طورى نميشوم .\r\nبصائر - حسين بن موسى گفت من و جميل بن دراج و عائذ احمسى براى انجام حج رفتيم عائذ ميگفت من سؤالى از حضرت صادق عليه السّلام دارم كه مايلم آن را بپرسم هر سه نفر خدمت امام رسيديم قبل از سؤال فرمود هر كس كارهاى واجب دينى را انجام دهد خداوند از او بازخواستى نخواهد كرد در چيزهاى ديگر .\r\nما با چشم اشاره بعائذ كرديم كه سؤالت را بگو چيزى نگفت وقتى حركت كرديم به او گفتيم سؤال تو چه بود ؟ گفت جواب آن را شنيديم ، گفت من نميتوانم\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nشب‌زنده‌دار باشم و شبها نماز نافله بپاى دارم . با خود خيال ميكردم از اين جهت گناهكارم و مرا مؤاخذه خواهند كرد .\r\nبصائر - جعفر بن هارون زيات گفت : اطراف كعبه طواف ميكردم چشمم به حضرت صادق افتاد با خود گفتم اين همان شخصى است كه مردم تابع و پيرو اويند و در باره‌اش چنين و چنان ميگويند . ناگاه ديدم دست روى شانه من گذاشت و به من فرمود :\r\n « أَ بَشَراً مِنَّا واحِداً نَتَّبِعُه إِنَّا إِذاً لَفِي ضَلال وَ سُعُرٍ  » « 1 »  بصائر - خالد بن نجيح گفت در خدمت امام صادق نشسته بودم با خود گفتم اينها نميدانند در مقابل چه شخصى هستند ؟\r\nامام عليه السّلام مرا جلو خواند تا در مقابلش نشستم سه مرتبه فرمود فلانى من خدائى دارم كه او را ميپرستم .\r\nبصائر - عبد اللَّه نجاشى گفت جبه‌ام از ادرار ترشح شد شك كردم در شب سردى آن را با آب شستم وقتى خدمت امام رسيدم ابتدا فرمود پوست خز را كه با آب بشورى خراب مىشود .\r\nبصائر - ابو كهمس گفت : در مدينه ساكن منزلى بودم كه دختركى خوشگل آنجا بود خيلى از او خوشم مىآمد يك شب به منزل برگشتم در زدم همان دختر درب را باز كرد من با دست سينه‌هايش را گرفتم فردا صبح خدمت حضرت صادق عليه السّلام رسيدم فرمود : ابا كهمس از كارى كه ديشب كردى برو پيش خدا توبه كن .\r\nبصائر - مهزم گفت در مدينه منزل شخصى مىنشستم كه دخترى داشت من از او خوشم مىآمد يك شب در زدم همين كه درب را باز كرد سينه‌هايش را ماليدم فردا صبح كه خدمت حضرت صادق رسيدم فرمود آخرين كارى كه ديروز انجام دادى چه بود ؟ گفتم من در مسجد بودم . فرمود مگر نميدانى بدوستى و ولايت ما خانواده نميرسد كسى كه ورع و پرهيزگارى نداشته باشد .\r\n\r\n","description":"","footnote":" ( 1 ) بايد پيرو يكنفر از خودمان بشويم ، چه گمراه و بدبختيم . ","page_name":" 55 ","page_number":55},
  {"content":"\r\n\r\nبصائر - ابراهيم بن مهزم گفت شبانگاهى براى خواب از خدمت حضرت صادق مرخص شدم و به منزل خود در مدينه رفتم مادرم نيز با من بود بين من و او سخنى شد من درشتى كردم . فردا صبح بعد از نماز كه رفتم خدمت حضرت صادق بدون سابقه فرمود ابا مهزم بمادرت چه كار داشتى آن طور درشتى كردى نميدانى شكم او محل سكونت تو بود و دامنش گهواره‌ات و پستانهايش ظرف غذاى تو . عرضكردم چرا آقا . فرمود مبادا درشتى كنى .\r\nبصائر - حارث بن حصيره گفت مردى از كوفه بخراسان آمد و مردم را دعوت بامامت حضرت صادق عليه السّلام نمود گروهى پذيرفتند و عده‌اى منكر شدند دسته سوم از روى پرهيز كارى و ورع متوقف شدند . هر دسته يكنفر را بنمايندگى خدمت آن جناب فرستادند از اين سه نفر همان كسى كه نماينده دسته سوم يعنى پرهيزگاران بود سخنور آنها بشمار ميرفت و حرف ميزد يكى از همراهان او كنيزى داشت نماينده دسته سوم در خلوت با او عمل نامشروع كرد . وقتى خدمت حضرت صادق رسيدند همان مرد شروع بصحبت نموده گفت آقا يك نفر از كوفه آمد و مردم را به پيروى از شما دعوت نمود برخى پذيرفتند و گروهى منكر شدند و يك دسته نيز از روى ورع و پرهيز كارى توقف كردند .\r\nفرمود تو از كدام دسته هستى ؟ عرضكرد از همان دسته متوقف و پرهيزكار فرمود چرا فلان شب پرهيز كارى نكردى ؟ آن مرد دست و پايش بلرزه افتاد .\r\nبصائر - عمار سجستانى گفت عبد اللَّه نجاشى پيرو عبد اللَّه بن حسن بود و از زيديها بشمار ميرفت اتفاقا من و او به مكه رفتيم در مكه او رفت پيش عبد اللَّه بن حسن و من خدمت حضرت صادق . بعد كه او را ديدم گفت براى من از حضرت صادق اجازه بگير خدمتش برسم . به امام عليه السّلام عرضكردم فرمود اجازه بده بيايد .\r\nخدمت آن جناب رسيد حضرت صادق از او پرسيد چرا فلان روز آن كار را كردى روزى كه در خانه شخصى رد شدى از ناودان آب بالاى سر تو ريخت پرسيدى اين چه بود گفتند نجس است . خودت را با لباس داخل نهر انداختى با اينكه يك\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nجامه‌ات رنگ شده بود بچه‌ها اطراف ترا گرفتند تو از اجتماع آنها ميخنديدى و آنها بر تو ميخنديدند .\r\nآن مرد نگاهى به من نموده گفت چرا كار مرا به حضرت صادق بگوئى ؟ ! گفتم به خدا قسم من چيزى نگفته‌ام اكنون امام همين جا است صحبت من و ترا ميشنود اگر من گفته باشم او ميگويد . وقتى از منزل امام خارج شديم گفت عمار اين امام است نه ديگران .\r\nبصائر - شعيب عقرقوفى گفت مردى بوسيله من هزار دينار براى حضرت صادق فرستاد گفت ميخواهم مقام آن جناب را با ساير بستگانش تميز دهى . پنج درهم از اين پول بردار و آن را در جيب پيراهنت پنهان كن بجاى آن پنج درهم غش‌دار كه ظاهرش نقره است بگذار بعد مقام ايشان را خواهى فهميد .\r\nمن پولها را خدمت حضرت صادق آوردم روى زمين ريخت آن پنج درهم را جدا كرد به من فرمود بگير پنج درهم خود را و پنج درهم خودمان را بده .\r\nبصائر - صفوان بن يحيى از جعفر بن محمّد بن اشعث نقل كرد كه او گفت ميدانى چرا ما بامامت حضرت صادق اعتقاد پيدا كرديم با اينكه از اين قسمت اطلاعى نداشتيم و در جريان نبوديم . پرسيدم چه بود .\r\nگفت يك روز منصور دوانيقى بپدرم محمّد بن اشعث گفت مايلم يك نفر را پيدا كنى كه بتواند ماموريتى كه به او مىدهم انجام دهد . پدرم گفت تهيه كردم فلان بن مهاجر دائى من است و از عهده اين كار برميآيد . گفت او را بياور .\r\nپدرم دائى خود را آورد منصور به او چند هزار دينار داده گفت بمدينه ميروى عبد اللَّه بن حسن و خويشاوندانش را از آن جمله جعفر بن محمّد ملاقات ميكنى ميگوئى من مردى غريب از اهل خراسانم كه در آنجا شيعيان شما زيادند اين پولها را براى شما فرستاده‌اند بهر كدام فلان مبلغ بده وقتى پول را گرفتند بگو من پيك هستم مايلم نوشته‌اى از شما دست من باشد هر چه داده‌ام رسيد بدهيد و امضا كنيد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبمدينه رفت و برگشت پيش منصور رفت پدرم محمّد بن اشعث آنجا بود منصور پرسيد چه شد . گفت رفتم و پولها را دادم اينك رسيد آن را با خط خودشان آورده‌ام جز جعفر بن محمّد .\r\nخدمت ايشان رفتم در مسجد پيامبر نماز ميخواند با خود گفتم پس از تمام شدن نماز به او خواهم گفت نمازش را زود تمام كرده رو به من نموده گفت فلانى از خدا بترس و اهل بيت پيغمبر را فريب مده بدوست خود بگو از خدا بپرهيزد و خاندان پيامبر را فريب ندهد اينها تازه از زير دست دولت مروانيان آسوده شده‌اند همه محتاجند . عرضكردم آقا اين حرفها چيست كه ميفرمائيد مرا كنارى كشيد آهسته تمام جريان را نقل كرد بطورى كه من خيال ميكردم او نفر سوم ما بوده و در تمام جريان حضور داشته .\r\nمنصور گفت : پسر مهاجر بدان كه هر زمانى يكى از اولاد پيامبر واسطه بين خدا و مردم است كه تمام جريانها را به او ميگويند امروز آن واسطه جعفر بن محمّد است .\r\nجعفر بن محمّد بن اشعث گفت به اين دليل من معتقد بامامت ايشان شدم .\r\nبصائر - ابو عمر دمارى گفت مردى خدمت حضرت صادق رسيد برادرى جارودى « 1 »  داشت امام پرسيد برادرت چطور است ؟ گفت وقتى آمدم خوب بود فرمود از نظر دينى چطور است عرضكرد تمام كارهايش خوب است و آدم خير خواهى است جز اينكه معتقد بامامت شما نيست فرمود بچه علت معتقد بامامت ما نيست ؟\r\nعرضكرد ميترسد و بواسطه ورع و پرهيز كارى از اين اعتقاد خوددارى مىكند فرمود وقتى پيش او رفتى بگو اگر خيلى پرهيز كارى چرا در شب نهر بلخ پرهيز كارى نكردى . از اعتقاد بامامت جعفر عليه السّلام پرهيز ميكنى ولى از انجام آن عمل در شب نهر بلخ نمىپرهيزى ؟ ! گفت رفتم به منزل او گفتم چه جريانى در شب نهر بلخ بوده . گفت چه كسى\r\n\r\n","description":"","footnote":" ( 1 ) گروهى بودند كه از زنديها بشمار ميرفتند پيرو فردى در خراسان بنام ابو الجارود بودند . ","page_name":" 58 ","page_number":58},
  {"content":"\r\n\r\nبه تو خبر داد گفتم حضرت صادق از من پرسيد بايشان عرضكردم او به جهت ورع و پرهيز كارى كه دارد از اعتقاد بامامت شما خوددارى مىكند به من فرمود به او بگو ورع و پرهيزگاريش چه شد در شب نهر بلخ .\r\nبرادرش گفت من گواهى مىدهم كه او ساحر است . گفتم ساكت باش چنين حرفى مگو آنچه ميگوئى غلط است . گفت پس از كجا آن جريان را فهميده با اينكه جز من و خدا و آن كنيز هيچ كس اطلاع نداشت . پرسيدم جريان چه بوده . گفت من از ما وراء النهر خارج شدم كار تجارتم تمام شده بود بجانب بلخ ميرفتم مردى با من همسفر بود كه بهمراه خود كنيزى زيبا داشت . از نهر بلخ شبانه گذشتيم همسفر من صاحب آن كنيز گفت يا تو اينجا نگهبان وسائل ما باش تا من بروم چيزى تهيه كنم و وسائلى براى آتش‌افروزى بياورم و يا من هستم تو برو ، گفتم من هستم تو برو . آن مرد رفت ما كنار انبوهى از درخت منزل داشتيم دست كنيز را گرفتم داخل آن درختها با او در آميختم بعد برگشتيم بجاى خود .\r\nبعد صاحبش آمد شب را خوابيديم بالاخره بعراق رسيديم هيچ كس جز خدا اطلاع نداشت ( بالاخره از آن غلو و زيادروى كه در باره حضرت صادق داشت پائين آمد و بامامت ايشان اعتراف نمود .\r\nسال بعد به مكه رفتيم او را خدمت امام بردم . جريان را برايش نقل كرد .\r\nفرمود استغفار كن مبادا ديگر چنين كارى بكنى . و از ارادتمندان آن جناب شد .\r\nبصائر - ابو بصير گفت مردى از شاميان بر ما وارد شد من امامت حضرت صادق را بر او عرضه داشتم قبول كرد . روزى باحوال پرسى او رفتم در حال مرگ بود گفت ابا بصير من حرف ترا قبول كردم با بهشت چه كنم ؟ گفتم من از جانب حضرت صادق عليه السّلام براى تو بهشت را ضمانت ميكنم . آن مرد از دنيا رفت . من خدمت امام عليه السّلام رسيدم قبل از اينكه چيزى بگويم فرمود بهشتى كه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nضمانت كرده بودى براى دوست خود به آن رسيد .\r\nبصائر - سليمان بن خالد گفت من و ابو عبد اللَّه بلخى در خدمت حضرت صادق ميرفتيم تا بدرخت خرماى خشكى رسيديم . آن جناب فرمود اى درخت خرماى شنوا و مطيع پروردگار ، ما را از آنچه خدا در نهاد تو گذاشته بخوران .\r\nگفت از شاخه‌هاى درخت ، خرماى رنگارنگ ريخت خورديم تا سير شديم مرد بلخى گفت فدايت شوم آقا كارى كه مريم كرد شما انجام داديد ! ! بصائر - ابو اسامه گفت حضرت صادق عليه السّلام از من پرسيد چند سال دارى .\r\nگفتم فلان قدر فرمود ابا اسامه عبادت پروردگارت را تجديد كن و توبه بنما . من گريه كردم - فرمود چرا گريه ميكنى عرضكردم آقا خبر فوت مرا دادى . فرمود زيد مژده باد ترا كه تو از شيعيان مائى و اهل بهشتى .\r\nبصائر - خالد بن نجيح گفت عرض كردم به حضرت صادق عليه السّلام كه دوستان ما از كوفه آمده‌اند ميگويند مفضل حالش خوب نيست آقا برايش دعا بفرمائيد فرمود راحت شد . اين سخن بعد از سه روز از درگذشت مفضل بود .\r\nبصائر - ج 6 ص 73 - ابا بصير گفت حضرت صادق عليه السّلام از من پرسيد حال ابو حمزه چطور است عرضكردم آقا وقتى آمدم خوب بود . فرمود وقتى برگشتى سلام مرا به او برسان بگو در فلان روز از فلان ماه خواهد مرد .\r\nابو بصير گفت عرضكردم آقا ما به او علاقه داشتيم از شيعيان شما است فرمود راست ميگوئى ولى آنچه نزد ما است برايش بهتر است . عرضكردم آقا هر كس شيعه شما باشد ؟ ! فرمود در صورتى كه از خدا بترسد و مراقب او باشد و اطراف گناه نگردد اگر چنين بود با ماست در درجه خودمان .\r\nابو بصير گفت برگشتم چيزى نگذشت كه ابو حمزه در همان تاريخى كه امام فرموده بود از دنيا رفت .\r\nبصائر - ميسر گفت حضرت صادق فرمود ميسر خدا عمرت را افزايش داد چكار ميكنى ؟ گفت من بچه بودم بمزدورى ميرفتم روزى پنج درهم اجرت كار\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nخود را بدائيم ميدادم .\r\nبصائر - زيد شحام گفت رفتم خدمت حضرت صادق به من فرمود عبادت را از سر بگير و توبه كن عرضكردم آقا خبر مرگ به من ميدهيد فرمود زيد آنچه نزد ما است براى تو بهتر است تو از شيعيان مائى عرضكردم آقا آيا ممكن است من از شيعيان شما باشم ؟ ! فرمود بلى تو از شيعيان ما هستى صراط و ميزان حساب شيعيان بدست ما است به خدا قسم من بشما از خودمان مهربانترم و گوئى مىبينم تو و رفيقت را در بهشت .\r\nبصائر - ابو بصير گفت حضرت صادق به من فرمود مايلى با چشم آسمان را ببينى ؟ عرضكردم آرى . ( در آن موقع ابا بصير كور بوده ) دست بر چشم من كشيد آسمان را ديدم .\r\nبصائر ج 6 ص 75 - ابو بصير گفت با حضرت صادق به حج رفتم در طواف عرضكردم يا ابن رسول اللَّه خداوند اين مردم را مىآمرزد فرمود اين جمعيت كه مىبينى بيشترشان ميمون و خوكند . عرضكردم ممكن است ببينم . امام چند كلمه فرمود آنگاه دست بر چشم من كشيد ديدم همه ميمون و خوك هستند . بوحشت افتادم . باز دست كشيد آنها را به صورت اولى ديدم .\r\nفرمود ابا بصير شما در بهشت ميخراميد در جهنم از شما جستجو ميكنند هيچ كدامتان را آنجا نمىيابند . به خدا قسم در جهنم سه نفر از شما نخواهيد رفت نه به خدا دو نفر نه به خدا يك نفر هم نخواهد رفت .\r\nبصائر - ابو بصير گفت من از پيكر امام و شانه‌هايش جستجو مىكردم فرمود مايلى مرا ببينى عرضكردم آرى فدايت شوم . دست بر روى چشم من كشيد چشمم باز شد جمالش را ديدم . فرمود اگر بين مردم شهرت نمىيافت ترا همين طور بينا ميگذاشتم ولى اين كار صحيح نيست باز دست روى چشمم كشيد مثل اول شدم .\r\nبصائر - جميل بن دراج گفت خدمت امام ششم عليه السّلام بودم زنى داخل شده گفت بچه‌ام را در لحاف مرده گذاشتم و خدمت شما آمدم . فرمود شايد نمرده باشد برگرد برو به خانه غسل كن و دو ركعت نماز بخوان بگو\r\n« يا من وهبه لى و لم يك شيئا جدد لى هبته »\r\nاى خدائى كه بچه را از هيچ به من دادى اكنون دو مرتبه او را\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبرگردان ، بعد او را تكان بده ولى به هيچ كس جريان را نگو . آن زن رفت برگشت گفت بچه را حركت داد شروع كرد بگريه كردن .\r\nبصائر - داود بن كثير رقى گفت يكى از دوستان ما براى انجام حج به مكه رفت خدمت حضرت صادق رسيدم . عرضكردم آقا پدر و مادرم فدايت شوند زنم فوت شد تنها مانده‌ام . فرمود دوستش داشتى . عرضكرد بلى فدايت شوم .\r\nفرمود وقتى برگردى به منزل خود او مشغول غذا خوردن است گفت از مكه برگشتم وارد منزل شدم ديدم نشسته غذا مىخورد .\r\nمناقب - در همين خبر از داود نقل مىكند كه وقتى وارد شدم ديد ظرفى پر از خرما و كشمش در مقابل اوست .\r\nبصائر - داود بن قاسم گفت در خدمت حضرت صادق بوديم آن جناب برخورد بمحمد و على فرمود ابا هاشم اين دو مرد از برادران دينى تو هستند ؟ عرضكرد بلى در همين مسير برخورديم به مردى از فرزندان اسحاق بن عمار . فرمود ابو هاشم ! اين يكى از برادران تو نيست .\r\nبصائر - عمار ساباطى گفت حضرت صادق به من فرمود\r\nعمار ابو مسلم فظلله و كساه فكسحه بساطورا\r\nعرضكردم آقا من كسى را نديده‌ام كه لهجه نبطى « 1 »  را به اين شيرينى و فصاحت صحبت كند . فرمود عمار ! هر زبانى را همين طور صحبت ميكنم .\r\nبصائر - عامر بن علي جامعى گفت به حضرت صادق عرضكردم فدايت شوم ما ذبيحه اهل كتاب را ميخوريم نميدانم آنها موقع كشتن بسم اللَّه ميگويند يا نه .\r\nفرمود وقتى شنيديد نام خدا را بردند بخوريد . ميدانى وقتى حيوانى را ميخواهند بكشند چه ميگويند . عرضكردم نه . شروع كرد به خواندن مانند يك يهودى با سرعت فرمود اين طور دستور داده‌اند كه بخوانند . عرضكردم آقا اجازه ميدهى بنويسم آن را فرمود بنويس :\r\nنوح أيوا ادينوا يلهيز ما لحوا عالم أشرسوا أو رضوا\r\n\r\n","description":"","footnote":" ( 1 ) نبطى گروهى بودند ساكن عراق و جنوب فلسطين ","page_name":" 62 ","page_number":62},
  {"content":"\r\n\r\nبنوا [ يوسعه 
  ] موسق ذعال اسحطوا .\r\nبصائر - اسماعيل بن مهران از مردى اهل بيرما نقل كرد كه گفت خدمت حضرت صادق بودم خداحافظى كرده رفتم وقتى رسيدم باعوص ( در چند ميلى مدينه است ) يادم آمد كه ميخواستم در باره تخم مرغ آبى سؤال كنم . برگشتم اطاق پر از جمعيت بود همين كه خواستم بپرسم فرمود\r\n( يابت )\r\nتخم\r\n( دعانا ميتا )\r\nمرغ آبى\r\n« بناحل »\r\nنخور .\r\nبصائر - احمد بن محمّد بن ابى نصر از مردى كه اهل جسر بابل بود نقل كرد كه گفت در ده ما مردى بود مرا آزار ميكرد و ميگفت رافضى و دشنام ميداد او را مردم ميمون ده ميناميدند يك سال به مكه رفتيم خدمت حضرت صادق رسيدم بدون سابقه فرمود\r\n« قوفه ما نامت »\r\nيعنى ميمون ده مرد عرض كردم فدايت شوم چه وقت ؟ ! فرمود هم اكنون .\r\nآن روز و ساعت را يادداشت كردم وقتى بكوفه رسيدم برادرم را ديدم از او پرسيدم كى زنده است و كه مرده گفت « قوفه ما نامت » به زبان نبطى يعنى ميمون ده مرده پرسيدم چه وقت . گفت فلان روز . مطابق بود با همان وقتى كه حضرت صادق فرموده بود .\r\nاختصاص - مسمع كردين گفت خدمت حضرت صادق بودم اسماعيل فرزندش نيز حضور داشت كه ما در آن موقع او را امام بعد از پدرش ميدانستيم .\r\nدر ضمن يك جريان طولانى گفت از مردى شنيدم كه حضرت صادق مطلبى فرموده بر خلاف تصور ما در مورد امامت اسماعيل . من پيش دو نفر از اهالى كوفه كه اسماعيل را امام مىدانستند رفتم و جريان را به آنها گفتم يكى از آنها گفت شنيدم مطيع امام خود هستم و راضى هستم به اين امر .\r\nآن ديگرى گريبان خود را چاك زده گفت نه به خدا نميشنوم و اطاعت نميكنم و راضى نيستم مگر از خود امام بشنوم . به طرف خانه حضرت صادق رفت منهم از پى او رفتم بدر خانه كه رسيديم اجازه خواستيم به من اجازه داد قبل از او\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nوارد شدم . بعد به او اجازه داد وقتى وارد شد فرمود فلانى ميخواهى براى هر كدام از شماها يك نامه خصوصى بفرستند و آنچه فلانى گفت درست است .\r\nگفت من دلم ميخواهد از شما بشنوم . فرمود فلانى ( منظورش حضرت موسى ابن جعفر بود ) امام تو است بعد از من هر كس ادعاى امامت كند دروغگو است .\r\nدر اين موقع من متوجه آن مرد كوفى شدم كه زبان نبطى را خوب ميدانست به من گفت ( ذرقه ) حضرت صادق فرمود ( ذرقه به زبان نبطى يعنى تحويل بگير بله تحويل بگير ما از خدمت امام مرخص شديم .\r\nبصائر - حضرت صادق عليه السّلام فرمود يكى از غلامان خود در ناراحتى كه از او داشت اگر اين كار را ترك نكنى ترا مثل الاغ ميزنم . عرضكرد آقا مثل الاغ زدن چگونه است ؟ فرمود وقتى نوح عليه السّلام از هر نوع يك جفت داخل كشتى نمود الاغ را خواست سوار كند اما او از سوار شدن امتناع كرد يك شاخه خرما برداشت فقط يكى به او زده گفت\r\n« عبسا شاطانا »\r\nيعنى داخل شو شيطان ! بصائر - ابراهيم كرخى گفت خدمت حضرت صادق عليه السّلام بودم فرمود كجاى كرخ مىنشينى . عرضكردم در محله شادروان . فرمود محله قطفتا را ميشناسى ؟\r\nامير المؤمنين عليه السّلام وقتى به نهروان رفت در قطفتا وارد شد اهالى بادوريا جمع شده خدمتش آمدند شكايت از زيادى ماليات نمودند با لهجه نبطى صحبت كرده گفتند همسايه‌هاى ما با اينكه زمين زيادترى در اختيار دارند خراج آنها كمتر از ما است آن جناب بلهجه نبطى فرمود :\r\nرعرر و ظأمن عوديا\r\n. معنى اينست كه بسا از رجزهاى « 1 »  كوچك كه بهتر است از رجزهاى بزرگ .\r\nبصائر - فيض بن مختار در حديث مفصلى راجع بامامت حضرت موسى بن جعفر نقل كرد كه حضرت صادق فرمود اين امام تو است كه سؤال ميكردى ( موسى بن جعفر ) عليه السّلام اكنون حركت كن و اقرار به حق او بنما . من از جاى حركت كردم\r\n\r\n","description":"","footnote":" ( 1 ) رجز يك نوع شعر است كه معمولا در موقع نبرد و جنگ ميخوانند شايد اين فرمايش را از باب مثال فرموده است . ","page_name":" 64 ","page_number":64},
  {"content":"\r\n\r\nو دست و سرش را بوسيدم و آن جناب را دعا كردم . حضرت صادق فرمود ولى هنوز اجازه اين كار را به او نداده‌اند .\r\nعرضكردم فدايت شوم اين جريان را به كسى نگويم ؟ فرمود بخانواده و فرزندانت و دوستان همراهت . اتفاقا خانواده و فرزندانم همراهم بودند و از دوستانم يونس بن ظبيان نزد ما بود جريان امامت موسى بن جعفر عليه السّلام را به آنها گفتم همه شاد شدند و خدا را ستايش كردند .\r\nيونس بن ظبيان گفت من بايد از خود ايشان بشنوم فورى رفت . من نيز از پى او رفتم او جلوتر از من داخل شد همين كه نزديك درب رسيدم شنيدم حضرت صادق ميفرمايد جريان همان است كه فيض به تو گفته ( رزقه رزقه ) . گفت بسيار خوب قبول كردم . رزقه به زبان نبطي يعنى آن را داشته باش .\r\nبصائر - يونس بن ظبيان گفت از حضرت صادق شنيدم ميفرمود اول فتنه‌اى كه براى موسى بن عمران بر انگيخته شد در مرج دانق كه محلى است در شام بود و براى عيسى مسيح در حران و براى امير المؤمنين در نهروان و براى قائم ما در دسكرة دسكرة الملك . بعد به زبان نبطى فرمود :\r\nكيف مالح دير بيرما\r\nيعنى دسكره محلى است نزديكى دير بيرما كه وطن يونس بن ظبيان آنجا بود .\r\nمناقب - محمّد بن احمد از حضرت صادق نقل كرد كه گروهى از اهل خراسان خدمت آن جناب رسيدند قبل از اينكه سؤال كنند فرمود :\r\nمن جمع مالا من مهاوش اذهبه اللَّه في نهابر .\r\nخراسانيان عرضكردند آقا ما نفهميديم چه فرموديد ( چون به زبان عربى آشنا نبودند ) به زبان ايرانى فرمود\r\n« از باد آيد بدم بشود )\r\n« 1 »  .\r\nبصائر - فرقد گفت خدمت حضرت صادق بودم غلامى غير عربى را از پى كارى فرستاد وقتى برگشت نميتوانست خوب صحبت كند جوابى كه آورده بود طور ديگرى جلوه ميداد من با خود گفتم حالا امام عصبانى خواهد شد . به او فرمود بهر\r\n\r\n","description":"","footnote":" ( 1 ) يعنى مال دزدى خرج بدبختى مىشود . همان مثل معروف باد آورده را بادش برد . ","page_name":" 65 ","page_number":65},
  {"content":"\r\n\r\nزبانى ميخواهى صحبت كن من مىفهمم .\r\nبصائر - فضل بن يسار از حضرت صادق نقل كرد كه در خدمت ايشان بودم كبوتر نر براى ماده بغبغو كرد . امام فرمود ميدانى چه ميگويد ؟ گفتم نه . فرمود ميگويد همسرم ! كسى را خدا نيافريده كه محبوبتر باشد نزد من از تو مگر اين آقا و مولاى ما جعفر بن محمّد عليه السّلام .\r\nعبد اللَّه بن فرقد گفت ما با حضرت صادق عليه السّلام بجانب مكه ميرفتيم بسرف « 1 »  كه رسيد كلاغى رو به روى امام شروع كرد بغارغار . فرمود از گرسنگى بميرى هر چه تو بدانى ما هم ميدانيم جز اينكه ما خداشناس‌تر از تو هستيم . عرضكردم آقا چيزى ميگفت ؟ فرمود آرى . شترى در عرفات سقط شده .\r\nبصائر - يكى از اصحاب نقل كرد كه يك قمرى در خانه حضرت صادق صدا ميكرد فرمود ميفهميد چه ميگويد گفتم نه . فرمود ميگويد گم كردم شما را . ولى ما از قبل از اينكه او ما را گم كند او را گم خواهيم كرد دستور داد كبوتر را بكشند .\r\nبصائر - بياع زطى گفت در باغ حضرت صادق عليه السّلام بوديم با چند نفر . گنجشك‌ها شروع به خواندن كردند فرمود ميدانيد چه ميگويند ! گفتيم نه ما نمىفهميم فرمود :\r\nميگويند : خدايا ما آفريده تو هستيم بايد از روزى تو بخوريم خدايا ما را آب و دانه ده .\r\nبصائر - سليمان بن خالد گفت در خدمت حضرت صادق بوديم ابو عبد اللَّه بلخى نيز حضور داشت ناگاه يك آهو پيش آمد و با صداى مخصوص خود صدا زد و دم ميجنبانيد . امام فرمود انجام مىدهم ان شاء اللَّه .\r\nآنگاه روى بما نموده فرمود فهميديد آهو چه ميگفت ؟ عرضكردم خدا و پيامبر و پسر پيامبر ميدانند . فرمود شكايت مىكند كه يكى از اهل مدينه دامى نهاده و ماده او را گرفته است كه دو برّه دارد هنوز قدرت چريدن ندارند از من درخواست كرد كه ماده‌اش را بگيرم و آزاد كنم و ضامن شد كه وقتى بچه‌هايش را شير داد آماده\r\n\r\n","description":"","footnote":" ( 1 ) محلى است در تنعيم ده ميلى مكه . ","page_name":" 66 ","page_number":66},
  {"content":"\r\n\r\nچريدن شدند او را برگرداند پيش صياد .\r\nمن آهو را قسم دادم گفت از ولايت شما اهل بيت پيامبر بيزار باشم اگر اين كار را نكنم . منهم اين كار را براى او خواهم كرد ان شاء اللَّه ابو عبد اللَّه بلخى گفت رفتار سليمان را انجام ميدهيد .\r\nاختصاص - حسين بن ثوير گفت ما چند نفر خدمت حضرت صادق عليه السّلام بوديم . فرمود گنجينه‌هاى زمين و كليدهاى آن در اختيار ما است اگر بخواهم با يك پا اشاره كنم هر چه درون زمين است خارج شود ، خارج خواهد شد .\r\nدر اين موقع با يك پاى مبارك خود خطى كشيد زمين شكافته شد بعد با دست شمش طلائى به اندازه يك وجب از درون زمين برداشت و فرمود تماشا كنيد و با چشم خود خوب دقت نمائيد كه جاى شكى باقى نماند . سپس فرمود نگاه كنيد به زمين ، نگاه كرديم شمش‌هاى طلاى فراوانى برهم انباشته داخل زمين بود و ميدرخشيد .\r\nيكى از دوستان عرضكرد آقا فدايت شويم اين قدرت بشما داده شده با اينكه شيعيان شما محتاجند . فرمود خداوند به زودى براى ما و شيعيانمان دنيا و آخرت را جمع خواهد كرد و آنها را داخل بهشت برين مينمايد و دشمنان ما را درون جهنم .\r\nاختصاص - حفص بن ابيض تمار گفت خدمت امام صادق عليه السّلام بودم در آن روزهائى كه معلى بن خنيس را بدار آويخته بودند . به من فرمود ابا حفص ! من بمعلى بن خنيس امرى كردم كه مخالفت نمود از همين جهت مبتلا برنج و مرارت شمشير شد .\r\nروزى او را محزون و اندوهناك ديدم . گفتم چيست چرا ناراحتى مثل اينكه به ياد زن و بچه و خانه و زندگيت افتاده‌اى . گفت بلى . گفتم جلو بيا .\r\nنزديك من آمد دست به چشم او ماليدم وقتى چشم باز كرد گفتم كجا هستى گفت داخل خانه خودم اينها زن و بچه من هستند . من خود را از آنها پنهان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكردم و معلى را رها كردم تا خوب زن و بچه خود را ببيند بطورى كه از نظر جنسى نيز از زن خود بهره گرفت بعد او را صدا زده گفتم نزديك بيا دست بر - چشم او ماليدم . گفتم كجا هستى گفت در مدينه خانه شما .\r\nبه او گفتم معلى ! ما كارهاى شگفت انگيز و اسرارى داريم كه هر كس حفظ نمايد خدا دين و دنياى او را حفظ مىكند . معلى مبادا بواسطه فاش كردن اسرار ما خود را اسير دست مردم كنيد كه اگر مايل بودند قبول كنند و گر نه شما را بكشند . معلى ! هر كس حديث دشوار ما را پنهان كند خدا آن حديث را به صورت نورى در پيشانى او قرار ميدهد و در ميان مردم داراى عزت ميگردد . و هر كه افشا كند طعمه شمشير ميگردد يا بزندان خواهد افتاد . معلى ! بدان ترا خواهند كشت آماده باش .\r\nاختصاص - ابن جبله گفت سؤالى از حضرت صادق عليه السّلام نمودم فرمود آن درياچه ما بين بصرى تا صنعاء است مايلى آن را به‌بينى ؟ عرضكردم آرى فدايت شوم . دست مرا گرفت و از مدينه خارج نمود با پاى خود به زمين زد چشمم افتاد بنهرى كه در جريان است عرض آن ديده نميشود مگر همان محلى كه ما ايستاده بوديم كه شبيه جزيره بود .\r\nنگاه كردم از يك طرف آبى سفيدتر از برف جارى بود در طرف ديگر شيرى سفيدتر از برف جريان داشت و در وسط شرابى ياقوت رنگ ميرفت خوشرنگ‌تر از آن شراب نديده بودم كه بين شير و آب در جريان بود عرضكردم آقا فدايت شوم اين نهر از كجا جارى مىشود و ابتدايش كجا است ؟ فرمود اين همان چشمه‌هائى است كه خداوند در قرآن ذكر نموده كه در بهشت جارى است چشمه‌اى از آب و ديگرى از شير و چشمه سوم از شراب در همين نهر جارى است در دو طرف درختهاى سرسبز و خرمى بود كه حوريه‌ها بر آن بودند مويهاى زيبائى داشتند كه مانند آنها نديده بودم .\r\nدر دست هر كدام ظرفى بود كه در دنيا چنان ظرفى نيست امام نزديك يكى از\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nآنها رفت اشاره كرد كه آب بدهد براى آب برداشتن خم شد ديدم درخت نيز با او خم گرديد ظرف را آب نمود و تقديم امام كرد ايشان آشاميدند باز بدست او داد براى مرتبه دوم خم شد تا آب بردارد درخت نيز خم شد آب برداشت بدست امام داد ايشان به من دادند آشاميدم ، آبى روان‌تر و لذيذتر از آن نديده بودم بوى مشك ميداد بظرف نگاه كردم سه رنگ مايع در آن بود عرض كردم چنين چيزى تا امروز نديده بودم . خيال نميكنم همين طور كه ميبينم باشد .\r\nفرمود اين يك قسمت كمى است كه خداوند براى شيعيان ما آماده نموده وقتى مؤمن از دنيا برود روحش بجانب همين نهر مىآيد در همين باغستانها است و از اين آشاميدنيها استفاده مىكند .\r\nولى دشمن ما وقتى از دنيا برود روح او در وادى برهوت است پيوسته در عذاب خواهد بود از زقوم و حميم مىآشامد به خدا پناه بريد از اين سرزمين .\r\nاختصاص - ابو بصير گفت خدمت حضرت صادق بودم با مردى خراسانى صحبت ميكرد بلهجه‌اى كه من نمىفهميدم . بعد صحبت آن جناب منتهى به چيزى شد كه فهميدم . فرمود : بابا بزن به زمين . ناگاه ديدم در دو طرف اين زمين اسب سوارانى هستند كه گردن روى قربوس زين نهاده‌اند . امام صادق فرمود اينها از اصحاب قائم ( عج ) هستند .\r\nاختصاص - حسن بن عطيه گفت حضرت صادق در صفا ايستاده بود . عباد بصرى عرضكرد حديثى از شما شنيده‌ام صحيح است يا نه . فرمود چيست ؟ عرض كرد فرموده‌اى مقام مؤمن از اين بنيان با ارزشتر است فرمود بله من گفته‌ام اگر مؤمن به اين كوهها بگويد بيائيد مىآيند ديدم ناگاه كوهها از جاى حركت كرده‌اند امام عليه السّلام فرمود سر جاى خود باشيد من شما را اراده نكردم .\r\nاختصاص - جابر گفت از حضرت باقر پرسيدم معنى اين آيه را  وَ كَذلِك نُرِي إِبْراهِيم مَلَكُوت السَّماوات وَ الْأَرْض  « 1 »  من به زمين نگاه ميكردم دست بجانب\r\n\r\n","description":"","footnote":" ( 1 ) انعام 75 اين چنين بابراهيم نشان داديم ملكوت آسمانها و زمين را . ","page_name":" 69 ","page_number":69},
  {"content":"\r\n\r\nآسمان بلند نمود فرمود سر بردار همين كه سر بلند نمودم ديدم سقف باز شده و چشمم بنورى خيره‌كننده افتاد فرمود ابراهيم ملكوت آسمانها و زمين را چنين ديده فرمود سرت را پائين بيانداز سر به زمين انداختم باز فرمود بلند كن همين كه بلند كردم ديدم سقف به حالت اوليه برگشته دست مرا گرفت و از خانه بيرون برد مرا داخل اطاق ديگرى كرد آن لباسهائى كه داشت بيرون آورد جامه ديگر پوشيد فرمود چشم خود را ببند . چشم فرو بستم فرمود باز كن . ساعتى گذشت آنگاه فرمود ميدانى كجا هستى گفتم نه . فرمود تو در آن ظلماتى هستى كه ذو القرنين طى كرد .\r\nعرضكردم آقا اجازه ميدهى چشم بگشايم فرمود بگشا ولى چيزى نميبينى چشم گشودم در يك تاريكى بودم كه جاى پايم را نميديدم مقدارى رفت آنگاه فرمود ميدانى كجا هستى ؟ گفتم نه . فرمود تو كنار چشمهء حياتى هستى كه خضر از آن آشاميد . رفتيم تا از آن عالم گذشتيم و بعالم ديگر رسيديم در آن سير نموديم بنا و خانه‌هاى آن و مردمش مانند عالم ما بود . باز بعالم سوم رفتيم مانند اوّلى و دوّمى تا به پنج عالم رفتيم آنگاه فرمود اينها ملكوت زمين است كه ابراهيم آنها را نديد « 1 »  او ملكوت آسمانها را كه دوازده عالم بود مشاهده كرد هر عالمى شبيه همان عالمى بود كه ديدى هر كدام از امامها از دنيا بروند در يكى از اين عوالم ساكن ميشوند تا برسد بقائم كه او ساكن همين عالم ما خواهد شد .\r\nبعد فرمود چشم ببند همين كه چشم فرو بستم دست مرا گرفت ناگاه ديدم در همان خانه‌اى كه از آن خارج شديم هستم آن لباسها را بيرون آورد و لباسهاى خود را پوشيد ، برگشتيم بسخن اول عرضكردم آقا از روز چقدر گذشته . فرمود :\r\nسه ساعت .\r\nبصائر - ابو بصير گفت خدمت حضرت صادق بودم با پاى خود به زمين زد\r\n\r\n","description":"","footnote":" ( 1 ) شايد ابراهيم ملكوت تمام زمينها را نديده و گر نه در آيه ذكر شده كه ملكوت زمين را ديده . ","page_name":" 70 ","page_number":70},
  {"content":"\r\n\r\nدريائى نمودار شد كه در آن كشتيهائى از نقره بود من و ايشان سوار يك كشتى شديم تا رسيديم به محلى كه خيمه‌هائى از نقره برپا بود داخل آنها شد و خارج گرديد به من فرمود ديدى خيمه اولى كه داخل شدم . گفتم آرى فرمود آن خيمه پيامبر است ديگر خيمه امير المؤمنين سومى خيمهء فاطمه عليها السّلام چهارم خيمهء خديجه پنجم خيمه امام حسن ششم خيمهء حضرت حسين هفتم خيمهء على بن الحسين هشتم خيمهء پدرم و نهم خيمهء من هر يك از ما بميرد در يكى از اين خيمه‌ها ساكن مىشود .\r\nاختصاص - معلى بن خنيس گفت خدمت حضرت صادق براى كارى رفته بودم فرمود چرا افسرده هستى عرضكردم شنيده‌ام در عراق و با آمده دلم بجانب زن و بچه‌ام پرواز كرده . فرمود صورت خود را برگردان . صورت برگرداندم . فرمود داخل خانه شو .\r\nوارد خانه شدم تمام خانواده‌ام از كوچك و بزرگ حضور داشتند . خانه‌ام همان وضع سابق را داشت از خانه بيرون آمدم فرمود صورت خود را برگردان نگاه كردم چيزى نديدم .\r\nبصائر - مفضل گفت بين حضرت صادق و بنى اميه اختلافى بود در موضوعى حضرت صادق وارد مركز حكومتى شد حاكم با اعتراض بدربانان گفت چه كسى اجازه داد اين شخص وارد شود گفتند به خدا قسم ما كسى را نديديم .\r\nبصائر - سليمان بن خالد نقل كرد كه ابو عبد اللَّه بلخى در سفرى خدمت حضرت صادق بود امام فرمود نگاه كن ببين در اين محل چاهى مىبينى بلخى به طرف راست و چپ جستجو كرده بازگشت گفت نديدم . باز فرمود برگرد براى مرتبهء دوم بازگشت .\r\nامام عليه السّلام با صداى بلند فرمود اى چاه پنهان شنوا و مطيع خدا ما را سيراب كن از آنچه خداوند در تو نهاده آبى بس پاكيزه و خوشگوار و صاف و شيرين بيرون آمد .\r\nبلخى عرضكرد آقا راه و روش موسى است كه در اختيار شما گذاشته شده .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدر كتاب نوادر على بن اسباط مينويسد : محمّد بن معروف همدانى كه صد و بيست سال داشت گفت :\r\nدر حيره خدمت حضرت صادق عليه السّلام رسيدم در موقع حكمرانى سفاح . ديدم مردم چنان اطرافش را گرفته‌اند كه مرا چاره‌اى نيست تا بتوانم خدمتش برسم سه روز به همين وضع گذشت در روز چهارم خود آقا مرا مشاهده فرمود ديگر اطرافش خلوت شده بود مرا پيش خواند رفت به طرف قبر امير المؤمنين عليه السّلام .\r\nدر بين راه ادرار بىاختيارش كرد از جاده منحرف شد بيك كنارى با دست شن‌ها را يكطرف نمود آبى خارج شد از آن آب وضو گرفت براى نماز آنگاه دو ركعت نماز خواند بعد شروع كرد بدعا كردن . قسمتى از دعايش اين بود :\r\n« خدايا مرا از آنهائى كه جلو افتادند و گمراه شدند قرار مده و نه از آنهائى كه عقب ماندند - و منكر شدند خدايا مرا از دسته ميانه رو قرار ده .\r\nبعد به راه افتاد من نيز در خدمت ايشان بودم . فرمود دريا همسايه ندارد « 1 »  پادشاه دوست ندارد - سلامتى را نميتوان قيمت نمود - چقدر اشخاص هستند كه در نعمت بسر مىبرند ولى متوجه نيستند .\r\nسپس فرمود چنگ بزنيد به پنج چيز . در جستجوى بهترين راه در زندگى باشيد و زندگى را بر خود سهل و آسان بگيريد . و با حلم و شكيبائى خود را بيارائيد . و از دروغ بپرهيزيد و پيمانه و ترازو را كم و كاست ندهيد .\r\nسپس فرمود . فرار بايد كرد فرار وقتى كه عرب افسار گسيخته شود و عبور از بيابان حجاز ممنوع گردد و مانع انجام وظيفه شوند .\r\nفرمود فريضه حج را انجام دهيد قبل از اينكه نتوانيد انجام دهيد . با انگشت ابهام اشاره بجانب قبله نموده فرمود در اين طرف بيش از هفتاد هزار نفر كشته مىشوند .\r\n\r\n","description":"","footnote":" ( 1 ) چون دريا گاهى خروش مىكند و اطراف خود را زير آب مىگيرد از آن جهت همسايه ندارد كنايه از اين است كه كسى همنشين ستمگر نميشود . ","page_name":" 72 ","page_number":72},
  {"content":"\r\n\r\nعلى بن حسن راوى حديث گفت از كاروانيان و غير آنها به همين مقدار كشته شدند . در همين خبر حضرت صادق ميفرمايد بىشك و ترديد از آل محمّد مردى قيام خواهد كرد كه پرچم سفيدى بدست دارد .\r\nعلى بن حسن گفت : قبيلهء بنى رواس در سال دويست و پنجاه اجتماع نمودند براى نماز در مسجد جامع پرچمى از عمامه سفيد بر نيزه‌اى كرده بودند و بدست محمّد بن معروف بود در موقع خروج يحيى بن عمر .\r\nدر همين خبر امام ميفرمايد فرات شما خشك مىشود . همين طور نيز شد .\r\nباز فرمود : بر شما مسلط ميشوند گروهى كه چشم‌هاى ريز دارند شما را آواره ميكنند و از خانه‌هاى خود بيرون مينمايند .\r\nعلى بن حسن راوى حديث گفت كيجور با تركها آمدند و مردم را از خانه‌هاى خود بيرون كردند .\r\nحضرت صادق فرمود : درندگان به خانه شما حمله مىكنند . على بن حسن گفت چنين شد كه درندگان حمله بخانه‌هاى ما نمودند .\r\nفرمود مردى سفيد پوست با سبيلهاى بلند خروج مىكند براى او صندلى ميگذارند جلو خانهء عمر بن حريث مردم را دعوت مىكند به بيزارى از على بن ابى طالب عليه السّلام و گروهى از مردم را ميكشد و در همان روز كشته مىشود .\r\nعلى بن حسن گفت اين را نيز به چشم خود ديدم .\r\nمناقب - سعد اسكاف گفت روزى خدمت حضرت صادق عليه السّلام بودم مردى از كوهستان هدايا و تحفه‌هائى آورد در بين تحفه‌هاى او يك خيك گوشت حيوانات وحشى را قرمه كرده بود . حضرت صادق عليه السّلام آنها را روى زمين ريخت فرمود اينها را ببر بده به سگها .\r\nآن مرد عرض كرد براى چه ؟ فرمود اينها حلال نيست . عرض كرد از مرد مسلمانى خريده‌ام كه گفت پاك و حلال است .\r\nامام عليه السّلام آنها را داخل خيك نموده سخنى فرمود كه نفهميدم چه بود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبه آن مرد فرمود حالا بردار ببر داخل اين اطاق ، آن مرد گوشتها را برد داخل اطاق شنيد قرمه‌ها ميگويند مثل ما را امام و اولاد پيامبران نبايد بخورند چون بدستور اسلام كشته نشده‌ايم آن دو خيك را برداشته بيرون آمد .\r\nامام فرمود چه گفتند . عرض كرد هر چه شما فرمودى اين گوشتها نيز همان را گفتند كه تذكيه نشده‌اند .\r\nامام صادق فرمود : حالا فهميدى ابا هارون كه امام چيزهائى ميداند كه مردم نميدانند . خيك قرمه را بيرون برده پيش سگى انداخت .\r\nمناقب و خرايج - عبد اللَّه بن يحيى كاهلى گفت : حضرت صادق فرمود :\r\nوقتى درنده‌اى را به بينى چه ميگوئى ؟ ! گفتم : نميدانم . فرمود : هر وقت درنده‌اى ديدى در روبروى او آية الكرسى را بخوان و او را قسم به خدا و حضرت محمّد و حضرت سليمان بن داود و حضرت على امير المؤمنين و پيشوايان بعد از او بده . اين كار را بكنى به تو كارى نخواهد داشت .\r\nعبد اللَّه كاهلى گفت : رفتم بكوفه با پسر عمويم به طرف دهى رفتيم ناگاه در بين راه درنده‌اى با ما روبرو شد من آية الكرسى را روبرويش خواندم و او را قسم به خدا و محمّد مصطفى و سليمان بن داود و امير المؤمنين و ائمه بعد از او دادم كه از سر راه ما برو ما را اذيت نكن ما به تو كارى نداريم .\r\nديدم سر به زير انداخت و دم خويش را وسط دو پا انداخت و به راه خود ادامه داد و از همان جا كه آمده بود برگشت .\r\nپسر عمويم گفت : تا كنون مثل اين سخن ترا نشنيده بودم .\r\nگفتم : اين دستور را حضرت صادق عليه السّلام فرموده .\r\nگفت : گواهى مىدهم كه او امام واجب الاطاعة است با اينكه پسر عمويم هيچ اطلاعى از امامت نداشت .\r\nسال بعد خدمت حضرت صادق رسيدم جريان را عرض كردم فرمود تو خيال\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nميكنى من شاهد حال شما نيستم اگر چنين خيال كنى اشتباه كرده‌اى فرمود مرا با هر دوستى يك گوش شنوا و يك چشم بينا و زبان گويا است .\r\nفرمود به خدا قسم من آن درنده را از شما رد كردم دليل آن اينست كه شما در بيابان كنار نهر بوديد . اسم پسر عمويت نوشته است نزد ما او از دنيا نخواهد رفت بدون اعتراف بامامت .\r\nبكوفه برگشتم فرمايش امام را به پسر عمويم گفتم خيلى خوشحال شد و زياد مسرور گرديد امام‌شناس بود تا از دنيا رفت .\r\nمناقب و خرايج - وليد بن صبيح گفت : شبى خدمت حضرت صادق عليه السّلام بودم . شخصى درب منزل را زد . بكنيز فرمود ببين كيست ؟ رفت و برگشت گفت عمويت عبد اللَّه بن على است . گفت : بگو بيايد . بما فرمود شما داخل اطاق برويد داخل يك اطاق رفتيم صداى حركت شخصى را حس كرديم و خيال كرديم يكى از بانوان امام باشد بهم چسبيديم .\r\nوقتى عبد اللَّه بن على وارد شد هر چه توانست به امام بد گفت او رفت ما بيرون آمديم امام شروع كرد از همان جائى كه حديثش مانده بود به ادامه دادن : يك نفر از ماها گفت : آقا هيچ كس اين طور ناسزا به كسى نميگويد ما تصميم داشتيم بيائيم بيرون و جواب او را بدهيم . فرمود نه شما بين ما دخالت نكنيد قدرى از شب گذشت باز درب را كوبيدند بكنيز فرمود برو ببين كيست ؟ رفت و برگشت گفت عمويت عبد اللَّه بن على است .\r\nباز فرمود برويد بهمانجا كه بوديد بعد اجازه‌ى ورود به او داد داخل شد در حالى كه با شدت گريه ميكرد ميگفت :\r\nپسر برادر مرا ببخش از من درگذر خدا از تو بگذرد و فرمود خدا تو را بيامرزد عموجان تو را چه مىشود ؟ گفت : همين كه بخواب رفتم دو نفر مرد سياه پوست به من حمله نمودند و بازوان مرا بستند يكى از آنها به ديگرى گفت : او را ببريد به طرف آتش مرا بردند به حضرت رسول برخوردم . عرض كردم يا رسول اللَّه\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nديگر نمىكنم دستور داد مرا رها كنند رهايم كردند ولى هنوز بازوانم از شدت ريسمان بستن درد مىكند .\r\nامام عليه السّلام فرمود : وصيت خود را بكن عرض كرد چه وصيت بكنم مالى كه ندارم با زن و بچه زياد و قرضى كه دارم فرمود قرضت را من ميپردازم و زن و بچه‌ات را جزء خانواده خود قرار خواهم داد وصيت نمود .\r\nما هنوز از مدينه خارج نشده بوديم كه از دنيا رفت و خانواده او را امام صادق جزء خانواده خود قرار داد و قرضش را پرداخت و دخترش را به ازدواج پسر خود در آورد .\r\nمناقب - حسين بن ابى العلا گفت : خدمت حضرت صادق عليه السّلام بودم مردى با غلام آن مرد آمده از بد اخلاقى زن خود شكايت كرد امام عليه السّلام فرمود او را بياور . وقتى آمد به او فرمود چرا شوهر خود را اذيت ميكنى ؟ گفت خدا او را چنان و چنين كند .\r\nامام فرمود اگر بر همين وضع بمانى سه روز ديگر زنده نخواهى ماند .\r\nزن در پاسخ گفت : بهتر ، من نميخواهم او را به‌بينم .\r\nامام عليه السّلام رو بمرد نموده فرمود زنت را ببر سه روز ديگر با هم هستيد روز سوم كه شد همان مرد آمد . فرمود زنت چه شد عرض كرد به خدا سوگند يك ساعت قبل او را دفن كردم . سؤال كردم چطور زنى بود فرمود زنى متجاوز بود خداوند عمرش را قطع كرد و اين مرد را از دست او راحت نمود .\r\nخرايج - داود بن على وقتى معلى بن خنيس را كشت حضرت صادق به او فرمود : كارپرداز امور زندگى و خانواده مرا كشتى . ترا نفرين خواهم كرد .\r\nداود گفت هر چه مايلى بكن . شب كه شد امام عليه السّلام چنين دعا كرد : خدايا با يكى از تيرهايت قلب او را بشكاف صبح خبر آمد كه داود مرده . فرمود بدين ابو لهب از دنيا رفت از خدا درخواست كردم دعاى مرا مستجاب نمود .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nخداوند فرشته‌اى فرستاد عصائى آهنى به او زد صيحه‌اى زده هلاك شد .\r\nراوى گفت از خدمتكارانش پرسيدم گفتند : در رختخواب ناله‌اى زد وقتى نزديك شديم از دنيا رفته بود .\r\nخرايج - داود رقى گفت : با حضرت صادق به مكه رفتيم در سال صد و چهل و شش گذارمان بيكى از دره‌هاى تهامه افتاد در آنجا شتر را خواباندم امام عليه السّلام صدا زد سوار شو سوار شو . هنوز چيزى رد نشده بوديم كه سيلى عظيم آمد و هر چه در آن درّه بود برد .\r\nبه او گفت : بين دو نماز ميائى تا ترا از وضع منزلت آگاه كنم .\r\nآنگاه به من فرمود داود اعمال شما را روز پنجشنبه بر من عرضه نمودند ديدم كه نسبت به پسر عمويت مهربانى كرده‌اى . داود گفت پسر عموئى داشتم دشمن اهل بيت پيامبر و ناصبى اما عائله زياد داشت و فقير بود وقتى خواستم براى مكه حركت كنم گفتم به او چيزى بدهند . امام عليه السّلام از آن جريان مرا مطلع نمود .\r\nخرايج - ميثمى گفت كه مردى گفت ما با حضرت صادق عليه السّلام غذا ميخورديم بغلامش فرمود برو از آب زمزم بياور غلام رفت طولى نكشيد كه برگشت بدون آب . گفت يكى از مأمورين زمزم مانع آب آوردن من شد گفت ميخواهى براى خداى عراقيان آب ببرى .\r\nاز شنيدن اين سخن چهره امام درهم شد دست از غذا كشيد و شروع بدعا كرد با همان رنگ تغيير كرده براى مرتبه دوم بغلام فرمود برو آب بياور و شروع به خوردن غذا كرد غلام آب آورد ولى رنگش پريده بود پرسيد چه شد .\r\nگفت آن مأمور افتاد در چاه زمزم و قطعه قطعه شد او را بيرون مىآوردند امام عليه السّلام خدا را ستايش كرد .\r\nمناقب و خرايج - صفوان گفت خدمت امام صادق عليه السّلام بودم پسركى آمده عرضكرد آقا مادرم مرد امام فرمود نمرده گفت او را در لحاف پيچيدم آمدم خدمت شما . امام عليه السّلام از جاى حركت كرد وارد خانه آنها شد ديد برخاسته\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو نشسته است . به پسرش فرمود برو پيش مادرت هر غذائى كه ميل دارد به او بده پسرك گفت مادر چه ميل دارى ؟ گفت مقدارى كشمش پخته ميخواهم پسر ظرفى بزرگ پر از كشمش آورد هر چه ميخواست خورد . بمادرش گفت مادر جان پسر پيغمبر پشت درب است ميفرمايد وصيت خود را بكن . آن زن وصيت نمود . بعد از دنيا رفت . ما هنوز متفرق نشده بوديم كه حضرت صادق عليه السّلام بر پيكر او نماز خواند و دفنش كردند .\r\nخرايج - ابان بن تغلب گفت صبح زود تصميم گرفتم بروم خدمت حضرت صادق نزديك منزل آن جناب كه رسيدم گروهى خارج شدند كه آنها را نمىشناختم خيلى خوش لباس و زيبا بودند بسيار سنگين و با وقار بودند . بعد ما خدمت امام رسيديم شروع كرد براى ما حديث كردن با اينكه پانزده نفر ما هر كدام يك زبان مخصوص داشتند همه به زبان مادرى خودشان حديث را شنيدند از آن جمله عربى ، فارسى ، نبطى ، حبشى ، سقلبى . يك نفر گفت اين چه حديثى بود كه بما فرمود كسى كه زبان عربى داشت گفت با من به عربى چنين فرمود فارسى زبان گفت به فارسى چنين گفت . حبشى گفت با لهجه حبشى صحبت كرد سقلبى مدعى بود كه فقط با زبان سقلبى حديث نمود همه برگشتند و جريان را پرسيدند . فرمود يك حديث بود ولى براى هر هر كدام به زبان خودشان برگشت .\r\nخرايج - صفوان بن يحيى از جابر نقل كرد كه در خدمت امام صادق بوديم مردى بزغاله‌اى را خوابانده بود تا او را بكشد . بزغاله صدائى كرد امام عليه السّلام فرمود قيمت اين بزغاله چقدر است . آن مرد گفت چهار درهم ، امام از جيب خود چهار درهم بيرون آورده به او داد . فرمود آزادش كن . در بين راه برخورديم به بازى كه حمله بيك دراج كرده بود دراج صدائى كرد امام عليه السّلام با دست اشاره نمود به باز . دست از آن مرغ برداشت .\r\nعرضكردم آقا از شما چيز عجيبى ديدم . فرمود بلى وقتى آن مرد بزغاله را خواباند بزغاله گفت پناه ميبرم به خدا و شما خاندان پيامبر از آنچه اين مرد\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدر باره من تصميم گرفته . دراج نيز پناهنده شد . اگر شيعيان ما استوار باشند آنها را با صداى پرندگان آشنا ميكنم .\r\nمناقب و خرايج - داود بن كثير رقى گفت خدمت حضرت صادق رسيدم پسرش موسى بن جعفر داخل شد از سرما ميلرزيد . امام فرمود حالت چطور است عرضكرد پدر جان غرق در نعمتم آرزوى يك خوشه انگور حرشى و يك انار دارم ، من گفتم سبحان اللَّه در اين زمستان چگونه انار پيدا مىشود .\r\nامام فرمود داود خدا بر هر چيز قادر است داخل باغ شو در آنجا درختى است كه يك خوشه انگور و انارى بر آن است عرضكردم ايمان دارم به پنهان و آشكار شما . خوشه انگور و انار را جدا كرده براى موسى بن جعفر عليه السّلام آوردم شروع كرد به خوردن . فرمود : داود ! به خدا سوگند اين لطفى است از رزق خدا كه بسيار قديمى و با سابقه است خداوند بمريم دختر عمران چنين لطفى نمود از افق اعلى .\r\nخرايج - داود رقى گفت خدمت حضرت صادق عليه السّلام بودم فرمود چرا رنگت پريده ؟ عرضكردم قرض بسيار بزرگى دارم تصميم گرفته‌ام با كشتى به طرف هند بروم پيش فلان برادرم . فرمود : هر وقت تصميم دارى حركت كن . گفتم از كشتى سوار شدن ميترسم فرمود كسى كه در خشكى حافظ انسان است در دريا نيز حفظ مىكند داود اگر اسم و روح من نبود رودها جريان نداشت و ميوه‌ها نميرسيد و درختها سبز نميشد .\r\nداود گفت سوار كشتى شدم بالاخره به جائى رسيدم پس از صد و بيست روز راه در ساحل دريا روز جمعه‌اى قبل از ظهر بيرون آمدم هوا ابر بود نورى از فراز آسمان بر زمين ميتابيد ناگاه صداى آهسته‌اى شنيدم ميفرمود : داود ! اكنون هنگام پرداخت قرض تو رسيده سر خود را بلند كن .\r\nهمين كه سر بلند كردم صدائى شنيدم كه برو پشت آن تپه سرخ رنگ پشت تپه رفتم ديدم صفحه‌هائى از طلاى قرمز كه يك طرف آن صاف ولى بر طرف\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nديگر نوشته  هذا عَطاؤُنا فَامْنُن أَوْ أَمْسِك بِغَيْرِ حِساب  « 1 »  .\r\nآنها را برداشتم بسيار با ارزش بود . با خود گفتم دست نميزنم تا بمدينه برسم . خدمت حضرت صادق رسيدم .\r\nفرمود داود عطاى ما همان نورى بود كه براى تو درخشيد نه آن طلا و نقره ولى آن هم مال تو است گوارا باد لطف خداى كريم است خدا را سپاس‌گزارى كن .\r\nاز معتب خادم امام پرسيدم گفت در آن موقع مشغول حديث گفتن با خيثمه و حمران و عبد الاعلى بود روى بجانب آنها نموده همين جريان را نقل ميكرد موقع نماز كه شد از جاى حركت كرد و با آنها نماز خواند . از آنها نيز پرسيدم تمام جريان را نقل كردند .\r\nخرايج - روايت شد كه حضرت صادق غلامى بنام مسلم داشت نميتوانست قرآن بخواند در يك شب امام به او آموخت بطورى كه صبح بسيار عالى قرآن ميخواند .\r\nخرايج - يكى از دوستان نقل كرد كه من مالى براى حضرت صادق بردم در دل خود آن مال را زياد ميانگاشتم . وقتى خدمت امام رسيدم غلام خود را خواست طشتى در آخر اطاق بود دستور داد آن را بياورد .\r\nچند كلمه‌اى گفت همين كه غلام طشت را آورد از اطراف آن سكه‌هاى طلا ميريخت آنقدر ريخت تا بين من و غلام فاصله شد . در اين موقع روى به من نموده فرمود خيال ميكنى ما احتياج به آنچه دست شما است داريم هر چه از شما ميگيريم براى آن است كه شما را پاكيزه كنيم .\r\nخرايج - محمّد بن مسلم گفت خدمت حضرت صادق بودم كه معلى بن خنيس با گريه داخل شد . فرمود چرا گريه ميكنى . گفت پشت در گروهى هستند كه معتقدند بين شما و آنها فرقى نيست شما و آنها مساوى هستيد امام سكوت كرد سپس ظرفى از خرما خواست يك دانه را برداشت به دو نصف تقسيم كرد خرما را\r\n\r\n","description":"","footnote":" ( 1 ) سوره ص آيه 39 اين بخشش ما است به ديگران بده يا نگه دار هر چه مايلى . ","page_name":" 80 ","page_number":80},
  {"content":"\r\n\r\nخورد دانه را در زمين شكافت در همان آن روئيد و بزرگ شد خرما بار آورد يكى از آن خرماها را چيد از هم شكافت از درون آن صفحه‌اى خارج نموده بدست معلى داد فرمود بخوان معلى خواند بسم اللَّه الرحمن الرحيم لا إله الا اللَّه محمّد رسول اللَّه على المرتضى و الحسن و الحسين ، على بن الحسين ، يكى يكى را نام برده بود تا حسن بن على و پسرش .\r\nخرايج - ابا مريم مدنى گفت براى انجام حج به طرف مكه رهسپار شدم به نزديك شجره كه رسيدم سوار الاغ بودم گروهى را ديدم مشغول نماز هستند با خود گفتم زودتر بروم با آنها نماز جماعت بخوانم . همين كه به آنها رسيدم حضرت صادق عليه السّلام را ديدم كه مشغول تسبيح گفتن است . فرمود ابا مريم ! نماز خوانده‌اى ؟ عرضكردم نه . فرمود بخوان نماز كه خواندم كوچ كرديم من زير محمل امام راه ميرفتم . با خود گفتم جاى خلوتى پيدا كرده‌ام حالا هر چه بخواهم مىپرسم ، فرمود ابا مريم زير محمل من راه ميروى ؟ عرضكردم آرى . همرديف امام در محمل غلامش بنام سالم بود امام متوجه شد من زياد براى قضاى حاجت ميروم فرمود درد دل دارى ؟ عرضكردم بلى . فرمود دست ماهى خورده‌اى ؟\r\nعرضكردم بلى . فرمود بالاى ماهى خرما نخوردى ؟ عرضكردم نه . فرمود اگر خرما ميخوردى ناراحت نميشدى نزديك ظهر پياده شد . بغلام خود فرمود مقدارى آب بياور تا وضو بگيرم كنارى رفت براى وضو گرفتن در موقع برگشتن چشم امام بشاخه خرمائى افتاد فرمود اى شاخه از آنچه خدا در نهاد تو آفريده بما بخوران شاخه تكانى خورد سبز شد خرما داد خرماى آن زرد شد امام پيش رفت از آن خرما ميل كرد و به من نيز داد تمام اين جريان از يك چشم بهم زدن كمتر بود .\r\nخرايج - ابو خديجه از مردى از قبيله كنده كه جلّاد بنى عباس بود نقل كرد كه وقتى ابا عبد اللَّه و اسماعيل را پيش منصور آوردند دستور داد آن دو را بكشند . آن دو را در اطاقى زندانى كرده بود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنيمه شب حضرت صادق را بيرون آورده گردن زد بعد اسماعيل را براى كشتن پيش آورد اسماعيل با او در آويخت بالاخره پس از ساعتى او را هم كشت .\r\nبرگشت پيش منصور . پرسيد چه كردى گفت هر دو را كشتم و ترا از دست آنها راحت كردم .\r\nفردا صبح مشاهده كردند هر دو زنده هستند اجازه ورود خواستند ! منصور بجلاد گفت مگر تو نگفتى آنها را كشته‌ام گفت چرا من آنها را خوب ميشناسم همان طورى كه ترا مىشناسم . منصور گفت برو به همان محلى كه ديشب آنها را كشتى . وقتى به آنجا رفت ديد دو شتر كشته روى زمين افتاده‌اند با كمال تعجب برگشت سر به زير انداخت . منصور به او گفت مبادا اين جريان را كسى از تو بشنود اين جريان شبيه اين آيه شد كه خداوند ميفرمايد :\r\n وَ ما قَتَلُوه وَ ما صَلَبُوه وَ لكِن شُبِّه لَهُم  « 1 »  خرايج - عيسى بن مهران گفت : مرد ثروتمندى از ما وراء النهر خراسان كه دوستدار اهل بيت بود هر سال به مكه ميرفت و در هر سال بر خود لازم كرده بود كه از مال خويش هزار دينار براى حضرت صادق عليه السّلام ببرد . همسرش دختر عموى او بود كه از نظر ثروت و ديانت با آن مرد مساوى بود .\r\nيك سال زنش درخواست كرد كه او را هم براى انجام حج ببرد قبول كرد آن زن آمادهء حج شد از بهترين لباسهاى خراسان كتانى و غير كتانى و مقدارى جواهرات براى زنان و دختران امام تهيه ديد . شوهرش نيز هزار دينار هر سال را آماده و در يك كيسه در صندوقچه‌اى كه زيور آلات بود قرار داد .\r\nبجانب مدينه رفت وقتى وارد مدينه شد خدمت امام صادق رسيد و سلام نموده عرض كرد با همسرم آمده‌ام اجازه بفرمائيد او خدمت بانوان شما برسد . امام اجازه داد هديه‌هاى خود را بين آنها تقسيم نمود يك روز در آنجا بود پس از يك\r\n\r\n","description":"","footnote":" ( 1 ) سوره نساء آيه 157 در بارهء عيسى است كه خداوند ميفرمايد او را نكشتند و بدار نيز نياويختند چنين به نظر آنها آمد . ","page_name":" 82 ","page_number":82},
  {"content":"\r\n\r\nروز به منزل خود برگشت .\r\nفردا صبح شوهرش گفت از داخل همان جعبه هزار دينار را بياور تا خدمت امام عليه السّلام ببرم . گفت فلان محل گذاشته‌ام رفت قفل را گشود ولى پولى نديد لباس‌ها و زيور همسرش بود . هزار دينار از همشهريان خود قرض كرد و زيور زن خود را گرو گذاشت . خدمت حضرت صادق عليه السّلام رفت .\r\nامام عليه السّلام فرمود آن پول بما رسيد . عرض كرد چطور رسيد با اينكه جز من و همسرم كسى از آن پول خبر نداشت .\r\nامام عليه السّلام فرمود : احتياج به پول پيدا كردم يكى از شيعيان خود از طايفهء جن را فرستادم آورد هر وقت كار عجله‌اى داشته باشم يكى از آنها را ميفرستم .\r\nامام‌شناسى آن مرد زيادتر شد و خوشحال گرديد .\r\nزيور همسر خود را از گروگان خارج كرد به منزل خود برگشت ديد زنش در حال جان دادن است . او را رو به قبله نموده پارچهء رويش انداخت و چانه‌اش را بست . ساير لوازم از قبيل كفن و كافور تهيه ديده قبر برايش حفر كرد . خدمت حضرت صادق رسيد و تقاضا نمود كه لطف فرموده بر پيكر او نماز بخواند .\r\nامام صادق دو ركعت نماز خواند بعد از نماز دعا كرد . سپس فرمود برو پيش زنت نمرده وقتى برگردى او برخاسته كارهاى خانه را اداره مىكند و به كار كردن دستور ميدهد با حال خوب .\r\nآن مرد برگشت ديد زنش همان طورى كه امام فرموده سالم است به طرف مكه رهسپار شدند .\r\nحضرت صادق نيز براى انجام حج به مكه رفت آن زن در حالى كه مشغول طواف بود چشمش به حضرت صادق افتاد كه مردم اطرافش را گرفته‌اند . به شوهرش گفت اين مرد كيست ؟ گفت حضرت صادق است . زن سوگند خورد كه اين همان شخصى است كه از خدا درخواست كرد روح مرا به جسد برگرداند .\r\nخرايج - داود رقى گفت : خدمت حضرت صادق بودم جوانى گريه كنان\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nوارد شد . گفت نذر كرده بودم كه با زنم به مكه روم وقتى وارد مدينه شدم زنم مرد .\r\nامام فرمود برگرد او نمرده عرض كرد آقا مرد من خودم روى او پارچه انداختم فرمود تو برو جوان رفت ولى فورى برگشت لبخند ميزد عرض كرد رفتم ديدم نشسته است .\r\nامام فرمود : داود ايمان آوردى ؟ عرض كرد بلى ! امّا دلم ميخواست كه مطمئن شوم . روز ترويه امام فرمود : مايلم به زيارت خانهء پروردگارم بروم .\r\nعرض كردم آقا حاجىها در عرفات هستند . فرمود بعد از نماز عشاء شترم را آماده كن زمامش را ببند . من انجام دادم . امام عليه السّلام از منزل خارج شد   قُل هُوَ اللَّه أَحَدٌ   و يس را خواند سوار شد مرا نيز پشت سر خود سوار كرد پاسى از شب را راه رفتيم در بين راه آنچه بايد انجام دهد انجام داد يك وقت هم فرمود اين خانهء خدا است اعمال خانهء خدا را نيز انجام داد موقع اذان صبح كه شد از جاى حركت نموده اذان و اقامه گفت مرا در پهلوى راست خود قرار داد دو ركعت اول سورهء حمد و الضحى و دو ركعت دوم   قُل هُوَ اللَّه أَحَدٌ   خواند قنوت نماز را خواند آنگاه سلام داده نشست همين كه خورشيد طلوع كرد آن جوان با زنش رد شد به شوهر خود گفت همين آقا از خدا درخواست كرد كه من زنده شدم .\r\nخرايج - عبد الحميد جرجانى گفت : غلامى برايم مقدارى تخم پرندگان جنگلى آورد چند قسم بود گفتم اينها تخم چيست ؟ گفت تخم مرغابى است من نخوردم تصميم گرفتم از حضرت صادق عليه السّلام در اين باره سؤال كنم وارد مدينه شدم و خدمت آقا رسيدم مسائل خود را سؤال كردم اما از آن مسأله فراموش نمودم .\r\nوقتى حركت كرديم موقعى از آن مسأله يادم آمد كه زمام قطار شترها در دستم بود افسار را بدوستم سپردم و خدمت امام عليه السّلام رسيدم عده‌ى زيادى خدمتش بودند من روبروى آقا ايستادم سر به طرف من بلند كرده فرمود : عبد الحميد براى ما مرغابى مىآورى عرض كردم آقا جواب مرا دادى برگشتم و بدوستان خود ملحق شدم .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخرايج - شعيب عقرقوفى گفت من و علي بن ابى حمزه و ابو بصير خدمت حضرت صادق رسيديم من سيصد دينار همراهم بود جلو امام گرفتم آن جناب مقدارى برداشت و بقيه را برگرداند . فرمود بقيه را بگذار همان جايى كه برداشته‌اى .\r\nابو بصير گفت : از شعيب پرسيدم آن دينارها كه امام برگرداند چه وضعى داشت .\r\nگفت : آنها را از برادرم عروة برداشتم او خبر نداشت . گفت : حضرت صادق به تو برگرداند اين خود نشانه‌ى امامت بود . دينارها را شمرد صد دينار بود بدون كم و كاست .\r\nخرايج - شعيب گفت : خدمت امام ششم عليه السّلام رسيدم پرسيد همرديف تو در محمل كيست ؟\r\nعرض كردم : مرد شايسته نيكوكارى است بنام ابو موسى بقال .\r\nفرمود : خيلى نسبت به او احترام بكن و نيكى بنما او به گردن تو حقوق زيادى دارد . اولين حق همين است كه از دوستان دينى تو است و رفيق همسفرت هست گفتم : آقا اگر بتوانم نميگذارم روى زمين پا بگذارد .\r\nفرمود : هر چه ميتوانى نسبت به او نيكى كن . عرض كردم اگر از اين كمتر هم سفارش ميفرمودى من رعايت او را ميكردم .\r\nگفت : رفتيم تا به محلى بنام وتقر « 1 »  رسيديم پياده شدم بغلامان خود دستور دادم براى شتران علف بريزند و غذا بپزند . آنها مشغول كار خود شدند . ديدم ابو موسى كوزه‌اى بدست گرفته براى وضو گرفتن بجانبى ميرود داخل يك گودال شد .\r\nغلامها اطلاع دادند كه غذا حاضر است گفتم برويد ابو موسى را پيدا كنيد به آن طرف رفت هر چه جستجو كردند نيافتند با خدا پيمان بستم كه از اين\r\n\r\n","description":"","footnote":" ( 1 ) وتقر بايد وتير باشد كه آبگيرى است پائين مكه متعلق بقبيله خزاعه . ","page_name":" 85 ","page_number":85},
  {"content":"\r\n\r\nمحل تا سه روز نروم و از او جستجو كنم تا مگر در بارهء او كوتاهى نكرده باشم چند نفر از اعراب بيابانى را اجير گرفتم و گفتم هر كس او را پيدا كند ده هزار درهم به او مىدهم سه روز از پى او گشتند در روز چهارم با نااميدى برگشتند گفتند دوست ترا جنيان برده‌اند اينجا سرزمينى است كه شياطين و جنى زياد دارد عده زيادى اينجا گم شده‌اند ما صلاح ميدانيم از اينجا كوچ كنى .\r\nپس از شنيدن اين حرف كوچ كردم بالاخره بكوفه رسيدم جريان را بخانواده‌اش گفتم . سال بعد خدمت حضرت صادق رسيدم فرمود شعيب من به تو سفارش نكردم مواظب ابو موسى باش و از هر نيكى در بارهء او فروگذارى نكن .\r\nعرض كردم چرا آقا ولى او خودش رفت .\r\nفرمود : خدا او را رحمت كند اگر مقام او را در بهشت ببينى خوشحال خواهى شد .\r\nابو موسى در نزد خدا درجه‌اى داشت كه به آن مقام نميرسيد مگر با همين گرفتارى .\r\nخرايج - عثمان بن عيسى گفت : مردى خدمت حضرت صادق شكايت كرد از اينكه برادران و پسر عموهايش در مورد منزل به او سختگيرى ميكنند تقاضا كرد در اين مورد اقدامى بفرمايد . فرمود صبر كن . آن سال گذشت . سال بعد آمد همان شكايت را نمود باز فرمود صبر كن در سفر سوم آمد و شكايت خود را تجديد كرد . فرمود صبر كن كه خداوند به زودى فرج به تو ميدهد همهء آنها مردند رفت خدمت امام عليه السّلام فرمود بستگانت چه كردند ؟ عرض كرد مردند .\r\nفرمود : اين مرگ بواسطهء آزارى بود كه به تو روا ميداشتند و قطع مراسم خويشاوندى را مىنمودند .\r\nخرايج - طيالسى گفت : از مكه به طرف مدينه ميرفتم دو شبانه روز راه بمدينه مانده بود كه شترم با وسائل خوراكى و پول و چيزهاى ديگرى كه مال مردم بود و به من سپرده بودند گم شد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخدمت حضرت صادق رسيدم و شكايت حال خود را نمودم . فرمود داخل مسجد شو . بگو خدايا من آمده‌ام براى زيارت خانهء تو مركب سواريم گم شد آن را به من برگردان . همين طور كه مشغول دعا بودم شنيدم يكنفر جلو مسجد فرياد مىزند صاحب شتر بيا شتر خود را بگير از ديشب ما را اذيت كرده‌اى .\r\nشترم را گرفتم يك نخ از آن كم و زياد نشده بود .\r\nخرايج - سليمان بن خالد گفت : خدمت حضرت صادق بودم مشغول نوشتن نامه‌هائى بود براى بغداد من ميخواستم از ايشان وداع كنم . فرمود به بغداد ميروى ؟ عرض كردم آرى . فرمود : اين غلام مرا در رساندن نامه‌ها كمك كن .\r\nمن در صحن حياط راه ميرفتم با خود فكر ميكردم كه اين شخص حجت خدا بر مردم است نامه بابى ايوب جزرى و فلان و به همان مينويسد و از آنها نياز خود را ميخواهد . همين كه نزديك درب خانه رسيدم مرا صدا زد فرمود : سليمان تو تنها بيا . برگشتم . فرمود نامه مينويسم و به آنها اطلاع مىدهم كه من بنده خدايم و احتياج به آنها دارم .\r\nخرايج - اسحاق بن عمار گفت : به حضرت صادق عرض كردم مقدارى سرمايه دارم كه با مردم معامله ميكنم ميترسم پيش آمدى بشود و سرمايه‌ام از بين برود فرمود : تا ماه ربيع سرمايهء خود را جمع كن . اسحاق در ماه ربيع از دنيا رفت .\r\nپسر سماعة بن مهران گفت : خدمت امام صادق عليه السّلام بودم بغلامش فرمود برايم آب زمزم بياور شنيدم ميگويد خدايا او را كور و گنگ و كر بگردان . غلام با گريه برگشت . فرمود چه شده ؟\r\nگفت فلان مرد قرشى مرا زد و از برداشتن آب جلوگيرى كرد .\r\nفرمود برگرد من كارش را ساختم وقتى غلام برگشت ديد كور و كر و لال شده مردم اطرافش را گرفته‌اند .\r\nخرايج - بحر خياط گفت پيش فطر بن خليفه بودم كه پسر ملاح آمد نشست\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبه من نگاه ميكرد فطر به او گفت سخن خود را بگو ناراحت نباش .\r\nابن ملاح گفت : داستان عجيبى برايت بگويم از حضرت صادق . تنها خدمت ايشان نشسته بودم با من صحبت ميكرد ناگاه دست خود را بيك قسمت از مسجد زد مثل اشخاصى كه در انديشه زيادى فرو رفته‌اند گفت :  إِنَّا لِلَّه وَ إِنَّا إِلَيْه راجِعُون  .\r\nعرض كردم آقا چه شد .\r\nفرمود : عمويم زيد را هم اكنون كشتند . از جاى حركت كرده رفت من سخن او را يادداشت كردم كه در چه ساعت و روزى بود بعد بجانب كوفه رفتم در بين راه با سوارى برخورد نمودم او گفت زيد بن على در روز فلان و ساعت فلان كشته شد مطابق آنچه حضرت صادق فرمود بود . فطر بن خليفه گفت او داراى علم زيادى است .\r\nخرايج - علاء بن سيابه گفت : مردى خدمت امام صادق عليه السّلام رسيد آن جناب مشغول نماز بود شانه سرى كنار سر مبارك امام به زمين نشست پس از سلام بجانب هدهد توجه نمود . آن مرد گفت آقا آمده‌ام سؤالى بكنم چيز عجيب‌ترى ديدم .\r\nفرمود : چه چيز . گفتم كارى كه هدهد كرد . فرمود پيش من آمد شكايت كرد از مارى كه جوجه‌هاى او را مىخورد دعا كردم خداوند مار را كشت .\r\nعرض كردم آقا براى من بچه نمىماند هر چه زنم بچه ميزايد ميميرد .\r\nفرمود : اين بچه نماندن براى تو مربوط به اين جنس نيست ، ولى وقتى به منزل خود برگشتى سگ ماده‌اى به منزل شما مىآيد زنت ميخواهد به او خوراكى بدهد بگو چيزى به او ندهد . به آن سگ ماده بگو حضرت صادق به من دستور داده به تو بگويم از ما كناره بگيرى خدا ترا لعنت كند . بعد از اين بخواست خدا براى تو بچه مىماند بچه برايم ماند داراى سه پسر شدم .\r\nخرايج ابراهيم بن عبد الحميد گفت از مكه بردى خريدم و سوگند ياد كردم كه آن را انتقال به ديگرى ندهم تا كفن خودم بشود . رفتم به عرفات براى انجام اعمال عرفه اقامت گزيدم بعد رفتم به مشعر براى نماز آنجا بودم\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nصبحگاه با مردم به طرف منى رفتم . پيكى از طرف حضرت صادق عليه السّلام آمده گفت امام ترا ميخواهد با عجله خدمت آن جناب رسيدم فرمود ميل دارى بردى به تو بدهم كه كفن خود قرار دهى . دستور داد غلامش يك برد برايم بياورد . فرمود آن را داشته باش « 1 »  .\r\nخرايج - بشير نبال گفت خدمت حضرت صادق بودم مردى اجازه خواست شرفياب شود بعد وارد مسجد شد امام عليه السّلام گفت چه لباسهاى زيبا و خوبى است گفت آقا اين لباسهاى مملكت ما است . عرضكرد آقا برايتان هديه‌اى آورده‌ام غلامش وارد شد بسته‌هائى آورد كه در آن لباس بود خدمت امام گذاشت ساعتى با يك ديگر صحبت كردند . آن مرد حركت كرده رفت .\r\nحضرت صادق فرمود اگر وقتش برسد و صفات بر او تطبيق كند همان شخص صاحب پرچمهاى سياه خراسان خواهد بود كه غرق در سلاح باينجا رو مىآورد .\r\nبغلامى كه آنجا بود فرمود برو از او بپرس چه نام دارد . غلام برگشت گفت :\r\nعبد الرحمن . امام عليه السّلام سه مرتبه فرمود عبد الرحمن ، به پروردگار كعبه اين همان شخص است .\r\nبشير نبال گفت وقتى ابو مسلم آمد من پيش او رفتم ديدم همان مردى است كه خدمت حضرت صادق آمد .\r\nمناقب و خرايج - ابو بصير گفت حضرت صادق فرمود هر چه به تو در باره معلى بن خنيس ميگويم پنهان داشته باش . عرضكردم بسيار خوب . فرمود به آن مقامى كه داود نخواهد رسيد مگر اينكه مبتلا بشكنجه داود بن على شود عرضكردم داود بن على با او چه خواهد كرد .\r\nفرمود گردنش را مىزند و بدار مىآويزد عرض كردم چه وقت فرمود سال ديگر . سال بعد داود بن على فرماندار مدينه شد تصميم كشتن معلى را گرفت\r\n\r\n","description":"","footnote":" ( 1 ) در روايت ديگرى است ص 147 كه برد خود را گم كرد امام صادق عليه السّلام همان برد خودش را كه گم كرده بود به او دادند وقتى نگاه كرد ديد برد خودش هست . ","page_name":" 89 ","page_number":89},
  {"content":"\r\n\r\nاو را خواست و از نام اصحاب حضرت صادق از او جويا شد ، گفت اسامى آنها را بنويس . معلى گفت يك نفر را هم نمىشناختم من براى انجام كارهاى امام خدمت ايشان رفت و آمد ميكنم . داود گفت از من پنهان ميكنى ترا خواهم كشت ! ! معلى گفت مرا از كشته شدن ميترسانى اگر اصحاب امام زير پايم باشند پا را برنميدارم تا آنها را ببينى داود معلى را كشت و بدار آويخت همانطور كه حضرت صادق فرموده بود .\r\nخرايج - على ابن ابى حمزه گفت در خدمت حضرت صادق براى انجام حج رفتم در بين راه زير درخت خرماى خشكى نشستيم . امام عليه السّلام زبان بدعائى گشود كه من نفهميدم . بعد فرمود از آنچه در نهاد تو خداوند قرار داده بما بخوران . ديدم درخت خرماى خشگ به طرف حضرت صادق كج شد داراى برگ بود و خرما داشت به من فرمود نزديك شو بسم اللَّه بگو و بخور عالى ترين و لذيذترين خرمائى بود كه تاكنون خورده بودم .\r\nدر اين موقع مرد عربى گفت سحرى از امروز بزرگتر نديده بودم . امام عليه السّلام فرمود ما وارث انبياء هستيم اهل سحر و شعبده بازى نيستيم از خدا تقاضا كردم اجابت فرمود اگر بخواهم دعا ميكنم خدا ترا به صورت سگى در آورد به روى به خانه پيش خانواده‌ات و براى آنها دم بجنبانى .\r\nاعرابى از روى نادانى گفت دعا كن . در همان موقع به صورت سگى در آمد و رفت . حضرت صادق به من فرمود از پى او برو رفتم تا وارد منزلش شد شروع بدم جنبانيدن براى زن و فرزند خود كرد . چوبى برداشته او را از خانه بيرون كردند .\r\nبرگشتم خدمت حضرت صادق در همان ميان كه ما حرف او را ميزديم آمد مقابل امام ايستاد اشگهايش جارى بود خود را به خاك ميماليد و صدائى تضرع آميز در مىآورد . امام بر او رحم نموده دعا كرد به حال اول برگشت فرمود حالا ايمان آوردى . عرضكرد هزار هزار مرتبه .\r\nخرايج - يونس بن ظبيان گفت با گروهى از مردم خدمت حضرت صادق\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبوديم عرضكردم در اين آيه كه خداوند بابراهيم ميفرمايد  فَخُذْ أَرْبَعَةً مِن الطَّيْرِ فَصُرْهُن  اين چهار مرغ از يك جنس بودند يا چهار نوع مختلف .\r\nامام فرمود ميل داريد مثل آن را بشما نشان دهم عرضكرديم بلى . صدا زد طاوس يك طاوس مقابل آن جناب آمد صدا زد كلاغ كلاغى آمد فرمود باز ، يك باز شكارى آمد فرمود كبوتر . كبوترى مقابلش به زمين نشست دستور داد هر چهار مرغ را بكشند و قطعه قطعه كنند و پرهاى آنها را بكنند و تمام آنها را با يك ديگر مخلوط كنند بعد سر طاوس را بدست گرفت تمام پاره‌هاى بدن طاوس از بقيه مرغها جدا شده به يكديگر چسبيد طاوس زنده شد باز كلاغ را صدا زد و بعد باز را پس از آن كبوتر را همه زنده شدند مقابل آن جناب ايستادند .\r\nخرايج - داود بن كثير رقى گفت من و ابو الخطاب و مفضل و ابو عبد اللَّه بلخى خدمت حضرت صادق بوديم كثير النوا وارد شده گفت اين ابو الخطاب ابا بكر و عمر و عثمان را فحش ميدهد و از آنها بيزارى ميجويد امام روى بجانب ابى الخطاب نموده فرمود چه ميگوئى ؟\r\nگفت به خدا قسم دروغ ميگويد تا كنون از من فحش نسبت به آنها نشنيده ، حضرت صادق فرمود قسم خورد قطعا قسم دروغ نميخورد . كثير النوا گفت راست ميگويد من از او ناسزا نشنيده‌ام ولى شخصى مورد اعتماد به من گفت كه او چنين كرده . امام فرمود شخص مورد اعتماد چنين حرفى را به كسى نميگويد .\r\nوقتى كثير النوا رفت امام صادق فرمود اگر ابو الخطاب چنين حرفى را زده باشد بواسطه آن است كه چيزهائى از آنها ميداند كه كثير النوا نميداند به خدا قسم جاى امير المؤمنين را غصب نمودند خدا آنها را نيامرزد و نه از آنها بگذرد .\r\nابو عبد اللَّه بلخى از شنيدن اين حرف مات و مبهوت شد از روى تعجب به امام نگاه ميكرد . فرمود از حرفهائى كه زدم تعجب كردى و مخالف آن حرفها هستى . گفت آرى . فرمود پس چرا انكار نكردى در شبى كه بدست تو فلانى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nپسر فلان كس بلخى كنيزى داد به اين نام كه او را بفروشى . از رود كه گذشتى با او زير درختى در آميختى .\r\nمرد بلخى گفت به خدا قسم از آن جريان بيش از بيست سال گذشته من توبه كرده‌ام حضرت صادق فرمود تو توبه كرده‌اى ولى خداوند از تو نگذشته است خداوند بواسطه صاحب كنيز بر تو خشم گرفت .\r\nامام عليه السّلام سوار شد مرد بلخى نيز در خدمت آن جناب بود در اين موقع صداى الاغى بلند شد حضرت صادق فرمود از صداى آن دو اهل جهنم آزرده ميشوند همان طورى كه شماها از صداى الاغ آزرده ميشويد وقتى وارد بيابان شديم رسيديم بر سر چاه بزرگى .\r\nامام عليه السّلام روى بجانب بلخى كرده فرمود از اين چاه ما را آب بده نزديك چاه رفت عرضكرد خيلى گود و عميق است آبى در آن ديده نميشود امام پيش رفته فرمود اى چاه شنوا و مطيع پروردگار ، ما را از آبى كه در نهاد تو قرار داده بياشام به اجازه خدا . آب از چاه بالا آمد از آن آشاميديم بعد به راه خود ادامه داد تا به محلى رسيد كه درخت خرماى خشكى بود فرمود اى درخت خرما از آنچه در نهاد تو قرار داده‌اند بما بخوران . خرماى تر و تازه از درخت فرو ريخت . بعد كه متوجه شدم چيزى در درخت نبود به راه خود ادامه داده تا رسيديم بيك آهو كه پيش آمد و با دم خود اظهار عجز و احتياج ميكرد و صداى مخصوصى كه حاكى از التماس بود مينمود . امام فرمود ان شاء اللَّه انجام مىدهم آهو راه خود را در پيش گرفت .\r\nبلخى گفت امروز چيز عجيبى ديديم آهو چه ميخواست ؟ فرمود به من پناهنده شد گفت يكى از صيادهاى مدينه همسرش را صيد كرده دو بره كوچك دارد از من تقاضا كرد او را بخرم و آزاد كنم من نيز ضمانت كردم كه اين كار را انجام دهم رو به قبله ايستاده فرمود ستايش خدا را بآنقدر كه شايسته اوست و استحقاق دارد اين آيه را نيز خواند  أَم يَحْسُدُون النَّاس عَلى ما آتاهُم اللَّه مِن فَضْلِه  « 1 » \r\n\r\n","description":"","footnote":" ( 1 ) نساء آيه 54 يا حسد ميورزند بر مردم بواسطه نعمتى كه خدا از فضل خود به آنها داده ","page_name":" 92 ","page_number":92},
  {"content":"\r\n\r\nفرمود به خدا قسم ما مورد حسد مردم هستيم .\r\nسپس امام برگشت ما نيز در خدمتش بوديم آهوى ماده را خريد و آزاد كرد فرمود سرّ ما را فاش نكنيد و پيش نااهلان نقل نكنيد همانا كسى كه اسرار ما را فاش كند ضررش براى ما از دشمن‌مان بيشتر است .\r\nمناقب و خرايج - حضرت رضا فرمود پدرم موسى بن جعفر عليه السّلام چنين نقل كرد كه من خدمت پدرم بودم مردى وارد شده عرض كرد برويد خانه كاروان بزرگى است كه اجازهء ورود ميخواهند . پدرم فرمود ببين كيست .\r\nكنار درب رفتم ديدم شترهاى زيادى است كه صندوقهائى بار دارد و مردى سوار اسب است گفتم شما كه هستيد . گفت مردى از هندم ميخواهم خدمت امام جعفر بن محمّد برسم . جريان را به پدرم گفتم . فرمود . به اين ناپاك خائن اجازه نده مدتى بسيار طولانى جلو خانه منزل گرفت كه اجازه نمىيافت تا بالاخره يزيد بن سليمان و محمّد بن سليمان واسطه شدند و اجازه گرفتند .\r\nمرد هندى وارد شده دو زانو مقابل امام نشست عرض كرد خدا نگهدار شما باشد آقا من مردى از هندم كه پيك پادشاه آن سامانم بوسيلهء من نامه‌اى مهر شده براى شما فرستاده يك سال است كه بر در خانهء شما اجازه ميخواهم باز هم اجازه نميدادى علت چه بود چه گناهى داشتم ؟ بايد فرزند پيامبر چنين كارى نكند .\r\nامام عليه السّلام سر به زير انداخته فرمود بعدها خواهى فهميد علت آن چه بوده .\r\nموسى بن جعفر فرمود : پدرم به من امر كرد نامه را بگيرم و باز كنم ديدم در نامه نوشته است :\r\nبسم اللَّه الرحمن الرحيم حضور جعفر بن محمّد آن پاكيزه مردى كه هيچ آلودگى در او راه نيافته از طرف پادشاه هند .\r\nخداوند مرا بواسطه شما هدايت نموده كنيزى بسيار زيبا نصيب ما شد كسى را شايسته آن نديدم جز شما آن كنيز را بهمراه تعدادى زيور آلات و جواهر و عطر براى شما فرستادم .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nوزيران خود را جمع نمودم از ميان آنها هزار نفر كه شايسته امانت دارى بودند انتخاب كردم از هزار نفر صد نفر و از صد نفر ده نفر و از ده نفر يكنفر انتخاب نمودم كه ميزاب بن حباب است از او مورد اعتمادتر نيافتم آن كنيز را به او سپردم .\r\nامام عليه السّلام فرمود : برو خائن من قبول نخواهم كرد زيرا تو در مورد امانت خيانت كردى . قسم خورد كه خيانت نكرده‌ام .\r\nفرمود : اگر بعضى از لباسهايت گواهى بخيانت تو بدهد اعتراف بخداى يكتا و پيامبرى محمّد مصطفى خواهى كرد .\r\nگفت مرا از اين كار عفو نما . فرمود : براى پادشاه هند بنويس چه كرده‌اى مرد هندى گفت : اگر چيزى ميدانيد شما بنويسيد . يك پوستين بر تن داشت دستور داد آن را در آورد . بعد امام از جاى حركت نموده دو ركعت نماز خواند بعد از نماز به سجده رفت موسى بن جعفر عليه السّلام فرمود شنيدم در سجده ميگويد :\r\n« اللهم انى اسألك بمعاقد العز عن عرشك و منتهى الرحمة من كتابك ان تصلى على محمّد عبدك و رسولك و امينك في خلقك و آله . و ان تأذن لفرو هذا الهندى ان ينطق بفعله »\r\nخدايا از تو درخواست ميكنم به پايه‌هاى عزيز عرشت و منتهاى رحمت از كتابت اينكه درود بر پيغمبر خود محمّد ، بنده و پيامبر و امين تو در ميان مردم و خاندانش فرستى . اجازه دهى پوستين اين مرد هندى كار او را با زبان عربى آشكار بطورى كه همه حاضرين بفهمند اعتراف كند تا اين معجزه‌اى باشد براى اهل بيت پيامبر و ايمانشان افزون گردد .\r\nدر اين موقع سر بلند نموده فرمود اى پوستين بگوهر كارى كه اين مرد كرده موسى بن جعفر عليه السّلام فرمود پوستين جمع شد و شبيه يك گوسفند گرديد گفت يا ابن رسول اللَّه پادشاه او را امين خود قرار داد نسبت به اين كنيز و هر چه همراه اوست و بسيار سفارش كرد در مورد نگهدارى آنها ، رسيديم به بيابانى باران ما را گرفت هر چه داشتيم تر شد . باران ايستاد خورشيد در آمد اين مرد غلام مأمور\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nآن كنيز بنام بشر را خواست و به او دستور داد برود از شهر خوراكى تهيه نمايد .\r\nمقدارى پول در اختيارش گذاشت غلام به طرف شهر رفت . ميزاب به كنيز گفت : از داخل جايگاه مخصوص خارج شود و در خيمه‌اى كه مقابل آفتاب زده‌اند بنشيند چون زمين گل آلود بود كنيز وقتى بيرون آمد جامه از ساقهاى پاى خود بالا زد چشم اين خائن كه بساق پاى او افتاد فريفته او گرديد و بالاخره او را گول زد .\r\nكنيز هم راضى شد با او درآميخت و به تو خيانت كرد .\r\nمرد هندى خود را به زمين انداخته عرض كرد اشتباه كردم مرا ببخش اقرار مىكنم پوستين به حالت اول برگشت و فرمود آن را به شانه خود بيانداز همين كه پوشيد پوستين جمع شد و گلوى او را گرفت بطورى كه صورتش سياه شد .\r\nامام صادق فرمود او را رها كن تا برگردد پيش پادشاه او خودش هر معامله‌اى ميخواهد با او بكند . پوستين آزاد شد .\r\nهندى گفت : واى واى اگر شما هديه را رد كنيد ميترسم او متوجه شود بسيار سخت كيفر ميگيرد . فرمود مسلمان شود تا همين كنيز را به تو ببخشم . قبول نكرد امام عليه السّلام بقيه هدايا را پذيرفت ولى كنيز را رد كرد آن هندى وقتى پيش پادشاه برگشت نامه‌اى از طرف پادشاه پس از چند ماه به اين مضمون براى پدرم رسيد .\r\nبسم اللَّه الرحمن الرحيم - نامه‌ايست براى جعفر بن محمّد از طرف پادشاه هند براى شما كنيزى با مقدارى هديه فرستاده بودم و آنچه ارزش نداشت قبول كرده بودى ولى كنيز را رد نمودى . از اين كار من مشكوك شدم فهميدم كه انبياء و اولاد آنها داراى يك فراست مخصوصى هستند فهميدم اين مرد خيانتى كرده .\r\nيك نامهء جعلى ترتيب دادم كه شما نوشته‌اى او خيانت كرده ضمنا به او گوشزد نمودم كه جز راستى باعث نجاتش نخواهد شد . هر كارى كرده بود اقرار نمود . كنيز نيز اقرار كرد و جريان پوستين را هم گفت بسيار در شگفت شدم گردن كنيز و آن مرد را زدم اينك گواهى بوحدانيت خدا و رسالت محمّد مصطفى صلّى اللَّه عليه و آله مىدهم به زودى پس از\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنامه خدمت شما خواهم آمد . چيزى نگذشت كه سلطنت هند را رها كرد و مسلمان شد و اسلامى نيكو پيدا كرد .\r\nمناقب و خرايج - مفضل بن عمر گفت : در خدمت حضرت صادق عليه السّلام بودم در مكه يا منى گذارمان بزنى افتاد كه با دختركى بالاى سر گاو مرده‌اى ايستاده گريه ميكردند .\r\nامام فرمود چه شده ؟ گفت : من و دخترانم از شير اين گاو زندگى ميكرديم اين گاو هم مرده است متحيرم كه از كجا زندگى كنيم .\r\nفرمود : مايلى خداوند گاو را براى زنده كند . زن گفت : با اين گرفتارى كه دارم مرا مسخره ميكنى ؟ ! فرمود : نه . مسخره نميكنم . امام عليه السّلام دعائى خواند آنگاه با پاى خود بگاو زد او را صدا زد گاو بسرعت صحيح و سالم از جاى خود حركت نمود .\r\nآن زن كه گاو خود را زنده ديد فرياد زد به خدا اين عيسى بن مريم است .\r\nامام عليه السّلام بين مردم رفت ديگر زن او را نشناخت .\r\nخرايج - صفوان بن يحيى نقل كرد كه عبدى گفت : روزى زنم گفت : خيلى وقت است كه حضرت صادق عليه السّلام را نديده‌ايم اگر برويم به مكه و زيارت آن آقا نائل شويم بد نيست . گفتم من چيزى ندارم به مكه بروم . گفت من مقدارى لباس و زيور آلات دارم آنها را به فروش خرج سفر تهيه كن .\r\nمن لباسهاى زنم و زيور او را فروختم حركت كرديم همين كه به نزديكى مدينه رسيديم سخت مريض شد و مشرف بمرگ گرديد بمدينه كه رسيديم ديگر اميد بزندگى او نداشتم و از خانه خارج شده خدمت حضرت صادق رفتم امام عليه السّلام جامه‌اى قرمز رنگ پوشيده بود سلام كردم . جواب داد و از زنم سؤال كرد جريان را عرض كردم و گفتم من با نااميدى از منزل بيرون آمده‌ام . مدتى سر به زير انداخته بود آنگاه سر بلند نموده فرمود : عبدى تو بواسطه او محزونى عرضكردم بلى فرمود چيزى نيست من دعا كردم خدا او را شفا دهد وقتى برگردى مىبينى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nنشسته است و زنى كه پرستاريش مىكند به او شيرينى طبرزد « 1 »  ميدهد .\r\nبا عجله به خانه برگشتم ديدم به هوش آمده و نشسته است و پرستارش به او طبرزد ميدهد گفتم حالت چطور است . گفت خدا مرا شفا داد اشتها به اين شكر پيدا كردم . گفتم وقتى من رفتم از تو مأيوس بودم حضرت صادق از تو جويا شد جريان را عرض كردم فرمود چيزى نيست وقتى برگردى مشغول خوردن شيرينى است .\r\nهمسرم گفت : وقتى تو رفتى من جان ميدادم شخصى كه دو جامه قرمز رنگ داشت وارد شد پرسيد چه شده گفتم ميميرم اينك ملك الموت آمادهء قبض روح من است .\r\nآن مرد بملك الموت فرمود مگر تو مأمور نيستى از ما اطاعت كنى ؟ گفت چرا . فرمود من به تو دستور مىدهم كه بيست سال قبض روح او را بتأخير اندازى .\r\nگفت اطاعت ميكنم . آن شخص با ملك الموت خارج شدند . همان دم حال من خوب شد .\r\nمناقب و خرايج - حماد بن عيسى از حضرت صادق عليه السّلام درخواست كرد دعا كند خداوند روزى نمايد چندين سال به مكه رود و باغهاى خوب و خانه نيكوئى به او عنايت فرمايد و همسرى از خانواده‌هاى باشخصيت و نيكوكار و فرزندان شايسته . امام عليه السّلام دست بدعا برداشت و گفت خدايا حماد بن عيسى را روزى كن پنجاه سال به مكه رود به او باغهاى عالى و خانه‌اى نيكو و زنى پرهيزگار از خانواده‌اى بزرگ و اولادى شايسته عنايت كن .\r\nيكى از كسانى كه آنجا حضور داشت گفت پس از چندين سال به خانه حماد ابن عيسى در بصره رفتم و گفت يادت مىآيد از دعاى حضرت صادق ؟ گفتم آرى گفت اين خانه من است كه در شهر نظير ندارد و بهترين باغ‌ها را دارم همسرم را ميشناسى كه از خانواده‌هاى بزرگ است و بچه‌هايم را نيز ميشناسى تاكنون چهل و هشت مرتبه به حج رفته‌ام .\r\n\r\n","description":"","footnote":" ( 1 ) طبرزد يك نوع خرما است ممكن است اين جا مراد يك شيرينى مخصوصى بوده كه با شيره خرما درست ميكرده‌اند . طبرزد يك نوع نيشكر را نيز ميگويند . ","page_name":" 97 ","page_number":97},
  {"content":"\r\n\r\nراوى گفت دو سال ديگر به حج رفت در مرتبه پنجاه و يكم وقتى بجحفه رسيد و خواست احرام ببندد داخل يك دره شد تا غسل كند سيل او را برد غلامانش از پى او رفتند . مرده او را از آب گرفتند از آن روز نامش حماد غريق جحفه شد .\r\nخرايج - ابو الصامت صفوانى گفت به حضرت صادق عرضكردم يك دليل براى من بياور كه شك از دلم بيرون رود . فرمود همان كليدى كه در دست دارى به من بده همين كه كليد را دادم شيرى شد ترسيدم . فرمود بگير نترس گرفتم .\r\nدو مرتبه كليد شد .\r\nخرايج - روايت شده كه مردى خدمت حضرت صادق رسيد و شكايت از فقر نمود امام عليه السّلام فرمود ناراحت نباش خداوند گشايش خواهد داد . آن مرد خارج شد در بين راه ديد هميانى افتاده برداشت در آن هفتصد دينار بود . سى دينار از آن را برداشت خدمت امام صادق رسيد و جريان را عرضكرد .\r\nامام فرمود برو يك سال اعلام كن شايد صاحبش پيدا شود . آن مرد رفت با خود گفت در بازارها و مجامع عمومى اعلام نميكنم بيك كوچه در آخر شهر رفت صدا زد هر كس چيزى گم كرده بيايد . ناگاه ديد مردى گفت من هفتصد دينار گم كرده‌ام در فلان محل . گفت من همان را پيدا كرده‌ام . همين كه هميان خود را ديد ترازو داشت وزن كرد چيزى كم نبود هفتاد دينار از آن را برداشته به او داد پول را گرفت خدمت حضرت صادق آمد همين كه چشم امام به او افتاد تبسمى نمود فرمود كنيز آن كيسه را بياور وقتى كيسه را آورد سى دينار برداشت فرمود اين سى دينار هفتاد دينار هم آن مرد داده هفتاد دينار حلال بهتر از هفتصد دينار حرام است .\r\nخرايج - روايت شده كه ابن ابى العوجاء دو سه نفر ديگر از طبيعى مذهبان با يك ديگر اتحاد كردند كه هر كدام در مقابل قرآن يك چهارم از خودشان بنويسند . اينها در مكه اجتماع كردند قرار شد سال ديگر در همين محل نوشته‌هاى خود را بياورند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nسال بعد در مقام ابراهيم اجتماع نمودند يكى از آنها گفت من وقتى رسيدم به اين آيه  يا أَرْض ابْلَعِي ماءَك وَ يا سَماءُ أَقْلِعِي وَ غِيض الْماءُ  دست از مبارزه برداشتم ديگرى گفت من نيز وقتى به اين آيه رسيدم  فَلَمَّا اسْتَيْأَسُوا مِنْه خَلَصُوا نَجِيًّا  از مبارزه مأيوس شدم .\r\nاين حرفها را آهسته ميگفتند كه كسى متوجه نشود در همين موقع حضرت صادق عليه السّلام رد شد و اين آيه را خواند  قُل لَئِن اجْتَمَعَت الْإِنْس وَ الْجِن عَلى أَن يَأْتُوا بِمِثْل هذَا الْقُرْآن لا يَأْتُون بِمِثْلِه  « 1 »  از شنيدن اين آيه از زبان امام صادق عليه السّلام مبهوت شدند .\r\nخرايج - زراره گفت من و عبد الواحد و سعيد بن لقمان و عمر بن شجره كندى خدمت حضرت صادق بوديم . عمر از جاى حركت كرده رفت حاضرين او را ستايش نموده گفتند مرد با تقوائى است امام عليه السّلام فرمود شما مردم‌شناس نيستيد من با يك نگاه كردن ميشناسم اين از بدترين مردم روى زمين است . راوى گفت عمر بن شجره به كارهاى زشت از همه مردم حريص‌تر بود .\r\nخرايج - محمّد بن راشد از جد خود نقل كرد كه گفت تصميم گرفتم بروم خدمت حضرت صادق براى پرسيدن يك مسأله . گفتند سيد حميرى از دنيا رفته ايشان به تشييع جنازهء او رفته‌اند . به طرف قبرستان رفتم مسأله را پرسيدم جواب داد همين كه خواستم بروم دامن مرا گرفت و به طرف خود كشيد سپس فرمود شما تازه بدوران رسيده‌ها علم را واگذاشته‌ايد .\r\nعرضكردم آقا شما امام زمان هستى ؟ فرمود بلى . گفتم دليل و علامتى بر اين مدعى دارى ؟ فرمود هر چه مايلى بپرس تا خبر بدهم ان شاء اللَّه . گفتم برادر من از دنيا رفته او را دفن كرده‌ام در همين قبرستان با اجازه خدا او را زنده كن .\r\nفرمود تو شايسته اين كار نيستى ولى برادرت بما ايمان داشت و اسم او نزد ما احمد\r\n\r\n","description":"","footnote":" ( 1 ) سوره اسراء آيهء 88 . بگو اگر تمام جن و بشر اتحاد كنند كه مانند قرآن بياورند نخواهند توانست . ","page_name":" 99 ","page_number":99},
  {"content":"\r\n\r\nبود . نزديك قبر او رفت . قبر شكافته شد برادرم بيرون شد ميگفت برادر دست از اين آقا نكش از او پيروى كن باز بقبر خود برگشت . امام مرا سوگند داد كه به كسى اين جريان را نگويم .\r\nخرايج - احمد بن فارس از پدر خود نقل كرد كه چند نفر از مردم خراسان خدمت حضرت صادق رسيدند قبل از سؤال به آنها بلهجه عربى فرمود هر كس ثروت برهم انباشته كند خدا به همان مقدار او را عذاب مىكند . عرضكردند آقا ما نفهميديم زبان عربى نمىفهميم با زبان فارسى فرمود « هر كه درم اندوزد جزايش دوزخ باشد » .\r\nفرمود خداوند دو شهر آفريد يكى در مغرب و ديگرى در مشرق كه هر شهر هفتاد هزار نفر جمعيت دارد هر شهرى داراى ديوارهاى آهنى است كه يك ميليون در از طلا دارد هر در آن داراى دو مصراع « 1 »  است اين هفتاد هزار جمعيت داراى لهجه‌هاى مختلف هستند كه من تمام لهجه‌هاى آنها را ميدانم در آن دو شهر و غير آن دو شهر جز من و پدرانم و فرزندان بعد از من حجت خدائى نيست .\r\nخرايج - منصور صيقل گفت در سفر مكه گذارم بمدينه افتاد . بحرم پيامبر صلّى اللَّه عليه و آله رفتم سلام بر پيامبر نمودم ناگاه متوجه شدم حضرت صادق در سجده است .\r\nنشستم تا خسته شدم . بعد گفتم من جلو آقا به سجده بروم در سجده سيصد و شصت و چند مرتبه سبحان ربى و بحمده استغفر ربى و اتوب اليه گفت . در اين موقع سر از سجده برداشت و رفت من نيز از پى او رفتم در بين راه با خود ميگفتم اگر اجازه داد بايشان خواهم گفت فدايت شوم شما اين طور عبادت ميكنيد ما چه كنيم . همين كه بدر خانه رسيدم مصادف ، غلام آقا آمده گفت داخل شو منصور ! داخل شدم قبل از سؤال فرمود منصور اگر عمل زياد يا كم انجام دهيد خداوند فقط از شما قبول خواهد كرد .\r\n\r\n","description":"","footnote":" ( 1 ) مصراع : هر در دو يك مصراع است . ","page_name":" 100 ","page_number":100},
  {"content":"\r\n\r\nخرايج - روايت شده كه گروهى از بنى هاشم در ابواء اجتماع كردند از آن جمله محمّد بن علي بن عبد اللَّه بن عباس و ابو جعفر منصور دوانيقى و عبد اللَّه بن حسن و دو فرزندش محمّد و ابراهيم بودند تصميم داشتند با يكنفر بيعت كنند .\r\nعبد اللَّه گفت اين پسرم مهدى است پيش حضرت صادق فرستادند تشريف آورد فرمود براى چه جمع شده‌ايد ؟ گفتند ميخواهيم با محمّد بن عبد اللَّه بيعت كنيم كه مهدى آل محمّد است . حضرت صادق فرمود چنين كارى را نكنيد كه اين ( دست روى شانهء ابو العباس سفاح گذاشت ) و برادرها و فرزندانش به اين موقعيت ميرسند .\r\nرو بعبد اللَّه نموده فرمود به تو و دو فرزندت نخواهد رسيد بنى عباس بمقام حكومت ميرسند و اين دو فرزندت كشته خواهند شد . از جاى حركت كرده فرمود آن كس كه رداى زرد پوشيد ( منصور دوانيقى ) او را ميكشد .\r\nعبد العزيز بن على گفت به خدا قسم من در زندگى شاهد كشتن منصور بودم .\r\nآن چند نفر متفرق شدند منصور از امام پرسيد آيا من بخلافت ميرسم فرمود بلى واقعيتى است كه ميگويم .\r\nخرايج - عبد الرحمن بن كثير گفت مردى وارد مدينه شد و از امام جستجو ميكرد يكى از فرزندان حسين به او گفت تو در جستجوى امام بودى پيدا كردى ؟ گفت نه . گفت اگر مايلى ترا راهنمائى كنم خدمت حضرت صادق از او نشانى گرفت و خدمت جعفر بن محمّد عليه السّلام رفت .\r\nحضرت صادق به او فرمود تو به اين شهر براى جستجوى امام آمدى يكى از فرزندان امام حسن ترا راهنمائى پيش محمّد بن عبد اللَّه كرد از او سؤالى كردى و خارج شدى ميخواهى توضيح دهم چه سؤالى كردى او چه گفت . بعد روبرو با يكى از فرزندان امام حسين شدى او گفت اگر ميل دارى برو بسراغ جعفر بن محمّد ، گفت صحيح است تمام آنچه فرمودى .\r\nطب الائمه - داود رقى گفت خدمت حضرت صادق بودم حبابه والبيه كه زنى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nنيكوكار بود وارد شد . چند سؤالى از حرام و حلال نمود . ما در شگفت شديم از سؤالهاى نيكوى او . امام فرمود ببينيد سؤالى نيكوتر از سؤالات حبابهء والبيه هست .\r\nعرض كرد آقا فدايت شوم واقعا اين سؤالها اعجاب انگيز بود در اين موقع اشكهاى حبابه جارى شد . امام فرمود چرا اشك ميريزى ؟ عرض كرد به درد بدى مبتلا شده‌ام كه انبياء و اولياء نيز مبتلا ميشوند ولى خويشاوندانم ميگويند : به درد بدى گرفتار شده است اگر راست ميگويد آن آقائى كه با او ارتباط دارد امام است برايش دعا كند تا از اين درد خلاص شود .\r\nگرچه من مسرورم و ميدانم اين درد آزمايش و كفارهء گناه است و درد مردمان نيكوكار است .\r\nحضرت صادق فرمود ميگويند به درد بدى مبتلاشده‌اى ؟ عرض كرد بلى يا ابن رسول اللَّه . امام لبهاى خود را حركت داد و دعائى كرد كه ما نفهميديم . فرمود برو داخل اطاق زنها تا نگاه كنند ببدنت . راوى گفت رفت و بدن خود را نشان داد ذره‌اى از بيمارى در سينه و بدنش باقى نمانده بود .\r\nفرمود حالا برو پيش خويشاوندانت بگو اين كار را همان كسى كرد كه من معتقد بامامت او هستم .\r\nدعوات راوندى - حضرت صادق عليه السّلام زير ناودان خانه خدا بود گروهى نيز حضور داشتند پير مردى سلام كرد . عرض كرد يا ابن رسول اللَّه من شما خانوادهء پيامبر را دوست دارم و از دشمن شما بيزارم گرفتار درد بزرگى شده‌ام پناه بخانهء خدا آورده‌ام تا بر طرف شود . در اين موقع اشكهايش سرازير شده خود را روى قدم‌هاى حضرت صادق انداخت سر و پاهاى آن جناب را ميبوسيد امام عليه السّلام كنار ميرفت ( كه نبوسد ) دلش به حال او سوخت و گريه كرد آنگاه روى بحاضرين نموده فرمود اين برادر شماست پناه بشما آورده دست‌هاى خود را بلند كنيد . حضرت صادق عليه السّلام دست خود\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nرا بلند كرد ما نيز دستهايمان را بلند نموديم شروع بدعا كرد .\r\nخدايا سرشت پاكى آفريدى و از آن سرشت پاك طينت دوستان و دوستان دوستان خود را قراردادى اگر بخواهى دردها را از اين شخص بر طرف كنى ميتوانى خدايا ما پناهنده بخانه‌ات شده‌ايم كه هر چيز بدان پناه ميبرد اين مرد بما پناه آورده من از تو درخواست ميكنم اى خدائى كه پنهان در نور عظمت خود شده به حق محمّد و على و فاطمه و حسن و حسين عليهم السّلام اى فريادرس هر بيچاره و گرفتار و غمگين دردمند خدايا او را از اين گرفتارى بواسطهء ما نجات بخش .\r\nآنقدر كه مقدر است بلا بكشد بلطف كرمت محو فرما و غم و اندوه را از او زائل گردان يا ارحم الراحمين .\r\nدعا كه تمام شد آن مرد راه خود را گرفت هنوز بدرب مسجد نرسيده بود كه با گريه برگشت گفت خدا ميداند نمايندگى خود را بكه بسپارد به خدا سوگند بدر مسجد نرسيده بودم كه ذره‌اى از ناراحتى من باقى نماند . آنگاه رفت .\r\nمجالس مفيد - سدير صيرفي گفت خدمت حضرت صادق با گروهى از اهل كوفه بودم فرمود قبل از آنكه براى شما انجام حج مقدور نباشد . حج گزاريد قبل از اينكه از بيابانها نتوانيد عبور كنيد . حج گزاريد قبل از ويران شدن مسجدى در عراق كه بين نخلستان و جويها واقع است . حج گزاريد قبل از آنكه درخت سدره را در زوراء قطع كنند روى شاخه‌ها خرمائى كه مريم عليها السّلام از آن خرماى تازه چيد .\r\nدر اين موقع نميگذارند به حج برويد ميوه‌ها كم مىشود و خشكسالى پيش مىآيد و بگرانى و ستم سلطان مبتلا مىشويد در ميان شما ظلم و ستم رايج ميگردد بلا و و با و گرسنگى پيدا مىشود و از هر طرف فتنه و آشوب بشما حمله مىكند .\r\nواى بر شما اى عراقيان وقتى كه پرچمهائى از خراسان بيايد واى بر مردمان از دست تركها و واى بر عراقيان از دست مردمان رى واى بر آنها واى بر آنها از\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگروهى ثط « 1 »  عرض كردم آقا ثط كيست ؟ فرمود گروهى كه گوشهاى آنها از كوچكى مثل گوش موش و لباس آهنين دارند لهجهء آنها شبيه شيطانهاست چشمهاى ريز و بدنى كم مو دارند پناه بريد به خدا از شر آنها بدست آنها خدا دين را فتح خواهد نمود و آنها سبب گسترش امامت ما ميشوند .\r\nمناقب - مأمون وقتى گفت خدمت حضرت صادق عليه السّلام بودم كه سهل بن حسن خراسانى وارد شده سلام كرده نشست . عرضكرد يا ابن رسول اللَّه چقدر شما رؤف و مهربان هستيد شما امام هستيد چرا دفاع از حق خود نمىكنيد با اينكه بيش از صد هزار شيعهء شمشير زن داريد . فرمود بنشين خراسانى خدا جانب ترا رعايت كند .\r\nبكنيزى بنام حنيفه فرمود تنور را بيفروزد . تنور افروخته شد چنانچه يك پارچه آتش گرديد و قسمت بالاى آن سفيد شد . بعد رو بمرد خراسانى نموده فرمود برو بنشين داخل تنور . خراسانى شروع بالتماس نموده يا ابن رسول اللَّه مرا به آتش مسوزان . از جرم من درگذر خدا از تو بگذرد . فرمود ترا بخشيدم .\r\nدر همين موقع هارون مكى وارد شد يك كفش خود را بانگشت گرفته بود عرضكرد السلام عليك يا ابن رسول اللَّه . امام فرمود نعلين را از دست بيانداز برو داخل تنور بنشين . نعلين را انداخت و داخل تنور نشست .\r\nامام شروع كرد با خراسانى بصحبت كردن از جريانهاى خراسان مثل اينكه در خراسان بوده بعد فرمود خراسانى برو ببين در تنور چه خبر است بجانب تنور رفتم ديدم چهار زانو در تنور نشسته از تنور خارج شد بما سلام كرد امام عليه السّلام فرمود از اينها در خراسان چند نفر پيدا مىشود ؟ .\r\nعرضكرد به خدا قسم يكنفر هم نيست نه به خدا يك نفر پيدا نمىشود فرمود ما در زمانى كه پنج نفر ياور نداشته باشيم قيام نخواهيم كرد ما خودمان موقعيت مناسب را\r\n\r\n","description":"","footnote":" ( 1 ) ثط يعنى كوسه كسى كه چانه‌اش كمى موى دارد بقيه صورتش مو ندارد از صفاتى كه امام نقل ميفرمايد تطبيق با حمله هلاكوخان مىكند . ","page_name":" 104 ","page_number":104},
  {"content":"\r\n\r\nبهتر ميدانيم .\r\nمناقب - محمّد بن كثير كوفى گفت من قبل و بعد از هر نماز آن دو را لعنت ميكردم در خواب ديدم كبوترى يك ظرف كه داخل آن مايعى عطرآگين بود مىبرد وارد حرم پيغمبر شد . آن دو نفر را از ضريح خارج كرد گونه‌هاى آن دو را با همين مايع عطر آگين معطر نمود باز برگرداند آنها را بقبرشان .\r\nاز آنهائى كه در آن اطراف بودند پرسيدم اين پرنده كيست و اين عطر چيست ؟ . يك نفر گفت اين پرنده ملكى است كه در هر شب جمعه مىآيد آن دو را معطر مىكند و ميرود . از ديدن اين خواب ناراحت شدم صبح ديگر از لعن كردن آنها خوشم نمىآمد .\r\nخدمت حضرت صادق رفتم همين كه مرا ديد لبخندى زد فرمود آن پرنده را ديدى ؟ عرض كردم آرى فرمود اين آيه را بخوان  إِنَّمَا النَّجْوى مِن الشَّيْطان لِيَحْزُن الَّذِين آمَنُوا وَ لَيْس بِضارِّهِم شَيْئاً إِلَّا بِإِذْن اللَّه  هر وقت چيزى ديدى كه خوشت نيامد همين آيه را بخوان .\r\nبه خدا قسم آن كبوتر ملكى نيست كه مأمور آن دو باشد براى احترامشان ، آن ملك مأمور شرق و غرب زمين است هر كسى خونى بناحق ريخته شود از خون آن مظلوم ميگيرد و مىآورد به گردن آن دو طوق مىكند زيرا آنها سبب هر ظلمى شدند از زمان خودشان .\r\nمناقب : مغيث حضرت صادق عليه السّلام را كه در خانه او بود ديد ميخندد عرض كرد آقا فدايت شوم نميدانم شاديم براى كداميك بيشتر باشد يكى اينكه در خانه من نشسته‌ايد ديگر اينكه در خانه‌ى من ميخنديد . فرمود اين كبوتر نر با ماده خود حرف ميزد ميگفت تو همسر من و شريك زندگى منى اما اين شخصى را كه روى تشك نشسته از تو بيشتر دوست دارم . من از حرف او خنديدم .\r\nدر حديث ديگر ميگويد كبوتر نر گفت تو همسر و عروس منى كسى را روى زمين از تو بيشتر دوست نميدارم اين علاقه من با اين شدت بواسطه اينست\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكه شايد از تو فرزندى داشته باشم كه دوستدار اهل بيت پيامبر شود .\r\nمفضل بن عمر گفت من و خالد جوان و نجم حطيم و سليمان بن خالد بر در خانه حضرت صادق بوديم سخنان ما در بارهء اعتقاد اهل غلو « 1 »  بود ناگهان امام صادق عليه السّلام با پاى برهنه بدون رداء با عجله آمد يكايك ما را نام برد فرمود خالد ، مفضل ، سليمان ، نجم نه آن طور كه شما ميگوئيد ما نيستيم بلكه چنين هستيم   بَل عِبادٌ مُكْرَمُون لا يَسْبِقُونَه بِالْقَوْل وَ هُم بِأَمْرِه يَعْمَلُون   « 2 »  صالح بن سهل گفت من در باره حضرت صادق عقيده غليان را داشتم نگاهى تند به من نموده فرمود واى بر تو صالح به خدا قسم ما بنده و مخلوق هستيم و خدائى داريم كه او را ميپرستيم اگر نپرستيم و عبادتش نكنيم ما را عذاب خواهد كرد .\r\nعبد الرحمن بن كثير در ضمن يك خبر طويل گفت : مردى وارد مدينه شد و از امام جويا گرديد او را راهنمائى پيش عبد اللَّه بن حسن نمودند از او سؤالى كرده بيرون آمد . او را راهنمائى كردند پيش حضرت صادق عليه السّلام وقتى خدمت آن جناب رسيد امام به او نگاهى نموده فرمود : تو داخل شهر ما شدى براى جستجو از امام يكى از نواده‌گان امام حسن راهنمائى كرد بعبد اللَّه بن حسن سؤالى كردى و خارج شدى مايلى بگويم چه از او پرسيدى و چه جواب داد ، و بعد با يكى از فرزندان امام حسين روبرو شدى او گفت اگر مايلى بملاقات جعفر بن محمّد برو .\r\nگفت همه اينها صحيح است فرمود حالا برگرد پيش عبد اللَّه بن حسن از او زره و عمامه پيامبر را بخواه . آن مرد رفت تقاضاى تماشاى زره و عمامه پيامبر را نمود . عبد اللَّه از داخل يك كندو « 3 »  زرهى بيرون آورده پوشيد زره كامل بر تن او راست مىآمد گفت پيامبر اين طور زره مىپوشيد برگشت خدمت حضرت صادق و جريان را عرض كرد .\r\nامام فرمود درست نگفته انگشترى بيرون آورد بر زمين زد زره را پوشيد\r\n\r\n","description":"","footnote":" ( 1 ) غائى كسانى هستند كه ائمه را خدا ميدانند .  ( 2 ) سورهء انبياء آيه 26 بلكه بندگان شايسته‌اى هستند كه اظهار نظر در مقابل خدا ندارند و مطيع فرمان اويند .  ( 3 ) كندو مخزن آرد و گندم است . ","page_name":" 106 ","page_number":106},
  {"content":"\r\n\r\nتا نصف ساق آن جناب آمد عمامه را بست تمام و كافى بود هر دو را بيرون كرد و داخل در نگين انگشتر نمود . فرمود پيامبر اين طور مىپوشيد اين از چيزهائى نيست كه در زمين بافته شده باشد . خزانهء خدا را در لفظ كن است « 1 »  و خزانه امام در انگشترى اوست دنيا در نزد خدا چون جام كوچكى است و در نزد امام چون صفحه‌اى اگر چنين نباشد امام نخواهيم بود و با ساير مردم مساوى هستيم .\r\nمناقب - شعيب بن ميثم گفت حضرت صادق فرمود شعيب ! مواظب خود باش و قدر خودت را بدان وصله رحم نما و از برادران دينى خود ديدن كن و جانبدار از خويش نباش كه بگوئى اين مال من است و يا مال خانوادهء من است كسى كه آنها را آفريده روزى نيز خواهد داد .\r\nبا خود گفتم خبر مرگ مرا ميدهد به خدا قسم . شعيب بعد از آن بيش از يك ماه زندگى نكرد .\r\nسورة بن كليب گفت حضرت صادق عليه السّلام پرسيد امسال چگونه حج گزاردى ؟\r\nعرضكردم قرض نمودم ولى به خدا سوگند ميدانم كه او پرداخت خواهد نمود اين حج فقط بشوق زيارت شما و استفاده از گفتارتان بود .\r\nفرمود اما پول حج را خدا داد من از خودم مىدهم فرش نمازى كه زير پا داشت بلند كرد مقدارى دينار برداشت بيست دينار شمرده فرمود اين پول حج تو باز بيست دينار ديگر شمرد فرمود : اين هم خرج زندگى تو تا هنگام مرگ .\r\nعرضكرد بطورى كه ميفرمائيد اجلم نزديك شده . فرمود مايل نيستى با ما باشى ؟\r\nراوى حديث گفت بيش از هفت ماه زنده نبود .\r\nسليمان بن خالد در ضمن يك خبر طولانى گفت خادم حضرت صادق آمده اجازه براى عده‌اى از اهالى بصره خواست . فرمود چند نفرند گفت نميدانم امام فرمود دوازده نفرند . وقتى وارد شدند در باره جنگ حضرت على و طلحه و زبير و عائشه سؤال كردند .\r\n\r\n","description":"","footnote":" ( 1 ) اشاره به آيه شريفه است : إِذا أَرادَ شَيْئاً أَن يَقُول لَه كُن فَيَكُون : هر گاه خدا اراده‌ى چيزى كند ميگويد باش بوجود مىآيد . ","page_name":" 107 ","page_number":107},
  {"content":"\r\n\r\nفرمود : اين سؤال را براى چه ميخواهيد ؟ گفتند ميخواهيم بفهميم . فرمود اگر اطلاع پيدا كرديد كافر خواهيد شد .\r\nفرمود على عليه السّلام ايمان داشت از اول بعثت تا زمان رحلت پيامبر هرگز كسى را بر على امير نكرد در هر مأموريت جنگى امير بر همراهيان خود بود . طلحه و زبير با على بيعت كردند بعد بيعت خود را شكستند پيامبر اكرم على را مأمور بجنگ با پيمان‌شكنان و ستمگران و منحرفين نمود .\r\nگفتند اگر واقعا پيامبر چنين دستورى داده كه تمام پيكارجويان با على گمراهند فرمود نگفتم اگر براى شما توضيح دهم كافر خواهيد شد . حالا شما كه برگرديد به بصره جريانى كه براى شما شرح دادم بدوستان خود از اهالى بصره خواهيد گفت آنها از شما بيشتر كفر ميورزند . همانطور نيز شد ابو بصير گفت موسى بن جعفر عليه السّلام فرمود يك قسمت از وصيتهاى پدرم اين بود كه فرمود پسرم وقتى از دنيا رفتم خودت مرا غسل ده زيرا امام را غير از امام نبايد غسل دهد متوجه باش كه برادرت عبد اللَّه دعوى امامت خواهد نمود كارى به او نداشته باش . عمر كوتاهى دارد . پس از درگذشت پدرم او را غسل دادم . عبد اللَّه دعوى امامت كرد همان طورى كه فرموده بود چيزى زندگى نكرده از دنيا رفت .\r\nدر حديث على حضرت صادق عليه السّلام فرمود ما ميدانيم تو در خانه سيصد درهم گذاشته‌اى و گفتى وقتى برگشتم خرج خواهم كرد يا ميفرستم آن را براى محمّد بن عبد اللَّه دعبلى گفت به خدا قسم هر چه در خانه داشتم خبر دادى .\r\nسماعة بن مهران گفت خدمت حضرت صادق رسيدم بدون سؤال فرمود اين چه كارى بود كه در بين راه با ساربان خود كردى ، مباد بعد از اين ناسزا بگوئى و داد و فرياد بكشى . سماعه گفت چون آن ساربان به من ستم كرده بود من آن كارها را كرده بودم ولى امام مرا نهى نمود .\r\nمعتب گفت كسى در خانه حضرت صادق عليه السّلام را زد رفتم پشت درب ديدم زيد ابن على است . امام بحاضرين فرمود برويد داخل اين اطاق و درب را ببنديد مبادا\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nصحبت كنيد .\r\nزيد وارد شد هر دو يك ديگر را در آغوش گرفتند مدتى با يك ديگر بمشورت پرداختند بعد صداى آنها بلند شد زيد گفت اين حرفها را رها كن جعفر به خدا قسم يا بايد دستت را بدهى بيعت كنم و يا اين دست من بيعت كن و گر نه بكارى واميدارم ترا كه طاقت نداشته باشى .\r\nترك جهاد كرده‌اى خانه‌نشين شده‌اى و پرده را انداخته‌اى از شرق و غرب برايت پول ميفرستند . حضرت صادق ميفرمود عمو خدا ترا رحمت كند خدا ترا بيامرزد . زيد دشنام ميداد و ميگفت وعده ما صبح است . صبح به زودى خواهد آمد . از خانه خارج گرديد .\r\nمردم در باره سخنان زيد اظهار نظر ميكردند حضرت صادق فرمود ساكت باشيد در باره عمويم زيد جز نيكى چيزى نگوئيد خدا رحمت كند عمويم را اگر پيروز ميشد وفا ميكرد بوعدهء خود . سحرگاه باز در خانه امام را زد در را باز كردم با گريه و زارى داخل شده ميگفت مرا ببخش جعفر خدا ترا ببخشد از من راضى شو . خدا از تو راضى باشد . از من درگذر خدا از تو بگذرد .\r\nفرمود خدا ترا ببخشد و از تو راضى شود و از تو بگذرد چه شده عموجان ؟\r\nگفت بخواب رفتم پيغمبر صلّى اللَّه عليه و آله را در خواب ديدم كه وارد خانه ما شد طرف راست امام حسن و در طرف چپ امام حسين و حضرت فاطمه پشت سر و على عليه السّلام جلو آن جناب بود و در دستش حربه‌اى بود كه چون آتش ميدرخشيد . فرياد زد واى بر تو زيد پيامبر را آزردى بواسطه جعفر به خدا قسم اگر ترا نبخشد و از تو نگذرد و راضى نشود با همين حربه به تو حمله ميكنم چنان بر پشتت ميزنم كه از سينه‌ات خارج شود . با ترس و لرز از خواب بيدار شدم خودم را بشما رساندم مرا ببخش خدا ترا رحمت كند .\r\nفرمود خدا از تو راضى باشد و ترا بيامرزد هر وصيتى دارى بكن كه تو كشته خواهى شد و بدار آويخته ميشوى و به آتش پيكرت را ميسوزانند . زيد در باره\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nزن و فرزند خود و پرداخت قرضش وصيت نمود .\r\nابو بصير گفت وارد مدينه شدم كنيزى داشتم با او همبستر شدم براى رفتن بحمام از منزل بيرون آمدم . دوستان شيعه خود را ديدم كه به خانه حضرت صادق عليه السّلام ميروند . ترسيدم آنها بروند و من نتوانم خدمت ايشان برسم من نيز با آنها رفتم تا وارد خانه شدم همين كه مقابل امام عليه السّلام رسيدم نگاهى به من نموده فرمود :\r\nابا بصير ! مگر نميدانى خانه انبياء و اولاد انبياء نبايد جنب وارد شود ؟\r\nمن خجالت كشيدم عرض كردم يا ابن رسول اللَّه ديدم دوستان خدمت شما ميرسند ترسيدم من عقب بمانم ولى ديگر چنين كارى نخواهم كرد .\r\nمناقب - وقتى حضرت صادق عليه السّلام پيش منصور رفت . ابو حنيفه باصحاب خود گفت برويم پيش امام رافضيان از او چند سؤال بكنيم كه مات و مبهوت شود .\r\nهمين كه خدمت امام رسيدند حضرت صادق عليه السّلام نگاهى به او نموده فرمود نعمان ! ترا به خدا قسم مىدهم هر چه از تو پرسيدم راست بگوئى تو بدوستانت نگفتى برويم پيش امام رافضيان سؤالى بكنيم از او كه مات و مبهوت شود ؟ گفت چرا .\r\nامام فرمود اكنون هر چه مايلى بپرس ! . . .\r\nبين ابن ابى يعفور و معلى بن خنيس اختلاف شد . ابن ابى يعفور ميگفت جانشينان پيامبر دانشمندان پرهيزكار و نيكوكارند . معلى ميگفت اوصياء پيامبران خودشان پيامبرند . هر دو خدمت حضرت صادق رسيدند همين كه نشستند امام عليه السّلام فرمود من بيزارم از كسى كه بگويد ما پيامبريم .\r\nمناقب - سدير صيرفى گفت خدمت حضرت صادق عليه السّلام رسيدم مقدارى پول پيش من بود ميخواستم بدهم بايشان . يك دينار آن را نگه داشتم تا حرف‌هاى مردم را آزمايش كنم . پولها را خدمت امام نهادم . فرمود سدير بما خيانت كردى از اين خيانت قصد سوئى نداشتى . عرضكردم فدايت شوم چطور ؟ فرمود\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمقدارى از حق ما را نگه داشتى تا ببينى ما چه ميكنيم . عرضكردم راست ميفرمائيد .\r\nمن ميخواستم آزمايش كنم سخن دوستانم را . فرمود مگر نميدانى ما هر چه مورد احتياج باشد ميدانيم و علم آن نزد ما است مگر نشنيده‌اى خداوند ميفرمايد  وَ كُل شَيْءٍ أَحْصَيْناه فِي إِمام مُبِين  .\r\nبدان كه علم انبياء در علم ما محفوظ است و نزد ما است و دانش ما از انبياء گرفته شده . چه فكر ميكنى ؟ عرضكردم راست ميفرمائى فدايت شوم .\r\nمناقب - ابراهيم بن عبد الحميد گفت رفتم به قبا تا محصول درخت خرما خريدارى كنم . در بين راه خدمت حضرت صادق عليه السّلام رسيدم كه وارد مدينه ميشد پرسيد كجا ميروى . گفتم تصميم خريدن خرما دارم . فرمود مطمئن هستى كه ملخ آسيب نمىرساند . عرضكردم نه ديگر نخواهم خريد .\r\nپنج روز بيشتر نگذشت كه ملخ آمد و در درختهاى خرما محصول نگذاشت .\r\nمناقب - محمّد بن عبد اللَّه بن حسن به حضرت صادق گفت به خدا من از شما داناتر و سخاوتمندتر و شجاعترم . فرمود اما اينكه گفتى از تو داناترم جد من و تو هزار بنده از دسترنج خود آزاد كرد نام آنها را اگر ميدانى ببر در صورتى كه بخواهى من تا آدم اسم آنها را مىبرم .\r\nاما آنچه گفتى از من سخاوتمندترى به خداوند سوگند شبى را بصبح نرسانده‌ام كه حقى به گردن من باشد از من بازخواست كنند اما اينكه از من شجاعترى من مىبينم كه سر ترا مىآورند و بر در لانه زنبورها مىآويزند در فلان محل خون از آن قطره قطره ميريزد . محمّد اين جريان را براى پدرش نقل كرد . پدرش گفت خدا مرا پاداش دهد در مصيبت تو . حضرت صادق به من گفت تو كنار لانه زنبور خواهى بود .\r\nابو الفرج اصفهانى در مقاتل الطالبيين مينويسد كه وقتى با محمّد بن عبد اللَّه بن حسن بعنوان مهدى بيعت شد پدرش عبد اللَّه پيش حضرت صادق آمد امام او را از اين كار بازمىداشت ولى عبد اللَّه خيال ميكرد حضرت صادق از روى حسد اين\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nحرف را مىزند .\r\nامام دست بر روى شانه عبد اللَّه گذاشت و گفت عجله نكن خلافت به تو و پسرت نميرسد نصيب اين شخص مىشود اشاره بسفاح نمود بعد از او بمنصور خواهد رسيد او پسرت را در احجار الزيت ميكشد بعد برادرش را در طفوف خواهد كشت در حالى كه پاهاى اسبش درون آب باشد . منصور از پى امام رفت گفت چه فرموديد ؟ امام جواب داد آنچه شنيدى بالاخره واقع مىشود . منصور گفت پس از شنيدن اين حرف كارهايم را كردم و خود را آماده خلافت نمودم همان طورى كه فرموده بود شد .\r\nروايت شده كه وقتى كار دو فرزند عبد اللَّه بن حسن بالا گرفت و پيشرفت كردند منصور از حضرت صادق تقاضا كرد بفرمائيد عاقبت كار آنها بكجا ميرسد امام صادق فرمود در باره عاقبت آن دو همين آيه را برايت ميخوانم  لَئِن أُخْرِجُوا لا يَخْرُجُون مَعَهُم وَ لَئِن قُوتِلُوا لا يَنْصُرُونَهُم وَ لَئِن نَصَرُوهُم لَيُوَلُّن الْأَدْبارَ ثُم لا يُنْصَرُون  « 1 »  منصور به سجده افتاده گفت بس است ديگر توضيحى نميخواهم .\r\nدر مقاتل العصابة العلويه مينويسد كه وقتى ابو مسلم خراسانى خبر مردن ابراهيم امام را شنيد نامه‌هاى خود را بحجاز براى جعفر بن محمّد و عبد اللَّه بن حسن و محمّد بن على بن الحسين فرستاد و هر يك از آنها را دعوت بخلافت ميكرد . ابتدا نامه به حضرت صادق نوشت . امام عليه السّلام همين كه نامه را خواند آن را آتش زد و بآورنده نامه فرمود جوابش همين است پيش عبد اللَّه بن حسن آمد وقتى نامه را خواند گفت من كه پير شده‌ام ولى پسرم محمّد مهدى اين امت است .\r\nسوار شده و خدمت حضرت صادق رسيد امام بيرون آمد دست روى گردن الاغ او گذاشت فرمود در اين موقع چرا آمده‌اى . عبد اللَّه جريان را عرضكرد .\r\nفرمود چنين كارى نكنيد كه امكان نخواهد داشت . عبد اللَّه بن حسن ناراحت شده\r\n\r\n","description":"","footnote":" ( 1 ) حشر آيه 12 : اگر خارج شوند با آنها هم آهنگ نخواهند شد چنانچه پيكار كنند آنها كارى نخواهند كرد اگر يارى كنند فرار خواهند نمود و ديگر يارى نميشوند . ","page_name":" 112 ","page_number":112},
  {"content":"\r\n\r\nگفت ميدانى آن طور كه ميگوئى نيست ولى اين حرف تو از روى حسد نسبت به فرزند من است .\r\nفرمود به خدا قسم حسد مرا وادار نميكند اما اين شخص و برادرها و فرزندانش آن مقام را ميگيرند با دست به پشت ابو العباس سفاح زد از جاى حركت كرد عبد الصمد بن على و ابو جعفر محمّد بن على بن عبد اللَّه بن عباس از پى ايشان رفتند . پرسيدند واقعا آنچه فرموديد صحيح است . فرمود اين حرف را ميزنم و ميدانم واقعيت دارد .\r\nدر رامش افزا مينويسد : ابو مسلمه خلّال كه ملقب بوزير آل محمّد بود خلافت را به حضرت صادق عليه السّلام قبل از اينكه سپاه به او برسد عرضه داشت امام عليه السّلام امتناع ورزيد . به او فرمود ابراهيم امام ( برادر سفاح ) از شام به عراق نخواهد رسيد خلافت ميرسد به دو برادر او سفاح و منصور و در ميان فرزندان برادر بزرگتر باقى ميماند و ابو مسلم بهدف نميرسد .\r\nهمين كه سپاه رسيد باز نوشت و در نامه ذكر كرد هفتاد هزار مرد جنگى در اختيار ما است ما منتظر دستور شما هستيم . در جواب او پيغام داد كه همان جوابى كه حضورا به تو گفتم همان است .\r\nهمان طورى كه امام صادق فرموده بود شد ابراهيم امام برادر سفاح در زندان مروان باقى ماند و خطبه بنام سفاح خوانده شد .\r\nدر يكى از تواريخ نوشته است كه وقتى نامه ابو مسلمه خلّال « 1 »  به حضرت صادق رسيد شب بود امام نامه را روى چراغ گرفت و سوزانيد . آورنده نامه خيال كرد به جهت تقيه و حفظ نمودن اسرار نامه را سوزانيده عرضكرد آقا جواب نامه را بدهيد . فرمود جواب همان است كه ديدى .\r\nمناقب مينويسد : اسحاق و اسماعيل و يونس پسران عمار گفتند كه صورت\r\n\r\n","description":"","footnote":" ( 1 ) اين ابو مسلمه خلال از دستياران ابو مسلم خراسانى است كه ابو مسلم او را وزير آل محمد لقب داد علاقه داشت خلافت را بعلويين بدهد به همين جهت سفاح تصميم كشتن او را گرفت بالاخره كشته شد . ","page_name":" 113 ","page_number":113},
  {"content":"\r\n\r\nيونس برادرشان بسفيدى گرائيده بود . چشم امام صادق عليه السّلام كه به او افتاد دو - ركعت نماز خواند سپس حمد خدا و ستايش بر رسول اكرم نموده گفت\r\n« يا اللَّه يا اللَّه يا اللَّه يا رحمان يا رحمان يا رحمان يا رحيم يا رحيم يا رحيم يا ارحم الراحمين يا سميع - الدعوات يا معطى الخيرات صل على محمّد و على اهل بيته الطاهرين الطيبين و اصرف عنى شر الدنيا و شر الآخرة و اذهب عنى شر الدنيا و شر الآخرة و اذهب عنى ما بى فقد غاظنى ذلك و احزننى »\r\nگفت بعد از اين دعاى امام به خدا قسم از مدينه خارج نشده بوديم كه سفيديها از صورتش مانند نخاله ريخت .\r\nحكم بن مسكين گفت : من سفيدى صورت او را ديده بودم وقتى برگشت در صورتش اثرى از سفيدى نبود .\r\nمعاوية بن وهب گفت بچه يكى از اهالى مرو ديوانه شد . شكايت پيش حضرت صادق نمود فرمود او را جلو بياور دست روى سرش كشيد و اين آيه را خواند  إِن اللَّه يُمْسِك السَّماوات وَ الْأَرْض أَن تَزُولا وَ لَئِن زالَتا إِن أَمْسَكَهُما مِن أَحَدٍ مِن بَعْدِه  پسرك خوب شد بلطف خدا .\r\nمناقب - هشام بن حكم گفت يكى از رؤسا و سران بلاد جبل هر سال كه به حج ميرفت خدمت حضرت صادق ميرسيد امام عليه السّلام او را در يكى از خانه‌هاى خود جا ميداد چند سال همين طور به حج مىآمد و خدمت امام بود .\r\nيك سال ده هزار درهم به امام عليه السّلام تقديم كرد تا براى او خانه‌اى بخرد و بجانب حج رهسپار شد . پس از بازگشت عرض كرد فدايت شوم برايم خانه خريدى ؟\r\nفرمود بلى . نوشته‌اى به او داد كه اين كلمات در آن بود : بسم اللَّه الرحمن الرحيم . اين سند خريدارى خانه‌ايست براى فلانى از بلاد جبل . كه در بهشت براى او خانه‌اى خريدم حدّ اول آن رسول خداست حد دوم امير المؤمنين و حد سوم امام حسن و حد چهارم حسين بن على .\r\nوقتى نوشته را خواند عرضكرد آقا راضيم خدا مرا فداى شما كند . حضرت صادق فرمود من آن پول را تقسيم كردم بين بازماندگان امام حسن و امام حسين\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاميدوارم خدا قبول كند و بهشت برين را به تو پاداش دهد .\r\nآن مرد به وطن خود بازگشت نامه با او بود بيمار شد . هنگام درگذشت خانواده خود را جمع كرد آنها را سوگند داد كه نامه حضرت صادق را با او دفن كنند . همين كار را كردند . فردا صبح كه بر سر قبرش رفتند همان نامه را روى قبر ديدند كه زيرش نوشته است به خدا قسم جعفر بن محمّد به آنچه وعده داده بود وفا كرد .\r\nمناقب شهر آشوب - ابو عبد اللَّه دامغانى گفت در شب معراج اين اشعار از درون عرش شنيده شد .\r\n من يشترى قبة في الخلد ثابتة * في ظل طوبى رفيعات مبانيها\r\nدلّالها المصطفى و اللَّه بائعها * ممن اراد و جبريل مناديها « 1 »  \r\nمناقب - يحيى بن ابراهيم گفت به حضرت صادق عرضكردم فلانى و فلانى و فلانى سلام رسانده‌اند فرمود سلام بر آنها باد . عرضكردم از شما تقاضاى دعا كرده‌اند .\r\nپرسيد چه گرفتارى دارند . عرضكردم منصور دوانيقى آنها را زندانى كرده . گفت آنها با منصور چكار داشتند .\r\nگفتم منصور به آنها كارى واگذار نمود بعد ايشان را زندانى كرد . فرمود چرا با منصور همكارى كنند مگر من آنها را نهى نكردم . همكارى با آنها آتش است سپس دعا نموده گفت خدايا دست منصور را از آنها كوتاه كن . گفت :\r\nبرگشتم آنها را آزاد كرده بودند .\r\nاين شعر حكيم بن عباس كلبى كه در باره زيد بن على بن الحسين گفته بود به حضرت صادق رسيد :\r\n صلبنا لكم زيد على جذع نخلة * و لم ار مهديا على الجذع يصلب\r\nو قستم بعثمان عليا سفاهة * و عثمان خير من على و اطيب « 2 »  \r\nامام صادق دستهاى خود را در حالى كه ميلرزيد به آسمان بلند نموده گفت :\r\n\r\n","description":"","footnote":" ( 1 ) چه كس خريدار كاخى است در بهشت در سايه طوبى محكم و استوار - دلال اين كاخ پيامبر و فروشنده خدا و اعلام‌كننده جبرئيل ، هر كس مايل است بيايد .  ( 2 ) ما زيد را بر شاخ خرما بدار كشيديم . مهدى را نديديم كه بر شاخ خرما بدار كشيده شود . شما على را با عثمان مقايسه كرديد با اينكه عثمان بهتر و پاكتر است . ","page_name":" 115 ","page_number":115},
  {"content":"\r\n\r\nخدايا اگر اين شخص دروغ ميگويد يكى از سگهاى خود را بر او مسلط گردان .\r\nبنى اميه او را بكوفه فرستادند . يك روز ميان بازار راه ميرفت شيرى او را پاره پاره كرد اين خبر كه به حضرت صادق رسيد به سجده افتاده گفت ستايش خدا را كه بوعده خود وفا فرمود .\r\nمناقب - محمّد بن فيض گفت منصور دوانيقى به حضرت صادق عليه السّلام گفت ميدانى اين چيست . فرمود كدام ؟\r\nگفت كوهى است در اين نزديكى كه سالى چند قطره از آن فرو ميريزد و آن قطرات منجمد مىشود اين قطرات منجمد شده براى غبار آوردن چشم خوب است سورمه ميكشند با اجازه خدا خوب مىشود .\r\nفرمود بلى ميدانم اگر مايلى خصوصيات آن را برايت شرح دهم در اين كوه يكى از پيمبران بنى اسرائيل كه از قوم خود فرار كرده بود خدا را عبادت مينمود . قوم او از مكانش اطلاع پيدا كردند و او را كشتند اين كوه بر او گريه مىكند و اين قطره‌ها از اشك اوست از طرف ديگر كوه چشمه‌اى جارى است در شب و روز كه دست به آن چشمه نميرسد .\r\nمفضل بن عمر گفت : منصور دوانيقى شخصى را فرستاد پيش فرماندار خود حسن بن زيد كه فرماندارى مكه و مدينه را به عهده داشت به او پيغام داد كه خانه جعفر بن محمّد را آتش بزند . خانهء امام را آتش زدند آتش بر در خانه و اطاقها رسيد . حضرت صادق پاى بر روى آتش گذاشت و از روى آتش ميرفت و ميگفت من پسر اسماعيل پيامبرم من پسر ابراهيم خليل اللَّه هستم .\r\nمناقب ج 3 ص 362 - ابو برده گفت خدمت حضرت صادق رسيدم پرسيد زيد چه شد ؟ عرضكردم در كناسه بنى اسد بدار آويخته شد .\r\nاشگ امام جارى گرديده صداى گريه بانوان نيز از پشت پرده بلند شد .\r\nفرمود به خدا قسم هنوز يك جنايت ديگر مانده كه نسبت به او روا ميدارند .\r\nابو برده گفت من در فكر شدم كه ديگر چه جنايتى . تا بالاخره ديدم\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاو را از دار پائين آوردند و تصميم سوختن بدنش را دارند گفتم اين همان جنايت ديگر بود كه امام به من فرمود .\r\nدر منتهى حسن جرجانى است كه مردى خدمت حضرت صادق رسيد يكى از اصحاب با چشم اشاره كرد يعنى اين از آنها است .\r\nامام صادق عليه السّلام دست بر ريش خود گرفته فرمود اگر نشناسم مردم را مگر با اشاره و معرفى پس اين محاسن و ريش خوب ريشى نيست .\r\nابو الصباح كنانى گفت : به حضرت صادق عرض كردم من همسايه‌اى دارم بنام جعد بن عبد اللَّه در همدان كه به علي عليه السّلام ناسزا ميگويد اجازه ميدهى او را بكشم ؟\r\nفرمود : ايمان مانع از كشتن است كارى به او نداشته باش ديگرى شرش را مىكند . آن مرد گفت : بكوفه رفتم نماز صبح را در مسجد خواندم ناگاه ديدم يكنفر ميگويد : جعد بن عبد اللَّه در رختخواب مثل خيك باد كرده مرده است .\r\nوقتى رفتند بدنش را بردارند گوشتهايش از استخوان ميريخت . در روى يك پوست جمع كردند مشاهده كردند يك افعى زير اوست . بدنش را دفن نمودند .\r\nعلى بن ابى حمزه گفت : دوستى داشتم از مأمورين و نويسندگان بنى اميه .\r\nاز من خواهش كرد برايش اجازه بگيرم كه خدمت حضرت صادق برسد . اجازه گرفتم .\r\nوقتى خدمت حضرت صادق رسيد سلام كرده نشست . عرض كرد : آقا من در اداره حكومتى بنى اميه كار ميكردم و از دنياى آنها ثروت زيادى انباشتم كسى از من بازخواست نميكرد .\r\nفرمود : اگر بنى اميه نمىيافتند كسى را كه نويسنده آنها باشد و ماليات جمع كند و جنگ نمايد و در اجتماعات آنها حاضر شود حق ما را غصب نميكردند اگر مردم اطراف آنها را نگيرند چيزى پيدا نخواهند كرد مگر همان اندازه‌اى كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبدستشان برسد . آن مرد گفت : فدايت شوم آيا راه نجاتى برايم هست ؟ فرمود : اگر راهى برايت بگويم عمل ميكنى ؟ ! عرض كرد بلى انجام مىدهم . فرمود : هر چه در كار حكومتى آنها بدست آورده‌اى رها كن . هر كدام را ميشناسى حق آنها را ميدهى و هر كدام را نميشناسى از طرف آنها صدقه ميدهى من از جانب خدا براى تو ضمانت بهشت را ميكنم .\r\nمدتى سر به زير انداخت و در انديشه بود تصميم خود را گرفت سر برداشته گفت :\r\nانجام مىدهم .\r\nعلى بن ابو حمزه گفت : من با او بكوفه برگشتيم هر چه داشت رد كرد حتى لباسهاى تنش را ، ما مقدارى پول تهيه كرديم و لباس برايش خريديم و براى مخارج او پولى فرستاديم . چند ماهى بيش نگذشت كه مريض شد . از او عيادت ميكرديم .\r\nروزى بعيادتش رفتم در حال جان دادن بود چشم باز كرد گفت : على بن ابى حمزه ! دوست تو حضرت صادق به خدا قسم بوعدهء خود وفا كرد .\r\nاز دنيا رفت كار كفن و دفن او را انجام داديم . خدمت حضرت صادق رفتم همين كه چشمش به من افتاد فرمود : علي ! بوعدهء خود وفا كرديم نسبت بدوست تو .\r\nعرض كردم صحيح ميفرمائيد فداى شما شوم هنگام مرگ خودش هم به من گفت .\r\nداود رقى گفت : دو برادر براى زيارت رفتند يكى از آن دو بسيار تشنه شد بطورى كه از روى الاغ افتاد برادر ديگر در وحشت شد شروع به نماز و بعد دعا كرد و خدا و حضرت محمّد و امير المؤمنين و تمام ائمه تا آخرين آنها حضرت صادق را بر زبان آورده كمك خواست .\r\nناگهان ديد مردى ايستاده ميگويد : چه شده . جريان را نقل كرد يك قطعه چوب به او داده گفت بگذار در دهانش همين كار را كرد چشم باز كرده\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنشست هيچ تشنه نبود به راه افتادند و زيارت خود را نمودند برگشتند به كوفه .\r\nآن برادرى كه دعا كرده بود بمدينه رفت خدمت حضرت صادق رسيد . فرمود :\r\nبنشين حال برادرت چطورى است چوب را چكار كردى ؟\r\nعرض كرد : آقا وقتى برادرم به آن حال رسيد چنان اندوهگين شدم كه پس از زنده شدن و بازگشت روحش از شادى فراموش كردم از چوب .\r\nامام صادق عليه السّلام فرمود ساعتى كه تو مبتلا بگرفتارى برادرت شدى برادرم خضر پيش من آمد بوسيلهء او تكه‌اى از چوب طوبى برايت فرستادم و آنگاه بغلام خود فرمود آن زنبيل را بياور . زنبيل را گشود و از داخل آن همان تكه چوب را خارج نمود به من نشان داد شناختم باز دو مرتبه گرفت و داخل زنبيل گذارد .\r\nداود نيلى گفت : در خدمت حضرت صادق به مكه رفتيم . نزديك ظهر كه شد فرمود : از راه كناره بگير تا آماده نماز شويم .\r\nعرض كردم : فدايت شوم ما در سرزمين خشك هستيم كه آب وجود ندارد .\r\nفرمود : تو چه كار به خشكى زمين دارى . چيزى نگفتم . از راه كناره گرفتيم .\r\nدر يك زمين خشك و بدون آب فرود آمديم با پاى مبارك زمين را كاويد چشمه‌اى ظاهر شد آبى سرد بيرون آمد مانند يخ امام وضو گرفت من نيز وضو گرفتم نماز را خوانديم . در موقع حركت متوجه يك شاخه خرما شد كه روى زمين افتاده بود فرمود : داود مايلى از اين شاخهء خرما بخورى ؟\r\nعرض كردم آرى . دست مبارك به چوب خرما زد از بالا تا پائين سبز شد بعد دست ديگرى به آن زد از همان شاخه سى و دو رقم خرما خورديم باز دستى بر آن كشيده فرمود : همانطور خشك شو باجازهء خدا باز مانند اول شد .\r\nامالى ابو المفضل : ابو حازم گفت : ابراهيم ادهم بكوفه رفت من نيز با او\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبودم در زمان منصور . حضرت صادق نيز وارد كوفه شده بود . امام صادق براى بازگشت بمدينه از كوفه خارج شد . علما و دانشمندان كوفه از ايشان مشايعت كردند از آن جمله سفيان ثورى و ابراهيم ادهم .\r\nمشايعت‌كنندگان جلوتر رفته بودند ناگاه مصادف با شيرى شدند كه راه را بسته بود . ابراهيم ادهم گفت : صبر كنيد تا جعفر بن محمّد عليه السّلام بيايد ببينيم با اين شير چه مىكند .\r\nامام صادق آمد . جريان شير را عرض كردند پيش آمد تا نزديك شير رسيد دم او را گرفت و از سر راه دور كرد . آنگاه رو به جمعيت نموده فرمود :\r\nاگر مردم درست خدا را اطاعت كنند بارهاى سنگين خود را بر پشت چنين حيوانات حمل مىكنند .\r\nدر كتاب دلالات : على بن حمزه و ابا بصير گفتند كه مردى از اهالى خراسان خدمت حضرت صادق رسيد و عرض كرد فدايت شوم فلان كس بهمراه من كنيزى فرستاده و گفته است به شما تحويل دهم .\r\nفرمود : احتياج بچنين كنيزى ندارم ما خانواده‌اى هستيم كه اشخاص آلوده نبايد پا بخانهء ما بگذارند .\r\nعرض كرد : آقا به خدا قسم او گفته در خانهء خودش تولد يافته و در دامن خودش پروريده شده .\r\nفرمود : اين كنيز نسبت به او خيانت كرده . گفت : من از اين خبر ندارم .\r\nامام فرمود : ولى من خبر دارم كه جريان چنين است .\r\nمناقب - در كتاب دلائل از ابن ابى يعفور نقل مىكند كه گفت : از حضرت صادق شنيدم روزى ميفرمود : پنج سال بيشتر از عمرم نمانده تاريخ را يادداشت كردم نه زيادتر گرديد نه كم .\r\nكشف الغمه ج 2 ص 376 - ليث بن سعد گفت : در سال صد و سيزده به مكه رفتم پس از انجام نماز عصر بكوه ابو قبيس بالا رفتم . ناگاه ديدم مردى نشسته\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدعا مىكند . گفت :\r\nيا رب يا رب يا رب\r\nتا نفسش قطع شد باز گفت :\r\nرب رب رب\r\nتا نفسش قطع شد .\r\nيا اللَّه يا اللَّه\r\nهمين طور باز گفت :\r\nيا حى يا حى يا حى\r\nتا نفسش قطع شد باز گفت :\r\nيا رحيم يا رحيم\r\nهمين طور سپس گفت\r\nيا ارحم الراحمين\r\nتا نفسش قطع شد هفت مرتبه اين ذكر را تكرار كرد .\r\nسپس گفت : خدايا من از اين انگور ميخواهم مرا روزى فرما بارخدايا اين دو بردم « 1 »  كهنه شده .\r\nليث گفت : به خدا قسم هنوز دعايش تمام نشده بود كه ديدم سبدى پر از انگور با اينكه در آن وقت انگور پيدا نمىشد و دو برد جدا جدا در مقابلش نهاده شد . همين كه خواست شروع به خوردن نمايد گفتم : منهم شريكم با شما ؟ پرسيد براى چه گفتم : شما دعا كردى منهم آمين گفتم .\r\nفرمود بيا جلو بخور ولى نبايد چيزى ذخيره كنى و نگهدارى . شروع به خوردن كردم انگورى بىدانه تا كنون به آن خوبى نخورده بودم خوردم تا سير شدم . از سبد چيزى كاسته نشد . فرمود يكى از دو برد را تو بردار عرضكردم احتياجى به برد ندارم . فرمود يك طرف خود را پنهان كن تا من برد را بپوشم خود را پنهان كردم يك برد را لنگ نموده بكمر بست و برد ديگر را بر شانه افكند دو برد كهنه قبلى را بدست گرفت و از كوه پائين آمد . از پى آن جناب رفتم تا رسيد به محل سعى ( صفا و مروه ) مردى او را ديد عرض كرد آن جامه را به من لطف كن خدا ترا بپوشاند . هر دو برد را داد به او .\r\nمن از پى آن مرد رفتم . سؤال كردم اين شخص كه بود ؟ گفت : جعفر بن محمّد عليه السّلام در جستجويش شدم تا از او چيزى بياموزم ولى ديگر آن جناب را نيافتم .\r\nبه‌به از اين مقام چقدر با ارزش بود افسوس بر آن شخصيت كه واقعا از نظر صورت و معنى بىاندازه قيمت داشت .\r\n\r\n","description":"","footnote":" ( 1 ) پارچه‌اى كه در حال احرام مىپوشند شبيه كرباس است . ","page_name":" 121 ","page_number":121},
  {"content":"\r\n\r\nاين حديث را گروهى از بزرگان نقل نموده‌اند از آن جمله شيخ حافظ ابو الفرج ابن جوزى در كتاب خود بنام صفة الصفوة ص 97 ج 4 و همه از ليث نقل نموده‌اند كه شخص مورد اعتماد و معتبرى بود .\r\nابو بصير گفت : روزى خدمت حضرت صادق نشسته بودم فرمود : امامت را ميشناسى ؟ عرض كردم آرى بخدائى كه جز او خدائى نيست تو امام من هستى .\r\nدست خود را روى زانو يارانش گذاشتم فرمود : راست گفتى خوب شناختى چنگ بزن بدامنش .\r\nعرض كردم : مايلم علامت و نشانهء امام را به من نشان دهى .\r\nفرمود : بعد از شناختن امام ديگر علامت لازم نيست .\r\nعرض كردم باعث افزايش ايمان و يقينم مىشود . فرمود : وقتى بر گردى بكوفه پسرى برايت متولد شده بنام عيسى پس از عيسى پسر ديگرى بنام محمّد و بعد از آن دو ، دو دختر خواهى داشت .\r\nمتوجه باش كه اسم دو پسرت در صحيفه جامعه نوشته شده است جزء شيعيان ما ، با اسم پدر و مادرها و اجدادشان و منسوبين آنها و آنچه تا قيامت از اين دو نفر متولد شود . آن صحيفه را به من نشان داد زرد رنگ و خط كشيده شده بود .\r\nكشف الغمه - از كتاب دلائل : زيد شحام گفت : حضرت صادق به من فرمود چند سال دارى . عرض كردم فلان قدر . فرمود ترا بشارت مىدهم كه با ما خواهى بود و از شيعيان ما هستى . راضى نيستى با ما باشى ؟\r\nعرض كردم : چرا آقا ولى چگونه ممكن است من با شما باشم .\r\nفقال يا زيد ان الصراط الينا و ان الميزان الينا و حساب شيعتنا الينا و اللَّه يا زيد انى ارحم بكم من انفسكم .\r\nفرمود زيد ! صراط ميزان در اختيار ما است و حساب شيعيان ما بدست ما است به خدا سوگند من به شما از خودتان مهربانترم . به خدا سوگند مثل اينكه\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاكنون دارم مىبينم تو و حارث بن مغيره نضرى را در بهشت كه داراى يك مقام مساوى هستيد .\r\nعبد الحميد بن ابى العلا كه از دوستان مخصوص محمّد بن عبد اللَّه بن حسين بود منصور دوانيقى او را مدتى زندانى كرد .\r\nمحمّد بن عبد اللَّه در ايام حج به مكه رفت در روز عرفه حضرت صادق او را در عرفات ديد پرسيد دوست تو عبد الحميد چه شد ؟\r\nعرض كرد : او را منصور زندانى كرد . در اين موقع حضرت صادق ساعتى دست بسوى آسمان بلند كرد آنگاه رو بجانب محمّد بن عبد اللَّه كرده فرمود : به خدا قسم دوستت را رها كردند .\r\nمحمّد گفت : از عبد الحميد پرسيدم چه وقت منصور ترا آزاد كرد ؟ گفت :\r\nعصر روز عرفه .\r\nكشف الغمه ج 2 ص 422 . عبد اللَّه بن محمّد تصميم داشت كه با زيد خروج كند حضرت صادق او را نهى نمود و بسيار سخت گرفت اما او از تصميم خود بر نميگشت .\r\nفرمود به خدا قسم ترا خواهم ديد كه بعد از زيد روسرى بر سرت ببندند مانند روسرى زنها و در ميان هودجى ترا بگذارند و آنچه با زنان انجام دهند نسبت به تو روا دارند .\r\nوقتى زيد كشته شد ، دوستان ما مقدارى پول براى عبد اللَّه بن محمّد جمع كردند و هودجى برايش كرايه كردند او را گرفته بردند تا ميان بيابان رسيد تا آنجا بهمراهش رفتند . در اين موقع محمّد بن عبد اللَّه شروع كرد بخنديدن گفتند چرا ميخندى ؟\r\nگفت به خدا قسم در شگفتم از دوست شما ( امام صادق ) من با او در مورد خروج صحبت كردم مرا نهى كرد من اطاعت نكردم . همين جريان كه الان اتفاق افتاده برايم پيش بينى كرد فرمود ترا مثل زنان روسرى مياندازند و در هودجى قرار ميدهند چون هودج زنان الان همان وضع پيش آمده از اين در شگفتم .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمالك جهنى گفت روزى خدمت حضرت صادق بودم با خود مىانديشيدم در مقام ائمه و پيشوايان از اهل بيت پيامبر . حضرت صادق عليه السّلام رو به من نموده فرمود :\r\nمالك ! شما واقعا شيعهء ما هستيد خيال نكنى كه زياد روى كردهء در باره فضل ما هرگز كسى قدرت ندارد حقيقت خدا و عظمت او را توصيف كند . از براى خدا مثالهاى بزرگى است . همين طور كسى نميتواند حق مؤمن را بيان كند و حقوق او را به مقدارى كه خداوند لازم شمرده براى برادر مؤمنش ادا نمايد .\r\nمالك ! وقتى مؤمنين يك ديگر را مىبينند و با يك ديگر مصافحه مينمايند ( دست در دست يك ديگر ميگذارند ) خداوند تا وقتى دستهاى آنها در دست يك ديگر باشد آنها را مشمول لطف و مغفرت خود قرار ميدهد و گناهان از ايشان فرو ميريزد تا از يك ديگر جدا شوند . در اين صورت كه ميتواند مقام مؤمنى كه اين مقام را در نزد خدا دارد وصف نمايد ؟ ! رفاعة بن موسى گفت روزى خدمت حضرت صادق عليه السّلام بودم كه پسرش موسى بن جعفر عليه السّلام آمد او را گرفتم و روى زانوان خود گذاشتم سرش بوسيده در آغوش گرفتم . امام صادق فرمود : رفاعه او در چنگ بنى عباس دچار مىشود باز خلاص ميگردد براى مرتبه دوم گرفتار آنها ميگردد اين بار در دست آنها از بين ميرود .\r\nبكر بن ابى بكر حضرمى گفت پدرم را منصور دوانيقى زندانى كرد خدمت حضرت صادق رسيدم و جريان را بايشان عرض كردم فرمود پسرم اسماعيل مريض است فعلا گرفتار او هستم ولى به زودى برايش دعا خواهم كرد .\r\nگفت چند روز در مدينه ماندم . يك روز امام عليه السّلام پيغام فرستاد خداوند وسيله آزادى پدرت را فراهم نمود ولى مشيت او چنين تعلق گرفت كه اسماعيل از دنيا برود .\r\nگفت از مدينه خارج شدم و به شهر ابن هبيره رسيدم در آنجا منصور را ديدم سوار بر اسب است فرياد زدم . پدرم ابو بكر حضرمى پير مرد كهنسالى است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمنصور گفت پسر اين مرد جلو زبانش را نميگيرد پدرش را آزاد كنيد .\r\nمرازم گفت حضرت صادق در مكه به من فرمود اگر بشنوى يك نفر مرا دشنام دهد چه ميكنى ؟ گفتم او را ميكشم . گفت مرازم اگر كسى مرا دشنام دهد به او كارى نداشته باشيد .\r\nمرازم گفت در هواى گرم از مكه خارج شدم گرما مرا مجبور كرد كه پناه به زير يكى از گنبدها ببرم در آنجا عده‌اى بودند شنيدم يكى از آنها حضرت صادق را فحش ميداد يادم از فرمايش امام آمد چيزى نگفتم اگر سفارش نكرده بود او را ميكشتم .\r\nابو بصير گفت همسايه‌اى داشتم از مأمورين سلطان و هواداران آنها بود و پول گزافى بدست آورده چند كنيز خواننده تهيه كرده بود گروهى را جمع ميكرد مشروب ميخوردند و بساز و نواز اشتغال داشتند كه باعث ناراحتى من بود .\r\nچند مرتبه به خودش شكايت كردم ولى دست نكشيد . چون زياد اصرار كردم روزى گفت فلانى من مردى گرفتار هستم و تو مردى آسوده و موفق هستى اگر وضع مرا براى امام خود بگوئى شايد خدا بوسيله تو مرا نجات دهد .\r\nحرف او بدلم مؤثر افتاد وقتى خدمت امام صادق رسيدم جريان او را عرضكردم فرمود موقعى كه بكوفه برگردى او بديدن تو خواهد آمد به او بگو جعفر بن محمّد عليه السّلام ميگويد هر چه از اين راه بدست آورده‌اى رها كن من براى تو از طرف خدا بهشت را ضمانت ميكنم .\r\nابو بصير گفت وقتى بكوفه برگشتم از جمله كسانى كه بديدنم آمدند يكى او بود وقتى خواست حركت كند او را نگه داشتم تا خانه خلوت شد به او گفتم فلانى من جريان ترا خدمت امام عليه السّلام عرض كردم فرمود سلام مرا به او برسان بگو هر چه از اين راه بدست آورده واگذارد من از جانب خدا بهشت را برايش ضمانت ميكنم اشگهايش جارى شد . گفت آه ترا به خدا حضرت صادق به تو چنين فرمود ؟\r\nقسم خوردم كه ايشان چنين فرمودند . گفت بسيار خوب ، رفت .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nچند روز بيشتر نگذشت كه از پى من فرستاد وقتى رفتم ديدم پشت درب ايستاده برهنه است گفت ابا بصير هر چه در منزل داشتم دادم اكنون مىبينى در چه حالم . پيش دوستان رفتم و مقدارى لباس براى او گرفتم . بعد از چند روز باز از پى من فرستاد كه بيمارم . بيا ترا ببينم . مرتب از او خبرگيرى ميكردم و در معالجه‌اش كوشش مينمودم تا بالاخره مشرف بمرگ شد .\r\nمن در بالينش نشسته بودم در حال جان دادن بود بيهوش شد بعد كه به هوش آمد گفت ابا بصير امامت بوعده خود وفا كرد سپس از دنيا رفت . آن سال به حج رفتم .\r\nخدمت حضرت صادق رسيدم اجازه شرفيابى خواستم وارد خانه كه شدم يك پايم در صحن حياط و پاى ديگرم در اطاق بود قبل از اينكه صحبتى بكنم فرمود ابا بصير عهدى كه با دوستت بسته بوديم وفا كرديم .\r\nكشف الغمه - ابو حمزه ثمالى گفت بين راه مكه و مدينه خدمت حضرت صادق بودم ناگاه امام متوجه طرف چپ خود شد سگ سياهى را مشاهده كرد فرمود ترا چه مىشود خدا صورت ترا زشت نمايد چقدر عجله ميكنى ناگاه ديدم مانند پرنده‌اى شد .\r\nامام فرمود اين عثم پيك جن است هشام بن عبد الملك در اين ساعت مرد او پرواز مىكند و خبر مرگ را در اطراف جهان مىرساند .\r\nهشام بن احمر گفت حضرت صادق نوشته‌اى داد كه در آن چيزهائى را نام برده بود از بازار تهيه كنم هر وقت چنين نوشته‌اى ميداد پاره ميكردم و لوازم را ميخريدم . اين مرتبه لوازم را خريدم ولى نامه را داخل زنبيل گذاردم تا از جهت تبرك نگه دارم .\r\nرفتم خدمت حضرت صادق فرمود لوازم را خريدى ؟ گفتم آرى . فرمود نامه را پاره كردى ؟ عرض كردم آن را داخل زنبيل گذاشتم و در خانه خود نهادم و درب خانه را قفل كردم تا از جهت تبرك نگهدارم اين كليد در خانه است كه در جيب دارم . امام يكطرف مصلى خود را بلند نمود نامه را انداخت پيش من فرمود پاره كن\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nپاره كردم وقتى برگشتم از داخل زنبيل جستجو نمودم نامه‌اى در آن نبود .\r\nمالك جهنى گفت وقتى شيعيان را تبعيد ميكردند و به چند فرقه تقسيم شده بودند ما بيك گوشه مدينه پناه برديم در آنجاى خلوت صحبت از فضائل ائمه ميكرديم و عقيده شيعه را بازگو ميكرديم تا بالاخره در قلب ما خدائى آنها خطور كرد .\r\nناگاه ديدم حضرت صادق سوار بر الاغ است و در مقابل ما ايستاده نفهميديم از كدام طرف آمد . فرمود مالك ، خالد از چه وقت صحبت در باره خدائى ما ميكرديد ؟ گفتم : بخاطر ما چنين فكرى نيامده بود مگر هم اكنون . فرمود بدانيد\r\n( ان لنا ربا يكلؤنا بالليل و النهار و نعبده )\r\n: ما خدائى داريم كه در شب و روز ما را حفظ مىكند و او را مىپرستيم ، مالك ، خالد هر چه مايليد در فضيلت ما بگوئيد ولى بدانيد كه ما مخلوق و آفريده شده هستيم . همانطور كه روى الاغ نشسته بود چند مرتبه اين سخن را تكرار نمود .\r\nابو بكر حضرمى گفت در خدمت حضرت صادق عليه السّلام صحبت از خروج زيد كرديم فرمود عمويم كشته خواهد شد اگر قيام كند كشته مىشود شما در خانه‌هاى خود باشيد هيچ اشكالى براى شما نيست . يكى از حاضرين گفت ان شاء اللَّه .\r\nشهاب بن عبد ربه گفت حضرت صادق عليه السّلام به من فرمود چگونه خواهى بود وقتى محمّد بن سليمان خبر مرگ مرا به تو بدهد . عرض كردم به خدا قسم من محمّد بن سليمان را نمىشناسم و نميدانم كيست .\r\nبعد ثروتمند شدم و معاملات تجارى من بين كوفه و بصره برقرار شد . روزى در بصره پيش محمّد بن سليمان فرماندار بصره بودم . نامه‌اى پيش من انداخت و گفت شهاب خدا اجر تو و ما را افزون كند امامت جعفر بن محمّد از دنيا رفت .\r\nيادم از آن فرمايش حضرت صادق آمد گريه گلويم را گرفت رفتم به خانه شروع كردم بگريه كردن براى حضرت ابا عبد اللَّه عليه السّلام .\r\nعائذ احمسى گفت خدمت حضرت صادق رسيدم تصميم داشتم از آن جناب راجع به نماز شب بپرسم ولى فراموش كردم . عرضكردم سلام عليك يا بن رسول اللَّه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nفرمود صحيح است به خدا سوگند ما فرزند پيامبريم خويشاوند او نيستيم . هر كس نمازهاى پنجگانه واجب را بخواند بازخواست نخواهد شد از چيز ديگرى به همين فرمايش امام اكتفا كردم چيزى نپرسيدم .\r\nعروة بن موسى جعفى گفت روزى در خدمت حضرت صادق بوديم صحبت ميكرديم فرمود الان چشم هشام بن عبد الملك در قبر تركيد .\r\nعرضكرديم هشام كى مرد ؟ فرمود امروز سه روز است . بعد كه خبر مرگش آمد حساب كرديم ديديم همان تاريخى كه امام فرمود هشام مرده است .\r\nرجال كشى ص 139 - محمّد اصفهانى گفت در مكه با معروف بن خربوذ نشسته بوديم چند نفر از اهالى مدينه كه سوار بر الاغ بوده و احرام براى عمره بسته بودند از جلو ما گذشتند معروف گفت خوب است بپرسيد در مدينه اتفاقى نيافتاده سؤال كرديم . گفتند عبد اللَّه بن حسن از دنيا رفت . جواب آنها را براى معروف گفتيم .\r\nوقتى آنها گذشتند گروه ديگرى از اهالى مدينه رد شدند باز معروف گفت از اينها هم بپرسيد .\r\nسؤال كرديم گفتند : عبد اللَّه بن حسن بيهوش شده بود . خوب شد .\r\nجريان را بمعروف گفتم . گفت : من نمىفهمم اينها با آن دسته قبل چه ميگويند .\r\nهمان قدر ميدانم كه فرزند پاك‌ترين مردم حضرت صادق به من فرمود كه قبر عبد اللَّه بن حسن و خانواده‌اش كنار فرات خواهد بود .\r\nراوى گفت : منصور دوانيقى آنها را برد و در كنار فرات دفن شدند .\r\nرجال كشى - ابو غيلان گفت : رفتم پيش فضل بن يسار به او گفتم : محمّد و ابراهيم دو پسر عبد اللَّه بن حسن قيام كرده‌اند . گفت : چيز مهمى نيست چند مرتبه من حرف خود را تكرار نمودم او همين طور جواب داد .\r\nگفتم : من چند مرتبه به تو اين جريان را گفتم همان جواب اول را دادى كه چيزى نيست . اين سخن را از پيش خود ميگوئى .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nدر جواب گفت : نه به خدا از حضرت صادق عليه السّلام شنيدم كه ميفرمود اگر قيام كنند كشته خواهند شد .\r\nرجال كشى - ص 140 - بشر بن طرخان گفت وقتى حضرت صادق عليه السّلام آمد خدمت ايشان رفتم . پرسيد كسب و كارت چيست ؟ عرضكردم : مال فروشم .\r\nفرمود فروشندهء چهارپايان ؟ عرضكردم بلى . من سر و وضع درستى نداشتم . فرمود :\r\nبراى من يك قاطر شيرى رنگ كه زير شكمش سفيد باشد بخر .\r\nعرض كردم : آقا قاطرى با اين مشخصات من تاكنون نديده‌ام .\r\nاز خدمت امام مرخص شدم در بين راه غلامى را ديدم كه سوار قاطرى است با همان مشخصات . پرسيدم اين قاطر فروشى است ؟ مرا پيش آقاى خود برد بالاخره از او خريدم . خدمت حضرت صادق عليه السّلام آوردم فرمود : من همين قاطر را ميگفتم بعد براى من دعا كرده فرمود : خدا كثرت اولاد به تو عنايت كند و ثروت زيادى به تو بدهد - خداوند ببركت دعاى آن جناب اين ثروت را به من داد و بيش از حد آرزو به من فرزند داد .\r\nرجال كشى - داود رقى گفت : خدمت حضرت صادق رسيدم عرض كردم :\r\nآقا براى وضو چند مرتبه دست و صورت را بايد شست . فرمود : آنچه خدا واجب نموده يكى است و پيامبر اكرم يكى ديگر اضافه نمود بواسطه ضعف مردم هر كس سه مرتبه هر يك از اعضاى وضو را بشويد وضويش درست نيست .\r\nمن همان جا خدمت آقا بودم كه داود زربى از در وارد شد و گوشه اطاق نشست از همين مسأله سؤال كرد كه تعداد طهارت چقدر است .\r\nفرمود : بايد سه مرتبه شست هر كس كمتر وضو بگيرد نمازش صحيح نيست بدنم بلرزه افتاد و نزديك بود شيطان بر من غلبه كند .\r\nحضرت صادق عليه السّلام چشم به من انداخته ديد كه رنگم تغيير كرده فرمود :\r\nداود آرام باش . اين كفر است يا گردن زدن .\r\nداود گفت . از خدمتش مرخص شديم . داود زربى منزلش كنار باغ منصور\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدوانيقى بود بمنصور گفته بودند كه داود زربى شيعه است كه پيش جعفر بن محمّد رفت و آمد مىكند .\r\nمنصور گفت : من ميتوانم وضو گرفتن او را ببينم اگر مثل جعفر بن محمّد وضو گرفت كه آشنا بوضو گرفتن جعفر بن محمّد هستم برايم ثابت مىشود او را ميكشم منصور از جايى كه داود او را نميديد متوجهش بود . موقع نماز كه شد داود شروع كرد بوضو گرفتن پر آب هر يك از اعضاى وضو را سه مرتبه شست همان طورى كه امام فرموده بود .\r\nهنوز وضويش تمام نشده بود كه منصور از پى او فرستاد وقتى رفت خيلى به او احترام كرد و گفت : در بارهء تو حرفهاى بيهوده‌اى زدند ولى من آزمايش كردم ديدم آن طور نيستى زيرا ديدم مثل رافضىها وضو نمىگيرى مرا حلال كن دستور داد به او صد هزار درهم بدهند .\r\nداود رقى گفت : من داود زربى را خدمت حضرت صادق ديدم عرض كرد : آقا جانم فداى شما خون ما را در دنيا خريدى . اميدوارم ببركت شما داخل بهشت شويم .\r\nبه او فرمود : جريان خود را براى داود رقى نقل كن كه چه بر سرت آمده تا دلش آرام گيرد . تمام جريان را نقل كرد .\r\nامام صادق فرمود : به همين جهت من فتوى دادم كه آن طور وضو بگيرد زيرا نزديك بود بدست اين دشمن كشته شود .\r\nفرمود : حالا بيش از دو بار اعضاى وضو را شستشو مده كه اضافه كنى نمازت درست نيست .\r\nرجال كشى - ص 261 - شهاب بن عبد اللَّه گفت : حضرت صادق فرمود :\r\nشهاب كشتار در قريش زياد خواهد شد بطورى كه بعضى از آنها را دعوت بخلافت مىكنند قبول نميكنند .\r\nسپس فرمود شهاب خيال نكنى منظورم اين پسر عموهايم هستند ( اولاد امام\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nحسن ) . شهاب گفت : گواهى مىدهم كه منظورش همانها بود .\r\nدر رجال نجاشى ص 138 - مينويسد حضرت صادق عليه السّلام بسماعة بن مهران گفت : اگر برگردى به شهر خود ديگر پيش ما نخواهى آمد . سماعة در همان جا ماند در همان سال از دنيا رفت .\r\nكافى ج 8 ص 212 - مفضل بن مزيد گفت : به حضرت صادق عليه السّلام در زمان عبد اللَّه بن على گفت اينها ( بنى عباس ) بين خودشان اختلاف افتاده .\r\nفرمود : اين حرفها را رها كن از همان محلى كه روى كار آمدند ( ابو مسلم خراسانى كه از طرف خراسان آمد ) از همان ناحيه نيز ( هلاكوخان مىآيد ) و دودمان آنها را بر مىاندازد .\r\nكافى - ج 7 ص 293 - اسماعيل بن عبد اللَّه قريشى گفت : مردى خدمت حضرت صادق عرض كرد :\r\nيا ابن رسول اللَّه من در خواب ديدم مثل اينكه در خارج كوفه در يك محلى يك شبح از چوب يا يك آدم چوبى روى اسب چوبى نشسته و شمشيرش ميدرخشد من در خواب از ديدن او در ترس و لرز شدم .\r\nامام عليه السّلام فرمود : تو مردى هستى كه ميخواهى يكنفر را در امور زندگى فريب دهى . از خدائى كه ترا آفريده و بعد ميميراند ميترسى .\r\nآن مرد گفت : واقعا خدا به شما دانش داده و از سرچشمهء واقعى علم استفاده مينمائى . من جريان اين تعبيرى كه فرمودى بگويم :\r\nيكى از همسايگانم پيش من آمد و باغ خود را براى فروش به من عرضه داشت . من تصميم گرفتم كه با قيمت خيلى كم آن باغ را بخرم چون كس ديگرى خريدار نداشت .\r\nامام عليه السّلام فرمود : همسايه تو دوست ما است و از دشمن ما بيزارى ميجويد عرض كردم : آرى . بفرمائيد اگر ناصبى و دشمن شما بود صحيح بود من او را بفريبم ؟\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n( فقال ادّ الامانة لمن ائتمنك و اراد منك النصيحة و لو الى قاتل الحسين عليه السّلام )\r\nامانت را از هر كس گرفته‌اى اگر چه قاتل حضرت حسين باشد به او رد كن و همچنين هر كس اميد خيرخواهى از تو دارد به او خيانت نكن .\r\nبرسى در مشارق الانوار از محمّد بن سنان نقل كرده كه مردى در خراسان خدمت حضرت صادق رسيده چند كيسه مهر شده كه روى آن اسم صاحبش نوشته شده بود آورد .\r\nامام صادق عليه السّلام نام صاحبان كيسه‌ها را يكايك ميبرد و ميفرمود : كيسه فلانى را بده كه در آن فلان مبلغ پول است .\r\nفرمود : كيسهء پول آن زنى كه از مزد رشتن نخ پولى تهيه كرده بود كجا است بده ما آن را پذيرفتيم .\r\nبعد فرمود : كو آن كيسهء آبى رنگ كه هزار درهم داشت . آن كيسه را در بين راه گم كرده بود خجالت كشيد . عرضكرد آقا من آن كيسه را بين راه گم كردم .\r\nفرمود : اگر ببينى مىشناسى ؟ عرضكردم بلى .\r\nفرمود : غلام آن كيسهء آبى رنگ را بياور . همين كه ديد آن را شناخت .\r\nفرمود : ما احتياج پيدا كرديم قبل از اينكه تو بيائى آن را برداشتيم .\r\nگفت : آقا تقاضا دارم رسيد پولهائى كه تقديم كردم بدهيد تا براى صاحبانش ببرم .\r\nفرمود : وقتى تو در بين راه بودى جواب را نوشتيم .\r\nروايت شده كه منصور دوانيقى روزى حضرت صادق را خواست با ايشان سوار شد و بخارج شهر رفتند روى يك بلندى با هم نشستند مردى آمد و خواست از منصور تقاضاى كمك بكند ولى منصرف شد از حضرت صادق درخواست نمود .\r\nامام عليه السّلام از همان ريگها سه مرتبه دست خود را پر نموده به او دادند فرمودند بگير ولى ارزان نفروش .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nيكى از مأمورين منصور گفت : از پادشاه درخواست نكردى از مرد فقيرى كه چيزى ندارد درخواست كردى .\r\nآن مرد در حالى كه از خجالت بواسطه ريگهائى كه به او داده بودند عرق كرده بود گفت من از كسى تقاضا كردم كه مطمئن هستم كريم و بخشنده است .\r\nريگها را به خانه آورد زنش پرسيد اينها را كه داد ؟ گفت حضرت صادق . پرسيد چه فرمود ؟ گفت : فرمود ارزان نفروش . گفت : او مردى راستگو است مقدار كمى از اين ريگها را ببر پيش خبره و اشخاص مطلع بوى ثروت و بىنيازى استشمام ميكنم .\r\nمختصرى از آنها را برد پيش يكنفر يهودى از او به ده هزار درهم خريد گفت بقيه را هم به همين قيمت از تو ميخرم .\r\nكافى - ج 1 ص 393 - مسمع كردين گفت : من در شبانه روز يك مرتبه بيشتر غذا نميخورم . وقتى خدمت حضرت صادق ميرسيدم كه سفره غذا برچيده شده بود تا شايد غذا نخورم ولى وقتى وارد مىشدم دستور ميداد سفره بياندازند غذا ميخوردم و ناراحت نمىشدم اما اگر جاى ديگر غذا ميخوردم ناراحت ميشدم و از نفخ ، شب خوابم نميبرد .\r\nاين جريان را به آن جناب عرض كردم كه هر وقت در خدمت شما غذا ميخورم مرا ناراحت نميكند .\r\nفرمود : تو غذاى خانواده‌اى صالح را ميخورى كه ملائكه روى فرشهايشان به آنها دست ميدهند و مصافحه ميكنند .\r\nعرضكردم : آقا ملائكه براى شما آشكار مىشوند ؟ دست بر روى يكى از بچه‌هاى خود گذاشته فرمود آنها بفرزندان ما از خودمان مهربانترند .\r\nدر كتاب عيون المغرب كه منسوب به سيد مرتضى است مينويسد : كه داود رقى گفت : خدمت حضرت صادق بوديم صحبت از فضائل انبياء شد . امام در جواب ما فرمود :\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nخداوند پيامبرى نيافريده كه از حضرت محمّد با فضيلت‌تر باشد در اين موقع انگشتر از انگشت بيرون آورده روى زمين نهاد و سخنى گفت .\r\nناگهان زمين بقدرت خدا شكافته شد و درياى بيكرانى در مقابل خود ديديم وسط دريا كشتى سبز رنگى از زبرجد سبز كه در وسط آن قبه‌اى از درّ سفيد بود . اطراف آن قبه نوشته شده بود : لا إله الا اللَّه محمّد رسول اللَّه على امير المؤمنين مژده بده قائم را كه با دشمنان پيكار مىكند و مؤمنين را نجات ميبخشد و خداوند او را بوسيلهء ملائكه‌اى كه بتعداد ستارگان آسمانند مدد خواهد نمود .\r\nدر اين موقع حضرت صادق چند كلمه بر زبان جارى كرد آب دريا بالا آمد و كشتى بلند شد فرمود : داخل شويد وارد آن قبه‌اى كه در كشتى بود شديم در آنجا چهار تخت مرصع از جواهر بود آن جناب روى يكى از تختها نشست مرا روى تخت ديگرى نشاند و موسى و اسماعيل را نيز هر كدام روى يك تخت نشاند .\r\nبعد فرمود : كشتى ! حركت كن . بقدرت خدا در اين درياى ژرف راه افتاد بين كوههاى درّ و ياقوت . امام دست دراز كرد مقدارى درّ و ياقوت برداشته فرمود : داود اگر علاقه به دنيا دارى هر چه مايلى از اينها بردار .\r\nعرضكردم : آقا احتياجى به دنيا ندارم آنها را ميان دريا ريخت دست درون دريا برد مشك و عنبر بيرون آورد خود بوئيد به من نيز داد بوئيدم همچنين بموسى و اسماعيل دو فرزندش بعد ريخت ميان دريا .\r\nكشتى رفت تا رسيد بجزيره‌اى ميان دريا قصرهائى از درّ سفيد كه با سندس و استبرق فرش شده بود و پرده‌هائى ارغوانى داشت ديده مىشد ملائكه اطراف قصرها را گرفته بودند همين كه چشم آنها بما افتاد پيش آمده اظهار ارادت و اطاعت و دوستى نسبت به امام نمودند .\r\nعرضكردم آقا اين قصرها متعلق بكيست ؟ فرمود : متعلق است به ائمه از اولاد پيامبر هر يك از امامان از دنيا برود مىآيد در اين محل تا روز قيامت كه خدا در قرآن ذكر نموده .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nفرمود : بيائيد برويم بامير المؤمنين سلام كنيم . حركت كرديم بر در يكى از آن قصرهاى آراسته كه از همه بهتر و عاليتر بود رسيديم و بر امير المؤمنين كه در آنجا نشسته بود سلام كرديم بعد به طرف قصر ديگر رفت ما هم رفتيم سلام كرد بر امام حسن ما نيز سلام كرديم سپس بر حسين بن على عليه السّلام بعد حضرت باقر هر كدام در قصرى آراسته بودند رفت به طرف كاخى در جزيره ما نيز با او رفتيم در ميان آن كاخ قبه‌اى بزرگ بود از درّ سفيد كه با انواع فرشها و پرده‌ها زينت شده بود و در آن تختى از طلا قرار داشت كه مرصع بانواع جواهر بود .\r\nعرض كردم : آقا اين قبه متعلق به كيست ؟ فرمود : متعلق بقائم آل محمّد است صاحب الزمان عليه السّلام در اين موقع با دست اشاره‌اى كرد ناگاه ديديم در مدينه روى زمين در منزل حضرت صادق هستيم با انگشتر خود روى زمين كشيد هيچ شكاف و رخنه‌اى در زمين ديده نمىشد .\r\nدر مزار كبير محمّد بن مشهدى مينويسد كه سفيان ثورى گفت : شنيدم حضرت صادق در عرفات چنين دعا ميكرد :\r\nاللهم اجعل هذه خطواتى التى خطوتها في طاعتك كفارة لما خطوتها في معصيتك .\r\nدعاى خود را ادامه داد تا اينجا كه خدايا من ميهمان توام پذيرائى مرا بهشت قرار ده و مرا انگور و خرما روزى فرما .\r\nسفيان گفت : به خدا قسم تصميم گرفتم بروم خرما و موز بخرم بجاى انگور و خرماى تازه بياورم ناگاه ديدم دو سبد پر از خرماى تازه و انگور مقابلش فرود آمد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nباب ششم آنچه بين امام عليه السّلام و منصور و فرمانداران ستمگر او اتفاق افتاد\r\nامالى شيخ طوسى ص 61 - ابا بصير گفت : حضرت صادق عليه السّلام ميفرمود :\r\nاز خدا بپرهيزيد و مطيع پيشوايان و ائمه خود باشيد هر چه آنها گفتند بگوئيد و از هر چه سكوت كردند سكوت كنيد شما در موقع حكومت و اقتدار اشخاصى هستيد كه خداوند در باره آنها چنين فرموده :  وَ إِن كان مَكْرُهُم لِتَزُول مِنْه الْجِبال  « 1 »  منظورش سلطنت بنى عباس بود .\r\nاز خدا بپرهيزيد شما اكنون در زمان صلح و آرامش قرار گرفته‌ايد باعث انگيزش آشوب و ستمگرى آنها نشويد . در ميان جمعيت ايشان نماز بخوانيد و و تشييع جنازه آنها را بكنيد و امانت آنها را رد كنيد .\r\nعيون اخبار الرضا - حسن بن فضل از حضرت رضا عليه السّلام نقل كرد كه فرمود :\r\nمنصور حضرت صادق عليه السّلام را احضار نمود براى كشتن شمشير و پوست تخت و جلاد آماده شد بربيع گفت : هر وقت من با او صحبت كردم و يك دستم را روى ديگرى زدم تو گردنش را بزن . اما همين كه جعفر بن محمّد وارد شد و چشم منصور به او افتاد از جاى خود حركت كرد گفت : مرحبا خوش آمدى مزاحم شما نشدم مگر براى اينكه قرضتان را پرداخت كنم و مشكلات شما را بر طرف نمايم .\r\nبعد سؤال خوشمزه‌اى مربوط بخانواده آن جناب نمود و گفت : خدا قرض شما را پرداخت نمود و حاجتتان برآورده شد و جايزهء شما پرداخت گرديد .\r\nدر اين موقع رو بجانب ربيع نموده گفت : فورى بايد جعفر بن محمّد عليه السّلام پيش خانواده خود برگردد .\r\n\r\n","description":"","footnote":" ( 1 ) سوره ابراهيم آيه 46 : از كيد و مكر آنها كوه درهم پاشيده مىشود . ","page_name":" 136 ","page_number":136},
  {"content":"\r\n\r\nربيع گفت : وقتى امام صادق بيرون آمد گفتم : آقا شمشير و پوست تخت مرا براى شما گسترده بودند ، وقتى آمديد لبهايتان حركت ميكرد چه دعائى خوانديد ؟\r\nفرمود : بلى من وقتى در چهره‌اش تصميم بدى را مشاهده كردم اين دعا را خواندم :\r\n« حسبى الرب من المربوبين و حسبى الخالق من المخلوقين و حسبى الرازق من المرزوقين و حسبى اللَّه رب العالمين حسبى من هو حسبى ، حسبى من لم يزل حسبى .  حَسْبِيَ اللَّه لا إِله إِلَّا هُوَ عَلَيْه تَوَكَّلْت وَ هُوَ رَب الْعَرْش الْعَظِيم  »\r\nامالى شيخ طوسى ص 306 - عبد الوهاب پسر محمّد بن ابراهيم از پدر خود نقل كرد كه گفت :\r\nمنصور از پى حضرت صادق فرستاد و دستور داد پهلوى خودش فرشى گستردند امام را در آنجا نشانيد . بعد صدا زد فورى محمّد را بگوئيد بيايد مهدى را صدا بزنيد . پشت سر هم آنها را ميخواست . جواب ميدادند اكنون خواهد آمد مشغول بخوردادن و عطرزدن است .\r\nچيزى نگذشت كه مهدى وارد شد بوى عطر از او ساطع بود .\r\nمنصور رو بجانب حضرت صادق عليه السّلام نموده گفت : حديثى به من در بارهء صله رحم فرموده‌اند مايلم آن را تكرار كنيد تا مهدى بشنود .\r\nفرمود : پدرم از پدر خود از جدش از حضرت على نقل كرد كه پيامبر اكرم فرمود : شخصى كه سه سال از عمرش باقى مانده صله رحم مىكند خداوند سى سال عمر او را افزايش ميدهد و قطع رحم مينمايد از عمرش سى سال باقيمانده به سه سال مىرساند . آنگاه اين آيه را تلاوت نمود :\r\n يَمْحُوا اللَّه ما يَشاءُ وَ يُثْبِت وَ عِنْدَه‌ام الْكِتاب  « 1 » \r\n\r\n","description":"","footnote":" ( 1 ) رعد آيه 39 : هر چه را خدا بخواهد از بين ميبرد و هر چه را بخواهد ثابت نگه ميدارد و نزد اوست ام الكتاب . ","page_name":" 137 ","page_number":137},
  {"content":"\r\n\r\nگفت : حديث خوبى است ولى منظورم اين نبود .\r\nفرمود : پدرم از پدر خود از جدش از حضرت على نقل كرد كه پيامبر اكرم فرمود : كه صلهء رحم باعث آبادى مملكت و افزايش عمر مىشود گرچه اهل آن زمان مردمان خوبى نباشند .\r\nگفت : اين نيز حديث خوبى است ولى آنچه ميخواستم نيست .\r\nفرمود : پدرم از پدر خود از جدش از حضرت على نقل كرد كه پيغمبر فرمود :\r\nصله رحم باعث آسانى حساب روز قيامت مىشود و از مردن بد جلوگيرى مىكند .\r\nمنصور گفت : آرى . همين بود .\r\nامالى شيخ طوسى - ص 294 - ربيع دربان مخصوص منصور گفت : روزى منصور مرا خواست گفت : جعفر بن محمّد را حاضر كن به خدا قسم او را خواهم كشت از پى ايشان فرستادم وقتى آمد . عرضكردم يا ابن رسول اللَّه اگر وصيتى دارى بكن .\r\nفرمود : تو اجازه بگير برايم . پيش منصور رفتم و اطلاع دادم كه جعفر بن محمّد حاضر است . گفت او را داخل كن .\r\nهمين كه چشم حضرت صادق بمنصور افتاد ديدم لبهايش بكلماتى حركت كرد اما من نفهميدم چه بود پيش رفت تا سلام كرد بمنصور ، از جاى حركت نمود او را در بغل گرفت و در پهلوى خود نشانيد . گفت : هر حاجت دارى بگو . جعفر ابن محمّد عليه السّلام نامه‌هائى كه اشخاص داده بودند پيش منصور گذاشت و در بارهء گروه ديگرى نيز درخواستهائى كرد تمام آنها را منصور برآورده گفت : احتياجات خود را بگو . فرمود : مرا پيوسته احضار نكن كه بيايم پيش تو .\r\nمنصور گفت : چاره‌اى نيست تو ميگوئى من از غيب خبر مىدهم ! فرمود : چه كسى به تو چنين گزارشى داده ؟ منصور اشاره به پير مردى كرد كه روبرويش نشسته بود .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nحضرت صادق فرمود : تو از من شنيدى كه چنين چيزى گفتم ؟\r\nپير مرد گفت : بلى . امام رو بمنصور كرده فرمود : قسم مىخورد .\r\nمنصور گفت : قسم بخور . همين كه پير مرد شروع به قسم خوردن كرد حضرت صادق فرمود : مرا پدرم از پدر خود از جدش از امير المؤمنين حديث كرد كه وقتى بنده‌اى قسم دروغ مىخورد و در ضمن قسم خدا را ستايش و تقديس مينمايد خداوند از كيفر كردن او در دنيا صرف نظر مىكند بواسطه تقديسى كه در آن قسم نموده .\r\nاگر ممكن است من خودم او را قسم بدهم . منصور گفت اختيار با شما است .\r\nامام فرمود : بگو از نيرو و قدرت پروردگار بيزارم و متكى به نيرو و قدر خويشم اگر اين حرف را از تو شنيده باشم .\r\nپيرمرد زبانش بند آمد و از قسم خوددارى كرد .\r\nمنصور گرزى كه در دست داشت بلند نموده گفت : به خدا قسم اگر سوگند نخورى با همين گرز ترا از بين ميبرم .\r\nپير مرد قسم ياد كرد هنوز سوگندش تمام نشده بود كه زبانش بيرون افتاد مانند زبان سگ در دم جان داد . جعفر بن محمّد از جاى حركت نمود . ربيع گفت منصور به من گفت واى بر تو مبادا اين جريان را به كسى بگوئى كه مردم فريفتهء او ميشوند .\r\nحضرت صادق را قسم دادم كه يا ابن رسول اللَّه منصور تصميم بدى داشت چشم شما كه به او افتاد و او شما را ديد تمام آن تصميم‌ها از بين رفت . فرمود ربيع من ديشب پيامبر صلّى اللَّه عليه و آله را در خواب ديدم به من فرمود جعفر ميترسى از منصور عرضكردم بلى يا رسول اللَّه فرمود وقتى چشمت به او افتاد بگو :\r\nبسم اللَّه استفتح و بسم اللَّه استنجح و بمحمد اتوجه اللهم ذلل لى صعوبة امرى و كل صعوبة و سهّل لى حزونة امرى و كل حزونة و اكفنى مؤنة امرى و كل مؤنة .\r\nامالى شيخ طوسى - عبد اللَّه بن سليمان تميمى گفت پس از كشته شدن محمّد و ابراهيم فرزندان عبد اللَّه بن حسن منصور فرماندارى بمدينه بنام شيبة بن عفان فرستاد روز\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nجمعه اول فرمانداريش به مسجد پيامبر رفت و بر فراز منبر شد و حمد و ستايش خدا را كرد سپس گفت على بن ابى طالب اختلاف بين مردم انداخت و با مؤمنين بجنگ پرداخت خواست خلافت را بگيرد صاحبان خلافت مانع او شدند خدا نيز اين مقام را بر او حرام نمود ، با عقده خلافت از دنيا رفت اين فرزندانش در فتنه انگيزى از او پيروى ميكنند و ادعاى مقامى كه شايسته آن نيستند مىنمايند ، هر كدام در يك گوشه زمين در خون آغشته شده كشته ميشوند .\r\nاين سخن بر مردم گران آمد ولى هيچ كدام نتوانستند حرفى بزنند مردى از جاى حركت كرد كه لباسى همدانى و گرم در تن داشت .\r\nگفت ما نيز خدا را ستايش نموده درود بر پيامبر خاتم و جميع انبياء و مرسلين ميفرستيم آنچه نسبت خوب بما دادى شايسته آن هستيم ولى نسبت‌هاى ناروا شايستهء تو و كسى است كه ترا به اين منصب گمارده است . متوجه باش درست دقت كن تو كه بر مركب ديگرى سوارشده‌اى و نان ديگرى را ميخورى سر افكنده و شرمسارى شايسته تو است .\r\nآنگاه رو بمردم كرده گفت ميدانيد سبك ترين اعمال در ترازوى قيامت مربوط بچه شخصى است و چه كسى از همه بيشتر زيان مىكند . كسى كه آخرت خود را بدنياى ديگرى بفروشد . آن شخص همين مرد فاسق است ، مردم چيزى نگفتند . فرماندار از مسجد خارج شد و هيچ پاسخى نداد .\r\nپرسيدم اين مرد كه بود گفتند جعفر بن محمّد بن على بن حسين بن على بن ابى طالب صلوات اللَّه عليهم .\r\nصدوق در كتاب صفات شيعه از منصور دوانيقى در حيره نقل كرد كه در ايام حكومت سفاح به حضرت صادق عرضكرد . چرا شيعيان شما هر چه دارند در يك مجلس اظهار ميكنند بطورى كه كاملا شناخته ميشوند داراى چه مذهب هستند .\r\nفرمود اين بواسطه حلاوت و شيرينى ايمان است كه در سينه‌هاى آنها است نميتوانند آشكار نكنند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nعلل الشرائع ص 496 - از ربيع دربان مخصوص منصور نقل مىكند كه روزى مگسى روى صورت منصور نشست او را زد باز آمد براى مرتبه دوم زد باز آمد به حضرت صادق گفت خداوند چرا مگس را آفريده فرمود تا ستمگران را خوار كند .\r\nعلل الشرائع - حضرت صادق فرمود پيش زياد بن عبيد اللَّه و گروهى از خويشاوندان خود بودم . زياد گفت فرزندان على و فاطمه ! شما چه امتيازى بر ساير مردم داريد ؟ كسى جواب نداد .\r\nمن گفتم يكى از امتيازات ما اينست كه علاقه نداريم نسبت به هيچ خانواده‌اى در دنيا غير خانواده خود داده شويم . هيچ كس نيز در دنيا نيست مگر اينكه آرزو دارد از ما خانواده باشد جز آن كس كه كافر است . سپس فرمود اين حديث را روايت كنيد و به ديگران برسانيد .\r\nامالى صدوق ص 611 - ربيع وزير دربار منصور گفت : منصور از پى حضرت صادق فرستاد تا او را بياورند چون در باره‌اش چيزهائى شنيده بود همين كه بدر خانه منصور رسيد دربان گفت شما را به خدا ميسپارم از ستم اين مرد ستمگر خيلى از دست شما خشمگين بود .\r\nفرمود خداوند به من سپرى محكم داده كه مرا از او حفظ مىكند تو نيز مرا كمك خواهى كرد ان شاء اللَّه . اكنون برايم اجازه بگير .\r\nدربان اجازه گرفت همين كه وارد شد سلام كرد منصور جواب داده گفت جعفر تو ميدانى پيغمبر اكرم بپدرت على بن ابى طالب فرمود اگر گروهى از امتم اعتقادى كه مسيحيان در باره حضرت مسيح ( خدائى ) دارند پيدا نميكردند در باره‌ات سخنى ميگفتم كه از هر جا رد شوى مردم خاك پايت را براى شفا بردارند .\r\nعلى عليه السّلام خود فرمود دو دسته در راه من هلاك ميشوند با اينكه مرا تقصيرى نيست . يكى دوستى كه از حد تجاوز نمايد و دشمنى كه زياد با من دشمنى ورزد .\r\nگفت اين سخن را فرموده است از آن جهت كه پوزش بخواهد و بفهماند كه راضى نيست به آنچه دوست متجاوز از حدّ و دشمن زياده رو ميگويند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبجان خود سوگند ياد ميكنم كه اگر عيسى ساكت ميماند در مقابل گفتار نصارى خدا او را عذاب ميكرد . تو نيز ميدانى مردم چه اعتقاد خرافى در باره‌ات دارند اينكه چيزى نميگوئى و راضى هستى باعث خشم خدا خواهد شد بىسر و پاهاى حجاز و مردم نادان ياوه‌سرا ترا دانشمند روزگار و ناموس دهر و حجت خدا و نماينده او و مخزن اسرار الهى و ميزان دادگرى او و چراغ هدايت خدا براى نجات مردم از گرداب تاريكىها ميدانند ميگويند خدا عمل كسى را كه آشنا بمقام تو نيست قبول نمىكند و برايش در قيامت ارزشى قائل نيست . برايت مقامى قائلند كه ندارى و چيزى ميگويند كه در تو نيست . راست و واقع را بگو اول كسى كه زبان به حق گشود جدت بود و اول كسى كه او را تصديق نمود پدرت على بود تو بايد از آنها پيروى كنى و به راه ايشان به روى .\r\nحضرت صادق فرمود من شاخه‌اى از درخت بارور نبوت و چراغى از چراغهاى خاندان رسالت هستم دست پرورده ملائكه و پروريده آغوش پاك مردان و يكى از چراغهاى آويخته در شبستان نور و برگزيده‌اى از يادگار پايدار پيمبران تا روز قيامت هستم .\r\nمنصور نگاهى بحاضرين نموده گفت اين شخص مرا حواله بدريائى خروشان داد كه كرانه آن نمودار نيست و ژرفاى آن ديده نميشود دانشمندان در تفسير گفتار او حيرانند و شناوران در ژرفاى پندارش غرقند بطورى كه با تمام شناورى راه به جائى نمىبرند .\r\nاين همان عقده‌اى است كه گلوگير خلفا بوده . نه ميتوان او را تبعيد نمود و نه او را كشت اگر نه اين بود كه ما هر دو از يك نژاد برجسته و شاخه بلند و ميوه شيرين هستيم كه در عالم ذر ممتاز و در كتاب‌هاى آسمانى بقدس و تقوا ياد شده در باره‌اش تصميمى بسيار ناپسند ميگرفتم چون خيلى شنيده‌ام بر ما عيبجوئى مىكند و زبان در طعن ما گشاده .\r\nحضرت صادق عليه السّلام فرمود در باره خويشاوند و بستگان خود كه شايسته رعايت\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nهستند قبول نكن سخن كسى را كه خداوند بهشت را بر او حرام نموده و اهل آتش است زيرا سخن چين گواه بهتان و همكار شيطان است در اختلاف بين مردم .\r\nخداوند ميفرمايد  يا أَيُّهَا الَّذِين آمَنُوا إِن جاءَكُم فاسِق بِنَبَإٍ فَتَبَيَّنُوا أَن تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُم نادِمِين  « 1 »  .\r\nما كمك و پشتيبان شما هستيم و پايه‌هاى استوار سلطنت توايم تا وقتى كه امر بمعروف و نيكى را پيشه كرده و احكام قرآن را اجرا نمائى و دماغ شيطان را با اطاعت خدا به خاك بمالى . با اينكه تو خود ميدانى و كاملا اطلاع دارى و بآداب شريعت واردى كه بايد پيوند خويشاوندى را با كسى كه قطع نموده وصل نمائى و عطا كنى به كسى كه ترا محروم نموده و بگذرى از كسى كه به تو ستم كرده ارتباط با خويشاوندى كه وظيفه خود را انجام داده صله رحم نيست صله رحم در مورد كسى است كه قطع نموده تو وصل نمائى . پس صله رحم كن خداوند عمرت را ميافزايد و حساب تو را در روز قيامت تخفيف ميدهد .\r\nمنصور گفت از تو صرف نظر كردم و چون راست گوئى از تو گذشتم اكنون حديثى برايم از خود بگو تا پند گيرم و مرا از كارهاى زشت باز دارد .\r\nامام صادق عليه السّلام فرمود : شكيبائى را از دست مده كه پايه علم است وقتى قدرت پيدا كردى خوددار باش زيرا پس از قدرت هر كه را كيفر كنى مثل اينست كه انتقام گرفته يا كينه ديرين را تلافى نموده‌اى يا ميخواهى دم از قدرت و شوكت تو بزنند .\r\nبايد توجه داشته باشى كه بر فرض اگر كسى را كه مستوجب عقوبت است كيفر كنى نهايت تعريفى كه از تو ميكنند ميگويند عادل است در صورتى كه با گذشت از كيفر خطاكار او را شرمنده كرده‌اى و وادار بسپاسگزارى خود نموده‌اى اين بهتر است از آنكه بر عدالتت دم فرو بندند و صبر كنند .\r\n\r\n","description":"","footnote":" ( 1 ) سوره حجرات آيه 35 : اى مؤمنين اگر فاسقى براى شما خبر آورد تحقيق كنيد مبادا سبب ناراحتى مردم شويد از روى بىاطلاعى بعد پشيمان گرديد . ","page_name":" 143 ","page_number":143},
  {"content":"\r\n\r\nمنصور گفت واقعا نصيحت نيكوئى نمودى مختصر و پر فايده بود مايلم حديثى در باره فضيلت جدت على بن ابى طالب بگوئى كه در دسترس عموم نباشد و همه اطلاع نداشته باشند .\r\nفرمود : پيغمبر اكرم فرموده وقتى خدايم مرا بمعراج و آسمانها برد از من پيمان گرفت كه در باره على سه كلمه را بگويم .\r\nخدايم فرمود يا محمّد . عرضكردم\r\nلبيك و سعديك\r\n. فرمود على پيشواى پرهيزگاران و رهبر سفيد چهرگان و امير مؤمنان است او را به اين مقامها مژده بده .\r\nپيغمبر صلّى اللَّه عليه و آله مژده اين مقامها را بعلى عليه السّلام داد . به سجده افتاد و خدا را شكر كرد . سپس سر برداشته گفت يا رسول اللَّه آيا شايسته آن مقام شده‌ام كه در معراج از من ياد شود ؟ فرمود بلى خدا مقام ترا ميداند نام و ياد تو در پيشگاه پروردگار هست .\r\nمنصور گفت واقعا اين لطف خدا است كه بهر كس خواست ميدهد .\r\nاختصاص - على بن ميسر گفت وقتى حضرت صادق پيش منصور آمد . منصور يكى از غلامانش را مأمور كرد كه هر وقت امام صادق وارد شد گردنش را بزند .\r\nامام وقتى وارد شد و چشمش بمنصور افتاد با خود ذكرى گفت كه كسى نفهميد قسمت آخر را بلند خواند\r\n« يا من يكفى خلقه كلهم و لا يكفيه احد . اكفنى شر عبد اللَّه بن على » .\r\nمنصور غلام خود را نديد غلام نيز او را نمىديد . به امام صادق عرضكرد در اين هواى گرم شما را به زحمت انداختم خوب است برگرديد . امام از آنجا خارج شده منصور بغلامش گفت چرا دستور مرا انجام ندادى ؟ گفت به خدا قسم او را نديدم يك چيزى بين من و او فاصله شد . منصور گفت اگر اين جريان را به كسى بگوئى ترا ميكشم .\r\nخرايج - ص 134 صفوان جمال گفت در حيره خدمت حضرت صادق عليه السّلام بودم كه ربيع آمده گفت امير المؤمنين شما را ميخواهد . چيزى نگذشت كه امام\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبرگشت . عرض كردم چه زود برگشتيد . فرمود سؤالى از من كرد كه راجع بخصوصيات آن از ربيع بپرس .\r\nمن با ربيع سابقه دوستى داشتم . پيش او رفتم و جريان را پرسيدم . گفت داستان عجيبى بود . گفت عربها در بيابان براى جمع آورى يك نوع قارچ بنام دنبلان كوهى جستجو مىكردند . موجود عجيبى يافتند كه روى زمين افتاده بود .\r\nپيش من آوردند . من براى خليفه بردم . همين كه چشمش به آن افتاد گفت : آن را فورى ببر و جعفر بن محمّد را صدا بزن .\r\nمن از پى جعفر بن محمّد عليه السّلام رفتم وقتى آمد پرسيد در آسمان چيست ؟ فرمود :\r\nتوده تراكمى از هوا . پرسيد آيا در هوا موجودى هست ؟ فرمود آرى . پرسيد ساكنين هوا چه نوع موجودى هستند ؟\r\nفرمود موجوداتى كه بدنشان مانند ماهى و سر آنها چون پرندگان تاجى مانند خروس و آويزى نيز زير گلو چون خروس دارند مانند پرندگان داراى بالند از رنگهاى مختلف ، سفيدتر از نقره جلا داده شده .\r\nخليفه گفت : طشت را بياوريد . طشت را كه آوردم همان اوصافى كه بيان كرد در آن موجود جمع بود .\r\nچشم امام كه به آن افتاد فرمود : اين همان موجودى است كه ساكن هوا است . اجازهء بازگشت بايشان داد .\r\nوقتى خارج شد گفت : ربيع اين شخصى كه وجودش عقده‌اى است در گلوى من و ناراحتم نموده از دانشمندترين مردم است .\r\nخرايج - ص 234 - هارون پسر خارجه گفت : يكى از شيعيان ، زن خود را در يك جلسه سه طلاقه كرد . از دوستان خود راجع به اين طلاق پرسيد گفتند درست نيست و چنين طلاقى قابل اعتنا نيست .\r\nزنش گفت : من راضى نمىشوم مگر اينكه از حضرت صادق عليه السّلام سؤال كنى در آن زمان امام صادق عليه السّلام در حيره بود . هنگام حكومت ابو العباس سفاح .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nگفت : من براى ملاقات امام بحيره رفتم ولى برايم مقدور نشد چون خليفه دستور داده بود كسى با ايشان ملاقات نكند .\r\nمن در انديشه بودم كه چه حيله به كار برم براى ملاقات امام . ناگاه ديدم مردى دهاتى كه جبه‌ى پشمى داشت خيار ميفروشد .\r\nگفتم . تمام خيارهايت چند ؟ گفت : يكدرهم . يك درهم به او دادم و خيارهايش را گرفتم . گفتم : همين جبه را چند دقيقه‌اى در اختيار من بگذار . جبه را از او گرفته پوشيدم صدا زدم خيار خيار آى خيار بدين وسيله نزديك امام رفتم .\r\nناگاه غلامى صدا زد خيارى ! به او نزديك شدم . همين كه خدمت امام رسيدم فرمود : خوب حيله‌اى به كار بردى حالا بگو ببينم چه كار دارى ؟\r\nعرضكردم : زنم را در يك جلسه سه طلاقه كردم از دوستان پرسيدم گفتند اشكالى ندارد ولى زنم راضى نشد مگر اينكه از شما بپرسم .\r\nفرمود : برگرد پيش خانواده‌ات هيچ اشكالى برايت ندارد .\r\nخرايج - حضرت رضا روايت كرد از پدر عزيزش كه مردى خدمت حضرت صادق آمده عرضكرد : آقا خود را نجات بخش كه فلانى از شما سعايت كرد پيش منصور ميگفت : شما از مردم براى خود بيعت ميگيرى تا قيام كنى .\r\nامام عليه السّلام لبخندى زده فرمود : بنده‌ى خدا نترس گاهى بخواست خدا فضيلت و شخصيتى كه مخفى است و كسى اطلاع ندارد حسودى پيدا مىشود و با حسادت خود سبب آشكار شدن آن فضيلت ميگردد .\r\nاكنون همين جا بنشين تا بدنبال من بيايند با من خواهى آمد تا از قدرت خدا چيزى را مشاهده كنى كه لازم است هر مؤمنى ببيند .\r\nبالاخره از پى آن جناب آمده گفتند : امير المؤمنين شما را خواسته است امام صادق پيش منصور رفت . منصور بسيار خشمگين و ناراحت بود گفت : تو براى خودت بيعت ميگيرى از مسلمانان ميخواهى اختلاف بياندازى و مردم را بكشتن بدهى .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nامام عليه السّلام فرمود : كارى نكرده‌ام . منصور گفت : اكنون فلان كس شاهد است كه تو اين كار را كرده‌اى . فرمود : دروغ ميگويد .\r\nمنصور گفت : من او را قسم مىدهم اگر قسم خورد از دست تو راحت خواهم شد .\r\nفرمود : اگر دروغى قسم بخورد مرتكب گناه بزرگى شده .\r\nبدربان خود دستور داد كه او را سوگند بدهد نسبت بجريانى كه از حضرت صادق نقل نموده .\r\nدربان با شدت به او گفت : بگو بخدائى كه يكتا و بىهمتا است چنين و چنان شده .\r\nامام صادق عليه السّلام فرمود : اين طور قسم نده من او را قسمى خواهم داد كه پدرم از جدم پيامبر نقل فرموده كه هر كس چنين قسمى بخورد گرفتار گناه آن خواهد شد .\r\nگفت : پس خودت قسم بده .\r\nحضرت صادق عليه السّلام به آن مرد فرمود : بگو اگر دروغ بگويم در بارهء تو از قدرت و نيروى خدا بيزار باشم و متكى بقدرت و نيروى خود شوم .\r\nآن مرد قسم را خورد . امام صادق گفت : خدايا اگر دروغ ميگويد او را بكش . هنوز سخن امام تمام نشده بود كه روى زمين افتاد و مرد .\r\nمنصور رو به امام عليه السّلام نموده پرسيد چه حاجت دارى ؟ فرمود : هيچ حاجتى ندارم جز اينكه زودتر مرا به خانواده‌ام برسانى كه خيلى نگران بودند .\r\nمنصور گفت : اختيار دست خود شما است . با احترام از پيش منصور بيرون آمد . منصور بسيار در شگفت بود از كار آن جناب .\r\nبعضى گفتند : اين مرد سكته كرده او را تماشا ميكردند وقتى داخل تابوت گذاشتند مردم دو دسته شدند بعضى ميگفتند : آدم خوبى بود . گروهى نيز او را سرزنش ميكردند ناگاه داخل تابوت نشست و كفن از صورت خود برداشته گفت :\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمردم من بملاقات خدايم رفتم مرا لعنت كرد و بر من خشم گرفت و سخت در شراره آتش قرارم داد بواسطه كارى كه نسبت به حضرت صادق كردم . از خدا بترسيد مبادا خود را مثل من هلاك كنيد .\r\nباز كفن به صورتش برگشت و به حالت قبلى مرد . ديدند حركت و جنبشى ندارد او را دفن كردند .\r\nكتاب طب الائمه - حضرت رضا عليه السّلام از حضرت موسى بن جعفر نقل كرد كه چون منصور تصميم كشتن حضرت صادق را گرفت دستور داد فرماندار مدينه ايشان را بفرستد . او بدستور عمل كرد ولى منصور آنقدر كه عجله در كشتن امام داشت خيال ميكرد دير فرستاده بالاخره امام صادق عليه السّلام وارد شد منصور از ديدن آن جناب لبخندى زده احترام كرد و ايشان را پهلوى خود نشاند .\r\nگفت : يا ابن رسول اللَّه به خدا قسم وقتى دنبال شما فرستادم تصميم كشتن شما را داشتم همين كه چشمم به شما افتاد چنان شيفتهء شما شدم كه اكنون خيال نميكنم هيچ يك از خانواده‌ام نزد من محبوب‌تر از شما باشد . ولى اين حرفها چيست كه مىشنوم از ما بدگوئى مىكنى ؟\r\nفرمود : يا امير المؤمنين هرگز من بدگوئى شما را نكرده‌ام .\r\nمنصور خنده‌اى نموده گفت : تو خيلى راستگوترى از كسانى كه در باره‌ات سخن چينى كرده‌اند . اينك در خدمت شمايم اين هم انگشترم براى امضاء اختيار دارى هر چه مايلى براى رفع گرفتاريهاى كوچك و بزرگ خود تعيين نما .\r\nهر چه تعيين كنى رد نخواهم كرد .\r\nمنصور جايزه‌اى گران در اختيار امام گذاشت اما ايشان قبول نكرده فرمودند : وضع ما خيلى خوب و نيازى نداريم اگر ميخواهى به من كمكى بكنى بده به خويشاوندان من ، آنهائى كه بدربار تو رفت و آمد ندارند و دست از كشتن آنها بردار .\r\nگفت : قبول ميكنم صد هزار درهم داده خواهش كرد بين آنها تقسيم نمايد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nفرمود : واقعا صلهء رحم بجاى آوردى . وقتى خارج شد بزرگان قريش از پير مردها و جوانها از هر فاميل با احترام تمام آن جناب را مشايعت كردند و جاسوس منصور نيز همراه آن جناب بود .\r\nآن مرد عرض كرد آقا من كاملا متوجه شما شدم وقتى پيش منصور آمدى ديدم لبهايتان حركت مىكند دعائى مىخواندى آن دعا چه بود ؟\r\nفرمود : وقتى چشمم به او افتاد اين دعا را خواندم :\r\n« يا من لا يضام و لا يرام به تواصل الارحام صل على محمّد و آل محمّد و اكفنى شره بحولك و قوتك »\r\nبه خدا قسم جز اين چيزى نگفتم . جاسوس اين جريان را براى منصور گزارش كرد . خود منصور گفت : به خدا آن دعايش هنوز تمام نشده بود كه هر كينه‌اى در دل من بود از بين رفت .\r\nربيع گفت : من بودم وقتى امام صادق پيش منصور آمد لبهايش حركت ميكرد هر چه بيشتر مىخواند خشم منصور فرو مىنشست تا او را نزديك خود جاى داد . وقتى خارج شد من از پى آن جناب رفتم عرضكردم : آقا اين مرد تصميم بدى گرفته بود و خيلى از شما ناراحت بود وقتى وارد شدى لبهايت حركت ميكرد هر چه ميخواندى خشم او فرو مىنشست چه دعائى مىخواندى ؟\r\nفرمود : دعاى جدم حسين بن على عليه السّلام را خواندم .\r\n« يا عدتى عند شدتى و يا غوثى في كربتى احرسنى بعينك التى لا تنام و اكفنى بركنك الذى لا يرام »\r\nربيع گفت : اين دعا را حفظ كردم هر گرفتارى كه پيدا كردم همين دعا را مىخواندم بر طرف مىشد « 1 »  مناقب - ج 1 ص 224 - معتب و مصادف دو غلام حضرت صادق عليه السّلام در ضمن يك خبر گفتند : وقتى هشام بن وليد وارد مدينه شد بنى عباس پيش او بشكايت\r\n\r\n","description":"","footnote":" ( 1 ) دنباله اين خبر چون در روايت ديگرى نقل شده بود از ترجمه آن صرف نظر شد . ","page_name":" 149 ","page_number":149},
  {"content":"\r\n\r\nرفتند از حضرت صادق كه ميراث ما هر حقى را تصاحب نموده بما نميدهد .\r\nامام صادق عليه السّلام شروع بصحبت نموده از آن جمله فرمود : خداوند وقتى حضرت محمّد صلّى اللَّه عليه و آله و سلم را به پيامبرى مبعوث نمود پدر ما ابو طالب با جان و مال در راه او فدا كارى نمود در همان زمان پدر شما عباس و ابو لهب او را تكذيب نمودند و ستمكاران و شيطان صفتان عليه او تحريك ميكردند عباس فتنه انگيزيها نمود و سپاه‌هاى مجهز ترتيب داد براى سركوبى پيامبر در جنگ بدر خود او از همه جلوتر بود و در جمع آورى سپاه از همه فعاليت بيشترى مينمود خرج غذاى سپاهيان را ميداد و آتش جنگ را دامن ميزد .\r\nدر ضمن پدر شما عباس آزاد شده ما بود و به زور شمشيرها در فتح مكه اسلام آورد افتخار مهاجرت بسوى خدا و پيامبر را نيافت خداوند رابطهء دوستى و بستگى او را با ما بوسيله اين آيه قطع كرد :  وَ الَّذِين آمَنُوا وَ لَم يُهاجِرُوا ما لَكُم مِن وَلايَتِهِم مِن شَيْءٍ  « 1 »  در ضمن يكى از گفتار خود فرمود : ما هر شخصى آزاد شده ما بود ارث او بما ميرسد زيرا ما فرزند پيامبريم و مادرمان فاطمه زهرا عليها السّلام است به همين جهت ميراث او را تصاحب كرديم .\r\nمناقب شهر آشوب - ص 357 ج 3 - ربيع وزير دربار منصور گفت به حضرت صادق عليه السّلام گفتم كه منصور در مورد شما گفته است ترا خواهم كشت و يكنفر از فاميل ترا در روى زمين نخواهم گذاشت چنان مدينه را ويران كنم كه يك ديوار باقى نماند .\r\nفرمود : از حرف او نترس بگذار هر چه ميخواهد سركشى كند . همين كه امام را بين دو پرده آوردم شنيدم منصور ميگويد : زود او را وارد كنيد . حضرت صادق را وارد كردم . ديدم منصور گفت : به‌به پسر عموى عزيز و آقاى بزرگوار\r\n\r\n","description":"","footnote":" ( 1 ) انفال 73 : كسانى كه ايمان آورده‌اند ولى مهاجرت ننموده‌اند هيچ با آنها دوستى نداشته باشيد . ","page_name":" 150 ","page_number":150},
  {"content":"\r\n\r\nدست امام را گرفته پهلوى خود روى تخت نشانده كمال توجه را به او نموده گفت :\r\nميدانى چرا از پى شما فرستادم ؟ فرمود : از كجا علم غيب دارم .\r\nمنصور گفت : از پى شما فرستادم تا اين پول‌ها را بين خانواده خود تقسيم كنى . ده هزار دينار است . امام عذر خواست كه به ديگرى واگذارد او را قسم داد كه بايد خودت تقسيم كنى . بعد امام را در آغوش گرفته جايزه‌اى داد و خلعت بخشيد گفت : ربيع چند نفر مأمور را تعيين كن ايشان را بمدينه برسانند . پس از رفتن امام صادق بمنصور گفتم يا امير المؤمنين تو از دست او آنقدر خشمگين بودى كه حساب نداشت . چه شد كه خشنود شدى ؟ گفت : همين كه وارد شد اژدهاى دمانى را ديدم كه نيش خود را بيرون آورده و با زبان معمولى انسانى ميگويد :\r\nاگر سر خارى به بدن پسر پيامبر بزنى تمام گوشت بدنت را از استخوان جدا ميكنم . از او ترسيدم و آنچه ديدى انجام دادم بدين جهت بود .\r\nمناقب - ج 3 ص 358 - حسين بن محمّد گفت : على بن هبيره بر رفيد خشم گرفت . او پناه به حضرت صادق برد امام عليه السّلام فرمود برو پيش او سلام مرا برسان بگو : من غلامت رفيد را پناه داده‌ام كارى به او نداشته باش . عرضكردم مردى شامى و بدسيرت است . فرمود : برو هر چه به تو ميگويم انجام بده . گفت : در بين راه با مرد عربى برخورد كردم گفت : كجا ميروى من در صورت تو كشته شدن را آشكارا ميبينم . گفت : دستت را بده وقتى دست مرا ديد گفت : اين دست كسى است كه به زودى كشته مىشود . باز گفت : زبانت را بيرون بياور بيرون آوردم گفت : برو كه هيچ ناراحتى نخواهى ديد در زبان تو پيغامى است كه اگر بكوه‌ها برسانى مطيع تو مىشوند .\r\nرفتم همين كه وارد بر على بن هبيره شدم همان دم دستور كشتنم را داد گفتم :\r\nامير ، مرا بچنگ نياوردى من بميل خود آمدم علت آن جريانى است كه ميگويم بعد هر چه خواستى انجام ده . بحاضرين گفت : بيرون رويد وقتى رفتند گفتم :\r\nجعفر بن محمّد سلام رساند و فرمود : من غلامت رفيد را پناه دادم به او كارى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nنداشته باش . گفت ترا به خدا امام صادق عليه السّلام اين حرف را به تو زد و به من سلام رساند .\r\nمن قسم ياد كردم سه مرتبه تكرار كرد و پرسيد . بعد دستهاى مرا گشوده گفت :\r\nمن به اين كار قانع نمىشوم . مگر همين طور دستهاى مرا ببندى . گفتم دست من هرگز دستهاى ترا نخواهد بست و چنين كارى نميكنم . گفت : به خدا غير ممكن است بايد اين كار را بكنى . من دستهاى او را بستم بعد باز نمودم در اين موقع مهر خود را داده گفت : اينك انگشتر و مهر خود را در اختيارت گذاشتم هر چه ميخواهى بكن .\r\nمحمّد بن سعيد نيز از حضرت صادق خواهش كرد نامه‌اى براى محمّد بن ابى حمزه ثمالى بنويسد و تقاضا كند كه مالياتش را ديرتر بگيرد : فرمود : برو به او بگو :\r\nاز حضرت صادق شنيدم كه فرمود : هر كس گرامى بدارد دوست ما را خدا را گرامى داشته و هر كه به او اهانت كند خود را در معرض خشم خدا قرار داده هر كه بشيعيان ما نيكى كند نيكى با امير المؤمنين نموده و هر كه با امير المؤمنين نيكى كند به پيامبر نيكى كرده و كسى كه به پيامبر نيكى كرد به خدا نيكى نموده و هر كس به خدا نيكى كند به خدا قسم در بهشت برين با ما خواهد بود .\r\nمن پيش او رفتم و حديث را نقل كردم . گفت : ترا به خدا اين حديث را از حضرت صادق شنيدى ؟ گفتم : بلى . گفت : بنشين . بغلام خود گفت : محمّد بن سعيد چقدر بايد ماليات بپردازد . گفت : شصت هزار درهم . گفت : اسمش را از دفتر پاك كن يك كيسهء زر با يك كنيز و يك قاطر زين كرده با لجام به من بخشيد .\r\nخدمت امام صادق عليه السّلام رسيدم امام تبسم نموده فرمود : تو جريان را نقل ميكنى يا من بگويم . عرض كردم : از شما شنيدن بهتر است تمام جريان را نقل فرمود مثل اينكه با ما بوده .\r\nمفضل بن عمر گفت : منصور چندين مرتبه تصميم كشتن حضرت صادق عليه السّلام را گرفت هر وقت تصميم ميگرفت و او را احضار ميكرد تا چشمش به آن جناب مىافتاد ميترسيد از تصميم خود صرف نظر ميكرد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nولى ديگر اجازه نميداد احدى خدمت ايشان برسد يا براى درس و تعليم مسائل دينى در جايى بنشيند از اين مطلب پىگيرى زياد كرد و سخت امام را در محاصره قرار داد بطورى كه گاهى مسأله‌اى براى يكنفر از شيعيان پيش مىآمد در دين مربوط به ازدواج ، يا طلاق و از اين قبيل كسى هم نميدانست چه جواب بايد داد دستش بدامان امام نميرسيد بناچار زن از مرد جدا مىشد چون حكم اين اتفاق را نميدانستند اين جريان خيلى بر شيعيان گران آمد و سخت در فشار قرار گرفتند .\r\nبالاخره خداوند بدل منصور انداخت كه از حضرت صادق عليه السّلام در خواست كند كه از يادگارهاى پيامبر صلّى اللَّه عليه و آله يك چيزى به او تحفه بدهد كه ديگرى نداشته باشد . امام عليه السّلام يك چوبدستى كوچك كه تقريبا نيم متر طول داشت و متعلق به پيامبر صلّى اللَّه عليه و آله بود برايش فرستاد منصور خيلى خوشحال شد دستور داد آن را به چهار قسمت كنند « 1 »  و هر قسمتى را در يك محل قرار داد .\r\nسپس به حضرت صادق عليه السّلام عرضكرد پاداش شما را در مقابل اين تحفه چيزى نميتوانم داد جز اينكه شما را آزاد بگذارم آشكارا دانش خود را بشيعيان خويش ارزانى دارى و كسى مزاحم شما و آنها نشود . بدون ترس مجلسى ترتيب ده و مردم را فتوى بده ولى اين كار را در شهرى انجام ده كه من در آنجا نباشم . از آن روز امام صادق عليه السّلام آزادانه نشر علوم و معارف اسلامى را نمود .\r\nروايت شده گاهى كه منصور تصميم كشتن حضرت صادق را گرفت چند نفر از غير عرب كه زبان نمىفهميدند و درك نداشتند آماده كرد و به آنها خلعت‌هاى فاخر و جايزه‌هاى گران داد و آنها صد نفر بودند . به مترجم گفت به آنها بگو من دشمنى دارم كه امشب پيشم خواهد آمد وقتى وارد شد او را بكشيد . .\r\nمأمورين سلاحهاى خود را بدست گرفتند و آمادهء انجام مأموريت خود شدند منصور از پى امام فرستاد كه تنها پيش او بيايد . به مترجم گفت به آنها بگويد كه\r\n\r\n","description":"","footnote":" ( 1 ) اين چوبدستى شبيه چوبهائى است كه پادشاهان و امرا بدست ميگيرند . ","page_name":" 153 ","page_number":153},
  {"content":"\r\n\r\nدشمن من همين شخص است او را پاره پاره كنيد .\r\nهمين كه امام داخل شد آنها صدائى شبيه سگ در آوردند و اسلحه خود را بر زمين انداختند دستهاى خود را به پشت سر نهادند و به سجده افتاده صورت به خاك ميماليدند .\r\nمنصور كه اين جريان را ديد از خودش ترسيد . گفت آقا براى چه تشريف آورده‌ايد . فرمود بدستور تو آمدم من غسل خويش را نموده و كفن پوشيده‌ام منصور گفت غير ممكن است پناه به خدا ميبرم از چنين تصميمى بسلامتى برگرد امام عليه السّلام برگشت آنها همين طور در سجده بودند مترجم گفت بپرس چرا دشمن پادشاه را نكشتيد ؟ .\r\nگفتند ما را دستور ميدهد بكشيم سرپرست و آقاى خود را كه هر روز به كارهاى ما چنان رسيدگى مىكند مانند پدرى كه مواظب فرزندان خويش است ما جز او آقائى نداريم . منصور از گفتار آنها ترسيد شبانه آنها را به محل خود باز گردانيد .\r\nسپس امام صادق عليه السّلام را بوسيله زهر شهيد نمود .\r\nكشف الغمه ج 2 ص 374 - منصور دوانيقى در سال صد و چهل و هفت براى انجام حج رهسپار مكه گرديد وارد مدينه شد . بربيع گفت بفرست از پى جعفر بن محمّد او را با زور بياورند خدا مرا بكشد اگر او را نكشم . ربيع خود را بغفلت زد يعنى فراموش كرده باز براى مرتبه دوم بخاطرش آورد كه شخصى را بفرست او را به زور بياورند باز خود را بغفلت زد .\r\nدر مرتبه سوم پيغامى سخت براى ربيع فرستاد و چند فحش ركيك نيز به او داد ، گفت بايد فورى كسى را بفرستى جعفر را بياورند . از پى امام صادق فرستاد همين كه آن جناب آمد بايشان عرضكرد يا ابا عبد اللَّه خود را به خدا بسپار كه چنان خشمگين است جز خدا كسى نميتواند جلو او را بگيرد . امام صادق فرمود\r\nلا حول و لا قوة الّا باللَّه\r\n. ربيع بمنصور خبر داد كه جعفر بن محمّد آمده است . وقتى وارد شد منصور با خشم تمام گفت : اى دشمن خدا مردم عراق ترا امام گرفته‌اند و زكات\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمال خود را برايت ميفرستند مخالف سلطنت منى و فتنه انگيزى ميكنى . خدا مرا بكشد اگر ترا نكشم .\r\nفرمود يا امير المؤمنين خدا بسليمان قدرت داد . او شكر كرد ايوب را مبتلا نمود صبر كرد بيوسف ستم كردند برادران را بخشيد تو از همين خانواده هستى .\r\nمنصور اين سخنان را كه شنيد گفت نزديك بيا تو ابا عبد اللَّه هستى دامنت از هر عيب پاك است و از آشوب و فتنه انگيزى بدورى خداوند بهترين پاداش خويشاوندى را به تو بدهد دست امام را گرفته پهلوى خود نشاند .\r\nدستور داد عطر آورند . عطر پاش مخصوص را آوردند خودش چنان سر و صورت امام را عطر آگين كرد كه از محاسن شريفش عطر قطره قطره ميريخت گفت در پناه خدا تشريف ببريد . ربيع دستور داد كه جايزه و خلعت حضرت صادق را تقديم كن . آن جناب را در پناه خدا به منزل برسان .\r\nربيع گفت بهمراه حضرت صادق عليه السّلام رفتم در بين راه گفتم قبل از آمدن شما آنچنان منصور را خشمگين ديدم كه سابقه نداشت بعد از رفتن باز حالتى بىسابقه پيدا كرده بود وقتى وارد شدى چه گفتى ؟\r\nفرمود وقتى وارد شدم گفتم\r\n« اللهم احرسنى بعينك التى لا تنام و اكنفنى بركنك الذى لا يرام و اغفر لى بقدرتك على و لا اهلك و انت رجائى . اللهم انت اكبر و اجل ممّا اخاف و احذر اللهم بك ادفع في نحره و استعيذ بك من شره »\r\nديدى كه خداوند پس از اين دعا با او چه كرد ؟ عبد اللَّه بن ابى ليلى گفت در ربذه با منصور بودم كه از پى حضرت صادق فرستاده بود . منصور از پى من فرستاده بود همين كه جلو درب رسيدم شنيدم ميگويد زود او را بياوريد عجله كنيد خدا مرا بكشد اگر او را نكشم خدا خون مرا بريزد اگر خونش را نريزم . از دربان پرسيدم كه را ميگويد ؟ گفت منظورش جعفر بن محمّد است .\r\nدر همين موقع ديدم چند نفر مأمور آن جناب را مىآورند قبل از اينكه پرده\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبالا رود ديدم لبهايش حركت مىكند وارد شد همين كه چشم منصور به آن جناب افتاد گفت به‌به پسر عمو مرحبا به پسر پيامبر مرتب از او احترام ميكرد تا او را كنار خود روى جايگاه مخصوص خويش نشاند . بعد غذا خواست . سرم را بلند كردم درست دقت نمودم ديدم لقمه سردشده‌ى گوشت را به دهان ايشان ميگذارد .\r\nنيازهاى آن جناب را برآورد و اجازه بازگشت داد . پس از خارج شدن امام از پى ايشان رفتم عرضكردم آقا ميدانيد كه شما را دوست ميدارم و گرفتار منصور شده‌ام كه مجبورم پيش او بروم من ميشنيدم اول منصور چه ميگفت و بعد چه كرد ، وقتى شما آمديد ديدم لبهايتان حركت ميكرد قطعا دعائى ميخوانديد كه منصور آنقدر تغيير كرد . اگر ممكن است همان دعا را به من بياموزيد تا هر وقت پيش منصور ميروم بخوانم . فرمود بسيار خوب . من اين دعا را خواندم\r\n« ما شاء اللَّه ما شاء اللَّه لا يأتى بالخير الا اللَّه ما شاء اللَّه ما شاء اللَّه لا يصرف السوء الا اللَّه ما شاء اللَّه ما شاء اللَّه كل نعمة فمن اللَّه ما شاء اللَّه لا حول و لا قوة الا باللَّه » .\r\nگفت اهالى مكه و مدينه بدر دار الاماره منصور رفتند و اجازه ورود خواستند ربيع باهالى مكه اجازه داد حضرت صادق عليه السّلام فرمود به اهالى مكه قبل از مدينه اجازه ميدهى ؟ ربيع گفت اهل مكه ساكن آشيانه پيامبرند . حضرت صادق عليه السّلام فرمود صحيح است آشيانه‌اى كه پرنده‌هاى نيكويش پرواز نموده‌اند و نابكارهايش مانده‌اند .\r\nگفتند به حضرت صادق عليه السّلام كه منصور از وقتى بخلافت رسيده جز لباس خشن نپوشيده و غذاى خوب نميخورد فرمود واى بر او با اين همه قدرت كه خدا در اختيارش گذاشته و اين همه ثروت كه برايش مىآورند ؟ ! گفتند اين كار را بواسطه بخل و علاقه‌اى كه بجمع آورى ثروت دارد مىكند فرمود خدا را شكر كه اگر منصور ترك دين خدا را نمود خدا هم او را از مالش محروم كرد .\r\nابن حمدون گفت : منصور بجعفر بن محمّد عليه السّلام نامه‌اى نوشت كه چرا شما مثل ساير مردم با ما رفت و آمد نميكنى در جواب فرمود : ما ثروتى در اختيار نداريم كه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبواسطه حفظ آن از تو بترسيم ، نزد تو در مورد آخرت چيزى نيست كه باميد آخرت بيائيم نه در نعمتى هستى كه براى تهنيت بيائيم و نه آن موقعيت را تو بلا مىدانى كه براى تسليت بيائيم پس براى چه بيائيم ؟ ! منصور در پاسخ نوشت براى نصيحت پيش ما بيا جوابداد هر كس بدنبال دنيا باشد ترا نصيحت نميكند و هر كس جوياى آخرت باشد با تو همنشين نميشود .\r\nمنصور گفت به خدا قسم مردم را خوب براى ما معرفى كرد آنهائى كه طالب دنيايند و آنهائى كه جوياى آخرت . خود آن آقا از كسانى است كه در پى آخرت است نه دنيا .\r\nرجال كشى - عيص بن قاسم گفت : بادائيم سليمان بن خالد خدمت حضرت صادق عليه السّلام رفتيم بدائيم فرمود اين جوان كيست گفت پسر خواهر من است فرمود شيعه است ؟\r\nعرضكرد بلى فرمود خدا را سپاس كه او را شيطان قرار نداد فرمود اى كاش با شما در طائف ميبودم حديث ميگفتم و انس ميگرفتيم ضمانت ميكردم براى آنها كه هرگز خروج و قيام نكنم .\r\nرجال كشى ص 233 - عنبسه گفت از حضرت صادق عليه السّلام شنيدم ميفرمود : شكايت تنهائى خود را و ناراحتى كه از اهل مدينه ميكشم به خدا ميكنم وقتى شما مىآئيد از ديدن شما خوشحال مىشوم . اى كاش اين ستمگر اجازه ميداد من يك محلى را ترتيب ميدادم در آنجا ساكن مىشدم و شما را نيز در همان جا ساكن ميكردم قول ميدادم كه از جانب من كمترين ناراحتى براى او سرنزند .\r\nدر كنز الفوائد مينويسد : كه منصور دوانيقى روز جمعه‌اى خارج شد تكيه بر دست امام صادق عليه السّلام داشت . مردى كه رزام ناميده مىشد و آزاد شده خالد بن عبد اللَّه بود گفت اين كيست كه مقامش به جائى رسيده كه امير المؤمنين بر دست او تكيه مىكند به او گفتند اين شخص ابو عبد اللَّه جعفر بن محمّد صلّى اللَّه عليه و آله و سلم است .\r\nگفت : به خدا من نشناختم و گر نه جا دارد كه امام صادق عليه السّلام پا بر روى صورت منصور گذارد . بعد رفت مقابل منصور گفت : يا امير المؤمنين سؤالى دارم\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمنصور گفت از اين شخص سؤال كن . گفت من ميخواهم از شما سؤال كنم . باز منصور گفت از اين شخص سؤال كن .\r\nرزام رو كرد به امام صادق عليه السّلام گفت آقا مايلم نماز و حدود آن را توضيح دهى . امام فرمود نماز داراى چهار هزار حد است كه كمتر از همه‌ى آن حدود باز خواست نميكنند .\r\nعرضكرد آقا آن حدودى را بفرمائيد كه تركش صحيح نيست و بدون انجام آنها نماز درست نيست . فرمود نماز كامل نيست مگر براى كسى كه وضوى شاداب گرفته و بحدّ بلوغ رسيده در ضمن فتنه‌انگيزى و سخن‌چين و عيبجو و بدگوى مردم نباشد - از حق رو نگرداند ، امام خويش را بشناسد و در راه او استوار باشد حضور قلب داشته توجه به خدا نمايد و اين توجه را از دست ندهد . در اين صورت حالتى بين ترس و اميد و صبر و اضطراب به او دست ميدهد گوئى وعده‌هاى بهشت برين را مىبيند و تهديدهاى دوزخ در مقابل چشم اوست هر چه دارد در پيشگاه خدا در طبق اخلاص نهاده و هدف و آرزوى خويش را آشكار مىبيند ، از جان خود در راه خدا گذشته بدون چون و چرا تكيه بر خدا كند با كمال خوارى و كوچكى .\r\nچشم طمع از اين و آن بپوشد و بدر خانهء او رو آورد و نياز خويش را از او بخواهد اگر چنين نمازى خواند آن نماز است كه خدا خواسته . اين همان نمازى است كه (  تَنْهى عَن الْفَحْشاءِ وَ الْمُنْكَرِ  ) انسان را از كار زشت و ناپسند باز ميدارد .\r\nمنصور متوجه حضرت صادق شده گفت : يا ابا عبد اللَّه ما پيوسته از درياى سرشار دانش تو مينوشيم و در پناه تو از گرداب نادانى آسوده مىشويم با دانش خود ظلمت جهل و نادانى را ميزدائى ما شناور درياى بىكران دانش تو هستيم .\r\nدر كتاب تنبيه الخاطر مينويسد : بمنصور دوانيقى گفتند : محمّد بن مروان ( پسر مروان حمار ) در زندان تو است خوب است او را احضار كنى و از جريانى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكه بين او و پادشاه نوبه اتفاق افتاده بپرسى . منصور او را احضار نموده جريان را جويا شد .\r\nمحمّد گفت : در آخر حكومت و انتهاى فرمانروائى كه سلطنت ما دچار اختلال شد من پناهنده شدم به جزيره نوبه دستور دادم خيمه‌هاى ما را بزنند خيمه‌هاى شاهانه را كه زدند اهالى نوبه از ديدن آنها تعجب نمودند . پادشاه آنها كه مردى بلند قد و كم مو و پا برهنه بود و جامه‌اى بر تن داشت پيش ما آمد سلام كرده روى زمين نشست .\r\nگفتم چرا روى فرش نمىنشينى گفت من پادشاهم و شايسته است كسى را كه خداوند بلند نموده تواضع و كوچكى كند . آنگاه به من گفت : شما چرا با چارپايان خود زراعت مردم را پايمال ميكنيد با اينكه تبه كارى در دين شما حرام است . گفتم غلامهاى ما از روى نادانى چنين كارهائى را ميكنند . گفت :\r\nچرا شراب ميخوريد با اينكه براى شما حرام است گفتم : گروهى از جوانان ما از نادانى مرتكب چنين عملى ميشوند . گفت : چرا لباسهاى ابريشمى و زينت آلات طلا بر خود مىآرائيد با اينكه به زبان پيامبرتان بر شما حرام شده است . گفتم :\r\nخدمتكاران غير عرب ما اين كارها را ميكنند كه نميخواهيم بر خلاف ميلشان رفتار كنيم .\r\nديدم خيره خيره به من نگاه كرد گفت : غلامان‌مان جوانانمان خدمتكارانمان چنين ميكنند ! از روى مسخره بهانه‌هاى مرا تكرار نمود . گفت : آن طور كه تو ميگوئى نيست ولى شما گروهى هستيد كه برياست رسيديد ستمگرى را پيشه كرديد و دستور دينى خود را زير پا گذاشتيد خداوند طعم كيفر كردار شما را داد هنوز انتقام و كيفر شما تمام نشده دنباله دارد كه وقت آن خواهد رسيد .\r\nمن ميترسم در سرزمين ما مورد خشم خدا قرار گيرى و از كيفر تو ما را نيز نصيب شود . زودتر از اينجا كوچ كن .\r\nدر مهج الدعوات مينويسد ياسر غلام ربيع گفت : از ربيع شنيدم ميگفت :\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nسالى كه منصور به حج رفت وقتى بمدينه رسيد يك شب تا صبح بيدار بود مرا خواست گفت : هم اكنون بسرعت ميروى در صورتى كه بتوانى تنها بهتر است جعفر بن محمّد را بياورى .\r\nبگو پسر عمويت سلام رسانده و ميگويد گرچه بين ما و شما فاصله زيادى است و اختلاف سليقه داريم ولى بالاخره برگشت بيك قرابت و خويشاوندى نزديك مينمائيم از شما تقاضا دارد در صورت امكان تشريف بياوريد آنجا اگر قبول نكرد و گفت ما برويم آنجا اشكالى ندارد سخت نگير و عذر او را بپذير مبادا درشتى كنى .\r\nربيع گفت : رفتم بدر خانه‌اش ديدم در اطاق خلوت خود نشسته بدون اجازه وارد شدم ديدم صورت بر خاك گذاشته و در حال ابتهال و زارى است گرد و خاك زمين كه چهرهء خود را بر آن گذاشته روى صورتش اثر نموده . باحترام اين حالى كه داشت چيزى نگفتم تا نماز و دعايش تمام شد . بعد رو به من نمود عرضكردم سلام عليك يا ابا عبد اللَّه . گفت عليك السلام برادر بچه كار آمده‌اى ؟\r\nگفتم : پسر عمويت سلام رسانده و چنين و چنان گفته است گفت واى بر تو ربيع  أَ لَم يَأْن لِلَّذِين آمَنُوا أَن تَخْشَع قُلُوبُهُم لِذِكْرِ اللَّه وَ ما نَزَل مِن الْحَق وَ لا يَكُونُوا كَالَّذِين أُوتُوا الْكِتاب مِن قَبْل فَطال عَلَيْهِم الْأَمَدُ فَقَسَت قُلُوبُهُم  « 1 »  واى بر تو ربيع    أَ فَأَمِن أَهْل الْقُرى أَن يَأْتِيَهُم بَأْسُنا بَياتاً وَ هُم نائِمُون أَ وَ أَمِن أَهْل الْقُرى أَن يَأْتِيَهُم بَأْسُنا ضُحًى وَ هُم يَلْعَبُون أَ فَأَمِنُوا مَكْرَ اللَّه فَلا يَأْمَن مَكْرَ اللَّه إِلَّا الْقَوْم الْخاسِرُون    « 2 » \r\n\r\n","description":"","footnote":" ( 1 ) حديد آيه 16 : نوبت آن نرسيده كه مؤمنين ظاهرى دلهايشان به ياد خدا و حقيقتى كه بر آنها نازل شده خاشع گردد و مانند يهود و نصارى نباشند كه مدتى بر آنها گذشت ( زمان فترت ) دلهايشان را زنگ قساوت گرفت .  ( 2 ) اعراف 97 : آيا آسوده هستند مردم از اينكه عذاب ما شبانگاه در حالى كه خود آنها را احاطه كند يا بين روز وقتى كه در لهو و لعب مشغولند آنها از مكر خدا غافلند ؟ جز تبهكاران كسى از مكر خدا غافل و از مجازات او خود را ايمن نمىبيند . ","page_name":" 160 ","page_number":160},
  {"content":"\r\n\r\nسلام مرا بامير المؤمنين برسان باز مشغول نماز و مناجات خويش شد .\r\nعرض كردم آقا آيا بعد از سلام گله‌اى از او ندارى و يا درخواست او را نمىپذيرى فرمود چرا به او بگو :         أَ فَرَأَيْت الَّذِي تَوَلَّى وَ أَعْطى قَلِيلًا وَ أَكْدى أَ عِنْدَه عِلْم الْغَيْب فَهُوَ يَرى أَم لَم يُنَبَّأْ بِما فِي صُحُف مُوسى وَ إِبْراهِيم الَّذِي وَفَّى أَلَّا تَزِرُ وازِرَةٌ وِزْرَ أُخْرى وَ أَن لَيْس لِلْإِنْسان إِلَّا ما سَعى وَ أَن سَعْيَه سَوْف يُرى         « 1 »  بگو به خدا قسم يا امير المؤمنين ما از دست تو در بيم و هراسيم و بواسطه وحشت ما خانواده و زنانمان كه خود بهتر آنها را مىشناسى در ترس و وحشت هستند مجبورم كه پرده از اين راز بردارم اگر دست از ما برندارى پنج مرتبه در شبانه روز پس از هر نماز شكايت ترا پيش خدا ميكنم خودت از پدر و از جدت نقل كردى براى ما كه پيامبر اكرم فرمود چهار دعا است كه به پيشگاه پروردگار ميرسد و محجوب نخواهد ماند دعاى پدر براى فرزندش ، برادر پشت سر برادرش و دعاى مظلوم و دعاى شخصى كه با اخلاص خدا را بخواند .\r\nهنوز سخنان امام تمام نشده بود كه پيك منصور از پى من آمد تا خبر بگيرد برگشتم و جريان را براى منصور نقل كردم گريه كرد . گفت : برگرد به او بگو در مورد آمدن اختيار با شما است و اما راجع به زنانى كه گفتى سلام مرا به آنها برسان خداوند ترس و وحشت را از آنها بر طرف كرد و ناراحتى را از بين برد .\r\nمن برگشتم و خدمت ايشان سخن منصور را عرض كردم فرمود بگو صله رحم كردى خداى جزاى نيكو به تو بدهد در اين موقع چند دانه اشگ از چشم بر دامن خويش ريخت . سپس فرمود ربيع دنيا گرچه زيبا و فريب دهنده است ولى عاقبت چون بهار سرسبز و خرم است كه بپائيز ميگرايد و زود خشك مىشود .\r\nكسى كه خير خواه خود باشد و حلال و حرام را تميز ميدهد بايد دقت كند از روى بينائى و عقل خدا داد و از گرفتارى عاقبت در انديشه باشد . اين دعا گروهى\r\n\r\n","description":"","footnote":" ( 1 ) نجم 33 آيه در مورد عثمان است كه از جنگ احد پشت كرد و مختصرى كمك كرد بعد ديگر نداد و شترى با بار بعبد اللَّه بن سعد داد كه در قيامت گناه او را به گردن بگيرد . ","page_name":" 161 ","page_number":161},
  {"content":"\r\n\r\nرا فريب داده كه در جمع آورى آن زياد تلاش ميكردند و زندگى تجملى خيلى شيرين داشته ناگهان شبانگاه كه در خواب بودند يا در بين روز كه در لهو و لعب اشتغال داشتند مرگ گريبان آنها را گرفت چگونه دست از دنيا شستند و بچه گرفتارى مبتلا شدند از پى آن عيش و نوش رنج و غم و پشيمانى شروع شد شربت ناگوار مرگ را چشيدند و دچار فراق و جدائى شدند .\r\nواى بر كسى كه دل به دنيا ببندد و از انباشتن آن خورسند باشد مگر آباء و اجداد خويش را در تنگناى قبر نمىبيند و دوستان و دشمنان را كه چگونه پيكرشان درون خاك تيره نهفته است .\r\nربيع ! ميدانى شخص دنيا پرست كدام وقت از همه اوقات سرگردانتر و ناراحتتر و غمگين‌تر و بيشتر متوجه زيان خود مىشود زمانى كه با مرگ روبرو شود و آرزوهاى دور و دراز خود را بر باد ببيند . فعاليت ميكرد به خيال اينكه طولانىترين عمرها را خواهد داشت و به تمام آرزوهاى خويش ميرسد آيا جز پيرى چيزى در انتظار اوست ؟ و سر انجام جز نااميدى چيزى ندارد .\r\nاز خداوند درخواست ميكنم براى تو و خود توفيق انجام وظيفه و بازگشت برحمت خدا و فرار از معصيت را و بينش واقعى زيرا او ميتواند چنين لطفى بنمايد .\r\nعرضكردم آقا شما را سوگند مىدهم بحقى كه بين تو و خداوند است به من بياموز همان دعائى كه خواندى و با آن دعا و تضرع از وحشت و ناراحتى منصور آسوده شدى شايد خداوند رفع گرفتارى بوسيلهء شما بنمايد و دردى را دوا كند براى خودم ميخواهم . در اين موقع دست خود را بلند نموده روى به قبله نشست با اينكه ميل نداشت دعا را به آن وضع بخواند كه نظر ابتهال و زارى نداشته باشد و بخواهد بياموزد فرمود :\r\nاللهم انى اسألك يا مدرك الهاربين\r\nالى آخر . . .\r\nمهج الدعوات مخرمة كندى گفت : وقتى منصور دوانيقى بربذه وارد شد . در آن زمان حضرت صادق عليه السّلام نيز در ربذه بود منصور گفت چه كسى مرا از دست جعفر\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nراحت مىكند ؟ اشخاص را تحريك مىكند و خود كناره‌گيرى مينمايد محمّد بن عبد اللَّه بن حسن را تحريك مينمايد ميگويد اگر پيروز شد كه مقام امامت مال من است اگر كشته شد من جان خويش را حفظ نموده‌ام .\r\nبه خدا قسم او را ميكشم بعد رو كرد بابراهيم بن جبله . گفت پسر جبله حركت كن برو پيش جعفر بن محمّد لباسش را دور گردنش بپيچ و او را به زور بكش بياور پيش من .\r\nابراهيم گفت : من آمدم به منزل حضرت صادق در آنجا نبود بجستجوى آن جناب به مسجد ابو ذر رفتم جلو درب مسجد خدمت ايشان رسيدم خجالت كشيدم امر منصور را انجام دهم . آستينش را گرفته عرض كردم امير المؤمنين شما را خواسته . گفت :  إِنَّا لِلَّه وَ إِنَّا إِلَيْه راجِعُون  اجازه بده دو ركعت نماز بخوانم . در اين موقع بشدت شروع بگريه كرد من پشت سر آن جناب بودم اين دعا را شروع كرد به خواندن\r\n« اللهم انت ثقتى . . .\r\nتا آخر دعا .\r\nرو به من نموده فرمود هر چه به تو دستور داده‌اند انجام بده . گفتم : به خدا قسم دستور او را انجام نميدهم گرچه كشته شوم . دست آن جناب را گرفتم و بردم يقين داشتم او را خواهد كشت . همين كه پشت پرده رسيد اين دعا را خواند : يا إله جبرئيل . . . تا آخر .\r\nابراهيم گفت : همين كه امام را وارد كردم منصور حركت كرده نشست و همان سخنان خود را تكرار نمود كه مردم را تحريك ميكنى به خدا سوگند ترا خواهم كشت . . . فرمود يا امير المؤمنين چنين كارى نكرده‌ام با من مدارا كن به خدا قسم به زودى از تو مفارقت ميجويم منصور گفت برگرد برو . وقتى امام رفت بعيسى بن على گفت برو از او بپرس اين جدائى با مرگ من است يا او . دويد تا خود را به امام رسانيده گفت يا ابا عبد اللَّه امير المؤمنين ميپرسد اين جدائى با مرگ اوست يا شما ؟ فرمود نه با مرگ من است وقتى بمنصور جواب رساندم گفت :\r\nراست ميگويد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nابراهيم گفت : بعد من از پى آن جناب رفتم ديدم نشسته منتظر من است از من تشكر كرد بواسطه خوشرفتارى كه با او كرده بودم و شروع به حمد و ستايش خدا نموده دعا را خواند .\r\nمهج الدعوات - فضل بن ربيع از پدر خود نقل كرد كه منصور ابراهيم ابن جبله را فرستاد تا جعفر بن محمّد را بياورد . ابراهيم گفت : وقتى خدمت آن جناب مأموريت خود را عرض كردم دست بدعا برداشته چنين گفت :\r\n« اللهم انت ثقتى . . . »\r\nربيع گفت : همين كه بمقر حكومت منصور رسيد ، بمنصور آمدن جعفر بن محمّد را اطلاع دادم . مسيب بن زهير ضبّى را خواست و شمشير به او داده گفت وقتى جعفر بن محمّد وارد شد و من با او بسخن پرداختم همين كه اشاره كردم گردنش را بزن در اين مورد ديگر اجازه نخواه ، من خدمت آن جناب رسيدم سابقهء دوستى داشتيم در ايام حج خدمت ايشان ميرسيدم . عرض كردم آقا اين ستمگر تصميم بدى در بارهء شما گرفته اگر وصيتى دارى بفرما .\r\nفرمود نترس همين كه چشمش به من بيافتد تمام ناراحتى او بر طرف مىشود .\r\nدر اين موقع دست به پرده گرفت و فرمود :\r\nيا إله جبرئيل . . .\r\nتا آخر دعا .\r\nسپس وارد شد و لبهاى خود را بكلماتى تكان داد كه من نفهميدم چشمش كه بمنصور افتاد مثل آبى بود كه بر روى آتش بريزند و خاموش شود . خشمش فرونشست تا حضرت صادق نزديك او رفت و كنار تختش رسيد . دست امام را گرفت و بالاى تخت پهلوى خود نشاند .\r\nگفت : يا ابا عبد اللَّه واقعا شرمنده‌ام از اينكه شما را به زحمت انداختم و اينجا تشريف آوردند خواستم شكايت خويشاونديت را بكنم كه با من قطع رابطه نموده و به من تهمت ميزنند و مردم را بر من مىشورانند اگر كس ديگرى متصدى اين مقام شود كه با آنها خويشاوندى نداشته باشد از او اطاعت ميكنند و سخنش را به گوش ميگيرند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nحضرت صادق فرمود : يا امير المؤمنين بايد از اجداد پاك خود درس بگيرى و از آنها پيروى كنى ايوب مبتلا به بيمارى شد صبر كرد بيوسف ستم روا داشتند بخشيد سليمان را قدرت دادند شكر كرد .\r\nمنصور گفت : من نيز صبر ميكنم و مىبخشم و سپاسگزارم . سپس عرضكرد حديثى در بارهء صله رحم از شما شنيده‌ام مايلم براى من تكرار كنى .\r\nفرمود : پدرم از جدم از رسول خدا نقل كرد كه فرمود : نيكوكارى و صله رحم باعث آبادى دنيا و طول عمر مىشود . گفت : اين نيست . فرمود : پدرم از جدم نقل كرد كه پيامبر فرمود : هر كه مايل است اجلش بدست فراموشى سپرده شود و سلامت باشد صله رحم كند . گفت : اين هم نيست . فرمود : پدرم از جدم نقل كرد كه پيامبر اكرم فرمود : خويشاوندى بعرش چنگ زده بود و از خويشاوند ديگرى شكايت ميكرد كه قطع رابطه خويشاوندى را نموده از جبرئيل پرسيدم چقدر اين دو از نظر خويشاوندى با هم فاصله دارند گفت : در هفت پشت بهم ميرسند . منصور گفت : اين نيست .\r\nفرمود : پدرم از جدم نقل كرد كه پيامبر اكرم فرمود : مرد نيكوكارى به حالت احتضار و مرگ در آمد در همسايگى او مردى قاطع رحم بود خداوند به ملك الموت فرمود : از عمر مرد قاطع رحم چقدر مانده گفت سى سال فرمود : آن سى سال را در بارهء اين مرد نيكوكار منظور كن .\r\nدر اين موقع منصور گفت : غلام ! عطر بياور با دست خود سر و صورت امام را معطر نمود و چهار هزار دينار تقديم كرده دستور داد مركب سوارى امام را بياورند پيوسته دستور ميداد جلو بياورند تا مركب را جلو تختش آوردند حضرت صادق سوار شد من جلو ايشان ميدويدم شنيدم در آن حال ميگفت :\r\nالحمد للَّه . . . .\r\nتا آخر دعا .\r\nعرضكردم يا ابن رسول اللَّه اين ستمگر براى هر پيش آمد كوچكى مرا\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nطعمه شمشير قرار ميدهد . به مسيب بن زهير شمشيرى داد و امر كرد گردن شما را بزند من موقع وارد شدن ديدم لبهاى شما حركت مىكند با دعائى كه آن را نشنيدم فرمود : حالا وقت تعليم آن نيست . شب خدمتش رسيدم دعا را به من آموخت .\r\nمهج الدعوات - ص 192 - محمّد پسر ربيع وزير دربار منصور گفت : منصور روزى در كاخ سبز كه قبل از كشته شدن محمّد و ابراهيم آن را كاخ حمراء ميناميدند نشست . او در اين محل روز معينى مىنشست كه آن روز را روز كشتار نام داده بودند . از پى حضرت صادق فرستاده بود تا از مدينه ايشان را بياورند تمام روز را در آن كاخ بسر برد تا شب شد و مدتى نيز از شب گذشت در اين موقع پدرم ربيع را خواست . گفت : ميدانى كه من چقدر به تو علاقه دارم وقتى پيش آمدى مىكند هنوز زن و فرزندم اطلاع ندارند بوسيلهء تو چاره‌جوئى ميكنم . گفتم : اين لطف خدا و شما است نسبت به من و اينكه من نهايت خيرخواهى را نسبت بشما دارم گفت :\r\nصحيح است . هم اكنون برو پيش جعفر بن محمّد پسر فاطمه زهرا عليها السّلام در هر حالى كه بود بدون اينكه بگذارى وضع خود را تغيير دهد او را بياور . با خود گفتم :  إِنَّا لِلَّه وَ إِنَّا إِلَيْه راجِعُون  . واقعا چه پيش آمد بدى اگر من آن جناب را بياورم با اين خشم كه دارد او را خواهد كشت و آخرتم برباد ميرود اگر بهانه‌اى بياورم و اين مأموريت را انجام ندهم من و اولادم را خواهد كشت و اموالم را متصرف مىشود اكنون بين دنيا و آخرت قرار گرفته‌ام . ولى دلم به دنيا متمايل شد .\r\nمحمّد گفت : پدرم ربيع مرا خواست كه از همهء فرزندانش سختگيرتر و بىرحم‌تر بودم ، گفت : برو پيش جعفر بن محمّد درب نزن از ديوار بالا برو كه لباس خود را تغيير ندهد ناگهان بر او وارد شو به همان حالى كه هست آن جناب را بياور .\r\nمن وقتى رفتم كه چيزى از شب باقى نمانده بود نردبان گذاشتم و از ديوار وارد خانهء آن جناب شدم وقتى وارد اطاقش شدم مشغول نماز بود و پيراهنى بر تن داشت\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو حوله‌اى بر كمر بسته بود . نمازش را كه سلام داد عرضكردم بفرمائيد امير المؤمنين شما را ميخواهد . گفت بگذار لباسهايم را بپوشم . گفتم : به من اجازه نداده‌اند فرمود : اجازه بده بروم غسل كنم و خود را تميز نمايم . گفتم : غير ممكن است وقت خود را نگيريد من نميگذارم اين وضع را كوچكترين تغييرى بدهيد .\r\nهمانطور سروپاى برهنه با همان پيراهن و قطيفه‌اى كه داشت ايشان را آوردم آن وقت بيش از هفتاد سال داشت .\r\nمقدارى كه رفت از راه رفتن باز ماند و سخت خسته شد دلم به حال آن جناب سوخت عرضكردم سوار شو . سوار قاطر يكى از همراهان من شد بالاخره پيش ربيع رفتم شنيدم منصور بپدرم ميگفت دير كرد و پيوسته او را بعجله وارد مينمود . همين كه چشم پدرم ربيع بجعفر بن محمّد افتاد به آن حال گريه‌اش گرفت .\r\nربيع مردى شيعه مذهب بود امام صادق فرمود ربيع ميدانم تو بما خانواده علاقه دارى بگذار دو ركعت نماز بخوانم و دعا كنم . عرض كرد بفرمائيد . دو ركعت نماز مختصر خواند پس از نماز دعائى كرد كه نفهميدم چه بود ولى دعائى طولانى بود منصور پيوسته در اين مدت ربيع را سرزنش ميكرد و بعجله وادار مينمود .\r\nهمين كه دعاى طولانى امام تمام شد ربيع بازوى آن جناب را گرفته پيش منصور برد داخل ايوان كه رسيد ايستاد و لبهايش حركت كرد بدعائى كه من نشنيدم . او را وارد كرد مقابل منصور ايستاد . منصور گفت جعفر تو دست از حسد و ستمگرى خود و آشوب بر بنى عباس بر نميدارى خداوند پيوسته ترا گرفتار شدت حسد و رنج مىكند ولى بآروزى خود نخواهى رسيد .\r\nفرمود به خدا سوگند از آنچه تو ميگوئى من بىخبرم و چنين كارى نكرده‌ام در زمان حكومت بنى اميه كه آنها ميدانى از همه مردم با ما و شما خانواده دشمن‌تر بودند و هيچ حقى در حكومت و جانشينى پيغمبر نداشتند به خدا قسم من براى آنها آشوب‌طلبى نميكردم و از طرف من گزندى بايشان نرسيد با ستمى كه به من روا ميداشتند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nچگونه چنين كارى را حالا ميكنم با اينكه تو پسر عموى من و نزديكترين خويشاوند من هستى و از همه بيشتر به من لطف و مرحمت دارى . منصور ساعتى سر به زير انداخت روى نمدى نشسته بود در طرف چپش بالشى قرار داشت زير نمد شمشيرى دو سر پنهان كرده بود كه هر وقت در آن كاخ مىنشست هميشه همراهش بود . روى بجعفر بن محمّد نموده گفت اشتباه ميكنى و خلاف ميگوئى پشتى را كنار زده از پشت آن كيفى كه محتوى نامه‌هائى بود خدمت امام انداخت . گفت اين نامه‌هاى تو است كه براى خراسانيان نوشته و آنها را دعوت به بيعت با خويشتن كرده‌اى تا بيعت مرا بشكنند ، فرمود به خدا قسم يا امير المؤمنين چنين كارى را نكرده‌ام و اين كار را صحيح نميدانم و راه و روش من چنين نيست من از كسانى هستم كه اطاعت ترا در هر حال لازم ميدانم با اينكه آنقدر پير شده‌ام كه ديگر توان چنين كارى را ندارم مرا جزء يك گروه از سپاهيان خود بفرست با همان لشكر باشم تا مرگ گريبانم را بگيرد ديگر چيزى از عمرم باقى نمانده . گفت نه هرگز چنين كارى را نميكنم سربزير انداخت و دست به دسته شمشير گرفته مقدار يك وجب آن را خارج كرد با خود گفتم كشت اين مرد را  إِنَّا لِلَّه  باز شمشير را بجاى اول برگردانيد .\r\nگفت جعفر حيا نميكنى از پيرى و نسبتى كه با پيامبر دارى از دروغ گفتن و اختلاف بين مسلمانان ميخواهى خون ريزى شود و آشوب به پا كنى ؟ فرمود نه به خدا يا امير المؤمنين آنچه ميگوئى من انجام نداده‌ام اينها نامه‌هاى من نيست و نه خط و نه مهر من بر روى آن است . منصور به اندازه نيم متر شمشير را خارج نمود گفتم از بين برد اين آقا را با خود تصميم گرفتم كه اگر در باره آن جناب به من دستورى داد اطاعت نكنم . زيرا چنين خيال ميكردم خواهد گفت اين شمشير را بگير و جعفر را بكش و تصميم داشتم اگر چنين دستورى داد خود او را بكشم گرچه باعث كشتن خود و فرزندانم شود از كردار قبل خود پيش خدا توبه ميكردم .\r\nمرتب او حضرت صادق را سرزنش ميكرد امام عذر خواهى مينمود تا بالاخره\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nشمشير را كشيد فقط مختصرى از آن باقيماند با خود گفتم ديگر او را خواهد كشت باز شمشير را در غلاف نمود و ساعتى سر به زير انداخت آنگاه سر برداشته گفت خيال ميكنم تو راست ميگوئى . گفت ربيع جامه‌دان را بياور . جامه‌دان كه در محل مخصوصى بود آوردم . گفت دست در آن كن و محاسن ايشان را عطرآگين نما جامه‌دان پر از عطر بود دست داخل آن نمودم و محاسن امام كه سفيد بود عطر آگين نمودم بطورى كه سياه شد . به من گفت ايشان را سوار بر يكى از بهترين مركبهاى سوارى خودم كن و ده هزار درهم به او بده و تا منزلش با احترام از او مشايعت كن وقتى به منزل رسيد مخيرش كن خواست با احترام پيش ما بماند در صورتى كه مايل نبود بر گردد بمدينه‌ى جدش رسول خدا . ما از پيش منصور خارج شديم من خيلى خوشحال بودم كه امام صادق عليه السّلام از دست او سالم بيرون آمد و از تصميم منصور تعجب نمودم كه بالاخره بكجا منتهى شد . وقتى وسط خانه رسيديم گفتم آقا من در شگفتم از تصميمى كه او در باره شما گرفته بود و چگونه خدا ترا از دست او نجات بخشيد شنيدم پس از دو ركعت نماز دعاى طويلى خواندى ولى نفهميدم چه بود و در موقع وارد شدن صحن حياط باز لبهايت بدعائى تكان خورد نفهميدم چه بود .\r\nفرمود دعاى اولى دعائى است كه براى ناراحتى و گرفتارى خوانده مىشود تا كنون آن دعا را براى كسى قبل از امروز نخوانده بودم . آن دعا را بجاى دعاهاى زيادى كه پس از نماز ميخواندم خواندم زيرا من دعاهائى كه ميخواندم بعد از نماز مايل نيستم ترك شود ولى دعائى كه لبهاى خود را حركت دادم همان دعائى بود كه پيامبر اكرم خواند در جنگ احزاب . بعد دعا را برايم ذكر كرد .\r\nبعد فرمود اگر از امير المؤمنين نميترسيدم اين پول را به تو ميبخشيدم ولى تو قبلا زمينى كه در مدينه داشتم به مبلغ ده هزار دينار خريدى به تو نفروختم اكنون همان زمين را به تو بخشيدم .\r\nعرضكردم آقا من چشمم به همان دعاى اول و دوم است اگر به من ارزانى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nفرمائى كمال لطف را نموده‌اى احتياج به زمين ندارم . فرمود ما خانواده‌اى هستيم كه بخشش خود را پس نميگيريم زمين را به تو بخشيدم نسخه دعا را هم خواهم داد با هم برويم به منزل .\r\nوقتى به خانه رفتيم سند زمين و نسخه دعاى اول و دوم را به من لطف نمود عرضكردم آقا خيلى منصور عجله ميكرد در حالى كه شما مشغول آن دعاى طويل بوديد بعد از دو ركعت نماز مثل اينكه از منصور باكى نداشتيد .\r\nفرمود همين طور است من دعائى را بعد از نماز صبح پيوسته ميخواندم آن دو ركعت هم نماز صبح بود كه مختصر خواندم و آن دعا را بعد از نماز صبح خواندم .\r\nعرضكردم از منصور نترسيدى با تصميمى كه گرفته بود . فرمود ترس از خدا مقدم است بر ترس از منصور خداوند در دل من خيلى بزرگتر است از منصور .\r\nربيع گفت بواسطه اين تغيير حالتى كه منصور نسبت به حضرت صادق داد و آن خشم و غضبى كه داشت در يك ساعت تبديل باحترام گرديد كه خيال نميكردم نسبت به كسى انجام دهد تصميم گرفتم علت آن را بدانم همين كه منصور را تنها يافتم و مسرورش ديدم گفتم يا امير المؤمنين چيز عجيبى از شما مشاهده كردم گفت چه چيز ؟\r\nگفتم چنان بر جعفر خشم گرفتى كه بر هيچ كس از قبيل عبد اللَّه بن حسن و ديگران خشم نگرفته بودى خيال داشتى با شمشير او را بكشى اول به اندازه يك وجب شمشير را بيرون آوردى بعد باز او را سرزنش كردى به اندازه نيم متر شمشير را خارج نمودى بعد از سرزنش ديگرى تمام شمشير را جز مقدار كمى از آن را خارج كردى ديگر شكى در كشتن او نداشتم . بعد تمام آن ناراحتى بر طرف گرديد و خشنود شدى بطورى كه دستور دادى با غاليه مخصوص خودت كه حتى پسرت مهدى و ولى عهدت و عموهايت را اجازه نميدادى از آن غاليه استفاده كنند صورت و محاسنش را عطر آگين و سياه نمايم و جايزه به او دادى و سوار بر مركب مخصوص خود نمودى و مرا امر به مشايعت و احترامش كردى .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nگفت ربيع نبايد اين مطلب را آشكار نمود بهتر است پوشيده باشد ميل ندارم فرزندان فاطمه متوجه شوند و بر ما فخر فروشند و ما را ناچيز انگارند همين گرفتارى كه داريم ما را بس است ولى از تو چيزى پنهان ندارم ببين هر كس در خانه هست او را خارج كن . ربيع گفت هر كس در خانه بود بيرون كردم .\r\nبعد گفت برگرد كسى را باقى نگذارى اين كارها را كردم وقتى آمدم گفت اكنون ديگر كسى جز من و تو نيست اگر آنچه به تو ميگويم از كسى بشنوم تو و فرزندانت را بقتل ميرسانم و اموالت را خواهم گرفت . گفتم يا امير المؤمنين به خدا پناه ميبرم .\r\nگفت ربيع خيلى مايل بودم كه جعفر بن محمّد را بكشم و تصميم داشتم كه سخن او را نشنوم و عذر و پوزش او را نپذيرم وضع او براى من با اينكه از كسانى نبود كه با شمشير قيام كند از عبد اللَّه بن حسن مهمتر بود من در زمان بنى اميه او و پدرانش را شناخته بودم كه اهل آشوب نيستند همين كه در مرتبه اول تصميم كشتنش را گرفتم پيامبر اكرم را ديدم بين من و او فاصله شد دستهاى خود را گشاده و تا آرنج بالا زده بسيار ناراحت و خشمگين است نسبت به من .\r\nدر مرتبه دوم كه شمشير را بيشتر كشيدم ديدم پيامبر خيلى به من نزديك شد و تصميم داشت اگر من گزندى برسانم كار مرا بسازد باز جرات كردم و با خود گفتم اين كار جن‌گيرها است .\r\nدر مرتبه سوم كه شمشير را خارج كردم پيامبر اكرم به من نزديك شد پنجه‌هاى خود را گشوده بود و دامن بكمر زده چشمانش قرمز شده بود و كمال خشم از صورتش آشكارا بود نزديك بود مرا در پنجه‌هاى خود بفشارد به خدا ترسيدم اگر او را بيازارم پيامبر مرا كيفر كند ديدى كه ديگر با او چه معامله كردم مقام اين فرزندان فاطمه زهرا عليها السّلام را هر كس منكر شود نادان است و از دين بهره‌اى نبرده مبادا اين جريان را كسى از تو بشنود .\r\nمحمّد بن ربيع گفت پدرم اين جريان را پس از مرگ منصور برايم نقل كرد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمن نيز پس از مرگ مهدى و موسى و هارون و كشته شدن محمّد امين نقل كردم .\r\nمهج الدعوات ص 198 - صفوان بن مهران گفت مردى از قريش كه از بنى مخزوم بود پيش منصور دوانيقى از حضرت صادق سخن‌چينى كرد پس از كشته شدن محمّد و ابراهيم فرزندان عبد اللَّه بن حسن گفت : جعفر بن محمّد غلام خود معلى بن خنيس را براى جمع آورى اموال پيش شيعيان خود ميفرستد و محمّد بن عبد اللَّه نيز به او كمك مىكند . منصور نزديك بود دست خود را گاز بگيرد از خشم .\r\nفورى نامه‌اى بعموى خود داود كه آن زمان فرماندار مدينه بود نوشت كه جعفر بن محمّد را بفرستد و اجازه تأخير ندهد . داود نامه منصور را خدمت حضرت صادق فرستاده گفت فردا آماده حركت باش مبادا تأخير بياندازى . صفوان گفت آن روز من در مدينه بودم . حضرت صادق از پى من فرستاد وقتى خدمتش رسيدم فرمود مالهاى سوارى خود را آماده كن فردا صبح ان شاء اللَّه عازم عراق هستم .\r\nهمان دم از جاى حركت كرد من در خدمتش بودم وارد مسجد پيامبر شد بين نماز ظهر و عصر بود چند ركعت نماز خواند پس از آن شروع بدعا كرد دستهاى خود را بلند نموده گفت :\r\n« يا من ليس له ابتداء . . .\r\nتا آخر دعاء » من از آن جناب درخواست كردم دعا را برايم تكرار كند آن جناب دو مرتبه خواند و من نوشتم فردا صبح شتر آماده كردم و بجانب عراق حركت كرديم وارد شهر منصور شد اجازه ورود خواست اجازه داد « 1 »  .\r\nصفوان گفت كسانى كه در مجلس منصور حضور داشتند برايم نقل كردند كه وقتى چشم منصور به حضرت صادق افتاد او را احترام كرد و نزديك خود نشاند و جريان آن مرد را توضيح داد كه به من خبر داده‌اند معلى بن خنيس غلام شما مأمور جمع آورى اموال است براى شما .\r\nحضرت صادق فرمود به خدا پناه مىبرم از چنين كارى . گفت قسم ميخورى كه چنين نكرده‌اى فرمود آرى قسم به خدا ميخورم كه چنين چيزى نبوده .\r\n\r\n","description":"","footnote":" ( 1 ) در روايت ديگرى است ص 203 كه اين مرتبه دوم بود كه منصور حضرت صادق را بكوفه خواست . ","page_name":" 172 ","page_number":172},
  {"content":"\r\n\r\nمنصور گفت بايد قسم بطلاق زنان و آزادى بندگان بخورى فرمود تو راضى نيستى كه قسم بخداى يكتا بخورم . منصور گفت اظهار علم فقه براى من نكن .\r\nفرمود پس اطلاعات فقهى خود را كجا به كار برم يا امير المؤمنين . منصور گفت اين سخنان را رها كن من اكنون بين تو و كسى كه اين حرفها را در باره‌ات زده جمع ميكنم . آن مرد را آوردند وقتى روبرو با حضرت صادق شد گفت هر چه گفته‌ام درست است اين همان جعفر بن محمّد است . حضرت صادق فرمود قسم ميخورى كه هر چه گفته‌اى درست است ؟ گفت آرى .\r\nشروع كرد به قسم خوردن ( و اللَّه الذى لا إله الا هو الطالب الغالب الحى القيوم ) حضرت صادق فرمود نه عجله نكن هرطور كه من ميگويم قسم بخور . منصور گفت اين قسم چه عيبى دارد . فرمود خداوند زنده و كريم است وقتى بنده‌اش او را بستايد از او خجالت ميكشد كه فورى كيفرش نمايد ولى بگو بيزارم از نيرو و قدرت خدا و متكى بقدرت و نيروى خود ميباشم اگر آنچه گفته‌ام صحيح نباشد .\r\nمنصور گفت هرطور كه ابا عبد اللَّه ميگويد قسم بخور . آن مرد همانطور قسم ياد كرد هنوز سخنش تمام نشده بود كه بر روى زمين افتاد و مرد .\r\nمنصور ترسيد و بدنش بلرزه افتاد . گفت همين فردا در صورتى كه مايل هستى برو بحرم جدت اگر مايلى اينجا بمان در احترام تو فروگذارى نخواهيم كرد ديگر سخن كسى را در باره تو نمىپذيرم .\r\nمهج الدعوات - محمّد بن عبد اللَّه اسكندرى گفت : من از نديمان مخصوص منصور بودم و تنها اسرارش را به من ميگفت روزى پيش منصور رفتم ديدم خيلى ناراحت و غمگين است و نفس‌هاى سرد ميكشد . گفتم اين ناراحتى از چيست يا امير المؤمنين گفت محمّد ! تاكنون بيش از صد نفر از اولاد فاطمه كشته شده‌اند اما رئيس و پيشواى آنها مانده .\r\nگفتم كيست رئيس آنها . گفت جعفر بن محمّد . گفتم يا امير المؤمنين او مردى است كه عبادت فرسوده‌اش كرده و متوجه پرستش خدا است كارى بسلطنت و رياست\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nندارد .\r\nگفت من ميدانم تو او را امام ميدانى ولى چه كنم كه سلطنت نازا است و خويشاوندى بر نمىدارد من قسم خورده‌ام كه امشب تا صبح از دست او آسوده شوم .\r\nمحمّد گفت از اين تصميم منصور خيلى ناراحت شدم بطورى كه روى زمين برايم تنگ مينمود . جلادى را خواست به او گفت وقتى ابا عبد اللَّه را حاضر كردم و مشغول صحبت با او شدم همين كه شب كلاه را از سرم برداشتم گردنش را بزن همين علامت بين من و تو باشد .\r\nهمان ساعت حضرت صادق را حاضر نمود من داخل حياط خدمتش رسيدم ديدم لبهايش بدعائى در حركت است نفهميدم چه ميخواند ديدم قصر در حركت است مثل يك كشتى كه داخل امواج دريا قرار گرفته باشد .\r\nمنصور را ديدم با سر و پاى برهنه مقابل امام راه ميرود دندانهايش بهم مىخورد و تمام اعضاى بدنش ميلرزد گاهى قرمز و گاهى زرد مىشود .\r\nبازوى امام صادق را گرفته بالاى تخت سلطنت كشاند و خودش دو زانو در مقابلش نشست مثل بنده‌اى كه مقابل آقاى خود بنشيند .\r\nميگفت يا ابن رسول اللَّه چرا زحمت كشيده‌اى در اين ساعت اينجا تشريف آورده‌اى . گفت به جهت اطاعت خدا و پيامبر و فرمانبردارى از تو آمده‌ام يا امير المؤمنين خدا عزت ترا طولانى كند . منصور گفت من شما را نخواستم پيك اشتباه كرده گفت هر حاجت دارى بخواه . فرمود : خواهش ميكنم بعد از اين اگر كارى نداشتى مرا احضار نكن . منصور گفت بسيار خوب جز اين نيز هر چه بخواهى انجام مىدهم .\r\nحضرت صادق فورى خارج شد من خدا را سپاسگزارى كردم . منصور دستور داد برايش لحاف بياورند خوابيد تا نيمى از شب گذشته بيدار نشد وقتى بيدار شد من پهلوى سرش نشسته بودم خوشحال گرديد به من گفت : نرو تا من نمازهاى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nقضا شده‌ام را بخوانم آن وقت برايت جريانى را نقل كنم .\r\nپس از انجام نمازها به من گفت : وقتى ابا عبد اللَّه صادق را احضار نمودم و تصميم بدى در باره‌اش گرفتم . ناگاه اژدهائى را ديدم كه با دم خود تمام قصر مرا محاصره نموده لب بالاى خود را بالاى قصر و لب پائين را به پائين قصر گذاشته با زبان فصيح عربى گفت : منصور به خدا سوگند اگر كوچكترين ناراحتى نسبت به حضرت صادق روا دارى خود و تمام قصر و ساكنان آن را ميبلعم هوش از سرم پريد و به لرزه افتادم و دندانهايم بهم مىخورد .\r\nگفت : بمنصور گفتم اين عجيب نيست يا امير المؤمنين براى كسى كه اسمها و دعاهائى را ميداند كه اگر به شب بخواند مثل روز روشن ميگردد و بروز بخواند چون شب تيره ميگردد اگر بر امواج درياها بخواند آرام مىشوند .\r\nپس از چند روز گفتم اجازه ميدهى بروم خدمت حضرت صادق عليه السّلام اجازه داد و مانع نشد . خدمت آن جناب رسيدم سلام كرده گفتم : آقاى من ترا به حق جدت قسم مىدهم آن دعائى كه وقتى وارد قصر منصور شدى ميخواندى به من بياموز فرمود : مانعى ندارد دعا را به من تعليم فرمود كه در جاى خود ذكر خواهد شد .\r\nمهج الدعوات - ص 212 - رزام بن مسلم غلام خالد گفت : منصور دوانيقى مرا با چند نفر فرستاد كه شبانه حضرت صادق را بكشم در آن موقع امام صادق در حيره بود . شب داخل ايوان ايشان شديم و مأموريت خود را نسبت به او و فرزندش اسماعيل انجام داديم برگشتيم پيش منصور و او را از جريان مطلع كرديم .\r\nفردا صبح ديديم دو شتر در ايوان كشته افتاده . ابو الحسن محمّد بن يوسف گفت :\r\nخداوند حضرت صادق را از شر آنها نگهداشت .\r\nمهج الدعوات - قيس بن ربيع گفت : پدرم نقل كرد كه منصور مرا خواست گفت : نمىبينى اين حبشى مرا چقدر ناراحت كرده ؟ ! گفتم : كدام ؟ گفت جعفر بن محمّد به خدا ريشه‌اش را قطع ميكنم . بعد يكى از سرهنگان را خواست گفت هم اكنون\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبا هزار نفر بمدينه برو حمله كن بجعفر بن محمّد سر او و پسرش موسى بن جعفر را برايم بياور .\r\nهمان ساعت سرهنگ رفت وارد مدينه شد . خبر به حضرت صادق دادند دستور داد دو شتر آوردند و بر در خانه بستند بچه‌هاى خود موسى و اسماعيل و محمّد و عبد اللَّه را خواست همه را جمع نمود و در محراب نشست و شروع كرد بدعا خواندن .\r\nابو بصير گفت : حضرت موسى بن جعفر فرمود : آن سرهنگ حمله كرد پدرم دعاى خويش را با ابتهال ميخواند تمام سپاهيان با فرمانده خود آمدند گفت سر همين دو نفر كه ايستاده‌اند ببريد . سر آنها را بريدند و پيش منصور برگشتند وقتى وارد شدند منصور داخل خرجين كه سرها در آن قرار داشت نگاه كرد ديد سر دو شتر است .\r\nبفرمانده سپاه گفت : اينها چيست ؟ گفت : آقا ما با تمام سرعت بمدينه رفتيم و داخل خانهء جعفر بن محمّد شديم سرم چرخيد نديدم جلوم چيست چشمم به دو نفر افتاد ايستاده‌اند خيال كردم آن دو جعفر بن محمّد و پسرش موسى بن جعفر است سر هر دو را سربريدم .\r\nمنصور گفت اين جريان را براى كسى نقل نكنى من نيز به كسى نگفتم تا منصور مرد . ربيع گفت : از موسى بن جعفر عليه السّلام پرسيدم آن دعا چه بود گفت :\r\nمن از پدرم سؤال كردم فرمود : اين دعاى حجاب است دعا را ذكر كرد .\r\nكافى - ج 8 ص 87 - مرازم از پدر خود نقل كرد كه گفت : من در خدمت حضرت صادق بودم وقتى منصور دوانيقى اجازه داد از حيره خارج شود با هم رفتيم تا بسالحين رسيديم ( محلى است در چهار فرسخى بغداد ) سر شب بود يكى از ماليات‌چيان كه ساكن سالحين بود جلو آن جناب را گرفت و گفت : نميگذارم رد شوى هر چه امام اصرار كرد و خواهش نمود قبول نكرد و امتناع ورزيد .\r\nمصادف كه در خدمت آن جناب بود عرضكرد آقا اجازه بده اين را كه باعث ناراحتى شما است بكشم ميترسم شما را برگرداند باز منصور چه تصميمى در بارهء\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nشما بگيريد من با مرازم گردنش را مىزنيم و پيكر او را در نهر مىاندازيم .\r\nفرمود دست نگهدار مصادف . پيوسته امام از او خواهش ميكرد اجازه دهد او امتناع ميورزيد تا مقدار زيادى از شب گذشت بالاخره در اين موقع اجازه داد و رفت .\r\nفرمود : مرازم اين بهتر است يا آنچه شما ميگفتيد . عرضكردم اين بهتر است فرمود : مرازم گاهى شخص از يك ناراحتى كوچك بيرون مىآيد ولى در ناراحتى بزرگترى قرار ميگيرد .\r\nاعلام الدين ديلمى روايت مىكند از حسن بن علي بن يقطين از پدر خود و او از جدش كه در اهواز مردى از نويسندگان يحيى بن خالد فرماندار شد من يك بدهى مالياتى داشتم كه با پرداخت آن تمام ثروت و مالم از بين ميرفت به من گفتند آن مرد شيعه است .\r\nميترسيدم او را ببينم مبادا آنچه گفته‌اند صحيح نباشد در نتيجه زندگى من متلاشى شود . پناه به خدا بردم و خدمت حضرت صادق رسيده از آن جناب تقاضاى كمك كردم . نامه‌ى كوچكى نوشت :\r\nبسم اللَّه الرحمن الرحيم ان للَّه في ظل عرشه ظلا لا يسكنه الا من نفس عن اخيه كربة و اعانه بنفسه او صنع اليه معروفا و لو بشق تمرة و هذا اخوك و السلام\r\n« 1 »  نامه را امضاء نموده به من سپرد دستور داد به او برسانم وقتى وارد شهر خود شدم درب منزل او رفتم و اجازه خواستم گفتم بگوئيد پيكى از طرف حضرت صادق آمده ناگاه ديدم با پاى برهنه آمد همين كه مرا ديد سلام كرد و پيشانى مرا بوسيد گفت آقا شما پيك مولايم امام صادق هستيد ؟ گفتم آرى . گفت : باعث نجات من از آتش جهنم مىشوى اگر راست بگوئى . دست مرا گرفت و داخل منزل نمود\r\n\r\n","description":"","footnote":" ( 1 ) خدا را زير عرش سايبانى است زير آن سايبان كسى ساكن مىشود كه رنجى از دل برادر مؤمن خود بردارد يا با جان خويش به او كمك كند و يا نيكى به او بنمايد گر چه با يك دانه خرما باشد اين مرد برادر تو است و السلام . ","page_name":" 177 ","page_number":177},
  {"content":"\r\n\r\nمرا در جاى خود نشاند روبروى من نشست .\r\nگفت : آقاى من حال مولايم چطور است ؟ گفتم : بسيار خوب گفت : راست ميگوئى ترا به خدا گفتم به خدا قسم خوب بود . بعد نامه را به او دادم خواند بوسيد و بر روى چشمهاى خود گذاشت . آنگاه گفت : برادر هر چه مايلى بگو . گفتم : در دفتر ماليات ، من فلان مبلغ بدهكارم اگر پرداخت كنم از بين ميروم . دفتر را خواست و تمام ماليات مرا خط زد و نامه‌اى داد مبنى بر اينكه بدهى مالياتى ندارم بعد مخزن اموال خود را خواست و تمام ثروت خويش را با من نصف نمود . از چهار پايان يك مركب را خود برميداشت و يكى را به من ميداد آنگاه غلامان را خواست يك غلام را به من داد و ديگرى را براى خود نگه داشت . لباسهاى خود را خواست يك جامه به من ميداد ديگرى را نگه ميداشت تمام ثروت خود را نصف كرد در بين ميگفت آيا ترا شاد كردم . گفتم به خدا قسم شاد شدم .\r\nموقع حج كه رسيد با خود گفتم پاداش اين عمل چيزى نيست جز اينكه به مكه روم و در آنجا برايش دعا كنم و خدمت مولايم حضرت صادق برسم و سپاس‌گزارى از او بنمايم و تقاضا كنم برايش دعا كند به مكه رفتم و خدمت حضرت صادق رسيدم .\r\nهمين كه چشمم به آقا افتاد آثار شادى در چهره‌اش آشكارا ديده مىشد .\r\nفرمود : با آن مرد چه كردى ؟ من جريان را برايش شرح ميدادم پيوسته شاد و خوشحال مىشد عرض كردم آقا از كارى كه نسبت به من كرد شما شاد شديد ؟ فرمود بلى به خدا قسم مرا شاد كرد به خدا سوگند آباء گرامم را شاد نمود به خدا سوگند پيامبر اكرم را شاد كرد و اللَّه خدا را در عرش شاد نمود .\r\nكافى - ج 3 ص 83 - در آن موقع كه حضرت صادق در حيره بود زمان ابو العباس سفاح فرمود : من پيش ابو العباس رفتم مردم از اينكه آن روز ماه رمضان است يا نه در شك بودند با اينكه به خدا سوگند روز اول ماه رمضان بود سلام كردم . گفت : يا ابا عبد اللَّه شما روزه داريد گفتم : نه . سفره غذا مقابل\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nابو العباس بود .\r\nگفت : بفرمائيد بخوريد . من جلو رفته خوردم گفتم : روزه را بدستور تو ميگيريم و بدستور تو ميخوريم . آن مرد كه راوى حديث بود به حضرت صادق گفت : در روز ماه رمضان روزه ميخوريد ؟\r\nفرمود : آرى به خدا قسم\r\n( افطر يوما من شهر رمضان احب الىّ من ان يضرب عنقى )\r\nيك روز از ماه رمضان را روزه بخورم بهتر است از اينكه گردنم زده شود .\r\nابو الفرج اصفهانى در كتاب مقاتل الطالبيين مينويسد كه حضرت صادق عليه السّلام منصور دوانيقى را ملاقات نمود به او گفت چشمه آب ابى زياد را به من برگردان تا از درآمد آن روزگار را بگذرانم . منصور گفت : با من اين طور صحبت ميكنى به خدا ترا هلاك ميكنم . امام فرمود : عجله نكن من بسن شصت و سه سالگى رسيده‌ام در همين سن پدرم و جدم على بن ابى طالب از دنيا رفت من متعهد مىشوم كه چنين و چنان كنم اگر آزارم به تو برسد اگر بعد از تو زنده ماندم با جانشين تو نيز كارى نداشته باشم . منصور دلش به حال امام سوخت و او را بخشيد .\r\nيونس بن يعقوب گفت : حضرت صادق به من فرمود : كه پس از كشته شدن ابراهيم پسر عبد اللَّه بن حسن در باضمرا ( كه محلى است نزديك كوفه ) بوسيلهء سپاهيان منصور ، ما را از مدينه خواستند هيچ مردى از ما در مدينه نگذاشتند وارد كوفه شديم يك ماه در آنجا بوديم كه پيوسته انتظار كشته شدن را ميكشيديم .\r\nبالاخره ربيع وزير دربار منصور آمده گفت : اين علويين كجا هستند دو نفر از فهميده‌هايتان برويد پيش امير المؤمنين . فرمود : من و حسن بن زيد رفتيم همين كه چشم منصور به من افتاد گفت : توئى كه خبر از غيب ميدهى ؟ گفتم جز خدا كسى از غيب خبر ندارد . گفت براى تو خراج مىآورند . گفتم خراج را براى تو مىآورند گفت : ميدانى براى چه شما را خواستم ؟ گفتم : نه . گفت :\r\nميخواهم خانه‌هاى شما را ويران كنم و چاه‌هاى آب را پرنمايم و نخلستانها را قطع نمايم و شما را تبعيد بشراة كنم « 1 »  تا يكنفر از اهالى حجاز و عراق نتواند\r\n\r\n","description":"","footnote":" ( 1 ) شراة كوه بلندى است نزديك عسفان كه بين شام و مدينه است . ","page_name":" 179 ","page_number":179},
  {"content":"\r\n\r\nبه شما نزديك شود زيرا اينها براى شما باعث فساد مىشوند .\r\nگفتم : يا امير المؤمنين خداوند بسليمان قدرت داد شكر كرد ايوب را مبتلا نمود صبر كرد بيوسف ستم روا داشتند بخشيد تو از همين خانواده هستى . در اين موقع منصور لبخندى زده گفت : اين جملات را تكرار كن دو مرتبه گفتم . منصور گفت بايد چون توئى رهبر مردم شود من شما را بخشيدم و جرم اهالى بصره را نيز به شما بخشيدم همان حديثى كه برايم نقل كرد از پدرت از آباء گرام خود از پيامبر اكرم برايم نقل كن .\r\nگفتم پدرم از آباء گرام خود از على عليه السّلام از پيامبر اكرم نقل كرد كه صله رحم باعث آبادى ملك و طولانى شدن عمر و زيادى جمعيت مىشود گرچه مردم كافر باشند گفت : اين حديث نبود .\r\nگفتم پدرم از آباء گرام خود از على از پيامبر اكرم نقل كرد كه فرمود خويشاوندان چنگ بعرش ميزنند و ميگويند خداوندا وصل كن با كسى كه ما را وصل نموده و قطع فرما از كسى كه ما را قطع نموده گفت اين نبود .\r\nگفتم پدرم از آباء گرام خود از على از پيامبر اكرم نقل كرد كه فرمود خداوند فرموده است من رحمان هستم و رحم را آفريده‌ام و از اسم خود براى او نام گذاشته‌ام هر كه پيوند خويشاوندى را مراعات كند با او خواهم بود و هر كه قطع كند از او قطع مينمايم . گفت اين نيست .\r\nگفتم پدرم از آباء گرام خود از على عليه السّلام از پيامبر اكرم نقل كرد كه يكى از پادشاهان روى زمين سه سال بيشتر از عمرش باقى نمانده بود صله رحم نمود خداوند سه سال را بسى سال تمديد نمود . گفت منظورم همين حديث بود اكنون بگو ببينم مايلى در كدام شهر ساكن شوى من تصميم دارم كه صله رحم كنم .\r\nگفتم مدينه . ما را بمدينه فرستاد و از شر او راحت شديم .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nباب هفتم مناظرات امام عليه السّلام با ابو حنيفه و ساير اهل زمانش\r\nاحتجاج طبرسى ص 197 - سماعة گفت ابو حنيفه به حضرت صادق عليه السّلام عرض كرد چقدر فاصله است بين مغرب و مشرق ؟ فرمود به اندازه يك روز بلكه كمتر از يك روز ابو حنيفه اين جواب را نپسنديد و نظر اين بود كه از اين بيشتر است .\r\nفرمود بيچاره چرا منكر اين مطلب مىشود . مگر خورشيد از مشرق طلوع نميكند و در مغرب غروب نمىنمايد در فاصله‌اى كمتر از يك روز . . . تا آخر خبر .\r\nاحتجاج طبرسى - عبد الكريم پسر عتبه هاشمى گفت خدمت حضرت صادق در مكه بودم گروهى از معتزله از قبيل عمرو بن عبيد و و اصل بن عطا و حفص ابن سالم و چند نفر از سران آن دسته خدمت حضرت صادق رسيدند اين جريان موقع كشته شدن وليد بود كه در ميان شاميان اختلاف افتاده بود .\r\nاينها شروع بصحبت كردند و سخن را طولانى كردند حضرت صادق فرمود شما خيلى صحبت كرديد يك نفر را نماينده خود قرار دهيد او با من باختصار حرف بزند .\r\nنمايندگى بعمرو بن عبيد دادند سخنرانى طولانى كرد و از جملهء سخنان او اين بود كه گفت مردم شام خليفه خود را كشتند و بين آنها اختلاف افتاد . بالاخره ما يك نفر كه داراى دين و مروت و عقل است و از خاندان رهبرى و خلافت بشمار ميرود يعنى محمّد بن عبد اللَّه بن حسن را انتخاب نموديم . تصميم گرفتيم با او بيعت كنيم و مردم را به پيروى از او دعوت نمائيم هر كه با ما موافقت نمود از او پشتيبانى كنيم هر كه از ما كناره گرفت به او كارى نداشته باشيم هر كه با ما مخالفت كرد با او پيكار ميكنيم بواسطه ستمگرى و انحرافش تا او را وادار به پيروى از\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nحق نمائيم .\r\nتصميم گرفتيم اين جريان را بشما عرضه بداريم چون بدون شما نميتوانيم اين كار را از پيش ببريم بواسطه دانش زياد و پيروان فراوانى كه داريد .\r\nسخن خود را كه تمام كرد حضرت صادق فرمود همه شما همين سخن را ميگوئيد گفتند بلى . آنگاه حمد و سپاس خدا را نموده درود بر پيامبر اكرم فرستاد سپس فرمود : ما وقتى مردم به معصيت خدا مشغول شوند ناراحت ميشويم اما اگر اطاعت خدا را نمايند خشنوديم .\r\nاكنون بگو به‌بينم اگر ملت مسلمان بدون جنگ و خونريزى اختيار خود را به تو بسپارند و بگويند هر كس را تو انتخاب كنى ما قبول داريم تو چه كسى را انتخاب ميكنى ؟ گفت من بين مسلمانان بمشورت واميگذارم فرمود بين همه مسلمانان ؟ گفت آرى . پرسيد بين دانشمندان و مردمان خوب ؟ گفت بلى فرمود : قريش و غير قريش ؟ گفت بين عرب و عجم .\r\nفرمود بگو ببينم ابا بكر و عمر را دوست ميدارى يا از آن دو بيزارى ؟ گفت دوست ميدارم . فرمود اگر از آن دو بيزار ميبودى ميتوانستى با ايشان مخالفت كنى ولى در صورتى كه آنها را دوست بدارى اكنون مخالف آن دو رفتار كردى زيرا عمر ابا بكر را تعيين نمود و با او بخلافت بيعت كرد و با هيچ كس مشورت نكرد باز ابا بكر خلافت را بعمر واگذاشت بدون اينكه با كسى مشورت كند . عمر در شورى شش نفرى قرار داد تمام انصار را از مشورت محروم نمود فقط به همان شش نفر از قريش داد . سپس سفارشى كرد در مورد آنها بمردم كه خيال نميكنم تو و هم مسلكهايت به‌پسنديد . گفت چه كرد ؟\r\nفرمود دستور داد سه روز صهيب بر مردم نماز بگذارد و آنها بمشورت بپردازند احدى به آنها نپيوندد مگر پسر عمر با او مشورت بكنند ولى از خلافت نصيبى نداشته باشد .\r\nبمهاجرين و انصارى كه حضور داشتند سفارش كرد كه اگر سه روز گذشت\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nو با كسى بيعت نكردند گردن هر شش نفر را بزنند اگر چهار نفر با يكى بيعت كردند و دو نفر مخالف بودند گردن آن دو نفر را بزنند . آيا بچنين شورائى تن در ميدهيد و مايليد همين طور شورى قرار دهيد بين مسلمانان ؟ گفتند نه . فرمود عمرو ! از اين جريان نيز ميگذريم حالا بگو اگر با اين دوست تو ( محمّد بن عبد اللَّه بن حسن ) بيعت شود تمام مسلمانان در پيشوائى او اتحاد كنند حتى دو نفر مخالف هم نداشته باشد آن وقت بخواهيد تكليف كافرهائى كه نه مسلمان شده‌اند و نه جزيه ( ماليات ) مىپردازند معين كنيد آيا آن علم و دانش را داريد كه مطابق رفتار پيامبر اكرم صلّى اللَّه عليه و آله با آنها معامله كنيد در جنگ كردن ؟\r\nگفتند بلى . فرمود : گرچه مجوسى و اهل كتاب باشند ؟ گفتند آرى فرمود در صورتى كه اهل كتاب نباشند آتش‌پرست يا بت‌پرست يا حيوان پرست باشند باز ميدانيد با آنها چگونه رفتار كنيد ؟ گفتند فرقى نيست بين اين دو دسته كه توضيح دادى .\r\nفرمود قرآن ميخوانيد ؟ گفتند آرى فرمود اين آيه را بخوان  قاتِلُوا الَّذِين لا يُؤْمِنُون بِاللَّه وَ لا بِالْيَوْم الْآخِرِ وَ لا يُحَرِّمُون ما حَرَّم اللَّه وَ رَسُولُه وَ لا يَدِينُون دِين الْحَق مِن الَّذِين أُوتُوا الْكِتاب حَتَّى يُعْطُوا الْجِزْيَةَ عَن يَدٍ وَ هُم صاغِرُون  « 1 »  .\r\nدر اين آيه خداوند شرط مىكند جزيه را بگيريد از كسانى كه اهل كتاب هستند تو ميگوئى اهل كتاب با ديگران مساويند ! ؟ گفت بلى فرمود اين علم را از كجا آموخته‌اى . عرضكرد شنيدم مردم چنين ميگويند . فرمود از اين هم بگذريم اگر اين اهل كتاب از دادن جزيه امتناع ورزند و با آنها جنگ كنى و پيروز شوى در باره غنيمت جنگى چه خواهى كرد ؟\r\nگفت يك پنجم آن را جدا ميكنم و چهار پنجم را بين سربازانى كه جنگ\r\n\r\n","description":"","footnote":" ( 1 ) سورهء توبه آيه 29 : جنگ كنيد با كسانى كه ايمان به خدا و روز قيامت ندارند و حرام خدا و پيامبر را حرام نميدانند و اعتراف بدين حق نمىكنند از كسانى كه داراى كتاب هستند تا جزيه بدهند با كمال خوارى . ","page_name":" 183 ","page_number":183},
  {"content":"\r\n\r\nكرده‌اند تقسيم مينمايم . فرمود بين تمام سربازان قسمت ميكنى ؟ گفت آرى .\r\nفرمود اين كار مخالف دستور و رفتار پيغمبر است اكنون ميتوانى از فقهاى مدينه و كهنسالان آنها بپرسى كه در جواب همه ميگويند كه پيغمبر اكرم با اعراب مصالحه نمود به اين شرط كه در مسكن و وطن خود باشند و مهاجرت نكنند در صورتى كه احتياج بكمك جنگى پيدا كرد آنها سرباز بدهند و پيامبر را كمك كنند ولى از غنيمت نصيبى نداشته باشند باز تو ميگوئى ؟ بين همه مساوى تقسيم ميكنى در اين صورت مخالف رفتار پيامبر در مورد مشركين عمل كرده‌اى .\r\nاز اين نيز بگذريم در باره زكات چه ميگوئى ؟ اين آيه را خواند  إِنَّمَا الصَّدَقات لِلْفُقَراءِ وَ الْمَساكِين وَ الْعامِلِين عَلَيْها  « 1 »  تا آخر آيه .\r\nفرمود بسيار خوب چطور بين آنها تقسيم ميكنى ؟ گفت بهشت قسمت ميكنم هر دسته‌اى را يك سهم از اين هشت قسمت مىدهم فرمود اگر يك دسته ده هزار نفر و يك دسته فقط يك نفر يا دو يا سه نفر باشند چه ميكنى ؟\r\nگفت : به آن يكنفر برابر با ده هزار نفر مىدهم . فرمود : بسيار خوب همين كار را در مورد زكات شهرنشينان و باديه‌نشينان ميكنى و هر دو را مساوى قرار ميدهى ؟ گفت : بلى . فرمود : در هر دو مورد مخالف دستور و رفتار پيامبر اكرم عمل كرده‌اى زيرا پيغمبر اكرم زكات باديه‌نشينان را بين خودشان و شهرنشينان را بين شهرنشينان تقسيم مينمود و مساوى تقسيم نميكرد باندازه‌اى كه حضور داشتند و به مقدارى كه صلاح ميدانست ميداد اگر حرف مرا قبول ندارى از فقهاء مدينه و پير مردان بپرس بدون اختلاف خواهند گفت كه پيامبر اكرم چنين تقسيم ميكرد .\r\nدر اين موقع بعمرو بن عبيد فرمود : از خدا بترس شما نيز از خدا بترسيد پدرم كه بهترين مردم روى زمين و داناترين آنها نسبت به قرآن و سنت پيامبر بود\r\n\r\n","description":"","footnote":" ( 1 ) سوره توبه آيه 60 زكات بين فقيران و بيچارگان و مامورين جمع آورى زكات و . . . و . . . و تقسيم مىشود . ","page_name":" 184 ","page_number":184},
  {"content":"\r\n\r\nميگفت : كه پيامبر اكرم فرموده : هر كس با شمشير مردم را دعوت به پيروى از خود بنمايد با اينكه در ميان مسلمانان از او داناتر باشد او گمراه و زورگو است مناقب شهر آشوب - ج 3 ص 375 : عمرو بن عبيد خدمت حضرت صادق عليه السّلام رسيد و اين آيه را خواند :  إِن تَجْتَنِبُوا كَبائِرَ ما تُنْهَوْن عَنْه  گفت : آقا مايلم گناهان كبيره را از روى قرآن بشناسم .\r\nامام عليه السّلام شروع به تفصيل نموده فرمود :\r\n1 - شرك به خدا بدليل  إِن اللَّه لا يَغْفِرُ أَن يُشْرَك بِه *  2 - يأس و نااميدى از رحمت خدا بدليل  وَ لا تَيْأَسُوا مِن رَوْح اللَّه  3 - نافرمانى پدر و مادر زيرا نافرمان پدر و مادر شقى است بدليل اين آيه  وَ بَرًّا بِوالِدَتِي وَ لَم يَجْعَلْنِي جَبَّاراً شَقِيًّا  4 - آدم كشى بدليل اين آيه  وَ مَن يَقْتُل مُؤْمِناً مُتَعَمِّداً  5 و 6 - نسبت عمل زشت بزنان پاك دادن و خوردن مال يتيم بدليل اين آيه  إِن الَّذِين يَأْكُلُون أَمْوال الْيَتامى ظُلْماً  7 - فرار از جنگ بدليل اين آيه  وَ مَن يُوَلِّهِم يَوْمَئِذٍ دُبُرَه  8 - رباخوارى از اين آيه استفاده مىشود  الَّذِين يَأْكُلُون الرِّبا  9 - سحر و جادوگرى بدليل اين آيه  وَ لَقَدْ عَلِمُوا لَمَن اشْتَراه  10 - زنا بدليل آيه  وَ لا يَزْنُون وَ مَن يَفْعَل ذلِك يَلْق أَثاماً  11 - قسم دروغ  إِن الَّذِين يَشْتَرُون بِعَهْدِ اللَّه وَ أَيْمانِهِم ثَمَناً  12 - خيانت كردن  وَ مَن يَغْلُل يَأْت بِما غَل  13 - ندادن زكات بدليل آيه  يَوْم يُحْمى عَلَيْها فِي نارِ جَهَنَّم  14 - شهادت دروغ و كتمان شهادت  وَ مَن يَكْتُمْها فَإِنَّه آثِم قَلْبُه  15 - شراب خوارى بدليل فرمايش پيامبر اكرم شراب خوار مانند بت پرست است .\r\n16 - ترك نماز بدليل اين فرمايش هر كس نماز را عمدا ترك كند ديگر با\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخدا و پيامبرش كارى نخواهد داشت .\r\n17 و 18 - پيمان‌شكنى و قطع پيوند خويشاوندى بدليل آيه  الَّذِين يَنْقُضُون عَهْدَ اللَّه *  19 - دروغگوئى و گزاف سرائى بدليل آيه  وَ اجْتَنِبُوا قَوْل الزُّورِ  20 - جرات پيدا كردن بر خدا بدليل اين آيه  أَ فَأَمِنُوا مَكْرَ اللَّه  21 - كفران نعمت بدليل اين آيه  وَ لَئِن كَفَرْتُم إِن عَذابِي لَشَدِيدٌ  22 - كم فروشى بدليل آيه   وَيْل لِلْمُطَفِّفِين   23 - لواط بدليل آيه  الَّذِين يَجْتَنِبُون كَبائِرَ الْإِثْم *  24 - دين‌سازى و بدعت بدليل قول پيامبر اكرم : هر كس تبسم كند در صورت بدعت ساز مثل اينست كه كمك بنابودى دين خود كرده .\r\nعمرو بن عبيد از خدمت امام خارج شد بلند بلند گريه ميكرد .\r\nميگفت : هلاك شد كسى كه ميراث شما را صاحب گرديد و در علم و مقام با شما مبارزه كرد .\r\nابو القاسم بغار در مسند ابى حنيفه نقل مىكند كه حسن بن زياد گفت : از ابو حنيفه پرسيدند فقيه ترين مردم كه ديده‌اى كيست . گفت : جعفر بن محمّد . وقتى منصور او را احضار نمود از پى من فرستاده گفت : مردم خيلى فريفته جعفر بن محمّد شده‌اند از آن مسائل مشكل خود مقدارى آماده كن . من چهل مسأله تهيه ديدم بعد منصور از پى من فرستاد آن وقت در حيره بود .\r\nوارد شدم ، جعفر بن محمّد طرف راستش نشسته بود همين كه چشمم به آن جناب افتاد چنان هيبت و جلالش مرا گرفت بيشتر از هيبتى كه از منصور داشتم سلام كردم اشاره كرد بنشين . نشستم .\r\nدر اين موقع منصور گفت : يا ابا عبد اللَّه اين شخص ابو حنيفه است فرمود : بلى او را مىشناسم . منصور به من گفت : خوب است مسائل خود را از ابا عبد اللَّه بپرسى من شروع كردم بسؤال كردن جواب ميداد ميفرمود شما اين طور ميگوئيد ولى اهل\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمدينه چنين ميگويند . اما ما چنين ميگوئيم گاهى حرف ما را ميپذيرفت و گاهى حرف اهل مدينه را گاهى نيز هر دو را رد ميكرد . بالاخره چهل مسأله را پرسيدم حتى يكى را فروگزار نكرد سپس فرمود : ابو حنيفه ! مگر داناترين مردم كسى نيست كه از اختلاف مردم اطلاع داشته باشد ! ؟ ابان بن تغلب در ضمن خبرى گفت : مردى از اهل يمن خدمت حضرت صادق عليه السّلام رسيد امام عليه السّلام فرمود مرحبا به تو سعد ! آن مرد گفت : آقا اين نامى است كه مادرم برايم گذاشته ولى خيلى كم مرا به اين نام مىشناسند امام فرمود : راست ميگوئيد سعد مولى .\r\nعرضكرد : فدايت شوم اين لقبى است كه به من داده‌اند . فرمود : لقب خوب نيست خداوند ميفرمايد :  وَ لا تَنابَزُوا بِالْأَلْقاب  « 1 »  فرمود : چه شغل دارى گفت خانوادهء ما منجم هستند .\r\nفرمود : چند درجه نور خورشيد از نور ماه بيشتر است . گفت : نميدانم .\r\nفرمود : چند درجه نور ماه از زهره بيشتر است . جواب داد نميدانم . فرمود : نسبت نور ستاره مشترى و عطارد چقدر است . گفت : نميدانم . فرمود : اسم ستاره‌هائى كه وقتى طلوع ميكنند گاوها بهيجان در مىآيند چيست . گفت : نميدانم .\r\nفرمود : برادر يمنى در يمن شما دانشمند هم هست ؟ عرض كرد : بلى . عالم يمن پرنده را پرواز ميدهد و در يك ساعت اطلاع از جريانى ميدهد كه بايد يك اسب سوار تند رو در يك روز آن مسافت را طى كند .\r\nفرمود : عالم مدينه از عالم يمن داناتر است زيرا عالم مدينه خبر از جايى ميدهد كه نمىتوان از آنجا خبر داد و پرنده فكر را پرواز ميدهد و در يك چشم بهمزدن اطلاع دارد از جريانهائى كه در مسير خورشيد اتفاق مىافتد كه دوازده برج و دوازده دريا و دوازده عالم را مىپيمايد .\r\nيمنى گفت : خيال نمىكنم كسى پيدا شود كه چنين اطلاعاتى داشته باشد\r\n\r\n","description":"","footnote":" ( 1 ) سوره حجرات آيه 11 : مردم را با لقب مسخره و سرزنش نكنيد . ","page_name":" 187 ","page_number":187},
  {"content":"\r\n\r\nو اين جريانها را بداند .\r\nسالم ضرير گفت : مردى نصرانى از حضرت صادق راجع به بدن انسان پرسيد فرمود : خداوند انسان را بر دوازده بند آفريده و چهل و شش استخوان و صد و شصت و سه رگ ، رگها ، بدن را آبيارى ميكنند و استخوانها آن را سر پا نگه ميدارند و گوشت استخوانها را نگه ميدارد و عصب‌ها گوشت را نگه ميدارند .\r\nدر دستش هشتاد و دو استخوان قرار دارد در هر دست چهل و يك استخوان از اين چهل و يكى در دستش سى و پنج و در آرنج دو استخوان و در بازو يك استخوان و در شانه سه استخوان مجموع آنها چهل و يك استخوان مىشود در دست ديگر همين طور . در پايش چهل و سه استخوان در پا سى و پنج استخوان و در ساق پا دو استخوان و در زانو سه استخوان و در رانش يك استخوان و در نشيمنگاه دو استخوان همين مقدار در پاى ديگر .\r\nدر ستون فقرات دوازده فقره است در هر يك از پهلوهايش هفت دنده است و در گردنش هشت استخوان است و در سرش سى و شش استخوان و در دهان بيست و هشت و سى و دو .\r\nتوضيح - اينكه در دهان بيست و هشت و سى و دو فرموده منظور در ابتداى روئيدن استخوان است بعد نزديك بيست سالگى چهار تاى ديگر ميرويد به همين جهت بعد ميفرمايد سى و دو .\r\nممكن است بواسطهء اختلاف اشخاص اين تعداد مختلف شود از اين خبر چنين استفاده مىشود كه بدندان استخوان اطلاق نمىشود .\r\nمناقب ج 3 ص 381 - يكى از خوارج « 1 »  بهشام بن حكم گفت : آيا ملت‌هاى غرب مىتوانند زن از اعراب بگيرند ؟ گفت : آرى . پرسيد عربها با نژاد قريش مىتوانند ازدواج كنند ؟ گفت : آرى .\r\n\r\n","description":"","footnote":" ( 1 ) كسانى كه در نهروان با حضرت على جنگ كردند ابن ملجم نيز از آنها بود . ","page_name":" 188 ","page_number":188},
  {"content":"\r\n\r\nگفت : قريش مىتوانند با بنى هاشم ازدواج كنند ؟ گفت : آرى . آن مرد خارجى خدمت حضرت صادق رسيد و جريان را عرض كرده اضافه نمود كه هشام مدعى بود از شما شنيده . فرمود : بلى صحيح است من اين حرف را زده‌ام . مرد خارجى گفت : اكنون من از شما خواستگارى ميكنم . حضرت صادق عليه السّلام فرمود تو همطراز در دين خوددارى و خويشاوندانت براى تو كافى هستند .\r\nولى ما خاندان پيامبر را خداوند از گرفتن زكات نگه داشته زيرا زكات چرك دست مردم است به همين جهت ما خوش نداريم كسانى كه در امتياز ما سهمى ندارند با خود شريك كنيم .\r\nمرد خارجى از جاى حركت نموده ميگفت : به خدا سوگند مانند اين شخص را تا كنون نديده‌ام به بدترين صورت مرا رد كرد ، در ضمن گفتار دوست خود را هم پذيرفت .\r\nابو هفان در حضور ابن ماسويه گفت : جعفر بن محمّد عليه السّلام فرمود : مزاجهاى مردم چهار نوع است : 1 - مزاج دموى ( خونى ) كه او بنده است و گاهى بنده آقاى خود را ميكشد . 2 - طبيعت بادى او دشمن است اگر روزنى را ببندى باز از جاى ديگر روزن مىگشايد . 3 - بلغمى مزاج - اين پادشاهى است كه اداره مىكند 4 - تلخ مزاج كه زمين است اگر فرو برود ساكنين روى خود را نيز فرو ميبرد .\r\nابن ماسويه گفت : دو مرتبه بگو به خدا قسم جالينوس طبيب نمىتواند اين طور تشريح نمايد .\r\nدر كتاب امتحان الفقهاء مىنويسد : مرد دلاكى بنا بدرخواست پدرى جهت ختنه كردن پسرش مشغول كار شد ولى در موقع كار آلت بچه قطع گرديد اگر بچه مرد بايد نصف خون بها را بدهد اما اگر زنده بماند بايد تمام ديه را بپردازد اگر بميرد نصف خون بها را او ميدهد و نصف ديگر را پدرش مىپردازد زيرا شريك در مرگ فرزندش بوده اما اگر زنده ماند بايد ديه كامل بدهد زيرا قطع نسل كرده چنين خبرى از حضرت صادق نقل شده .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدر همان كتاب است كه مردى به حال مرگ درآمد وصيت كرد يك غلامم بنام يسار پسر من است او را ارث بدهيد و غلام ديگرم بنام يسار و آزاد است .\r\nجواب : بايد سؤال شود كدام يك از اين دو غلام بدون پرده پيش زنان آن مرد ميرفته‌اند كه پدرش ميگفته از او حجاب نگيريد همان غلام پسر اوست .\r\nاگر بچه‌هايش گفتند پدرمان كه دستور حجاب بزنان نميداده بواسطه آن بوده كه اين پسر كوچك بوده و در دامن آنها بزرگ شده .\r\nباز ميپرسند آيا در ميان شما خانواده علامتى اختصاصى وجود دارد اگر گفتند آرى دقت بايد نمود آن علامت اگر در پسر كوچك بود او برادر آنها است اگر آن علامت نبود بايد قرعه بزنند بين آن دو غلام هر كدام قرعه بنام غلام در آمد او آزاد است . از حضرت صادق نيز نقل شده .\r\nتوضيح - اين دو روايت با اينكه مورد اعتماد نيست از آن جهت نقل كرديم تا توجه فرمائيد كه اهل سنت نيز از حضرت صادق نقل ميكنند و بفرمايش امام اعتماد دارند . روايت دوم : مختصرى با اصول شيعه موافق هست كه در جاى ديگر بايد اين مطلب را تحقيق نمود .\r\nمناقب - ج 3 ص 390 - مردى بىدين از حضرت صادق پرسيد چرا بايد غسل جنابت نمود با اينكه كار حلالى انجام داده عمل حلال كه باعث كثافت نمىشود .\r\nفرمود : زيرا جنابت مانند حيض است چون نطفه خونى است كه محكم نشده عمل آميزشى با يك جنبش زياد انجام مىشود پس از تمام شدن آميزش بدن نفس ميكشد انسان از تنفس او بوى بدى استشمام مىكند غسل جنابت از همين جهت لازم مىشود .\r\nغسل جنابت امانتى است كه خداوند مردم را مأمور به آن نموده تا آنها را آزمايش نمايد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nابو حنيفه از حضرت صادق در مورد اين آيه پرسيد :  وَ اللَّه رَبِّنا ما كُنَّا مُشْرِكِين  فرمود : نظر تو چيست در بارهء اين آيه ؟ ابو حنيفه گفت : اينها مشرك نبوده‌اند .\r\nحضرت صادق عليه السّلام فرمود : خداوند ميفرمايد :  انْظُرْ كَيْف كَذَبُوا عَلى أَنْفُسِهِم  « 1 »  ابو حنيفه گفت : نظر شما در اين باره چيست ؟\r\nفرمود : اينها گروهى از مسلمانانند كه مشرك شده‌اند از راهى كه خود متوجه نبوده‌اند .\r\nعباد مكى از حضرت صادق عليه السّلام پرسيد : مرد مريضى با زنى زنا كرده اگر حد بر او جارى كنند ممكن است بميرد چه بايد كرد ؟ فرمود : اين مسأله را از جانب خود ميپرسى يا كسى گفته بپرسى . گفت : سفيان ثورى گفت از شما بپرسم .\r\nفرمود : مردى را پيش پيغمبر آوردند كه بيمارى استسقاء مبتلا بود بطورى كه شكمش ورم كرده بود و رگهاى رانش معلوم ميشد . با زنى مريض زنا كرده بود پيامبر دستور داد يك شاخ بزرگ بياورند كه صد شاخه داشته باشد .\r\nيك ضربت به آن مرد و يك ضربت بزن زد و آنها را آزاد نمود اينست تفسير فرمايش آن جناب : بگير بدست خود يك دسته چوب و آن را بزن .\r\nكشف الغمه : محمّد بن طلحه از سفيان ثورى نقل كرد كه گفت خدمت حضرت صادق عليه السّلام رسيدم ديدم جبه‌اى از خز سياهرنگ « 2 »  و ردائى از خز پوشيده بود .\r\nسفيان گفت : از روى تعجب به او نگاه كردم فرمود : ثورى ! چرا اين چنين نگاه ميكنى ؟ ! شايد تو از ديدن لباس من در شگفتى . گفتم : يا ابن رسول اللَّه اين لباس شايسته شما نيست و نه آباء شما چنين لباسى داشته‌اند .\r\n\r\n","description":"","footnote":" ( 1 ) سوره انعام آيه 23 و 24 : قسم به خدا ما مشرك نبوده‌ايم . در اين آيه ميفرمايد نگاه كن چگونه به خود دروغ ميبندند .  ( 2 ) لباسى كه از پشم و ابريشم بافته شود . ","page_name":" 191 ","page_number":191},
  {"content":"\r\n\r\nفرمود ثورى ! آن زمان هنگام تنگدستى و فلاكت مردم بود به مقدار تنگدستى و گرفتارى زمان لباس ميپوشيدند . اما حالا زمانى است كه نعمت از هر جانب فرو ريخته . در اين موقع آستين جبهء خود را كنار زد در زير آن جبه‌اى پشمى سفيد داشت كه آستين و دامنش از آن كوتاهتر بود . گفت : ثورى ! اين لباس را براى خدا پوشيده‌ام و اين لباس رو را براى شما پوشيده‌ام ، آنچه مال خداست پنهان كرده‌ام و لباسى كه براى شما پوشيده‌ام آشكار است .\r\nكافى - داود رقى گفت : يكى از خوارج در مورد اين آيه از من پرسيد :\r\nو  مِن الضَّأْن اثْنَيْن وَ مِن الْمَعْزِ اثْنَيْن قُل آلذَّكَرَيْن حَرَّم أَم الْأُنْثَيَيْن   - وَ مِن الْإِبِل اثْنَيْن وَ مِن الْبَقَرِ اثْنَيْن  « 1 »  كدام نوع را حلال نموده و كدام نوع را حرام . من نميدانستم چه جواب به او بدهم . خدمت حضرت صادق رسيدم موقعى كه به حج رفته بودم جريان را بايشان عرض كردم . فرمود : خداوند براى قربانى در منى حلال كرده گوسفند و بز اهلى را و قربانى كردن بز كوهى را حرام نموده است . اين فرمودهء خدا كه از شتر دو تا و از گاو دو تا خداوند حلال نموده قربانى شترهاى عربى را و شتر خراسانى را حرام نموده گاو اهلى را حلال كرده و گاو كوهى را حرام نموده .\r\nداود رقى گفت : اين جواب را براى آن مرد بردم گفت اين جوابى است كه شتران از حجاز آورده‌اند ( اشاره باينست كه اين جواب را از خاندان نبوت كه ساكن حجاز هستند بدست آورده‌اى ) .\r\nكافى - حسين بن يزيد گفت : شنيدم از حضرت صادق ميفرمود : كه ابو حنيفه به من گفت : ديروز مردم از شما در شگفت شدند از آن همه چانه زدن براى خريدن شترى كه براى قربانى ميخريدى زيرا تا جايى كه ممكن بود چانه زدى .\r\n\r\n","description":"","footnote":" ( 1 ) انعام 142 : از بره دو تا و از بز دو تا بگو نرها حرام است يا ماده يا بچه‌هائى كه در شكم ماده‌ها است از شتر دو تا و از گاو نيز دو تا . ","page_name":" 192 ","page_number":192},
  {"content":"\r\n\r\nبه او فرمود خدا راضى نيست كه من در مال خود فريب بخورم و كلاه سرم برود . ابو حنيفه گفت نه به خدا هرگز خدا راضى نيست كه در مال خود فريب بخورى چه كم و چه زياد ما چيزى بشما نگفتيم مگر اينكه چنان راه جواب را براى ما بستيد كه راه فرار نداشتيم .\r\nكافي - عبد اللَّه بن سنان گفت وقتى حضرت صادق پيش ابو العباس سفاح در حيره رفت . يك روز براى ديدن عيسى بن موسى خارج شد در بين راه كوفه و حيره عيسى بن موسى با ابن شبرمه قاضى به امام عليه السّلام رسيد . عرضكرد آقا كجا تشريف ميبرديد ؟ فرمود پيش تو مىآمدم . گفت خدا زحمت اين راه را براى شما كم كرد در خدمت امام رفت ابن شبرمه عرضكرد آقا چه ميفرمائيد در مورد سؤالى كه امير از من نموده ولى من جواب آن را نميدانستم ؟ فرمود چه چيز .\r\nعرضكرد از من پرسيد اولين نوشته‌اى كه در زمين نوشته شد كدام نامه بود فرمود خداوند به حضرت آدم فرزندانش را به صورت ذرّ نشان داد پيمبران ، پادشاهان و مؤمنين و كفار يكى يكى آنها را ديد . همين كه رسيد بداود پيامبر عرض كرد خدايا اين كيست كه او را گرامى داشته و بمقام پيامبرى مفتخر كرده‌اى اما عمر كوتاهى دارد .\r\nخداوند وحى كرد اين پسرت داود است كه چهل سال عمر مىكند من مدت زندگى و ارزاق را معين كرده‌ام اما هر كدام را بخواهم كم و زياد ميكنم در نزد من نوشته اصلى است . اگر تو از عمر خود چيزى به او ببخشى به او خواهم داد . عرضكرد خدايا من شصت سال از عمرم را به او مىدهم تا صد سال تمام داشته باشد .\r\nخداوند بجبرئيل و ميكائيل و ملك الموت دستور داد اين جريان را يادداشت كنيد او به زودى فراموش مىكند . يادداشتى نوشتند و با بالهاى خود آن را امضاء نمودند از طينت عليين .\r\nهنگام وفات آدم كه رسيد ملك الموت براى قبض روح او آمد آدم گفت براى چه آمده‌اى ؟ گفت براى قبض روح تو . گفت هنوز از عمر من شصت سال\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nديگر باقيمانده . گفت آن شصت سال را بفرزندت داود بخشيدى . جبرئيل فرود آمد و آن يادداشت را آورد .\r\nحضرت صادق فرمود به همين جهت وقتى يادداشت و سند بدهى مديون را بيرون آورند كوچك مىشود . بالاخره روح او را قبض نمود .\r\nكافي : محمّد بن مسلم گفت خدمت حضرت صادق رسيدم ابو حنيفه آنجا بود عرضكردم آقا خواب عجيبى ديده‌ام . فرمود خواب خود را بگو كه معبّر خواب اينجا است اشاره به ابو حنيفه نمود .\r\nگفتم در خواب ديدم مثل اينكه وارد خانه‌ام شدم يك مرتبه زنم بيرون آمد مقدار زيادى گردو را شكست و بر سر و صورت من پاشيد از اين خواب تعجب كردم . ابو حنيفه گفت تو با بستگان زنت كه اشخاص پستى هستند در مورد ارث اختلاف خواهى داشت پس از ناراحتى زياد بالاخره سهم خود را خواهى گرفت ان شاء اللَّه . حضرت صادق فرمود به خدا قسم خوب گفتى .\r\nابو حنيفه رفت گفتم فدايت شوم من از تعبير اين ناصبى خوشم نيامد .\r\nفرمود خدا ناراحتى را برايت نياورد تعبير ما با آنها يكى نيست و نه تعبير آنها موافق تعبير ما است جواب خواب تو آن نبود .\r\nعرضكردم : پس شما چطور قسم خورديد كه خوب گفتى با اينكه اشتباه بود ؟\r\nفرمود بلى منظورم اين بود كه خوب اشتباه گفتى . عرضكردم تعبير آن چيست ؟\r\nفرمود تو زنى بچنگ مىآورى و از او بهره جنسى ميبرى همسرت ميفهمد و لباسهاى تو را پاره پاره مىكند زيرا پوست لباس مغز است . محمّد بن مسلم گفت به خدا قسم فاصله تعبير و ظهور خواب تا روز جمعه بيشتر طول نكشيد صبح جمعه من در خانه نشسته بودم زنى رد شد از او خوشم آمد غلام خود را امر كردم او را بياورد . غلام آن زن را آورد و داخل خانه نمود از او بهره جنسى بردم همسرم متوجه جريان شد وارد اطاق گرديد زن كه فرار كرد و از در خارج شد من تنها ماندم لباسهاى تازه‌ام را كه در عيدها ميپوشيدم پاره پاره كرد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nكافي : هشام خفاف گفت حضرت صادق به من فرمود از علم نجوم چقدر اطلاع دارى ؟ گفتم در عراق كسى از من واردتر در علم نجوم نيست . فرمود گردش فلك چگونه است ؟\r\nمن شب كلاه را از سرم برداشتم و چرخى داده گفتم اين طور . فرمود اگر گردش فلك اين طور باشد پس چرا ستاره‌هاى بنات النعش و جدى و فرقدين « 1 »  از طرف قبله يك روز گردش نكرده‌اند . عرضكردم به خدا قسم تا كنون متوجه آن نشده‌ام و نه از كسى كه وارد به حساب نجوم بوده در اين مورد چيزى شنيده‌ام .\r\nفرمود نسبت نور ستاره سكينه و زهره چقدر است ؟ گفتم نام اين ستاره را تا كنون نشنيده‌ام و نه كسى اسم آن را برده . فرمود سبحان اللَّه نام يك ستاره را به كلى از بين برده‌ايد پس چطور حساب ميكنيد .\r\nفرمود نسبت نور زهره با ماه چقدر است ؟ گفتم جز خدا كسى نميداند .\r\nفرمود نسبت نور ماه با خورشيد چقدر است ؟ عرضكردم نميدانم فرمود راست ميگوئى . فرمود چطور مىشود كه دو سپاه كه در هر كدام يك منجم هست منجم اين لشكر براى سپاهيان خود پيش بينى پيروزى مىكند منجم سپاه ديگر نيز براى لشكر خود همين طور . پس از برخورد و جنگ يكى فرار مىكند و ديگرى پيروز مىشود . علم نجوم چه سودى داشت ؟\r\nعرضكردم به خدا قسم اين را هم نميدانم . فرمود راست ميگوئى اصل حساب درست است ولى كسى نميتواند پى ببرد به آن مگر تاريخ ولادت تمام مردم را بداند .\r\nكافي ص 362 ج 5 - محمّد بن حسن گفت ابن ابى العوجاء از هشام بن حكم پرسيد مگر خداوند حكيم نيست ؟ گفت چرا احكم الحاكمين است . گفت پس چگونه اين دو آيه درست است كه ميگويد  فَانْكِحُوا ما طاب لَكُم مِن النِّساءِ مَثْنى \r\n\r\n","description":"","footnote":" ( 1 ) يك ستاره پرنور طرف شمال است و ستاره كم‌نورترى در مقابل آن كه با آنها راه را مىيابند . ","page_name":" 195 ","page_number":195},
  {"content":"\r\n\r\n وَ ثُلاث وَ رُباع فَإِن خِفْتُم أَلَّا تَعْدِلُوا فَواحِدَةً  « 1 »  . اين دستور لازم نيست . گفت چرا ؟\r\nگفت باز در اين آيه ميفرمايد  وَ لَن تَسْتَطِيعُوا أَن تَعْدِلُوا بَيْن النِّساءِ وَ لَوْ حَرَصْتُم فَلا تَمِيلُوا كُل الْمَيْل  « 2 »  هرگز نميتوانيد بين زنان عدالت به كار بريد گرچه بسيار علاقه بخرج دهيد پس متوجه باشيد كه زياد روى در تمايل بيك طرف پيدا نكنيد .\r\nكدام حكيم اين طور صحبت مىكند . هشام بن حكم نتوانست جواب او را بدهد . عازم سفر بمدينه شد و خدمت حضرت صادق رسيد . فرمود هشام نه وقت حج است و نه عمره بچه كار آمده‌اى ؟ گفت فدايت شوم يك جريانى بود كه خيلى مرا مشغول كرده . ابن ابى العوجاء سؤالى از من كرد كه نتوانستم جوابش را بدهم .\r\nگفت چه سؤالى ؟ جريان را عرضكرد حضرت صادق فرمود در اين آيه كه ميفرمايد دو يا سه يا چهار زن بگيريد اگر ميترسيد كه عدالت نورزيد بيك زن اكتفا كنيد در نفقه و مخارج است .\r\nاما در آن آيه كه ميفرمايد هرگز نميتوانيد عدالت را بين زنان مراعات كنيد گرچه علاقه زياد داشته باشيد پس متوجه باشيد كه زياد روى در تمايل بيك طرف نكنيد كه طرف ديگر را حيران و سرگردان كنيد ، در اين آيه منظورش دوست داشتن است .\r\nهشام وقتى اين جواب را براى ابن ابى العوجاء نقل كرد گفت به خدا قسم اين جواب مال تو نيست .\r\nكافي - زراره گفت حضرت صادق فرمود روزى من پيش زياد بن عبيد اللَّه حارثى بودم مردى از پدرش شكايت كرده گفت پدرم دختر مرا بدون اجازه من\r\n\r\n","description":"","footnote":" ( 1 ) به ازدواج خود در آوريد از زنانى كه خوشتان مىآيد دو يا سه يا چهار تا . اگر ميترسيد كه عدالت نورزيد بيك زن اكتفا كنيد - سوره نساء آيه 3 .  ( 2 ) سوره نساء آيه 129 . ","page_name":" 196 ","page_number":196},
  {"content":"\r\n\r\nشوهر داده .\r\nزياد باطرافيان خود گفت چه ميگوئيد در باره اين پيش آمد . گفتند ازدواجش باطل است .\r\nدر اين موقع زياد روى بجانب من نموده گفت شما چه ميگوئيد ؟ وقتى از من پرسيد رو بجانب كسانى كه جواب دادند كرده گفتم مگر شما از پيامبر اكرم روايت نمىكنيد كه مردى از پدر خود شكايت كرد در همين مورد فرمود تو و ثروتت متعلق بپدرت مىباشد ؟ گفتند چرا .\r\nگفتم چگونه ممكن است خودش با مالش متعلق بپدرش باشد و جايز نباشد دخترش را به شوهر بدهد ؟ گفته آنها را قبول كرد و سخن مرا نپذيرفت .\r\nكافى - معاوية بن عمار گفت خواهر مفضل بن غياث از دنيا رفت وصيت كرد مقدارى از مالش را در اين موارد خرج كنند . يك ثلث در راه خدا و يك ثلث بمستمندان و يك ثلث در انجام حج اگر بسه قسمت مساوى تقسيم ميشد براى حج كافي نبود .\r\nمن و او رفتيم پيش ابن ابى ليلى جريان را گفت . او پاسخ داد كه يك ثلث در اين و يك ثلث در آن و يك ثلث هم براى قسمت سوم . رفتيم پيش ابن شبرمه او هم مثل ابن ابى ليلى جواب داد . ابو حنيفه نيز مثل آن دو جواب داد .\r\nرفتيم به مكه به من گفت : از حضرت صادق بپرس آن زن فريضهء حج را انجام نداده بود . از حضرت صادق پرسيدم فرمود : اول بايد حج را بجا آورد چون از جانب خدا بر او واجب شده هر چه از پول باقيماند نصفش را در آن راه و نصف ديگر را در راه دوم بايد صرف نمود .\r\nوقتى از مكه برگشتم به مسجد رفتم ابو حنيفه را ديدم به او گفتم : از حضرت صادق پرسيدم فرمود : اول بايد حج را بجاى آورى كه بر او واجب شده بقيه را در دو قسمت وصيتش بطور مساوى صرف ميكنيد . در جواب من ابو حنيفه هيچ نگفت -\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبعد بمجلس درس او رفتم ديدم همين مسأله را شاگردانش طرح كرده‌اند و ميگويند كه ابو حنيفه گفته بايد اول حج را بجا آورد كه از جانب خدا بر او واجب شده . پرسيدم ابو حنيفه اين حرف را زد ؟ گفتند : بلى . او بما چنين گفت .\r\nكافى - ج 1 ص 58 - عيسى بن عبد اللَّه قرشى گفت : ابو حنيفه رفت خدمت حضرت صادق . آن جناب به او فرمود : ابو حنيفه شنيده‌ام تو قياس ميكنى . گفت : بلى فرمود : قياس نكن اول كسى كه قياس كرد شيطان بود كه گفت مرا از آتش و آدم را از گل آفريده‌اى . بين آتش و گل قياس كرد اگر نورانيت آدم را با نورانيت آتش مقايسه ميكرد مىفهميد چقدر فرق است بين اين دو نور و چقدر فرق بين صفاى اين دو نور است .\r\nكافى - ج 3 ص 507 - حبيب خثعمى گفت : منصور دوانيقى نامه‌اى نوشت به محمّد بن خالد كه فرماندار او بود در مدينه تا از اهل مدينه سؤال كند چطور شده در زمان پيامبر زكات دويست درهم ، پنج درهم بوده ولى حالا زكات دويست درهم هفت درهم است . دستور داده بود در نامه كه از عبد اللَّه بن حسن و جعفر ابن محمّد نيز سؤال كند .\r\nمحمّد بن خالد از مردم مدينه پرسيد گفتند : ما ديده‌ايم پدرانمان اين كار را مىكرده‌اند پيش عبد اللَّه بن حسن و حضرت صادق فرستاد . عبد اللَّه بن حسن نيز جواب مردم مدينه را داد . از حضرت صادق كه پرسيد فرمود : پيامبر اكرم در هر چهل اوقيه « 1 »  يك اوقيه قرار داده چون زكات يك چهلم است وقتى حساب كنيم هفت درهم مىشود كه همان هفت درهم به وزن شش درهم سابق است درهمهاى سابق پنج دانق بوده .\r\nحبيب گفت : ما حساب كرديم ديديم آنچه فرموده صحيح است . عبد اللَّه بن حسن گفت : اين مطلب را از كجا آوردى . امام فرمود : در نوشته مادرت فاطمه عليها السلام ديدم . او رفت . محمّد بن خالد پيغام فرستاد كه كتاب فاطمهء زهرا عليها السّلام\r\n\r\n","description":"","footnote":" ( 1 ) هر اوقيه چهل درهم است هر درهم 18 نخود نقره است . ","page_name":" 198 ","page_number":198},
  {"content":"\r\n\r\nرا براى من بفرست . در جواب او فرمود : بگو من گفتم در كتاب فاطمهء زهرا خواندم نگفتم آن كتاب پيش من است .\r\nحبيب گفت : محمّد بن خالد به من گفت : مثل جعفر بن محمّد كسى را نديده‌ام .\r\nتوضيح : درهم در زمان پيامبر شش دانق بوده بعد كم كردند و هر درهم پنج دانق شد در نتيجه هر شش درهم معادل پنج درهم زمان پيامبر گرديد باز تغيير كرد بطورى كه وزن هفت درهم زمان حضرت صادق معادل پنج درهم زمان پيامبر گرديد با اين توضيح اكنون ميتوان خبر را به دو صورت توجيه نمود :\r\nاول چون آنها شنيده بودند نصاب اول نقره دويست درهم است و در دويست درهم پنج درهم زكات بايد داد ولى ديدند فقها در اين زمان ميگويند نصاب اول 240 درهم است كه بايد 7 درهم داد نميدانستند علت آن چيست .\r\nامام جواب داد علت آن اينست كه وزن درهم از زمان پيامبر كم شده به همين جهت امام با اوقيه توضيح داد چون آنها ميدانستند هر اوقيه چهل درهم است و از آن زمان تغييرى نكرده وقتى اين حساب را كردند نسبت بين درهم زمان پيامبر زمان خود را فهميدند چنين توجيه كرد پدر علامه قدس اللَّه روحه .\r\nدوم اينكه آنها متوجه كم شدن درهم در زمان خود بودند ولى نمىدانستند چرا نمىشود در دويست درهم زمان پيامبر پنج درهم از درهم‌هاى زمان خود بدهند .\r\nامام جواب داد كه پيامبر يك چهلم معين كرده چنانچه فرمود در هر چهل اوقيه يك اوقيه به همين جهت در دويست درهم زمان پيامبر بايد هفت درهم از درهمهاى زمان خود بدهند تا يك چهلم درست شود وقتى حساب كردند ديدند همين طور است .\r\nكافى - ابو جعفر احول گفت : يكى از زنديق‌ها « 1 »  گفت : چرا در هر هزار درهم بيست و پنج درهم زكات بايد داد ؟ گفتم : اين مثل نماز است كه دو ركعت\r\n\r\n","description":"","footnote":" ( 1 ) زنديق معرب زندى است پيروان زرتشت ولى بطور كلى به اشخاص بيدين ميگويند . ","page_name":" 199 ","page_number":199},
  {"content":"\r\n\r\nو سه ركعت و چهار ركعت تعيين شده او از من قبول كرد . بعد من خدمت حضرت صادق رسيدم و اين سؤال را از آن جناب كردم .\r\nفرمود : خداوند در آمد مردم و تعداد مستمندان را حساب نموده چنين تعيين كرد كه اگر از هر هزار درهم بيست و پنج درهم بدهند براى مستمندان كافى است اگر اين مقدار كافى نبود بيشتر قرار ميداد .\r\nگفت : اين جواب را براى آن مرد آوردم گفت اين جواب بر پشت شتر از حجاز آمده است اگر من بخواهم از كسى اطاعت كنم از صاحب اين سخن اطاعت مىكنم .\r\nكافى : كلبى نابه گفت وارد مدينه شدم در حالى كه اعتقادى بمذهب شيعه نداشتم به مسجد رفتم گروهى از قريش را ديدم . از آنها تقاضا كردم عالم اهل بيت پيامبر را به من معرفى كنند . عبد اللَّه بن حسن را نشان دادند . بمنزلش رفتم شخصى بيرون آمد كه خيال كردم غلام اوست - گفتم : از آقايت برايم اجازه بگير . رفت و برگشت گفت : وارد شو وقتى داخل شدم پير مردى را ديدم بعبادت پرداخته معلوم مىشد خيلى در راه عبادت مىكوشد . سلام كردم . گفت : شما كيستيد . گفتم :\r\nمن كلبى نسابه هستم .\r\nگفت : چكار داريد ؟ گفتم : مردى بزنش گفته ترا طلاق دادم باندازهء ستاره‌هاى آسمان گفت : با رأس الجوزاء از او جدا مىشود بقيه ستاره‌ها برايش گناه و عقوبتى است . با خود گفتم اين يكى . گفتم در باره مسح به روى كفش چه ميگوئيد ؟\r\nگفت گروهى از مردان صالح اين كار را كرده‌اند ولى ما خانواده پيامبر اين كار را نمىكنيم با خود گفتم اين دو تا .\r\nگفتم مار آبى حلال است يا حرام ؟ گفت حلال است ولى ما خانواده صرف نظر كرديم از خوردن آن گفتم اين سه تا .\r\nگفتم : در مورد آشاميدن نبيذ « 1 »  چه مىگوئيد ؟ گفت : حلال است اما ما\r\n\r\n","description":"","footnote":" ( 1 ) شرابى كه از انگور و خرما و گندم و جو ميگيرند ( مجمع البحرين ) . ","page_name":" 200 ","page_number":200},
  {"content":"\r\n\r\nخانواده نمىآشاميم . از جاى حركت كرده رفتم با خود مىگفتم اينها به اين خانواده دروغ مىبندند .\r\nوارد مسجد شدم ديدم گروهى از قريش و ديگران اجتماع كرده‌اند سلام كرده گفتم دانشمند ترين اين خانواده كيست ؟ گفتند : عبد اللَّه بن حسن گفتم پيش او رفتم چيزى بدستم نيامد . يكى از آن ميان سر بلند نموده گفت برو پيش جعفر بن محمّد او دانشمند اين خانواده است ولى بعضى از حاضرين او را سرزنش كردند .\r\nبا خود گفتم اول كه اينها مرا به عبد اللَّه بن حسن راهنمائى كردند بواسطه حسد بود گفتم منهم منظورم همان شخص بود رفتم بدر منزل آن جناب در زدم غلامى بيرون آمده گفت وارد شو برادر كلبى . از شنيدن اين سخن كه فهميده بود من كه هستم و مرا با نام و نشان اسم برد بوحشت افتادم با حالت اضطراب وارد شدم ديدم پير مردى روى جا نماز است بدون بالش و تشك .\r\nپس از اينكه سلام كردم گفت كه هستى با خود گفتم سبحان اللَّه غلامش در خانه گفت داخل شو برادر كلبى حالا آقا خودش از من مىپرسد كه هستى گفتم : من كلبى هستم كه در علم نسب‌شناسى شهرت دارم با دست بر پيشانى خود زده گفت منحرفين از خدا دروغ گفتند و در گمراهى و زيان زيادى هستند .\r\nفرمود : برادر كلبى  وَ عاداً وَ ثَمُودَ وَ أَصْحاب الرَّس وَ قُرُوناً بَيْن ذلِك كَثِيراً  « 1 »  ميتوانى نسبت و نژاد آنها را بيان كنى ؟ گفتم نه آقا فرمود نسب و نژاد خود را مىتوانى بگوئى ؟ گفتم آرى من فلانى پسر فلان و او پسر فلان كس است تا چند پشت را نام بردم فرمود بس است اين طور كه گفتى درست نيست . يكى از اجداد مرا نام برده گفت ميدانى او پسر كيست ؟ گفتم پسر فلان كس است .\r\nفرمود پسر فلان چوپان كرد است كه آن چوپان در كوههائى كه مربوط بفلان قبيله بود گوسفند ميچرانيد رفت پيش زن فلان كس كه در آن كوه گوسفند\r\n\r\n","description":"","footnote":" ( 1 ) سوره فرقان آيه 38 وَ عاداً وَ ثَمُودَ وَ أَصْحاب الرَّس و گروه بسيارى ديگر بين آنها . ","page_name":" 201 ","page_number":201},
  {"content":"\r\n\r\nميچرانيد مقدارى خوراكى به او داد و با او همبستر شد از آن زن فلان كس متولد شد كه او پسر فلان كس از همان زن و فلانى و فلانى است .\r\nفرمود اين نامها را در ميان اجداد خود مىشناختى ؟ گفتم نه فدايت شوم اگر صلاح ميدانى از اين مبحث چشم بپوشيم . فرمود چون تو گفتى من نسب‌شناسم من چنين گفتم . عرض كردم من ديگر نخواهم گفت فرمود من نيز تكرار نخواهم كرد اكنون آنچه مىخواستى بپرس سؤال كن .\r\nعرض كردم مردى بزنش گفت ترا بعدد ستاره‌هاى آسمان طلاق دادم .\r\nفرمود : مگر سورهء طلاق را نخوانده‌اى ؟ گفتم : چرا فرمود بخوان خواندم :\r\n  فَطَلِّقُوهُن لِعِدَّتِهِن وَ أَحْصُوا الْعِدَّةَ   « 1 »  فرمود در اين آيه ستاره‌هاى آسمان هم هست ؟ گفتم نه . عرضكردم آقا مردى كه بزنش بگويد تو را سه بار طلاق دادم چگونه است ؟\r\nفرمود برگشت داده مىشود بكتاب خدا و سنت پيامبر ، سپس فرمود طلاق صحيح نيست مگر در ايام پاكى زن در صورتى كه با او همبستر نشده باشد با دو شاهد عادل . با خود گفتم اين يكى .\r\nباز فرمود بپرس . عرضكردم در مورد مسح روى كفش چه ميفرمائيد ؟\r\nلبخندى زده گفت روز قيامت كه هر چيزى را خداوند باصل خود برمىگرداند و پوست كفش را بگوسفند بر مىگرداند آن وقت كسانى كه مسح روى كفش كرده‌اند معلوم است وضوى آنها كجا ميرود . گفتم اين دو تا .\r\nباز به من توجه نموده فرمود بپرس گفتم خوردن مار آبى « 2 »  چگونه است ؟\r\nفرمود : خداوند گروهى از بنى اسرائيل را مسخ نمود هر كدام به دريا فرو رفتند تبديل بمار آبى و ماهى تيغ‌دار و مارماهى و شكل‌هاى ديگر شدند ، آنها كه\r\n\r\n","description":"","footnote":" ( 1 ) سوره طلاق آيه 1 : هر گاه زنان را طلاق داديد در وقت عده آنها طلاق دهيد و تاريخ عده را نگه داريد .  ( 2 ) يك نوع ماهى است شبيه مار . ","page_name":" 202 ","page_number":202},
  {"content":"\r\n\r\nآوارهء بيابان شدند به صورت ميمون و خوك و موش صحرائى و سوسمار و صورتهاى ديگر . گفتم اين سه مسأله . بعد توجه به من نموده فرمود سؤال ديگرت را بكن و برو عرضكردم در بارهء نبيذ چه ميگوئيد : فرمود حلال است .\r\nگفتم آقا ما شراب ميگيريم و در آن مقدارى ته‌مانده روغن زيتون يا چيزهاى ديگر ميريزيم آن را مىنوشيم .\r\nفرمود : بد است بد آن شراب است كه بوى گند ميدهد . عرضكردم آقا پس شما چه نوع نبيذى را ميفرموديد . فرمود اهل مدينه خدمت پيامبر شكايت كردند از تغيير طعم آب كه باعث ناراحتى مزاج ما شده دستور داد كه چند دانه خرما در آن بياندازند شخصى بخدمتكارش ميگفت يك مشت خرما بريز در مشك آب از همان مىآشاميد و وضو ميگرفت .\r\nعرض كرد چند عدد خرما مىانداخت ؟ فرمود آنقدر كه مشت او جا بگيرد گفتم يكى يا دو تا . فرمود همين طور گاهى يكى و گاهى دو تا عرضكردم آقا مشك چقدر آب ميگرفت ؟ فرمود بين چهل تا هشتاد رطل عراقى « 1 »  سماعه راوى حديث گفت كلبى گفت امام از جاى حركت كرد من نيز حركت كرده خارج شدم با يك دست به روى دست ديگر ميزدم و ميگفتم اگر دانائى باشد اين شخص است . كلبى شيعه بود تا از دنيا رفت .\r\nتهذيب - ج 3 ص 148 - قرة غلام خالد گفت اهل مدينه بناله در آمده رفتند پيش محمّد بن خالد ( فرماندار مدينه ) و تقاضاى طلب باران كردند .\r\nقرة گفت خالد به من امر كرد كه برو پيش حضرت صادق بگو نظر شما چيست اينها بناله و فغان پيش من آمده‌اند . مأموريت را انجام دادم فرمود بگو براى طلب باران خارج شود . عرض كردم چه وقت ؟ فرمود : روز دوشنبه . گفتم چكار بكند ؟\r\nفرمود منبر را بيرون ببرند بعد پياده خارج مىشود همان طورى كه روز عيد\r\n\r\n","description":"","footnote":" ( 1 ) هر رطل عراقى 91 مثقال است در حدود 450 گرم ","page_name":" 203 ","page_number":203},
  {"content":"\r\n\r\nقربان و عيد فطر ميرود در جلو در او اذان گويان در حالى كه نيزه كوتاهى شبيه عصا در دست دارند حركت مىكنند تا بجايگاه نماز برسند در آنجا دو ركعت نماز بدون اذان و اقامه مىخواند بعد بالاى منبر ميرود رداى خود را چپه مىپوشد طرف راست را به طرف چپ و طرف چپ را به طرف راست ميپوشد رو به قبله مىايستد با صداى بلند صد تكبير ميگويد بعد متوجه جمعيت طرف راست خود شده با صداى بلند صد مرتبه\r\nسبحان اللَّه\r\nميگويد بعد متوجه جمعيت طرف چپ شده صد مرتبه\r\nلا إله الا اللَّه\r\nميگويد با صداى بلند سپس رو بمردم نموده صد مرتبه\r\nالحمد للَّه\r\nميگويد بعد از آن دست بلند نموده دعا مىكند مردم نيز دعا ميكنند اميدوارم كه نااميد نشوند .\r\nگفت همين كار را كرد وقتى برگشتيم مردم ميگفتند اين طريقه طلب باران را حضرت صادق داده . در روايت يونس ميگويند باز نگشتيم مگر بعد از اينكه از جان خود ترسيديم ( بواسطهء شدت باران ) كافى : حماد بن عثمان گفت : در مكه مردى از غلامان بنى اميه بود بنام ابن ابى عوانة ، عبايى بدوش مىافكند هر وقت حضرت صادق عليه السّلام يا يكى از بزرگان آل محمّد به مكه وارد مىشد با آنها شوخى ميكرد .\r\nيك روز كه حضرت صادق مشغول طواف بود عرضكرد آقا در مورد بوسيدن حجر الاسود چه ميفرمائيد ؟ فرمود پيامبر اكرم صلّى اللَّه عليه و آله بوسيده .\r\nگفت : من نديدم شما ببوسيد . فرمود خوشم نمىآيد ناتوانى را اذيت كنم يا خودم بواسطه ازدحام جمعيت اذيت شوم . عرضكرد شما كه ميفرمائيد پيامبر اكرم ميبوسيد ؟ فرمود بلى اما وقتى مردم چشمشان بپيامبر مىافتاد به او احترام ميگذاشتند و مراعات حق آن جناب را ميكردند ولى مردم براى من حقى قائل نيستند .\r\nكافى : ج 5 ص 65 - سفيان ثورى خدمت حضرت صادق عليه السّلام رسيد ديد\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nلباسى سفيد مثل پوست تخم مرغ پوشيده است . عرض كرد آقا اين لباس را شما نبايد بپوشيد .\r\nفرمود گوش كن آنچه ميگويم و حفظ نما سخنانم را كه براى تو در دنيا و آخرت بهتر است . در صورتى كه بدين اسلام و سنت پيامبر بميرى و بىدين از دنيا نروى . پيغمبر اكرم در زمان فقر و تنگدستى زندگى ميكرد ولى وقتى دنيا روى آورد و نعمت فراوان شد شايسته ترين مردم باستفاده از اين نعمتها پاكان مردم و نيكوكاران و مؤمنين هستند نه كافران و منافقان و تبهكاران . ثورى اين لباسى كه به نظر تو بد آمد من با همين لباس از وقتى به ياد دارم هيچ گاه صبح را بشام نرسانده‌ام كه در مالم حقى باشد و خداوند مرا دستور داده باشد در محل معينى صرف كنم مگر اينكه صرف كرده‌ام .\r\nبعد گروهى از همفكران سفيان ثورى كه به ظاهر خود را زاهد نشان ميدادند و مردم را دعوت ميكردند كه در پشمينه پوشى با آنها هم آهنگ شوند آمده گفتند دوست ما نتوانست جواب شما را بدهد و از آوردن دليل عاجز شد .\r\nفرمود شما دليل‌هاى خود را بياوريد گفتند دليل ما از قرآن است فرمود استدلال كنيد قرآن شايسته ترين برنامه‌ايست كه بايد عمل شود .\r\nگفتند خداوند حكايت مىكند از حال گروهى از اصحاب پيامبر صلّى اللَّه عليه و آله  وَ يُؤْثِرُون عَلى أَنْفُسِهِم وَ لَوْ كان بِهِم خَصاصَةٌ وَ مَن يُوق شُح نَفْسِه فَأُولئِك هُم الْمُفْلِحُون  « 1 »  خداوند اين دسته را ستايش مىكند بواسطهء اينكه ديگران را بر خود مقدم ميدارند .\r\nدر آيه ديگر ميفرمايد :  وَ يُطْعِمُون الطَّعام عَلى حُبِّه مِسْكِيناً وَ يَتِيماً وَ أَسِيراً  « 2 »  غذا را با علاقه‌اى كه به آن دارند به بيچاره و يتيم و اسير مىبخشند . گفتند : ما\r\n\r\n","description":"","footnote":" ( 1 ) سوره حشر آيه 9 : ديگران را بر خود مقدم ميدارند گرچه خود كمال احتياج را داشته باشند هر كه از حرص خويشتن را نگه دارد رستگار است .  ( 2 ) سوره دهر آيه 8 ","page_name":" 205 ","page_number":205},
  {"content":"\r\n\r\nبه همين دو آيه اكتفا مىكنيم .\r\nيكى از حاضرين گفت ما مىبينيم شما نسبت به غذاهاى لذيذ پارسائى مينمائيد با اين وضع بمردم دستور ميدهيد دست از اموال خود بردارند و شما از ثروت آنها بهره‌مند شويد .\r\nامام عليه السّلام فرمود : سخنان بىفايده را رها كنيد اكنون بگوئيد شما از ناسخ و منسوخ قرآن اطلاع داريد و محكم و متشابه را مىشناسيد كه هر كس گمراه شد بواسطه وارد نبودن بناسخ و منسوخ و محكم و متشابه بود . گفتند تمام آنها را اطلاع نداريم ولى بعضى از ناسخ و منسوخ و محكم و متشابه را مىشناسيم .\r\nفرمود از همين جهت گرفتار شده‌ايد احاديث پيامبر نيز همين طور است .\r\nاما آيه‌اى كه گفتيد خداوند گروهى را ميستايد بواسطهء كردار نيك آنها اين عمل جايز و مباح بود و از اين كار نهى نشده بودند خدا پاداش آنها را خواهد داد ولى بعد دستورى داد بر خلاف عمل آنها . دستور خداوند ناسخ عمل آنها مىشود و اين نهى خدا بواسطه ترحم بر مؤمنين و توجه به آنها بود كه خود و خانواده‌شان را به مشقت نياندازند بواسطهء كمك كردن به ديگران در ميان اين خانواده‌ها اطفال ناتوان و بچه‌هاى كوچك و پيرمردان فرتوت و زنان كهنسالى هستند كه طاقت گرسنگى ندارند اگر همان گرده نانى كه دارم به ديگران بدهم با اينكه نان ديگرى ندارم از گرسنگى از دست ميروند .\r\nبه همين جهت پيامبر اكرم فرموده پنج دانه خرما يا پنج گرده نان يا پنج درهم كه انسان دارد و مىخواهد صرف كند بهتر از همه آن است كه صرف در مخارج پدر و مادر خود كند بعدا در راه خود و خانواده در مرتبه سوم آنچه بخويشاوندان فقير بدهد در مرتبهء چهارم همسايگان تنگدست در مرتبه پنجم آنچه در راه خدا مصرف كند كه اين ثوابش از همه كمتر است .\r\nپيامبر اكرم به آن مرد انصارى كه در هنگام مرگ پنج يا شش برده خود را\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nآزاد نمود و چيز ديگرى نداشت با چند بچه صغير . فرمود اگر به من اطلاع ميداديد نميگذاشتم او را در قبرستان مسلمانان دفن كنيد چند دختر بچه كوچك را ميگذارد كه از مردم گدائى كنند ! ! آنگاه فرمود پدرم از پيامبر اكرم نقل كرد كه فرمود شروع كن بكمك كردن كسانى كه با تو خويشاوند هستند از نزديكترين آنها سپس خويشاوندى كه بعد از او قرار دارد .\r\nدر ضمن قرآن مجيد شاهد است بر رد گفتار شما و از اين كار بشدت باز ميدارد  وَ الَّذِين إِذا أَنْفَقُوا لَم يُسْرِفُوا وَ لَم يَقْتُرُوا وَ كان بَيْن ذلِك قَواماً  « 1 »  .\r\nتوجه مىكنيد خداوند در اين آيه بر خلاف نظر شما كه ميگوئيد مردم را بر خود مقدم بداريد دستور ميدهد و كسى كه بگفته شما عمل نمايد خداوند او را اسرافگر مينامد در چند آيه از قرآن ميفرمايد خداوند اسرافگران را دوست ندارد هم از زياده روى در انفاق باز داشته و هم از سخت‌گيرى .\r\nحد وسط را دستور داده نه آنچه دارد انفاق كند بعد دست بدعا بردارد كه خدايا به من روزى عنايت كن خداوند هم دعايش را مستجاب نكند چنانچه از پيامبر اكرم نقل شده كه فرمود خداوند دعاى چند دسته از امت مرا مستجاب نخواهد كرد .\r\n1 - كسى كه نفرين بر پدر و مادر خود كند .\r\n2 - كسى كه قرض به ديگرى داده نه شاهد گرفته و نه نوشته‌اى از او دارد بدهكار پولش را نميدهد او نفرين مينمايد .\r\n3 - مردى كه نفرين بر همسر خود مىكند با اينكه خداوند طلاق را بدست او قرار داده و ميتواند رهايش كند .\r\n4 - مردى كه در خانه بنشيند و دعا كند خدايا به من روزى بده و بدنبال كارى\r\n\r\n","description":"","footnote":" ( 1 ) سوره فرقان آيه 67 : كسانى كه در موقع انفاق اسراف نميكنند و سخت نيز نمىگيرند و مراعات حد وسط را مينمايند . ","page_name":" 207 ","page_number":207},
  {"content":"\r\n\r\nنرود و در جستجوى روزى نباشد . خداوند ميفرمايد بنده من مگر به تو اعضا و جوارح سالم نداده‌ام كه در پى روزى به روى و در جستجوى نان خارج شوى و بر بستگان و خويشاوندان خود را تحميل نكنى اگر چنين ميكردى بهانه‌اى داشتى اكنون اگر بخواهم به تو روزى مىدهم و در صورتى نخواهم سخت ميگيرم ديگر بهانه‌اى ندارى .\r\n5 - كسى كه خداوند به او ثروت زياد داده همه را انفاق كند بعد دست بدعا بردارد كه خدايا به من روزى عنايت كن خداوند ميفرمايد مگر به تو روزى فراوان ندادم آيا اقتصاد و ميانه روى را ملاحظه كردى كه من دستور داده بودم و از اسراف خوددارى كردى با اينكه نهى كرده بودم .\r\n6 - كسى كه نفرين در باره قطع رحم نمايد .\r\nآنگاه خداوند پيغمبرش را تعليم ميدهد كه چگونه انفاق كند زيرا مقدارى طلا در نزد آن حضرت بود نخواست شب آنها را نگه دارد همه را صدقه داد صبح سائلى آمد و در خواستى كرد ولى چيزى نبود كه به او بدهد سائل پيامبر را بر نداشتن سرزنش كرد آن جناب غمگين شد چون بسيار رقيق القلب و مهربان بود .\r\nخداوند پيامبرش را تأديب نموده فرمود  لا تَجْعَل يَدَك مَغْلُولَةً إِلى عُنُقِك وَ لا تَبْسُطْها كُل الْبَسْطِ فَتَقْعُدَ مَلُوماً مَحْسُوراً  نه دست را به گردن ببند و انفاق نكن و نه آنقدر گشاده دستى نما كه بعد مورد سرزنش واقع شده اندوهگين شوى ميفرمايد مردم از تو ميخواهند و عذرى نمىپذيرند وقتى همه را بخشيدى دستت خالى مىشود اينها احاديث پيامبر است كه قرآن آن را تصديق مىكند و قرآن را مؤمنين كه اهل آن هستند تصديق مينمايند .\r\nهنگام مرگ ابا بكر گفتند وصيت كن گفت وصيت به پنج يك مال خود مينمايم خيلى زياد است ! خدا به پنج يك هم راضى است بالاخره به پنج يك وصيت كرد با اينكه تا ثلث مال خود ميتوانست وصيت نمايد اگر ميدانست ثلث برايش بهتر است وصيت ميكرد سپس كسان ديگرى بعد از ابو بكر در فضل و پارسائى\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nميشناسيد سلمان و ابو ذر رحمة اللَّه عليها هستند .\r\nاما سلمان وقتى حقوق خود را ميگرفت مقدار خوراك ساليانه‌اش را كنار ميگذاشت تا سال ديگر كه حقوق بگيرد . گفتند سلمان تو با اين پارسائى چنين ميكنى نميدانى شايد امروز يا فردا مردى ؟ ! ميگفت شما اين طور كه انتظار مرگ مرا داريد چرا انتظار زنده ماندن مرا نداريد نميدانيد نفس انسان وقتى از لحاظ زندگى مقدارى نداشته باشد كه باعث اعتمادش شود سركشى مىكند وقتى اطمينان يافت كه به قدر كفايت هست آسوده مىشود .\r\nابو ذر تعدادى شتر و گوسفند داشت كه از شير آنها استفاده مينمود وقتى خانواده‌اش احتياج به گوشت پيدا ميكردند يكى را ميكشت گاهى نيز وقتى ميهمانى ميرسيد يا ميديد آنها كه در كنار اين آبگير با او زندگى ميكنند در فشار هستند شتر يا گوسفندى باندازه‌ى رفع احتياج ميكشت و بين آنها مساوى تقسيم ميكرد و خود نيز باندازه‌ى يكى از آنها بر ميداشت چه كس از اينها زاهدترند با سخنانى كه پيامبر اكرم در مدح آنها فرموده موقعى نشد كه هيچ نداشته باشند چنانچه شما مردم را وادار به چنين كارى ميكنيد كه دست از مال و زندگى خود بردارند و ديگران را بر خود و خانواده خويش مقدم دارند .\r\nبدانيد كه من از پدرم شنيدم از آباء گرام خود نقل ميكرد كه پيامبر اكرم روزى فرمود از هيچ چيز به اندازه موقعيت مؤمن تعجب نميكنم اگر پيكر او را با قيچى ريز ريز نمايند در دنيا بنفع اوست و اگر مالك مشرق و مغرب زمين گردد باز بنفع اوست هر چه خدا نصيبش فرمايد بصلاح اوست كاش معلوم ميشد آنچه توضيح دادم مطلب را براى شما ثابت كرد يا باز بگويم .\r\nمگر نميدانيد خداوند در ابتداء اسلام دستور داد هر مؤمنى در مقابل ده نفر از كفار بايد جنگ كند و پايدار باشد و اجازه فرار نداشت . اگر فرار ميكرد وعده آتش جهنم به او داده شده بود بعد اين حكم را از جهت ترحم بر مؤمنين\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nتغيير داد و دستور رسيد كه هر يك از مؤمنين در مقابل دو نفر كافر بايد پايدار باشند خداوند بايشان تخفيف داد دستور دو نفر ده نفر را نسخ كرد و از بين برد .\r\nاكنون بگوئيد اگر مردى ادّعا كند من پارسا و زاهدم چيزى ندارم كه خرجى زنم را بدهم چنانچه زن شكايت كند و قاضى مرد را مجبور به پرداخت مخارج زن نمايد آيا اين قاضى بر خلاف حق حكم كرده اگر بگوئيد بر خلاف حق حكم نموده تمام مسلمانان شما را نسبت بناحق ميدهند چنانچه قبول كنيد كه درست است مطلب تمام است و خود را مغلوب نموده‌ايد .\r\nچنانچه ميگوئيد كسى كه در موقع مرگ بيش از ثلث خود وصيت كند وصيت اضافه بر ثلث او قبول نيست . ديگر بگوئيد اگر تمام مردم همانطور كه شما ميگوئيد زاهد و پارسا باشند و احتياجى بمال ديگران نداشته باشند پس كفاره قسم و نذر و نيازها و زكات واجب از طلا و نقره و خرما و مويز و شتر و گاو و گوسفند و ساير چيزهائى كه زكات دارد به كه بايد پرداخت ؟ ! اگر درست باشد آن راهى كه شما ميرويد بايد هر چه دارند بدهند گرچه خودشان بسيار احتياج به آن داشته باشند . بد راهى را انتخاب كرده‌ايد و مردم را تشويق ميكنيد بر خلاف كتاب خدا و سنت پيامبر و احاديثى كه قرآن آنها را تصديق مينمايد از روى نادانى آنها را رد ميكنيد چون توجه بتفسير قرآن و ناسخ و منسوخ و محكم و متشابه و امر و نهى نداريد .\r\nمگر داستان سليمان پيامبر را نمىدانيد كه گفت خدايا به من قدرتى بده كه شايسته هيچ كس بعد از من نباشد خداوند اين قدرت را داد با همان و سلطنت و قدرت عمل به حق ميكرد و تبليغ مينمود . در هيچ جا نيز خداوند بر او عيب نگرفته كه چرا چنين قدرتى را خواست و نه مؤمنين بر او ايراد گرفته‌اند و داود نيز قبل از او بود با كمال قدرت و فرمانروائى كه داشت .\r\nيوسف پيامبر بپادشاه مصر گفت  اجْعَلْنِي عَلى خَزائِن الْأَرْض إِنِّي حَفِيظٌ عَلِيم  مرا وزير دارائى خويش قرار داده كه امانت دار و واردم . بالاخره بپادشاهى مصر\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو اطراف آن تا يمن رسيد مىآمدند از او گندم براى خوراك خود ميگرفتند چون گرفتار قحط سالى شدند طرفدار حق بود و به آن عمل ميكرد كسى بر يوسف ايرادى نگرفته .\r\nذو القرنين بنده‌اى بود دوستدار خدا . خداوند نيز او را دوست ميداشت چرخ وى را گردانيد و فرمانرواى مغرب و مشرق شد طرفدار حق و عامل به آن بود كسى هم به او اشكالى نگرفته .\r\nاكنون متوجه شويد و تربيت خدا را پيش بگيريد و دست از دستورات او برنداريد در مسائلى كه وارد نيستيد باهلش مراجعه كنيد تا پاداش آن را بيابيد و بهانه‌اى در جستجوى راه حق نگذاشته باشيد . و ناسخ و منسوخ و محكم و متشابه قرآن را ياد بگيريد و حلال و حرام را تشخيص دهيد تا به خدا نزديك شويد و از جهل و نادانى فاصله پيدا كنيد نادانى را بنادانان سپاريد كه بسيار زيادند دانشمندان كم هستند خداوند ميفرمايد  وَ فَوْق كُل ذِي عِلْم عَلِيم  بالاتر از هر دانائى دانشمندى است .\r\nاحتجاج طبرسى - حضرت صادق عليه السّلام در باره اين آيه :  اهْدِنَا الصِّراطَ الْمُسْتَقِيم  فرمود ميگويد ما را راهنمائى كن براهى كه موجب محبت تو و بهشت برين شود و مانع پيروى هواى نفس گردد كه بدبخت شويم و يا بدلخواه خود رفتار كنيم و هلاك گرديم كسى كه پيرو هواى نفس باشد و بدلخواه خود عمل كند مانند آن مردى است كه شنيدم عوام مردم خيلى احترامش مىكنند و از او تعريف مينمايند علاقمند شدم او را ببينم بطورى كه مرا نشناسد تا ببينم قدر و قيمتش چيست .\r\nبالاخره ديدم در محلى اطرافش را گروهى از عوام اهل سنت گرفته‌اند در گوشه‌اى ايستادم و صورت خود را پوشيده بودم نگاهش ميكردم پيوسته از جمعيت كناره ميگرفت تا از آنها جدا شد و به راه خود ادامه داد مردم از پى كار خود رفتند من از پى او رفتم ببينم چه مىكند .\r\nرسيد بدكان نانوائى همين كه نانوا غافل شد دو گرده نان دزديد خيلى تعجب كردم\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nبا خود گفتم شايد با او معامله دارد بعد رسيد به انار فروشى او را نيز غافل نموده دو انار دزديد بيشتر تعجب كردم باز گفتم شايد معامله‌ايست .\r\nولى ميگفتم پس چرا به صورت دزدى بردارد . همين طور رفت تا رسيد به شخص مريضى دو گردهء نان و انارها را به او داده رفت . از پى او رفتم تا رسيد بصومعه‌اى در بيابان گفتم بنده‌ى خدا آوازهء ترا شنيدم ميل داشتم ترا به‌بينم ولى از تو چيزى مشاهده كردم نگران شدم مايلم بپرسم تا نگرانى من بر طرف شود .\r\nگفت چه چيز ؟ گفتم ديدم از نانوا دو گرده نان دزديدى از انار فروش نيز همين طور . اول پرسيد تو كه هستى گفتم يكى از فرزندان آدم از امت محمّد . باز گفت از كدام خانواده هستى . گفتم از اهل بيت پيامبر . گفت : از كدام شهرى جواب دادم مدينه . گفت شايد شما جعفر بن محمّد بن على بن حسين ابن علي بن ابى طالبي .\r\nگفتم بلى . گفت چه فايده‌اى براى تو دارد اين شرافت نژادى كه اطلاعى از دانش جد و پدرت ندارى و گر نه ناپسند نمىشمردى كارى را كه بايد انجام دهنده‌ى آن را ستايش كنى .\r\nگفتم چه چيز را نفهميده‌ام . گفت قرآن كتاب خدا را . گفتم كدام آيه آن را نميدانم . گفت اين آيه كه ميفرمايد  مَن جاءَ بِالْحَسَنَةِ فَلَه عَشْرُ أَمْثالِها وَ مَن جاءَ بِالسَّيِّئَةِ فَلا يُجْزى إِلَّا مِثْلَها  « 1 »  وقتى من دو گرده نان دزديدم دو گناه كردم با دزديدن دو انار نيز چهار گناه مىشود وقتى آنها را صدقه دادم مىشود چهل ثواب از چهل ثواب چهار گناه كم كن باقى مىماند سى و شش ثواب .\r\nگفتم : مادرت بعزايت بنشيند تو قرآن را نميفهمى خداوند ميفرمايد :\r\n إِنَّما يَتَقَبَّل اللَّه مِن الْمُتَّقِين  « 2 »  وقتى دو نان دزديدى دو گناه كردى ، با دزديدن دو انار چهار گناه كردى چون بدون اجازه صاحبش به ديگرى دادى چهار گناه\r\n\r\n","description":"","footnote":" ( 1 ) انعام آيه 160 : هر كس يك كار نيك انجام دهد ده برابر پاداش ميگيرد ولى جزاى كار بد معادل خود آن كار است .  ( 2 ) مائده آيه 27 : خدا از پرهيزكاران قبول مىكند . ","page_name":" 212 ","page_number":212},
  {"content":"\r\n\r\nديگر بر آن افزودى نه اينكه چهل ثواب كرده باشى در مقابل چهار گناه . شروع كرد با من به بحث و نزاع رهايش كردم و به راه خود رفتم .\r\nاختصاص - سماعه گفت : مردى از ابو حنيفه پرسيد ( لا شىء ) هيچى چيست اين سؤال را نيز كرد كه آن چيست كه خدا جز آن را نمىپذيرد در جواب ( لا شىء ) فروماند ، به سئوال‌كننده گفت همين قاطر مرا سوار شو برو پيش امام رافضيان به او به فروش به قيمت ( لا شىء ) بهايش را بگير .\r\nآن قاطر را سوار شده خدمت حضرت صادق رفت امام فرمود برو از ابو حنيفه اجازه فروش اين قاطر را بگير . عرضكرد به من اجازه داده فرمود به چند ؟ گفت :\r\n( بلا شىء ) هيچى بغلام خود امر كرد كه قاطر را ببرد بطويله . فرستاده ابو حنيفه محمّد ابن حسن ساعتى منتظر بهاى قاطر شد چون چيزى ندادند عرضكرد آقا پول قاطر چه شد ؟ فرمود فردا صبح .\r\nبرگشت پيش ابو حنيفه جريان را گفت خوشحال شد فردا صبح ابو حنيفه خدمت امام رسيد . فرمود آمده‌اى بهاى قاطر را كه\r\n« لا شىء »\r\nاست بگيرى .\r\nعرضكرد بلى . حضرت صادق سوار همان قاطر شد ابو حنيفه نيز سوار يكى از مركبها هر دو به طرف بيابان رفتند همين كه خورشيد بالا آمد امام صادق عليه السّلام چشمش بسراب افتاد كه چنين به نظر ميرسيد درياى آبى در حركت است .\r\nفرمود ابو حنيفه در آن فاصله يك ميلى چه ميبينى عرضكرد آب است يا بن رسول اللَّه باز به آن مكان كه رسيدند ديدند در فاصله يك ميل ديگر ديده مىشود و دور شد امام صادق فرمود بهاى قاطر خود را بگير زيرا خداوند در اين آيه ميفرمايد :\r\n كَسَراب بِقِيعَةٍ يَحْسَبُه الظَّمْآن ماءً حَتَّى إِذا جاءَه لَم يَجِدْه شَيْئاً وَ وَجَدَ اللَّه عِنْدَه  « 1 » \r\n\r\n","description":"","footnote":" ( 1 ) سوره نور آيه 39 : مانند سرابى است كه آب نما است تشنه آن را آب ميانگارد وقتى به آنجا مىرسد مىبيند هيچى نيست خدا ناظر كار و اعمال آنها است . ","page_name":" 213 ","page_number":213},
  {"content":"\r\n\r\nابو حنيفه پيش دوستان خود برگشت با ناراحتى زياد گفتند چه شده . گفت :\r\nقاطرم از بين رفت . آن قاطر را ده هزار درهم خريده بود .\r\nكنز الفوائد كراجكى : نوشته است كه ابو حنيفه با حضرت صادق غذا خورد وقتى امام دست از غذا كشيد گفت : (\r\nالحمد للَّه رب العالمين اللهم ان هذا منك و من رسولك »\r\nيعنى اين نعمت از خدا و پيامبر تو است .\r\nابو حنيفه گفت : يا ابا عبد اللَّه با خدا شريك قرار دادى . فرمود واى بر تو خدا در قرآن ميفرمايد :  وَ ما نَقَمُوا إِلَّا أَن أَغْناهُم اللَّه وَ رَسُولُه مِن فَضْلِه  « 1 »  در آيه ديگر ميفرمايد :  وَ لَوْ أَنَّهُم رَضُوا ما آتاهُم اللَّه وَ رَسُولُه وَ قالُوا حَسْبُنَا اللَّه سَيُؤْتِينَا اللَّه مِن فَضْلِه وَ رَسُولُه  « 2 »  ابو حنيفه گفت : به خدا قسم مثل اينكه تا كنون اين دو آيه را در قرآن نخوانده بودم و نه تا حالا شنيده بودم .\r\nحضرت صادق فرمود : بلى من خوانده‌ام و شنيده‌ام ولى خداوند اين آيه را در باره تو و امثال تو نازل نموده  أَم عَلى قُلُوب أَقْفالُها  يا بر دلها قفل زده شده و فرمود :  كَلَّا بَل ران عَلى قُلُوبِهِم ما كانُوا يَكْسِبُون  چنين نيست بلكه ظلمت ظلم و بد كاريشان بر آنها غلبه نموده .\r\n\r\n","description":"","footnote":" ( 1 ) توبه آيه 74 - آنها بجاى آن بىنيازى كه بفضل خدا و رسولش نصيب آنها شد شكر گويند در مقام انتقام و دشمنى بر آمدند .  ( 2 ) اگر آنها خشنود باشند به آنچه خدا و پيامبرش به آنها داده و بگويند كافى است براى ما خدا به زودى خدا و پيامبرش از فضل خود به آنها خواهند داد . ","page_name":" 214 ","page_number":214},
  {"content":"\r\n\r\n\r\nباب هشتم شرح زندگى همسران و فرزندان امام و رد امامت اسماعيل و عبد اللَّه\r\nكشف الغمه - ج 2 ص 378 - محمّد بن طلحه شافعى در مطالب السؤول ص 82 مينويسد فرزندان حضرت صادق هفت نفر بودند شش پسر و يك دختر بعضى بيشتر از اين نيز گفته‌اند . اسمهاى ايشان موسى عليه السّلام كه لقب كاظم داشت ، اسماعيل ، محمّد ، على و عبد اللَّه و اسحاق ، ام فروة .\r\nعبد العزيز بن اخضر گفت فرزندان حضرت صادق عبارتند از اسماعيل ملقب باعرج و عبد اللَّه و ام فروة كه مادرشان فاطمه دختر حسين اثرم فرزند حسن بن على بن ابى طالب بود .\r\nو موسى بن جعفر كه امام بعد از حضرت صادق مادرش ام حميده كنيز ام ولدى بود و اسحاق و محمّد و فاطمه كه به ازدواج محمّد بن ابراهيم پسر محمّد بن على ابن عبد اللَّه بن عباس در آمد و در خانهء او از دنيا رفت مادر آنها كنيز صاحب فرزند بود .\r\nيحيى و عباس و اسماء و فاطمه صغرى كه اينها نيز فرزند چند كنيز صاحب فرزندى بودند .\r\nابن خشاب گفته است : حضرت صادق عليه السّلام شش پسر و يك دختر داشت . اسماعيل و امام موسى عليه السّلام و محمّد و على و عبد اللَّه و اسحاق و ام فروه كه او را به ازدواج پسر عمويش در آورد كه با زيد بن على خروج كرد .\r\nارشاد - ص 303 - حضرت صادق داراى ده فرزند بود اسماعيل و عبد اللَّه و ام فروة كه مادرشان فاطمه دختر حسين بن على بن حسين بن على بن ابى طالب بود و موسى عليه السّلام و اسحاق و محمّد فرزندان كنيزى ام ولد بودند .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nعباس و على و اسماء و فاطمه كه فرزند چند كنيز ام ولد ديگرند .\r\nاسماعيل بزرگترين برادران امام موسى كاظم بود حضرت صادق عليه السّلام او را بسيار دوست ميداشت و مورد محبت و لطف خويش قرار ميداد گروهى از شيعه خيال مىكردند او امام و جانشين پدرش هست بعد از حضرت صادق چون از همه برادران سنش زيادتر بود و امام هم او را خيلى دوست داشت و احترام مىكرد در زمان حيات پدر در محلى نزديك مدينه بنام عريض از دنيا رفت از همان جا بر روى دوش مردم جنازه را بمدينه پيش حضرت صادق آوردند و در بقيع دفن شد .\r\nروايت شده كه حضرت صادق عليه السّلام در فوت او بسيار بىتابى كرد و خيلى محزون و اندوهناك شد بدون كفش و رداء جلو جنازه فرزندش آمد چندين مرتبه دستور داد جنازه را به زمين بگذارند روپوش از روى صورتش بر مىداشت و او را ميديد .\r\nمنظورش اين بود كه ثابت كند پسرش از دنيا رفته براى آنهائى كه گمان ميكردند او امام است بعد از پدرش . و اين شبهه از ميان برود .\r\nپس از فوت اسماعيل رحمة اللَّه عليه ، كسانى كه از اصحاب حضرت صادق چنان گمانى را داشتند دست از اين اعتقاد كشيدند مگر گروه كمى كه معتقد بزنده بودن اسماعيل شدند و آنها از اصحاب خاص يا راويان امام صادق محسوب نمىشدند اشخاصى دور از امام و با فاصله بودند پس از درگذشت امام صادق عليه السّلام بعضى از همين اشخاص معتقد بامامت حضرت موسى بن جعفر شدند و بقيه تشكيل دو فرقه را دادند .\r\n1 - گروهى گفتند اسماعيل از دنيا رفته و پسرش محمّد بن اسماعيل را امام ميدانستند زيرا معتقد بودند كه امامت متعلق بپدرش بوده و پسر براى امامت از برادر مقدم‌تر است .\r\n2 - گروهى ديگر اعتقاد بزنده بودن اسماعيل داشتند كه آنها هم اكنون عده‌ى كمى باقى هستند كه قابل توجه نيستند اين دو دسته مشهور باسماعيليه ميباشند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاما معروف از اين دو دسته همانهائى هستند كه ميگويند امامت بعد از اسماعيل متعلق به فرزندش و همين طور تا روز قيامت در ميان فرزندان و اعقاب اسماعيل است .\r\nعبد اللَّه بن جعفر بزرگترين برادر امام پس از اسماعيل بود هيچ كدام از برادران به قدر او قرب و منزلت پيش پدر نداشتند در باره‌اش حرفها ميزدند كه مخالف پدرش حضرت صادق است و رفت و آمد با حشويه مينمايد و علاقه‌اى به مذهب مرجئه دارد پس از پدر ادعاى امامت كرد و استدلال بر اين مىنمود كه از همهء برادرانى كه باقى مانده‌اند بزرگتر است بعضى از اصحاب حضرت صادق معتقد بامامت او شدند بعد همه برگشتند و بامامت حضرت موسى بن جعفر عليهما السّلام معتقد شدند چون متوجه نارسائى دليل او شدند در ضمن موسى بن جعفر عليه السّلام با دلائل و معجزات امامتش روشن گشت تعداد بسيار كمى بر امامت عبد اللَّه باقى ماندند كه مشهور بفطحى شدند اين لقب را از آن جهت بايشان دادند كه عبد اللَّه پاهايش دراز بود بعضى گفته‌اند كسى كه مردم را دعوت بامامت عبد اللَّه ميكرد نامش عبد اللَّه بن افطح بود ، به اين جهت فطحى لقب يافتند .\r\nاسحاق بن جعفر فرزند ديگر حضرت صادق بسيار دانا و صالح و پرهيزكار و كوشا در عبادت بود مردم از او حديث و آثارى نقل نموده‌اند او معتقد بامامت برادرش موسى بن جعفر عليه السّلام بود خودش حديث تصريح بامامت آن حضرت را از پدرش نقل كرده .\r\nمحمّد بن جعفر يكى ديگر از فرزندان امام صادق مردى شجاع و سخاوتمند بود يك روز در ميان روزه ميگرفت و در قيام با شمشير هم عقيده با زنديها بود همسرش خديجه دختر عبد اللَّه بن حسن ميگفت هرگز محمّد از خانه خارج نشد با لباسى جز اينكه آن لباس را به ديگرى بخشيد هر روز يك گوسفند براى مهمانان خود ميكشت .\r\nدر سال 199 در مكه زمان مأمون خروج كرد پيروان زيد كه مشهور\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبزيديه جارودى بودند با او همداستان شدند . عيسى جلودى مأمور جنگ با او شد سپاهيانش را متفرق نموده او را گرفت و پيش مأمون فرستاد . وقتى وارد بر مأمون شد او را احترام كرد و نزديك خود جاى داد جايزه گرانى به او بخشيد در خراسان بهمراه او بود هر وقت بدربار مأمون ميرفت با گروهى از پسر عموهاى خود سوار مىشد و بمقر خلافت ميرفت . مأمون از او خيلى تحمل ميكرد بطورى كه كمتر پادشاهان از رعاياى خود چنان تحملى دارند .\r\nمأمون گفت : من خوشم نمىآيد هر وقت ميخواهى پيش من بيائى با اين خويشاوندانت كه بر من خروج كرده‌اند در سال 200 و آنها را امان دادم مىآئى دستور داد كه ديگر با محمّد بن جعفر سوار نشوند . هر وقت ميخواهند بيرون آيند با عبيد اللَّه بن حسين سوار شوند . آنها پس از اين دستور ملازم منزل شدند و از بيرون آمدن با عبيد اللَّه بن حسين امتناع كردند . باز دستور داد با هر كس مايليد خارج شويد . پس از اين دستور هر وقت محمّد بن جعفر ميخواست پيش مأمون برود با او سوار مىشدند و بهمراه او از دربار مأمون برميگشتند .\r\nموسى بن سلمه گفت خبر دادند به محمّد بن جعفر كه غلامان ذو الرياستين غلامانت را بر سر خريدن هيزم كتك زدند . از منزل خارج شد يك برد بكمر و يكى به شانه انداخته بود و بر دست چوبدستى ضخيمى داشت اين رجز را ميخواند :\r\n( الموت خير لك من عيش بذل ) مرگ بهتر از زندگى با خوارى گروهى از مردم به حمايت او آمدند غلامان ذو الرياستين را زدند و هيزم را از آنها گرفتند اين خبر بمأمون رسيد پيغام داد به ذو الرياستين كه برو پيش محمّد بن جعفر و از او عذر خواهى كن .\r\nمحمّد بن سلمه گفت : من پيش محمّد بن جعفر بودم كه ذو الرياستين آمد به او گفتند اينك ذو الرياستين وارد مىشود گفت بايد روى زمين بنشيند فرشى كه در خانه بود جمع نمودند و بگوشه‌اى انداختند در اطاق جز يك تشك كه محمّد بن جعفر بر روى آن نشسته بود وجود نداشت وقتى ذو الرياستين وارد شد محمّد او را تعارف كرد كه روى تشك\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبنشيند . ولى ذو الرياستين امتناع ورزيده روى زمين نشست و عذرخواهى نمود و تنبيه غلامان خود را در اختيار او گذاشت تا هر كيفرى بخواهد بكند .\r\nمحمّد بن جعفر در زمان مأمون در خراسان از دنيا رفت مأمون براى تشييع جنازه‌اش خارج شد وقتى رسيد كه او را بيرون آورده بودند همين كه چشمش افتاد از مركب پياده شد همانطور پياده رفت در جلو جنازه تا آن را به زمين گذاشتند نماز بر جنازه او خواند پيكرش را بلند كرد و داخل قبر گذاشت در همان جا بود تا لحد را ترتيب دادند بعد خارج شد باز ايستاد تا كار دفن او بپايان رسيد .\r\nعبيد اللَّه بن حسين در حالى كه براى مأمون دعا ميكرد گفت يا امير المؤمنين خيلى خسته و ناراحت شديد اگر سوار شويد بهتر است گفت اين يك خويشاوندى بود كه مدت دويست سال است قطع شده بود .\r\nاسماعيل بن محمّد بن جعفر گفت : من به برادرم كه پهلويم ايستاده بود گفتم خوب است با مأمون در باره قرض پدرمان صحبت كنيم كه موقعى از اين مناسبتر نيست . مأمون قبل از اينكه چيزى بگوئيم گفت چقدر پدرتان قرض دارد . گفتم بيست و پنج هزار دينار . گفت خدا قرض او را پرداخت نموده . بكه وصيت كرده گفتم پسرى بنام يحيى دارد كه ساكن مدينه است . گفت او در مدينه نيست در مصر است . ما اطلاع داشتيم كه او در مصر است نمىخواستيم چيزى بگوئيم مبادا ناراحت شود چون ميدانست ما خوش نداريم آنها از مدينه خارج شوند .\r\nعلى بن جعفر ( رضى اللَّه عنه ) فرزند ديگر حضرت صادق راوى حديث و صاحب عقيده كامل بسيار پرهيزكار و دانشمند بود كه پيوسته ملازم برادر خود موسى بن جعفر عليه السّلام بود و حديث زيادى از برادر خود نقل كرده .\r\nعباس فرزند ديگر امام صادق ( رحمة اللَّه عليه ) مردى فاضل بود .\r\nامام موسى بن جعفر عليه السّلام باشخصيت‌ترين فرزند حضرت صادق عليه السّلام بود از همه بالاتر و مشهورتر و سخاوتمندترين مردم و گرامى ترين اشخاص از نظر زندگى و عابدترين و پرهيزكارترين و بزرگوارترين و فقيه‌ترين فرد روى زمين بشمار\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nميرفت .\r\nتمام شيعيان پدرش امامت او را پذيرفته و احترام به حق ايشان نموده در مقابل دستورش تسليم شدند روايات زيادى از پدرش در مورد امامت آن جناب نقل كردند و دلائلى زياد كه شاهد جانشينى ايشان بود ذكر نمودند . پناه علمى شيعيان بود و دستورات دينى را به آنها مىآموخت معجزات و دلائل زيادى كه موجب قطع بامامت و اعتقاد برهبرى آن جناب مىشد هميشه نقل كرده‌اند .\r\nامالى صدوق : عنبسة بن بجاد عابد گفت : پس از اينكه اسماعيل پسر حضرت صادق فوت شد و از كار تجهيز و دفن او فارغ شديم امام صادق عليه السّلام نشسته سر به زير انداخت ما نيز اطراف آن جناب جمع شديم . سر بلند كرده فرمود : مردم دنيا محل جدائى و جايگاه موقتى است نه منزلگاه هميشگى ولى جدائى انسان از كسى كه به او انس گرفت واقعا دل را مىسوزاند و سخت ناراحت‌كننده است كه علاج پذير نيست ولى شخصيت اشخاص با مقاومت نيكو در مقابل اين حوادث و انديشه صحيح در چنين موارد سنجيده مىشود هر كه بر برادر خود گريه نكند برادرش بر او خواهد گريست كسى كه فرزند خويش را پيش نفرستد خودش جلوتر از فرزند خواهد رفت در اين موقع شعر ابى خراش هذلى را كه در مرثيه برادرش سروده بود بعنوان شاهد خواند\r\n و لا تحسبى انى تناسيت عهده * و لكن صبرى يا اميم جميل « 1 »  \r\nعيون اخبار الرضا - ج 2 ص 204 - عمير بن يزيد گفت : خدمت حضرت رضا عليه السّلام بودم سخن از محمّد بن جعفر بميان آمد فرمود : من تصميم گرفتم كه با\r\n\r\n","description":"","footnote":" ( 1 ) اميمه همسر عروة برادر ابى خراش بود پس از فوت عروه ابى خراش با بچه او بازى ميكرد اميمه گفت از انتقام و مصيبت برادرت فراموش كرده‌اى كه با بچه او بازى ميكنى به خدا قسم اگر تو كشته شده بودى او از تو فراموش نمىكرد ابو خراش گريه كرد و اين شعر را سرود كه خيال نكن او را فراموش كرده‌ام اما در مصيبت او صبر جميل دارم . ","page_name":" 220 ","page_number":220},
  {"content":"\r\n\r\nاو در يك اطاق نباشيم .\r\nمن با خود فكر كردم اين آقا ما را امر به صله رحم مىكند خودش در باره عموى خود چنين ميگويد . در اين موقع نگاهى به من نموده فرمود همين كار من از خير خواهى و صله رحم است او وقتى با من رفت و آمد داشته باشد سخنانى در باره‌ام ميگويد مردم او را تصديق ميكنند ولى وقتى نه من با او رفت و آمد داشته باشم نه او با من كسى حرفش را قبول نميكند .\r\nعيون اخبار الرضا - اسحاق بن موسى گفت وقتى عمويم محمّد بن جعفر در مكه قيام كرد و مردم را برهبرى خويش دعوت نمود اسم خود را امير المؤمنين گذاشت و با او بخلافت بيعت نمودند . حضرت رضا عليه السّلام پيش او رفت منهم بودم . فرمود :\r\nبه پدر و برادرت دروغ نبند زيرا اين جريان براى تو تمام نخواهد شد اين سخن را فرمود و با هم رفتيم به طرف مدينه چيزى نگذشت كه جلودى مأموريت يافت و محمّد بن جعفر را شكست داد امان خواست لباس سياه پوشيده بر منبر رفت و خود را از خلافت خلع نموده گفت خلافت متعلق بمأمون است و مرا حقى در آن نيست او را بخراسان فرستادند و در گرگان از دنيا رفت .\r\nكمال الدين - ج 1 ص 159 - وليد بن صبيح گفت مردى پيش من آمده گفت بيا تا به تو نشان بدهم آن مرد كجاست ( منظورش اسماعيل پسر حضرت صادق بود كه اين شخص به او ارادت داشت ) با او رفتم مرا برد پيش چند نفر كه مشغول شراب خوارى بودند اسماعيل بن جعفر نيز با آنها بود با اندوه تمام از آنها جدا شدم آمدم كنار خانهء كعبه ديدم اسماعيل بن جعفر دست به پرده كعبه گرفته چنان اشگ ميريزد كه از اشگش پرده تر شده است .\r\nبا عجله برگشتم ديدم اسماعيل با همان چند نفر نشسته . باز به طرف كعبه برگشتم ديدم دست به پرده دارد اشگ ميريزد .\r\nجريان را خدمت حضرت صادق عليه السّلام عرضكردم فرمود پسرم اسماعيل گرفتار شيطانى شده كه خود را به شكل او در مىآورد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nدر خرايج از وليد نقل مىكند كه گفت بيا برويم به تو نشان دهم پسر خدايت را .\r\nحسن بن راشد گفت صحبت از اسماعيل شد پيش حضرت صادق گفت او گناهكار است گناهكار شباهت به من و هيچ كدام از اجدادش ندارد .\r\nكمال الدين ج 1 ص 160 - سعيد بن عبيد اللَّه گفت حضرت صادق فرمود وقتى اسماعيل از دنيا رفت در حالى كه او را پيچيده بودند گفتم بازش كنند صورت و چانه و گردنش را بوسيدم باز گفتم او را بپوشند . دو مرتبه گفتم باز كنند باز پيشانى و چانه و زير گلويش را بوسيدم باز گفتم بپوشانند سپس دستور دادم او را غسل بدهند وقتى كفن بر پيكرش كرده بودند گفتم صورتش را باز كنند پيشانى و چانه و زير گلويش را بوسيدم و دعائى براى اينكه در آينده محفوظ باشد خواندم سپس در كفن پوشاندند عرضكردم از چه دعائى براى حفظ او استفاده كرديد ؟ فرمود از قرآن .\r\nصدوق بعد از اين روايت مينويسد اين كه امام فرمود دستور دادم او را كفن كنند امامت اسماعيل را باطل مىكند زيرا امام را بايد فقط امام غسل بدهد وقتى حضور داشته باشد .\r\nكمال الدين : ابو كهمش گفت در هنگام مرگ اسماعيل پسر حضرت صادق حضور داشتم . امام صادق سجده‌اى طولانى نمود بعد سر برداشت نگاه مختصرى به صورت او نمود باز به سجده رفت از سجده اول طولانىتر بعد سر برداشت در اين موقع اسماعيل به حال مرگ رسيد امام چشمهاى او را بست و چانه‌اش را بهم نزديك نمود و روى او لحافى انداخت آنگاه از جاى حركت نمود ولى چنان ناراحت بود كه خدا ميداند .\r\nداخل اندرون شد پس از ساعتى بيرون آمد سرمه كشيده بود و خود را روغن زده لباسهايش را تغيير داده بود و آن ناراحتى به كلى از بين رفته بود در مورد كفن و دفن او دستورات لازم را داد وقتى كارش تمام شد كفن او را خواست و در حاشيه كفن نوشت اسماعيل گواهى ميدهد به لا إله الّا اللَّه .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nكمال الدين - حسن بن زيد گفت دخترى از حضرت صادق فوت شد يك سال بر او نوحه و زارى داشت باز فرزند ديگر از دنيا رفت يك سال ديگر نوحه و زارى داشت سپس اسماعيل از دنيا رفت بسيار اندوهگين و ناراحت شد ديگر نوحه و زارى را قطع نمود . به حضرت صادق عرضكردند آقا در خانه شما صداى نوحه و زارى مىآمد فرمود پيغمبر اكرم صلّى اللَّه عليه و آله و سلم فرمود\r\n( لكن حمزة لا بواكى له )\r\nولى عمويم حمزه گريه‌كننده ندارد .\r\nكمال الدين - محمّد بن عبد اللَّه كوفي گفت هنگام وفات اسماعيل كه شد حضرت صادق سخت ناراحت گرديد پس از اينكه چشمهاى او را بست پيراهنى كوتاه يا تازه خواست و پوشيد آنگاه بيرون شد در مورد حمل و دفن او دستوراتى داد .\r\nيكى از اصحاب عرضكرد فدايت شوم ما خيال كرديم بواسطه شدت ناراحتى مدتى از استفاده شما محروم خواهيم شد . فرمود ما خانواده‌ى هستيم كه تا مصيبت وارد نشده جزع ميكنيم وقتى گرفتار مصيبت شديم صبر مىكنيم .\r\nكمال الدين - مرة غلام محمّد بن خالد گفت پس از فوت اسماعيل حضرت صادق تا لب قبر رفت و نگاهى درون قبر نمود و در كنار آن نشست ولى داخل قبر نشد فرمود پيغمبر اكرم نسبت بابراهيم همين كار را كرد .\r\nخرايج ص 200 - مفضل بن عمر گفت حضرت صادق از دنيا رفت و جانشين خود را موسى بن جعفر قرار داد اما برادرش عبد اللَّه مشهور بافطح كه بزرگترين فرزند امام بود ادعاى امامت نمود . موسى بن جعفر عليه السّلام دستور داد مقدارى هيزم در وسط حياط جمع كردند آنگاه از پى عبد اللَّه فرستاد تقاضا كرد آنجا بيايد در خدمت امام گروهى از شيعيان حضور داشتند وقتى عبد اللَّه آمد و نشست امام دستور داد آتش را بيافروزند تمام هيزمها آتش گرفت كسى نميدانست اين آتش افروزى براى چيست بالاخره تمام به صورت آتش گداخته در آمد امام موسى ابن جعفر از جاى حركت كرد با لباسهايش نشست وسط آتش قريب يك ساعت با ما شروع كرد بحديث گفتن بعد از جاى حركت نموده لباسهاى خود را تكان داد و\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبه محل اول خويش برگشت .\r\nآنگاه روى بعبد اللَّه نموده فرمود اگر گمان ميكنى تو امام هستى بعد از پدرت برو درون همان آتش‌ها بنشين . رنگ عبد اللَّه پريد از جاى حركت نموده با كمال ناراحتى از منزل موسى بن جعفر خارج شد .\r\nخرايج - داود بن كثير رقى گفت شخصى بنام ابا جعفر وارد خراسان شد گروهى از خراسانيان پيش او اجتماع نموده تقاضا كردند پولها و امانتها و مسائل و درخواستهائى كه دارند پيش امام ببرد .\r\nابو جعفر وارد كوفه شد و براى زيارت حضرت امير المؤمنين عليه السّلام رفت در يك ناحيه حرم مردى را ديد كه گروهى اطرافش را گرفته‌اند پس از زيارت پيش آنها رفت ديد همه شيعه و فقيه هستند و از استاد خود درس ميگيرند .\r\nاز كسى كه درس ميداد پرسيد كه كيست گفتند ابو حمزه ثمالى است گفت در همين بين كه نشسته بوديم مرد عربى وارد شده ؟ گفت من از مدينه آمده‌ام امام صادق از دنيا رفت ابو حمزه چنان ناله‌اى زده و دو دست خود را بر زمين كوبيد .\r\nپرسيد شنيدى كه وصيتى كرده باشد . گفت بلى وصيت كرد بفرزندش عبد اللَّه و پسرش موسى و منصور دوانيقى . ابو حمزه گفت خدا را سپاس كه ما را راهنمائى كرد . توجه داد كه كوچك امام است بزرگ را مشخص گردانيد و امر امامت را با وصيت كردن بمنصور مخفى نگه داشت .\r\nابو حمزه رفت به طرف قبر امير المؤمنين شروع به نماز . ما هم نماز خوانديم من به او گفتم نفهميدم چه گفتى برايم تفسير كن . گفت با اين وصيت فهماند كه بزرگى لياقت امامت را ندارد و فرزند كوچك را بعنوان امامت برگزيد زيرا او را با فرزند بزرگ خود شريك قرار داد و با وصى قرار دادن منصور امر امامت را مخفى نمود . خراسانى گفت باز هم توضيح ابو حمزه را نفهميدم بالاخره وارد مدينه شدم تمام پولها و امانت و نامه‌ها همراه من بود از آن جمله يك درهم بود كه زنى بنام شطيطه داد با حوله‌اى .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبه او گفتم اين يك درهم چيست براى امام بايد صد درهم بفرستى گفت\r\n( ان  اللَّه لا يَسْتَحْيِي مِن الْحَق  )\r\nخدا از حق خجالت ندارد . من درهم او را براى اينكه نشانه داشته باشد كج كردم و داخل يكى از كيسه‌ها انداختم وارد مدينه شدم از جانشين امام صادق عليه السّلام سؤال كردم گفتند پسرش عبد اللَّه است . پيش او رفتم ديدم در خانه آب پاشى شده و جاروب كرده‌اند و خدمتكارى بر در خانه است با خود گفتم اين رسم امام نبوده بالاخره اجازه خواستم . پس از اجازه دادن وارد شدم . ديدم عبد اللَّه در محل مخصوص خود نشسته اين نيز به نظر من خوب نيامد .\r\nگفتم آقا شما جانشين حضرت صادق امام و پيشواى خدا بر خلق هستى ؟ گفت بلى . گفتم در دويست درهم چقدر بايد زكات بدهند گفت پنج درهم . گفتم در صد درهم چقدر گفت دو درهم و نيم . گفتم مردى بزنش گفت تو بعدد ستارگان آسمان طلاق داده‌شده‌اى بدون شاهد . گفت طلاقش صحيح است و از ميان ستارگان همان رأس الجوزاء براى سه مرتبه طلاق كافي است .\r\nاز جوابهاى او و وضعى كه براى خود ترتيب داده بود در شگفت شدم . گفت هر چه با خود آورده‌اى بياور به منزل ما گفتم من چيزى نياورده‌ام . از آنجا خارج شده رفتم به زيارت قبر پيامبر پس از بازگشت به منزل ديدم غلام سياهى ايستاده به من سلام كرد جواب دادم گفت بيا برويم پيش كسى كه او را جستجو ميكنى .\r\nبا او رفتم مرا بدر خانه‌اى كنار افتاده برد خودش داخل شد بعد مرا نيز داخل خانه نمود چشمم بموسى بن جعفر عليه السّلام افتاد روى بورياى نماز است فرمود جلو بيا ابا جعفر ! مرا نزديك خود نشاند دلائل امامت را از نظر ادب و علم و سخن گفتن در آن جناب آشكارا ديدم .\r\nفرمود هر چه با خوددارى بياور . امانتها را خدمت آن جناب بردم بيك كيسه اشاره نمود فرمود اين كيسه را باز كن باز كردم فرمود هر چه دارد روى زمين بريز روى زمين ريختم يك درهم كج شطيطه آشكار شد همان را برداشت فرمود اين بسته را نيز باز كن باز كردم حوله‌اى كه او داده بود برداشت\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nفرمود اين را برايم فرستاده (\r\nان  اللَّه لا يَسْتَحْيِي مِن الْحَق \r\n) خدا از حق خجالت ندارد سلام مرا بشطيطه برسان اين كيسه پول را به او بده .\r\nبقيه امانتهائى كه آورده‌اى برگردان بخراسان و رد كن به صاحبانش بگو قبول كرد و بخودتان باز گردانيد مدتى در خدمت امام بودم كه مرا تعليم مينمود و حديث ميكرد فرمود مگر ابو حمزه ثمالى به تو نگفت جانشين حضرت صادق كيست وقتى براى زيارت امير المؤمنين عليه السّلام رفته بودى . گفتم چرا . فرمود مؤمن « 1 »  اين طور است وقتى خداوند قلب او را نورانى كند از اشاره‌ها واقع را درك كند سپس فرمود اكنون برو از اصحاب مورد اعتماد پدرم بپرس كه وصى و جانشين پدرم كيست .\r\nگروهى از اصحاب حضرت صادق را ديدم كه گواهى دادند امام صادق موسى بن جعفر را وصى خود قرار داده . داود رقى گفت از خراسان برايم نامه نوشت : اشخاصى كه پولهايشان را امام نپذيرفت همه فطحى مذهب شده بودند ولى شطيطه منتظر بازگشت من بود . وقتى او را ديدم سلام مولا را رساندم و گفتم كه پول او را تنها قبول كرد و از ديگران را باز گردانيد و بدره‌ى زر را به او دادم خيلى خوشحال شد گفت اين پولها نزد تو امانت باشد براى كفن و دفنم و پس از سه روز از دنيا رفت .\r\nصاحب مناقب مينويسد : امت اسلام پس از درگذشت پيامبر اختلاف كردند كه آيا امامت بايد با تعيين پيامبر باشد يا بانتخاب مردم براى كسانى كه ميگويند بايد پيامبر تعيين كند و نص صريح داشته باشد ثابت شد از طريق شيعه و اهل سنت كه ائمه دوازده نفرند ولى پس از امام صادق گروهى پيدا شدند كه بر خلاف همه مدعى شدند امامت در هفت نفر تمام ميگردد و هفت امامى شدند .\r\nبا اينكه حضرت صادق تصريح كرده بود بامامت پسرش موسى بن جعفر و دو فرزندش اسحاق و على را شاهد گرفت و مفضل بن عمر و معاذ بن كثير . عبد الرحمن\r\n\r\n","description":"","footnote":" ( 1 ) اشاره به ابو حمزه ميفرمايد كه با همان اشارات جريان را درك كرد . ","page_name":" 226 ","page_number":226},
  {"content":"\r\n\r\nابن حجاج و فيض بن مختار و يعقوب سراج و عمران بن اعين و ابا بصير و داود رقى و يونس بن ظبيان و يزيد بن سليط و سليمان بن خالد و صفوان جمال را شاهد گرفت و نوشته‌هائى كه به آنها داد گواه بر اين مطلب است خود امام نيز اطلاع داد كه بعد از درگذشت او چه فتنه‌اى مىشود به همين جهت مرگ فرزند خود اسماعيل را آشكارا كرد و غسل و تجهيز و دفن و تشييع جنازه او را با پاى برهنه نمود بعد از فوت او كسى را مأمور كرد كه به نيابت از او حج گزارد .\r\nمنصور بن حازم گفت بر در خانه خدمت حضرت صادق نشسته بودم اسماعيل نيز حضور داشت در اين موقع موسى بن جعفر كه پسر بچه‌اى بود رد شد اسماعيل گفت پسر كنيزى تمام سعادت و نيكى را بدست آورد .\r\nزرارة بن اعين گفت : حضرت صادق داود بن كثير رقى و حمران بن اعين و ابا بصير را خواست مفضل بن عمر نيز آمد و گروهى را آورد تا سى نفر رسيدند .\r\nگفت داود صورت اسماعيل را بگشا . رو پوش از روى او برداشت فرمود خوب نگاه كن مرده است يا زنده .\r\nعرضكرد آقا مرده است بيك يك آنها نشان داد تا همه ديدند فرمود خدايا تو شاهد باش . دستور داد او را غسل دهند و كفن كنند بعد فرمود مفضل صورتش را باز كن ببين زنده است يا مرده همه نگاه كنيد گفت آقا مرده است فرمود درست نگاه كرديد و دقت نموديد ؟ گفتند آرى از اين كار امام در شگفت بودند .\r\nگفت خدايا تو شاهد باش او را براى دفن بردند وقتى درون قبر گذاشتند فرمود مفضل صورتش را بگشا . صورت او را كه باز كرد فرمود نگاه كنيد ببينيد مرده است يا زنده عرضكرد آقا مرده است گفت خدايا شاهد باش به زودى گروهى هواپرست تصميم ميگيرند نور خدا را خاموش كنند اشاره بموسى بن جعفر نمود ولى خداوند نور خود را تمام خواهد كرد گرچه كافران نخواهند .\r\nخاك بر روى قبر او ريختند باز سخن خود را تكرار نمود رو بمردم نموده فرمود : اين مرده غسل داده و كفن كرده كه در لحد گذاشته شده كيست ؟\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nگفتند اسماعيل پسر شما است . فرمود خدايا شاهد باش . در اين موقع دست موسى را گرفته فرمود : اين رهبر واقعى است و حقيقت با اوست و بقيه ائمه و پيشوايان از نسل او خواهند بود تا خداوند زمين و ساكنان آن را در اختيار دوازدهمين پيشوا گذارد .\r\nروايت شده كه حضرت صادق يكى از شيعيان را خواست و به او مقدارى پول داد تا به نيابت از اسماعيل حج گزارد به او فرمود وقتى تو به نيابت از او حج بگزارى نه سهم از ثواب مال تو است يك سهم باسماعيل ميرسد .\r\nغيبت نعمانى ص 176 - فيض بن مختار گفت به حضرت صادق عليه السّلام عرضكردم فدايت شوم من زمينى را از سلطان اجاره ميكنم بعد به ديگرى اجاره مىدهم كه نصف يا ثلث يا بيشتر و يا كمتر مال من باشد اين كار اشكالى دارد ؟ فرمود نه .\r\nپسرش اسماعيل عرضكرد پدر جان اين كار سابقه ندارد .\r\nفرمود پسر جان مگر من همين كار را با كشاورزان خودم نميكنم مگر به همين جهت به تو نميگويم با من باش تو اين كار را نميكنى . اسماعيل از جاى حركت كرده رفت . عرضكردم آقا چه لزومى دارد تا وقتى خودت هستى اسماعيل با شما باشد هر وقت شما رفتى ميراث انبيا و امامت به او ميرسد همان طورى كه از پدر بشما رسيد .\r\nفرمود : فيض ! اسماعيل آن طور كه من براى پدرم بودم نسبت به من نيست .\r\nعرضكردم آقا شكى نيست كه بعد از شما مرجع مردم خواهد بود بالاخره خداى ناكرده اتفاقى افتاد امام ما كيست ؟ حضرت صادق جوابى نداد . زانوان مباركش را بوسيده عرضكردم آقا به من با اين ريش سفيد رحم بفرمائيد مسأله آتش جهنم است خدا شاهد است اگر ميدانستم قبل از شما ميميرم باكى نداشتم ولى ميترسم پس از شما بمانم ( و امام خود را نشناسم ) .\r\nفرمود صبر كن از جاى حركت نموده پرده‌اى را بالا زد و داخل شد مختصرى كه گذشت مرا صدا زد ، وارد شدم ديدم در محل نماز است نماز را خواند و روى از\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nقبله برگردانيده در خدمتش نشستم .\r\nدر اين موقع حضرت موسى بن جعفر كه كودكى بود وارد شد در دستش شلاقى بود او را روى زانوان خود نشاند فرمود پدر و مادرم فدايت اين شلّاق چيست كه در دست دارى ؟ عرضكرد اين شلاق دست برادرم على بود كه با آن چهارپايان را ميزد از دستش گرفتم .\r\nحضرت صادق فرمود فيض ! صحف ابراهيم و موسى به پيامبر اكرم رسيد او در اختيار على گذاشت آن جناب به امام حسن سپرد و حضرت امام حسن در اختيار امام حسين گذاشت و ايشان به على بن الحسين دادند و آن جناب به محمّد بن على داد پدرم آنها را به من سپرد نزد من بود به همين جهت منهم در اختيار اين پسرم گذاشتم با همين سن كم كه دارد . در نزد اوست فهميدم منظورش چيست .\r\nعرضكردم آقا باز هم بفرمائيد . فرمود پدرم هر وقت ميخواست دعايش مستجاب گردد مرا در طرف راست خود مىنشاند دعا ميكرد من آمين ميگفتم دعايش رد نميشد من نيز نسبت به اين پسرم همين كار را ميكنم ديروز در موقف حج دعا كردم براى تو نيز دعاى خير كردم من از شادى اشگهايم جارى شد .\r\nباز گفتم آقا اضافه بفرمائيد . فرمود هر وقت پدرم به سفر ميرفت و من با ايشان بودم اگر خوابش ميگرفت مركب سوارى خود را نزديك مركب ايشان ميبردم يك يا دو ميل تكيه بر شانه من ميكرد و باندازه‌اى كه مايل بود استراحت مينمود اين پسرم نيز نسبت به من همين طور است .\r\nعرضكردم باز بفرمائيد فرمود من همان آينده‌اى كه يعقوب در يوسف مىديد در باره اين پسرم مىبينم . باز گفتم اضافه بفرمائيد . فرمود اين امام تو است كه از من مىپرسيدى اكنون از جاى حركت كن و اقرار بحقش بنما . از جاى حركت كرد و دست و سرش را بوسيدم و برايش دعا كردم . حضرت صادق فرمود مرتبه اول اجازه به من داده نشده بود براى تو .\r\nعرضكردم آقا اجازه ميدهى به ديگران اين جريان را بگويم ؟ فرمود آرى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبزن و بچه‌ات و رفيق‌هايت . زن و بچه‌ام همراه من بودند . يونس بن ظبيان نيز از رفقاى من بود كه در اين سفر همراهم بود . وقتى به آنها جريان را گفتم خدا را بر اين نعمت بزرگ سپاسگزارى كردند .\r\nيونس گفت نه به خدا من بايد از خود امام بشنوم مردى عجول بود رفت خدمت حضرت صادق منهم از پى او رفتم همين كه بدر خانه رسيد شنيدم حضرت صادق به او ميفرمايد جريان همان طورى است كه فيض برايت نقل كرده ساكت باش و قبول كن . گفت آقا به چشم قبول كردم .\r\nوقتى من وارد شدم حضرت صادق عليه السّلام فرمود فيض مطلب را داشته باش و محفوظ نگه‌دار عرض كردم به چشم .\r\nغيبت نعمانى : اسحاق بن عمار گفت برادرم اسماعيل براى حضرت صادق اعتقاد و دين خود را بازگو كرد . گفت شهادت مىدهم بوحدانيت خداى يكتا و رسالت پيامبر اسلام محمّد مصطفى و اينكه جانشينان او على بن ابى طالب عليه السّلام يكى يكى را نام برد تا به حضرت صادق رسيد گفت پس از شما اسماعيل فرمود نه اسماعيل نيست .\r\nدر رجال كشى - ص 164 مينويسد : فطحى مذهبان معتقد بامامت عبد اللَّه بن جعفر بن محمّد عليه السّلام هستند آنها را فطحى گفته‌اند چون ميگويند عبد اللَّه سر بزرگى داشت بعضى گفته‌اند پاهايش دراز بود .\r\nگروهى نيز ميگويند اين لقب بواسطهء يكى از رئيسهاى آنهاست در كوفه كه عبد اللَّه بن فطيح نام داشت ابتدا گروهى از بزرگان صحابه و فقها به اين مطلب اعتقاد داشتند چون روايتى داشتند كه فرموده‌اند : امامت در فرزند بزرگتر است ؟\r\nبعضى پس از امتحان كه مسائلى از حلال و حرام پرسيدند و جواب صحيح نشنيدند از امامت او برگشتند در ضمن كارهائى ميكردند كه شايسته امام نبود .\r\nعبد اللَّه هفتاد روز پس از درگذشت امام صادق از دنيا رفت بقيه از امامت او\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nدست كشيدند معتقد بامامت موسى بن جعفر عليه السّلام شدند مگر گروه اندكى كه ميگفتند امامت دو برادر جز از امام حسن و امام حسين نخواهد بود اين دسته معدود بر امامت در عبد اللَّه باقيماندند آنها نيز بعد از فوت عبد اللَّه معتقد بامامت حضرت موسى ابن جعفر شدند .\r\nاز حضرت صادق روايت شده كه فرمود به پسرش موسى بن جعفر پسرم برادرت ادعاى مقام مرا خواهد كرد با او منازعه مكن و حرفى به او مزن او اولين كسى است كه به من ملحق مىشود .\r\nرجال كشى - ص 182 - هشام بن سالم گفت : پس از درگذشت حضرت صادق عليه السّلام ما در مدينه بوديم من و مؤمن طاق و ابو جعفر و ساير مردم اعتقاد بامامت عبد اللَّه داشتيم . من و مؤمن طاق در موقعى كه گروهى از مردم در خانهء او اجتماع داشتند وارد شديم . اعتقاد ما بامامت ايشان بواسطهء روايتى بود كه امامت متعلق به فرزند بزرگتر است مگر نقصى و عيبى داشته باشد .\r\nو خواستيم چند مسأله از او سؤال كنيم . گفتيم زكات در چه مقدار واجب مىشود گفت در دويست درهم پنجدرهم . گفتيم در صد درهم چقدر گفت دو درهم و نصف .\r\nگفتيم به خدا مرجئه چنين نميگويند . عبد اللَّه دست به آسمان برداشته گفت به خدا من نميدانم مرجئه چه ميگويند .\r\nبا گمراهى از پيش او خارج شديم نميدانستيم بكه پناه بريم . ميان كوچه‌هاى مدينه نشستيم بگريه كردن حيران و سرگردان نميدانستيم بكه پناه بريم ، امام ما كيست با خود ميگفتيم بمرجئه بپيونديم يا بقدريه يا جزء زيديها شويم يا بمعتزله ملحق گرديم يا جزء خوارج شويم .\r\nدر همين موقع ناگاه چشمم به پيرمردى افتاد كه با دست به من اشاره مىكند ترسيديم از جاسوسهاى منصور باشد زيرا او در مدينه جاسوسهائى داشت كه مواظب باشند طرفداران حضرت بامامت چه كسى اتحاد مينمايند تا گردن او را بزنند ترسيديم اين شخص از همانها باشد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبمؤمن طاق گفتم تو كناره بگير من از اين شخص ميترسم اكنون كه مرا مرا ميخواهد و به تو كارى ندارد خودت را بدام نيانداز و بىجهت بكشتن مده او فاصله گرفت من از پى پير مرد رفتم گويا از چنگ او خلاصى نداشتم مرتب از او تعقيب كردم تا رسيديم بدر خانهء موسى بن جعفر عليه السّلام پير مرد مرا رها كرد خودش رفت .\r\nدر اين موقع غلامى بر در خانه ايستاد به من گفت وارد شو خدا ترا رحمت كند وارد شدم حضرت موسى بن جعفر قبل از هر چيز فرمود : بمرجئه و قدريها و زيديها و معتزله و خوارج پناه نبر . بسوى من بسوى من . بيا بسوى من ! ! عرضكردم فدايت شوم پدرت از دنيا رفت ؟ فرمود آرى . گفتم پس از او امام ما كيست فرمود ؟ اگر خدا بخواهد هدايت ميشوى . گفتم عبد اللَّه خود را امام ميداند فرمود عبد اللَّه مايل است خدا پرستيده نشود . گفتم پس امام كيست ؟ باز فرمود :\r\nاگر خدا بخواهد هدايت ميشوى . عرضكردم شما امام هستى ؟ فرمود : اين جواب را نميدهم .\r\nبا خود گفتم درست سؤال نكردم گفتم فدايت شوم آيا شما امام دارى ؟\r\nفرمود نه . ناگهان چنان هيبت و جلال و عظمت آن آقا بر دلم وارد شد بيشتر از مقدارى كه از حضرت صادق در زمان آن جناب داشتم عرضكردم آقا اجازه ميدهى از همان مسائلى كه از پدرت ميپرسيدم سؤال كنم ؟\r\nفرمود بپرس ولى مبادا اين مطلب را آشكار كنى كه مسأله كشتن است .\r\nسؤال كردم دريائى خروشان بود عرضكردم آقا شيعيان شما و پدرت گمراه و سر گردانند اجازه ميدهى آنها را متوجه كنم شما دستور دادى كه آشكار نكنم .\r\nفرمود هر كدام را لايق و شايسته راهنمائى مىبينى به او بگو ولى پيمان بگير كه آشكار نكنند اگر آشكار كنند سبب كشته شدن مىگردند اشاره بحلقوم مبارك خود نمود . از خدمت آن جناب خارج شدم در بين راه مؤمن طاق را ديدم گفت : چه خبر ؟\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nگفتم هدايت يافتيم جريان را توضيح دادم بعد مفضل عمر و ابا بصير را ديدم آنها خدمت موسى بن جعفر رفتند سخنان آن جناب را شنيده مسائلى سؤال كردند و بامامت ايشان يقين نمودند .\r\nگفت بعد دسته دسته مردم را ميفرستادم همه قطع بامامت موسى بن جعفر پيدا مىكردند مگر مثل عمار و دوستانش اما عبد اللَّه ديگر بازارش كساد مىشد و كسى پيش او نمىرفت . پرسيد چه شده كه كسى اينجا نمىآيد به او گفتند هشام بن سالم مردم را از شما برگردانده چند نفر را در مدينه مأمور كرده بود كه مرا بزنند .\r\nرجال كشى : علي بن جعفر پسر حضرت صادق گفت مردى كه گمان مىكنم از واقفى « 1 »  مذهبان بود به من گفت برادرت موسى بن جعفر چه شد ؟ گفتم : از دنيا رفت گفت از كجا مىدانى ؟ گفتم اموالش را تقسيم كرديم و زنانش ازدواج كردند و امام بعد از او جانشينش شد .\r\nگفت امام بعد او كيست . گفتم پسرش على ( بن موسى الرضا ) گفت او چه شد ؟\r\nگفتم از دنيا رفت . باز گفت از كجا ميدانى مرده است گفتم اموالش را تقسيم كرديم و زنانش ازدواج نمودند و جانشين او اكنون امام است . گفت جانشين او كيست ؟\r\nگفتم پسرش ابو جعفر محمّد تقى گفت : تو با اين سن و مقامى كه دارى پدرت حضرت صادق بوده اين حرف را در باره پسر بچه‌اى ميزنى ؟\r\nگفت تو يك شيطانى هستى . در اين موقع محاسن خود را گرفت و به طرف آسمان بلند كرده گفت چه مىتوان كرد وقتى خداوند او را لايق منصب امامت ميداند ولى مرا با اين محاسن و پيرى شايسته نمىداند .\r\nرجال كشى : حسين بن موسى بن جعفر گفت : من خدمت حضرت جواد در مدينه بودم . على بن جعفر ( پسر حضرت صادق ) نيز حضور داشت مرد عربى از\r\n\r\n","description":"","footnote":" ( 1 ) كسانى بودند كه بامامت حضرت رضا اعتقاد نداشتند و در موسى بن جعفر توقف كردند . ","page_name":" 233 ","page_number":233},
  {"content":"\r\n\r\nاهالى مدينه در مجلس بود . اعرابى گفت اين جوان كيست ؟ اشاره به امام محمّد تقى كرد .\r\nگفتم اين وصى پيغمبر است . گفت سبحان اللَّه پيامبر بيش از دويست و چند سال است كه فوت شده اين شخص جوانى است چطور مىشود وصى پيغمبر باشد .\r\nگفتم اين وصى على بن موسى است كه آن جناب وصى موسى بن جعفر و ايشان وصى محمّد بن علي و آن سرور وصى على بن الحسين و ايشان وصى حسين بن على و آن جناب وصى حسن بن على و ايشان وصى على بن ابى طالب است كه علي بن ابى طالب وصى پيغمبر است صلوات اللَّه عليهم .\r\nدر اين موقع طبيب جلو آمد تا حضرت امام محمّد تقى را فصد كند علي بن جعفر از جاى حركت نموده گفت : آقاى من اجازه بدهيد اول مرا فصد كند تا زهر آهن در من اثر كند بعد شما را فصد نمايد . به آن مرد عرب گفتم : اين شخص عموى پدر اوست .\r\nطبيب رگ او را زد وقتى امام محمّد تقى از جاى حركت نمود على بن جعفر حركت كرد كفش‌هاى امام را جفت كرده و مقابلش گذاشت تا بپوشد .\r\nكافى - ج 3 ص 206 - زراره گفت : پسرى از حضرت صادق ديدم در زمان حيات پدرش حضرت باقر تازه به راه افتاده بود . غلامى بهمراه او بود به آن پسربچه گفتم اين كيست ؟ گفت غلام من است غلام از روى شوخى گفت من غلام تو نيستم پسربچه گفت اين به ضرر تو است غلام پسربچه را طورى زد كه مرد . جنازه او را در پارچه‌اى پيچيده بقبرستان بقيع آوردند حضرت باقر در حالى كه جبّه‌ى خز زرد رنگ و عمامه‌اى به همين رنگ و رداى خز زرد رنگى بر تن داشت به طرف بقيع مىآمد تكيه به من كرده بود مردم او را تسليت مىگفتند بواسطهء فوت پسرزاده‌اش وقتى به بقيع رسيد جنازه بچه را پيش گرفت و نماز خواند چهار تكبير گفت دستور داد دفنش نمايند . بعد دست مرا گرفت يك كنار برد فرمود لازم نيست براى\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nبچه‌ها نماز بخوانند . امير المؤمنين دستور ميداد آنها را دفن ميكردند بعد از پيامبر و نماز بر آنها خوانده نمىشد ولى من بر اين پسر بچه نماز خواندم تا مردم مدينه نگويند اينها بر بچه‌هاى خود نماز نمىخوانند .\r\nكافى : محمّد بن حسن بن عماد گفت : پيش على بن جعفر بن محمّد پسر حضرت صادق نشسته بودم مدت دو سال بود گردش بودم و هر چه از برادرش موسى بن جعفر عليه السّلام شنيده بود ميگفت و من مىنوشتم . در اين موقع محمّد بن على پسر حضرت رضا داخل شد در مسجد پيامبر على بن جعفر با پاى برهنه بدون ردا از جاى حركت كرده باستقبال او رفت دستش را بوسيد و بسيار احترام نمود .\r\nامام محمّد تقى به او گفت : عمو جان بنشين خدا ترا رحمت كند . گفت : آقاى من چگونه بنشينم با اينكه شما ايستاده‌ايد . وقتى على بن جعفر بازگشت اصحاب او شروع بسرزنش نمودند ميگفتند شما عموى پدر او هستيد اين كارها را نسبت به او انجام ميدهى گفت ساكت باشيد با دست محاسن خود را گرفته گفت وقتى مرا با اين پيرى خدا شايسته امامت نداند و اين جوان را لايق امامت دانسته او را به اين مقام مفتخر نموده من منكر مقامش شوم به خدا پناه ميبرم از آنچه شما ميگوئيد من بنده‌ى او هستم .\r\nتهذيب - محمّد بن مسلم گفت خواستم وارد خيمهء حضرت صادق شوم ديدم با زنى صحبت مىكند لحظه‌اى صبر كردم فرمود وارد شو اين زن مادر اسماعيل است كه آمده من خيال ميكنم اينجا همان مكانى است كه سال اول او حج خود را از بين برد و خداوند آن حج را قبول نكرد .\r\nمن تصميم داشتم احرام ببندم گفتم آب داخل خيمه بگذاريد كنيزم رفت تا آب را داخل خيمه ببرد من كه وارد شدم ديدم مانعى براى همبستر شدن با كنيز نيست . با او همبستر شدم .\r\nگفتم سرت را غسل بده ولى خوب خشك كن كه همسرم صاحب تو نفهمد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nوقتى خواستى احرام ببندى بدنت را غسل بده ديگر سرت را غسل نده مبادا همسرم متوجه شود .\r\nكنيز وارد خيمهء همسرم شد رفت تا چيزى بر دارد صاحبش دست بسر او كشيد متوجه شد كه تر است سر او را تراشيد و كتك زد اكنون به او گفتم اينجا همان محلى است كه خدا و مذحج ترا نپذيرفت .\r\nكافى : اسماعيل پسر حضرت صادق مقدارى پول داشت مردى از قريش تصميم مسافرت بيمن گرفت . اسماعيل خدمت حضرت صادق رسيده عرضكرد پدر جان فلان كس ميخواهد بيمن برود و من فلان قدر پول دارم صلاح ميدانى در اختيار او بگذارم از يمن چيزى برايم بخرد ؟\r\nامام صادق فرمود : پسر جان مگر نشنيدى او شراب مىخورد . اسماعيل گفت :\r\nمردم چنين ميگويند . فرمود : اين كار را نكن . ولى اسماعيل بر خلاف دستور پدر پول را به او سپرد آن مرد پول اسماعيل را از بين برد و چيزى از سفر يمن نياورد .\r\nاتفاقا همان سال اسماعيل و حضرت صادق به حج رفتند اسماعيل مشغول طواف خانهء خدا بود و ميگفت خدايا پاداش مرا در مورد آن پول بده و عوض آن را عطا كن .\r\nحضرت صادق عليه السّلام از پشت با دست بازويش را فشار داده فرمود نه پسرم حقى بر خدا ندارى نه پاداش ميدهد و نه عوض آن را خواهد داد بعد از اينكه شنيدى شراب مىخورد گفت پدر ! من كه نديدم او شراب بخورد از مردم شنيدم . فرمود پسر جان خداوند در قرآن ميفرمايد :  يُؤْمِن بِاللَّه وَ يُؤْمِن لِلْمُؤْمِنِين  يعنى تصديق مىكند خدا و مؤمنين را وقتى مؤمنين گفتند او شراب خوار است بايد تصديق گفتار ايشان را مىكردى و اعتماد به شراب خوار نمىنمودى خداوند در قرآن ميفرمايد :\r\n وَ لا تُؤْتُوا السُّفَهاءَ أَمْوالَكُم  اموال خود را بنادانان مسپاريد . كدام شخص از شراب‌خوار نادان‌تر است شراب‌خوار را نبايد زن داد و نه وساطت او را پذيرفت\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nو نه او را امين دانست هر كس به او اعتماد كند اگر مالش از دست رفت نه خدا به او اجر ميدهد و نه عوض آن مال را خواهد داد .\r\nدر كتاب تمحيص : عبد اللَّه بن سنان گفت از معتب شنيدم كه اسماعيل پسر حضرت صادق مبتلا به تب شديدى شد به حضرت صادق جريان را خبر دادند فرمود برو از او بپرس امروز چه كار بدى كرده‌اى كه خداوند فورى ترا بكيفر آن مبتلا ساخت .\r\nوقتى وارد شدم در بستر افتاده بود از كارش پرسيدم چيزى نگفت ولى به من گفتند امروز كنيزى كه دختر شخصى بنام زلفى بود زده . كنيز بدرب اطاق بر خورد نموده و صورتش مجروح شده .\r\nخدمت حضرت صادق رسيدم و جريان را عرضكردم . فرمود خدا را سپاس كه براى فرزندان ما خانواده خداوند كيفر را در همين دنيا مىكند . آن كنيز را خواست به او فرمود : اسماعيل را حلال كن از كتكى كه به تو زده گفت حلال كردم .\r\nامام عليه السّلام به او چيزى بخشيد باز فرمود برو ببين حالش چطور است وقتى رفتم ديدم تب او قطع شده .\r\nبصائر : عمار بن حيان گفت حضرت صادق عليه السّلام خبر داد از نيكوكارى كه اسماعيل فرزندش نسبت به او نموده . فرمود من او را دوست داشتم ولى حالا محبتش زيادتر شد .\r\nدر كتاب زيد نرسى است از حضرت صادق كه فرمود براى خدا بدائى بزرگتر از بدائى كه براى اسماعيل پسرم پديد آمد پيدا نشده .\r\nدر همان كتاب مىنويسد : حضرت صادق فرمود : من با خدا راز و نياز كردم در بارهء اسماعيل كه او امام بعد از من باشد ولى خدا امتناع ورزيد جز اينكه بايد پسرم موسى امام باشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nباب نهم زندگى خويشاوندان امام و شرح قيام فرزندان امام حسن و اولاد زيد\r\nبصائر الدرجات ج 3 ص 37 - علي صائغ گفت حضرت صادق با محمّد بن عبد اللَّه بن حسن ملاقات كرد محمّد او را به منزل خود دعوت نمود امام عليه السّلام از رفتن امتناع ورزيد اسماعيل را فرستاد و اشاره كرد كه چيزى نگويد با دست بر روى دهان خود گذاشت كه سخنى نگويد .\r\nوقتى به منزل رفت باز يك نفر را فرستاد كه امام بيايد حضرت صادق نرفت .\r\nفرستاده برگشت و از امتناع امام اطلاع داد . محمّد خنديده گفت چيزى او را از آمدن باز نميدارد جز اينكه مشغول مطالعه صحف است ( از روى مسخره اين حرف را زد ) .\r\nاسماعيل برگشت سخن محمّد را براى پدر خود نقل نمود امام عليه السّلام يك نفر را فرستاده فرمود اسماعيل به من گفت سخن ترا ، راست ميگوئى من مطالعه ميكنم صحف اولى را صحف ابراهيم و موسى . از خود و پدرت بپرس ببين اين كتابها پيش شما هست .\r\nپيغام امام را كه رساند محمّد سكوت كرده جوابى نداد فرستاده سكوت محمّد را به امام عرض كرد فرمود وقتى جواب درست بشنوند سخن كمتر ميگويند .\r\nبصائر : محمّد بن عبد الملك گفت ما در حدود شصت نفر در خدمت حضرت صادق بوديم كه ايشان در وسط ما بود عبد الخالق پسر عبد ربه آمد و گفت من پيش ابراهيم ابن محمّد نشسته بودم صحبت از اين شد كه شما مدعى هستى كتاب حضرت على پيش شما است .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nامام صادق فرمود نه به خدا حضرت على كتابى نداشت فقط دو پوست پيش ما هست كه ميل داشتم آنها پيش اين غلامم باشد و اهميتى ندارد . امام عليه السّلام نشست بعد بما توجه نموده فرمود به خدا آن طور كه ميگويند نيست كه دو جفر نوشته باشد به خدا دو پوست تخت است كه هنوز پشم‌ها و مويهاى آن نريخته يكى از آن دو پر از كتاب و نوشته است و در پوست تخت ديگر اسلحه پيامبر اكرم است .\r\nبه خدا سوگند پيش ما صحيفه‌ايست به طول هفتاد ذراع خداوند حلال و حرامى ندارد جز اينكه در آن صحيفه ذكر شده حتى جريمه يك خدشه وارد كردن .\r\nبا ناخن خود روى دست خط كشيد حتى به اين اندازه خدشه وارد كردن . نزد ما است مصحف فاطمه عليها السّلام كه در قرآن نيست .\r\nبصائر : على بن سعيد گفت : خدمت حضرت صادق نشسته بودم مردى گفت :\r\nفدايت شوم عبد اللَّه بن حسن ميگويد آنچه در اختيار ما است از امر امامت در نزد ديگرى نيست امام صادق عليه السّلام پس از سخنانى فرمود از عبد اللَّه تعجب نمىكنيد ؟\r\nخيال مىكند پدرش على امام نبوده ميگويد علمى نزد ما نيست به خدا راست ميگويد او علمى ندارد ولى به خدا سوگند - اشاره به سينه خود كرد - نزد ما است اسلحه پيامبر زره و شمشيرش نزد ما است مصحف فاطمه كه يك آيه از قرآن در آن نيست گفتارى از پيامبر اكرم است كه على عليه السّلام به خط خود نوشته . جفر نيز پيش ما است كه نميدانند جفر چيست پوست گوسفند يا شتر نيست .\r\nبصائر : على بن سعيد گفت خدمت حضرت صادق نشسته بودم گروهى از شيعيان نيز حضور داشتند . معلى بن خنيس گفت فدايت شوم چقدر از حسن بن حسن كشيدى .\r\nطيار عرضكرد در بين راه محمّد بن عبد اللَّه بن حسن را ديدم سوار بر الاغ اطرافش را گروهى از زيديه گرفته بودند چشمش كه به من افتاد گفت بيا بيا ! پيامبر اكرم فرمود هر كه نماز ما را بخواند و به طرف قبله ما بايستد و كشتار ما را بخورد او مسلمانى است كه در پناه خدا و پيامبر است هر كه ميخواهد بخواهد و هر\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكه نميخواهد برود .\r\nگفتم از خدا بترس اينها كه اطراف ترا گرفته‌اند فريبت ندهند . حضرت صادق عليه السّلام به طيار گفت : ديگر چيزى نگفتى ؟ گفت : نه . فرمود : چرا نگفتى ؟ كه اين فرمايش را پيغمبر موقعى فرمود كه مسلمانان همه مطيع او بودند بعد از درگذشت او اختلاف افتاد اين مطلب از بين رفت .\r\nمحمّد بن عبد اللَّه بن علي گفت تعجب است از عبد اللَّه بن حسن كه از روى مسخره ميگويد اين مطلب در جعفر شما است كه ادعا ميكنيد ؟ امام صادق خشمگين شده فرمود : تعجب از عبد اللَّه بن حسن است كه ميگويد در ميان ما امام واقعى نيست نه خودش امام است و نه پدرش امام بود خيال مىكند علي بن ابى طالب امام نبوده و اين مطلب را ردّ مىكند .\r\nاما اينكه از جفر صحبت كرده آن جفر پوست گاوى است مانند خيك در آن نوشته‌هائى است و جواب هر چه مردم تا روز قيامت از حلال و حرام به آن احتياج داشته باشند بفرموده پيغمبر و خط على است و در همان جفر مصحف فاطمه است كه يك آيه از قرآن در آن نيست در نزد من انگشتر پيامبر و زره و شمشير و پرچم است بلى نزد من جفر هست دماغ كسى كه بمسخره ميگيرد به خاك ماليده شود .\r\nبصائر : ابن خنيس گفت خدمت حضرت صادق بودم محمّد بن عبد اللَّه بن حسن آمد سلام كرده رفت امام عليه السّلام چشمهايش پر اشك شد عرضكردم آقا كارى كردى كه تاكنون نميكردى . فرمود دلم بحالش سوخت زيرا مردم او را نسبت بمقامى ميدهند كه مال او نيست در نوشته‌هاى حضرت على عليه السّلام نام او را جزء خلفا و پادشاهان نديده‌ام .\r\nخرايج - ابن ابى يعفور گفت : من و معلى بن خنيس به حسن بن حسن برخورد كرديم گفت يهودى بيا ببينم جعفر بن محمّد چه گفته ؟ امام عليه السّلام فرمود او به خدا از شما به يهودى بودن سزاوارتر است يهودى كسى است كه شراب مىخورد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nخرايج - با همين اسناد گفت شنيدم حضرت صادق عليه السّلام ميفرمود اگر حسن ابن حسن با زنا و ربا و شراب بميرد بهتر است از مردن بحالى كه اكنون دارد .\r\nعيون اخبار الرضا - عبيد بن زرارة گفت خدمت حضرت صادق عليه السّلام رسيدم در همان سالى كه ابراهيم بن عبد اللَّه بن حسن خروج كرد عرضكردم فدايت شوم اين مرد مردم را فريب داد و گروهى را اطراف خود جمع كرد شما چه ميفرمائيد ؟\r\nفرمود از خدا بترسيد تا آسمان و زمين پا برجا است شما نيز سكون را اختيار كنيد « 1 »  .\r\nكشف الغمه - عبد العزيز بن اخضر گفت بين حضرت صادق و عبد اللَّه بن حسن گفتگوئى شد اول صبح عبد اللَّه بن حسن خيلى درشتى كرد از هم جدا شدند و به طرف مسجد رفتند . جلو درب مسجد بهم رسيدند .\r\nحضرت صادق بعبد اللَّه بن حسن فرمود شب شما خوش گذشته است با خشم و عصبانيت گفت خوش گذشته فرمود يا ابا محمّد نميدانى صله رحم باعث تخفيف حساب روز قيامت مىشود . گفت هميشه يك حرفهائى ميزنى كه ما نمىفهميم .\r\nفرمود من برايت از قرآن دليل مىآورم گفت از قرآنهم دليل مىآورى ؟\r\nفرمود آرى . گفت بياور .\r\nفرمود خداوند ميفرمايد  وَ الَّذِين يَصِلُون ما أَمَرَ اللَّه بِه أَن يُوصَل وَ يَخْشَوْن رَبَّهُم وَ يَخافُون سُوءَ الْحِساب  « 2 »  عبد اللَّه بن حسن گفت ديگر نخواهى ديد كه من قطع رحم نمايم .\r\nابن جمهور در كتاب واحدة مينويسد : كه محمّد بن عبد اللَّه بن حسن بن حسن به حضرت صادق گفت به خدا من از تو داناتر و سخاوتمندتر و شجاعترم . فرمود\r\n\r\n","description":"","footnote":" ( 1 ) منظورش اين است كه او ادعاى مهدويت مىكند امام ميفرمايد تا آسمان صدا بنام مهدى بلند نكرده و زمين سپاه را فرو نبرده موقع ظهور مهدى نيست .  ( 2 ) سوره رعد آيه 21 كسانى كه پيوند خويشاوندى را حفظ ميكنند كه خدا آن را دستور داده و از خدا ميترسند و ترس از ناراحتى حساب قيامت دارند . ","page_name":" 241 ","page_number":241},
  {"content":"\r\n\r\nاما آنكه گفتى از من داناترى جد تو و من هزار بنده از دسترنج خود آزاد كرد آنها را نام ببر . اگر بخواهى اسامى آنها را تا آدم برايت ذكر ميكنم .\r\nاما اينكه گفتى سخاوتمندترى به خدا سوگند يك شب نخوابيده‌ام كه خدا را بر من حقى باشد كه از من مطالبه فرمايد .\r\nاما آنچه گفتى كه تو شجاع‌ترى گويا مىبينم سر ترا آورده‌اند و بر در لانه زنبورها آويزان كرده‌اند خون از آن جارى است در فلان محل .\r\nمحمّد پيش پدر خود رفت و جريان را نقل كرد كه با جعفر بن محمّد گفتگوئى كردم او چنين گفت . پدرش گفت خداوند مرا اجر دهد در باره تو جعفر به من گفت سر تو را بر كنار لانه زنبوران مىآويزند .\r\nاعلام الورى ص 271 مينويسد : گروهى از بنى هاشم در ابواء اجتماع نمودند از آن جمله ابراهيم بن محمّد بن على بن عبد اللَّه بن عباس و منصور ( دوانيقى ) و صالح ابن على و عبد اللَّه بن حسن و دو پسرش محمّد و ابراهيم و محمّد بن عبد اللَّه بن عمرو بن عثمان .\r\nصالح بن على گفت : ميدانيد كه امروز چشم مردم بشما است خداوند شما را اينجا جمع كرده اكنون با يك نفر از ميان خود بيعت كنيد و به او اعتماد دهيد تا خداوند فرج عنايت كند .\r\nعبد اللَّه بن حسن پس از حمد خدا و ستايش او گفت شما ميدانيد كه اين پسرم مهدى است بيائيد با او بيعت كنيد . ابو جعفر منصور گفت چرا خود را فريب ميدهيد ميدانيد مردم به هيچ كس ميل و علاقه اطاعت ندارند آن مقدار كه به اين جوان دارند منظورش همان محمّد بن عبد اللَّه بود . گفتند واقعا اين مطلب را همه قبول دارند . تمام با محمّد بيعت كردند و دست در دستش گذاشتند .\r\nعيسى بن عبد اللَّه گفت : فرستاده‌اى از طرف عبد اللَّه بن حسن پيش پدرم آمد و پيغام آورد كه تو نيز بيا ما در اينجا اجتماع نموده‌ايم براى كارى و خبر به جعفر بن محمّد نيز بده او هم بيايد ولى ديگران اين قسمت را چنين نقل كرده‌اند كه عبد اللَّه بن حسن گفت : به جعفر بن محمّد چيزى نگوئيد او كار را خراب\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nخواهد كرد .\r\nعيسى گفت : پدرم مرا فرستاد تا به ببينم اجتماع آنها براى چيست ؟ وقتى رسيدم كه محمد بن عبد اللَّه روى جل الاغى مشغول نماز بود . گفتم پدرم مرا پيش شما فرستاده تا بپرسم براى چه اجتماع كرده‌ايد .\r\nعبد اللَّه گفت : جمع‌شده‌ايم تا با مهدى محمّد بن عبد اللَّه بيعت كنيم در اين موقع جعفر بن محمّد وارد شد عبد اللَّه بن حسن به او احترام نموده پهلوى خود نشاند و همان سخن را تكرار نمود .\r\nجعفر بن محمّد فرمود : چنين كارى نكنيد كه فايده‌اى ندارد اگر تو خيال ميكنى اين پسرت مهدى است چنين نيست حالا موقع ظهور مهدى نيست اگر مىخواهى او را بقيام وادارى بواسطهء امر بمعروف و نهى از منكر در اين صورت ما از تو نمىگذريم كه بزرگ قبيله ما هستى و با خودت بيعت ميكنيم نه با پسرت .\r\nعبد اللَّه بن حسن خشمگين شده گفت : ميدانستم تو موافقت نخواهى كرد از كجا خدا ترا از غيب با خبر كرده ولى اين حرفها بواسطه حسد است كه بر فرزندش ميبرى . فرمود : نه به خدا حسد مرا وادار نمىكند اين شخص و برادرهايش و فرزندان آنها اين موفقيت را بچنگ مىآورند دست زد بر شانهء ابو العباس سفاح باز دست روى شانهء عبد اللَّه بن حسن گذاشته فرمود : به خدا به تو و دو پسرت نخواهد رسيد اين مقام را آنها بدست مىآورند دو پسرت كشته خواهند شد .\r\nدر اين موقع از جاى حركت كرد تكيه بر دست عبد العزيز بن عمران زهرى داشت فرمود : آن كس كه رداى زرد دارد مىبينى - منظورش منصور دوانيقى - بود گفت بلى من مىبينم كه او را مىكشد .\r\nعبد العزيز گفت : محمّد را ميكشد ؟ فرمود : آرى و من با خود گفتم اين از حسادت است . ولى به خدا هنوز نمرده بودم كه ديدم هر دو را منصور كشت .\r\nوقتى اين حرف را حضرت صادق فرمود و رفت آنها متفرق شدند . عبد الصمد\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nو ابو جعفر ( منصور دوانيقى ) از پى امام رفته گفتند اين حرف را از روى حقيقت ميگوئى ؟ فرمود : بلى . ميگويم و كاملا خبر دارم .\r\nرجال كشى - سليمان بن خالد گفت : حسن بن حسن را ديدم گفت : مگر ما حقى نداريم مگر ما را نبايد احترام كرد اگر يكنفر از ما خانواده را انتخاب كرديد ديگر كفايت مىكند شما را و من نتوانستم جوابى بدهم . خدمت حضرت صادق رسيدم و جريان را بايشان عرضكردم و فرمود : برو پيش او بگو ما پيش شما آمديم و گفتيم نزد شما هست آنچه مردم ندارند . گفتند : نه ما هم شما را تصديق كرديم همين طور هم بود اما رفتيم پيش پسر عموهايتان گفتيم : آيا پيش شما هست آنچه مردم ندارند گفتند آرى ما آنها را تصديق كرديم و همين طور هم بود . من او را ديدم آنچه فرموده بود گفتم .\r\nحسن بن حسن گفت : ما هم داريم آنچه مردم ندارند . باز نتوانستم چيزى بگويم باز خدمت امام صادق رفته جريان را گفتم فرمود : برو به او بگو خداوند در قرآن ميفرمايد :\r\n ائْتُونِي بِكِتاب مِن قَبْل هذا أَوْ أَثارَةٍ مِن عِلْم إِن كُنْتُم صادِقِين  « 1 »  اكنون اگر راست ميگوئيد بنشينيد تا از شما سؤال كنم . گفت : او را ديدم با او احتجاج نمودم گفت چيزى پيش شما نيست جز اينكه بر ما عيبجوئى كنيد اگر فلانى ( منظورش حضرت صادق است ) بيكار باشد و بمطالعهء علوم بپردازد ولى ما گرفتار باشيم و از پى علم نرويم باعث مىشود كه حق ما از بين برود .\r\nكافى - عبد اللَّه بن ابراهيم بن محمّد جعفرى گفت : رفتيم پيش خديجه دختر عمر بن على بن حسين بن على بن ابى طالب تا او را تسليت بدهيم براى فوت پسر دخترش ديديم موسى بن عبد اللَّه بن حسن نيز آنجا است خديجه پهلوى زنان بود آنها را تسليت گفتيم بعد متوجه موسى شديم كه به دختر ابى يشكر مرثيه خوان ميگفت اين شعرها را بخوان او خواند :\r\n\r\n","description":"","footnote":" ( 1 ) احقاف آيه 4 : اگر راست ميگوئيد نوشته‌اى بياوريد يا دليل اقامه كنيد . ","page_name":" 244 ","page_number":244},
  {"content":"\r\n\r\n اعدد رسول اللَّه و اعدد بعده * اسد الا له و ثالثا عباس\r\nو اعدد على الخير و اعدد جعفرا * و اعدد عقيلا بعده الرواسا \r\nگفت بارك اللَّه مرا محزون كردى باز هم بخوان شروع كرد به خواندن :\r\n و منا امام المتقين محمّد * حمزة منا و المهذب جعفر\r\nو منا على صهره و ابن عمه * و فارسه ذاك الامام المطهر \r\nتا نزديك غروب آنجا بوديم در اين هنگام خديجه گفت : از عمويم محمّد بن على صلوات اللَّه عليه شنيدم ميگفت : زن احتياج بنوحه‌سرا دارد تا اشگش جارى شود ولى شايسته نيست كه او در نوحه‌سرائى فحش و ناسزا بگويد . وقتى شب شد ملائكه را با نوحه‌سرائى اذيت نكنيد .\r\nما خارج شديم فردا صبح زود رفتيم پيش آنها با خديجه صحبت از اين شد كه چرا از خانهء حضرت صادق فاصله گرفته است .\r\nموسى بن عبد اللَّه گفت : خانهء خديجه را خانهء دزد مينامند بواسطهء دزدى كه آنجا مىشد اين انتخابى بود كه مهدى ما كرد منظورش محمّد بن عبد اللَّه بن حسن بود با نسبت مهدى او را مسخره ميكرد و شوخى مىنمود منظورش اين بود كه او ما را در آن خانه جاى داد .\r\nموسى بن عبد اللَّه گفت : شما را از يك جريان شگفت انگيز خبر دهم ! ! پدرم وقتى تصميم گرفت كار محمّد بن عبد اللَّه را درست كند و با ياران او ملاقات نمايد گفت : اين كار روبراه نخواهد شد مگر اينكه با جعفر بن محمّد ملاقات كنم . با هم رفتيم پدرم به من تكيه كرده بود وقتى نزديك منزلش رسيديم از خانه خارج شده بود و تصميم مسجد داشت پدرم او را نگه داشت و صحبت كرد فرمود اينجا مناسب نيست در اين مورد حرف بزنيم ان شاء اللَّه همديگر را خواهيم ديد .\r\nپدرم شادمان برگشت فردا صبح يا يك روز بعد با هم رفتيم پدرم وارد شد منهم با او بودم شروع بصحبت كرد از آن جمله گفت فدايت شوم خودت ميدانى من از تو سنّم زيادتر است در ميان فاميل از تو بزرگتر هست از نظر من با اين موضع خداوند\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nترا داراى مقامى كرده كه هيچ كس آن مقام را ندارد من باعتماد لطفى كه دارى پيش تو آمده‌ام ميدانم اگر با من موافقت كنى يكنفر از اصحاب از من كناره نميگيرد از قبيلهء قريش و ساير مردم دو نفر هم مخالف من نخواهند بود .\r\nامام صادق فرمود : تو براى اين كار از من شنواتر پيدا ميكنى به من احتياجى ندارى خودت ميدانى كه من وقتى ميخواهم بروم خارج شهر يا تصميم اين كار را ميگيرم عاجزم ميمانم يا براى انجام حج جز با مشقت و ناراحتى زياد نمى - توانم اين كار را بكنم برو كسى ديگرى را پيدا كن به كسى نگو پيش من آمده‌اى .\r\nپدرم گفت : مردم همه چشم به تو دوخته‌اند اگر تو دعوت مرا بپذيرى هيچ كس با من مخالفت نميكند تو مىتوانى جنگ نكنى و خود را به زحمت نياندازى .\r\nدر اين موقع شلوغ شد ، چند نفر آمدند صحبت ناتمام ماند . پدرم گفت : فدايت شوم چه ميگوئى ؟ فرمود : هم را خواهيم ديد ان شاء اللَّه گفت آن طور كه من ميخواهم فرمود آن طور كه تو ميخواهى ان شاء اللَّه به نحوى كه بصلاح تو باشد .\r\nپدرم به خانه برگشت كسى را پيش محمّد فرستاد كه در كوه بجهينه بنام اشقر بود كه دو شبانه روز راه تا مدينه فاصله داشت به او اطلاع داد كه تا حدودى به منظور و هدف او نزديك شده است . پس از سه روز باز رفتيم جلو درب ايستاديم هر وقت ما ميخواستيم وارد شويم كسى مانع نميشد . ولى غلام طول داد و دير جواب آورد بعد اجازه داد وارد شديم من در يك گوشه نشستم پدرم نزديك شد سر آن جناب را بوسيده گفت من باميدى آمده‌ام مرتبه سوم است با دلى پر از اميد آمده‌ام كه به هدف خود نائل خواهم شد .\r\nحضرت صادق فرمود : پسر عمو جان ترا به خدا ميسپارم از اقدام كردن نسبت به اين كارى كه تصميم گرفته‌اى من ميترسم موجب ناراحتى براى تو بشود بين آنها سخنانى رد و بدل شد تا به جائى رسيد كه نبايد ميرسيد از جمله گفتار پدرم اين بود كه گفت : بچه دليل اولاد حسين سزاوارترند بخلافت از اولاد حسن .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nحضرت صادق فرمود : خدا امام حسن و امام حسين را رحمت كند تو چرا چنين حرفى را ميزنى . گفت : براى اينكه حضرت حسين بايد امامت را به بزرگترين فرزندان امام حسن ميداد .\r\nامام صادق فرمود : خداوند وقتى به حضرت محمّد وحى كرد هر چه مايل بود دستور داد ديگرى را معين نكرد . حضرت محمّد نيز على را قرار داد او نيز آنچه پيامبر دستور داده بود انجام داد هرگز ما در بارهء على چيزى جز همان احترام و گواهى كه پيامبر نسبت بمقام او كرد نميگوئيم اگر بنا بود حضرت حسين امامت را بدهد به بزرگترين فرزند امام حسن يا در اولاد هر دو قرار دهد قرار ميداد ما هرگز به او بدبين نيستيم كه امامت را از پيش خود براى فرزندان خويش نگهداشت او از دنيا رفت و چنين كارى را نكرد و بدستور خدا عمل نمود او جد تو ( از طرف مادر است زيرا مادرش دختر حضرت حسين بود ) و عموى تو است اگر نسبت خوبى به او بدهى وظيفه خود را انجام داده‌اى در صورتى كه نسبت ناروائى بدهى خدا تو را بيامرزد از من گوش كن و اطاعت نما قسم بخداى يكتا كه در خير خواهى چيزى فروگذارى نكردم ولى خيال نميكنم انجام دهى قضاى خدا قابل برگشت نيست .\r\nدر اين موقع پدرم روزنه‌ى اميدى پيدا كرده شاد شد . حضرت صادق عليه السّلام فرمود به خدا قسم ميدانى اين همان چشم چپى است كه جلو سرش مو ندارد و سياه چهره است همان كسى است كه در سيل بند اشجع بين كوچه‌ها كشته مىشود نزديك رودخانه .\r\nپدرم گفت : اين آن شخص نيست در آينده انتقام خون فرزندان ابو طالب را خواهيم گرفت كاملا مطابق ستمى كه بما روا داشته شد . حضرت صادق فرمود خدا ترا بيامرزد ميترسم معنى اين شعر در باره تو صدق كند\r\n « منتك نفسك في الخلاء ضلالا » \r\n« 1 » \r\n\r\n","description":"","footnote":" ( 1 ) نيم خط دوم شعر است كه مربوط باخظل شاعر است نيم خط اول آن اينست انعق بضأنك يا جرير فإنما يعنى ميش خود را باز دار كه با گرگ پنجه نيافكند نفس به تو وعده‌هاى شيرينى داده و باعث بدبختى تو خواهد شد . ","page_name":" 247 ","page_number":247},
  {"content":"\r\n\r\nبه خدا قسم حكومت او از مدينه تجاوز نخواهد كرد و بطائف نميرسد هر چه كوشش كند بالاخره اتفاق خواهد افتاد به خود و برادرانت رحم كن به خدا قسم ميبينم او منفورترين فرد روى زمين خواهد بود او را در ميان قبيله اشجع ميكشند اكنون پيكرش را مىبينم روى زمين افتاده و با لباس بدار آويخته شده كه زير پاى او را آجر چيده‌اند اين برادرش كه حرفهاى ما را مىشنود بگوشش نميرود .\r\nموسى بن عبد اللَّه گفت : از اين سخن منظورش من بودم . با او قيام مىكند برادرش كشته مىشود او فرار مىكند باز پرچم ديگرى را بدوش ميگيرد ( با برادر ديگرش بنام ابراهيم ) ابراهيم كشته مىشود و سپاهش فرار مىكنند اگر اين شخص به حرف من گوش بكند در اين موقع از بنى عباس امان بگيرد تا خدا به او فرج بدهد من ميدانم اين كار شدنى نيست من و تو هر دو ميدانيم كه پسرت همان چشم‌چپى است كه سياه چهره و موى پيشانيش كم است كشته مىشود در سيل بند محله اشجع داخل كوچه‌ها نزديك رودخانه .\r\nپدرم از جاى حركت كرده ميگفت : خدا ما را از تو بىنياز مىكند بالاخره تو و دوستانت به زور خواهيد آمد منظورت از بيعت نكردن اينست كه ديگران بواسطهء عقب‌نشينى تو با ما همداستان نشويد . فرمود : خدا ميداند كه من جز خير خواهى نظرى ندارم چاره‌ى ديگرى نيست : پدرم با خشم تمام از جاى حركت كرد لباسش روى زمين كشيده مىشد حضرت صادق از پى او آمده گفت : من از عمويت كه دائى تو نيز هست شنيدم ميگفت تو و برادرهايت كشته خواهيد شد .\r\nاگر اطاعت ميكنى راه بهترى را انتخاب كن و خود را از اين گرفتارى خلاص كن به آن خداى يكتا و بىهمتا كه پنهان و آشكار را ميداند رحمان و رحيم و بزرگ و بلند مرتبه است دوست داشتم خود يا عزيزترين فرد خانواده‌ام فدايت بشوند هيچ كس را مثل تو دوست نمىدارم مبادا خيال كنى من به تو خيانت ميكنم .\r\nپدرم با ناراحتى و خشم از خدمت ايشان خارج شد .\r\nبيش از بيست روز طول نكشيد كه فرستاده‌هاى منصور آمدند پدرم و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nعموهايم سليمان بن حسن و حسن بن حسن و على بن حسن و داود بن حسن و علي بن حسن و سليمان بن داود بن حسن و علي بن ابراهيم بن حسن و حسن بن جعفر بن حسن و طباطبا ابراهيم بن اسماعيل بن حسن و عبد اللَّه بن داود را گرفتند و در غل و زنجير بستند آنها را درون محمل‌هاى بدون سرپوش و فرش جاى داده بردند در مصلى تا مردم بايشان ناسزا بگويند ولى مردم علاوه بر اينكه ناسزا نگفتند دلشان به حال آنها سوخت و گريه كردند بواسطه ناراحتي و كمال‌آزارى كه به آنها روا داشتند .\r\nبعد آنها را بردند جلو درب مسجد پيامبر صلّى اللَّه عليه و آله و سلم . عبد اللَّه بن ابراهيم جعفرى گفت خديجه دختر عمر بن علي نقل كرد كه وقتى آنها را جلو درب مسجد همان در موسوم بباب جبرئيل نگه داشتند حضرت صادق عليه السّلام از پنجره خانه آنها را تماشا ميكرد بعد خود را رساند بدرب مسجد تمام ردايش از ناراحتى و اندوه روى زمين كشيده ميشد سه مرتبه فرمود خدا شما انصار را لعنت كند با پيامبر اكرم چنين پيمانى نبستيد و بيعت با اين وضع نكرديد « 1 »  .\r\nبه خدا قسم چقدر كوشش كردم و علاقه نشان دادم كه به اين روز نيافتند اما چاره از دستم رفت نميتوان جلو قضا را گرفت . در اين موقع از جاى حركت نموده از ناراحتى كه داشت يك نعلين خود را به پا كرد و يكى را در دست گرفت تمام ردايش روى زمين كشيده ميشد سپس داخل منزل خود شد و بيست روز تمام تب داشت شبانه روز گريه ميكرد بطورى كه ترسيديم جانش تلف شود .\r\nجعفرى گفت موسى بن عبد اللَّه نقل كرد وقتى محمل‌هاى آنها نمودار شد حضرت صادق عليه السّلام از مسجد بيرون آمده رفت به طرف محملى كه عبد اللَّه بن حسن در آن بود ميخواست با او صحبت كند با شدت هر چه بيشتر جلوگيرى كردند و يكى از پاسبانان به امام حمله كرد و با دست آن جناب را زده گفت دور شو از اين\r\n\r\n","description":"","footnote":" ( 1 ) انصار در بيعت عقبه ضمن بيعت شرط كردند كه از زن و فرزند و اولاد پيامبر دفاع كنند همان طورى كه از زن و فرزند خود دفاع ميكنند . ","page_name":" 249 ","page_number":249},
  {"content":"\r\n\r\nشخص به زودى خدا چاره‌ى شما و ديگران را ميسازد . آنها را بردند در كوچه‌ها .\r\nحضرت صادق رفت به طرف منزل خود .\r\nهنوز به بقيع نرسيده بودند كه آن پاسبان را يكى از شترها با پاى خود زد ران پايش را چنان كوبيد كه از دنيا رفت آنها رفتند . بعد محمّد بن عبد اللَّه بن حسن آمد و خبر آورد كه آنها را منصور كشته است بجز حسن بن جعفر و طباطبا و على بن ابراهيم و سليمان بن داود بن حسن و عبد اللَّه بن داود .\r\nمحمّد بن عبد اللَّه در اين موقع قيام كرد و مردم را به بيعت خود خواند . گفت :\r\nمن سومين نفر بودم كه با او بيعت كردم مردم در بيعت با او همداستان شدند يك نفر از قريش و انصار و ساير عرب مخالفت نكرد .\r\nمحمّد بن عبد اللَّه با عيسى بن زيد كه از محرمان او بود و رياست شهربانى را به عهده داشت مشورت كرد كه آيا از پى سران قوم خود بفرستد يا نه ؟ عيسى گفت :\r\nاگر آنها را با ملايمت بخوانى جواب نخواهند داد مگر اينكه سخت بگيرى به من اجازه بده تا با آنها روبرو شوم . گفت : پيش هر كدام مايلى برو .\r\nگفت : اول بفرست از پى رئيس و بزرگ آنها ابا عبد اللَّه جعفر بن محمّد وقتى بر او سخت بگيرى ديگران ميفهمند بقيه را نيز به همين طريق وادار خواهى نمود .\r\nچيزى نگذشت كه حضرت صادق را آوردند عيسى بن زيد گفت : ( اسلم تسلم ) اسلام آور تا سالم بمانى . فرمود : بعد از حضرت محمّد پيامبر تازه‌اى آمده محمّد گفت : نه اما بيعت كن تا مال و جان و خانواده‌ات در امان باشد ترا بجنگ وادار نخواهم كرد .\r\nحضرت صادق فرمود مرا توان جنگ و جدال نيست من قبلا پدرت را نسبت به آن گرفتارى كه مبتلا شد گوشزد كرده او را بر حذر داشتم ولى چه سودى مىبخشد ترسانيدن از چيزى كه مقدر شده است . پسر برادر تو نيز جوانان را جمع كن به پير مردها كارى نداشته باش .\r\nمحمّد گفت سن من و شما خيلى بهم نزديك است . امام فرمود من با تو سر ستيز\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nندارم و نيامده‌ام كه خود را قبل از تو برياست رسانم . محمّد گفت به خدا قسم چاره‌اى جز بيعت ندارى . فرمود پسر برادر در من جنبش و جست و گريزى باقى نمانده گاهى كه تصميم ميگيرم از ملك و باغ خود خبر بگيرم ضعف و ناتوانى مانع مىشود بارها خانواده‌ام مرا از رفتن بازداشته‌اند فقط بواسطه ضعف ترا قسم به خدا و حرمت خويشاوندى مىدهم كه مرا مجبور به بيعت نكن . كه بعد از تو ما را بواسطه اين بيعت در شكنجه قرار دهند .\r\nگفت : ابو الدوانيق ( منصور ) مرد فرمود مرا چه با او مرده باشد يا زنده گفت : خواستم خوشحال شوى و خود را زينت نمائى . فرمود : ديگر موقع اين كارها گذشته به خدا قسم منصور نمرده مگر بخواب رفته باشد .\r\nگفت به خدا اگر بيعت نكنى به زور وادار خواهى شد كه آن وقت بيعت خوبى نخواهد بود هر چه او اصرار ورزيد حضرت صادق انكار كرد دستور داد آن جناب را زندانى كنند .\r\nعيسى گفت اگر او را زندانى كنيم چون زندان خراب شده و قفل و بندى ندارد ميترسم فرار نمايد . امام عليه السّلام خنديده گفت :\r\nلا حول و لا قوة الا باللَّه العلى العظيم\r\n. واقعا ميخواهى مرا زندانى كنى ؟ گفت : آرى به آن خدائى كه محمّد را بپيامبرى گرامى داشته زندانى ميكنم و سخت هم ميگيرم .\r\nعيسى بن زيد گفت : اگر صلاح است او را در مخفىگاه زندانى كنيم . اكنون آن محل خانه ريطه مادر يحيى بن زيد است . امام عليه السّلام فرمود : من ميگويم و به زودى باثبات ميرسانم . عيسى گفت : اگر حرف بزنى دهانت را ميشكنم .\r\nفرمود اى چشم آبى سياه چهره ترا مىبينم كه در جستجوى يك سوراخ هستى تا خويشتن را پنهان كنى تو كه لياقت جنگ و نيروى نبرد ندارى من خيال ميكنم اگر پشت سرت دست را بهم بزنند از ترس مثل شترمرغ پرواز ميكنى .\r\nمحمّد با تندى و شدت سخت‌گيرى گفت او را زندانى كن و سخت بگير بر او .\r\nحضرت صادق فرمود ترا نيز مىبينم به خدا قسم از سيل بند محله اشجع\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nخارج ميشوى به طرف بيابان . سوارى كه نشانى بر سينه دارد به تو حمله مىكند نيزه كوتاهى كه نصف آن سفيد و نصف ديگرش سياه است بدست گرفته سوار بر اسبى است كه رنگش بين سياه و قرمز است روى پيشانى اسب مقدارى سفيد است آن سوار نيزه‌اى به تو مىزند ولى كارگر نميشود ولى تو با شمشير بر بينى اسب او ميزنى از اسب به زمين مىافتد .\r\nيك نفر ديگر كه از كوچه آل ابى عمار كه در قبيله دئليها است بر تو حمله مىكند داراى دو زلف است كه آنها را بافته و از زير خود آشكارا ديده مىشود به خدا قسم او كشنده‌ى تو است هرگز خدا او را نيامرزد .\r\nمحمّد گفت يا ابا عبد اللَّه حساب تو اشتباه است . در اين موقع سراقى پسر مسلح از جاى حركت كرده با مشت بر پشت مبارك امام زده به زور ايشان را زندانى كرد اموال امام و اصحابش را كه با محمّد بيعت نكردند بنفع خود ضبط كردند .\r\nاسماعيل بن عبد اللَّه بن جعفر بن ابى طالب كه پيرمردى ضعيف و از يك چشم نابينا بود آوردند پاهايش از گير رفته بود او را بدوش گرفته بودند گفتند بايد بيعت كنى . گفت : من پير مردى ضعيف و ناتوانم اكنون احتياج بكمك شما دارم نه بيعت كردن گفتند : چاره‌اى نيست بايد بيعت كنى . گفت : از بيعت من چه سودى ميبرى جز اينكه جاى اسم يكنفر را در دفتر تو ميگيرم با نوشتن نام من گفت راهى ندارد با شدت بر او سخت گرفت . اسماعيل گفت پس جعفر بن محمّد را بياوريد شايد با هم بيعت كنيم حضرت صادق را آوردند اسماعيل گفت آقا فدايت شوم آينده آنها را خوب آشكار كن شايد دست از ما بردارند . فرمود : من تصميم گرفته‌ام با او صحبت نكنم هر كار مايل است بكند .\r\nاسماعيل به حضرت صادق عرض كرد : بخاطر دارى روزى كه ما خدمت پدرت حضرت باقر رسيديم و من دو جامه زرد رنگ پوشيده بودم ، با دقت به من نگاه كرده اشگش جارى شد . عرض كردم آقا چرا گريه ميكنيد ؟ فرمود : گريه‌ام براى اينست كه ترا در آخر پيرى بىسر و صدا بدون اينكه اختلافى و زدوخوردى شود\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمىكشند .\r\nگفتم اين جريان چه وقت خواهد بود فرمود وقتى ترا دعوت به كار ناشايستى كنند و تو خوددارى نمائى همان موقعى كه چشمت افتاد به آن مرد چشم چپ از اولاد امام حسن كه بالاى منبر پيامبر رفته مردم را بسوى خويش فرا مىخواند تا با او بيعت كنند . نامى كه مربوط به او نيست روى خود گذاشته ( مهدى ، نفس زكيه ) وصيت خود را بنما و هر چه لازم ميدانى سفارش كنى بگو كه امروز يا فردا كشته خواهى شد .\r\nحضرت صادق عليه السّلام فرمود : آرى . ولى نه بپروردگار كعبه قسم اين شخص هم مختصرى از ماه رمضان را روزه ميگيرد . ترا به خدا مىسپارم و اجر مصيبت ترا از خداوند جويايم خداوند نگهبان فرزندان و خانواده‌ات باشد (  إِنَّا لِلَّه وَ إِنَّا إِلَيْه راجِعُون  ) اسماعيل را بردند و حضرت صادق عليه السّلام را بزندان بر گرداندند .\r\nبه خدا قسم هنوز شب نشده بود كه پسران برادر اسماعيل يعنى پسران معاوية ابن عبد اللَّه بن جعفر آن پيرمرد را از زير پا آنقدر كوبيدند تا از دنيا رفت ، ولى محمّد حضرت صادق را آزاد كرد . تا اول ماه رمضان بر همين وضع گذشت بعد شنيديم كه عيسى بن موسى برادرزادهء منصور مأمور سركوبى مدينه شده .\r\nمحمّد بن عبد اللَّه سپاه خود را ترتيب داد جلودار سپاه يزيد بن معاوية بن عبد اللَّه ابن جعفر بود . جلودار سپاه عيسى بن موسى پسر حسن بن زيد بن حسن « 1 »  قاسم و\r\n\r\n","description":"","footnote":" ( 1 ) صاحب عمدة الطالب مىنويسد زيد بن حسن بن على متصدى موقوفات پيغمبر بود و در كربلا با عموى خود نرفت پس از شهادت حضرت حسين با عبد اللَّه بن زبير بيعت كرد چون خواهرش زن او بود پس از كشته شدن عبد اللَّه بن زبير زيد دست خواهرش را گرفت و بمدينه آورد چند سال زندگى كرد پسرش حسن بن زيد است كه از طرف منصور فرماندار مدينه و ناظر اوضاع خارج از مدينه بود بنى عباس را يارى ميكرد بر خلاف پسر عموهايش حسن مثنى اين شخص اول كسى بود از بنى هاشم كه لباس سياه بنى عباس را پوشيد تا زمان هارون الرشيد زنده بود . ","page_name":" 253 ","page_number":253},
  {"content":"\r\n\r\nمحمّد پسر زيد و على و ابراهيم پسران حسن بن زيد بودند .\r\nجلو دار سپاه محمّد زيد بن معاويه فرار كرد عيسى وارد مدينه شد در داخل شهر بجنگ پرداختند پناه بكوه ذباب بردند و سياه‌پوشان از پشت حمله كردند محمّد و سپاهيانش وارد بازار شدند محمّد رفت تا سپاهيان خود را جمع كند ، رسيد به مسجد چرم فروشان در آنجا نه از سپاهيان بنى عباس ( سياهپوشان ) و نه از سپاهيان خود ( سفيدپوشان ) اثرى ديد پيش رفت تا رسيد بدره‌ى بنى فزاره بعد داخل محلهء هذيل شد تا بالاخره رسيد بمحلهء اشجع .\r\nدر اينجا همان سوارى كه حضرت صادق فرمود از پشت سر بر او حمله كرد و نيزه‌اى بر او زد ولى كارگر نشد محمّد به او حمله نمود و شمشيرى بر پيشانى اسبش زد سوار نيزه را حواله محمّد نمود نيزه او داخل زره محمّد گرديد . ولى او با يك حمله ديگر سوار نيزه‌دار را مجروح كرد .\r\nدر اين موقع حميد بن قحطبه در حالى كه محمّد از سوار تعقيب ميكرد از طرف كوچه‌هاى عماريها بيرون آمد . نيزه‌اى به محمّد حواله نمود كه كارگر افتاد و نيزه شكست محمّد بحميد حمله كرد . حميد بن قحطبه با آهن ته نيزه ضربتى به محمّد زد كه از روى اسب به زمين افتاد بعد از اسب پياده شد چندان بر او جراحت وارد كرد كه توان از دست داد حميد سر او را جدا نموده سپاه آنها از هر طرف حمله كردند و مدينه را به تصرف آوردند ما فرارى شديم .\r\nموسى بن عبد اللَّه گفت : من بالاخره خود را بابراهيم ابن عبد اللَّه « 1 »  رساندم\r\n\r\n","description":"","footnote":" ( 1 ) ابراهيم برادر محمد پنج سال فرارى بود تا بالاخره وارد بصره شد در همان سالى كه برادرش در مدينه قيام كرد چهار هزار نفر با او بيعت كردند برادرش محمد نوشت كه قيام كند اول ماه رمضان سال صد و چهل و پنج قيام كرد بصره را به تصرف درآورد و لشكر باهواز و فارس فرستاد كم كم تقويت شد بطورى كه در دفتر سپاهيانش نام صد هزار مرد جنگى نوشته شده بود در اهالى بصره ميگفتند از بصره خارج نشود و لشكر به اطراف نفرستد ولى گوش به حرف آنها نداد به طرف كوفه رفت منصور كه از او بوحشت افتاده بود عيسى بن موسى را با پانزده هزار جنگجو فرستاد جلودار آنها حميد بن قحطبه بود با سه هزار نفر بين آنها جنگ سختى درگرفت و سپاه عيسى كه هوادار منصور بودند فرار كردند بطورى كه بيش از چند نفر با عيسى باقى نماند در اين موقع جعفر و ابراهيم فرزندان سليمان بن عيسى از پشت سر سپاه ابراهيم بن عبد اللَّه آمدند هزيمت‌شدگان نيز از جلو برگشتند و سپاه محمد را محاصره نمودند ابراهيم كشته شد و سپاهش متفرق شدند سر او را براى منصور آوردند روز دوشنبه پنج روز باقى مانده از ذى قعده كشته شد مدت حكومت او از زمان خروج سه ماه پنج روز كم شد . ","page_name":" 254 ","page_number":254},
  {"content":"\r\n\r\nديدم عيسى بن زيد نيز پيش او مخفى شده او را از تدبير بدى كه در مورد آزاد كردن حضرت صادق و كشتن اسماعيل و ستم بمردم و حفر خندق با اينكه مردم از اين كار آنها را برحذر داشته بودند سرزنش كردم .\r\nبا هم رفتيم بالاخره عيسى بن زيد در بين راه از دنيا رفت من با پسر برادرم عبد اللَّه بن محمّد بن عبد اللَّه بن حسن رفتم بهند در آنجا پسر برادرم نيز از دنيا رفت من آواره و سرگردان برگشتم در روى زمين برايم جا نبود در اين موقع كه از ترس در هيچ جا نمىتوانستم بمانم يادم از فرمايش حضرت صادق عليه السّلام آمد . در همان سال مهدى خليفه عباسى به حج رفته بود من نيز به مكه آمدم مشغول سخنرانى بود كه من از پاى منبرش حركت كردم . فرياد زدم يا امير المؤمنين به من امان بده تا يك جريانى كه بنفع تو است برايت بگويم . گفت اشكالى ندارد در امان هستى . آن جريان چيست ؟\r\nگفتم : من ترا راهنمائى ميكنم كه موسى بن عبد اللَّه بن حسن كجا است .\r\nگفت بسيار خوب در امان هستى . گفتم مرا اطمينان بده . او قسم خورد و آنقدر اصرار كردم و او پيمان ميداد تا يقين كردم امان خود را از بين نميبرد در اين موقع گفتم من موسى بن عبد اللَّه بن حسن هستم . مهدى تحت تأثير اين كار من قرار گرفته گفت : بسيار خوب تو گرامى هستى و مورد لطف ما خواهى بود . گفتم : مرا بسپار بيكى از خويشاوندانت تا تحت نظر او باشم .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nگفت : هر كدام را مايلى انتخاب كن . گفتم : عمويت عباس . عباس گفت :\r\nمن كارى به تو ندارم . گفتم : امروز من به تو كار دارم ترا بجان امير المؤمنين قبول كن . از روى ناچارى قبول كرد .\r\nمهدى گفت : من در ميان اينها كه حضور دارند چه كسى ترا مىشناسد بيشتر از هواداران ما اطراف او جمع بودند . گفتم : حسن بن زيد مرا مىشناسد . موسى ابن جعفر ( امام هفتم ) و حسن بن عبد اللَّه بن عباس نيز مرا مىشناسند . اينها همه تصديق كردند . بمهدى گفتم : قبل از اينكه دچار چنين وضعى شوم و سرگردان شهرها گردم پدر اين شخص اشاره بموسى بن جعفر نمودم مرا از تمام اين پيش آمدها اطلاع داد .\r\nيك دروغ هم به حضرت صادق بستم گفتم به من گفت : سلام مرا بمهدى برسان كه او پيشواى عادل و بخشنده است . مهدى دستور داد بموسى بن جعفر عليه السّلام پنج هزار دينار بدهند . حضرت موسى بن جعفر از آن مبلغ دو هزار دينار را به من بخشيد بزرگان اصحاب او نيز به من كمك مىنمودند او خود نيز لطف فراوانى كرد . هر وقت صحبت از فرزندان حضرت باقر محمّد بن على بن الحسين شود بگوئيد : خداوند و ملائكه و حاملين عرش و كرام كاتبين به آنها صلوات و درود فرستند از ميان آن خانواده به حضرت صادق بهترين درود را فرستند و خداوند بموسى بن جعفر جزاى خير دهد من به خدا قسم غلام آنهايم و آنها را بعد از خدا رهبر خود ميدانم .\r\nامالى شيخ ص 59 - هشام بن سالم گفت : وقتى طالب الحق قيام كرد مردم به حضرت صادق عرض كردند اميد است همين شخص آن يمانى معروف باشد ( كه قبل از ظهور مهدى قيام مىكند ) فرمود نه آن يمانى دوستدار على است ولى اين مرد دشمن علي بن ابى طالب است .\r\nكافى - ج 8 ص 231 - معلى بن خنيس گفت : چند نامه از عبد السلام بن نعيم و سدير و چند نفر ديگر براى حضرت صادق بردم وقتى سياهپوشان قيام كرده بودند قبل از ظهور بنى عباس . در آن نامه‌ها نوشته بودند : ما چنين\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nپيش‌بينى كرده‌ايم كه اين مقام به تو خواهد رسيد شما چه دستور ميدهى ما چه كنيم ؟\r\nامام عليه السّلام نامه‌ها را بر زمين زده فرمود : اف اف بر اين‌ها بيزارم من امام ايشان نيستم مگر نميدانيد مهدى موعود سفيانى را ميكشد .\r\nدر كتاب اقبال الاعمال مىنويسد : عطية بن نجيح بن مطهر رازى و اسحاق بن عمار گفتند وقتى عبد اللَّه بن حسن را بزندان بردند و منصور آنها را گرفت حضرت صادق عليه السّلام نامه‌اى جهت تسليت از اين پيش آمد برايش نوشت :\r\nبنام خداوند بخشندهء مهربان اين نامه‌ايست براى بازمانده صالح و اولاد پاك امام حسن از طرف پسر برادر و پسر عمويش جعفر بن محمّد .\r\nاگر تو و خانواده‌ات مبتلا به اين گرفتارى شده‌ايد ، بدان كه اين حزن و اندوه و ناراحتى تنها براى تو نبوده به همان مقدار كه تو ناراحت و اندوهگين‌شده‌اى من نيز همان مقدار در جزع و ناراحتى هستم جز اينكه توجه بدستور خدا مينمايم در بارهء پرهيزكاران راجع بصبر و تسليت يافتن . چنانچه در اين آيه به پيامبر خود ميفرمايد :  وَ اصْبِرْ لِحُكْم رَبِّك فَإِنَّك بِأَعْيُنِنا  « 1 »  باز ميفرمايد :  فَاصْبِرْ لِحُكْم رَبِّك وَ لا تَكُن كَصاحِب الْحُوت  « 2 »  وقتى حمزه را گوش و بينى بريدند فرمود :\r\n وَ إِن عاقَبْتُم فَعاقِبُوا بِمِثْل ما عُوقِبْتُم بِه وَ لَئِن صَبَرْتُم لَهُوَ خَيْرٌ لِلصَّابِرِين  « 3 »  پيامبر بواسطهء همين دستور ، صبر كرد و از كيفر آنها گذشت .\r\nدر اين آيه ميفرمايد :  وَ أْمُرْ أَهْلَك بِالصَّلاةِ وَ اصْطَبِرْ عَلَيْها لا نَسْئَلُك رِزْقاً نَحْن نَرْزُقُك وَ الْعاقِبَةُ لِلتَّقْوى  « 4 »  در اين آيه ميفرمايد :   الَّذِين إِذا أَصابَتْهُم مُصِيبَةٌ قالُوا إِنَّا لِلَّه وَ إِنَّا إِلَيْه راجِعُون أُولئِك عَلَيْهِم صَلَوات مِن رَبِّهِم وَ رَحْمَةٌ وَ أُولئِك هُم الْمُهْتَدُون   « 5 »  در آيه ديگر ميفرمايد :  إِنَّما يُوَفَّى الصَّابِرُون أَجْرَهُم بِغَيْرِ حِساب  « 6 »  در آيه ديگر حكايت از لقمان مىكند كه بفرزندش ميگويد :  وَ اصْبِرْ عَلى ما أَصابَك إِن \r\n\r\n","description":"","footnote":" ( 1 ) طور آيه 48  ( 2 ) قلم آيه 48  ( 3 ) نحل آيه 126  ( 4 ) طه آيه 132  ( 5 ) سوره بقره 156  ( 6 ) سوره زمر آيه 10 ","page_name":" 257 ","page_number":257},
  {"content":"\r\n\r\n ذلِك مِن عَزْم الْأُمُورِ  « 1 »  از قول موسى نيز نقل مىكند كه بقوم خود ميگويد :\r\nو  قال مُوسى لِقَوْمِه اسْتَعِينُوا بِاللَّه وَ اصْبِرُوا إِن الْأَرْض لِلَّه يُورِثُها مَن يَشاءُ مِن عِبادِه وَ الْعاقِبَةُ لِلْمُتَّقِين  « 2 »  در آيه ديگر ميفرمايد  الَّذِين آمَنُوا وَ عَمِلُوا الصَّالِحات وَ تَواصَوْا بِالْحَق وَ تَواصَوْا بِالصَّبْرِ  « 3 »  .\r\nدر آيه ديگر ميفرمايد  ثُم كان مِن الَّذِين آمَنُوا وَ تَواصَوْا بِالصَّبْرِ وَ تَواصَوْا بِالْمَرْحَمَةِ  « 4 »  در اين آيه ميفرمايد :  وَ لَنَبْلُوَنَّكُم بِشَيْءٍ مِن الْخَوْف وَ الْجُوع وَ نَقْص مِن الْأَمْوال وَ الْأَنْفُس وَ الثَّمَرات وَ بَشِّرِ الصَّابِرِين  « 5 »  .\r\nدر اين آيه ميفرمايد  وَ كَأَيِّن مِن نَبِيٍّ قاتَل مَعَه رِبِّيُّون كَثِيرٌ فَما وَهَنُوا لِما أَصابَهُم فِي سَبِيل اللَّه وَ ما ضَعُفُوا وَ مَا اسْتَكانُوا وَ اللَّه يُحِب الصَّابِرِين  « 6 »  در اين آيه ميفرمايد :  وَ الصَّابِرِين وَ الصَّابِرات  « 7 »  در جاى ديگر ميفرمايد :  وَ اصْبِرْ حَتَّى يَحْكُم اللَّه وَ هُوَ خَيْرُ الْحاكِمِين  « 8 »  و از اين قبيل آيات زياد ديگرى در قرآن .\r\nبدان عموجان ! و پسر عموى عزيزم خداوند اهميتى بناراحتى در دنيا براى دوست خود نميدهد چيزى را بيشتر از ناراحتى و كوشش و گرفتارى با صبر براى ولى خود دوست ندارد . و هرگز اهميت به ثروت دنيا براى دشمن خود نداده اگر چنين نبود دشمنان خدا دوستانش را نميكشتند و آنها را پيوسته در وحشت و ناراحتى قرار نميدادند در صورتى كه خودشان آسوده و راحت و داراى قدرت و حكومت هستند و جدّت على بن ابى طالب را از روى ستم بواسطه قيام به حق نميكشتند و همچنين عمويت حسين پسر فاطمه زهرا عليها السّلام را .\r\nاگر چنين نبود خداوند در قرآن نميفرمود  وَ لَوْ لا أَن يَكُون النَّاس أُمَّةً \r\n\r\n","description":"","footnote":" ( 1 ) لقمان آيه 17  ( 2 ) اعراف 128  ( 3 ) سوره عصر آيه 3 .  ( 4 ) سوره بلد آيه 17 .  ( 5 ) سوره مائده آيه 155 .  ( 6 ) سوره آل عمران آيه 146 .  ( 7 ) سوره احزاب آيه 35 .  ( 8 ) سوره يونس آيه 109 . ","page_name":" 258 ","page_number":258},
  {"content":"\r\n\r\n واحِدَةً لَجَعَلْنا لِمَن يَكْفُرُ بِالرَّحْمن لِبُيُوتِهِم سُقُفاً مِن فِضَّةٍ وَ مَعارِج عَلَيْها يَظْهَرُون  « 1 »  و در اين آيه نميفرمود   أَ يَحْسَبُون أَنَّما نُمِدُّهُم بِه مِن مال وَ بَنِين نُسارِع لَهُم فِي الْخَيْرات بَل لا يَشْعُرُون   « 2 »  .\r\nاگر چنين نبود در حديث نمىآمد كه اگر مؤمن محزون نميشد براى كافر يك روسرى از آهن قرار ميدادم كه هرگز سرش درد نگيرد باز در حديث ديگر نميفرمود دنيا در نظر خدا به اندازه پر مگسى ارزش ندارد اگر چنين نبود بكافر شربت آبى نميداد . باز در حديث ديگر نميفرمود اگر مؤمن در قله كوهى باشد خداوند كافر يا منافقى را ميفرستد تا او را اذيت كند و گر نه در حديث نمىآمد كه وقتى خدا مردمى را دوست داشته باشد يا بنده‌اى را بخواهد بلا را بر او بشدت مىبارد از غمى خارج نميشود مگر اينكه در غم ديگر فرو ميرود .\r\nاگر اين مطلب نبود در حديث نمىآمد كه از اين دو جرعه آشاميدن نزد خدا چيزى محبوبتر نيست كه بنده مؤمن در دنيا بياشامد 1 - جرعه خشمى كه فرو خورد و جرعه اندوهى در مصيبت كه صبر كند با شكيبائى كامل و اميد ثواب از خدا .\r\nاگر نه اين بود اصحاب پيامبر براى كسانى كه به آنها ستم روا ميداشت تقاضاى طول عمر و صحت بدن و كثرت مال و فرزند از خدا نميكردند اگر جز اين بود بما نميرسيد كه پيغمبر اكرم صلّى اللَّه عليه و آله هر وقت بيكى از اصحاب خود امتياز مىبخشيد و او را مورد لطف خويش قرار ميداد طلب رحمت ميكرد و استغفار مينمود و از خدا براى خود درخواست شهادت ميكرد .\r\n\r\n","description":"","footnote":" ( 1 ) سوره زخرف آيه 33 اگر نه اين بود كه مردم يك گروه واحد هستند براى كسانى كه كافر به خدا بودند از ثروت فراوان سقفهاى خانه آنها را از نقره خام قرار ميداديم چندين طبقه كه با نردبان بالا روند .  ( 2 ) مؤمنون 56 : آيا خيال ميكنند ثروت و اولاد آنها را افزايش مىدهم به نفع آنها است نمىفهمند . ","page_name":" 259 ","page_number":259},
  {"content":"\r\n\r\nاكنون عمو جان و پسر عموها و برادرانم شكيبا باشيد و راضى به قضاى خدا و تسليم در مقابل فرمان او كارها را به خدا بسپاريد و بر پيش آمد صبر كنيد و چنگ بفرمان او بزنيد و سر باطاعتش فرود آوريد .\r\nخداوند صبر فراوان بشما عنايت كند و عاقبت ما و شما را ختم بسعادت و ثواب نمايد و از هر هلاكتى ما را نجات بخشد به نيرو و قدرت خودش او شنوا و نزديك بما است و درود بر روان پاك محمّد مصطفى برگزيده تمام جهانيان و خاندان بزرگوارش .\r\nدر اينجا نامه تسليت آميز حضرت صادق بپايان ميرسد با خط محمّد بن على بن مهجناب بزاز در ماه صفر سال 448 اين نامه دلالت بر مقام و شخصيت عبد اللَّه بن حسن مينمايد چون او را با عبد صالح خطاب مىكند و براى او و پسر عموهايش تقاضاى سعادت مينمايد . اينها دليل است آنهائى را كه منصور سوار بر شتر نموده برد نزد حضرت صادق پسنديده سيرت و مظلوم بودند و آشنا بمقام امامت ايشان بوده‌اند .\r\nو آنچه در بعضى كتاب‌ها ديده مىشود كه اولاد امام حسن از قبيل عبد اللَّه بن حسن از حضرت صادق و امام باقر كناره ميگرفتند شايد اين جريان از جهت تقيه بوده تا قيامها و مخالفتهاى آنها را با حكومت وقت نسبت بائمهء طاهرين ندهند .\r\nاز مطالبى كه دليل بر اين مطلب است روايتى است كه از خلاد بن عمير كندى نقل كرديم كه گفت خدمت حضرت صادق رسيدم آن جناب فرمود آيا شما خبرى از اولاد امام حسن داريد كه آنها را بردند .\r\nما خبرى داشتيم ولى مايل نبوديم اين خبر را ما بگوئيم و گفتيم ان شاء اللَّه خدا آنها را نجات خواهد داد . فرمود كجا نجات خواهند يافت آن وقت چنان با صداى بلند شروع كرد بگريه كردن كه ما نيز گريه كرديم .\r\nبعد فرمود پدرم از فاطمه دختر حضرت حسين نقل كرد كه گفت از پدرم شنيدم ميفرمود گروهى از اولاد تو كشته ميشوند در كنار شط فرات كه گذشتگان\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبر آنها پيشى نگرفته‌اند و نه ديگران به آنها خواهند رسيد اكنون از فرزندان فاطمه جز آنها كسى باقى نمانده .\r\nاين دليل واضحى است بر اينكه گرفتاران دست منصور از فرزندان امام حسن اشخاص پسنديده و خوبى بودند و با مقامى ارجمند رهسپار بسوى خدا شدند و موفق بسعادت و ثواب آخرت شدند .\r\nاز آن جمله ابو الفرج اصفهانى نقل مىكند از يحيى بن عبد اللَّه نقل مىكند يحيى كسى بود از فرزندان امام حسن عليه السّلام كه از زندان منصور نجات يافت .\r\nگفت عبد اللَّه پسر فاطمه صغرى حديث كرد از پدر خود از جده‌اش فاطمه زهرا دختر پيامبر اكرم كه پيغمبر فرمود هفت نفر از فرزندان من در كنار شط فرات دفن ميشوند كه گذشتگان در نيكى بر آنها سبقت نگرفته‌اند و آيندگان به آنها نخواهند رسيد .\r\nگفتم ما كه هشت نفر هستيم . گفت : من اين طور شنيده‌ام . اما وقتى در را باز كردند همه مرده بودند من مختصر رمقى داشتم . مقدارى آب به من دادند و از زندان خارج نمودند من زنده ماندم .\r\nاز خبرهائى كه دليل بر عارف بودن آنها بمقام امام است خبرى است در كتاب مصابيح نقل كرده : چند نفر از عبد اللَّه بن حسن موقعى كه در محمل بود و او را به طرف زندان كوفه ميبردند پرسيدند يا بن رسول اللَّه پسر شما مهدى است .\r\nدر جواب آنها گفت : محمّد از اينجا خروج مىكند اشاره بمدينه كرد به اندازه ليسيدن گاو دماغش را حكومت خواهد كرد سپس كشته مىشود ولى هر وقت شنيديد انتقام‌گيرنده‌اى از خراسان قيام كرد او مهدى است .\r\nاين اعتراف دليل است بر اينكه آنها عارف بمقام امام و مهدى موعود بوده‌اند .\r\nآنچه بيشتر اين مطلب را ثابت مىكند روايتى است كه ابو جعفر طوسى نقل مىكند از ابو الفرج معروف بهندى . گفت : حضرت صادق عليه السّلام براى انجام حج به مكه آمده بود زير ناودان خانه خدا آمد و شروع بدعا كرد . در طرف راست\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nآن جناب عبد اللَّه بن حسن و طرف چپ حسن بن حسن و پشت سرش جعفر بن حسن قرار داشت .\r\nدر اين موقع عباد بن كثير بصرى آمده گفت : يا ابا عبد اللَّه . حضرت جوابى نداد تا سه مرتبه در مرتبه چهارم گفت : جعفر . فرمود : چه ميخواهى ابا كثير گفت :\r\nمن در كتابى كه دارم نوشته است اين خانه را مردى دانه دانه سنگهايش را بر مىكند - فرمود : كتاب تو دروغ گفته به خدا قسم مثل اينكه اكنون مىبينم مردى را كه پاهاى زرد رنگ و ساقهاى باريك دارد با شكم گنده و گردن باريك و سر بزرگ در كنار اين ركن ايستاده اشاره كرد بركن يمانى مردم را از طواف باز ميدارد بطورى كه مردم از او ميترسند . بعد خداوند مردى از فرزندان مرا ( اشاره به سينه خود نمود ) ميفرستد او را ميكشد آن طورى كه عاد و ثمود و فرعون ذى الاوتاد كشته شدند .\r\nدر اين موقع عبد اللَّه بن حسن گفت : به خدا قسم حضرت ابا عبد اللَّه راست ميگويد همه ايشان را تصديق كردند .\r\nاين تصديق از آن جهت بود كه آنها عارف بمقام مهدى موعود و آن پرچمدار حقيقت بودند . در ضمن بايد توجه داشته باشيد كه فرزندان امام حسن اعتقاد نداشتند كسى كه از آنها قيام مىكند مهدى واقعى است گرچه اين نام را بر خود ميگذاشتند اولين كسى كه خروج كرد و اين نام را داشت محمّد بن عبد اللَّه بن حسن است . با اينكه يحيى بن حسين حسنى در كتاب امالى مينويسد : از طاهر بن عبيد كه از ابراهيم بن عبد اللَّه سؤال كرد آيا برادرت محمّد همان مهدى معروف است ؟\r\nگفت : مهدى وعده‌ايست كه خدا به پيامبر خود داده كه از خانواده‌اش يك نفر را مهدى قرار خواهد داد او را نام نبرده و زمانش را معين نكرده برادرم براى اقامه دين و امر بمعروف و نهى از منكر قيام كرد اگر خدا بخواهد او همان مهدى معروف باشد اين فضل و لطفى است از جانب او كه بهر كس بخواهد ميدهد و گر نه\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبرادرم يك واجب خدا را كه قيام براى امر بمعروف و نهى از منكر است ترك نكرده بانتظار وعده‌اى كه دستور انتظار آن را نداده‌اند .\r\nدر حديث قبل از همان امالى نقل مىكند از ابى خالد واسطى كه محمّد بن عبد اللَّه ابن حسن گفت ابا خالد من قيام ميكنم به خدا قسم كشته خواهم شد بعد عذر خويش را با اينكه ميدانست كشته مىشود بيان نمود . اينها تمام دليل است بر اينكه منحرف از جاده حقيقت نشده و چنگ به خدا و پيامبر زده‌اند .\r\nاين آخرين قسمتى بود كه از كتاب اقبال نقل كرديم .\r\nكافى ج 3 ص 478 - على بن ابى حمزه از اسماعيل بن ارقط و مادرش ام سلمه خواهر حضرت صادق نقل كرد كه من در ماه رمضان سخت مريض شدم بطورى كه مشرف بمرگ گرديدم بنى هاشم براى برداشتن جنازه جمع شدند همه يقين داشتند كه من ميميرم مادرم خيلى ناراحتى كرد .\r\nدائيم حضرت صادق به او فرمود برو بالاى پشت بام دست بدعا بردار و توجه به خدا كن و دو ركعت نماز بگذار پس از نماز بگو بار خدايا تو اين فرزند را به من دادى با اينكه وجود نداشت خدايا من او را از تو ميخواهم به من برگردان .\r\nمادرم به اين دستور عمل كرد من به هوش آمدم و نشستم موقع سحر شد سحرى آوردند من نيز با آنها سحرى خوردم .\r\nابو الفرج اصفهانى از حسين بن زيد نقل مىكند كه گفت من بين قبر و منبر پيامبر ايستاده بودم ديدم فرزندان امام حسن را از خانه مروان خارج نمودند با ابو الازهر ميخواهند ببرند بربذه حضرت صادق از پى من فرستاده پرسيد چه خبر دارى گفتم فرزندان امام حسن را بيرون آوردند و سوار محمل نمودند فرمود بنشين من نشستم غلامى را خواست بعد دعاى زيادى كرد آنگاه بغلام خود فرمود برو هر وقت آنها سوار كردند بيا به من خبر بده . غلام آمده گفت آنها را مياورند .\r\nحضرت صادق از جاى حركت كرد و پشت پرده‌اى كه از موى سفيد بافته\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nشده بود ايستاد عبد اللَّه بن حسن و ابراهيم بن حسن و سايرين را آوردند در مقابل هر كدام از آنها يك نفر از سپاهيان بنى عباس قرار داشت و همين كه چشم حضرت صادق به آنها افتاد اشگش جارى شد و بر روى محاسن مباركش ريخت . روى به من نموده فرمود به خدا ديگر بعد از اين كار احترامى براى خدا نگه نمىدارند به خدا انصار و فرزندان انصار بعهد خود وفا كردند آن پيمانى كه در بيعت عقبه با پيمبر بستند .\r\nحضرت صادق فرمود پدرم از پدر خود از جدش از على بن ابى طالب نقل كرد كه پيامبر بعلى عليه السّلام فرمود : از آنها در عقبه بيعت بگير . عرض كرد چگونه بيعت بگيرم فرمود چنين بگير كه با خدا و پيامبر بيعت ميكنند مشروط بر اينكه :\r\nابن جعد در حديث خود دنباله آن را چنين نقل كرده كه بيعت بگير معصيت خدا را ننمايند و مطيع او باشند . ساير محدثين گفته‌اند بيعت بگير بر اينكه از رسول خدا و خانواده و فرزندانش دفاع كنند همان طورى كه از خود و فرزندان خويش دفاع مىكنند به خدا قسم وفا نكردند تا پيامبر از ميان آنها رفت بعد او نيز احدى جلو دست كسى را نگرفت خدايا انتقامى سخت از انصار بگير .\r\nبا همين سند از علي بن اسماعيل نقل مىكند كه عيسى بن موسى را آوردند حضرت صادق فرمود اين همان است عرضكردند منظورتان كيست - فرمود كسى كه با خون ما خاندان پيامبر بازى ميكرد به خدا ذره‌اى از آب حوض كوثر نخواهد آشاميد .\r\nروايت كرده از مخول بن ابراهيم گفت حسين بن زيد در جنگ محمّد و و ابراهيم پسران عبد اللَّه بن حسن حضور داشت بعد پنهان شد و در خانه حضرت صادق عليه السّلام بود كه امام صادق از وقتى كه پدرش كشته شده بود او را در دامن خود بزرگ كرده بود و از حضرت صادق دانش فراوانى كسب كرد .\r\nعباد بن يعقوب گفت حسن بن زيد را ( ذى الدمعه ) ميگفتند صاحب اشگ\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبواسطه گريه زيادى كه ميكرد .\r\nعيون - حاكم ابو احمد محمّد بن محمّد بن اسحاق انماطى نيشابورى با اسناد متصل گفت كه وقتى منصور دوانيقى خانه‌هاى بغداد را ميساخت شروع كرد بجستجوى سادات علوى با جديت هر چه تمامتر هر كس را پيدا ميكرد درون ديوارها و پايه‌ها قرار ميداد كه از گچ و آجر ساخته ميشد .\r\nپسر بچه‌ى زيبائى از سادات بدست آورد كه موهاى مشكى داشت از فرزندان حسن بن علي بن ابى طالب او را در اختيار بنا گذاشت تا درون ديوار بگذارد و چند نفر از اشخاص مورد اعتمادش را گماشت كه مواظب كار بنا باشند و مشاهده نمايند آن پسربچه را داخل پايه ديوار بگذارد .\r\nبنا بدستور عمل نموده ولى خيلى دلش به حال او سوخت در ديوار منفذ و سوراخى گذاشت تا هوا داخل شود و پسرك بتواند نفس بكشد به او گفت ناراحت نباش صبر كن من به زودى ترا بيرون مىآورم تاريكى شب كه همه جا را بگيرد از داخل ديوار خارج خواهى شد .\r\nشب كه شد بنا در آن تاريكى آمد و پسر بچه سيد را در آن تاريكى شب خارج نمود ولى به او سفارش زياد كرد كه مواظب خون من و كارگرانى كه با من كار ميكردند باش مبادا بر باد دهى بهر وسيله كه ممكن است خود را مخفى نما و من در اين دل شب ترا از داخل ديوار خارج كردم مبادا جدت روز قيامت از من دادخواهى بكند بعد با همان ابزار بنائى مقدارى از موى سر آن پسر را چيد باز سفارش نمود كه خود را پنهان كن مبادا ديگر پيش مادرت برگردى .\r\nپسرك گفت اگر چنين است كه نبايد پيش مادرم برگردم بمادرم خبر برسان كه نجات يافته‌ام و فرارى هستم تا نگران من نباشد شايد كمتر گريه كند . پسرك فرار كرد نميدانست بكجا برود بالاخره راه را گرفت بدون هدف پيش ميرفت .\r\nبنا گفت آن پسر بچه محل مادرش را به من نشانى داده بود و از موى خود در اختيار من گذاشت . من به همان آدرس مراجعه كردم صدائى مانند صداى زنبور\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nشنيدم . اين صداى گريه مادرش بود پيش رفتم و جريان پسرش را نقل كردم و همان موى سرش را به او دادم و برگشتم .\r\nاقبال الاعمال ص 147 مىنويسد از رواياتى كه در باره دعاى نيمه رجب رسيده يكى از اينست كه منصور وقتى عبد اللَّه بن حسن و گروه ديگر از فرزندان ابى طالب را زندانى كرد و دو فرزند عبد اللَّه محمّد و ابراهيم را كشت از آن جمله داود بن حسن ابن حسن را نيز گرفت . اين داود پسر دايه‌ى حضرت صادق عليه السّلام بود زيرا مادر داود حضرت صادق عليه السّلام را با شير همين بچه شير داده بود .\r\nداود را در غل و زنجير بردند . مادرش گفت مدتها از نظرم دور بود و در عراق در زندان بسر مىبرد هيچ خبر از او نداشتم پيوسته دعا و زارى ميكردم و از خداوند تقاضاى نجات او را مينمودم از دوستان متدين كه اهل عبادت و كوشش در راه خدا بودند التماس دعا مينمودم ولى هيچ اثر اجابت در دعاى خود نميديدم .\r\nروزى خدمت حضرت صادق رسيدم براى عيادت آن جناب چون بيمار بود جوياى حالش شدم و دعا كردم به من فرمود مادر داود ! از داود چه خبر دارى ؟\r\nعرضكردم آقا داود كجاست . مدت زيادى است كه ديگر او را نديده‌ام در زندان عراق است . فرمود چرا پس دعاى استفتاح را نميخوانى ؟ آن دعائى است كه درهاى آسمان برايش گشوده مىشود دعايش همان ساعت مستجاب ميگردد صاحب آن دعا جزائى جز بهشت در نزد خدا ندارد عرضكرد آقا فدايت شوم آن دعا چيست ؟ فرمود : مادر داود ماه بزرگ حرام نزديك مىشود .\r\nرجب ماهى است كه دعا در آن مستجاب است ماه خداست كه آن را اصم مينامند « 1 »  سه روز روزه بگير در ايام البيض روز سيزدهم و چهاردهم و پانزدهم در روز پانزدهم هنگام ظهر غسل كن . بعد دعائى به او تعليم كرد با اعمال مخصوصى كه در جاى خود خواهد آمد ( كه معروف باعمال ام داود است ) .\r\n\r\n","description":"","footnote":" ( 1 ) چون معنى اصم كر است كسى كه نميشنود اين ماه را چنين ناميده‌اند چون جنگ در اين ماه حرام است و صداى نيزه و شمشير و ناله مجروح شنيده نميشود . مجمع البحرين . ","page_name":" 266 ","page_number":266},
  {"content":"\r\n\r\nسپس سيد گفت مادر جدمان داود رضوان اللَّه عليه گفت آن دعا را نوشتم و رفتم ماه رجب آمدم هر چه دستور داده بود انجام دادم . آن شب بخواب رفتم آخر شب در خواب ديدم حضرت محمّد و تمام كسانى كه بر آنها صلوات فرستادم از ملائكه و پيمبران حضور دارند . حضرت محمّد صلّى اللَّه عليه و آله و سلم فرمود مادر داود مژده باد ترا و تمام دوستانت را ( در روايت ديگر است تمام برادر و يارانت را ) همه در باره تو شفاعت كردند و مژده ميدهند به برآورده شدن حاجتت . خداوند تو و فرزندت را حفظ مىكند و به زودى پيش تو خواهد آمد . از خواب بيدار شدم .\r\nبه اندازه زمانى كه لازم است يك مسافر با عجله و مركب راهوار از عراق بمدينه رسد بيشتر نگذشت داود آمد جريان را پرسيدم گفت زندانى بودم به بدترين وضع با غل و زنجير ( در روايت ديگرى است با سنگينترين غلها ) تا روز نيمه رجب .\r\nشب در خواب ديدم مثل اينكه راه و فاصله بين ما از بين رفت و شما روى همان حصير نماز هستى اطراف ترا مردانى گرفته‌اند و همه سرهايشان بسوى آسمان است و پاى ايشان به روى زمين . اطراف تو مشغول تسبيح پروردگارند . يك نفر از آنها كه نيكو صورت و لباسهاى تميزى داشت و بوى خوشى از او استشمام ميشد گمان ميكنم جدت پيغمبر اكرم صلّى اللَّه عليه و آله و سلم بود گفت مژده باد ترا اى پسر پيرزن صالحه خداوند دعاى مادرت را مستجاب نمود در باره تو از خواب بيدار شدم فرستادگان منصور در جلو درب زندان منتظر بودند در همان نيمهء شب مرا پيش منصور بردند دستور داد آهن و زنجير را باز كردند و به من نيكى نمود و ده هزار درهم نيز بخشيد سوار مركبى تندرو شدم و با سرعت تمام به طرف مدينه آمدم تا بالاخره وارد مدينه شدم .\r\nمادر داود گفت او را بردم خدمت حضرت صادق عليه السّلام . آن جناب فرمود منصور حضرت امير المؤمنين علي عليه السّلام را در خواب ديد به او فرمود پسرم را رها كن و گر نه ترا در آتش ميافكنم منصور زير پاى خود احساس آتش نمود بسيار پشيمان شد به همين\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nجهت ترا آزاد كرد .\r\nدر كتاب استدراك مينويسد كه اعمش گفت منصور مرا خواست غسل كردم و كفن پوشيده حنوط به كار بردم وقتى رفتم به من گفت آن حديثى كه دو نفرى از حضرت صادق عليه السّلام شنيديم در محله بنى حمان برايم نقل كن .\r\nگفتم كدام حديث . گفت حديث اركان جهنم . گفتم مرا معاف دار . گفت چاره‌اى نيست بايد نقل كنى . گفتم جعفر بن محمّد نقل كرد از آباء كرام خود كه پيغمبر اكرم فرمود جهنم داراى هفت در است و همان درها پايه و اركان جهنم است كه متعلق بهفت فرعون ستمگر است .\r\nاعمش گفت : 1 - نمرود پسر كنعان كه فرعون ابراهيم خليل بود .\r\n2 - مصعب بن وليد فرعون موسى 3 - ابا جهل پسر هشام . 4 - اولى 5 - دومى 6 - يزيد قاتل فرزندم .\r\nاعمش در اينجا سكوت كرد . منصور گفت فرعون هفتم را بگو . گفتم مردى از فرزندان عباس كه عهده‌دار خلافت مىشود لقب او دوانيقى است و اسمش منصور است . گفت راست گفتى همين طور حضرت صادق براى ما نقل كرد .\r\nدر اين موقع سر خود را بلند نمود بالاى سرش پسر بچه‌اى زيبا كه مانند او را نديده بودم ايستاده بود . گفت اگر من يكى از درهاى جهنم بودم بر اين پسرك پيروز نميشدم . آن پسر از فرزندان على از نسل امام حسين عليه السّلام بود ، گفت يا امير المؤمنين ترا به حق اجداد خود سوگند مىدهم مرا ببخش ، منصور قبول نكرد .\r\nدستور داد يكى از مأمورين او را بقتل برساند . همين كه مأمور دست بسوى او دراز كرد آن پسرك لبهاى خود را بدعائى حركت داد كه من نشنيدم مثل پرنده‌اى پرواز كرد .\r\nاعمش گفت پس از چند روز او را ديدم گفتم ترا قسم بامير المؤمنين مىدهم\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nكه آن دعا را به من بياموزى . گفت آن دعاى محبت است مخصوص ما خانواده است آن همان دعائى است كه امير المؤمنين وقتى در رختخواب پيغمبر خوابيد در شب هجرت آن را خواند . دعا را نقل كرد اعمش گفت منصور در باره مردى فرمان سختى داد و در خانه‌اى نشست تا نتيجه دستور فرمان خود را ببيند وقتى در را باز كردند كسى نبود منصور گفت نشنيديد چيزى بگويد ؟ نگهبان او گفت من شنيدم مىگفت :\r\n« يا من لا إله غيره فأدعوه ، و لا رب سواه فأرجوه نجنى الساعه » .\r\nمنصور گفت به خدا قسم پناه بكريمى برد او نجاتش داد .\r\nاخبارى مناسب اين باب در بخش اسماء پادشاهان در نزد ائمه گذشت .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nباب دهم در مدح و ستايشهاى امام عليه السّلام\r\nدر امالى شيخ طوسى ص 176 - از موسى بن جعفر عليه السّلام نقل مىكند كه فرمود خدمت پدرم حضرت صادق بودم اشجع سلمى آمد براى مديحه‌سرائى . ديد امام عليه السّلام بيمار و بسترى است چيزى نگفت : حضرت صادق فرمود از بيمارى بگذر بگو براى چه آمده‌اى اين شعر را خواند .\r\n البسك اللَّه منه عافيه * في نومك المعترى و في ارقك\r\nيخرج من جسمك السقام كما * اخرج ذل السؤال من عننك \r\nفرمود غلام چقدر پول دارى ؟ عرضكرد چهار صد درهم . فرمود بده باشجع پول را گرفت سپاسگزارى كرده رفت . امام فرمود او را برگردانيد . وقتى آمد عرضكرد آقا من درخواستى كردم شما عطا فرمودى چرا بازگردانيديد ؟\r\nفرمود مرا از آباء گرام خود از پيامبر حديث نمود كه بهترين بخشش آن است كه به صورت يك نعمت پايدار بماند آنچه به تو دادم برايت نخواهد ماند ولى اين انگشتر مرا بگير اگر ده هزار درهم از تو خريدند بده و گر نه فلان وقت بيار پيش خودم آن مبلغ را به تو خواهم داد .\r\nعرضكرد آقا مرا ثروتمند كردى ولى چون مسافرت زياد ميروم گاهى گذارم در محلهاى خوفناك مىافتد ، يك چيزى به من بياموز كه جانم از خطر محفوظ بماند . فرمود هر وقت احساس خطر كردى دست راست خود را روى سر بگذار با صداى بلند اين آيه را بخوان  أَ فَغَيْرَ دِين اللَّه يَبْغُون وَ لَه أَسْلَم مَن فِي السَّماوات وَ الْأَرْض طَوْعاً وَ كَرْهاً وَ إِلَيْه يُرْجَعُون  اشجع گفت گذارم بدره‌اى افتاد كه در آنجا جن وجود داشت . صدائى\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nشنيدم كه كسى ميگفت بگيريد او را همان آيه را خواندم . ديگرى گفت چگونه او را بگيريم با اينكه پناه به آيه طيبه برد : امالى : محمّد بن رشيد گفت آخرين شعر سيد بن محمّد رحمة اللَّه عليه يك ساعت قبل از فوت شعر زير بود زيرا بيهوش شد و صورتش سياه گرديد بعد به هوش آمد صورتش سفيد شده بود اين شعر را سرود .\r\n احب الذى من مات من اهل وده * تلقاه بالبشرى لدى الموت يضحك\r\nو من مات يهوى غيره من عدوه * فليس له الا النار مسلك\r\nابا حسن تفديك نفسى و اسرتى * و مالى و ما اصبحت في الارض املك\r\nابا حسن انى بفضلك عارف * و انى بحبل من هواك لممسك\r\nو انت وصى المصطفى و ابن عمه * و انا نعادى مبغضيك و نترك\r\nمواليك ناج مؤمن بين الهدى * و قاليك معروف الضلالة مشرك\r\nو لاج « 1 »  لحانى في على و حزبه * فقلت لحاك اللَّه انك اعفك « 2 »  \r\nامالى - على بن حسين بن ابى حرب از پدر خود نقل كرد كه گفت رفتم پيش سيد بن محمّد حميرى براى عيادتش در همان بيمارى كه از دنيا رفت ديدم در حال جان دادن است گروهى از همسايگانش حضور داشتند آنها تمام عثمانى مذهب بودند .\r\nسيد مردى خوش صورت پيشانى بلند و گردنى كشيده داشت در صورتش نقطه‌اى سياه پيدا شد مانند اثر يك مداد پيوسته زياد ميشد تا تمام صورتش را گرفت شيعيانى كه حضور داشتند از اين جريان ناراحت شدند اما ناصبيان آثار شادى و شماتت و سرزنش در چهره آنها نمودار بود .\r\nچيزى نگذشت كه از همان محل نقطه سياه نورى سفيد درخشيد پيوسته اضافه ميشد تا تمام صورتش نورانى گرديد سيد چشم باز كرد و خنديد اين شعر را سرود :\r\n\r\n","description":"","footnote":" ( 1 ) لاح : ملامت كرد .  ( 2 ) اعفك : احمق ","page_name":" 271 ","page_number":271},
  {"content":"\r\n\r\n كذب الزاعمون ان عليا * لن ينجى محبه من هنات\r\nقد و ربى دخلت جنة عدن * و عفانى الاله عن سيئاتى\r\nفابشروا اليوم اولياء على * و تولوا علىّ حتى الممات\r\nثم من بعده تولوا بنيه * واحد بعد واحد بالصفات \r\nپس از اين اشعار گفت : اشهد ان لا إله الا اللَّه حقا حقا اشهد ان محمّدا رسول اللَّه حقا حقا ، اشهد ان عليا امير المؤمنين حقا حقا اشهد ان لا إله الا اللَّه .\r\nدر اين موقع چشم روى هم گذاشت گوئى روح او چراغ روشنى بود كه خاموش شد يا ريگى بود كه به زمين افتاد اين جريان بين مردم مشهور شد به خدا قسم مخالفين و موافقين همه در تشييع جنازه‌ى او شركت كردند .\r\nامالى - محمّد بن جبله گفت سيد بن محمّد حميرى با جعفر بن عفان طائى روزى پيش من بودند و سيد بجعفر گفت واى بر تو در باره آل محمّد عليهم السّلام چنين شعر ميسرائى .\r\n ما بال بيتكم تخرب سقفه * و ثيابكم من ارذل الاثواب « 1 »  \r\nجعفر گفت : چه اشكالى دارد ؟ سيد گفت : وقتى نميتوانى شعر بگوئى نگو ساكت باش آيا در مدح آل محمّد چنين شعرى بايد بگويند . ولى من عذر ترا مىپذيرم اين طبع تو است همين مقدار علم دارى و كمال قدرت تو تا همين جا است من اين شعر را در باره آنها سروده‌ام تا ننگ شعر ترا از بين ببرد .\r\n اقسم باللَّه و آلائه * و المرء عما قال مسئول\r\nان على بن ابى طالب * على التقى و البر مجبول\r\nو انه كان الامام الذى * له على الامة تفضيل\r\nيقول بالحق و يعنى به * و لا تلهيه الاباطيل\r\nكان اذا الحرب مرتها القنا * و احجمت عنها البهاليل\r\nيمشى الى القرن و في كفه * ابيض ماضى الحد مصقول\r\nمشى العفرنى بين اشباله * ابرزه للقنص الغيل \r\n\r\n","description":"","footnote":" ( 1 ) چه شده سقف خانه‌هاى شما خراب است و بىارزشترين لباسها را ميپوشيد . ","page_name":" 272 ","page_number":272},
  {"content":"\r\n\r\n ذاك الذى سلم في ليلة * عليه ميكال و جبريل\r\nميكال في الف و جبريل في * الف و يتلوهم سرافيل\r\nليلة بدر مددا انزلوا * كأنهم طير ابابيل\r\nفسلموا لما أتوا حذوه * و ذاك اعظام و تبجيل \r\nجعفر بايد اين طور شعر گفت . شعر تو شايسته اشخاص پست و دون همت است .\r\nجعفر پيشانى سيد حميرى را بوسيده گفت : به خدا تو سر آمد شاعرانى ما دنباله رو شما هستيم .\r\nكمال الدين ج 1 ص 112 - حيان سراج گفت از سيد حميرى شنيدم ميگفت :\r\nمن ابتدا غالى مذهب بودم « 1 »  و معتقد بودم محمّد بن حنفيه امام است و غايب شده مدتها همين مذهب من بود تا اينكه خداوند بر من منت نهاد و حضرت صادق را سبب راهنمائى من گردانيد آن جناب مرا از آتش نجات داد و به راه مستقيم راهنمائى كرد دلائل و شواهدى از آن جناب مشاهده كردم كه يقين نمودم او حجت خدا است بر من و تمام مردم زمان همان امامى است كه اطاعت او لازم است .\r\nروزى عرضكردم يا ابن رسول اللَّه اخبارى از آباء گرام شما نقل شد در مورد غيبت و اينكه بالاخره واقع خواهد شد بفرمائيد كداميك از امامان غائب ميشوند فرمود اين غيبت مربوط بششمين فرزند از نسل من است كه او دوازدهمين امام است از ائمه هدى بعد از پيامبر اكرم اول آنها امير المؤمنين على بن ابى طالب و آخر آنها قائم به حق بقية اللَّه در زمين و صاحب الزمان . به خدا قسم اگر در غيبت خود باقى بماند به مقدارى كه نوح در ميان مردم زندگى كرد بالاخره ظهور خواهد نمود دنيا را پر از عدل و داد مىكند همانطور كه پر از ظلم و جور شده .\r\nسيد حميرى گفت اين فرمايش را از مولايم امام صادق شنيدم و توبه كردم بدست او قصيده‌اى گفتم كه اولش اين است :\r\n\r\n","description":"","footnote":" ( 1 ) غالى مذهب كسانى را گويند كه مرتبه خدائى براى ائمه قائل بوده‌اند سيد جزء كيسانىها بوده كه بامامت محمد بن حنفيه قائل بودند و ميگفتند او غائب شده نمرده است . ","page_name":" 273 ","page_number":273},
  {"content":"\r\n\r\n فلما رأيت الناس في الدين قد غووا * تجعفرت باسم اللَّه فيمن تجعفروا\r\nو دنت بدين غير ما كنت داينا * و ايقنت ان اللَّه يعفو و يغفر\r\nو انى الى الرحمن من ذاك تائب * و انى قد اسلمت و اللَّه اكبر\r\nفلست بغال ما حييت و راجع * الى ما عليه كنت اخفى و اظهر\r\nو لا قائلا حى برضوى محمّد * و ان عاب جهال مقالى فاكثروا \r\nتا آخر قصيده . بعد باز اين اشعار را گفتم :\r\n ايا راكبا نحو المدينة حسرة * عذافرة يطوى بها كل سبسب\r\nاذا ما هداك اللَّه عاينت جعفرا * فقل لولى اللَّه و اين المهذب\r\nالا يا امين اللَّه و ابن امينه * اتوب الى الرحمن ثم تأوبى \r\nتا آخر اشعار سيد . حيان سراج راوى . اين حديث خودش از كيسانىها بوده است .\r\nخرايج - از حضرت باقر روايت شده كه وقتى دشمنان آل محمّد خواستند كميت شاعر را بگيرند و او را از بين ببرند برايش دعا كرد كميت متوارى بود .\r\nدر تاريكى شب براى فرار بيرون آمد بر سر راه او گروهى را گماشته بودند تا هر وقت بيرون آمد او را بگيرند .\r\nكميت همين كه رسيد ميان بيابان و خواست راهى را انتخاب كند شيرى آمد مانع شد از آن راه برود تصميم راه ديگرى را گرفت باز شير مانع شد مثل اينكه بكميت فهماند بايد راه پشت سرت را بگيرى . شير هم از همان راه آمد تا كميت از دست دشمنان نجات يافت .\r\nهمچنين حضرت صادق عليه السّلام براى سيد حميرى دعا كرد وقتى از پدر و مادر خود فرار نمود چون آنها سلطان را تحريك كرده بودند كه سيد را كيفر كند - هر دو ناصبى و دشمن اهل بيت بودند - درنده‌اى سيد را راهنمائى كرد و نجات يافت .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمناقب شهر آشوب ج 3 ص 370 - داود رقى گفت به سيد حميرى خبر دادند كه امروز اسم تو پيش حضرت صادق برده شد . فرمود كافر است .\r\nسيد خدمت امام رسيده عرضكرد آقا من كافرم با اين علاقه‌اى كه بشما خانواده دارم و دشمنى كه با مردم بواسطه شما دارم ؟ فرمود چه فايده كه نسبت بحجت زمان و امام وقت خود كافر هستى . دست او را گرفت و داخل خانه‌اى كرد در آنجا قبرى بود دو ركعت نماز خواند .\r\nبا دست خود بر روى قبر زد قبر شكافته شد يك نفر خارج شد كه خاك از سر و صورت خود ميزدود . امام فرمود تو كيستى ؟ گفت من محمد بن على معروف بابن حنفيه هستم . فرمود من كه هستم . گفت جعفر بن محمّد حجت زمان و امام وقت هستى . سيد از خدمت امام بيرون آمد و اين شعر را سرود :\r\nتجعفرت باسم اللَّه فيمن تجعفرا مناقب : عثمان بن عمر كواء در ضمن خبرى گفت سيد حميرى به من گفت برو از خانه بيرون غلامى از اهل نوبه خواهى ديد كه سوار قاطر سياه سفيدى است بهمراه خود مقدارى حنوط « 1 »  و كفنى دارد آن را بگير .\r\nگفت خارج شدم همان غلام را ديدم تا چشمش به من افتاد گفت عثمان ! حضرت فرمود هنوز موقع آن نشده كه از كفر و گمراهى خود برگردى .\r\nخداوند متوجه تو شد چون ديد خدمتكار سيد حميرى هستى براى اين كار انتخابت نمود اينك آماده كار دفن و كفن سيد باش .\r\nمناقب - عباد بن صهيب گفت خدمت حضرت صادق بودم . خبر درگذشت سيد حميرى را بايشان دادند براى او دعا كرد و طلب مغفرت نمود . مردى گفت يا ابن رسول اللَّه او شراب مىخورد و ايمان برجعت ( محمّد بن حنيفه ) داشت فرمود پدرم از جدش نقل كرد\r\n( ان محبّي آل محمد لا يموتون الا تائبين )\r\nدوست آل\r\n\r\n","description":"","footnote":" ( 1 ) يك نوع عطرى است كه براى مرده پس از غسل دادن به كار مىبرند تا مدتى جلوگيرى از فاسد شدن بدن مىكند . ","page_name":" 275 ","page_number":275},
  {"content":"\r\n\r\nمحمّد نمىميرد مگر با توبه . در اين هنگام فرش نمازى كه روى آن نشسته بود بلند كرد و نامه‌اى بيرون آورد كه سيد اظهار توبه كرده بود و تقاضاى دعا مىنمود .\r\nمناقب - سيد حميرى در باره حضرت صادق اين شعر را سرود كه چند بيت آن انتخاب مىشود .\r\n امدح ابا عبد الا له * فتى البرية في احتماله\r\nسبط النبى محمّد * حبل تفرع من حباله\r\nالارض ميراث له * و الناس طرا في عياله\r\nيا حجة اللَّه الجليل * و عينه و زعيم آله\r\nو ابن الوصى المصطفى * و شبيه احمد في كماله\r\nفضياء نورك نوره * و ظلال روحك من ظلاله\r\nاثنى و لست به بالغ * عشر الفريدة من خصاله \r\nرجال كشى - داود بن نعمان گفت كميت خدمت امام صادق رسيد شعرى سرود امام شعر او را تصحيح نمود آنگاه فرمود خداوند كارهاى عالى را دوست دارد و از چيزهاى نامرغوب و بد خوشش نمىآيد .\r\nكميت عرضكرد آقا اجازه ميدهى سؤالى بكنم امام تكيه كرده بود راست نشست و سينه خود را بر بالشى تكيه داد فرمود : سؤال كن . عرضكرد در باره آن دو نفر چه ميگوئى ؟ فرمود : كميت ! اگر به اندازه يك حجامت خون در اسلام ريخته شود يا مالى از راه حرام بدست آيد و يا زنا و زناشوئى حرامى انجام شود گناه آن به گردن آن دو نفر است تا روز قيامت تا قائم ما قيام كند . ما بنى هاشم به بزرگ و كوچك خود دستور ميدهيم كه به آنها ناسزا گويند و از ايشان بيزار باشند .\r\nرجال كشى - درست بن ابى منصور گفت : خدمت موسى بن جعفر عليه السّلام بودم كميت نيز حضور داشت به او فرمود كميت تو اين شعر را گفته‌اى ؟\r\nفالان صرت الى اميّة و الامور الى مصائر\r\n« 1 »  .\r\n\r\n","description":"","footnote":" ( 1 ) اينك پناه به بنى اميه آوردم كارها به اشخاص لايق سپرده شده . ","page_name":" 276 ","page_number":276},
  {"content":"\r\n\r\nعرضكرد آقا اين شعر را گفته‌ام ولى ايمان خود را از دست ندادم من ارادتمند بشمايم و بيزار از دشمنتان ولى اين شعر را از روى تقيه گفته‌ام فرمود توجه داشته باش حالا كه اين را گفته‌اى تقيه جايز است در شراب خوارى « 1 »  .\r\nرجال كشى - كميت بن زيد اسدى گفت خدمت حضرت باقر رسيدم فرمود كميت اگر پولى ميداشتيم به تو ميداديم ولى آنچه پيغمبر اكرم در باره حسان فرمود در باره تو ميگويم\r\n« لا يزال معك روح القدس ما ذببت عنا »\r\nپيوسته در پناه روح القدس باشى تا از ما خانواده دفاع ميكنى .\r\nرجال كشى - ابو المسيح عبد اللَّه بن مروان جوّانى گفت : مردى نيكوكار در محله ما بود كه شعر كميت را روايت ميكرد همان قصيده هاشميات را از خود كميت شنيده بود و وارد به آن شعر بود . مدت بيست و پنج سال آن شعر را ترك گفت و خواندن و روايت كردن آن را حلال نميشمرد .\r\nبعد از اين مدت دو مرتبه شروع كرد بروايت كردن . گفتند : چه شد تو كه مدتها بود اين شعر را روايت نميكردى ؟ گفت : صحيح است اما خوابى ديدم كه مرا وادار بروايت نمودن آن شعر كرد . پرسيدند چه خواب ؟\r\nگفت : در خواب ديدم قيامت برپا شده مثل اينكه من در محشر هستم يك كتابچه‌اى بدست من دادند آن را باز كردم در اولش نوشته بود :\r\nبسم اللَّه الرحمن الرحيم نام كسانى كه وارد بهشت ميشوند از دوستان على بن ابى طالب عليه السّلام در خط اول اسمهائى را ديدم كه نميشناختم در خط دوم نيز همين طور به خط سوم و چهارم نگاه كردم ناگاه چشمم بنام كميت بن زيد اسدى افتاد اين جريان باعث شد كه شعر او را دو مرتبه روايت كنم .\r\nرجال كشى ص 184 - فضيل رسان گفت خدمت حضرت صادق رسيدم پس از شهادت زيد بن على مرا داخل اطاق عقب برده فرمود فضيل عمويم شهيد شد ؟\r\nعرضكردم : آرى فدايت شوم . فرمود خدا او را رحمت كند مؤمن و عارف\r\n\r\n","description":"","footnote":" ( 1 ) در روايت ديگر ميفرمايد اگر از تقيه باشد اشكالى ندارد . ","page_name":" 277 ","page_number":277},
  {"content":"\r\n\r\nو عالم و راستگو بود اگر پيروز ميشد بعهد خود وفا ميكرد اگر زمامدار ميشد ميدانست بايد چه كند و در اختيار كه بسپارد . عرضكردم آقا اجازه ميدهى برايت شعرى بخوانم ؟ فرمود : صبر كن دستور داد پرده بياويزند و درب‌ها را باز كنند بعد فرمود بخوان و من شروع كردم به خواندن .\r\n لام عمرو باللوى مربع * طامسة اعلامه بلقع \r\nتا مقدارى از اشعار سيد حميرى كه بعد ذكر مىشود خواندم .\r\nدر اين موقع صداى گريه و ناله از پشت پرده بانوان بلند شد : فرمود : اين شعر را كه سروده ؟ گفتم سيد بن محمّد حميرى . فرمود : خدا او را رحمت كند . گفتم :\r\nآقا من ديدم او نبيذ مينوشيد باز فرمود : خدا رحمتش كند گفتم : آقا او نبيذ رستاق مىآشاميد . فرمود : منظورت شراب است ؟ عرضكردم : بلى . فرمود : خدا رحمتش كند «\r\nو ما ذلك على اللَّه ان يغفر لمحب علىّ\r\n» استبعادى ندارد كه خدا دوستدار على را بيامرزد .\r\nرجال كشى - محمّد بن نعمان گفت رفتم بعيادت سيد حميرى صورتش سياه و چشمانش برگشته بود و سخت تشنه مينمود در آن موقع معتقد بامامت محمّد بن حنفيه بود و از اطرافيان او محسوب ميشد و شراب نيز مىخورد بتازگى از پيش منصور دوانيقى برگشته بود من خدمت حضرت صادق رفتم . عرضكردم : فدايت شوم من از پيش سيد حميرى مىآيم صورتش سياه و چشمانش برگشته و لبهايش از تشنگى خشگ و از سخن گفتن مانده بود او شراب مينوشيد . امام فرمود : الاغ مرا زين كنيد سوار شده رفت من نيز با ايشان رفتم وارد خانه سيد شديم گروهى اطراف بستر او را گرفته بودند امام عليه السّلام كنار سر او نشست صدا زد سيد ! سيد حميرى چشم باز كرده نگاهى به حضرت صادق نمود نميتوانست سخن بگويد سياه شده بود شروع بگريه كرد چشم به امام داشت نميتوانست حرف بزند كاملا آشكار بود كه ميخواهد حرف بزند ولى نميتواند .\r\nدر اين موقع امام عليه السّلام لبانش را حركت داد سيد بسخن در آمده گفت آقا\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبا دوستان شما چنين معامله ميكنند ؟ . فرمود : سيد اقرار به حق بكن تا خداوند اين ناراحتى را از تو بر طرف كند و بيامرزد ترا و وارد بهشتى كه بدوستانش وعده داده بشوى .\r\nسيد اين شعر را سرود « تجعفرت بسم اللَّه و اللَّه اكبر » امام عليه السّلام از منزل او خارج نشد تا سيد حركت كرد و نشست .\r\nروايت شده كه حضرت صادق سيد بن محمّد حميرى را ملاقات كرد به او فرمود :\r\nمادرت ترا سيد ناميده و در اين راه توفيق يافته‌اى تو واقعا سرور شاعرانى . سيد در همين زمينه سروده :\r\n و لقد عجبت لقائل لى مرة * علامة فهم من الفقهاء\r\nسماك قومك سيدا صدقوا به * انت الموفق سيد الشعراء\r\nما انت حين تخص آل محمّد * بالمدح منك و شاعر بسواء\r\nمدح الملوك ذوى الغنى لعطائهم * و المدح منك لهم يغير عطاء\r\nفابشر فانك فائز في حبهم * لو قد وردت عليهم بجزاء\r\nما يعدل الدنيا جميعا كلها * من حوض احمد شربة من ماء \r\nدر بعضى از نوشته‌هاى علماى شيعه ديدم كه با اسناد خود از سهل بن ذبيان نقل كرده بود گفت روزى خدمت حضرت علىّ بن موسى الرضا رسيدم قبل از اينكه كسى وارد شود فرمود مرحبا به تو پسر ذبيان هم اكنون ميخواستم كسى را بفرستم از پى تو . عرضكردم : چرا يا ابن رسول اللَّه فرمود بواسطه خوابى كه شب ديده بودم مرا ناراحت كرد و دلم سوخت . عرضكردم : خير است ان شاء اللَّه .\r\nفرمود در خواب ديدم يك نردبان صد پله است از تمام پله‌هاى آن بالا رفتم عرضكردم آقا ان شاء اللَّه صد سال عمر خواهيد كرد براى هر پله‌اى يك سال فرمود هر چه خدا بخواهد .\r\nفرمود وقتى به آخر نردبان رسيدم وارد قبه‌اى سبز شدم كه از داخل بيرون آن ديده ميشد در خواب جدم پيامبر اكرم صلّى اللَّه عليه و آله را ديدم در آن قبه نشسته است در طرف\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nراست و چپ آن آقا دو پسر بچه نيكو صورت هستند كه نور از صورت آنها ميدرخشيد . زنى آراسته و خوش منظر و مرد ديگرى با قيافه‌اى بس جذاب در خدمت پيامبر نشسته بودند مرد ديگرى نيز در حضور آنها ايستاده بود و اين قصيده را ميخواند « لام عمرو باللوى مربع » .\r\nهمين كه پيامبر اكرم چشمش به من افتاد فرمود مرحبا به تو فرزندم على بن موسى الرضا بپدرت على سلام كن . سلام كردم فرمود بمادرت فاطمه زهرا نيز سلام كن سلام كردم . فرمود سلام كن به دو پدر گراميت حسن و حسين بر آن دو نيز سلام كردم فرمود سلام كن بشاعر و مدح‌سراى ما در دنيا سيد اسماعيل حميرى . بر او نيز سلام كردم و نشستم . پيغمبر اكرم رو به سيد اسماعيل كرده فرمود مشغول كار خود باش قصيده را بخوان شروع كرد به خواندن :\r\n لام عمرو باللوى مربع * طامسة اعلامه بلقع « 1 »  \r\nاشگ از چشمان پيامبر فرو ريخت به اين قسمت شعر كه رسيد «\r\n و وجهه كالشمس اذ تطلع . \r\nپرچمى است كه در اختيار حيدر كرار است وقتى مىآيد صورتش همچون خورشيد ميدرخشد .\r\nپيغمبر اكرم و فاطمه زهرا و آنهائى كه حضور داشتند همه گريه كردند وقتى رسيد به اين شعر :\r\n قالوا له لو شئت اخبرتنا * الى من الغاية و المفزع \r\n( به پيامبر اكرم گفتند اگر لطف بفرمائيد و تعيين كنيد بعد از خودتان ما بكه بايد پناه بريم و رهبر ما كيست ) .\r\nپيغمبر اكرم دستهاى خود را بلند نموده گفت خدايا تو گواه باش بر من و آنها من معين كردم رهبر و پناه آنها على بن ابى طالب است با دست اشاره به آن جناب نمود كه در مقابلش نشسته بود صلوات اللَّه عليه .\r\n\r\n","description":"","footnote":" ( 1 ) محبوب من در لوى چمن‌زارى خرم داشت كه اكنون متروك و بىآب و گياه شده از محبوب منظورش پيامبر و از چمن زار خرم على است كه مردم او را تنها گذاشته‌اند . ","page_name":" 280 ","page_number":280},
  {"content":"\r\n\r\nوقتى سيد اسماعيل از خواندن قصيده فارغ شد پيغمبر اكرم به من رو نموده فرمود : على بن موسى اين قصيده را حفظ كن و بشيعيان ما بگو حفظ كنند و به آنها بگو هر كس حفظ كند و ادامه دهد خواندن اين قصيده را من از طرف خدا برايش ضمانت بهشت ميكنم .\r\nحضرت رضا فرمود آنقدر قصيده را برايم تكرار كرد تا حفظ شدم . قصيده اين است « 1 »  .\r\n لام عمرو باللوى مربع * طامسة اعلامه بلقع\r\nعجبت من قوم اتوا احمدا * بخطة ليس لها موضع\r\nقالوا له لو شئت اعلمتنا * انى من الغاية و المفزع\r\nفقال لو اعلمتكم مفزعا * كنتم عسيتم فيه ان تصنعوا\r\nصنيع اهل العجل اذ فارقوا * هارون فالترك له اودع\r\nثم اتته بعد ذا عزمة * من ربه ليس لها مدفع\r\nابلغ و الا لم تكن مبلغا * و اللَّه منهم عاصم يمنع\r\nفعندها قام النبى الذى * كان بما يأمره يصدع\r\nيخطب مأمورا و في كفه * كف على ظاهرا تلمع\r\nمن كنت مولاه فهذا له * مولى فلم يرضوا و لم يقنعوا\r\nحتى اذا واروه في قبره * و انصرفوا عن دفنه ضيعوا\r\nما قال بالامس و اوصى به * و اشتروا الضرّ بما ينفع\r\nفالناس يوم الحشر راياتهم * خمس فمنها هالك اربع\r\nفراية العجل و فرعونها * و سامرى الامة المشنع\r\nو راية يقدمها ادلم * عبد لئيم لكع اكوع\r\nو راية يقدمها حبتر * للزور و التيهان قد ابدعوا \r\n\r\n","description":"","footnote":" ( 1 ) اين قصيده در حدود پنجاه و چهار خط است كه چند خط آن را از باب تبرك ذكر كرديم . ","page_name":" 281 ","page_number":281},
  {"content":"\r\n\r\n و راية يقدمها نعثل * لا بردّ اللَّه له مضجع\r\nاربعة في سقر اودعوا * ليس لها من قعرها مطلع\r\nو راية يقدمها حيدر * و وجهه كالشمس اذ تطلع\r\nالحميرى مادحكم لم يزل * و لو يقطع اصبع اصبع \r\nكتاب مقتضب الاثر - عيسى بن داب گفت : وقتى جنازه حضرت صادق عليه السّلام را بيرون آوردند تا ببرند به بقيع و دفن كنند ابو هريره اين شعر را گفت :\r\n اقول و قد راحوا به يحملونه * على كاهل من حامليه و عاتق\r\nا تدرون ما ذا تحملون الى الثرى * ثبيرا ثوى من رأس علياء شاهق\r\nايا صادق بن الصادقين الية * بآبائك الاطهار حلفه صادق\r\nلحقا بكم ذو العرش اقسم في الورى * فقال تعالى اللَّه رب المشارق\r\nنجوم هى اثنا عشرة كن سبقا * الى اللَّه في علم من اللَّه سابق \r\n\r\nباب يازدهم اصحاب و اهل زمان امام عليه السّلام\r\nاحتجاج - ص 193 - سعيد بن الخصيب گفت : من و ابن ابى ليلى وارد مدينه شديم در مسجد پيغمبر صلّى اللَّه عليه و آله و سلم بوديم كه جعفر بن محمّد عليه السّلام وارد شد ما باحترام ايشان حركت كرديم از حال من و خانواده‌ام پرسيد بعد فرمود : اين كيست با تو ؟\r\nگفتم : اين ابى ليلى قاضى مسلمانان . فرمود : بسيار خوب رو به او نموده فرمود :\r\nمال اين را ميگيرى و به آن ديگرى ميدهى بين زن و شوهر جدائى مىافكنى و از كسى هم باك ندارى ؟ ! گفت : بلى .\r\nفرمود : از روى چه چيز قضاوت ميكنى . گفت : بوسيلهء آنچه از پيامبر اكرم صلّى اللَّه عليه و آله و سلم و ابا بكر و عمر به من رسيده . فرمود : اين حديث را از پيغمبر شنيده‌اى كه فرموده است بهترين داوران شما علي است . گفت بلى . فرمود با شنيدن اين حديث چگونه قضاوت ميكنى از روى قضاوت ديگرى غير علي عليه السّلام .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nرنگ صورت ابن ابى ليلي زرد شد امام عليه السّلام به من فرمود : براى خود همسفر ديگرى انتخاب كن كه ديگر به خدا سوگند يك كلمه با تو صحبت نخواهم كرد .\r\nاحتجاج - كلينى از اسحاق بن يعقوب نقل مىكند كه توقيعى از ناحيه مقدسه امام زمان بيرون شد بوسيلهء محمّد بن عثمان عمرى به اين مضمون :\r\nاما راجع به ابو الخطاب محمّد بن زينبة اجدع او مردى ملعون است و پيروان او نيز همه ملعون هستند مبادا با هم عقيده‌هاى او بنشينى من از آنها بيزارم و پدرانم نيز از آنها بيزار بوده‌اند .\r\nمعانى الاخبار - ص 340 - يكى از اصحاب از جعفر صادق نقل كرد كه شخصى به او گفت : ابو الخطاب ميگويد : شما به او فرموده‌اى : وقتى به حق رسيدى هر كار ميخواهى بكن فرمود : خدا لعنت كند ابو الخطاب را به خدا قسم من به او چنين نگفته‌ام .\r\nدر كتاب زيد نرسى مينويسد : وقتى ابو الخطاب در كوفه پيدا شد و در مورد حضرت صادق ادعاى خود را نمود من با عبيدة بن زراره خدمت حضرت صادق رسيدم عرضكردم : آقا ابو الخطاب و پيروانش در باره شما ادعاى بزرگى ميكنند او بجاى اللهم لبيك ميگويد لبيك جعفر لبيك معراج « 1 »  پيروان او عقيده دارند همانطور كه پيامبر اكرم بمعراج رفت او هم معراج رفته ولى معراج بسوى شما وقتى از معراج به زمين فرود آمده ادعاى خدائى براى شما كرده و لبيك جعفر ميگويد .\r\nچشمان امام عليه السّلام پر از اشگ شد و دانه دانه از گوشهء چشم آن جناب ريخت دست بلند نموده گفت : خدايا من بيزارم از آنچه ابو الخطاب در باره‌ام ادعا مىكند خدايا پوست و موى تنم اظهار بندگى ترا ميكنند من بنده‌ى تو و فرزند بنده‌ى تو هستم ذليل و خوارم در نزد تو . ساعتى سر به زمين انداخت گوئى مناجات ميكرد . بعد سر بلند نموده فرمود : آرى ! آرى ! بندهء خاضع و خاشع و ذليل براى خداى\r\n\r\n","description":"","footnote":" ( 1 ) ادعاى خدائى در مورد حضرت صادق ميكرده . ","page_name":" 283 ","page_number":283},
  {"content":"\r\n\r\nخود كوچك و خوار و خائف ترسان از خدا .\r\nبه خدا قسم مرا پروردگاريست كه او را ميپرستم و برايش شريكى قائل نيستم خدا ابو الخطاب را خوار و زار كند و چنان او را در وحشت اندازد روز قيامت كه هرگز آسودگى را نبيند . لبيك پيمبران چنين نبود خود من نيز و نه پيمبران چنين لبيك گفته‌اند من اين طور لبيك ميگويم :\r\nاللهم لبيك لبيك لا شريك لك\r\n. ما از خدمت آن جناب مرخص شديم به من فرمود : زيد اين سخنان را به تو گفتم تا در قبر آسوده باشم اين مطالب را از دشمنان مخفى بدار « 1 »  در اختصاص مينويسد : موسى بن طلحه نقل كرد از مردى كوفى كه گفت :\r\nدر منى بودم عمران بن عبد اللَّه قمى آمد چند خيمه آورد از خيمه‌هاى مردانه و زنانه كه در آنها پرده داشت . آن خيمه را در محل مخصوص خيمه‌هاى حضرت صادق به زمين كوبيد . چيزى نگذشت كه حضرت صادق با خانواده خود آمد فرمود :\r\nاينها از كجاست . گفتم : فدايت شوم اين خيمه را عمران بن عبد اللَّه قمى براى شما زده امام عليه السّلام در آن خيمه فرود آمد بغلام خود فرمود : عمران بن عبد اللَّه را بياور .\r\nعمران آمد . گفت : آقا فدايت شوم اين همان خيمه‌هائى است كه دستور دادى درست كنم . فرمود : چقدر شد ؟ عرضكرد آقا كرباسهاى آن را خودم بافته‌ام و با دست خود اينها را ترتيب داده‌ام دوست دارم از من بعنوان هديه بپذيرى آن پولى كه به من داده بوديد رد كردم .\r\nامام عليه السّلام دست او را گرفت آنگاه فرمود : از خدا در خواست ميكنم كه درود بر محمّد و آلش بفرستد و ترا روز قيامت در سايبانى قرار دهد كه جز سايه لطف خدا سايبانى نيست .\r\n\r\n","description":"","footnote":" ( 1 ) روايت معانى الاخبار و زيد نرسى به ترتيب در ص 338 و ص 378 بود كه بمناسبت اينجا ترجمه كرديم . ","page_name":" 284 ","page_number":284},
  {"content":"\r\n\r\nاختصاص - حماد ناب گفت : خدمت حضرت صادق بودم در منى با عده‌اى در اين موقع عمران بن عبد اللَّه قمى وارد شد از او حال پرسيد و بسيار مورد لطف قرار داد و با صورت باز و شادمان با او صحبت كرد وقتى رفت من به حضرت صادق عرض كردم : اين كيست كه اين قدر به او لطف نمودى ؟ فرمود : اين از خانواده‌ايست نجيب كه هر يك از ستمگران روزگار قصد سوئى نسبت به آنها نمودند خدا آنها را نابود كرد .\r\nقرب الاسناد : صفوان جمال گفت : به حضرت صادق عرض كردم گواهى مىدهم بيكتائى خدا كه شريكى ندارد و گواهى مىدهم برسالت محمّد مصطفى كه حجت خدا است روى زمين بر مردم بعد از او امير المؤمنين عليه السّلام حجت خداست فرمود : خدا ترا رحمت كند .\r\nعرض كردم : بعد امام حسن پس از ايشان امام حسين بعد از آن جناب على بن الحسين و پس از ايشان محمّد بن على و اكنون شما حجت خدا بر مردم هستيد امام عليه السّلام پس از نام هر يك از امامها كه ميبردم ميفرمود : خدا ترا رحمت كند .\r\nعلل الشرائع - ص 528 وليد بن صبيح گفت : مردى آمد خدمت حضرت صادق ادعا كرد من از معلى بن خنيس طلبكارم گفت حق مرا از بين برده امام فرمود :\r\nحق ترا كسى از بين برد كه او را كشت . سپس بوليد فرمود : حركت كن حق او را بده من مايلم پيكر معلى را خنك گردانم گرچه پيكر او خنك و آسوده هست .\r\nمعانى الاخبار - ص 340 - ذريح محاربى گفت : به حضرت صادق عليه السّلام عرض كردم خداوند در قرآن دستورى داده مايلم معنى آن را بفهمم . فرمود : چه دستور .\r\nعرض كرد اين آيه :  ثُم لْيَقْضُوا تَفَثَهُم وَ لْيُوفُوا نُذُورَهُم  « 1 »  فرمود :  لْيَقْضُوا تَفَثَهُم  بمعنى ديدار امام است و  لْيُوفُوا نُذُورَهُم  انجام دادن همين مناسك و دستورات حج است .\r\n\r\n","description":"","footnote":" ( 1 ) سوره حج آيه 29 مناسك حج پس از سرتراشيدن و تقصير بجاى آرند تا از احرام درآيند و بر نذر و عهدى كه در حج نموده‌اند وفا كنند . ","page_name":" 285 ","page_number":285},
  {"content":"\r\n\r\nعبد اللَّه بن سنان گفت : خدمت امام صادق عليه السّلام رسيدم عرض كردم : آقا فدايت شوم معنى اين آيه چيست :  ثُم لْيَقْضُوا تَفَثَهُم وَ لْيُوفُوا نُذُورَهُم  فرمود :\r\nمنظور گرفتن موهاى شارب و چيدن ناخن و كارهاى شبيه به اينها است . عرضكردم :\r\nفدايت شوم ذريح محاربى مرا حديث نمود كه شما فرموده‌ايد :  لْيَقْضُوا تَفَثَهُم  ديدار امام است .  وَ لْيُوفُوا نُذُورَهُم  اين مناسك .\r\nفرمود ذريح راست گفته تو نيز راست ميگوئى قرآن داراى ظاهر و باطنى است كيست كه مانند ذريح قدرت تحمل ( تفسير و باطن قرآن ) را داشته باشد .\r\nكمال الدين : محمّد همدانى گفت : به حضرت رضا عليه السّلام عرض كردم آقا آيا زرارة عارف بمقام پدرت موسى بن جعفر بود ؟ فرمود بلى . عرضكردم پس چرا پسر خود را فرستاد تا جستجو كند امام بعد از حضرت صادق كيست ؟ فرمود : زراره عارف بمقام پدرم بود و ميدانست كه پدرش حضرت صادق او را امام قرار داده پسر خود را فرستاد تا از پدرم موسى بن جعفر جويا شود كه آشكارا مردم را دعوت بامامت ايشان بنمايد . تقيه بر طرف شد يا نه . چون پسرش دير كرد مردم سخت گرفتند كه بگويد امام كيست نخواست قبل از اينكه دستور پدرم به او برسد اقدام بكارى بكند به همين جهت قرآن را برداشت و گفت : امام من كسى است كه اين قرآن او را تعيين كند از ميان فرزندان حضرت صادق عليه السّلام « 1 »  صدوق رحمة اللَّه عليه ميگويد : اين خبر دليل نيست كه زراره امام خود را نمىشناخته با اينكه راوى اين خبر احمد بن هلال است كه علماى شيعه او را در صداقت و درستى قبول ندارند .\r\n\r\n","description":"","footnote":" ( 1 ) ابن ابى عمير ميگويد : زراره پسر خود را بمدينه فرستاد تا جوياى حال امام شود قبل از اينكه پسرش برگردد از دنيا رفت . محمد بن حكم گفت : به امام جريان زراره را عرض كردم حضرت ابو الحسن فرمود : اميد است از اشخاصى باشد كه مشمول اين آيه هستند وَ مَن يَخْرُج مِن بَيْتِه مُهاجِراً إِلَى اللَّه وَ رَسُولِه ثُم يُدْرِكْه الْمَوْت فَقَدْ وَقَع أَجْرُه عَلَى اللَّه . ","page_name":" 286 ","page_number":286},
  {"content":"\r\n\r\nاحمد بن وليد گفت : از سعد بن عبد اللَّه شنيدم ميگفت : نشنيده بوديم كه يك شيعه برگردد و ناصبى و دشمن آل رسول شود جز احمد بن هلال . علماى حديث ميگفتند هر روايتى را كه احمد بن هلال تنها نقل كند مورد عمل قرار نمىگيرد .\r\nكمال الدين - ص 165 - از درست نقل مىكند كه در خدمت موسى بن جعفر عليه السّلام سخن از زراره شد فرمود : من از خدا در خواست ميكنم او را به من ببخشد و خواهد بخشيد چه ميگوئى زرارة بن اعين كسى است كه در راه خدا با دشمن ما دشمن و با دوست ما دوست بود .\r\nاختصاص - محمّد بن اسماعيل بن عبد الرحمن جعفى گفت : من و عمويم حصين ابن عبد الرحمن خدمت حضرت صادق عليه السّلام رسيديم امام عمويم را خيلى گرامى داشت پرسيد اين كيست بهمراه تو . گفت : پسر برادر من است پسر اسماعيل .\r\nفرمود : خدا رحمت كند اسماعيل را و از گناه او بگذرد حالش چطور بود گفت : بسيار خوب تا وقتى خداوند نعمت ارادت بشما خاندان را از ما نگيرد .\r\nفقال ( يا حصين لا تستصغروا مودتنا فإنها من الباقيات الصالحات )\r\nحصين مباد دوستى ما را سبك بشمارى دوستى ما از باقيات الصالحات است . عرضكرد : آقا من كوچك نمىشمارم خدا را بر اين نعمت سپاسگزارم .\r\nكمال الدين - ج 1 ص 166 - فضل بن عبد الملك از حضرت صادق عليه السّلام نقل كرد كه فرمود : چهار نفرند كه مرده و زنده‌ى آنها را از همه مردم بيشتر دوست ميدارم . بريد عجلى و زرارة بن اعين و محمّد بن مسلم و احول . از همهء مردم اين چهار نفر را بيشتر دوست ميدارم .\r\nغيبت شيخ طوسى - ص 223 - هشام بن احمر گفت : خدمت حضرت صادق عليه السّلام رسيدم تا از موقعيت و مقام مفضل بن عمر بپرسم امام در باغ خود كار ميكرد هوا خيلى گرم بود عرق از سر و صورتش ميريخت قبل از اينكه چيزى بگويم فرمود : بخداى يكتا و بىهمتا خوب مردى است مفضل بن عمر آرى بخداى يكتا و بىهمتا خوب مردى است مفضل بن عمر جعفى . شمردم اين سخن را سى و چند\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nمرتبه تكرار كرد فرمود خانواده آنها خوبند .\r\nبصائر : خالد بن نجيح گفت : خدمت حضرت صادق عليه السّلام رسيدم گروهى حضور داشتند سر خود را پوشيده گوشه‌اى نشستم با خود گفتم چقدر اين مردم غافل هستند نميدانند پيش كه صحبت ميكنند پيش خداى جهانيان .\r\nتا اين مطلب بر دلم خطور كرد فرياد زد خالد به خدا قسم من بنده‌اى هستم مخلوق ، خدائى دارم كه او را ميپرستم اگر عبادتش نكنم به خدا قسم مرا عذاب خواهد كرد با آتش . گفتم نه به خدا ديگر در بارهء شما چنين چيزى نخواهم گفت همان را كه خود ميفرمائيد معتقد مىشوم .\r\nمحاسن برقى : حضرت صادق عليه السّلام فرمود : هر كس بين دو حرم ( مكه و مدينه ) از دنيا رود خداوند روز قيامت او را آسوده و در امان قرار خواهد داد عبد الرحمن ابن حجاج و ابا عبيده از اين اشخاص هستند .\r\nمحاسن : يحيى بن شاپور خدمت حضرت صادق عليه السّلام رسيد تا از ايشان وداع كند امام عليه السّلام فرمود : به خدا قسم شما بر حق هستيد مخالفين شما بر باطلند به خدا سوگند من شك ندارم كه شما اهل بهشتيد و اميدوارم به زودى چشم شما روشن شود .\r\nغيبت شيخ طوسى - هشام ابن احمر گفت : مقدارى پول بردم خدمت حضرت موسى بن جعفر بمدينه فرمود : بر گردان بده بمفضل بن عمر . پول را برگرداندم بجعفى و دادم بمفضل بن عمر .\r\nموسى بن بكر گفت : خدمت حضرت ابو الحسن بودم هر چه پول بايشان تقديم مىشد از طرف مفضل مىآمد . بسيارى از اوقات برايش چيزى مىآوردند قبول نميكرد ميفرمود : بدهيد بمفضل .\r\nغيبت شيخ طوسى - ص 223 - زراره گفت : خدمت حضرت باقر صحبت از حمران بن اعين شد فرمود : به خدا قسم او هرگز مرتد نخواهد شد لحظه‌اى سر به زير انداخت سپس سربرداشته باز فرمود : آرى به خدا قسم هرگز مرتد نمىشود\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nدر ارشاد مفيد - ص 307 مينويسد : از كسانى كه نقل كرده‌اند تصريح نمودن حضرت صادق را بامامت موسى بن جعفر و جزء بزرگان و اصحاب خاص و مورد اعتماد امام عليه السّلام بودند و از دانشمندان برجسته و نيكوكار محسوب ميشدند ، مفضل بن عمر جعفى و معاذ بن كثير و عبد الرحمن بن حجاج و فيض بن مختار و يعقوب السراج و سليمان بن خالد و صفوان جمال است و ديگران كه نام بردن آنها باعث طولانى شدن كتاب مىشود .\r\nدر سرائر مينويسد : ابو الحسن گفت : همسر ابى عبيده خدمت حضرت صادق آمد پس از درگذشت ابى عبيده گفت : گريه‌ام براى اينست كه ابو عبيده غريب از دنيا رفت فرمود : نه او غريب نيست ابو عبيده از ما خانواده است .\r\nسرائر : هشام بن سالم گفت : از حضرت صادق راجع بيونس بن ظبيان پرسيدم فرمود : خدا او را رحمت كند و خانه‌اى در بهشت برايش ترتيب دهد . به خدا قسم مرد مورد اعتمادى بود در حديث .\r\nتفسير عياشى : ج 1 ص 326 - ابو بصير گفت : حضرت باقر عليه السّلام ميفرمود :\r\nحكم بن عتيبه و كثير النوا و ابو المقدام و سالم تمار گروهى از اين مردم را گمراه كردند آنها از كسانى هستند كه خداوند در اين آيه ميفرمايد :  وَ مِن النَّاس مَن يَقُول آمَنَّا بِاللَّه وَ بِالْيَوْم الْآخِرِ وَ ما هُم بِمُؤْمِنِين  .\r\nو از افراد اين آيه نيز هستند و  أَقْسَمُوا بِاللَّه جَهْدَ أَيْمانِهِم *  يحلقون باللَّه  إِنَّهُم لَمَعَكُم حَبِطَت أَعْمالُهُم فَأَصْبَحُوا خاسِرِين  .\r\nتفسير عياشى : داود بن فرقد گفت : به حضرت صادق عرض كردم در نزديك قبر پيامبر مشغول نماز بود مردى پشت سرم ميگفت : «  أَ تُرِيدُون أَن تَهْدُوا مَن أَضَل اللَّه   وَ اللَّه أَرْكَسَهُم بِما كَسَبُوا  » ميخواهيد هدايت كنيد كسى را كه خدا گمراه نموده خدا آنها را زيرورو كرده است بواسطه اعمالشان .\r\nدر همان موقع اين آيه بخاطرم گذشت با اينكه نميدانستم كيست خواندم :\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n إِن الشَّياطِين لَيُوحُون إِلى أَوْلِيائِهِم لِيُجادِلُوكُم وَ إِن أَطَعْتُمُوهُم إِنَّكُم لَمُشْرِكُون  « 1 »  وقتى نگاه كردم ديدم هارون بن سعيد است . امام صادق عليه السّلام خنديد فرمود :\r\nوقتى جواب درست بيابى سخن كوتاه مىشود به اجازه خدا .\r\nتفسير عياشى : داود بن فرقد گفت : حضرت صادق فرمود : حاجتى پيدا كردم بعد از ظهر رفتم به مسجد هميشه اگر حاجتى داشته باشم چنين ميكنم . در همان بين كه در حرم نماز ميخواندم مردى بالاى سرم ايستاد گفتم : اهل كجا هستى گفت :\r\nكوفه . گفتم از كدام قبيله ؟ جواب داد : اسلم . پرسيدم از كدام گروه هستى ؟ گفت :\r\nاز مدينه . پرسيدم از زيديها كه را مىشناسى ؟ گفت : بهترين و برجسته‌ترين آنها هارون بن سعيد را مىشناسم گفتم : برادر اسلمى او سر سلسله گوساله پرستان است كه خدا در اين آيه ميفرمايد :  إِن الَّذِين اتَّخَذُوا الْعِجْل سَيَنالُهُم غَضَب مِن رَبِّهِم وَ ذِلَّةٌ فِي الْحَياةِ الدُّنْيا  « 2 »  فرمود : زيدى واقعى محمّد بن سالم نيشكر فروش است .\r\nمجالس مفيد : محمّد بن حسن بن زياد عطار از پدر خود نقل كرد گفت وقتى زياد وارد كوفه شد دلم از اين جريان بىقرار شد . رفتم به مكه گذارم بمدينه افتاد خدمت حضرت صادق عليه السّلام رسيدم مريض بود و در رختخواب خوابيده بود خيلى لاغر و ضعيف شده بود . عرض كردم : آقا علاقه دارم عقايد دينى خود را پيش شما بازگو كنم .\r\nبه پهلو خوابيد نگاهى به من نموده فرمود : حسن خيال نميكنم احتياج به بازگو كردن عقايد داشته باشى ؟ حالا بگو . گفتم : « اشهد ان لا إله الا اللَّه و اشهد ان محمّدا رسول اللَّه . امام نيز با من تكرار كرد گفت : اقرار دارم بهر چه محمّد مصطفى صلّى اللَّه عليه و آله و سلم آورده .\r\nامام سكوت كرد گفتم : گواهى مىدهم كه على عليه السّلام امام و پيشوا است بعد از پيامبر اكرم و اطاعت او واجب است ، هر كه در اين خصوص شك كند گمراه است\r\n\r\n","description":"","footnote":" ( 1 ) سوره انعام آيه 121 : شيطانها بدوستان خود وحى مىكنند تا با شما بجدال پردازند اگر از آنها اطاعت كنيد مشرك خواهيد بود .  ( 2 ) اعراف آيه 152 : كسانى كه گوساله پرست شدند به زودى مشمول غضب پروردگار خواهند شد و در دنيا خوار ميگردند . ","page_name":" 290 ","page_number":290},
  {"content":"\r\n\r\nو منكر مقام او كافر است باز امام سكوت كرد . گفتم : گواهى مىدهم كه حسن و حسين عليهما السّلام جانشين على هستند تا رسيدم به خود حضرت صادق . گفتم گواهى مىدهم كه شما همچون حسن و حسين و ساير امامهاى گذشته هستى . فرمود : بس است به منظور خود رسيدى تو منظورى ندارى جز اينكه بر همين عقيده ترا دوست بدارم .\r\nعرضكردم : اگر مرا بر اين عقيده دوست بدارى به منظور خود رسيده‌ام .\r\nفرمود : دوستت ميدارم بر همين عقيده . عرضكردم : آقا دلم ميخواهد در مدينه بمانم .\r\nفرمود : چرا ؟ عرض كردم : اگر زيد و يارانش بر بنى اميه پيروز شوند وضع ما از همهء مردم بدتر است . اگر بنى اميه پيروز شوند باز وضع ما همانطور است .\r\nفرمود : نه . بر گرد به محل خود از هيچ كدام آنها آسيبى نخواهى ديد .\r\nاختصاص : ص 68 - يونس بن يعقوب گفت : در مدينه بودم ميان بازار برخورد كردم به حضرت صادق عليه السّلام به من فرمود : يونس برو به خانه جلو درب خانه مردى منتظر است كه از ما اهل بيت پيغمبر است . رفتم در خانهء حضرت صادق ديدم عيسى ابن عبد اللَّه نشسته است . گفتم : اهل كجا هستى ؟ گفت : قم .\r\nچيزى نگذشت كه حضرت صادق عليه السّلام سوار الاغ بود آمد و با همان الاغ وارد منزل شد بما فرمود : داخل شويد . بعد رو به من نموده فرمود : يونس گمان ميكنم اين حرف مرا كه گفتم عيسى بن عبد اللَّه از ما خانواده است قبول ندارى عرضكردم : آرى . به خدا قسم زيرا عيسى بن عبد اللَّه از اهالى قم است چطور از شما خانواده خواهد بود .\r\nفرمود : يونس ! عيسى بن عبد اللَّه از ما است در زندگى و پس از مرگ .\r\nاختصاص : يونس بن يعقوب گفت : عيسى بن عبد اللَّه قمى خدمت حضرت صادق عليه السّلام رسيد وقتى مرخص شد و رفت امام بخادم خود فرمود : برو او را برگردان عيسى برگشت سفارشهائى به او نمود .\r\nآنگاه فرمود : عيسى خداوند در قرآن ميفرمايد :  وَ أْمُرْ أَهْلَك بِالصَّلاةِ  « 1 » \r\n\r\n","description":"","footnote":" ( 1 ) سورة طه آيه 132 : خانواده خود را امر كن به نماز خواندن . ","page_name":" 291 ","page_number":291},
  {"content":"\r\n\r\nتو از ما خانواده هستى وقتى خورشيد به اين قسمت عصر رسيد شش ركعت نماز بخوان بعد او را وداع نمود پيشانى عيسى را بوسيد او رفت .\r\nمناقب - شقرانى آزادشده‌ى پيامبر صلّى اللَّه عليه و آله و سلم گفت : موقع تقسيم بيت المال شد در زمان منصور كسى نداشتم كه برايم واسطه شود همانطور در خانهء منصور متحير بودم ناگاه چشمم به حضرت صادق عليه السّلام افتاد از جاى حركت كرده گفتم :\r\nفدايت شوم من غلام شما خانواده شقرانى هستم . خيلى به من احترام نمود حاجت خود را عرضكردم پياده شد و داخل گرديد پس از مختصر زمانى بيرون آمد از داخل آستين خود مقدارى پول در آستين من ريخت . فرمود شقرانى ! كار خوب از همهء مردم خوب است ولى از تو بهتر است و كار زشت از همه كس زشت است ولى از تو زشت‌تر است « 1 »  امام عليه السّلام با كنايه او را موعظه كرد چون شرب خمر مينمود .\r\nمناقب - ج 3 ص 400 - دربان امام ، محمّد بن سنان بود . تمام علماى شيعه شش نفر از فقهاى شاگرد حضرت صادق عليه السّلام را قبول دارند : جميل بن دراج ، عبد اللَّه ابن مسكان ، عبد اللَّه بن بكير و حماد بن عيسى . و حماد بن عثمان و ابان بن عثمان .\r\nاصحاب امام صادق از تابعين مانند اسماعيل بن عبد الرحمن كوفى و عبد اللَّه ابن حسن بن حسن بن على است . از جمله اصحاب خاص امام معاوية بن عمار و مولى بنى دهن كه قبيله‌اى از بجيله هستند و زيد شحام و عبد اللَّه بن ابى يعفور و ابى جعفر محمّد ابن نعمان احول و ابو الفضل سدير بن حكيم و عبد السلام بن عبد الرحمن و جابر بن يزيد جعفى و ابو حمزه ثمالى و ثابت بن دينار و مفضل بن قيس بن رمانه و مفضل بن عمر جعفى و نوفل بن حارث بن عبد المطلب و ميسرة بن عبد العزيز و عبد اللَّه بن عجلان و جابر نابينا و ابو داود مشرق و ابراهيم بن مهزم اسدى و بسام صيرفى و سليمان بن مهران ابو محمّد اسدى كه اعمش آزادشده‌ى آنها است و ابو خالد قماط و ثعلبة بن ميمون و ابو بكر حضرمى و حسن بن زياد و عبد الرحمن ابن عبد العزيز انصارى از فرزندان\r\n\r\n","description":"","footnote":" ( 1 ) در روايت ديگرى است بواسطه انتساب تو بما خانواده . ","page_name":" 292 ","page_number":292},
  {"content":"\r\n\r\nابو امامه و سفيان بن عيينة بن ابى عمران هلالى و عبد العزيز بن ابى حازم و سلمة بن دينار مدنى . غلامان امام نيز معتب و مسلم و مصادف بودند .\r\nرجال كشى - ميسر بن عبد العزيز گفت : حضرت صادق عليه السّلام به من فرمود در خواب ديدم مثل اينكه بالاى كوهى هستم مردم بر فراز اين كوه بالا مىآيند همين كه زياد ميشوند كوه آنها را بالا مىبرد و پرت مىكند به زمين مىافتند جز چند نفر با من باقى نماندند تو يكى از آنها بودى و دوستت عبد اللَّه بن عجلان .\r\nرجال كشى - عبد الحميد بن ابى ديلم گفت : خدمت حضرت صادق عليه السّلام بودم نامه‌اى از عبد السلام بن عبد الرحمن بن نعيم و نامه‌اى از فيض بن مختار و سليمان ابن خالد آمد نوشته بودند كه كوفه سرپرستى ندارد اگر اجازه بدهيد كوفه را به تصرف در مىآوريم .\r\nهمين كه نامه را خواند به زمين انداخته فرمود من امام اينها نيستم مگر نميدانند قبل از قيام قائم ما سفيانى خواهد آمد .\r\nرجال كشى ص 158 - عباس بن هلال از حضرت رضا نقل كرد كه فرمود :\r\nسعيدة كنيز حضرت صادق عليه السّلام از زنان دانشمند بود . مطالبى از حضرت صادق عليه السّلام مىآموخت . در نزد آن كنيز وصيت پيغمبر صلّى اللَّه عليه و آله و سلم بود .\r\nحضرت صادق عليه السّلام به او فرمود . از خدا بخواه همانطور كه در دنيا خداوند مرا به تو معرفى نموده آشنا بمقام امام خود هستى در آخرت نيز ترا به ازدواج من در آورد . منزل او نزديك خانه حضرت صادق بود هر وقت در مسجد ديده ميشد براى سلام به پيامبر اكرم رفته بود يا به مكه ميرفت و يا از مكه مىآمد آخرين گفتار او اين بود . خشنوديم از ثواب و آسوده شديم از عقاب .\r\nاختصاص - هشام بن حكم از حضرت صادق نقل كرد كه فرمود خوب شفيعى هستيم من و پدرم براى حمران بن اعين . در روز قيامت دست او را ميگيريم رها نمىكنيم تا با هم وارد بهشت شويم . در روايت ديگر راجع بحمران ميفرمايد او مردى از اهل بهشت است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nرجال كشى - مسمعى گفت : وقتى داود بن على معلى بن خنيس را گرفت زندانى كرد . هنگامى كه تصميم كشتن او را گرفت ، معلى گفت مرا ببر ميان بازار قرض زيادى دارم و ثروتى نيز دارم تا مردم را گواه بگيرم . او را ميان بازار بردند . همين كه مردم جمع شدند گفت :\r\nمردم من معلى بن خنيس هستم هر كه ميشناسد كه ميشناسد من هر چه دارم از ملك و قرض ، كنيز يا غلام يا خانه چه كم يا زياد همه متعلق بجعفر بن محمّد عليه السّلام است در اين موقع رئيس شهربانى داود به او حمله كرده او را كشت .\r\nاين خبر كه به حضرت صادق رسيد با ناراحتى تمام پيش داود بن على رفت با پسرش اسماعيل فرمود : داود غلام مرا كشتى و مالم را تصرف نمودى ؟ گفت : من او را نكشته‌ام و اموال شما را هم تصرف نكرده‌ام فرمود به خدا نفرين ميكنم بر كسى كه غلامم را كشته .\r\nداود گفت : او را رئيس شهربانى من كشته است . فرمود با اجازه تو يا بدون اجازه ؟ گفت : بدون اجازهء من . فرمود : به فرزند خود اسماعيل برو سزاى اين مرد را بده اسماعيل با شمشير خارج شده او را كشت « 1 »  .\r\nحماد گفت : مسمعى از معتب نقل كرد كه تمام آن شب را امام به سجده و قيام پرداخت در آخر شب شنيدم در سجده ميگويد :\r\n« اللهم انى أسألك بقوتك القويه و محالك الشديدة و بعزتك التى خلقك لها ذليل ان تصلّى على محمّد و آل محمّد و ان تأخذه الساعة الساعه »\r\n. به خدا هنوز سر از سجده برنداشته بود كه صداى ناله و شيون از خانه داود بلند شد . امام فرمود : من از خدا تقاضا كردم فرشته‌اى را فرستاد با حربه آهنى\r\n\r\n","description":"","footnote":" ( 1 ) در روايت ديگر امام ميفرمايد گناه بزرگى كردى كه مردى از اهل بهشت را كشتى او ميگويد : تو هم گناه بزرگى كردى كه دخترت را بفلان اموى ازدواج دادى فرمود :\r\nپيغمبر دخترش را بعثمان داد . در اين روايت رئيس شهربانى سيرافى را نام مىبرد وقتى ميخواهند او را بكشد فرياد مىزند مرا مأمور ميكنند بكشم حالا اجازه ميدهند قصاص شوم . ","page_name":" 294 ","page_number":294},
  {"content":"\r\n\r\nشكمش را پاره كرد .\r\nرجال كشى ص - 249 مينويسد : ميمون بن عبد اللَّه گفت : گروهى خدمت حضرت صادق عليه السّلام آمدند براى شنيدن حديث . اهل مدينه نبودند از شهرهاى ديگرى آمده بودند . من نيز حضور داشتم فرمود : هيچ كدام از اينها را نمىشناسى ؟ گفتم نه فرمود : چطور اينها وارد خانه من شدند .\r\nگفتم اينها گروهى هستند كه حديث جمع آورى ميكنند اهميتى نميدهند گوينده‌ى حديث هر كه باشد . بيكى از آنها فرمود آيا از ديگرى غير از من نيز حديثى شنيده‌اى ؟ گفت : بلى فرمود : مقدارى از آنچه شنيده‌اى برايم نقل كن .\r\nگفت : آمده‌ام از شما بشنوم نيامده‌ام برايت حديث نقل كنم به ديگرى فرمود : چه مانعى دارد كه بعضى از حديثهاى خود را نقل كند . فرمود : نقل ميكنى از حديثهاى خود من شرط ميكنم نام كسى كه برايت حديث گفته هرگز نبرم . گفت نه .\r\nفرمود : از علومى كه استفاده كرده‌اى براى ما نقل كن تا ببينم چه دارى و مقامت براى ما معلوم شود .\r\nگفت : سفيان ثورى مرا از جعفر بن محمّد حديث كرد كه آن جناب فرموده :\r\nنبيذ « 1 »  همه نوعش حلال است مگر شراب . ديگر چيزى نگفت . حضرت صادق فرمود نقل كن .\r\nگفت : سفيان از شخصى نقل كرد كه آن شخص از حضرت باقر نقل نمود كه فرمود : هر كه روى كفش مسح نكند بدعت در دين گذاشته و هر كه شراب نياشامد همين طور است هر كس مار آبى و غذاى يهود و نصارى و گوشت كشته شده بدست آنها را نخورد گمراه است . زيرا نبيذ را عمر نوشيده مقدارى آب داخل آن كرده تا رقيق شود ، مسح روى كفش را نيز سه مرتبه عمر در سفر كرده يك شبانه‌روز هم در غير مسافرت ذبيحه يهود و نصارا را على عليه السّلام خورده و فرموده است بخوريد خداوند ميفرمايد  الْيَوْم أُحِل لَكُم الطَّيِّبات وَ طَعام الَّذِين أُوتُوا الْكِتاب حِل لَكُم وَ \r\n\r\n","description":"","footnote":" ( 1 ) نبيذ مسكرى است كه از جويا گندم يا انگور و يا كشمش ميگيرند . ","page_name":" 295 ","page_number":295},
  {"content":"\r\n\r\n طَعامُكُم حِل لَهُم  « 1 »  بعد از اين حديث سكوت كرد .\r\nامام صادق عليه السّلام فرمود باز هم بگو . گفت آنچه شنيده بودم نقل كردم .\r\nفرمود : همه را نقل كردى ؟ گفت : نه فرمود : پس بگو گفت : عمرو بن عبيد از حسن نقل كرد كه او گفت : بعضى از چيزها را مردم قبول دارند با اينكه در قرآن از آن‌ها خبرى نيست از آن جمله عذاب قبر ميزان . حوض . شفاعت . نيت كه شخص نيت كار خوب يابد را مىكند ولى انجام نميدهد ميگويند به او پاداش ميدهند با اينكه ثواب براى عمل است چه خوب باشد و چه بد . راوى ميگويد : من از حديث او خنده‌ام گرفت . حضرت صادق با چشم اشاره كرد كه بگذار بشنويم .\r\nآن مردك سر را بلند كرده گفت چرا ميخندى از حق خنده‌ات گرفت يا از باطل . گفتم خنده‌ام براى اين بود كه چگونه اين حديثها را حفظ كرده‌اى ؟ سكوت كرد .\r\nامام فرمود : بگو . گفت : سفيان ثورى از محمّد بن منكدر نقل كرد كه او گفت :\r\nعلى را ديدم روى منبر در كوفه ميگفت اگر ببينم يك نفر مرا بر ابا بكر و عمر ترجيح ميدهد و مرا از آنها بالاتر ميداند او را به اندازه شخص تهمت زن و مفترى تازيانه ميزنم .\r\nفرمود باز هم بگو . گفت : سفيان از جعفر نقل كرد كه فرموده حب ابا بكر و عمر ايمان است و دشمنى با آنها كفر .\r\nفرمود : باز هم بگو . گفت : يونس بن عبيد نقل كرد از حسن كه على عليه السّلام وقتى در بيعت با ابا بكر تاخير نمود ابا بكر به او گفت چرا در بيعت با من تأخير كردى به خدا تصميم داشتم گردنت را بزنم . على عليه السّلام گفت : خليفه پيغمبر هر چه بخواهد انجام دهد قابل گفتگو نيست . فرمود : باز هم بگو .\r\nگفت : سفيان ثورى از حسن نقل كرد كه ابا بكر بخالد بن وليد دستور داد\r\n\r\n","description":"","footnote":" ( 1 ) مائده آيه 5 : امروز چيزهاى پاكيزه براى شما حلال شده و غذاى اهل كتاب براى شما حلال و غذاى شما نيز براى آنها حلال است . ","page_name":" 296 ","page_number":296},
  {"content":"\r\n\r\nبعد از سلام دادن نماز صبح گردن على را بزند . ابا بكر در دل سلام نماز را داد بعد گفت : خالد آنچه به تو دستور دادم انجام نده . امام صادق فرمود : باز هم بگو .\r\nگفت : نعيم بن عبيد اللَّه از جعفر بن محمّد نقل كرد كه او گفت : على بن ابى طالب دلش ميخواست در نخلستانهاى ينبع مىبود . زير سايه آن درختها از خرماهاى آن مىخورد اما در جنگ جمل و جنگ نهروان شركت نمىكرد . فرمود باز هم بگو .\r\nگفت : عباد نقل كرد از جعفر بن محمّد كه او گفت : وقتى على عليه السّلام متوجه خونريزى زياد در جنگ جمل شد به پسر خود حسن گفت : پسر جان هلاك شدم .\r\nپسرش حسن گفت : بابا جان من نگفتم جنگ نكن . على عليه السّلام گفت : نميدانستم كار باينجا ميرسد . حضرت صادق فرمود : باز هم بگو :\r\nگفت : سفيان ثورى از جعفر بن محمّد نقل كرد كه على عليه السّلام پس از اينكه در جنگ صفين گروهى را كشت براى آنها گريه كرد آنگاه گفت خدا بين من و آنها در بهشت جمع نمايد .\r\nراوى گفت خيلى ناراحت شدم از ناراحتى عرق بر بدنم نشست نزديك بود دلم بتركد تصميم گرفتم حركت كنم و او را زير لگد بگيرم يادم از چشمك حضرت صادق آمد خوددارى كردم . حضرت صادق به او فرمود : از كدام شهرستانى ؟ گفت :\r\nاهل بصره هستم . فرمود : اين كسى كه حديث از او نقل ميكنى و اسمش را مىبرى بنام جعفر بن محمّد او را ميشناسى ؟ گفت : نه . فرمود : از زبان خودش چيزى شنيده‌اى ؟\r\nگفت : نه فرمود : اين حديثهائى كه نقل كردى همه به نظر تو درست است ؟ گفت :\r\nبلى . پرسيد چه وقت اينها را شنيده‌اى ؟ جوابداد يادم نيست ولى اينها حديث‌هاى مشهور در شهر و ديار ما است كه مردم شكى در آنها ندارند .\r\nحضرت صادق فرمود : اگر آن مردى كه از او حديث نقل ميكنى خودش را ببينى به تو بگويد اين حديثها كه از من نقل كرده‌اند دروغ است من از آن حديثها خبر ندارم و به كسى چنين نگفته‌ام آيا او را تصديق ميكنى ؟ گفت : نه فرمود : چرا ؟\r\nگفت : زيرا اشخاصى اين حديثها را از قول او نقل كرده‌اند كه اگر شهادت بدهند\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nبه آزادى مردى از بردگى و بندگى قبول مىشود . فرمود : بنويس بسم اللَّه الرحمن الرحيم حديث كرد مرا پدرم از جدّم .\r\nپرسيد اسم شما چيست ؟ فرمود : باسم من چكار دارى . پيغمبر اكرم فرمود خداوند ارواح را دو هزار سال قبل از بدنها آفريد هر كدام از آنجا با هم علاقه و انسى داشتند در اين دنيا نيز با هم الفت و دوستى پيدا كردند هر كدام در آنجا نفرت داشتند اينجا نيز با هم اختلاف پيدا كردند . هر كس بر ما خانواده دروغ ببندد روز قيامت كور و يهودى محشور مىشود و اگر دجال را بيابد به او ايمان مىآورد اگر او را درك نكند در قبر به او ايمان مىآورد .\r\nدر اين موقع رو بغلام خود نموده فرمود : برايم آب آماده كن . با چشم نيز به من اشاره كرد كه همين جا باش . آنها از جا حركت كرده رفتند همين حديث را كه شنيدند نوشتند .\r\nامام عليه السّلام با ناراحتى تمام كه از چهره‌اش آشكار بود خارج شد فرمود :\r\nشنيدى چه حديثها نقل ميكنند . عرض كردم : آقا اينها كى هستند حديث آنها چيست قابل اهميت نيستند . فرمود : از همه مهمتر اين است كه از قول من مى - گويند و حكايت از من ميكنند چيزى را كه نگفته‌ام و احدى از من نشنيده تازه ميگويند اگر خودم اين حديثها را قبول نكنم آنها از خود منهم نمىپذيرند خدا آنها را مهلت ندهد و دست و پايشان را باز نگذارد .\r\nآنگاه فرمود : وقتى على عليه السّلام خواست از بصره خارج شود نگاهى به اطراف بصره نموده فرمود : خدا لعنت كند ترا اى گندترين سرزمين كه از همه جا زودتر خراب مىشوى و از همه جا بيشتر عذاب مىكشى درد بيدوائى در تو است .\r\nعرضكردند آقا آن درد چيست ؟ فرمود : سخن قدرى كه دروغ بر خدا مىبندد و باعث دشمنى با ما خانواده و خشم خدا و پيامبر است و دروغ بر اهل بيت پيامبر و حلال شمردن تهمت زدن بر ما خانواده .\r\nرجال كشى - ص 148 - عباس بن هلال گفت : حضرت رضا فرمود : سفيان\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nابن عيينه به حضرت صادق عليه السّلام بر خورد عرضكرد آقا تا كى بايد تقيه كرد من به اين سن رسيده‌ام . فرمود : به آن خدائى كه محمّد را بحقيقت بر انگيخت اگر شخصى تمام عمرش را بين ركن و مقام به نماز بسر برد بعد خدا را ملاقات كند بدون ولايت ما خانواده چنان ملاقات مىكند مانند مردن جاهليت .\r\nبشارت المصطفى - ص 59 - شريك گفت : من كنار بستر سليمان اعمش بودم در آن بيمارى كه از دنيا رفت . ابن ابى ليلى و ابن شبرمه و ابو حنيفه وارد شدند ابو حنيفه بسليمان اعمش گفت : سليمان از خدا بترس آخرين روزهاى زندگى و اولين روزهاى آخرت را طى ميكنى تو حديثهائى از على بن ابى طالب نقل كرده‌اى كه اگر خوددارى ميكردى بهتر بود .\r\nسليمان گفت : به مثل من چنين حرفى را ميزنى مرا بنشانيد تكيه كنم . رو كرد به ابو حنيفه گفت : ابو المتوكل ناجى از ابي سعيد خدرى برايم نقل كرد كه پيغمبر اكرم فرمود : روز قيامت كه مىشود خداوند به من و على بن ابى طالب ميفرمايد :\r\nهر كس شما را دوست ميدارد داخل بهشت كنيد همين تفسير اين آيهء شريفه است و  أَلْقِيا فِي جَهَنَّم كُل كَفَّارٍ عَنِيدٍ  . ابو حنيفه گفت حركت كنيد برويم كه حديثى بزرگتر از اين را نگويد .\r\nفضل گفت : از امام حسن عليه السّلام پرسيدم منظور از كفار در اين آيه كيانند فرمود : كسى كه كافر بجدم رسول خدا صلّى اللَّه عليه و آله و سلم باشد . عرضكردم عنيد كيست ؟ فرمود :\r\nمنكر حق على بن ابى طالب عليه السّلام .\r\nتنبيه الخواطر - ص 12 - مينويسد : طاوس يمانى خدمت حضرت صادق رسيد امام به او فرمود : تو طاوس هستى ؟ عرضكرد : بلى . فرمود : طاوس پرنده بد پا قدمى است كه وارد هر خانواده‌اى شد اعلان كوچ به آنها ميدهد .\r\nآنگاه فرمود : ترا به خدا سوگند كسى از خدا بهتر عذر و پوزش را ميپذيرد ؟\r\nگفت : نه . فرمود : ترا به خدا قسم كسى راستگوتر هست از آن شخصى كه ميگويد قدرت انجام دادن اين كار را ندارم واقعا هم قدرت نداشته باشد ؟ باز گفت : نه .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nفرمود : پس چه شده خدائى كه از همه زودتر عذر و پوزش ميپذيرد اينسخن بنده خود را كه ميگويد قدرت ندارم نمىپذيرد ( باز او را عذاب مىكند امام در اين جمله رد ميكنند مذهب جبريها را كه ميگويند بنده با قدرت خود كارى نمى - كند خدا او را مجبور مينمايد ) طاوس دامن خود را تكانى داده از جاى حركت نمود گفت : من با واقعيت و حقيقت دشمنى كه ندارم .\r\nكافى - ج 8 ص 107 - يونس گفت : حضرت صادق عليه السّلام بعباد بن كثير بصرى صوفى گفت : واى بر تو عباد مغرورشده‌اى باينكه جلو شكم و خواهش نفس خود را گرفته‌اى خداوند در قرآن ميفرمايد :   يا أَيُّهَا الَّذِين آمَنُوا اتَّقُوا اللَّه وَ قُولُوا قَوْلًا سَدِيداً يُصْلِح لَكُم أَعْمالَكُم   بدان خداوند از تو عملى را قبول نميكند مگر اينكه سخن از روى واقعيت و عدالت بگوئى .\r\nكافى - زرعه گفت : مردى در مدينه بود كه كنيز زيبا و كم نظيرى داشت عشق اين كنيز بدل شخصى قرار گرفت شكايت اين عشق و محبت را به حضرت صادق عليه السّلام عرضكرد . فرمود : خود را در سر راه او قرار ده هر وقت او را ديدى بگو « اسأل اللَّه من فضله » از فضل خدا در خواست ميكنم . اين كار را كرد .\r\nچيزى نگذشت كه براى صاحب كنيز سفرى پيش آمد به همان مرد مراجعه نموده گفت : تو همسايهء من هستى و از همه‌ى مردم بيشتر مورد اعتماد منى برايم سفرى پيش آمده من مايلم كنيز خود فلانى را پيش تو امانت بگذارم .\r\nآن مرد گفت : من زن ندارم و در خانه‌ام زنى وجود ندارد چطور ممكن است كنيز تو پيش من باشد . گفت : اشكالى ندارد من او را به تو ميفروشم در ضمن تعهد ميكنى كه او را نگهدارى وقتى بر گشتم باز بخودم ميفروشى اگر با او همبستر هم شدى برايت حلال خواهد بود .\r\nقبول كرد با بهاى گرانى كنيز را خريد . آن مرد به سفر رفت مدتى در مسافرت بود تا بالاخره كارش تمام شد . در اين بين نماينده‌اى از طرف يكى از خلفاى\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبنى اميه آمد كه براى خليفه كنيز ميخريد او را راهنمائى كردند براى خريدن كنيز فلانى .\r\nدر جواب نماينده خليفه گفت : صاحب كنيز به سفر رفته به زور كنيز را از او خريد از مبلغى كه خريده بود بيشتر داد همين كه كنيز را از مدينه خارج كرد ، صاحب سابقش آمد اول چيزى كه پرسيد راجع بكنيز بود كه حالش چطور است . جريان را براى او نقل كرد و تمام پولى كه نماينده خليفه داده بود در اختيار آن مرد گذاشت گفت : اين پولى است كه من گرفته‌ام .\r\nصاحب كنيز گفت من همان قدر كه قيمت كرده‌ام براى تو مىگيرم زيادى مال تو است برادر حلالت باد خداوند بواسطهء نيت خوب او هم كنيز را نصيبش كرد و هم سودى برد .\r\nكافى - ج 6 ص 271 - فضيل بن يسار گفت : عباد بصرى خدمت حضرت صادق بود آن جناب غذا مىخورد امام دست خود را روى زمين گذاشت عباد عرضكرد :\r\nآقا مگر نميدانى پيغمبر اكرم صلّى اللَّه عليه و آله و سلم از اين كار نهى نموده . امام دست خود را برداشت شروع به غذا خوردن نمود باز دو مرتبه به زمين گذاشت عباد همان سخن اول را گفت امام دست را برداشت باز غذا خورد دو مرتبه گذاشت براى مرتبه سوم عباد اعتراض كرد . امام صادق عليه السّلام فرمود : نه به خدا پيغمبر اكرم هرگز از اين كار نهى نكرده .\r\nكافى - سفيان ثورى در مسجد الحرام به حضرت صادق عليه السّلام رسيد ديد آن جناب لباسهاى گرانبهائى پوشيده گفت : به خدا قسم ميروم و او را سرزنش مىكنم . نزديك امام شده گفت : يا ابن رسول اللَّه به خدا قسم پيغمبر اكرم و على مرتضى و هيچ كدام از پدران گرامت چنين لباسى را نپوشيده‌اند .\r\nحضرت صادق فرمود : پيغمبر اكرم در زمان فقر و تنگدستى مردم زندگى مىكرد مطابق همان سختى گذران مىنمود ولى بعد نعمت فراوان شد شايسته ترين مردم بنعمتهاى دنيا ابرار و نيكان هستند بعد اين آيه را قرائت نمود :  قُل مَن \r\n\r\n","description":"","footnote":"","page_name":" 301 ","page_number":301},
  {"content":"\r\n\r\n حَرَّم زِينَةَ اللَّه الَّتِي أَخْرَج لِعِبادِه وَ الطَّيِّبات مِن الرِّزْق  « 1 »  ما از همهء مردم شايسته تريم بنعمتهاى خدا . در ضمن آنچه تو در ظاهر لباس من مىبينى براى مردم پوشيده‌ام ( تا نگويند جعفر بن محمّد فقير و محتاج است ) دست سفيان را گرفته كشيد و لباسهاى رو را يكطرف نمود لباس خشنى را كه زير پوشيده بود به او نشان داد .\r\nفرمود : اين لباس را براى خودم پوشيده‌ام كه درشت و خشن است آنچه ديدى براى مردم بود آنگاه دامن سفيان را بالا زد كه در رو لباس درشت و خشنى پوشيده بود ولى در زير لباس نرم ، فرمود اين لباس خشن و درشت را رو پوشيده‌اى تا بمردم بنمايانى كه زاهد و پارسائى و اين لباس نرم را براى آسايش خود پوشيده‌اى كه خوش بگذرانى .\r\nكافى : ص 443 - ج 6 - عبد اللَّه بن سنان گفت . از حضرت صادق شنيدم فرمود من مشغول طواف خانه خدا بودم كه مردى دامن لباسم را گرفته كشيد نگاه كردم عباد بن كثير بصرى بود گفت : جعفر اين لباس را پوشيده‌اى در چنين مكانى با نسبتى كه با على بن ابى طالب دارى .\r\nفرمود : اين لباس كتان معروف بعرقبى است كه به يك دينار خريده‌ام . على عليه السّلام در زمانى بسر ميبرد كه لباس آن جناب معمول بود و اگر همان لباس را من در اين زمان بپوشم مردم مىگويند اين شخص نيز مثل عباد بن كثير بصرى ريا كار است .\r\nكافى : يونس بن عمار گفت : به حضرت صادق عليه السّلام عرضكردم من همسايه‌اى از قبيله قريش از خانواده محرز دارم كه مرا بين مردم مشهور نموده و رفتار و كردار مرا بمردم رسانده ، گفته است اين رافضى پول براى جعفر بن محمّد ميفرستد .\r\nفرمود : وقتى مشغول نماز شب شدى در سجده دوم از دو ركعت اول او را نفرين كن حمد و سپاس خداى را بجاى آور ، آنگاه بگو : خدايا فلانى اسم مرا بين مردم انداخته و كينه مرا بدل گرفته و مرا بخطر انداخته است خدايا به زودى\r\n\r\n","description":"","footnote":" ( 1 ) بگو چه كسى حرام نموده زينتهائى كه خداوند براى بندگان خود بيرون آورده و غذاهاى خوب را ","page_name":" 302 ","page_number":302},
  {"content":"\r\n\r\nاو را هدف تير بلائى قرار بده تا دست از من بر دارد . خدايا مرگ او را نزديك كن و اثر او را از بين ببر خدايا به زودى زود هم اكنون اين لطف را بفرما .\r\nگفت وقتى وارد كوفه شدم شب بود از خانواده‌ام راجع به آن همسايه پرسيدم كه فلانى چه شد ؟ گفتند مريض است هنوز صحبت ما تمام نشده بود كه صداى ناله و فرياد از خانه‌اش بلند شد گفتند : مرد .\r\nكافى : سعيد بن يسار گفت : دو پسر شاپور مردان متدين و پرهيز كار و پارسا بودند يكى از آنها كه خيال ميكنم زكريا بود مريض شد من هنگام مرگ او ببالينش بودم . دست خود را گشوده گفت : دستم سفيد شد يا على .\r\nبعد من خدمت حضرت صادق رسيدم محمّد بن مسلم نيز آنجا حضور داشت خيال كردم اين جريان را محمّد بن مسلم براى امام نقل كرده من از جاى حركت كرده رفتم ولى امام از پى من كسى را فرستاد بر گشتم فرمود : آن مرد موقع مرگ شنيدى چيزى بگويد . گفتم : آقا دست خود را گشوده گفت : دستم سفيد شد يا على . حضرت صادق فرمود : به خدا او را ديده به خدا او را ديده . به خدا او را ديده ! ( منظورش على بن ابى طالب عليه السّلام بود ) كافى : ابن ابى يعفور گفت : خطاب جهنى با ما رفت و آمد داشت خيلى دشمن آل محمّد صلّى اللَّه عليه و آله و سلم بود از اصحاب نجدة حرورى بشمار ميرفت . من به جهت آميزشى كه داشتم و هم براى تقيه بعيادتش رفتم بىهوش بود در حال مرگ . شنيدم ميگفت مرا با تو چكار يا على . اين جريان را به حضرت صادق عليه السّلام عرض كردم فرمود :\r\nبخداى كعبه او را ديده اين سخن را سه مرتبه تكرار كرد .\r\nتفسير فرات بن ابراهيم - ص 29 - سفيان گفت : حضرت صادق به من فرمود سفيان مبادا منحرف شوى مواظب باش كه از جاده دور نشوى از هدايت پيروى كن . عرض كردم پيروى از هدايت چيست ؟ فرمود : كتاب خدا و چنگ زدن بدامن آن مرد .\r\nفرمود : سفيان تو نميدانى آن مرد كيست ؟ گفتم : نه . آقا از كجا ميدانم\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nاو كيست ؟ فرمود : به خدا سوگند تو دنيا را بر آخرت ترجيح داده‌اى و هر كس دنيا را بر آخرت مقدم دارد خداوند روز قيامت او را كور محشور مىكند .\r\nگفتم : يا ابن رسول اللَّه بفرمائيد آن مرد كيست ؟ شايد از او بهره‌مند شوم .\r\nفرمود : سفيان به خدا قسم آن مرد امير المؤمنين على بن ابى طالب است هر كه پيرو او باشد نعمتى دارد كه به هيچ كس چنان نعمتى داده نشده و هر كه سر از او باز زند زيانى آشكار نموده به خدا قسم او جدّ ما على بن ابى طالب است .\r\nسفيان ! اگر مايلى چنگ بدست آويز محكم زنى دست بيانداز بدامن على به خدا قسم او ترا از آتش جهنم نجات ميبخشد . مبادا پيرو هواى نفس شوى كه از جاده منحرف خواهى شد .\r\nرجال كشى : معلى بن خنيس رحمة اللَّه عليه هر وقت روز عيد مىشد با قيافه گرفته و درهم با موئى پريشان و غبار آلود چون مصيبت‌زدگان به بيابان ميرفت وقتى خطيب بر منبر ميرفت معلى دست به آسمان بر ميداشت و ميگفت : بار خدايا اين جايگاه خلفا و بر گزيدگان تو است اين مقام امناى وحى تو است كسانى كه به آنها اختيار بخشيده‌اى كه چنين غصب نموده‌اند و به زور بر اين مقام تكيه كرده‌اند .\r\nخدايا زمام امور بدست تو است كسى نمىتواند تصميم ترا در هم شكند و نقشه ترا بنابودى سپارد هرطور و هر وقت كه تو بخواهى خواسته ، خواستهء تو است دانش تو در اراده و آفرينش يكسان است .\r\nاينك بر گزيدگان و خلفاى تو مغلوب و شكست خورده هستند كه مقام آنها را به زور صاحب شده‌اند . آشكارا مشاهده مىكنند كه دستورات ترا زير پا نهاده‌اند و كتاب آسمانى را كنار گذاشته و واجبات دينى را تغيير داده‌اند و سنت پيامبر را پشت سر انداخته‌اند .\r\nخدايا لعنت كن دشمنان آنها را از پيشينيان و طبقات بعد و آنها كه صبح و شام بدر خانه اين دغل بازان رفت و آمد دارند و كسانى كه مرده‌اند و آنها كه\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمىآيند . خدايا ستمكاران زمان ما و پيروان آنها و همكارانشان را لعنت فرما تو بر هر كار قادر و توانا هستى .\r\nكافي - وليد بن صبيح گفت : شهاب بن عبد ربه به من گفت : سلام مرا به حضرت صادق عليه السّلام برسان بگو در خواب ميترسم . خدمت امام رسيدم و عرضكردم كه شهاب بشما سلام رساند و گفت : در خواب ميترسم .\r\nفرمود : بگو مالش را پاك كند و پيغام امام را رساندم : گفت : اگر به تو پيغامى بدهم ميرسانى ؟ گفتم بلى گفت : بگو حتى بچه‌ها هم ميدانند چه رسد بمردان كه من زكات مالم را مىدهم . من پيغام او را رساندم امام عليه السّلام فرمود : به او بگو زكات ميدهى ولى به جائى كه بايد مصرف نميكنى .\r\nكافي - ج 4 ص 36 - معتب گفت : محمّد بن بشر وشاء خدمت امام صادق عليه السّلام رسيده درخواست كرد كه با شهاب صحبت كنند تا او را براى پرداخت قرضى كه داشت مهلت دهد تا وقتى ايام حج تمام شود . شهاب هزار دينار از او طلب داشت .\r\nامام عليه السّلام از پى شهاب فرستاد آمد به او فرمود : ميدانى محمّد علاقمند بما است گفت : تو از او هزار دينار طلب دارى كه اين پول را در راه شكم‌چرانى و هواپرستى خرج نكرده از ديگران طلب دارد كه از بين رفته يا از بابت ماليات پرداخته من مايلم او را حلال كنى . گفت شايد شما هم اين عقيده را دارى كه از حسنات او در قيامت بر ميدارند و قرضش را پرداخت ميكنند اين طور بين مردم مشهور است .\r\nامام صادق عليه السّلام فرمود خداوند عادلتر و كريم‌تر از آن است كه بنده‌اش شبهاى سرد بمناجات و شب زنده دارى بپردازد و در روزهاى گرم روزه بدارد يا طواف خانه كعبه كند آن وقت اين اعمال او را بگيرد و بدهد به طلبكار ولى خداوند فضل و لطفش زياد است جبران بدهى او را مىكند .\r\nگفت : آقا او را حلال نمودم .\r\nكافي - سدير گفت حضرت باقر داخل مسجد الحرام ميشد من خارج ميشدم امام دست مرا گرفت و رو به قبله ايستاد فرمود : سدير بمردم دستور داده‌اند\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nكه بيايند اطراف اين خانه سنگى طواف نمايند بعد بيايند پيش ما و ولايت و ارادت خود را بما خانواده اعلام نمايند اشاره به همين مطلب است آيه شريفه  وَ إِنِّي لَغَفَّارٌ لِمَن تاب وَ آمَن وَ عَمِل صالِحاً ثُم اهْتَدى  « 1 »  .\r\nبا دست به سينه خود اشاره نمود هدايت يابند بولايت ما خاندان .\r\nفرمود : سدير ميخواهى كسانى كه مانع دين خدا ميشوند نشان دهم نگاه به ابو حنيفه و سفيان ثورى نمود كه در گوشه‌اى از مسجد اجتماع كرده بودند .\r\nفرمود : اينها مانع دين خدايند بدون اطلاعى از جانب خدا و يا كتاب مبين اگر اينها در خانه خود بنشينند مردم در اطراف جستجو ميكنند وقتى كسى را پيدا نكردند كه آنها را از خدا و پيامبر اطلاع دهد مىآيند پيش ما .\r\nما آنها را از خدا و پيامبر خبر ميدهيم .\r\nكافي - مردى از قريش كه اهل مكه بود گفت سفيان ثورى به من گفت مرا ببر پيش جعفر بن محمّد او را بردم خدمت امام صادق عليه السّلام سوار مركب شده بود سفيان عرض كرد يا ابا عبد اللَّه خطبه‌اى پيغمبر در مسجد خيف ايراد نموده برايم نقل كن فرمود بگذار بروم دنبال كارم مىبينى سوار شده‌ام وقتى برگشتم برايت نقل ميكنم . عرض كرد ترا سوگند مىدهم بخويشاوندى كه با پيامبر دارى برايم نقل كن . امام پياده شد . سفيان عرض كرد دستور بدهيد دوات و كاغذى بياورند تا بنويسم . امام عليه السّلام دوات و كاغذ خواست بسفيان فرمود : بنويس .\r\nبسم اللَّه الرحمن الرحيم خطبه پيامبر در مسجد خيف : خداوند يارى كند هر بنده‌اى را كه سخن مرا بشنود و آن را حفظ نمايد و به كسانى كه نشنيده‌اند برساند مردم ! حاضرين بغائبين برسانند : بسا از كسانى كه حامل فقهند ولى فقيه نيستند بسا از فقيهان هستند كه بدانشمندتر از خود احتياج دارند .\r\nسه چيز است كه مسلمان در آن سه چيز خيانت نميكند : اخلاص عمل\r\n\r\n","description":"","footnote":" ( 1 ) سوره طه آيه 82 : من مىآمرزم كسى را كه توبه كند و ايمان آورد و عمل صالح انجام دهد سپس راه راست را از پيش گيرد . ","page_name":" 306 ","page_number":306},
  {"content":"\r\n\r\nبراى خدا - خير خواهى نسبت بائمه مسلمانان و شركت در اجتماع آنها دعوت اسلامى تمام آنها را فرا ميگيرد . مؤمنين برادران يك ديگرند كه از خون يك ديگر دفاع ميكنند آنها به صورت يك نيروى واحد هستند در مقابل مخالفين پست ترين مسلمانان سعى و كوشش در انجام تعهدات برادران دينى خود مىكند .\r\nسفيان خطبه را نوشت و خدمت امام عليه السّلام نشان داد . حضرت صادق سوار شده رفت من و سفيان برگشتيم در بين راه گفت : صبر كن من نگاهى به اين حديث بكنم . گفتم به خدا قسم حضرت صادق به گردن تو تكليفى نسبت به خود واجب نمود كه هرگز قابل فرار نيست . گفت : چطور آن تكليف چيست ؟\r\nگفتم : اينكه فرمود سه چيز را مسلمان خيانت نميكند اولى كه اخلاص عمل براى خداست قابل بحث نيست خودمان ميدانيم اما خيرخواهى نسبت بائمه و پيشوايان مسلمانان . اين پيشوايان كيانند كه واجب است ما خيرخواه آنها باشيم ؟\r\nمعاوية بن ابى سفيان يا يزيد بن معاويه يا مروان حكم از كسانى كه ما شهادت آنها را نمىپذيريم و نماز خواندن پشت سر آنها صحيح نيست ؟ آيا اينهايند .\r\nسخن ديگرش كه شركت در اجتماع آنها ، كدام اجتماع است . آيا منظور اجتماع مرجئه است كه ميگويند هر كه نماز نخواند و روزه نگيرد و غسل جنابت نكند و كعبه را ويران نمايد و با مادر خود ازدواج كند او ايمان جبرئيل و ميكائيل را دارد .\r\nيا منظور قدرىها هستند كه ميگويند آنچه خدا بخواهد نميشود هر چه شيطان بخواهد مىشود ؟ يا منظور حروريها هستند كه از على بن ابى طالب بيزارند و ميگويند او كافر است ؟ يا جهمىها هستند كه ميگويند فقط بايد خدا را شناخت ايمان غير از اين نيست .\r\nبا ناراحتى گفت : پس اينها چه ميگويند ؟ گفتم : ميگويند امامى كه لازم است از او پيروى كنيم و خير خواهش باشيم على بن ابى طالب است و بايد شركت در اجتماع اهل بيت آنها بكنيم . سفيان نوشته را پاره كرده گفت مبادا به كسى اين\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nجريان را بگوئى .\r\nتهذيب - ابو الطيار گفت : به حضرت صادق عليه السّلام عرضكردم سرمايه‌اى داشتم ولى از دستم رفت اكنون سخت در مضيقه هستم . فرمود : دكان دارى در بازار ؟\r\nعرضكردم : بلى دارم ولى ترك كرده‌ام فرمود : وقتى بكوفه برگشتى برو درب دكان را باز كن جاروب كن وقتى خواستى به روى بازار دو ركعت يا چهار ركعت نماز بخوان پس از نماز اين دعا را بخوان\r\n« توجهت بلا حول منى و لا قوة و لكن بحولك يا رب و قوتك و أبرأ من الحول و القوة الا بك فانت حولى و منك قوتى اللهم فارزقنى من فضلك الواسع رزقا كثيرا طيبا و انا خافض في عافيتك فإنه لا يملكها احد غيرك »\r\n. گفت همين كار را كردم مرتب درب دكان ميرفتم بطورى كه از خراج - بگير ميترسيدم مبادا مطالبه اجاره دكانم را نمايد چيزى نداشتم كه به او بدهم روزى فروشنده‌اى جنسى آورده به من گفت : نصف دكان را به من اجاره ميدهى ؟ نصف دكان را به او اجاره دادم به مقدار اجاره همه دكان جنس‌هاى خود را گذاشت ولى چيزى نفروخت .\r\nگفتم : ممكن است يك كار خيرى بكنى يك عدل از جنس خود را به من بفروشى وقتى فروختم پولش را بدهم اضافه آن مال خودم باشد . گفت از كجا بدانم بعد خواهى داد .\r\nگفتم خدا را گواه ميگيرم بر اين كار . يك عدل به من داد قيمت آن را تعيين كرديم سرماى شديدى آمد همان روز جنس را فروختم و پولش را دادم اضافه آن را برداشتم مرتب يك عدل ميگرفتم و ميفروختم اضافه آن را بر ميداشتم و بقيه را به او ميدادم تا صاحب سرمايه و مالهاى سوارى شدم غلام و كنيز خريدم و چند خانه ساختم .\r\nكافى - اسحاق بن عمار گفت : به حضرت صادق عليه السّلام عرضكردم : مردى با من مشورت كرد در مورد حج وضع او خوب نبود من گفتم : به مكه نرو .\r\nفرمود : گمان ميكنم يك سال بيمار شوى همانطور شد يك سال مريض شدم .\r\nكافي - سلام بن سعيد مخزومى گفت : در خدمت حضرت صادق نشسته بودم كه\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nعباد بن كثير عابد اهل بصره و ابن شريح فقيه مكه وارد شدند . ميمون قداح غلام حضرت باقر نيز حضور داشت .\r\nعباد بن كثير گفت : يا ابا عبد اللَّه در چند جامه پيامبر اكرم را كفن نمودند .\r\nفرمود : در سه جامه دو پارچه يمنى از پارچه‌هاى قريه صحارى و يكپارچه هم از بردهاى خط دار كتان معروف بحبره برد كمى كوتاه بود .\r\nعباد بن كثير مثل اينكه از اين توضيح خيلى راضى به نظر نميرسيد . حضرت صادق فرمود : درخت خرمائى كه مريم از آن خورد از بهترين خرماها بنام عجوه بود از آسمان نازل شده بود هر درختى خرمائى كه از ريشه آن بوجود آيد همانطور عجوه است و از بهترين خرماها است ولى آنچه از دانه‌هاى افتاده آن بوجود آيد خرمائى پست و بد ميدهد .\r\nوقتى از خدمت امام خارج شدند عباد بن كثير بابن شريح گفت : به خدا نفهميدم اين مثلى كه حضرت صادق زد منظورش چه بود ؟ اين شريح گفت : اين غلام برايت توضيح ميدهد او از اين خانواده محسوب مىشود منظورش ميمون بود از او سؤال كرد . ميمون گفت : واقعا نفهميدى منظورش چه بود ؟ گفت : نه به خدا .\r\nميمون گفت : مثل خودش را براى تو زد . فرمود من از اولاد پيغمبرم و علم پيغمبر نزد من است هر چه از اين خانواده بشنوى درست است و هر چه از ديگران استفاده كنى مانند همان دانه افتاده به زمين است كه ميوه بد ميدهد .\r\nكافي : عمرو بن يزيد گفت : در مدينه بودم زنم حيض شد تاريخ حركت ما و خارج‌شدنمان از مدينه قبل از پاك شدن او بود وارد مسجد نشد و پيامبر را زيارت نكرد و نه نزديك قبر رفت . اين جريان را به حضرت صادق عرضكردم .\r\nفرمود : به او بگو غسل كند و برود در مقام جبرئيل زيرا جبرئيل مىآمد خدمت پيامبر و اجازهء ورود ميخواست اگر پيغمبر در حالى بود كه صحيح نبود جبرئيل وارد شود همان جا مىايستاد تا خود آن جناب خارج گردد اگر اجازه ميداد وارد ميشد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nعرضكردم : آقا آن محل كجاست ؟ فرمود : زير ناودانى كه مقابل درب معروف بباب فاطمه است مقابل قبر بطورى كه سر را بلند كنى ناودان بالاى سر تو است و درب پشت سرت در آن محل مىنشيند زنان همراهش نيز با او مىنشينند او دعا مىكند زنان ديگر آمين ميگويند . عرضكردم : چه بگويد ؟ فرمود : ميگويد :\r\n« اللّهم انى أسألك بانك اللَّه الذى ليس كمثله شىء ان تفضل بى كذا و كذا »\r\nهر چه گفتم زنم انجام داد پاك شد و داخل مسجد گرديد .\r\nكنيزى داشتيم او نيز حائض شد . گفت : آقا اجازه ميدهى من هم همان كار خانم را بكنم ؟ گفتم : بكن . او نيز رفت و همان كار را كرد پاك شد داخل مسجد گرديد .\r\nكافى : ج 2 ص 190 - محمّد بن جمهور گفت : نجاشى يكى از ثروتمندان بود و فرماندارى اهواز و فارس را به عهده داشت . مردى از آن ناحيه خدمت حضرت صادق عليه السّلام رسيد . عرضكرد : من مالياتى بنجاشى بدهكارم او مردى شيعه و ارادتمند بشما است اگر صلاح بدانى نامه‌اى بر او بنويسى .\r\nامام صادق عليه السّلام نامه‌اى نوشت :\r\nبسم اللَّه الرحمن الرحيم سرّ اخاك يسرك اللَّه :\r\nبرادرت را خشنود كن تا خدا ترا خشنود كند .\r\nوقتى وارد آن محل شد پيش فرماندار رفت صبر كرد تا خلوت شد بعد نامه را به او داده گفت : اين نامه حضرت صادق عليه السّلام است . نجاشى نامه را بوسيد و بر روى چشم گذاشت . گفت : چه حاجت دارى ؟ گفت : مالياتى بدهكارم پرسيد چقدر است ؟ گفت : ده هزار درهم . منشى خود را خواست و گفت : رسيد كند آن سال را بخشيد و سال ديگر را نوشت . گفت : خوشحال شدى ؟ گفت : آرى . فدايت شوم .\r\nفرماندار دستور داد چند اسب سوارى و غلام و كنيزى به او دادند و يك صندوق لباس ، هر كدام را كه ميداد ميگفت : شادمانت كردم ؟ در جواب ميگفت : بلى فدايت شوم هر چه او جواب ميداد بلى باز بيشتر ميداد تا تمام شد . گفت : فرش‌هاى همين اطاق را كه نشسته بوديم و در روى آن نامه حضرت صادق را به من دادى بردار ببر\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمال تو باشد . بعد از اين اگر احتياجى داشتى به من خبر بده . قبول كرد و رفت .\r\nبعد از مدتى خدمت حضرت صادق رسيد و جريان را بطور تفصيل شرح داد . امام عليه السّلام از كار او پيوسته شاد مىشد . آن مرد عرضكرد : يا ابن رسول اللَّه مثل اينكه كار او شما را خرسند كرد . فرمود : آرى به خدا قسم خدا و پيامبر را نيز خرسند نمود .\r\nكافى - عبد اللَّه بن سنان گفت : حضرت صادق عليه السّلام فرمود : ابراهيم بن ميمون گفت : پيش ابو حنيفه نشسته بودم مردى آمد و سؤال كرد در بارهء شخصى كه حج واجب را بجا آورده آيا باز به مكه برود و حج بگذارد بهتر است يا بنده آزاد كند ؟\r\nابو حنيفه گفت : نه . بنده آزاد كند .\r\nامام صادق عليه السّلام فرمود : دروغ گفته و گناه كرده حج بهتر است از آزادى يك بنده و دو بنده تا بده بنده رسيد . فرمود : كدام بنده برابرى دارد با طواف خانه خدا و سعى بين صفا و مروه و ايستادن در عرفات و تراشيدن سر و ريگ زدن اگر آن طور كه گفته باشد مردم حج را تعطيل ميكنند اگر چنين كنند امام بايد آنها را مجبور به حج خانه خدا نمايد چه بخواهند و چه نخواهند اين خانه براى انجام مراسم حج تأسيس شده .\r\nكافى : ج 2 ص 222 - عبد الاعلى گفت : از حضرت صادق عليه السّلام شنيدم ميفرمود از شرايط تشيع و ارادت بما خانواده فقط اين نيست كه تصديق بامامت كنيد و آن را قبول نمائيد . بلكه يكى از شرائط آن مخفى نگاهداشتن و حفظ كردن است از نااهلان .\r\nسلام مرا به آنها برسان بگو خدا رحمت كند بنده‌اى را كه محبت مردم را نسبت به خود جلب كند . هر چه مورد قبول آنها است بايشان بگويند و آنچه منكرند از آنها مخفى نمايند . سپس فرمود : به خدا قسم دشمن ما كه با ما سر جنگ دارد بر ايمان دشوارتر نيست از دوستى كه از طرف ما صحبت‌هائى مىكند كه ما خوش\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nنداريم هر وقت كسى را ديديد كه اسرار ما را فاش مىكند پيش او برويد و از اين كار او را منصرف كنيد . اگر قبول كرد بهتر و گر نه كسى را بفرستيد كه حرف او را گوش مىكند .\r\nشما اگر حاجتى داشته باشيد براى بر آورده شدن آن هر نوع وسيله‌اى كه ممكن باشد به كار ميبريد ، در مورد حاجت من نيز مضايقه نكنيد همان طورى كه براى خود ميكنيد اگر آن شخص قبول كرد از شما بهتر و گر نه سخن او را زير پاى خود مخفى كنيد و اين طرف و آن طرف نگوئيد فلانى اين طور ميگويد اين كار او را بر من و شما جرى مىكند . به خدا قسم اگر آنچه ميگويم انجام دهيد گواهى ميكنم كه شما اصحاب من هستيد .\r\nابو حنيفه اصحاب دارد حسن بصرى اصحاب دارد من نيز مردى از قريشم كه جدم پيامبر اكرم است عالم بكتاب خدا هستم كه در آن بيان هر چيزى هست ابتداى آفرينش و امر آسمان و زمين و امر پيشينيان و آيندگان و آنچه بوده و خواهد آمد اكنون در مقابل چشم من است گوئى آنها را تماشا مىكنم .\r\nكافى : سدير صيرفى گفت : خدمت حضرت صادق عليه السّلام رسيده عرضكردم :\r\nبه خدا ديگر جاى نشستن نيست . فرمود : چرا ؟ عرضكردم : بواسطه كثرت دوستان و شيعيان و ياورانت به خدا قسم اگر امير المؤمنين اين قدر كه شما ياور دارى ميداشت در خلافت او ابا بكر و عمر طمع پيدا نمىكردند .\r\nفرمود : سدير چقدر خيال ميكنى ياور داشته باشم ؟ گفتم : صد هزار .\r\nفرمود : فقط صد هزار نفر . گفتم : دويست هزار . فرمود : دويست هزار . گفتم :\r\nبلى . نصف دنيا ديگر چيزى نفرمود .\r\nسپس فرمود : كارى ندارى كه با هم برويم تا ينبع . عرض كردم : بسيار خوب دستور داد يك الاغ و يك قاطر زين كنند . من جلوتر سوار الاغ شدم فرمود :\r\nممكن است الاغ را به من ببخشى عرض كردم : قاطر بهتر و باارزش‌تر است .\r\nفرمود : الاغ براى من آسوده‌تر است پائين شد و سوار الاغ گرديد منهم سوار\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nقاطر شدم - رفتيم موقع نماز شد . فرمود : پياده شو نماز بخوانيم .\r\nبعد فرمود : اين زمين بىآب و علفى است نماز جايز نيست در آن رفتيم تا رسيديم به زمين قرمز رنگى چشم امام به پسر بچه‌اى افتاد كه بزغاله مىچراند فرمود : سدير به خدا قسم اگر من به تعداد اين بزغاله‌ها شيعه ميداشتم نبايد گوشه‌نشينى مىكردم . فرود آمديم و نماز خوانديم . بعد از نماز من متوجه بزغاله‌ها شده آنها را شمردم هفده بزغاله بود .\r\nكافى : سماعة بن مهران گفت ، موسى بن جعفر عليه السّلام فرمود : سماعه آنها در خانه‌هايشان آسوده هستند ولى مرا ميترسانند و در ناراحتى قرار داده‌اند .\r\nبه خدا قسم در اين دنيا زمانى بود كه بيش از يكنفر خدا پرست وجود نداشت اگر بيشتر از يكنفر وجود مىداشت در اين آيه او را هم اضافه مىنمود . بابراهيم ميفرمايد :\r\n إِن إِبْراهِيم كان أُمَّةً قانِتاً لِلَّه حَنِيفاً وَ لَم يَك مِن الْمُشْرِكِين  مدتى به تنهائى صبر كرد بعد خداوند او را بوسيله فرزندش اسماعيل و اسحاق دلگرم نمود و سه نفر شدند به خدا قسم مؤمن كم است ولى كفار زياد هستند ميدانى علت آن چيست ؟ گفتم : نه فدايت شوم .\r\nفرمود : آنها شبيه مؤمنين هستند و با ايشان رفت و آمد دارند و اسرار خود را با هم در ميان مىگذارند مؤمنين خيال ميكنند اينها هم با آنها هم عقيده هستند دلگرم مىشوند و با آنها مأنوس مىشوند متوجه تعداد كم خود نمىشوند .\r\nاختصاص - ص 195 - حماد بن عثمان گفت : تصميم گرفتم بروم به مكه رفتم پيش ابن ابى يعفور تا از او خداحافظى كنم . گفتم كارى ندارى . گفت : چرا سلام مرا به حضرت صادق برسان . رفتم بمدينه خدمت امام صادق رسيدم ، از حالم پرسيد بعد فرمود ابن ابى يعفور چطور است . عرض كردم : خوب فدايت شوم آخرين ساعتى كه او را ملاقات كردم براى خداحافظى رفتم در خواست كرد سلامش را بشما برسانم\r\n( قال و عليه السلام اقرئه السلام صلّى اللَّه عليه )\r\nفرمود سلام بر او باد سلام مرا به او برسان خدا بر او درود فرستد به او بگو بر همان پيمانى كه بسته‌اى با\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمن استوار باش .\r\nاختصاص : سليمان فراء از عبد اللَّه بن ابى يعفور نقل كرد كه شيعيان زكات مال خود را در اختيار او قرار ميدادند و او تقسيم ميكرد بين مستحقين از دوستان على عليه السّلام در موقع تقسيم گريه ميكرد . سليمان گفت به او گفتم چرا گريه ميكنى مىگفت : ميترسم خيال كنند اين پول از من است .\r\nكافى : ج 2 ص 160 - زكرياى ابراهيم گفت : من نصرانى بودم مسلمان شدم و به حج رفتم خدمت حضرت صادق عليه السّلام رسيدم گفتم : من نصرانى بودم اسلام آوردم . فرمود : در اسلام چه ديدى . گفتم : اين آيه سبب هدايت من شد :\r\n ما كُنْت تَدْرِي مَا الْكِتاب وَ لَا الْإِيمان وَ لكِن جَعَلْناه نُوراً نَهْدِي بِه مَن نَشاءُ  « 1 »  امام عليه السّلام فرمود واقعا خدا ترا هدايت نموده بعد سه مرتبه فرمود : خدايا او را هدايت كن . هر سؤالى دارى بكن پسر جان . عرضكردم : پدر و مادر و فاميلمان نصرانى هستند مادرم كور است من با آنها باشم و در ظرفهاى آنها غذا بخورم .\r\nفرمود : گوشت خوك ميخورند ؟ گفتم : نه . دست به آن نميزنند . فرمود : اشكالى ندارد .\r\nولى متوجه باش بمادرت مهربانى كن وقتى از دنيا رفت جنازه او را به ديگرى نسپار تو خودت كارهاى كفن و دفن او را انجام ده به كسى نگو پيش من آمده‌اى در يمن باز پيش من خواهى آمد . ان شاء اللَّه .\r\nدر يمن خدمت آن جناب رسيدم گروهى اطرافش را گرفته بودند گوئى بچه‌ها را درس ميداد هر كدام يك سؤال ميكردند وقتى بكوفه بر گشتم نسبت بمادرم مهربانى كردم غذا به او ميدادم و لباس و سرش را از جانور ميجستم و خدمتكار او بودم و روزى گفت : مادر جان وقتى تو نصرانى بودى اين كارها را نسبت به من نميكردى از وقتى دين ما را رها كرده‌اى داخل دين اسلام شده‌اى اين محبت‌ها را براى چه ميكنى . گفتم مردى از اولاد پيامبرمان چنين دستور داد .\r\n\r\n","description":"","footnote":" ( 1 ) سورهء شورى آيه 52 منظورش اينست كه خدا مرا هدايت نمود . ","page_name":" 314 ","page_number":314},
  {"content":"\r\n\r\nمادرم گفت : او خودش پيامبر است ؟ گفتم : نه . او پسر پيغمبر است . گفت :\r\nپسرم او پيغمبر است . اين نوع دستورها مال پيغمبران است . گفتم : مادر بعد از پيغمبر ما پيامبرى نيست . آن شخص پسر پيغمبر است . گفت : مادر جان دين تو بهترين دينها است بر من عرضه بدار . من شرايط اسلام را به او گفتم . مسلمان شد و نماز به او آموختم نماز ظهر و عصر را خواند با مغرب و عشاء همان شب بيمار شد گفت :\r\nپسر جان باز دو مرتبه آنچه گفتى برايم تكرار كن باز تكرار كردم . او اقرار نمود و از دنيا رفت . فردا صبح مسلمانان براى غسل و كفن و دفن او اجتماع نمودند من بر پيكر او نماز خواندم و داخل قبرش شدم .\r\nكافى ج 5 ص 290 - ابى ولاد آسيابان گفت : قاطرى كرايه كردم تا بروم بقصر ابن هبيره و بر گردم بفلان مبلغ . در جستجوى بدهكارى كه داشتم رفتم .\r\nهمين كه بنزديك پل كوفه رسيدم شنيدم بدهكارم به طرف نيل « 1 »  رفته به آنجا رفتم وقتى به نيل رسيدم گفتند به بغداد رفته بالاخره در بغداد او را پيدا كردم و حساب خود را گرفتم باز بر گشتم بكوفه رفت و برگشت من پانزده روز طول كشيد جريان را به صاحب قاطر گفتم براى اينكه او را راضى كنم و حلال بودى بطلبم پانزده درهم به او دادم قبول نكرد . قرار شد برويم پيش ابو حنيفه هر چه او قضاوت نمود قبول كنيم .\r\nمن جريان خود را گفتم او نيز شرح حكايت خود را داد . ابو حنيفه پرسيد قاطر را چه كردى ؟ گفتم : سالم به صاحبش تحويل دادم . گفت : بلى تحويل داد ولى پس از پانزده روز گفت حالا چه ميخواهى از اين مرد . گفت : كرايه پانزده روز قاطرم را . ابو حنيفه گفت ديگر حقى بر او ندارى . زيرا او قاطر را تا قصر ابن - هبيره كرايه كرده بعد رفته به نيل و از آنجا به بغداد . از آنجا كه جزء اجاره‌اش نبوده ضامن قيمت قاطر است كرايه از بين ميرود وقتى قاطر را سالم به تو رد كند ديگر كرايه بدهكار نيست .\r\n\r\n","description":"","footnote":" ( 1 ) دهى است نزديك كوفه . ","page_name":" 315 ","page_number":315},
  {"content":"\r\n\r\nهر دو از پيش ابو حنيفه خارج شديم صاحب قاطر پيوسته با خود كلمه استرجاع (  إِنَّا لِلَّه وَ إِنَّا إِلَيْه راجِعُون  ) ميگفت : دلم به حال او سوخت از فتوائى كه ابو حنيفه برايش داده بود مقدارى به او پول دادم و از او حلال بودى طلب كردم . آن سال به حج رفتم جريان را خدمت حضرت صادق عرضكردم فتواى ابو حنيفه را نيز گفتم . فرمود : بواسطه همين قضاوتها و كارهاى شبيه به آن است كه باران از آسمان نمىبارد و جلو بركت‌هاى زمين گرفته مىشود .\r\nعرضكردم شما چه ميفرمائيد ؟ فرمود بايد كرايه قاطر را باندازه‌اى كه تا نيل رفتى و از آنجا تا بغداد و برگشتن تا كوفه بدهى .\r\nعرضكردم : فدايت شوم من در اين مدت او را خوراك داده‌ام پول علوفه را طلبكارم ؟ فرمود : نه چون تو قاطر او را غصب كرده‌اى گفتم : اگر قاطر سقط ميشد و مىمرد نمىبايست پولش را بدهم ؟ فرمود : چرا معادل قيمت روزى كه بر خلاف قرار داد عمل كرده‌اى . گفتم اگر قاطر عيبى پيدا ميكرد از قبيل شكستن دست و پا يا زخم پيدا ميكرد يا لنگ ميشد فرمود معادل تفاوت قيمت صحيح و معيوب آن را در تاريخى كه به او رد كرده‌اى بايد بدهى .\r\nعرضكردم آقا كه ميتواند آن را تعيين كند ؟ فرمود : تو و او يا او قسم مىخورد براى قيمت بايد بپردازى اگر قسم را به تو بر گرداند و قسم خوردى او بايد قبول كند يا صاحب قاطر شاهد مىآورد گواهى ميدهند روزى كه به تو تسليم نموده فلان مبلغ ارزش داشته باز بايد قبول كنى .\r\nعرضكردم : من اگر مقدارى به او پول داده باشم و از من راضى شده باشد چه اشكالى دارد ؟ فرمود : به آن مبلغ راضى شده و حلالت كرده بواسطه آن قضاوت ظالمانه‌اى كه ابو حنيفه كرده بود حالا برگرد پيش او و آنچه من فتوى داده‌ام بگو اگر حلال كرد بعد از اينكه فهميد چقدر طلبكار است اشكالى ندارد و چيزى نبايد بپردازى .\r\nابو ولاد گفت : بعد از بر گشتن آن مرد را ديدم و فتواى حضرت صادق را برايش توضيح دادم گفتم بگو هر چه مىشود بدهم : گفت : چه محبتى از حضرت صادق در دل\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمن انداختى فهميدم آن آقا بر اينها فضيلت دارد ترا حلال كردم اگر بخواهى همان پولى كه از تو گرفته‌ام بر ميگردانم .\r\nكافي ج 5 ص 309 عبد الرحمن بن حجاج گفت مردى از دوستان ما در مدينه سخت تنگدست شد و بسيار گرفتار گرديد حضرت صادق فرمود . برو در بازار دكانى بگير و فرشى بيانداز يك كوزه آب هم آنجا بگذار مرتب درب دكان بنشين .\r\nهمان كار را كرد مدتى به همان وضع بود بعد چند نفر تاجر از مصر آمدند هر كدام اجناس خود را در مدينه درب دكان دوستان خود گذاشتند تمام دكانها پر شد يك نفر باقى ماند كه دكانى پيدا نكرد اجناس خود را آنجا بگذارد .\r\nبازاريان به او گفتند مردى اينجا دكان دارد كه در دكانش جنسى نيست ممكن است اجناس خود را آنجا بگذارى . پيش او رفت اجازه خواست كه اجناس خود را آنجا بگذارد قبول كرد و شروع به فروش نمود مقدارى كه فروخت دوستانش آماده حركت شدند از اجناس او قدرى باقى ماند نخواست از دوستان خود عقب بماند صاحب دكان گفت : اين جنسها را پيش تو ميگذارم وقتى فروختى پولش را برايم بفرستى ؟ قبول كرد .\r\nبا دوستان خود به طرف مصر رفت و اجناس خود را گذاشت آن مرد وقتى فروخت پولش را فرستاد باز وقتى تجار مصرى جنس بمدينه آوردند بهمراه آنها مقدارى جنس براى او فرستاد پس از فروش پولش را فرستاد وقتى درستى او را تشخيص داد ديگر از مصر جنس ميفرستاد پس از فروش پولش را ميفرستاد از همين راه مقدار زيادى ثروت بدست آورد .\r\nبشار مكارى گفت : در كوفه خدمت حضرت صادق رسيدم . خدمت آن جناب ظرفى از خرماى طبرزد بود كه ميل مينمود فرمود . بشار بيا جلو بخور . عرضكردم گوارا باد فدايت شوم چيزى در بين راه ديدم كه سخت ناراحتم دلم را به درد آورده و تأثير زيادى در من كرده . فرمود ترا بحقى كه بر گردنت دارم جلو بيا بخور .\r\nپيش رفته شروع به خوردن نمودم .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nفرمود : چه ديده بودى ؟ گفتم : در بين راه پاسبانى را ديدم كه بر سر پيره زنى ميزد و او را به طرف زندان مىبرد او با صداى بلند ميگفت : پناه به خدا و پيامبر ميبرم بفريادم برسيد هيچ كس بداد او نرسيد . فرمود : براى چه او را چنين ميزدند ؟ گفتم :\r\nاز مردم شنيدم كه آن زن به زمين خورده در اين موقع گفته بود خدا لعنت كند ظالمين ترا اى فاطمه زهرا اين آزار و شكنجه براى همان حرف بوده : امام دست از خوردن كشيد شروع كرد زار زار بگريستن بطورى كه دستمال و محاسن و سينه‌اش از اشگ تر شد فرمود : بشار حركت كن برويم به مسجد سهله دعا كنيم و از خداوند عزيز خلاصى آن زن را بخواهيم ، امام يكى از شيعيان را فرستاد بدار الاماره فرمود : از همان جا تكان نميخورى تا فرستادهء ما بيايد اگر پيش - آمدى براى آن زن كرد مىآئى و ما را پيدا ميكنى . رفتيم به مسجد سهله هر كدام دو ركعت نماز خوانديم آنگاه امام صادق دست به آسمان بلند نموده اين دعا را خواند « انت اللَّه تا آخر دعا » بعد از دعا به سجده رفت كه من جز صداى نفس آقا چيزى نمىشنيدم سر بلند نموده فرمود : حركت كن كه زن را آزاد كردند .\r\nاز مسجد خارج شديم در بين راه آن مردى كه فرستاده بود بدار الاماره رسيد امام عليه السّلام پرسيد چه خبر شد ؟ گفت : آزادش كردند فرمود : چطور شد كه آزادش كردند ؟ گفت : من نفهميدم ولى درب دار الاماره ايستاده بودم يك نفر دربان آمد و او را خواست گفت : چه گفته بودى ؟ جوابداد : من به زمين خوردم گفتم : خدا لعنت كند ظالمين ترا يا فاطمه مرا چنين آزردند ، دويست درهم به او داد گفت ؟ اين پول را بگير و امير را حلال كن ولى آن پيره زن نگرفت وقتى ديد از گرفتن پول امتناع دارد بامير خبر داد بعد بيرون آمده گفت : برو بمنزلت . پيره زن بمنزلش رفت .\r\nامام عليه السّلام فرمود : از گرفتن دويست درهم خوددارى كرد ؟ گفت آرى با اينكه به خدا به آن پول احتياج داشت . امام از جيب خود هفت دينار بيرون آورده فرمود : اين پول را ببر منزلش و سلام مرا به او برسان به او بده . ما با هم رفتيم در خانه او و سلام امام را رسانديم . گفت : به خدا قسم جعفر بن محمّد عليه السّلام به من سلام\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nرسانده ؟ گفتم : خدا ترا بيامرزد به خدا سوگند جعفر بن محمّد عليه السّلام سلام به تو رساند دست برد گريبان خود را چاك زده بيهوش گرديد .\r\nايستاديم تا به هوش آمد گفت : سخن امام را برايم دو مرتبه بگوئيد . تكرار كرديم تا سه مرتبه اين كار را كرد بعد گفتيم : بگير اين پول را امام عليه السّلام برايت فرستاده مژده باد ترا . پول را گرفت ( و قالت سلوه ان يستوهب امته من اللَّه ) به امام عليه السّلام بگوئيد از خدا بخواهد اين كنيزش را ببخشد كسى از او و آباء گرام و اجداد طاهرينش بيشتر در نزد خدا محبوب نيست كه واسطه توسل شود . خدمت حضرت صادق برگشتيم و داستان زن را براى آن جناب نقل كرديم امام عليه السّلام شروع بگريه كرده برايش دعا كرد . عرضكردم : اى كاش فرج آل محمّد را ميديدم .\r\nفرمود : بشار وقتى چهارمين فرزند من ( امام على النقى ) از دنيا برود در سخت - ترين سرزمينها بين بدترين مردم در اين موقع بنى عباس گرفتار مصيبتى بزرگ مىشوند زمانى كه چنين سانحه‌اى اتفاق افتاد گرفتارى زياد خواهد شد ولى قضاى برگشتى نيست ( اشاره بابتداى ضعف و سستى بنى عباس است كه بعد از فوت حضرت امام على النقى شروع مىشود ) در كتاب تمحيص از فرات بن ابراهيم نقل مىكند كه گفت من خدمت حضرت صادق عليه السّلام بودم مردى از اين نابكاران ملعون وارد شد گفت : به خدا او را در باره شيعيانش ناراحت خواهم كرد گفت : يا ابا عبد اللَّه به من توجه كن امام توجهى نكرد باز گفت . يا ابا عبد اللَّه به من توجه كن . باز نكرد براى سومين بار گفت امام عليه السّلام توجه نموده فرمود بگو با اينكه حرف خوبى نخواهى زد .\r\nگفت : شيعيان شما نبيذ مىآشامند ، فرمود : چه اشكالى دارد پدرم از جابر نقل كرد كه اصحاب پيامبر صلّى اللَّه عليه و آله نبيذ مىآشامند . گفت : منظورم شراب است .\r\nفرمود : شيعيان ما پاك‌تر و تميزترند از اينكه شيطان در امعاء آنها رخنه كند اگر احيانا يكى از بىشخصيت‌هاى ايشان چنين كند روبرو مىشود با خدائى مهربان و پيامبرى دلسوز و آمرزش طلب و امامى كه در جلو حوض كوثر نورش\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nفضا را روشن نموده ولى تو با دوستانت در برهوت « 1 »  جمع خواهيد بود .\r\nآن مرد نتوانست چيزى بگويد ساكت شد باز گفت منظورم شراب نبود مرادم خمر است . فرمود : خدا زبانت را بگيرد چرا امروز مرا در مورد شيعيانم مىآزارى پدرم از على بن الحسين از پدرش از على بن ابى طالب از پيامبر اكرم صلّى اللَّه عليه و آله نقل كرد از جبرئيل از خداوند بزرگ كه فرمود : يا محمّد من ممنوع كرده‌ام بهشت را براى تمام پيامبران تا تو و على و شيعيانتان داخل شويد مگر آن شيعيانى كه مرتكب گناه كبيره شوند او را از نظر مالى يا ترس از سلطان مبتلا و گرفتار ميكنم تا پاك و پاكيزه شود و با ملائكه بخوشى و شادى روبرو گردد و من از او راضى باشم .\r\nبگو ببينم آيا دوستان تو ذرّه‌اى از اين موقعيت را دارند ؟ كافي ج 5 ص 314 - حفص بن عمر بجلى گفت : خدمت حضرت صادق شكايت كردم از فقر و فلاكت و اوضاع درهم ريخته خود فرمود : وقتى بكوفه برگشتى يك بالش در خانه دارى بده درهم به فروش برادرانت را دعوت كن و براى آنها غذائى تهيه نما از آنها درخواست كن برايت دعا كنند .\r\nگفت : اين كار را كردم جز فروش بالش چاره‌اى نداشتم از پول آن غذائى تهيه ديدم بدستور امام عليه السّلام از دوستان و برادران دينى دعوت كرده درخواست نمودم برايم دعا كنند به خدا قسم ديگر جز اندكى برايم باقى نمانده بود يك بدهكارى در خانه را كوبيد . طلب زيادى كه از او داشتم با من مصالحه نمود گمان ميكنم ده هزار درهم بود بعد ديگر دنيا رو به من آورد و كارها درست شد .\r\nكافى - داود زربى گفت : غلام علي بن الحسين عليه السّلام گفت : در كوفه بودم كه حضرت صادق عليه السّلام وارد حيره شد خدمت آن جناب رفتم عرضكردم ، فدايت شوم اگر با داود بن على يا يكى از آنها صحبت كنى مرا بعنوان فرماندارى به جائى\r\n\r\n","description":"","footnote":" ( 1 ) برهوت سرزمينى است در حضرموت كه در آنجا چاهى است كه از آن آتش بيرون مىآيد با صداى جوشيدن و بويهاى بد روايت رسيده كه ارواح كفار در اين سرزمين است . ","page_name":" 320 ","page_number":320},
  {"content":"\r\n\r\nبفرستيد بسيار خوب است فرمود : اين كار را نمىكنم .\r\nمن برگشتم به منزل خود فكر كردم كه امام بواسطهء اينكه مبادا ستم روا دارم مانع شد با خود گفتم : ميروم خدمت امام سوگند بطلاق زنان و آزادى بندگان ميخورم كه باحدى ستم روا ندارم و عدالت را پيش گيرم . رفتم خدمت امام عرض كردم : فدايت شوم من فكر كردم امتناع شما براى اين بود كه مبادا ستم روا دارم همه زنانم طلاق داده باشد و هر چه بنده دارم آزاد باشند و چنين و چنان شود اگر من باحدى ظلم كنم يا ستم روا دارم و عدالت نكنم . فرمود : چه گفتى ؟ باز تكرار كردم سر بسوى آسمان بلند نموده فرمود : بچنگ آوردن آسمان برايت خيلى ساده‌تر است از انجام اين تعهد .\r\nكافى - سماعه گفت : مردى از فرزندان عمر بن خطاب مزاحم دخترى از فرزندان عقيل شد بپدرش گفت : اين عمرى مرا اذيت مىكند . پدرش گفت : برو او را داخل خانه كن . دخترك برگشت آن مرد را به داخل خانه دعوت كرد پدرش بر او حمله نمود و او را كشت بدنش را در ميان راه انداخت .\r\nهواداران ابا بكر و عمر و عثمان اجتماع كرده گفتند : ما كسى را در مقابل دوست‌مان نخواهيم كشت مگر جعفر بن محمّد . كسى جز او اين شخص را نكشته .\r\nحضرت صادق عليه السّلام به طرف قبا رفته بود . من خدمت آن جناب رسيدم و جريان را عرض كردم . فرمود : ناراحت نباش همين كه امام آمد جلو آن جناب را گرفته گفتند اين شخص را غير از تو كسى نكشته و ما از ديگرى قصاص نخواهيم كرد .\r\nفرمود : از ميان خود چند نفر را انتخاب كنيد با من صحبت كنند . چند نفر جلو آمدند دست آنها را گرفت و داخل مسجد نمود از مسجد بيرون آمدند ميگفتند ابو عبد اللَّه جعفر بن محمّد سرور ما است هرگز او چنين كارى نميكند و نه دستور ميدهد برويد بخانه‌هاى خود .\r\nمن در خدمت امام عليه السّلام رفتم گفتم : فدايت شوم چه زود خشم آنها فرو نشست .\r\nفرمود : بلى . به آنها گفتم دست برداريد اگر نه آن نامه را بيرون مىآورم .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nعرض كردم : نامه چه بود . فرمود : مادر خطاب كنيز زبير بن عبد المطلب بود نفيل با او همبستر شد حامله گرديد . زبير خواست او را كيفر كند فرار كرد به طرف طائف زبير در پى او بطائف رفت قبيله ثقيف او را ديدند سؤال كردند اينجا چرا آمده‌اى ؟\r\nگفت : كنيزى داشتم كه نفيل شما با او درآميخته . نفيل از طائف بشام فرار كرد - زبير براى تجارت بشام رفت وارد بر پادشاه شام شد . پادشاه به او گفت من يك حاجت از تو ميخواهم . گفت : حاجت شما چيست . گفت مردى از بستگان شما مدعى است فرزندش را شما گرفته‌ايد من مايلم فرزند او را برگردانى . گفت : او را بياوريد من او را به بينم كيست ؟\r\nفردا پيش پادشاه رفت همين كه چشم پادشاه به او افتاد خنده‌اش گرفت زبير پرسيد چرا مىخندى ؟ گفت : خيال نمىكنم اين مرد از نژاد عرب باشد همين كه چشمش به تو افتاد كه وارد شدى از ترس نتوانست خود را نگه دارد مرتب ميگوزيد .\r\nزبير گفت : وقتى به مكه رفتم حاجت شما را بر مىآورم . وارد مكه كه شد از سران قريش خواست كه بچه او را بدهند آنها قبول نكردند . عبد المطلب را وادار نمود او گفت : من به او كارى ندارم نديديد با فلان بچه من چه كرد خودتان برويد پيش او . رفتند و با او صحبت كردند ، بالاخره زبير گفت : شيطان قدرتى پيدا خواهد كرد پسر او نيز پسر شيطان است من مطمئن نيستم كه روزى بر ما رياست نكند برويد آن پسر بچه را بياوريد از درب مسجد من با آهن تفتيده بر پيشانى او داغ بگذارم و چند خط روى صورتش باقى بگذارم و صورت مجلسى تهيه كنم كه او و پسرش بالاى مجلس بنشينند و بر ما و اولادمان حكومت نكنند و نه با ما تيراندازى نمايند .\r\nاين كار را كردند با آهن روى صورتش علامت گذاشت و صورت مجلس را نوشتند همان نامه پيش من است به آنها گفتم اگر دست برنداريد آن نامه را بيرون مىآورم كه آبرويتان ميرود به همين جهت خوددارى كردند .\r\nاختصاص - ص 53 - هشام بن سالم گفت : من و زرارة در هر موضوعى كه اختلاف\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nكرديم وقتى مراجعه به محمّد بن مسلم نموديم و در آن باره سؤال نموديم گفت :\r\nحضرت باقر در اين مورد چنين فرموده يا گفت : حضرت صادق چنين فرموده .\r\nاختصاص : محمّد بن مسعود از پدر خود نقل كرد كه گفت : از عبد اللَّه بن محمّد بن خالد راجع به محمّد بن مسلم سؤال كردم گفت : محمّد بن مسلم مرد شريف و ثروتمندى بود حضرت باقر به او فرمود : تواضع كن . وقتى برگشت بكوفه يك زنبيل خرما با ترازو برداشت و بر در مسجد جامع نشست شروع كرد بفرياد زدن و خرما فروختن . فاميل او آمدند گفتند : با اين كار ما را رسوا كردى .\r\nگفت : مولاى من دستورى داده كه با دستورش مخالفت نخواهم كرد . از جا حركت نمىكنم تا اين زنبيل خرما را بفروشم . گفتند : اگر تصميم دارى خريد و فروش كنى در بازار آسيابانان يك دكان بگير مشغول كار شو . در آنجا دكانى گرفت با آسياب و يك شتر شروع كرد به آسيابانى . ابو محمّد عبد اللَّه بن محمّد بن خالد برقى گفته كه محمّد بن مسلم از عباد مشهور بود و از شخصيت‌هاى انگشت شمار بود در عبادت .\r\nاختصاص : سليمان بن خالد گفت : از حضرت صادق عليه السّلام شنيدم مىفرمود :\r\nكسى زنده نكرد ياد ما و حديث‌هاى پدرم را مگر زراره و ابو بصير مرادى و محمّد بن مسلم و بريد بن معاويه اگر اين چند نفر نبودند كسى راه هدايت را نمىيافت اينها نگهبان دين و اشخاص مورد اعتماد پدرم بودند در حلال و حرام و اينها در دنيا و آخرت بجانب ما سبقت گرفته‌اند .\r\nاختصاص : ابراهيم بن عبد الحميد گفت : حضرت صادق فرمود خدا رحمت كند زرارة بن اعين را اگر زراره نبود احاديث پدرم از دست رفته بود .\r\nاختصاص - ص 104 - ابو بصير گفت : روزى خدمت حضرت صادق عليه السّلام رسيدم در هنگام ناتوانى و پيرى كه ديگر ضعيف و لاغر شده و نزديك مرگم بود ولى از آخرت بيمناك بودم كه چگونه مىتوان در گرفتاريهاى آخرت صبر نمود .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nامام صادق عليه السّلام از روى تعجب فرمود : ابو محمّد ! تو هم اين حرف را ميزنى .\r\nعرض كردم : فدايت شوم چرا نگويم .\r\nفرمود : مگر نميدانى خداوند تبارك و تعالى جوانان شما را گرامى ميدارد و از پير مردان حيا و خجالت ميكشد .\r\nعرضكردم : چطور جوانان را گرامى ميدارد و از پير مردان خجالت ميكشد ؟\r\nفرمود : جوانان شما را گرامى ميدارد از اينكه آنها را عذاب نمايد و از پير مردان شما خجالت ميكشد حساب بكشد . خوشحال شدى ؟\r\nعرض كردم : آقا باز هم بفرمائيد . بما يك لقبى داده‌اند كه كمر ما را شكسته‌اند و ما را دلمرده كرده‌اند ، بواسطهء همين لقب حكمرانان خون ما را حلال ميدانند بواسطهء حديثى كه فقهاى آنها نقل كرده‌اند . فرمود : منظورت لقب رافضى است ؟\r\nعرضكردم : بلى .\r\nفرمود : آن نام را ايشان براى شما نگذاشته‌اند خداوند شما را به اين لقب مفتخر نموده مگر نميدانى كه هفتاد نفر از بنى اسرائيل در دربار فرعون دين او را پذيرفته بودند . وقتى معلوم شد فرعون ادعاى باطل مىكند و موسى پيامبر خداست فرعون را رها كردند و بموسى پيوستند در ميان سپاه موسى اينها از تمام سپاهيان كوشش بيشتر در عبادت و فعاليت داشتند جز اينكه آنها فرعون را ترك كرده بودند ( رفضوا فرعون ) خداوند بموسى وحى كرد كه اين لقب را در تورات براى ايشان ثبت كن من اين لقب را بخشيدم به آنها بعد خداوند همين لقب را ذخيره نمود تا شما را به آن مفتخر گردانيد . زيرا شما نيز فرعون و هامان و سپاهيان آن دو را ترك كرديد و پيرو محمّد صلّى اللَّه عليه و آله و آل محمّد شديد . خوشحالت كردم ؟ عرضكردم :\r\nفدايت شوم باز بفرمائيد .\r\nفرمود : مردم بفرقه‌هاى مختلف تقسيم شده‌اند هر كدام پيروى از كسى مىكنند شما هم گام و پيرو اهل بيت پيغمبر هستيد و راه خدا و برگزيدگان او را انتخاب كرده‌ايد دوست داريد كسى را كه خدا دوست ميدارد و توجه به كسى كرده‌ايد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nكه خدا او را انتخاب نموده و مژده باد مژده باد مژده بشما كه به خدا آمرزيده هستيد كه عمل نيكوكاران شما را مىپذيرند و از گناه گنه‌كاران شما مىگذرند .\r\nهر كس با غير عقيده شما خدا را ملاقات كند يك ثواب او پذيرفته نمىشود و از يك گناهش نمىگذرند . خوشحالت كردم ابا محمّد ؟ ! گفتم : آقا باز هم بفرمائيد .\r\nفرمود : خدا و ملائكه از پشت شيعيان ما گناهانشان را فرو ميريزند چنانچه باد خزان برگها را از درخت ميريزد اين معنى آيه شريفه است :  وَ الْمَلائِكَةُ يُسَبِّحُون بِحَمْدِ رَبِّهِم وَ يَسْتَغْفِرُون لِمَن فِي الْأَرْض  « 1 »  به خدا قسم طلب آمرزش آنها اختصاص بشما دارد نه مردم جهان . خوشحالت كردم عرضكردم : آقا باز هم بفرمائيد .\r\nفرمود : خداوند در قرآن مجيد شما را ياد كرده در اين آيه :  مِن الْمُؤْمِنِين رِجال صَدَقُوا ما عاهَدُوا اللَّه عَلَيْه فَمِنْهُم مَن قَضى نَحْبَه وَ مِنْهُم مَن يَنْتَظِرُ وَ ما بَدَّلُوا تَبْدِيلًا  « 2 »  به خدا قسم خداوند در اين آيه غير شما را اراده نكرده زيرا به پيمان خود در باره ولايت ما خانواده وفا كرديد و ديگرى را بجاى ما نگرفتيد اگر چنين مىكرديد خداوند شما را سرزنش مىنمود چنانچه ديگران را سرزنش كرده ميفرمايد :  وَ ما وَجَدْنا لِأَكْثَرِهِم مِن عَهْدٍ وَ إِن وَجَدْنا أَكْثَرَهُم لَفاسِقِين  « 3 » \r\n\r\n","description":"","footnote":" ( 1 ) سوره شورى آيه 3 - ملائكه خدا را تسبيح مىكنند و طلب آمرزش ميكنند براى كسانى كه روى زمين هستند .  ( 2 ) سوره احزاب آيه 23 - گروهى از مؤمنين وفا كردند به پيمان خود با خدا و جان خويش را از كف دادند و گروه ديگرى منتظر انجام اين پيمانند و هرگز تغيير و تبديل ندادند .  ( 3 ) اعراف آيه 102 - اكثر آنها پاى بند به عهد خود نيستند بيشترشان فاسق و تبهكارند . ","page_name":" 325 ","page_number":325},
  {"content":"\r\n\r\nخوشحالت كردم . عرض كردم : فدايت شوم باز هم بفرمائيد .\r\nفرمود : خداوند در اين آيه قرآن شما را ياد آورى كرده  الْأَخِلَّاءُ يَوْمَئِذٍ بَعْضُهُم لِبَعْض عَدُوٌّ إِلَّا الْمُتَّقِين  « 1 »  مردم با يك ديگر دشمن هستند مگر ما و شيعيانمان - منظورش از متقين فقط ما و شيعيانمان است آيا خوشحالت كردم ؟ گفتم :\r\nفدايت شوم هنوز هم بفرمائيد .\r\nفرمود : خداوند شما را در قرآن مجيد يادآورى كرده در اين آيه  وَ مَن يُطِع اللَّه وَ الرَّسُول فَأُولئِك مَع الَّذِين أَنْعَم اللَّه عَلَيْهِم مِن النَّبِيِّين وَ الصِّدِّيقِين وَ الشُّهَداءِ وَ الصَّالِحِين وَ حَسُن أُولئِك رَفِيقاً  « 2 »  فرمود منظور از پيامبرانى كه در اين آيه اشاره شده حضرت محمّد است و ما صديقين و شهداء هستيم شما نيز همين صالحين هستيد كه در آيه ذكر شده خود را بزيور صلاح بيارائيد همان طورى كه خداوند بشما لقب داده به خدا جز شما را اراده نكرده آيا مسرورت كردم ؟ عرضكردم : باز بفرمائيد .\r\nفرمود : خداوند ما و دوستان و دشمنانمان را در يك آيه جمع نموده  قُل هَل يَسْتَوِي الَّذِين يَعْلَمُون وَ الَّذِين لا يَعْلَمُون إِنَّما يَتَذَكَّرُ أُولُوا الْأَلْباب  بگو اى محمّد آيا مساويند كسانى كه ميدانند و آنها كه نميدانند جز خردمندان اين مطلب را نمىيابند . فرمود : شاد شدى ؟ عرضكردم : باز هم بفرمائيد .\r\nفرمود : خدا در اين آيه نيز بشما اشاره نموده  وَ قالُوا ما لَنا لا نَرى رِجالًا كُنَّا نَعُدُّهُم مِن الْأَشْرارِ  « 3 »  شما را در آتش جهنم مىجويند با اينكه به خدا قسم در بهشت متنعم بنعمتهاى خدا هستند آيا مسرورت كردم ابا محمّد ! عرضكردم : آقا باز بفرمائيد .\r\n\r\n","description":"","footnote":" ( 1 ) سوره اعراف آيه 67 : دوستان در آن روز با يك ديگر دشمنند مگر متقين .  ( 2 ) سوره نساء آيه 71 : هر كه مطيع خدا و پيغمبر باشد او با پيمبران و راستگويان و شهداء و صالحين خواهد بود اينها خوب رفيق‌هائى هستند .  ( 3 ) سوره ص آيه 62 : جهنميان ميگويند : چه شده كه ما در جهنم نمىيابيم آنهائى را كه از تبهكاران ميشمرديم . ","page_name":" 326 ","page_number":326},
  {"content":"\r\n\r\nفرمود : در اين آيه خداوند شما را يادآورى كرده و وعده نگهدارى از شر شيطان داده فرموده  إِن عِبادِي لَيْس لَك عَلَيْهِم سُلْطان *  « 1 »  به خدا جز ما و شيعيانمان را اراده نكرده آيا مسرورت كردم ؟ عرضكردم : فدايت شوم باز بفرمائيد .\r\nفرمود : به خدا قسم در قرآن از شما ياد نموده و آمرزش را براى شما تضمين كرده در اين آيه  يا عِبادِيَ الَّذِين أَسْرَفُوا عَلى أَنْفُسِهِم لا تَقْنَطُوا مِن رَحْمَةِ اللَّه إِن اللَّه يَغْفِرُ الذُّنُوب جَمِيعاً  « 2 »  اگر خداوند تمام گناهان را بيامرزد پس كرا عذاب خواهد كرد . به خدا قسم از اين آيه جز ما و شيعيانمان را اراده نكرده مخصوص ما و شما است شاد شدى ؟ عرضكردم . باز بفرمائيد .\r\nفرمود : هيچ يك از اوصياى پيمبران را خداوند استثناء نكرده جز على و شيعيانش را در اين آيه كه ميفرمايد   يَوْم لا يُغْنِي مَوْلًى عَن مَوْلًى شَيْئاً وَ لا هُم يُنْصَرُون إِلَّا مَن رَحِم اللَّه إِنَّه هُوَ الْعَزِيزُ الرَّحِيم   « 3 »  به خدا سوگند منظور خدا در اين آيه كه ميفرمايد مگر كسانى كه خداوند آنها را مشمول رحمت خويش قرار داده فقط على عليه السّلام و شيعيان آن جناب است آيا مسرور شدى ؟ عرضكردم : باز بفرمائيد .\r\nفرمود : على بن الحسين عليه السّلام فرموده است : بر فطرت اسلام نيست غير ما و شيعيانمان بقيه مردم از اسلام فاصله زياد دارند .\r\nاختصاص - زراره گفت : ابو كدينه ازدى و محمّد بن مسلم ثقفى براى شهادت پيش قاضى شهر بنام شريك رفتند . شريك نگاهى بدقت بچهره آن دو نمود سپس گفت : هر دوى شما جعفرى و فاطمى هستيد ( منظورش اين بود كه شيعه و دوست‌دار فاطمه زهرا عليها السّلام هستيد ) .\r\n\r\n","description":"","footnote":" ( 1 ) سوره حجر آيه 42 : قدرت بر اغوا و گمراهى بندگانم نخواهى داشت .  ( 2 ) سوره زمر آيه 53 : اى بندگان من كه در باره خود زيادروى كرده‌ايد از رحمت خدا نااميد نباشيد خداوند تمام گناهان را مىآمرزد .  ( 3 ) دخان آيه 42 - 43 . ","page_name":" 327 ","page_number":327},
  {"content":"\r\n\r\nاشك از ديدگان هر دو جارى شد ؟ شريك گفت : چرا گريه ميكنيد ؟ ! فقالا نسبتنا الى اقوام لا يرضون بامثالنا ان نكون من اخوانهم لما يرون من سخف و رعنا و نسبتنا الى رجل لا يرضى بامثالنا ان نكون من شيعته فان تفضل و قبلنا فله المن علينا و الفضل قديما فينا .\r\nگفتند : ما را بگروهى نسبت دادى كه راضى نيستند مثل ما جزء برادران دينى آنها محسوب شويم بواسطهء كمى ورع ما و لياقت نداشتن‌مان و به مردى ما را منتسب كردى كه راضى نميشود مثل ما را شيعه خود بشمارد اگر لطف فرمايد و قبول كند بر ما منت نهاده و بزرگوارى فرموده .\r\nشريك لبخندى زده گفت : اگر كسى ارادتمند و پيرو داشته باشد اى كاش چون شما باشد .\r\nاينك وليد ! شهادت آنها را اين مرتبه قبول كن براى مرتبه بعد از آنها نمىپذيريم ديگر شهادت نخواهند داد .\r\nگفت ما براى حج به مكه رفتيم خدمت حضرت صادق جريان را نقل نموديم فرمود : واى بر شريك خدا او را روز قيامت با دو زنجير آتشين ببندد .\r\nاختصاص - هشام بن سالم گفت : محمّد بن مسلم چهار سال در مدينه اقامت گزيد خدمت حضرت باقر ميرسيد از آن جناب استفاده ميكرد بعد از حضرت باقر از حضرت صادق عليه السّلام استفاده مينمود . ابن ابى نمير گفت . از عبد الرحمن بن حجاج و حماد بن عثمان شنيدم آن دو ميگفتند : در ميان شيعيان كسى فقيه‌تر از محمّد بن مسلم نيست .\r\nاختصاص - ابو جعفر احول موسوم بمحمد بن لقمان و مشهور به مؤمن طاق كه آزاد شده قبيله‌ى بجيله بود و به كار زرگرى و صرافي اشتغال داشت ، مردم او را شيطان طاق ميگفتند زيرا در مورد پول نقره‌اى بين چند نفر اختلاف افتاد بمحض اينكه بمؤمن طاق نشان دادند گفت : اين درهم را آب نقره داده‌اند . اسم او را از اين جهت شيطان طاق گذاشتند ولى شيعيان او را مؤمن طاق مينامند . از متكلمين و عقيده‌شناسان\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nشيعه بود كه حضرت صادق عليه السّلام او را بر قدرت در اين فن ستوده .\r\nاختصاص - ابو النصر محمّد بن مسعود ميگفت : كه ابن مسكان ميترسيد آن طور كه لازم است شايد نتواند احترام و جلال حضرت صادق را مراعات نمايد به همين جهت خدمت آن جناب نمىرفت . از اصحاب آن جناب درس ميگرفت . يونس بن عبد الرحمن گفت : ابن مسكان مرد مؤمنى بود كه با اصحاب حضرت صادق برخورد ميكرد و از آنها آنچه فرا گرفته بودند استفاده مينمود .\r\nاختصاص - حريز بن عبد اللَّه منتقل سجستان گرديد و در آنجا كشته شد مردم آن ناحيه بيشتر از خوارج بودند كه آنها را ( شراة ) مىناميدند « 1 »  دوستان حريز از خوارج سب و ناسزا نسبت بعلى بن ابى طالب ميشنيدند . از حريز اجازه گرفتند كه هر كس ديدند بعلى جسارت مىكند او را بكشند حريز اجازه داد .\r\nخوارج ديدند يكى پس از ديگرى از آنها كشته مىشود بشيعيان بدگمان نميشدند چون آنها تعدادشان خيلى كم بود و چنين احتمالى در باره آنها داده نميشد ولى انتقام كشتهء خود را از مرجئه « 2 »  ميگرفتند و با آنها جنگ ميكردند مدتى به همين وضع گذشت تا بالاخره جريان را پى بردند . دوستان حريز يك روز در مسجد اطراف او جمع بودند خوارج مسجد را بر سر آنها خراب كردند و خاك آن را زيرورو نمودند ، اختصاص - ص 216 - عبد اللَّه بن فضل هاشمى گفت : خدمت حضرت صادق عليه السّلام بودم كه مفضل بن عمر وارد شد همين كه چشم امام به او افتاد خنديده فرمود بيا پيش من\r\n« فو ربّى انى لاحبّك و احب من يحبّك يا مفضل »\r\n. قسم به پروردگارم كه تو را دوست ميدارم و كسى كه تو را دوست داشته باشد او را هم دوست ميدارم » .\r\nاگر تمام اصحاب من عرفان تو را داشته باشند و آنچه تو ميدانى بدانند\r\n\r\n","description":"","footnote":" ( 1 ) چون آنها مدعى بودند كه جان خود را در راه اطاعت خدا فروخته‌ايم .  ( 2 ) مرجئه گروهى بودند كه مىگفتند ايمان فقط گفتن : لا إله الا اللَّه است هيچ عمل لازم نيست لذا هر گناهى را مرتكب مىشدند . ","page_name":" 329 ","page_number":329},
  {"content":"\r\n\r\nدو نفر با يك ديگر اختلاف نخواهند كرد . مفضل عرض كرد : آقا خيال ميكنم مرا خيلى بالا بردى فرمود : نه . آن مقامى را به تو دادم كه خدا به تو ارزانى داشته .\r\nپرسيد يا ابن رسول اللَّه مقام جابر بن يزيد در نزد شما چگونه است ؟ فرمود :\r\nمانند سلمان نسبت به پيامبر اكرم صلّى اللَّه عليه و آله گفت : مقام داود بن كثير رقى چگونه است ؟ فرمود : مانند مقداد نسبت به پيغمبر صلّى اللَّه عليه و آله .\r\nآنگاه به من توجه نموده فرمود : عبد اللَّه بن فضل ! خداوند بزرگ ما را از نور عظمت خويش آفريده و برحمت خود سرشته است ارواح شما را از ما آفريده ما بشما علاقه داريم و شما نيز بما علاقمنديد . به خدا قسم اگر تمام ساكنين روى زمين از مغرب تا مشرق بكوشند كه يكنفر بشيعيان ما بيفزايند يا كم كنند نمى - توانند . اسم آنها و اسم آباء و قبيله و خانواده آنها در نزد ما هست اگر علاقه داشته باشى اسم خودت را در كتابى كه نام شيعيان در آن است نشان بدهم .\r\nكتابى را خواست آن را گشود ديدم صفحات كتاب سفيد است اثرى از كتابت در آن نيست .\r\nعرض كردم : يا بن رسول اللَّه من در اين كتاب نوشته‌اى نمىبينم .\r\nامام عليه السّلام با دست روى آن كشيد ديدم نوشته است در پائين صفحه نام خود را مشاهده كردم خداى را شكر نمودم و به سجده رفتم .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nباب دوازدهم بحث و مناظره اصحاب امام صادق عليه السّلام با مخالفين\r\nاحتجاج طبرسى ص 205 - شريك بن عبد اللَّه از اعمش نقل كرد كه گروهى از شيعيان و خوارج در كوفه پيش ابو نعيم نخعى اجتماع نمودند . ابو جعفر محمّد بن نعمان مؤمن طاق نيز حضور داشت . ابن ابى خدرة گفت : من براى شما شيعيان ثابت ميكنم كه ابا بكر از على و تمام اصحاب پيغمبر بهتر است با چهار امتياز كه هيچ كس نتواند آن را رد كند .\r\n1 - او دومين نفر است كه در خانه پيغمبر دفن شده . 2 - دومين نفر است كه با پيغمبر در نماز بود . 3 - نفر دوم است كه بر مردم نماز خوانده در موقعى كه پيغمبر پس از آن وفات يافت . 4 - او نفر دوم است كه لقب صديق را در اين امت گرفته .\r\nمؤمن طاق گفت : پسر ابى خدره من براى تو ثابت ميكنم كه على عليه السّلام از ابا بكر و تمام اصحاب پيغمبر بهتر است با همين امتيازاتى كه براى ابا بكر شمردى و اثبات ميكنم كه اين امتيازات براى ابا بكر عيب و نقص است و براى تو ثابت ميكنم كه واجب است كه پيرو على شوى و از او اطاعت كنى با سه دليل از قرآن با اشاره و توصيف از پيغمبر اكرم با تصريح و نام بردن و از عقل با انديشه و تفكر .\r\nقرار شد ابراهيم نخعى و اسحاق سبيعى و سليمان بن مهران داور اين بحث و مناظره باشند و قضاوت كنند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nابو جعفر مؤمن طاق گفت : پسر ابى خدره بگو به‌بينم پيغمبر صلّى اللَّه عليه و آله و سلم خانه‌اى را كه خداوند به او نسبت داده و نهى نموده از اينكه بدون اجازه داخل نشوند بعنوان ميراث براى بازماندگان خود نهاده يا صدقه است بر تمام مسلمانان هر كدام را مايلى انتخاب كن .\r\nابن ابى خدره فرو ماند چون ميدانست هر كدام را انتخاب كند ايراد بر او وارد است .\r\nمؤمن طاق گفت : اگر ميراث براى خانواده خود گذاشته باشد وقتى از دنيا رفت داراى نه زن بود بعائشه دختر ابى بكر يكنهم از يك هشتم خانه‌اى كه در آن ابا بكر دفن شده ميرسد از تمام آن منزل نيم متر در نيم متر به او ميرسد ، اگر صدقه گذاشته باشد از اين بدتر در اين صورت آنقدر به او از خانه ميرسد كه بكوچكترين افراد مسلمان برسد داخل شدن در خانه پيغمبر بدون اجازه‌اش در زمان حيات و بعد از مرگش گناه است مگر براى على بن ابى طالب و فرزندانش زيرا خداوند آنچه براى پيغمبر حلال نموده براى آنها نيز حلال است .\r\nسپس گفت : شما ميدانيد كه پيغمبر صلّى اللَّه عليه و آله دستور داد درهاى تمام كسانى كه به مسجد باز ميشد ببندند مگر در خانه على . ابو بكر تقاضا كرد يك سوراخ برايش باز بگذارند تا از آن سوراخ پيغمبر را ببيند قبول نكرد . عمويش عباس از اين جريان ناراحت شد . پيغمبر صلّى اللَّه عليه و آله خطبه‌اى ايراد كرد در آن سخنرانى فرمود خداوند امر كرد بموسى و هارون كه براى قوم خود در مصر خانه بسازند دستور داد كه در مسجد آنها شخص جنب نخوابد . و با زنان نزديك نشوند مگر موسى و هارون و فرزندان آنها . على نسبت به من مانند هارون است نسبت بموسى و فرزندانش چون فرزندان هارون حلال نيست براى هيچ كس كه در مسجد پيغمبر با زنان همبستر شود و يا جنب در آنجا بسر برد مگر براى على و فرزندانش همه قبول كرده گفتند : صحيح است .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمؤمن طاق گفت : يك چهارم دينت از بين رفت پسر ابى خدره اين خود امتيازى بود براى على عليه السّلام كه هيچ كس همتا و مانند او نبود اما اينكه ابا بكر نفر دوم بود در غار با پيغمبر بگو ببينم خداوند سكينه و آرامش را بر مؤمنين و پيغمبر در غير نماز نازل نموده ؟ ابن ابى خدره گفت : آرى .\r\nمؤمن طاق گفت : پس در اين صورت خداوند در غار بر او سكينه و آرامش نازل نكرده و حزن و اندوه او را يادآور شده است . ولى على بن ابى طالب همان شب در بستر پيغمبر صلّى اللَّه عليه و آله خوابيده بود و جان خويش را در كف نهاده در راه پيغمبر مقام او از دوست تو كه در غار با خود پيغمبر بود ( باز هم ناراحت و محزون بود ) بالاتر است . گفتند : صحيح است .\r\nمؤمن طاق گفت : پسر ابى خدره نصف دين تو از بين رفت . اما اينكه ابا بكر دومين نفر است كه لقب صديق يافته . خداوند بر ابا بكر واجب نموده كه طلب آمرزش كند براى على بن ابى طالب در اين آيه :  وَ الَّذِين جاؤُ مِن بَعْدِهِم يَقُولُون رَبَّنَا اغْفِرْ لَنا وَ لِإِخْوانِنَا الَّذِين سَبَقُونا بِالْإِيمان  تا آخر آيه « 1 »  اين لقبى كه براى ابا بكر ادعا ميكنى چيزى است كه مردم برايش تراشيده‌اند كسى را كه قرآن گواهى بصدق و راستگويى او داده و او را تصديق كرده بالاتر از كسى است كه مردم برايش چنين لقبى بگذارند . على عليه السّلام در منبر بصره فرمود :\r\n« انا الصديق الاكبر آمنت قبل ان آمن ابو بكر و صدقت قبله قال الناس صدقت\r\nمن صديق اكبر قبل از ابا بكر ايمان آوردم و پيش از او تصديق برسالت پيامبر كردم مردم همه گفتند راست ميگوئى .\r\nمؤمن طاق گفت : پسر ابى خدره سه چهارم دينت از بين رفت اما اينكه گفتى نماز بر مردم خوانده ادعائى براى دوست خود كردى كه ثابت نشد و به انجام\r\n\r\n","description":"","footnote":" ( 1 ) سوره حشر آيه 11 : كسانى كه بعد ايمان مىآورند و مسلمان مىشوند ميگويند خدايا ما و كسانى كه قبل از ما ايمان آورده‌اند بيامرز ( چون على سبقت ايمان بر ابا بكر داشت بايد براى او طلب آمرزش كند ) ","page_name":" 333 ","page_number":333},
  {"content":"\r\n\r\nنرسيد اين امتياز بتهمت نزديك‌تر از فضيلت و مقام است .\r\nاگر اين نماز خواندن بدستور پيغمبر بود او را از نماز جلوگيرى نميكرد مگر نميدانى وقتى ابا بكر جلو ايستاد كه نماز بخواند پيغمبر اكرم صلّى اللَّه عليه و آله بيرون آمد و جلو ايستاد و نماز خواند و ابو بكر را مانع شده و كنار زد اين نماز از دو صورت خارج نيست يا دسيسه‌اى بود كه انجام داد همين كه پيامبر متوجه حيلهء او گرديد با ناراحتى و شدت بيمارى كه داشت بيرون آمد و نگذاشت نماز بخواند تا بعد همين كار را دليل بر موقعيت و مقام خود نگيرد و آنها مجبور شوند از قبول كردن . وجه دوم اينكه بگوئيم خود پيغمبر او را مأمور كرده بود و به او واگذار نموده بود مانند رساندن سوره برائت كه ابتدا به ابا بكر داد جبرئيل نازل شد و گفت : نه بايد خودت يا يكى از افراد خانواده باشد جريان نماز هم همين طور بوده در هر دو صورت دلالت بر ذم ابا بكر مينمايد زيرا آنچه پنهان بود و ديگران نميدانستند كشف گرديد اين خود دليل آشكارى است بر اينكه ابا بكر لياقت خلافت را بعد از پيغمبر نداشت و نه مورد اعتماد بود در امور دينى ، گفتند : راست ميگوئى .\r\nمؤمن طاق گفت : پسر ابى خدره تمام دينت از بين رفت با اين مدحى كه كردى رسوا شدى .\r\nحاضرين به ابو جعفر مؤمن طاق گفتند : حالا دليلى كه در مورد اطاعت كردن از على عليه السّلام گفتى بياور .\r\nمؤمن طاق گفت : از قرآن كه توصيف نموده او را اين آيه  يا أَيُّهَا الَّذِين آمَنُوا اتَّقُوا اللَّه وَ كُونُوا مَع الصَّادِقِين  « 1 »  على عليه السّلام را داراى اين صفت مىيابيم كه در اين آيه خداوند فرموده :  وَ الصَّابِرِين فِي الْبَأْساءِ وَ الضَّرَّاءِ وَ حِين الْبَأْس  « 2 »  .\r\nيعنى آنهائى كه در جنگ و رنج شكيبايند  أُولئِك الَّذِين صَدَقُوا وَ أُولئِك هُم \r\n\r\n","description":"","footnote":" ( 1 ) براءة 119 : اى كسانى كه ايمان آورده‌ايد بپرهيزيد و با صادقين باشيد .  ( 2 ) بقره 177 كسانى كه شكيبايند در گرفتارىها و بيمارى و هنگام جنگ . ","page_name":" 334 ","page_number":334},
  {"content":"\r\n\r\n الْمُتَّقُون  « 1 »  تمام امت اسلام اجماع نموده‌اند بر اينكه اين صفتها شايسته على عليه السّلام است زيرا او هرگز در جنگ فرار نكرد با اينكه ديگران چندين مرتبه فرار نمودند .\r\nهمه گفتند : راست گفتى .\r\nاما چيزى كه پيغمبر صلّى اللَّه عليه و آله و سلم تصريح بنام او نموده است اينست كه فرمود :\r\nانى تارك فيكم الثقلين ما ان تمسكتم بهما لن تضلوا بعدى كتاب اللَّه و عترتى اهل بيتى فإنهما لن يفترقا حتى يردا على الحوض\r\n. قوله مثل اهل بيتى فيكم كمثل سفينة نوح من ركبها نجا و من تخلف عنها غرق و من تقدمها مرق و من لزمها لحق .\r\nمن ميان شما دو امانت گرانبار ميگذارم كه تا وقتى چنگ بدامن آن دو داشته باشيد گمراه نخواهيد شد بعد از من كتاب خدا و خانواده‌ام آن دو از يك ديگر جدا نميشوند تا وقتى در حوض كوثر پيش من آيند و اين فرمايش ديگر پيغمبر كه فرمود مثل اهل بيت من همچون كشتى نوح است هر كه سوار آن شد نجات يافت و هر كه كناره گرفت غرق شد و هر كه بر آنها مقدم شود گمراه است كسى كه چنگ به آنها زند به مقصود ميرسد .\r\nپس كسى كه چنگ بدامن اهل بيت پيغمبر زند هدايت يافته و سبب هدايت ديگران مىشود طبق فرمايش خود پيغمبر صلّى اللَّه عليه و آله و هر كه چنگ بدامن ديگران زند گمراه و گمراه‌كننده است .\r\nحاضرين گفتند : راست ميگوئى .\r\nاما دليل عقلى اينكه تمام دنيا و مردم پيرو عالم و دانشمند هستند ما مىبينيم ملت مسلمان بر اين معنى اتفاق و اجماع دارند كه على داناترين اصحاب پيامبر بود و همه مردم از او استفاده ميكردند و محتاج به او بودند اما على عليه السّلام به هيچ كدام آنها احتياج نداشت اين يك واقعيت انكارناپذير است دليل اينكه بايد از عالم پيروى كرد در قرآن اين آيه است  أَ فَمَن يَهْدِي إِلَى الْحَق أَحَق أَن يُتَّبَع أَمَّن لا يَهِدِّي إِلَّا أَن يُهْدى فَما لَكُم كَيْف تَحْكُمُون  « 2 »  .\r\n\r\n","description":"","footnote":" ( 1 ) آنهايند راستگو و پرهيزكاران .  ( 2 ) يونس 35 آيا كسى كه راهنماى بسوى حق و حقيقت است بايد پيروى شود يا كسى كه خود گمراه است بايد او را راهنمائى كرد اين چه قضاوتى است كه شما ميكنيد ؟ ! ","page_name":" 335 ","page_number":335},
  {"content":"\r\n\r\nبحث و مناظره‌اى مانند آن روز اتفاق نيافتاده بود گروه زيادى پيرو اهل بيت پيغمبر صلّى اللَّه عليه و آله و سلم شدند .\r\nابو جعفر مؤمن طاق برخوردها و بحثهائى با ابو حنيفه داشته از آن جمله ميگويد : روزى ابو حنيفه به او گفت : تو قائل برجعت هستى ؟ مؤمن طاق گفت آرى ابو حنيفه گفت امروز به من هزار درهم ( سكه نقره ) بده تا در رجعت به تو هزار دينار ( سكه طلا ) بدهم ، مؤمن طاق گفت : اشكالى ندارد تو يك ضامن بده كه در رجعت به صورت انسان بيائى نه به صورت خوك .\r\nروز ديگرى به او گفت اگر على بن ابى طالب حقى در خلافت داشت چرا بعد از درگذشت پيغمبر حق خود را مطالبه نكرد ؟ مؤمن طاق گفت : ترسيد او را هم جنيان بكشند چنانچه سعد بن عباده را كشتند ولى با تير مغيرة بن شعبه انتشار دادند كه جنىها او را كشته‌اند . )\r\nيك روز ابو حنيفه با مؤمن طاق گردش ميكرد در يكى از بازارهاى كوفه يك - نفر فرياد ميزد چه كسى بچه‌اى كه گمشده است ميشناسد و ديده است ؟ مؤمن طاق گفت :\r\nاما بچه گمشده را نديده‌ام اما پيرمرد گمراه را اگر ميخواهى دست اين شخص را بگير اشاره به ابو حنيفه كرد .\r\nپس از فوت حضرت صادق ابو حنيفه مؤمن طاق را ديد به او گفت : امامت مرد ؟\r\nگفت : بلى ولى امام تو را تا روز قيامت مهلت داده‌اند و زنده است ( مقصودش شيطان بود ) .\r\nاحتجاج طبرسى ص 205 - روزى فضال بن حسن بن فضال كوفي گذشت به ابو حنيفه كه گروهى اطرافش را گرفته بودند . او داشت از فتوىها و حديث‌هاى خود براى آنها نقل ميكرد مينوشتند . فضال بدوست خود گفت : به خدا قسم از اينجا رد نميشوم تا ابو حنيفه را شرمنده كنم .\r\nدوستش گفت : ابو حنيفه كسى است كه نميتوان بر او چيره شد و خيلى سفسطه باز است آدم را مغلوب مىكند . گفت : اين سخنان را بگذار تو ديده‌اى كه دليل شخص\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nگمراهى بر دليل مؤمنى پيروز شود ! نزديك ابو حنيفه رفته سلام كرد او جواب داد اطرافيانش نيز جواب سلام را دادند .\r\nگفت : يا ابو حنيفه من برادرى دارم ميگويد بهترين مردم بعد از پيغمبر على بن ابى طالب است من ميگويم نه ابا بكر است بعد از او عمر شما چه ميگوئيد ؟\r\nمدتى سر به زير انداخت آنگاه سر برداشته گفت در مقام آن دو همين بس كه هر دو در خانه پيغمبر كنار قبر او دفن شده‌اند دليلى واضح‌تر از اين ميخواهى ؟\r\nگفت : من به برادرم همين حرف را زدم او گفت : اگر آن خانه مال پيغمبر بوده اينها در آنجا دفن شده‌اند ستم بر پيغمبر روا داشته كه در خانه شخصى او دفن شده‌اند اگر مال ابا بكر و عمر بوده به پيغمبر صلّى اللَّه عليه و آله بخشيده‌اند باز كار خوبى نكرده خانه‌اى را كه به پيغمبر بخشيده‌اند دو مرتبه از بخشيدن خود برگشته‌اند و در آن تصرف كرده‌اند .\r\nابو حنيفه سر به زير انداخت بعد گفت : نه تنها مال پيغمبر بود و نه مال آن دو ولى از جهت سهم دختران خود عايشه و حفصه در آنجا دفن شدند . فضال گفت : من همين حرف را به او زدم در جواب من گفت : تو خودت ميدانى وقتى پيامبر اكرم از دنيا رفت نه زن داشت بهر زنى يك نهم از يك هشتم ميرسد ( يعنى يك هفتاد و دوم ) « 1 »  خانه پيغمبر را اگر به اين مقدار تقسيم كنيم سهم هر زنى يك وجب در يك وجب بيشتر نميشود چطورى شده كه اين دو نفر در بيشتر از اين مقدار تصرف كرده‌اند .\r\nاز آن گذشته چطور شد كه عايشه و حفصه از پيغمبر ارث برند ولى فاطمه دختر پيامبر اكرم ارث نبرد . ابو حنيفه فرياد زد : اين مرد را از من دور كنيد كه رافضى خبيثى است .\r\nمناقب شهر آشوب ابو عبيده معتزلى بهشام بن حكم گفت : دليل بر صحت عقيده ما و بطلان عقيده شما اينست پيروان ما زيادند و پيروان عقيده شما كم هستند با اينكه اولاد على زياد بودند و همه ادعاى حق خود را مينمودند .\r\n\r\n","description":"","footnote":" ( 1 ) اگر بهفتاد و دو قسمت كنند بهر زنى يك قسمت ميرسد . ","page_name":" 337 ","page_number":337},
  {"content":"\r\n\r\nهشام گفت : با اين دليل بر مذهب ما خورده نگرفته‌اى بر نوح پيامبر ايراد كرده‌اى زيرا در ميان قوم خود نهصد و پنجاه سال تبليغ كرد كه شب و روز آنها را دعوت بحقيقت مينمود اما قرآن حاكى است كه مقدار كمى به او ايمان آوردند .\r\nهشام بن حكم از گروهى عقيده‌شناس و متكلم سؤال كرد : وقتى خداوند پيامبر خود را برانگيخت با نعمت تكميل فرستاد او را يا نعمت ناقص ؟ گفتند : با نعمت كامل و تمام . گفت : حالا بگوئيد ببينم نعمت كامل و تمام اگر بنا باشد در يك خانواده قرار بگيرد باينست كه فقط نبوت در آن خانواده باشد يا هم نبوت و هم خلافت هر دو باشد تا نعمت تمام شود .\r\nگفتند : در صورتى تمام و تكميل است كه هم نبوت و هم خلافت در آن خانواده باشد . گفت : پس چرا خلافت را از خانواده او خارج كرديد و موقعى كه خلافت به آنها رسيد شمشير بر ايشان كشيديد ؟ نتوانستند جوابى بدهند .\r\nامالى مفيد ص 14 - محمّد بن نوفل گفت : پيش هيثم بن حبيب صيرفى بودم كه ابو حنيفه نعمان بن ثابت وارد شد صحبت از امير المؤمنين على عليه السّلام بميان آمد و حرفهائى زده شد ابو حنيفه گفت : من باصحاب و پيروان خود گفته‌ام براى مردم حديث جريان غدير را قبول نكنيد كه بوسيله آن حديث شما را محكوم ميكنند چهره هيثم بن حبيب صيرفى برافروخته گرديده گفت : چرا قبول نكنند مگر آن حديث را تو قبول ندارى ؟ گفت : چرا آن را خودم روايت كرده‌ام .\r\nهيثم گفت : چرا اقرار نكنند با اينكه حبيب بن ابى ثابت از ابى الطفيل از زيد بن ارقم نقل كرد كه حضرت على در ميدان كوفه مردم را قسم داد كه هر كس حديث غدير را شنيده بگويد .\r\nابو حنيفه گفت : مىبينيد كار بكجا رسيد و چقدر مردم صحبت از اين حديث كرده‌اند كه على عليه السّلام مردم را قسم ميدهد . هيثم گفت : تو ميگوئى ما على را تكذيب كنيم يا سخن او را رد كنيم .\r\nابو حنيفه گفت : ما على را تكذيب نمىكنيم و قول او را رد نخواهيم نمود\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nولى مىبينى مردم در باره آنها خيلى زيادروى كرده‌اند . هيثم گفت : پيغمبر اكرم اين جريان را بگويد و خطبه براى مردم در اين مورد ايراد كند ما دلمان بسوزد و بترسيم كه بعضى غلو ميكنند و زياد روى مينمايند براى حرف مردم ما از صحبت كردن در باره حديث غدير دست برداريم ؟ در اين موقع يك نفر آمده گفتگوى ما را قطع نمود و مسأله‌اى پرسيد دنباله اين حديث را در بازار كوفه گرفتيم حبيب بن نزار بن حسان نيز حضور داشت به هيثم گفت : شنيده‌ام گفتگوئى كه با ابو حنيفه كرده‌اى در باره على .\r\nحبيب آزاد شده بنى هاشم بود هيثم به او گفت اظهار نظر در آن مورد بيش از اينها است ولى صلاح نيست زياد دنباله‌گيرى كنيم . در همان سال به مكه رفتيم حبيب بن نزار نيز با ما بود خدمت حضرت صادق رسيديم سلام كرديم حبيب عرضكرد : آقا چنين جريانى اتفاق افتاد همه را شرح داد . از چهره حضرت صادق آثار كراهت و نارضايتى آشكار شد حبيب گفت : اين محمّد بن نوفل نيز آنجا حضور داشت .\r\nامام صادق فرمود : حبيب خوددارى كن با مردم مطابق ميلشان رفتار كنيد ولى در عمل مخالف آنها باشيد هر كه نتيجه كردار خود را مىبيند و با هر كس كه دوست دارد روز قيامت محشور مىشود مردم را بر ما و خودتان جرى نكنيد در اجتماع مردم وارد شويد ما را يك دولت و اقتداريست كه هر وقت خدا اراده كند خواهد آمد . حبيب سكوت كرد .\r\nامام فرمود : فهميدى حبيب ؟ ! مبادا مخالفت با دستور من بكنيد كه پشيمان خواهيد شد . عرضكرد : هرگز مخالفت با شما نخواهم كرد .\r\nابو العباس گفت : از على بن الحسن راجع بمحمد بن نوفل پرسيدم گفت : از اهل كوفه است پرسيدم از كدام قبيله ؟ گفت بنظرم غلام بنى هاشم باشد حبيب بن بن نزار بن حسان نيز غلام بنى هاشم بود .\r\nاين گفتگو كه بين او و ابو حنيفه شد موقع روى كار آمدن بنى عباس بود كه\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبراى آنها ممكن نبود موقعيت و مقام اهل بيت پيغمبر را آشكارا بيان كنند .\r\nرجال كشى : ابو كهمس گفت خدمت حضرت صادق رسيدم فرمود : شنيده‌ام محمّد بن مسلم پيش ابن ابى ليلى شهادتى داده ابن ابى ليلى شهادت او را قبول نكرده ؟ ! گفتم : آرى . فرمود : وقتى بكوفه رفتى برو پيش ابن ابى ليلى به او بگو سه سؤال دارم مايلم جواب آن را از روى قياس ندهى و نگوئى اصحاب ما چنين گفته‌اند : بعد بپرس حكم كسى كه در دو ركعت اول نماز واجب شك كند چيست و كسى كه به بدن و يا لباسش ادرار رسيده چگونه آن را بشويد و كسى كه هفت ريگ در منى بزند يكى از ريگها از دستش بيافتد چكار بايد بكند .\r\nاگر نتوانست جواب بگويد به او بگو جعفر بن محمّد گفت : چه واداشت ترا كه رد كنى شهادت كسى را كه از تو به احكام خدا واردتر و داناتر است بسيرت پيغمبر از تو .\r\nابو كهمس گفت : وقتى وارد كوفه شدم قبل از اينكه به منزل خود بروم پيش ابن ابى ليلى رفتم گفتم : سه مسأله دارم جواب بده ولى نه از روى قياس و نگوئى اصحاب ما چنين گفته‌اند ، ابن ابى ليلى گفت مسائل خود را بگو . گفتم : كسى كه در دو ركعت اول نمازهاى واجب شك كند چه بايد بكند ؟ مدتى سر به زير انداخت آنگاه سربرداشت گفت : اصحاب ما چنين گفته‌اند . گفتم : قرار نبود بگوئى اصحاب ما چنين گفته‌اند : گفت نميدانم . گفتم اگر كسى به بدن يا لباسش ادرار برسد چگونه بايد بشويد گفت : اصحاب ما چنين گفته‌اند . گفتم : ما شرط كرديم نگوئى اصحاب ما چنين گفته‌اند . گفت : نمىدانم چه بايد بكند .\r\nپرسيدم شخصى هفت ريگ در منى مىزند يك ريگ آن مىافتد چه بايد بكند باز سر به زير انداخته بعد سر برداشت گفت اصحاب چنين گفته‌اند اعتراض كردم گفتم : چنين قرارى نداشتيم . گفت نميدانم چه بايد بكند . به او گفتم . حضرت صادق فرموده : چه واداشت ترا كه شهادت مردى كه از تو داناتر است به احكام خدا و سيرت پيغمبر رد كنى .\r\nگفت : آن شخص كه بوده ؟ گفتم : محمّد بن مسلم طائفى . گفت : ترا به خدا جعفر بن محمّد به تو\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاين حرف را زده ؟ گفتم به خدا قسم آن آقا فرموده همان ساعت از پى محمّد بن مسلم فرستاد آمد همان شهادت را داد شهادتش را پذيرفت .\r\nرجال كشى - محمّد بن حكيم و رفيقش ( كه ابو محمّد گفت : نام او در نوشته پدرم پاك شده بود ) اين دو نفر گفتند : شريك قاضى را ديدم در باغ فلان كس ( كه اسم او نيز پاك شده بود ) ايستاده است و رفيقم گفت : مىآئى برويم از شريك سؤالى بكنيم ؟\r\nدو نفرى آمديم سلام كرديم جواب داد گفتيم : يا ابا عبد اللَّه مسأله‌اى داريم پرسيد در چه مورد است ؟ گفتيم در نماز ولى مايليم كه در جواب نگوئى فلانى چنين گفت اگر ميدانى به پيغمبر صلّى اللَّه عليه و آله و سلم نسبت بده كه آن جناب فرموده گفت : مگر نمىگوئيد در مورد نماز است ؟ گفتيم : چرا . گفت : بپرسيد هر چه هست .\r\nگفتيم : در چه مسافتى بايد نماز را قصر نمود و شكست ؟ گفت : ابن مسعود ميگفت اين شهر ما شما را فريب ندهد و فلان كس چنين ميگفت . گفتم ما قرار گذاشتيم كه از پيغمبر حديث كنى نه از اين و آن .\r\nگفت : به خدا زشت است كه از پير دانائى سؤالى در مورد نماز بكنند و بخواهند كه از پيغمبر نقل كند ولى او جواب نداشته باشد از اين زشت‌تر آن است كه دروغ بر پيغمبر ببندد . گفتم : يك سؤال ديگر پرسيد . گفت در نماز است ؟ گفتم بلى . گفت :\r\nبپرسيد . گفتم : نماز جمعه بر چه كس واجب مىشود ؟ گفت : باز دو مرتبه تازه شد مثل همان سؤال اول از پيغمبر در اين مورد چيزى ندارم . ما تصميم برفتن گرفتيم . گفت :\r\nشما اين سؤالها كه كرديد قطعا خودتان جوابش را ميدانيد .\r\nگفتم : صحيح است محمّد بن مسلم ثقفى از حضرت باقر آن جناب از پدرش از جد خود پيغمبر اكرم نقل كرد . گفت : همان محمّد بن مسلمى كه ريش بلند دارد گفتم : بلى گفت : او مرد مورد اعتمادى است در حديث اما ميگويند شيعه است . پرسيد بالاخره چه گفته :\r\nگفتم : روايت كرده از پيغمبر كه فرموده است : نماز را واجب است بشكنيد در فاصله دو ميل و هر گاه پنج نفر جمع شدند لازم است نماز جمعه را\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبخوانند كه يكى از آن پنج نفر امام باشد .\r\nرجال كشى : گفت ضحاك شارى در كوفه خروج كرد و خود را امير المؤمنين ناميد و مردم را بحكومت خويش دعوت نمود تا با او بيعت كنند . مؤمن طاق پيش او رفت همين كه ياران ضحاك چشمشان بمؤمن افتاد از جاى حركت كردند . مؤمن گفت : علاقه دارم بمذهب شما درآيم او را بردند پيش ضحاك .\r\nمؤمن طاق به او گفت : من مردى هستم وارد ، و بصير در دين خود شنيدم كه تو دم از عدالت ميزنى دلم خواست با تو هم‌آهنگ شوم . ضحاك بياران خود گفت :\r\nاگر اين شخص با شما هم‌آهنگ شود بنفع شما است .\r\nمؤمن طاق روى بضحاك نموده گفت : چرا شما از على بن ابى طالب بيزارى ميجوئيد و كشتن و جنگ با او را حلال ميدانيد ؟ گفت : چون او در دين حكم و داور قرار داد . گفت : هر كس در دين حكم و داور قرار دهد از او بيزارى ميجوئيد كشتن و جنگ كردن با او را حلال ميشماريد ؟ گفت : بلى .\r\nمؤمن طاق گفت : حالا بگو اگر من با تو مناظره كردم و دليل من بر تو غالب شد يا دليل تو بر من غالب گرديد كسى هست كه داورى كند و بگويد حرف فلانى صحيح است و آن ديگرى اشتباه گفت يا نه ؟ بالاخره بايد يكنفر بين ما داور باشد .\r\nضحاك اشاره بيكى از ياران خود نموده گفت : اين مرد بين من و تو داور باشد مرد وارد و مطّلعى است در امور دينى .\r\nمؤمن طاق گفت : هم اكنون تو خودت در دين حكم و داور قرار دادى . گفت :\r\nدرست است . مؤمن طاق روى باصحاب ضحاك نموده گفت : ملاحظه كنيد رئيس شما خودش در دين داور قرار داد هر معامله‌اى ميخواهيد با او بكنيد . ضحاك را هدف شمشيرهاى خود قرار دادند تا ساكت شد .\r\nرجال كشى : ص 125 - ابو جعفر احول گفت : ابن ابى العوجاء روزى به من گفت : هر كس چيزى را بوجود آورد و ايجاد كند بطورى كه خودش بداند او\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nبوجود آورده آيا خالق آن چيز نيست ؟ گفتم : چرا . گفت : پس دو ماه يا يك ماه به من مهلت بده بعد بيا تا نشان بدهم به تو .\r\nابو جعفر گفت : عازم مكه شدم خدمت حضرت صادق عليه السّلام رسيدم آن جناب فرمود : او براى تو دو گوسفند تهيه كرده يك روز با گروهى از هم مسلكان خود خواهد آمد آن دو گوسفند را روى زمين مىاندازد كه به‌بينى . تمام گوشت آنها پر از كرم شده ميگويد : اين كرم‌ها را من بوجود آورده‌ام . به او بگو اگر واقعا تو آفريده‌اى نر و مادهء آن را از هم تميز و تشخيص بده .\r\nابن ابى العوجاء همين كار را كرد به او گفتم : ميتوانى نر و ماده اين كرمها را برايم جدا كنى ؟ گفت : به خدا قسم اين جواب مال تو نيست اين جواب بوسيلهء شتر از حجاز رسيده .\r\nامام صادق فرمود : ابن ابى العوجاء به تو خواهد گفت مگر تو مدعى نيستى كه خدا غنى است و بىنياز است بگو چرا . ميگويد هيچ عقلى قبول نميكند يكنفر غنى باشد ولى پيش يك شاهى پول طلا يا نقره وجود نداشته باشد . بگو بلى .\r\nميگويد : چطور ؟ به او بگو اگر بىنيازى و غنى را در طلا و نقره و تجارت مىبينى كه اين رسم بين مردم است كه با آن معامله ميكنند بگو ببينم غنى كدام يك از اين دو هستند كسى كه غنى را بوجود آورده و مردم را بوسيلهء آن بىنياز كرده با اينكه هيچ بوده‌اند كه او خداى تعالى است يا كسى كه از راه كسب و بخشش يا صدقه يا تجارت ثروتى برهم انباشته كه در جواب ابن ابى العوجاء همين حرف را زدم گفت : اين جواب نيز مال تو نيست بايد اين جواب هم از حجاز آمده باشد .\r\nگفته‌اند روزى مؤمن طاق پيش ابو حنيفه رفت . ابو حنيفه گفت : شنيده‌ام شما شيعه‌ها وقتى يك نفرتان ميميرد دست چپ او را ميشكنيد تا نامه‌ى عملش را بدست راست او بدهند . گفت : دروغ گفته‌اند اما من شنيده‌ام شما مرجئه يك نفرتان مىميرد مقعد او را باز ميكنيد و يك كوزهء آب بمقعدش جا ميكنيد تا روز قيامت\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nتشنه نشود . ابو حنيفه گفت : هر دو دروغ است آنچه براى شما گفته‌اند و آنچه براى ما نيز گفته‌اند .\r\nرجال كشى : هشام بن سالم گفت : خدمت حضرت صادق عليه السّلام بودم با چند نفر از اصحاب مردى شامى وارد شد و اجازه خواست سلام كرد امام او را اجازهء نشستن داده فرمود : چه حاجت دارى ؟\r\nگفت : شنيده‌ام هر چه از شما بپرسند ميدانى آمده‌ام با شما مناظره كنم امام پرسيد در چه مورد ؟ گفت : در باره قطع و وصل قرآن و رفع و نصب و جر و سكون آن .\r\nحضرت صادق رو بحمران نموده فرمود : با اين مرد بحث كن . شامى گفت :\r\nمن ميخواهم با شما مناظره كنم نه با او . فرمود : اگر او را شكست دادى مرا شكست داده‌اى . مرد شامى شروع كرد بسؤال كردن از حمران آنقدر سؤال كرد كه خسته شد و حمران پيوسته او را جواب ميداد .\r\nامام صادق فرمود : شامى ! چگونه يافتى حمران را ؟ گفت : استاد است هر چه پرسيدم جواب داد . امام بحمران فرمود : حالا تو از شامى سؤال كن .\r\nحمران نگذاشت كه مرد شامى تكان بخورد و بتواند خود را جمع و جور كند .\r\nمرد شامى عرض كرد آقا اگر اجازه بدهى در باره عربى با شما مناظره كنم امام بابان بن تغلب فرمود : با او مناظره كن ابان نيز نگذاشت مرد شامى تكان بخورد .\r\nشامى گفت : ميخواهم در مورد اعتقادات دينى بحث كنم او را حواله بمؤمن طاق داده فرمود : با او مناظره كن بحث بين آنها شروع شد بالاخره مؤمن طاق با حرف خودش او را مغلوب نمود .\r\nگفت : مايلم در باره استطاعت بحث كنم . امام بطيار فرمود : تو با او بحث كن طيار نيز او را نگذاشت تكان بخورد ، گفت : ميخواهم در باره توحيد بحث كنم .\r\nامام بهشام بن سالم فرمود با او بحث كن مناظره آنها نيز بدين طريق بود كه\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nگاهى شامى و گاهى هشام پيروز مىشد بالاخره هشام او را مغلوب كرد .\r\nگفت : ميخواهم در مورد امامت با شما مناظره كنم . امام رو بهشام بن حكم نموده فرمود : ابو الحكم تو با او مناظره كن هشام نگذاشت يك كلمه حرف بزند چنان او را پيچاند كه حرف زدن را فراموش كرد .\r\nامام صادق عليه السّلام از مناظره هشام چنان خوشش آمده بود كه شروع بخنده نموده بطورى كه دندانهاى مباركش معلوم مىشد .\r\nمرد شامى گفت : مثل اينكه شما ميخواهى به من بفهمانى كه در ميان شاگردانت چنين اشخاصى هستند . فرمود : همين است . سپس فرمود : برادر شامى اما حمران ترا با زبان گرفت متحير شدى و مغلوب گرديدى ولى يك سؤال واقعى نمود جواب آن را ندانستى ابان بن تغلب نيز حق را با باطل آميخت و بر تو پيروز شد ولى زرارة با تو بقياس مناظره كرد قياس او بر تو غالب آمد . ولى طيار مانند كبوترى بود كه گاهى مىپريد و گاهى به زمين مىخورد و چون تو كبوترى كه قدرت پرواز ندارد بودى . هشام بن سالم گاهى به زمين مىخورد و گاهى حركت ميكرد ولى هشام ابن حكم هر چه گفت واقعيت و حقيقت بود نگذاشت آب دهانت را فرو برى .\r\nبرادر شامى خداوند حق را بباطل آميخته و در اختيار مردم جهان گذاشته پيمبران را فرستاده تا تميز بين حق و باطل بدهند . بانبيا و اوصيا حق و باطل را شناسانده و پيمبران را جلوتر از اوصياء فرستاد تا بمردم معرفى كنند كسانى را كه خداوند به آنها مزيت عنايت فرموده و آنها را بمقام رهبرى اختصاص بخشيده ( منظور معرفى ائمه و پيشوايان دين است ) .\r\nاگر باطل جدا و حق نيز جداگانه بود مردم احتياج پيامبر و جانشين او نداشتند ولى خداوند آن دو را مخلوط كرد و پيامبران و جانشينان آنها را موظف نمود تا بين حق و باطل تميز بدهند براى بندگانش .\r\nمرد شامى گفت : هر كس با تو بنشيند رستگار است . حضرت صادق فرمود :\r\nپيغمبر اكرم با جبرئيل و اسرافيل مىنشست جبرئيل به آسمان صعود ميكرد و\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاخبار را از جانب خدا مىآورد و اگر آن نشستن پيامبر با ايشان سبب رستگاريش شود نشستن تو نيز همين طور است « 1 »  مرد شامى گفت : مرا جزء شيعيان خود قرار ده و به من تعليم بفرما امام عليه السّلام روى بهشام بن حكم نموده فرمود : اين مرد را تعليم بده من دوست دارم شاگرد تو باشد .\r\nعلى بن منصور و ابو مالك خضرمى گفتند شامى را بعد از درگذشت حضرت صادق عليه السّلام نيز ميديديم كه از هداياى شام براى هشام مىآورد وقتى برميگشت هشام از سوقاتىهاى عراق به او پيشكش مىنمود . على بن منصور گفت : شامى مرد پاك - دلى بود .\r\nرجال كشى : حريز گفت : رفتم پيش ابو حنيفه در جلو او كتابهاى زيادى بود كه بين من و او حائل ميشد ، گفت اين كتابها تمام در بارهء طلاق است . شروع كرد آنها را زيرورو كردن . گفت : ولى شما .\r\nمن گفتم : ما همه اين كتابها را در يك جمله جمع كرده‌ايم . گفت : كدام جمله ؟ گفتم : اين آيهء شريفهء :   يا أَيُّهَا النَّبِيُّ إِذا طَلَّقْتُم النِّساءَ فَطَلِّقُوهُن لِعِدَّتِهِن وَ أَحْصُوا الْعِدَّةَ   « 2 »  گفت : تو هيچ اطلاعى از خود ندارى مگر روايتى برايت نقل كرده باشند . گفتم : صحيح است .\r\nگفت : در باره بنده و برده‌اى كه قرارداد نوشته‌اند كه هزار درهم بدهد آزاد باشد اگر نهصد و نود و نه درهم را داد بعد مرتكب زنا شد خدا چگونه بر او جارى مىكند . گفتم : در همين مورد مخصوصا حديثى دارم كه محمّد بن مسلم از\r\n\r\n","description":"","footnote":" ( 1 ) منظور امام اينست كه تنها مجالست سبب رستگارى نمىشود بلكه شخص خودش بايد در راه باشد و حقيقت بين و واقعيت جو باشد چنانچه نشستن پيامبر با فرشتگان سبب رستگارى او نبوده به همين جهت شامى فورى مىگويد مرا از شيعيان خود قرار ده .  ( 2 ) سوره طلاق آيه 1 - اى پيامبر وقتى زنان را طلاق داديد در عده آنها را طلاق دهيد و حساب عدهء آنها را نگهداريد . ","page_name":" 346 ","page_number":346},
  {"content":"\r\n\r\nحضرت صادق عليه السّلام نقل كرد كه حضرت على عليه السّلام نصف يا ثلث يا كمتر از آن را شلاق ميزد مناسب با مقدارى كه پول پرداخته بود .\r\nابو حنيفه گفت : حالا من سؤالى ميكنم كه در باره آن ديگر روايت نداشته باشى . چه ميگوئى در باره شتر دريائى حلال است يا حرام ؟ گفتم ميخواهد شتر باشد يا گاو هر چه بود اگر فلس داشت حلال است اگر نداشت حرام .\r\nرجال كشى : 108 - محمّد بن مسلم گفت : شبى بالاى پشت بام خواب بودم صداى درب بلند شد پرسيدم كيست ؟ گفت شريك است خدا ترا رحمت كند از بالاى پشت بام نگاه كردم ديدم زنى گفت دخترى داشتم كه عروس كردم درد زايمان بر او مستولى شد بالاخره از دنيا رفت بچه در شكمش زنده و در حركت است چكار بايد بكنم .\r\nگفتم : از امام محمّد باقر شبيه همين سؤال را كردند فرمود : بايد شكم او را شكافت و بچه را بيرون آورد همين كار را بكن . بگو ببينم من مخفى زندگى ميكنم چه كسى ترا پيش من راهنمائى كرده ؟\r\nگفت : به ابو حنيفه قاضى معروف مراجعه كردم گفت ؟ من در اين مورد چيزى ندارم ولى برو پيش محمّد بن مسلم ثقفى او جواب ترا خواهد داد . هر جوابى كه داد بيا به من بگو . گفتم : برو بسلامت فردا صبح رفتم به مسجد ابو حنيفه همين مسأله را طرح كرده بود و از اصحاب خود ميپرسيد . سرفه‌اى كردم گفت خداوندا خطاى ما را بپوشان بگذار زندگى كنيم .\r\nكافى : ج 5 ص 550 - ابو حنيفه از مؤمن طاق پرسيد كه نظر تو در باره صيغه ( عقد موقت ) چيست حلال است يا حرام ؟ گفت : حلال است . گفت : پس چرا نميگذارى زنانت براى تو كاسبى كنند صيغه بشوند . گفت : انسان به تمام كارها علاقمند نيست گرچه حلال باشد مردم هر كدام داراى مقام و منزلتى هستند كه پيوسته ميخواهند خود را بالاتر ببرند .\r\nمؤمن طاق پرسيد از ابو حنيفه كه تو در باره شراب چه ميگوئى حلال است يا حرام ؟\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nگفت : حلال است . گفت : پس چرا براى زنهايت دكان باز نميكنى بنفع تو پياله فروشى كنند . ابو حنيفه در جواب گفت : اين يكى به آن كه من گفتم ولى سؤال تو جاگيرتر بود .\r\nابو حنيفه گفت : آيه‌اى كه در سوره سأل سائل هست شاهد حرام شدن صيغه است روايتى نيز از پيغمبر صلّى اللَّه عليه و آله و سلم رسيده كه حكم حلال بودن صيغه را نسخ مىكند .\r\nابو حنيفه گفت : سوره سأل سائل در مكه نازل شده و آيهء صيغه در مدينه روايتى كه نقل ميكنى قابل توجه نيست و بىربط است . باز ابو حنيفه گفت : آيه ارث نيز شاهد حرام بودن صيغه است ( زيرا زن بايد ارث ببرد ولى زن صيغه‌اى ارث نميبرد ) ابو جعفر گفت : نكاح بدون ارث نيز هست . گفت از كجا ميتوانى اين مطلب را ثابت كنى ؟ گفت اگر يك مسلمان با زنى از اهل كتاب ازدواج كند و بعد بميرد آيا آن زن از مرد مسلمان ارث ميبرد ؟ گفت : نه .\r\nابو جعفر گفت : ديدى ثابت شد ازدواجى كه ميراث هم از هم نميبرند . از يك ديگر جدا شدند .\r\nكافى : ص 215 - ج 5 - سيّارى گفت : مردى از شخصى شكايت پيش ابن ابى ليلى برده گفت : اين شخص به من اين كنيز را فروخته ولى وقتى پاهاى او را نگاه كردم هيچ مو ندارد از اول مو نروئيده است . ابن ابى ليلى گفت : مردم با حيله و نيرنگ موى را مىتراشند تو حالا ناراحتى كه مو ندارد .\r\nگفت : آقاى قاضى اگر اين نداشتن مو عيب است فتواى خود را بده .\r\nابن ابى ليلى گفت : كمى صبر كن هم اكنون جواب ترا خواهم داد . من گرفتار ناراحتى معده شده‌ام داخل خانه شد و از درب ديگر خارج گرديده پيش محمّد بن مسلم ثقفى رفت گفت : چه روايتى داريد از حضرت باقر در باره زنى كه در پاهايش موى نرويد آيا اين عيب بشمار ميرود ؟\r\nمحمّد بن مسلم گفت : در اين مورد بخصوص روايتى ندارم ولى حضرت باقر\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nاز پدر خود نقل كرد كه آن جناب از آباء گرام خود از پيغمبر اكرم نقل كرد فرمود : هر چه در اصل حقيقت باشد بعد در شخص زياد باشد يا كم عيب است .\r\nابن ابى ليلى گفت : همين كافى است آمد پيش آن مرد و گفت آنچه تو گفتى عيب حساب مىشود .\r\nامالى شيخ : شريك بن عبد اللَّه قاضى گفت : من بعيادت اعمش رفته بودم در آن بيمارى كه از دنيا رفت ابن شبرمه و ابن ابى ليلى و ابو حنيفه وارد شدند . حال او را پرسيدند از شدت ضعف شكايت ميكرد و از گناهان خود بيمناك بود در اين موقع ناله‌اى كرد و گريه نمود .\r\nابو حنيفه گفت : يا ابا محمّد از خدا بترس مواظب خود باش تو آخرين روزهاى دنيا و اولين روزهاى آخرت را طى ميكنى در باره على بن ابى طالب حديثهائى نقل كرده‌اى كه اگر از آنها برگردى برايت بهتر است .\r\nاعمش گفت : مثل كدام حديث ؟ ابو حنيفه گفت مانند حديث\r\n« انا قسيم النار »\r\nمن تقسيم‌كننده آتشم . اعمش با ناراحتى گفت : يهودى به من چنين ميگوئى مرا بنشانيد بنشانيد مرا تكيه بدهيد .\r\nقسم به خدا مرا موسى بن طريف كه بهترين افراد قبيله بنى اسد است نقل كرد از عباية بن ربعى گفت : شنيدم على عليه السّلام ميفرمود : من تقسيم‌كننده جهنم هستم ميگويم : اين دوست من است به او كارى نداشته باش و اين دشمن من است او را بگير .\r\nابو المتوكل ناجى كه در باره زن حجاج صحبت ميكرد و حجاج به حضرت على ناسزاهاى بسيار بد ميگفت از ابو سعيد خدرى نقل كرد كه پيغمبر اكرم صلّى اللَّه عليه و آله فرمود :\r\nوقتى روز قيامت شود خداوند دستور ميدهد كه من و على بر صراط بنشينيم ميفرمايد : داخل بهشت كنيد هر كس را كه ايمان به من دارد و دوستدار شما است\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nو داخل جهنم كنيد هر كس كافر به من و دشمن شما است .\r\nپيغمبر فرمود : به خدا ايمان نياورده كسى كه به من ايمان نياورد و ايمان به من نياورده كسى كه دوست نداشته باشد على را و اين آيه را خواند :  أَلْقِيا فِي جَهَنَّم كُل كَفَّارٍ عَنِيدٍ  .\r\nابو حنيفه پيراهن خود را روى سر انداخته گفت : حركت كنيد برويم كه براى ما روايتى سخت‌تر از اين نياورد .\r\nشريك گفت : آن روز بپايان نرسيد كه اعمش از دنيا رفت .\r\nپايان كتاب مترجم : موسى خسروى\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n.\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n.\r\n\r\n\r\n","description":"","footnote":"","page_name":" 352 ","page_number":352}
  ]