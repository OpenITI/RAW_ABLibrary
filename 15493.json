[
  {"content":"\r\n\r\nسلسله پژوهش هاى اعتقادى\r\n( 23 )\r\nسنت پيامبر يا سنت خلفا ؟ !\r\nواكاوى مفهوم وسند حديث\r\n\" به سنت من و سنت خلفاى راشدين ، تمسك جوييد \"\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nسنت پيامبر يا سنت خلفا ؟ ! : واكاوى مفهوم و سند حديث \" به سنت من وسنت خلفاى راشدين ، تمسك جوييد \" / مؤلف : سيد على حسينى ميلانى ؛ ترجمه و ويرايش : هيئت تحريريه مركز حقايق اسلامى . قم : مركز حقايق اسلامى ، 1389 .\r\n136 ص - ( سلسله پژوهش هاى اعتقادى ؛ 23 ) .\r\n3 - 32 - 5348 - 600 - 978 isbn\r\nفهرست نويسى بر اساس اطلاعات فيپا .\r\nعنوان اصلى : حديث عليكم بسنتي وسنة الخلفاء الراشدين .\r\nكتابنامه : ص [ 129 
  ] - 135 ؛ همچنين به صورت زيرنويس .\r\n1 . احاديث خاص ( عليكم بسنتي وسنة الخلفاء الراشدين ) - نقد و تفسير . 3 . خلفاى راشدين - فضايل - احاديث اهل سنت - نقد و تفسير . 4 . محدثان جعال . 5 . احاديث اهل سنت - نقد و تفسير . الف . مركز حقايق اسلامى . هيئت تحريريه . ب . عنوان . حديث عليكم بسنتي وسنة الخلفاء الراشدين . فارسى .\r\n1389 1 ع . 8 ع / 145 bp\r\n218 / 297\r\nمركز الحقائق الاسلامية\r\nنام كتاب : احاديث ساختگى\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريه مركز حقايق اسلامى\r\nناشر : مركز حقايق اسلامى\r\nشمارگان : 1000 نسخه\r\nنوبت چاپ : اول / 1389\r\nچاپ : وفا\r\nشابك : 3 - 32 - 5348 - 600 - 978\r\n3 - 32 - 5358 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nآخرين و كامل‌ترين دين الاهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الاهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الاهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الاهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nسنت پيامبر يا سنت خلفا ؟ !\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبخش يكم نگارندگان حديث و سندهاى آن\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله\r\nالطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\nعلماى اهل سنّت ، حديثى را از پيامبر خدا صلى اللَّه عليه وآله اين گونه نقل مىكنند كه آن حضرت در ضمن سخنى فرمود :\r\nعليكم بسنّتي وسنّة الخلفاء الراشدين ؛\r\nبه سنّت من و سنّت خلفاى راشدين تمسّك جوييد !\r\nآنان اين حديث را در مهم‌ترين كتاب‌هاى خود آورده و بسيارى از آن‌ها ، اين حديث را در شمار صحيح‌ترين روايات خود قرار داده‌اند . . . .\r\nهم‌چنين از اين حديث به عنوان سند توجيه كنندهء امور و احكام گذشته و دستاويز اعمال و قضاياى بعدى ، بهره بردارى شده است .\r\nكتابى كه پيش رو داريد به بررسى و نقد اين حديث پرداخته\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاست ؛ حديثى كه وجوب اطاعت از حاكمان و پيروى از سنّت خلفاى راشدين را - حتى در صورت مغاير بودن حكومت و سنّت آنان با موازين شرعى - مورد تأكيد قرار مىدهد .\r\nما در اين كتاب به كنكاشى همه جانبه پيرامون اين حديث پرداخته و آن را به گونه‌اى كاملًا محقّقانه بررسى نموده‌ايم . اينك كتابى سودمند پيش روى پژوهش‌گران قرار دارد كه فوايد آن بر محققان حقيقت پوشيده نيست .\r\nاين كتاب حاصل اين تلاش و پژوهش است كه به پژوهش‌گران عرصهء دين تقديم مىكنم و خداوند را از نيت خود آگاه مىدانم .\r\nعلى حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبخش يكم\r\nنگارندگان حديث و سندهاى آن\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nحديث پيروى از سنّت پيامبر و سنّت خلفاى راشدين را علماى اهل سنّت در مهم‌ترين منابع خود آورده‌اند . در اين بخش به نقل آن‌ها مىپردازيم .\r\n\r\nبه روايت ترمذى\r\nترمذى در سنن خود اين حديث را به سه طريق آورده است :\r\n1 . على بن حجر ، از بقيّة بن وليد ، از بجير بن سعد ، از خالد بن معدان ، از عبدالرحمان بن عمرو سلمى روايت كرده است كه عرباض بن ساريه مىگويد :\r\nروزى رسول خدا صلى اللَّه عليه وآله « 1 » بعد از نماز صبح ، ما را موعظه\r\n\r\n\r\n","description":"","footnote":"\r\n( 1 ) . به رغم اين كه در منابع اهل سنّت درود و صلوات پس از نام مبارك پيامبر خدا صلى اللَّه عليه وآله‌به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم\r\n","page_name":" 19 ","page_number":19},
  {"content":"\r\n\r\nبليغى نمود ؛ چنان كه اشك از چشمان ما سرازير و دل‌هايمان هراسناك شد .\r\nمردى گفت : اين موعظهء كسى است كه مىخواهد وداع كند . اى رسول خدا ! چه پيمانى بر ذمّهء ما مىگذارى ؟\r\nرسول خدا صلى اللَّه عليه وآله فرمود : شما را به تقواى الاهى ، تسليم و فرمانبردارى ( از حاكمان ) سفارش مىكنم ؛ گرچه كه برده‌اى حبشى بر شما حاكم گردد ، زيرا هر كدام از شما كه زنده بماند اختلافات فراوانى را به چشم خواهد ديد . شما را از مسائل نوظهور بر حذر مىدارم ؛ چرا كه اين مسائل در زمرهء گمراهى است .\r\nپس هر كدام از شما چنين دوران اختلافات و بدعت‌هاى پس از مرا درك كند بايد به سنّت من و سنّت خلفاى راشدين و هدايت يافته چنگ زند و در پايبندى بدان ، استقامت ورزد .\r\nابوعيسى مىگويد : اين ، حديثى حَسَن « 1 » و صحيح است .\r\nنظير اين حديث را ثور بن يزيد ، از خالد بن معدان ، از عبدالرّحمان بن عمرو سلمى ، از عرباض بن ساريه از پيامبر صلى اللَّه عليه وآله\r\n\r\n\r\n","description":"","footnote":"\r\n( 1 ) . حديث حسن به اصطلاح اهل تسنّن ، خبر مسندى است كه راويان آن ، نزديك به درجه وثاقت باشند\r\n","page_name":" 20 ","page_number":20},
  {"content":"\r\n\r\nروايت كرده است .\r\n2 . حسن بن على خَلّال و ديگر راويان از ابوعاصم ، از ثور بن يزيد ، از خالد بن معدان ، از عبدالرحمان بن عمرو سلمى ، از عرباض بن ساريه ، نظير اين حديث را از پيامبر صلى اللَّه عليه وآله ، نقل كرده‌اند .\r\nگفتنى است كه ابونجيح ، كنيهء عرباض بن ساريه است .\r\n3 . حجر بن حجر از عرباض بن ساريه از پيامبر صلى اللَّه عليه وآله ، مانند اين حديث را نقل كرده است . « 1 »\r\n\r\nبه روايت ابوداوود\r\nابوداوود نيز به نقل اين حديث پرداخته است . وى در سنن خود چنين مىنگارد :\r\nاحمد بن حنبل ، از وليد بن مسلم ، از ثور بن يزيد ، از خالد بن معدان نقل كرده است كه عبدالرحمان بن عمرو سلمى و حجر بن حجر گفتند :\r\nروزى به نزد عرباض بن ساريه رفتيم - او از كسانى است كه آيه\r\n\r\n\r\n","description":"","footnote":"\r\n( 1 ) . سنن ترمذى : 4 / 308 - 309 ، كتاب العلم ، باب ما جاء فى الأخذ بالسنة واجتناب البدع ، حديث 2685\r\n","page_name":" 21 ","page_number":21},
  {"content":"\r\n\r\n« وَلا عَلَى الَّذينَ إِذا ما أَتَوْكَ لِتَحْمِلَهُمْ قُلْتَ لاأَجِدُ ما أَحْمِلُكُمْ عَلَيْهِ » « 1 » درباره او نازل شده است - به او سلام كرديم و گفتيم : براى زيارت ، عيادت و كسب فيض از تو آمده‌ايم .\r\nعرباض گفت : روزى نماز را به امامت رسول خدا صلى اللَّه عليه وآله اقامه كرديم . آن گاه رسول خدا صلى اللَّه عليه وآله به ما رو كرد و ما را چنان موعظه بليغى نمود كه اشك از ديدگان ما سرازير و دل‌هايمان هراسناك شد .\r\nيكى از حاضران گفت : اى رسول خدا ! اين ، موعظهء كسى است كه گويا مىخواهد وداع كند . پس چه پيمانى بر ذمّهء ما مىگذارى ؟\r\nرسول خدا صلى اللَّه عليه وآله فرمود : شما را به تقواى الاهى ، تسليم و فرمانبردارى ( از حاكمان ) سفارش مىكنم ، گرچه كه برده‌اى حبشى بر شما حاكم گردد ؛ زيرا هر كه از شما زنده بماند اختلافات فراوانى را به چشم خواهد ديد ، بنابراين به سنّت من و سنّت خلفاى راشدين و هدايت يافته ، پايبند باشيد و در اين راه استقامت ورزيد . شما را از مسائل نوظهور بر حذر مىدارم ؛ چرا كه هر مسألهء نوظهورى ، بدعت است و هر بدعتى ، گمراهى است . « 2 »\r\n\r\n\r\n","description":"","footnote":"\r\n( 1 ) . سوره توبه : آيه 92 . « و هم‌چنين بر آن مؤمنانى كه آماده جهاد ، نزد تو آيند كه زاد و لوازم‌سفر آنان را مهّيا سازى تو پاسخ دهى كه من مالى كه به شما مساعدت كنم ندارم »\r\n( 2 ) . سنن ابوداوود : 3 / 206 ، كتاب السنة ، باب فى لزوم السنة ، حديث 4607\r\n","page_name":" 22 ","page_number":22},
  {"content":"\r\n\r\n\r\nبه روايت ابن ماجه\r\nاز ديگر حديث نگاران اهل سنّت كه اين حديث را نقل كرده ابن ماجه را مىتوان نام برد ، وى اين حديث را با سه سند و با اندكى تفاوت در متن آورده است .\r\n1 . عبداللَّه بن احمد بن بشير بن ذكوان دمشقى ، از وليد بن مسلم ، از عبداللَّه بن علاء - يعنى ابن زبر - از يحيى بن ابى المطاع نقل مىكند كه از عرباض بن ساريه شنيدم كه مىگفت :\r\nروزى رسول خدا صلى اللَّه عليه وآله در ميان ما برخاست و ما را چنان موعظه بليغى نمود كه دل‌هايمان بيمناك و اشك از چشمانمان جارى شد .\r\nيكى از حاضران گفت : اى رسول خدا ! هم‌چون كسى كه وداع مىكند ما را موعظه كردى . پس پيمانى بر ذمّهء ما نِه .\r\nرسول خدا صلى اللَّه عليه وآله فرمود : شما را به تقواى الاهى ، تسليم و فرمانبردارى ( از حاكمان ) سفارش مىكنم ، گرچه كه برده‌اى حبشى بر شما حاكم گردد . شما پس از من ، اختلافات فراوانى را به چشم خواهيد ديد . پس به سنّت من و سنّت خلفاى راشدين و هدايت يافته تمسّك جوييد و در اين راه استقامت ورزيد . شما را از مسائل نوظهور بر حذر مىدارم ؛ چرا كه هر بدعتى ، گمراهى است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n2 . اسماعيل بن بشر بن منصور و اسحاق بن ابراهيم سوّاق براى ما روايت كردند كه عبدالرحمان بن مهدى ، از معاوية بن صالح ، از ضمرة بن حبيب ، از عبدالرحمان بن عمرو سلمى اين گونه نقل مىكند :\r\nاز عرباض بن ساريه شنيدم كه مىگفت :\r\nروزى رسول خدا صلى اللَّه عليه وآله ما را چنان موعظه‌اى كرد كه اشك از چشم‌ها سرازير و دل‌ها هراسناك شد .\r\nگفتيم : اى رسول خدا ! اين موعظهء كسى است كه مىخواهد وداع كند . پس چه پيمانى بر ذمّهء ما مىگذارى ؟\r\nرسول خدا صلى اللَّه عليه وآله فرمود : شما را به بهترين و روشن‌ترين روش ، ترك مىكنم كه شبِ آن همانند روزِ آن است ، پس از من كسى از آن نمىلغزد مگر اين كه هلاك مىشود . هر كدام از شما كه زنده بماند اختلافات فراوانى را خواهد ديد . پس به آن چه از سنّت من و سنّت خلفاى راشدين و هدايت يافته ، آگاه شده‌ايد ، تمسّك جوييد و در اين راه استقامت ورزيد . راه اطاعت را در پيش گيريد حتى اگر حاكم شما برده‌اى حبشى باشد ؛ زيرا مؤمن همانند شتر راهوار است كه هر جا بكشند ، خواهد رفت .\r\n3 . يحيى بن حكيم ، از عبدالملك بن صباح مسمعى ، از ثور بن يزيد ، از خالد بن معدان ، از عبدالرحمان بن عمرو نقل مىكند كه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nعرباض بن ساريه گفت :\r\nروزى نماز صبح را به امامت رسول خدا صلى اللَّه عليه وآله اقامه كرديم . آن گاه رسول خدا صلى اللَّه عليه وآله به ما رو كرد و ما را موعظه بليغى نمود . . . . « 1 »\r\n\r\nبه روايت احمد بن حنبل\r\nحديث نگار ديگرى كه به نقل اين حديث پرداخته ، احمد بن حنبل شيبانى است . وى در مسند خود به پنج سند اين حديث را آورده است :\r\n1 . عبداللَّه از پدرش ، از عبدالرحمان بن مهدى ، از معاويه - يعنى ابن صالح - از ضمرة بن حبيب ، از عبدالرحمان بن عمرو سلمى روايت مىكند كه وى از عرباض بن ساريه چنين شنيده است :\r\nروزى رسول خدا صلى اللَّه عليه وآله ما را چنان موعظه‌اى كرد كه اشك از چشمانمان سرازير و دل‌هايمان هراسناك شد .\r\nگفتيم : اى رسول خدا ! اين موعظهء كسى است كه مىخواهد وداع كند . پس چه پيمانى بر ذمّهء ما مىگذارى ؟\r\n\r\n\r\n","description":"","footnote":"\r\n( 1 ) . سنن ابن ماجه : 1 / 71 - 73 ، باب اتباع سنة الخلفاء الراشدين المهديين ، حديث‌هاى 42 - 44\r\n","page_name":" 25 ","page_number":25},
  {"content":"\r\n\r\nرسول خدا صلى اللَّه عليه وآله فرمود : شما را به بهترين و روشن‌ترين روش ، ترك مىكنم كه شبِ آن همانند روزِ آن است ، كسى بعد از من نخواهد لغزيد جز آن كه هلاك مىشود . هر كدام از شما كه زنده بماند اختلافات فراوانى را خواهد ديد . پس به آن چه از سنّت من و سنّت خلفاى راشدين و هدايت يافته آگاهى يافته‌ايد ، تمسّك جوييد . راه اطاعت را در پيش گيريد حتى اگر حاكم شما برده‌اى حبشى باشد و در اين راه استقامت ورزيد ، زيرا مؤمن همانند شتر راهوار است كه هر جا برندش خواهد رفت . « 1 » 2 . عبداللَّه از پدرش ، از ضحّاك بن مخلد ، از ثور از خالد بن معدان ، از عبدالرحمان بن عمرو سلمى نقل كرد كه عرباض بن ساريه گفت :\r\nروزى نماز صبح را به امامت رسول خدا صلى اللَّه عليه وآله اقامه كرديم . آن گاه حضرتش به ما رو كرد و ما را چنان موعظه بليغى نمود كه اشك از چشمانمان سرازير و دلهايمان هراسناك شد .\r\nگفتيم - يا گفتند - : اى رسول خدا ! اين موعظهء كسى است كه مىخواهد وداع كند . پس به ما سفارشى بفرما !\r\nرسول خدا صلى اللَّه عليه وآله فرمود : شما را به تقواى الاهى سفارش\r\n\r\n\r\n","description":"","footnote":"\r\n( 1 ) . مسند احمد : 5 / 109 ، حديث 16692 ، حديث عرباض بن ساريه\r\n","page_name":" 26 ","page_number":26},
  {"content":"\r\n\r\nمىكنم . به سخنان فرمانروايان خود - حتى اگر بردگان حبشى باشند - گوش فرا دهيد و از آن‌ها اطاعت كنيد ؛ زيرا هر كدام از شما كه زنده بماند اختلافات فراوانى را مشاهده خواهد كرد . پس به سنّت من و سنّت خلفاى راشدين و هدايت يافته ، تمسّك جوييد و در اين راه ، استقامت ورزيد . شما را از مسائل نوظهور بر حذر مىدارم ؛ زيرا هر مسألهء نوظهورى ، بدعت است و هر بدعتى ، گمراهى .\r\n3 . عبداللَّه از پدرش ، از وليد بن مسلم ، از ثور بن يزيد ، از خالد بن معدان نقل مىكند كه عبدالرحمان بن عمرو سلمى و حجر بن حجر گفتند :\r\nروزى به نزد عرباض بن ساريه رفتيم - او از كسانى است كه آيه « وَلا عَلَى الَّذينَ إِذا ما أَتَوْكَ لِتَحْمِلَهُمْ قُلْتَ لاأَجِدُ ما أَحْمِلُكُمْ عَلَيْهِ » « 1 » درباره وى نازل شده است - به او سلام كرديم و گفتيم : ما براى زيارت ، عيادت و كسب فيض از تو آمده‌ايم .\r\nعرباض گفت : روزى ، نماز صبح را به امامت رسول خدا صلى اللَّه عليه وآله اقامه كرديم . آن گاه رسول خدا صلى اللَّه عليه وآله به ما رو كرد و ما را چنان موعظه بليغى نمود كه اشك از چشمانمان سرازير و دل‌هايمان\r\n\r\n\r\n","description":"","footnote":"\r\n( 1 ) . سوره توبه : آيه 92 . « و هم‌چنين بر آن مؤمنانى كه آماده جهاد ، نزد تو آيند كه زاد و لوازم‌سفر آنان را مهّيا سازى تو پاسخ دهى كه من مالى كه به شما مساعدت كنم ندارم »\r\n","page_name":" 27 ","page_number":27},
  {"content":"\r\n\r\nهراسناك شد .\r\nشخصى از حاضران گفت : اى رسول خدا ! اين موعظهء كسى است كه مىخواهد وداع كند . پس چه پيمانى را بر ذمّهء ما مىگذارى ؟\r\nرسول خدا صلى اللَّه عليه وآله فرمود : شما را به تقواى الاهى سفارش مىكنم . به سخنان فرمانروايان خود - حتى اگر بردگان حبشى باشند - گوش فرا دهيد و از آن‌ها اطاعت كنيد ؛ زيرا هر كدام از شما كه پس از من زنده بماند اختلافات فراوانى را خواهد ديد ؛ پس به سنّت من و سنّت خلفاى راشدين و هدايت يافته ، تمسّك جوييد و در اين راه استقامت ورزيد . شما را از مسائل نوظهور بر حذر مىدارم ؛ زيرا هر مسألهء نوظهورى ، بدعت است و هر بدعتى ، گمراهى .\r\n4 . عبداللَّه از پدرش ، از حياة بن شريح ، از بقيّه ، از بجير بن سعد ، از خالد بن معدان از ابن ابى بلال از عرباض بن ساريه نظير اين حديث را از رسول خدا صلى اللَّه عليه وآله نقل مىكند .\r\n5 . عبداللَّه از پدرش ، از اسماعيل ، از هشام دستوائى ، از يحيى بن ابى كثير ، از محمّد بن ابراهيم بن حارث ، از خالد بن معدان ، از ابن ابى بلال ، از عرباض بن ساريه ، از رسول خدا صلى اللَّه عليه وآله نظير اين حديث را نقل مىكند . « 1 »\r\n\r\n\r\n","description":"","footnote":"\r\n( 1 ) . مسند احمد بن حنبل : 5 / 109 - 110 ، حديث‌هاى 16694 - 16697 ، حديث عرباض بن ساريه\r\n","page_name":" 28 ","page_number":28},
  {"content":"\r\n\r\n\r\nبه روايت حاكم نيشابورى\r\nحديث نگار ديگرى كه اين حديث را نقل كرده ، حاكم نيشابورى است . وى به پنج سند اين حديث را با كمى تفاوت در متن ، در المستدرك على الصحيحين در كتاب علم و دانش اين گونه آورده است :\r\n1 . ابوالعباس محمّد بن يعقوب ، از عبّاس بن محمّد دورى ، از ابوعاصم ، از ثور بن يزيد ، از خالد بن معدان ، از عبدالرحمان بن عمرو سلمى نقل مىكند كه عرباض بن ساريه گويد :\r\nروزى نماز صبح را به امامت رسول خدا صلى اللَّه عليه وآله اقامه كرديم . آن گاه رسول خدا صلى اللَّه عليه وآله به ما رو كرد و ما را چنان موعظه رسايى نمود كه دل‌هايمان هراسناك و اشك از چشمانمان سرازير شد .\r\nگفتيم : اى رسول خدا ! گويا اين ، موعظهء كسى است كه مىخواهد وداع كند پس ما را سفارشى كن !\r\nرسول خدا صلى اللَّه عليه وآله فرمود : شما را به تقواى الاهى ، حرف شنوى و اطاعت ، سفارش مىكنم ، حتى اگر برده‌اى حبشى به عنوان امير بر شما گمارده شود ؛ زيرا هر كدام از شما كه زنده بماند اختلافات فراوانى را خواهد ديد ، پس به سنّت من و سنّت خلفاى راشدين و هدايت يافته ، تمسّك جوييد و در اين راه استقامت ورزيد . شما را از مسائل نوظهور بر حذر مىدارم زيرا هر بدعتى ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nگمراهى است .\r\nحاكم نيشابورى پس از نقل اين حديث چنين مىنويسد :\r\nاين حديث ، حَسَن و صحيح است و مشكلى در آن وجود ندارد ؛ چرا كه از راويان اين حديث عبدالرحمان بن عمرو و ثور بن يزيد هستند كه بخارى به آن دو راوى استدلال كرده و اين حديث را در آغاز كتاب « تمسّك به سنّت » آورده است .\r\nحاكم مىافزايد : به نظر من بخارى و مسلم گمان كرده‌اند كه جز ثور بن يزيد ، راوى ديگرى به نقل اين حديث از خالد بن معدان نپرداخته است ؛ در حالى كه محمّد بن ابراهيم بن حارث - كه روايات او در صحيح بخارى و مسلم يافت مىشود - اين حديث را از خالد بن معدان ، نقل كرده است .\r\nآن گاه حاكم نيشابورى به سند دوم مىپردازد و مىنويسد :\r\n2 . ابوعبداللَّه حسين بن حسن بن ايّوب ، از ابوحاتم محمّد بن ادريس حنظلى ، از عبداللَّه بن يوسف تنيسى ، از ليث از يزيد بن هاد ، از محمّد بن ابراهيم ، از خالد بن معدان ، از عبدالرحمان بن عمرو ، از عرباض بن ساريه - كه از طايفهء بنى سليم و از اهل صفّه است - اين گونه نقل مىكند :\r\nروزى رسول خدا صلى اللَّه عليه وآله پس از خروج از خانه به نزد ما\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nآمد و در سخنانى به موعظهء مردم پرداخت ، آن‌ها را بشارت و بيم داد و هر آن چه را كه خدا مىخواست بر زبان آورد .\r\nآن گاه فرمود : خدا را عبادت كنيد و هيچ چيز را شريك او قرار ندهيد . از كسى كه خدا براى فرمانروايى بر شما برگزيده ، اطاعت كنيد و در امر فرمانروايى با اهل آن به نزاع برنخيزيد ، گرچه كه فرمانروايان شما بردگان سياه‌پوست باشند . به آن چه از سنّت پيامبر خود و خلفاى راشدين و هدايت يافته ، آگاه شده‌ايد ، پايبند باشيد و در راه حق استقامت ورزيد .\r\nحاكم در ذيل اين حديث مىنويسد :\r\nسند اين حديث با رعايت همهء معيارهاى مورد نظر بخارى و مسلم ، صحيح است و من ايرادى در اين حديث نمىبينم ؛ چرا كه ضمرة بن حبيب در نقل اين حديث از عبدالرحمان بن عمرو سلمى ، راه خالد بن معدان را در پيش گرفته است .\r\nسومين سند حاكم اين گونه است :\r\n3 . ابوالحسن احمد بن محمّد عنبرى ، از عثمان بن سعيد دارمى و نيز ابوبكر محمّد بن مؤمل ، از فضل بن محمّد نقل كرده‌اند كه ابوصالح از معاوية بن صالح ؛ هم‌چنين ابوبكر احمد بن جعفر قطيعى ، از عبداللَّه بن احمد بن حنبل ، از پدرش ، از عبدالرحمان - يعنى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nابن مهدى - از معاوية بن صالح ، از ضمرة بن حبيب ، از عبدالرحمان بن عمرو سلمى نقل مىكنند كه عرباض ساريه مىگويد :\r\nرسول خدا صلى اللَّه عليه وآله ما را چنان موعظه‌اى كرد كه اشك از چشمانمان سرازير و دل‌هايمان هراسناك شد .\r\nگفتيم : اى رسول خدا ! اين ، موعظهء كسى است كه مىخواهد وداع كند . پس چه پيمانى بر عهدهء ما مىگذارى ؟\r\nرسول خدا صلى اللَّه عليه وآله فرمود : شما را به بهترين و روشن‌ترين روش ترك مىكنم كه شبِ آن همانند روزِ آن است جز نابود شوندگان ، از آن نخواهند لغزيد . هر كدام از شما كه زنده بماند اختلافات فراوانى را خواهد ديد . پس به آن چه از سنّت من و سنّت خلفاى راشدين و هدايت يافته ، آگاه شده‌ايد تمسّك جوييد . بايد راه اطاعت پيش گيريد حتى اگر فرمانرواى شما برده‌اى حبشى باشد و در اين راه استقامت ورزيد .\r\nاز راويان اين حديث ، اسد بن وداعه است . وى اين جمله را نيز به حديث عرباض مىافزود : مؤمن ، همانند شتر راهوارى است كه هر جا ببرندش خواهد رفت .\r\nحاكم نيشابورى در ادامه مىنويسد :\r\nسه تن از راويان ثقه و مورد اعتماد از ائمهء اهل شام در نقل روايت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nعرباض بن ساريه ، راه عبدالرحمان بن عمرو را در پيش گرفته‌اند . اين سه تن عبارتند از :\r\nالف . حجر بن حجر كلاعى .\r\n4 . ابوزكريا يحيى بن محمّد عنبرى ، از ابوعبداللَّه محمّد بن ابراهيم عبدى ، از موسى بن ايوب نصيبى و صفوان بن صالح دمشقى ، از وليد بن مسلم دمشقى ، از ثور بن يزيد ، از خالد بن معدان روايت كرده‌اند كه عبدالرحمان بن عمرو سلمى و حجر بن حجر كلاعى گفتند :\r\nروزى نزد عرباض بن ساريه رفتيم - او از كسانى است كه آيه « وَلا عَلَى الَّذينَ إِذا ما أَتَوْكَ لِتَحْمِلَهُمْ قُلْتَ لاأَجِدُ ما أَحْمِلُكُمْ عَلَيْهِ تَوَلَّوْا وَأَعْيُنُهُمْ تَفيضُ مِنَ الدَّمْعِ حَزَنًا أَلّا يَجِدُوا ما يُنْفِقُونَ » « 1 » در شأن آن‌ها نازل شده است - به او سلام كرديم و گفتيم : براى زيارت و كسب فيض به نزد تو آمده‌ايم .\r\nعرباض گفت : روزى نماز صبح را به امامت رسول خدا صلى اللَّه عليه وآله خوانديم . آن حضرت بعد از نماز به ما رو كرد و ما را چنان موعظه\r\n\r\n\r\n","description":"","footnote":"\r\n( 1 ) . سوره توبه : آيه 92 . « و هم‌چنين بر آن مؤمنانى كه آماده جهاد شده و نزد تو آيند كه زاد ولوازم سفر آنان را مهيا سازى . تو پاسخ دهى كه من مالى كه به شما مساعدت كنم ندارم در حالى كه از شدّت حزن ، اشك از چشمانشان جارى است كه چرا نمىتوانند هزينهء سفر خود را فراهم سازند بر آنها هم حرج و گناهى بر ترك جهاد نيست »\r\n","page_name":" 33 ","page_number":33},
  {"content":"\r\n\r\nرسايى نمود كه اشك از چشمانمان سرازير و دل‌هايمان هراسناك شد .\r\nشخصى از حاضران گفت : اى رسول خدا ! اين ، موعظهء كسى است كه گويا مىخواهد وداع كند . پس چه پيمانى بر ذمّهء ما مىگذارى ؟\r\nرسول خدا صلى اللَّه عليه وآله فرمود : شما را به تقواى الاهى سفارش مىكنم . از فرمانرواى خود اطاعت كنيد ؛ حتى اگر برده‌اى حبشى باشد ؛ زيرا هر كدام از شما كه زنده بماند اختلافات فراوانى را خواهد ديد ، پس به سنّت من و سنّت خلفاى راشدين و هدايت يافته ، تمسّك جوييد و در اين راه استقامت ورزيد . شما را از مسائل نوظهور بر حذر مىدارم ؛ زيرا هر مسألهء نوظهورى بدعت است و هر بدعتى ، گمراهى .\r\nب . يحيى بن ابى المطاع قرشى\r\n5 . ابوالعباس محمّد بن يعقوب ، از احمد بن عيسى بن زيد تنيسى ، از عمرو بن ابى سلمه تنيسى ، از عبداللَّه بن علاء بن زيد « 1 » از يحيى بن ابى المطاع نقل مىكند كه از عرباض بن ساريه شنيدم كه مىگفت :\r\nبامداد روزى رسول خدا صلى اللَّه عليه وآله در ميان ما برخاست و ما\r\n\r\n\r\n","description":"","footnote":"\r\n( 1 ) . در المستدرك على الصحيحين اين گونه آمده است ؛ ولى درستِ آن « عبداللَّه بن علاء بن‌زبر » است\r\n","page_name":" 34 ","page_number":34},
  {"content":"\r\n\r\nرا چنان موعظه‌اى نمود كه دلهايمان هراسناك و اشك از چشمان‌مان سرازير شد .\r\nگفتيم : اى رسول خدا ! همانند كسى كه مىخواهد وداع كند ما را موعظه نمودى ، پس پيمانى بر ذمّهء ما بگذار !\r\nرسول خدا صلى اللَّه عليه وآله فرمود : از خدا بترسيد - و فكر مىكنم در ادامه فرمود : به سخنان حاكمان خود گوش فرا دهيد و از آن‌ها اطاعت كنيد - پس از من ، اختلاف شديد - يا فراوانى - را خواهيد ديد ؛ پس به سنّت من و خلفاى هدايت يافته ، تمسّك جوييد و در اين راه استقامت ورزيد . شما را از مسائل نوظهور بر حذر مىدارم ؛ زيرا هر بدعتى ، گمراهى است .\r\nج . معبد بن عبداللَّه بن هشام قرشى\r\nحاكم پس اشاره به معبد بن عبداللَّه بن هشام قرشى مىنويسد :\r\nاز آن جا كه نقل روايت از طريق وى از شرط و مبناى اين كتاب خارج است ، آن را نقل نمىكنم .\r\nآن گاه مىنويسد : من بر اساس اجتهاد خود مطالبى كه دربارهء اين حديث ، نگاشته شده بود ، به پژوهش و تحقيق پرداختم تا صحّت آن را مشخص نمايم و در اين راه همانند شعبه - امام ائمهء حديث - عمل كردم .\r\nوى در بصره ، كوفه ، مدينه و مكّه به تحقيق پيرامون روايت عبداللَّه بن\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعطا از عقبة بن عامر پرداخت ، اما هنگامى كه رجال اين روايت به شهر بن حوشب ، متصل شد آن را رها كرد و گفت :\r\nتلاش براى اثبات صحّت اين حديث از رسول خدا صلى اللَّه عليه وآله براى من از پدر و مادر و فرزندم و همهء مردم دوست داشتنىتر بود .\r\nاين حديث ، حديثى صحيح است ، تمام سپاس از آنِ خداوند است . درود خدا بر محمّد و همهء خاندان او باد . « 1 »\r\n\r\n\r\n","description":"","footnote":"\r\n( 1 ) . المستدرك على الصحيحين : 1 / 174 - 177 ، كتاب العلم ، حديث‌هاى 329 - 333\r\n","page_name":" 36 ","page_number":36},
  {"content":"\r\n\r\n\r\nبخش دوم نگاهى به اسناد حديث\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nنكاتى پيرامون سند و دلالت حديث\r\nآن چه گذشت سندها و طُرُق اين حديث بود كه در مهم‌ترين كتاب‌ها و جوامع حديثى اهل سنّت آمده بود . پيش از بررسى وضعيت رجال و راويان سندهاى مذكور ، لازم است به اختصار به چند نكتهء شايان توجه اشاره كنيم :\r\nنكته يكم . رفتار صحابه ، اين حديث را تكذيب مىكند ؛ زيرا در بسيارى از موارد ، ملاحظه مىشود كه صحابه به مخالفت با سنّت ابوبكر و عمر برخاسته‌اند و حال آن كه فرض بر اين است كه ابوبكر و عمر از خلفاى راشدين بوده‌اند .\r\nاز اين گذشته ، خلفيهء دوم در چندين مورد به مخالفت با خليفهء اول پرداخته است ( ! ) اگر در حقيقت رسول خدا صلى اللَّه عليه وآله چنين حديثى را بر زبان ، جارى ساخته بود ، اين اختلافات و مخالفت‌ها روى نمىداد . . . .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاين نكته را گروهى از علما ذكر كرده‌اند و بر اساس آن به تأويل حديث پرداخته‌اند . برخى از همين دانشمندان همانند شارح مسلّم الثبوت ضرورت تأويل اين حديث را به صراحت بيان داشته‌اند . . . . « 1 » به نظر ما اين گونه تأويل در صورتى اجتناب ناپذير است كه اصحاب به اطاعت از رسول خدا صلى اللَّه عليه وآله پايبند بوده و تسليم اوامر و نواهى آن حضرت باشند ؛ اما . . . .\r\nنكته دوم . عرباض بن ساريه سلمى ، تنها راوى اين حديث است و همهء طُرُق و سندهاى آن به او منتهى مىشود و همين مسأله ، شك و ترديد انسان را برمىانگيزاند ؛ زيرا پيامبر خدا صلى اللَّه عليه وآله در مسجد و پس از اقامهء نماز به ايراد سخن پرداخته و چنان موعظه رسايى نموده كه اشك از چشم‌ها سرازير و دل‌ها هراسناك شده است . . . آن گاه از وى خواسته‌اند تا پيمانى بر ذمّهء آنان نهد كه او نيز در پاسخ فرموده است . . . .\r\nحال بايد پرسيد كه چگونه فقط عرباض اين حديث را روايت كرده است ؟ و چرا جز عرباض ، صحابى ديگرى به نقل اين حديث نپرداخته است ؟ !\r\nنكته سوم . اين حديث ، فقط در شام روايت شده و تنها مردم شام\r\n\r\n\r\n","description":"","footnote":"\r\n( 1 ) . فواتح الرحموت بشرح مسلّم الثبوت : 2 / 231\r\n","page_name":" 40 ","page_number":40},
  {"content":"\r\n\r\nبه نقل و ترويج آن پرداخته‌اند ! بيشتر راويان اين حديث از مردم شهر « حمص » هستند كه در آن زمان ، ياران معاويه و دشمن‌ترين دشمنان امير مؤمنان على عليه السلام را در خود جاى داده بود . « 1 » بنابراين جهت و به ويژه همراه ساختن آن با بررسى متن حديث ، هيچ اعتمادى به صدور اين حديث از پيامبر خدا صلى اللَّه عليه وآله نمىماند و اين حديث بىاعتبار مىشود ؛ چرا كه چگونه مىتوان به حديثى اطمينان كرد كه به صورت سلسله‌وار از زبان مردم حمص ، نقل شده است و ديگر راويان و حاملان حديث از آن اطّلاعى ندارند ؟ !\r\nو از طرفى قاطبهء شاميان ، براى تحكيم قدرت معاويه يا كاستن از شأن مخالفان او ، از جعل حديث و تزوير ابايى نداشته‌اند .\r\nنكته چهارم . اين حديث از احاديثى است كه بخارى ، مسلم ، هم‌چنين نسائى از نگارندگان كتاب‌هاى سنن ، از آن روى گردانده‌اند . . .\r\nو از طرفى شيوه چندين تن از علما و دانشمندان بزرگ اهل سنّت اين است كه در صورت روى گرداندن بخارى و مسلم از يك روايت ، آن‌ها نيز آن روايت را بىاعتبار مىشمارند ؛ اگرچه صاحبان كتاب‌هاى سنن به نقل اين گونه روايات و توجه به آن‌ها اتفاق نظر داشته باشند .\r\n\r\n\r\n","description":"","footnote":"\r\n( 1 ) . نگاه كنيد به سخنان ياقوت حموى پيرامون اهالى حمص در معجم البلدان : 2 / 349\r\n","page_name":" 41 ","page_number":41},
  {"content":"\r\n\r\nبراى نمونه پيامبر خدا صلى اللَّه عليه وآله در حديثى فرموده است :\r\nستفترق امّتي على ثلاث وسبعين فرقة . . . ؛\r\nامت من به زودى به هفتاد و سه فرقه تقسيم خواهد شد . . . .\r\nابن تيميه در پاسخ به اين حديث چنين مىگويد :\r\nاين حديث در صحيح بخارى و مسلم ، نقل نشده و حتى برخى از علماى حديث همانند ابن حزم و ديگران بر آن ايراد گرفته‌اند . در حالى كه نگارندگان سنن هم‌چون ابوداوود ، ترمذى و ابن ماجه و نيز مُسند نگاران همانند امام احمد بن حنبل و . . . اين حديث را نقل كرده‌اند . « 1 » به راستى از اتّفاقات شگفت اين كه همين حديث « عليكم بسنّتى . . . » نيز دقيقاً همين گونه است ؛ چرا كه اين حديث در صحيح بخارى و مسلم ، نقل نشده و حتى برخى علماى حديث ، همانند ابن قطّان به آن ايراد گرفته‌اند . در حالى كه نگارندگان سنن همانند ابوداوود ، ترمذى ، ابن ماجه و مسندنگارانى همانند امام احمد بن حنبل آن را نقل كرده‌اند .\r\nفراتر اين كه شيوه علماى اهل سنّت و مبناى آنان در نقل حديث\r\n\r\n\r\n","description":"","footnote":"\r\n( 1 ) . منهاج السنه : 3 / 456\r\n","page_name":" 42 ","page_number":42},
  {"content":"\r\n\r\nاين است كه اگر بخارى از نقل يك حديث ، خوددارى كند ، گرچه مسلم آن را نقل كند ، از آن حديث روى برمىتابند . . . .\r\nابن قيّم مطلب را به صراحت بيان داشته است . البته در بخش آينده عبارت او را نقل خواهيم كرد . ابن قيّم در پايان مىنويسد : حتى اگر مسلم نيز چنين حديثى را صحيح دانسته باشد ، نبايد اين حديث را نقل و به آن استدلال كرد .\r\nآرى ، حديث مورد بحث ما نيز همين گونه است ، اگر مسلم نيز آن را صحيح بداند ، نبايد آن را نقل و به آن استدلال كرد . از اين گذشته ، مسلم به پيروى از بخارى ، اين حديث را نقل نكرده و حال آن كه اين حديث در دسترس آنان بوده است .\r\nحاكم نيشابورى در توجيه اعراض بخارى و مسلم از اين حديث گفته است كه بخارى و مسلم دچار توهّم شده‌اند به اين معنا كه . . . روى گرداندن آن‌ها ضعيف است و خود دچار توهّم شده‌اند و اگر چنين نبود ، اين حديث را نقل مىكردند . . . .\r\nدر ادامه خواهيم ديد كه خود حاكم نيشابورى دچار توهّم شده است .\r\nنكته پنجم . ناقلان اين حديث چند دسته‌اند كه برخى از آنان هم‌چون ترمذى و حاكم نيشابورى ، اين حديث را صحيح دانسته‌اند ،\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبرخى ديگر هم‌چون ابوداوود درباره آن سكوت نموده‌اند ، دسته‌اى ديگر همانند بغوى ، آن را در شمار احاديث حَسَن قرار داده‌اند « 1 » و برخى نيز هم‌چون ابن قطّان ، به بطلان آن حكم داده‌اند . . . .\r\n\r\nنگاهى به راويان اين حديث\r\nاينك نگاهى گذرا به شرح حال راويان اين حديث داريم .\r\n\r\nعرباض بن ساريه حمصى تنها راوى اين حديث « 2 »\r\nتنها راوى اين حديث « عرباض بن ساريهء » صحابى است . وى از اهل صفّه بود ، در شام سكونت داشت « 3 » و مدّتى به حمص رفت . « 4 » بخارى و مسلم از او روايت نقل نكرده‌اند ، اما حديث وى در سنن اربعه « 5 » آمده است . عرباض در سال 75 هجرى درگذشت . « 6 » عرباض ادّعا مىكرد كه چهارمين نفرى بوده كه اسلام آورده است ، اما بىترديد اين ادّعا دروغ است . . . عمرو بن عبسه نيز همين ادّعا\r\n\r\n\r\n","description":"","footnote":"\r\n( 1 ) . مصابيح السنّة : 1 / 159 ، كتاب الايمان ، باب الاعتصام بالكتاب والسنة ، حديث 129\r\n( 2 ) . تاريخ مدينة دمشق : 11 / 531\r\n( 3 ) . الإستيعاب : 3 / 308\r\n( 4 ) . الإصابة : 4 / 399 ، تحفة الأحوذى : 7 / 366\r\n( 5 ) . همان : 4 / 399 ، تهذيب التهذيب : 7 / 153\r\n( 6 ) . همان : 4 / 399 ، همان : 7 / 154\r\n","page_name":" 44 ","page_number":44},
  {"content":"\r\n\r\nرا در مورد خود بيان مىكرد . محمّد بن عوف مىگويد : هر كدام از عرباض و عمر بن ساريه و عمرو بن عبسه مىگفتند : من چهارمين نفرى بودم كه اسلام آوردم ، ولى معلوم نيست كه كدام يك از اينان پيش از ديگرى اسلام آورده است ؟ ! « 1 » عرباض مىگفت : عتبه ، از من بهتر است ؛ زيرا يك سال پيش از من به نزد پيامبر آمد .\r\nاين ادّعا نيز دروغ است . در همين باره ابن عساكر ، ابن اثير ، ابن حجر و . . . با سند از عبداللَّه بن احمد ، از پدرش ، از شريح بن عبيد اين گونه نقل كرده‌اند : عتبه مىگفت : عرباض از من بهتر است و عرباض مىگفت : عتبه ، از من بهتر است ؛ زيرا يك سال پيش از من به نزد پيامبر صلى اللَّه عليه وآله آمد . « 2 » آن چه به روشنى ، دروغ بودن اين سخن را آشكار مىكند ، روايتى است كه ابن اثير در شرح حال عتبه از شريح نقل مىكند ؛ وى مىگويد :\r\nعتبة بن عبدالسلمى گفت : هرگاه مردى به نزد پيامبر صلى اللَّه عليه وآله مىآمد و آن حضرت ، نام وى را خوش نمىداشت آن را تغيير مىداد . ما هفت نفر از بنى سليم خدمت پيامبر صلى اللَّه عليه وآله رفتيم و مهتر ما\r\n\r\n\r\n","description":"","footnote":"\r\n( 1 ) . تاريخ مدينة دمشق : 11 / 532 ، تهذيب التهذيب : 7 / 153\r\n( 2 ) . همان : 11 / 534 ، أُسد الغابه : 3 / 557 ، الإصابه : 4 / 362\r\n","page_name":" 45 ","page_number":45},
  {"content":"\r\n\r\nعرباض بن ساريه بود كه با پيامبر بيعت كرديم . « 1 » از ديگر دروغ‌هاى عرباض مىتوان به حديثى كه احمد بن حنبل نقل كرده اشاره نمود :\r\nعبداللَّه ، از پدرش ، از عبدالرحمان بن مهدى ، از معاويه - يعنى ابن صالح - از يونس بن سيف ، از حرث بن زياد ، از ابورهم نقل مىكند كه عرباض بن ساريه سلمى مىگويد : ماه رمضان بود . رسول خدا صلى اللَّه عليه وآله ، ما را به سحرى دعوت مىكرد ، از آن حضرت شنيدم كه مىفرمود : بياييد به سوى غذاى مبارك .\r\nسپس شنيدم كه مىفرمود : خدايا ! حساب و كتاب را به معاويه بياموز و او را از عذاب ، نجات بخش . « 2 » گرچه ابن قطّان به تضعيف اين حديث ، بسنده كرده « 3 » ولى بدون ترديد اين حديث ، دروغ مسلّم است ؛ زيرا در غير اين صورت ، بايستى در صحاح ششگانه و ديگر كتاب‌ها ، نقل مىشد و براى آن ، بابى در مناقب معاويه باز مىگشت .\r\nآرى ، واقعيات ، حقايق ، براهين و اسناد مختلف ، اين حديث را\r\n\r\n\r\n","description":"","footnote":"\r\n( 1 ) . أُسد الغابة : 4 / 557\r\n( 2 ) . مسند احمد : 5 / 111 ، حديث 16702 ، عرباض بن ساريه\r\n( 3 ) . المغنى عن حمل الأسفار ( چاپ شده در حاشيهء احياء العلوم ) : 1 / 37 .\r\n","page_name":" 46 ","page_number":46},
  {"content":"\r\n\r\nتكذيب مىكند ، ادلهء مستحكم كتاب و سنّت متقن نيز بر دروغ بودن اين حديث ، صحّه مىگذارند ؛ چرا كه اين ادله بر تحريم قتل نفس ، تغيير احكام ، ارتكاب محرّمات قطعى همانند فروش شراب و بُت ، ميگسارى ، ربا خوارى و محرّمات بىشمار ديگرى تأكيد مىورزند كه معاويه آن‌ها را براى خود مباح مىشمرد . . . .\r\nبايد گفت كه عرباض در سرزمين شام ، رحل اقامت افكند و چندى در حمص ، شهر دشمنان دون پايهء حضرت على عليه السلام ، سكونت داشت . . . آن هم در شرايطى كه دروغ و افترا رواج فراوان يافته بود . . . از اين رو عرباض به منظور نزديكى به حكّام و دستيابى به جيفهء دنيا ، احاديثى را مىساخت و به خدا و رسولش نسبت مىداد .\r\n\r\nراويان حديث از عرباض بن ساريه\r\nگفتنى است كه راويان اين حديث از عرباض بن ساريه عبارتند از :\r\n1 . عبدالرحمان بن عمرو سلمى ،\r\n2 . حجر بن حجر ،\r\n3 . يحيى بن ابى المطاع ،\r\n4 . معبد بن عبداللَّه بن هشام .\r\nراوى چهارم را تنها در نزد حاكم نيشابورى مىتوان يافت . وى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمىگويد : « معبد بن عبداللَّه بن هشام قرشى » از راويان اين حديث است .\r\nآن گاه ادامه مىدهد : از آن جا كه نقل روايت از طريق او ، از شرط و مبناى اين كتاب خارج است ، آن را نقل نمىكنم .\r\nاكنون به شرح حال كوتاهى از اين راويان مىپردازيم .\r\n\r\nيحيى بن ابى المطاع شامى\r\nسومين راوى اين حديث از عرباض يحيى بن ابى المطاع است كه سه نكته درباره او قابل ذكر است :\r\nنخست آن كه تنها ابن ماجه از او حديث نقل كرده است . « 1 » دوم آن كه ابن قطّان درباره يحيى مىگويد : از وضعيت او اطلاعى ندارم . 2\r\nسوم آن كه يحيى در حالى از عرباض حديث نقل مىكرد كه اصلًا او را نديده بود . . و اين حديث مورد بحث ما نيز از جملهء همين روايات است . ذهبى مىگويد : « دحيم » ديدار يحيى با عرباض را بعيد دانسته است . احتمال مىرود كه يحيى به شيوهء مرسل از عرباض ، روايت نقل كرده باشد و اين شيوه به طور گسترده در ميان شاميان به چشم مىخورد ؛ به گونه‌اى كه از كسانى حديث نقل مىكنند كه آن‌ها را\r\n\r\n\r\n","description":"","footnote":"\r\n( 1 ) و 2 . تهذيب التهذيب : 11 / 244\r\n","page_name":" 48 ","page_number":48},
  {"content":"\r\n\r\nنديده‌اند . « 1 » در اين باره ابن حجر در تقريب التقريب مىنويسد :\r\nدحيم به اين موضوع اشاره مىكند كه روايت يحيى از عرباض [ بن ساريه 
  ] مرسل است . « 2 » ابن عساكر ، ذهبى و ابن حجر مىگويند : ابوزرعه در مقام ابراز تعجّب از حديث وليد بن سليمان به دحيم گفت : من با يحيى بن ابوالمطاع ، همراه بوده‌ام ؛ چگونه عبداللَّه بن علاء بن زبر از زبان وى نقل مىكند كه « شنيدم عرباض مىگفت » در حالى كه يحيى فاصلهء زمانى بسيارى با عرباض دارد ؟ !\r\nدحيم گفت : من به شدّت اين روايت را انكار مىكنم و عرباض سال‌ها پيش ، از دنيا رفته است . « 3 »\r\n\r\nحُجر بن حجر حمصى\r\nدومين راوى اين حديث ، حجر بن حجر حمصى است كه دو نكته درباره او قابل ذكر است :\r\n1 . او از مردم حمص بوده است .\r\n\r\n\r\n","description":"","footnote":"\r\n( 1 ) . ميزان الاعتدال : 7 / 221 - 222\r\n( 2 ) . تقريب التهذيب : 2 / 315\r\n( 3 ) . تاريخ مدينة دمشق : 68 / 147 ، ميزان الإعتدال : 7 / 227 ، تهذيب التهذيب : 11 / 244\r\n","page_name":" 49 ","page_number":49},
  {"content":"\r\n\r\n2 . تنها ابوداوود از زبان او روايت نقل كرده است .\r\nابن حجر درباره او مىگويد : حجر بن حجر از قول عرباض بن ساريه و خالد بن معدان نيز از حجر بن حجر روايت نقل كرده‌اند .\r\nابوداوود يك حديث پيرامون اطاعت از فرمانروا از وى نقل كرده است .\r\nابن حجر در ادامه مىگويد : حاكم نيشابورى ، حديث او را آورده است . « 1 » آرى اين ، همان حديثى است كه ما در صدد تكذيب آن برآمده‌ايم .\r\nذهبى به اين موضوع اشاره مىكند و مىگويد : تنها خالد بن معدان ، حديث عرباض را از حجر بن حجر و راوى ديگر نقل كرده است . « 2 » منظور از راوى ديگر عبدالرحمان بن عمرو سلمى است كه با حجر بن حجر اين حديث را نقل كرده و مىگويند : روزى نزد عرباض رفتيم . . . .\r\n3 . ابن قطّان درباره حجر مىگويد : حجر بن حجر ، فرد شناخته شده‌اى نيست . « 3 »\r\n\r\n\r\n","description":"","footnote":"\r\n( 1 ) . تهذيب التهذيب : 2 / 197\r\n( 2 ) . ميزان الاعتدال : 2 / 207\r\n( 3 ) . تهذيب التهذيب : 2 / 197\r\n","page_name":" 50 ","page_number":50},
  {"content":"\r\n\r\n\r\nعبدالرحمان بن عمرو شامى\r\nنخستين راوى اين حديث از عرباض بن ساريه ، عبدالرحمان بن عمرو است . وى راوى مشهور اين حديث است و بيشتر طُرُق اين حديث در سنن و ديگر كتاب‌ها به او ختم مىشود . . . در كتاب‌هاى حديث ، فقط همين يك روايت از عبدالرحمان بن عمرو نقل شده است .\r\nابن حجر مىگويد : وى در كتاب‌هاى حديث ، تنها به نقل يك روايت پيرامون موعظه پرداخته كه ترمذى ، آن را صحيح دانسته است .\r\nابن حجر مىافزايد : حاكم نيشابورى در المستدرك على الصحيحين و ابن حبّان نيز آن حديث را صحيح دانسته‌اند . قطّان فاسى ادّعا كرده كه وضعيت عبدالرحمان ، وضعيت شناخته شده‌اى نيست ؛ بنابراين حديث وى ، صحيح نيست . « 1 » تا اين جا به بررسى راويان اين حديث از زبان عرباض پرداختيم .\r\nاينك به اختصار به شرح حال راويان ديگرى مىپردازيم كه از اينان به نقل اين حديث پرداخته‌اند كه عبارتند از :\r\n1 . خالد بن معدان ،\r\n\r\n\r\n","description":"","footnote":"\r\n( 1 ) . همان : 6 / 215 ، شمارهء 4106\r\n","page_name":" 51 ","page_number":51},
  {"content":"\r\n\r\n2 . ضمرة بن حبيب ،\r\n3 . عبداللَّه بن علاء بن زبر .\r\n\r\nعبداللَّه بن علاء دمشقى\r\nدر مورد عبداللَّه بن علاء بن زبر به دو مورد اشاره مىنماييم :\r\n1 . وى اهل شام بوده به گونه‌اى كه ذهبى او را « رئيس دمشق » دانسته است . « 1 » 2 . ذهبى در ميزان الاعتدال از او نام برده و مىگويد : ابن حزم مىگويد : يحيى و ديگر راوى شناسان وى را ضعيف دانسته‌اند . « 2 »\r\n\r\nضمرة بن حبيب\r\nدر مورد ضمرة بن حبيب بايد گفت :\r\n1 . وى اهل حمص بوده است . « 3 » 2 . مؤذّن مسجد جامع دمشق بوده است . « 4 »\r\n\r\n\r\n","description":"","footnote":"\r\n( 1 ) . سير أعلام النبلاء : 7 / 350\r\n( 2 ) . ميزان الاعتدال : 4 / 150\r\n( 3 ) . تهذيب التهذيب : 4 / 422 ، تقريب التهذيب : 1 / 445\r\n( 4 ) . تهذيب التهذيب : 4 / 423\r\n","page_name":" 52 ","page_number":52},
  {"content":"\r\n\r\n\r\nخالد بن معدان حمصى\r\nعمده راوى اين حديث ، خالد بن معدان است ؛ چرا كه او اين حديث را از زبان عبدالرحمان بن عمرو و حجر بن حجر نقل مىكند و همهء سندها به وى ختم مىشود . درباره او به سه مورد اشاره مىكنيم :\r\nنخست آن كه او از مردم حمص بوده است . « 1 » دوم آن كه وى از بزرگان شام بوده است . « 2 » سوم او كه او رئيس پليسِ يزيد بن معاويه بوده است . طبرى در ذيل تاريخ خود ، اين گونه روايت مىكند :\r\nحارث ، از حجّاج ، از ابوجعفر حمدانى ، نقل مىكند كه محمّد بن داوود مىگويد : از عيسى بن يونس شنيدم كه مىگفت : خالد بن معدان رئيس پليسِ يزيد بن معاويه بود .\r\nابن عساكر نيز در تاريخ خود اين مطلب را چنين عنوان مىكند كه خالد بن معدان ، مسئوليت نيروى پليس يزيد بن معاويه را بر عهده داشت .\r\nآن گاه در ادامه ، اين روايت را به سند خود از عيسى بن يونس\r\n\r\n\r\n","description":"","footnote":"\r\n( 1 ) . تاريخ مدينة دمشق : 18 / 137 ، تهذيب التذيب : 3 / 108 ، سير أعلام النبلاء : 4 / 536\r\n( 2 ) . سير أعلام النبلاء : 4 / 536\r\n","page_name":" 53 ","page_number":53},
  {"content":"\r\n\r\nنقل مىكند . « 1 » اينك نگاه كوتاهى به شرح حال ديگر راويان اين حديث از زبان افراد نامبرده داريم كه عبارتند از :\r\n1 . محمّد بن ابراهيم بن حارث ،\r\n2 . معاوية بن صالح ،\r\n3 . وليد بن مسلم ،\r\n4 . بحير بن سعيد ،\r\n5 . ثور بن يزيد ،\r\n6 . عمرو بن ابى سلمه تنيسى .\r\n\r\nمحمّد بن ابراهيم بن حارث تيمى دمشقى « 2 »\r\nاحمد بن حنبل و حاكم نيشابورى ، محمّد بن ابراهيم را به عنوان راوى اين حديث از زبان خالد ، معرفى كرده‌اند . عقيلى از عبداللَّه بن احمد نقل مىكند كه پدرش مىگفت : احاديث محمّد بن ابراهيم ايراد دارد ، او احاديث ناشناخته يا ناپسند نقل مىكرد . « 3 »\r\n\r\n\r\n","description":"","footnote":"\r\n( 1 ) . تاريخ مدينة دمشق : 5 / 519\r\n( 2 ) . همان : 54 / 154\r\n( 3 ) . تهذيب التهذيب : 9 / 6\r\n","page_name":" 54 ","page_number":54},
  {"content":"\r\n\r\n\r\nبحير بن سعد حمصى\r\nبنابر روايت ترمذى ، ابوداوود و ابن ماجه ، بحير بن سعد يكى از راويان حديث از زبان خالد است . بحير از مردم حمص بوده است .\r\nابن حجر در اين زمينه مىنويسد :\r\nابوخالد بحير بن سعد سحولى حمصى از خالد بن معدان و مكحول روايت كرده است . اسماعيل بن عياش ، بقية بن وليد ، ثور بن يزيد - كه از دوستان وى بوده است - معاوية بن صالح و ديگر راويان از او روايت نقل كرده‌اند . « 1 »\r\n\r\nوليد بن مسلم دمشقى\r\nبنابر نقل تاريخ نگاران وليد بن مسلم از دوستداران بنى اميه « 2 » از مردم دمشق « 3 » و عالِم شام « 4 » بود . طبق روايت ابن ماجه او راوى اين حديث ، از زبان « عبداللَّه بن علاء » بوده است . در شرح حال او چنين نوشته‌اند :\r\nوليد ، اهل تدليس بود و چه بسا از زبان دروغ‌گويان به تدليس\r\n\r\n\r\n","description":"","footnote":"\r\n( 1 ) . همان : 1 / 384\r\n( 2 ) . تاريخ مدينة دمشق : 66 / 201 ، تهذيب التهذيب : 11 / 133\r\n( 3 ) . همان : 66 / 205 ، همان : 11 / 133\r\n( 4 ) . تهذيب التهذيب : 11 / 133\r\n","page_name":" 55 ","page_number":55},
  {"content":"\r\n\r\nحديث مىپرداخت .\r\nوليد ، ده حديث از زبان مالك ، نقل كرده كه پايه و اساسى ندارند .\r\nوى احاديث « اوزاعى » را از « ابن سفر » كه فردى دروغ‌گو بود اقتباس مىكرد و در آغاز اين احاديث مىگفت : اوزاعى چنين گفت .\r\nاحاديث ناپسندى از وليد نقل شده است . او احاديث مرفوع و مرسل را نقل مىكرد .\r\nوليد به نقل از اوزاعى ، احاديث وى را از زبان برخى شيوخ ضعيف ، از شيوخى ديگر هم‌چون نافع ، عطا و زهرى - كه اوزاعى آنان را درك كرده بود - روايت مىكرد ؛ آن گاه نام اين شيوخ ضعيف را حذف نموده و حديث را به طور مستقيم از زبان اوزاعى از عطا از . . . نقل مىكرد . « 1 »\r\n\r\nمعاوية بن صالح حمصى\r\nبنابر روايت احمد بن حنبل و ابن ماجه يكى ديگر از راويان اين حديث ، معاوية بن صالح است كه از « ضمرة بن حبيب » نقل كرده است .\r\nوى از چهار جهت قابل بررسى است :\r\n\r\n\r\n","description":"","footnote":"\r\n( 1 ) . الضعفاء والمتروكون دارقطنى : 415 ، تاريخ مدينة دمشق : 66 / 212 - 213 ، ميزان الاعتدال : 7 / 142 ، تهذيب التهذيب : 11 / 135 - 136\r\n","page_name":" 56 ","page_number":56},
  {"content":"\r\n\r\n1 . از مردم حمص بود . « 1 » 2 . در حكومت اموى ، قاضى اندلس بود . « 2 » 3 . با لهو و لعب به خوشگذرانى سرگرم بود . به همين جهت برخى محدّثان ، از نگارش روايات او دست برداشتند . « 3 » 4 . ابن ابى حاتم مىگويد : « به احاديث وى استدلال نمىشود » ، « بخارى از نقل احاديث وى خوددارى نموده است » و « ابن معين ، او را ضعيف مىداند » .\r\nيحيى بن معين در مورد ديگرى مىگويد : هر گاه ابن مهدى ، حديثى را از معاوية بن صالح نقل مىكرد ، يحيى بن سعيد او را منع مىنمود ، اما ابن مهدى توجّهى نمىكرد .\r\nجالب اين كه ، حديث مورد بحث ما را نيز ابن مهدى از معاوية بن صالح نقل كرده است !\r\nاز ابواسحاق فزارى نقل شده كه مىگفت : معاوية بن صالح ، شايستگى اين را نداشت كه روايات وى نقل شود .\r\nابن عمّار مىگويد : برخى ادعا كرده‌اند كه معاوية بن صالح ، هيچ\r\n\r\n\r\n","description":"","footnote":"\r\n( 1 ) . تاريخ مدينة دمشق : 62 / 31 ، الكامل ابن عدى : 8 / 145\r\n( 2 ) . همان : 62 / 32 ، همان : 8 / 145\r\n( 3 ) . الضعفاء الكبير عقيلى : 4 / 183\r\n","page_name":" 57 ","page_number":57},
  {"content":"\r\n\r\nنوع شناختى از علم حديث نداشته است .\r\nبرخى از راوى شناسان او را ضعيف دانسته‌اند تا جايى كه عقيلى ، ابن عدى و ذهبى او را در شمار راويان ضعيف قرار داده‌اند .\r\n\r\nثور بن يزيد حمصى\r\nعمده ترين راوى اين حديث از قول خالد ، ثور بن يزيد است .\r\nحاكم نيشابورى در توجيه روى گرداندن بخارى و مسلم از اين حديث مىگويد :\r\nبه نظر من ، بخارى و مسلم ، توهّم كرده‌اند كه جز از ثور بن يزيد ، شخص ديگرى اين حديث را از خالد بن معدان نقل نكرده است .\r\nدر مورد ثور بن يزيد ذكر اين نكات ضرورى است :\r\n1 . وى از مردم حمص بود تا جايى كه ذهبى ، وى را « عالِم » حمص مىناميد . « 1 » 2 . وى على عليه السلام را دوست نمىداشت : « جدّش در جنگ صفّين از سپاه معاويه بود و در همين جنگ كشته شد و هر گاه ثور نام على عليه السلام را مىبُرد چنين مىگفت : قاتل جدّم را دوست ندارم » . « 2 »\r\n\r\n\r\n","description":"","footnote":"\r\n( 1 ) . ميزان الاعتدال : 2 / 97 ، سير أعلام النبلاء : 6 / 344\r\n( 2 ) . تهذيب الكمال : 4 / 421 ، تاريخ مدينة دمشق : 11 / 231\r\n","page_name":" 58 ","page_number":58},
  {"content":"\r\n\r\n3 . وى هم‌نشين ناسزاگويان به على عليه السلام بود و گفته‌اند كه « ازهر حرازى ، اسد بن وداعه و گروهى ديگر دور هم جمع مىشدند و على بن ابىطالب عليهما السلام را دشنام مىدادند ، اما ثور بن يزيد على عليه السلام را دشنام نمىداد . هر گاه ثور از دشنام دادن پرهيز مىكرد ، آن گروه پاهايش را مىكشيدند » . « 1 » 4 . وى اهل بدعت بود .\r\nذهبى در اين باره مىگويد : « اگر او بدعت‌گذار نبود ، يكى از علماى بزرگ ، لقب مىگرفت . « 2 » در نقل ديگرى آمده است :\r\n« مردم حمص ، او را تبعيد و از شهر خود اخراج كرده بودند » . « 3 » « به همين جهت گروهى ، بر او ايراد گرفتند » . « 4 » ابن عدى ، او را در شمار راويان ضعيف قرار داده است . « 5 » 5 . مالك همواره او را نكوهش مىكرد ، ديگران را از هم‌نشينى با\r\n\r\n\r\n","description":"","footnote":"\r\n( 1 ) . همان : 4 / 427 ، تهذيب التهذيب : 2 / 32\r\n( 2 ) . سير أعلام النبلاء : 6 / 344\r\n( 3 ) . تاريخ مدينة دمشق : 11 / 237 ، تهذيب التهذيب : 2 / 31 / 32\r\n( 4 ) . خلاصة تذهيب تهذيب الكمال : 1 / 154\r\n( 5 ) . الكامل فى الضعفاء : 2 / 309\r\n","page_name":" 59 ","page_number":59},
  {"content":"\r\n\r\nاو نهى مىنمود و هيچ روايتى را از او نقل نمىكرد . « 1 » اوزاعى دربارهء او به بدى سخن مىگفت و او را هجو مىكرد . « 2 » ابن مبارك نيز در اين زمينه با اوزاعى هم عقيده بود . « 3 » يحيى بن قطّان مىگويد : « هر گاه ثور ، حديثى را از قول فردى كه نمىشناختم نقل مىكرد به او مىگفتم : تو بزرگ‌ترى يا آن فرد ؟ ! اگر مىگفت : او از من بزرگ‌تر است ، حديثش را مىنوشتم ، اما اگر مىگفت :\r\nاو از من كوچك‌تر است ، حديثش را نمىنوشتم » . « 4 »\r\n\r\nعمرو بن ابى سلمه دمشقى « 5 »\r\nبنا به روايت حاكم نيشابورى يكى از راويان اين حديث ، « عمرو بن ابى سلمه دمشقى » از عبداللَّه بن علاء است . عمرو در « تنّيس » اقامت داشت .\r\nساجى و ابن معين ، عمرو بن ابى سلمه را از نظر نقل حديث ضعيف دانسته‌اند .\r\n\r\n\r\n","description":"","footnote":"\r\n( 1 ) . تهذيب التهذيب : 2 / 32\r\n( 2 ) . تاريخ مدينة دمشق : 11 / 236 ، تهذيب الكمال : 4 / 425\r\n( 3 ) . تهذيب التهذيب : 2 / 32\r\n( 4 ) . همان : 2 / 32\r\n( 5 ) . تاريخ مدينة دمشق : 49 / 45\r\n","page_name":" 60 ","page_number":60},
  {"content":"\r\n\r\nابوحاتم مىگويد : به سخن او استدلال نمىشود .\r\nعقيلى مىگويد : روايات او غلط هستند .\r\nاحمد مىگويد : « عمرو احاديث باطلى را از زهير نقل كرده است » . « 1 » اينك به شرح حال راويان ديگر اين حديث به نقل از رجال مذكور مىپردازيم كه عبارتند از :\r\n1 . بقية بن وليد ،\r\n2 . ضحّاك بن مخلد كه همان ابوعاصم نبيل است .\r\n3 . وليد بن مسلم ،\r\n4 . عبداللَّه بن احمد بن بشير ،\r\n5 . عبدالرحمان بن مهدى ،\r\n6 . عبدالملك بن صباح مسمعى ،\r\n7 . يحيى بن ابى كثير ،\r\n8 . احمد بن عيسى بن زيد تنّيسى .\r\nگفتنى است كه پيش‌تر با شرح حال « وليد بن مسلم » كه بنابر روايت ابوداوود ، اين حديث را از قول « ثور » نقل مىكند ، آشنا شديم .\r\n\r\n\r\n","description":"","footnote":"\r\n( 1 ) . همان : 49 / 48 و 49\r\n","page_name":" 61 ","page_number":61},
  {"content":"\r\n\r\nدر مورد « عبدالرحمان بن مهدى » نيز - كه بنا به روايت احمد بن حنبل و ابن ماجه ، اين حديث را از « معاوية بن صالح » نقل مىكند - دانستيم كه او را از نقل روايت از زبان « معاويه » باز مىداشتند ، ولى توجّهى نمىكرد .\r\n\r\nابوعاصم ضحّاك بن مخلد\r\nبنابر روايت ترمذى ، احمد بن حنبل و حاكم نيشابورى ، « ابوعاصم » اين حديث را از « ثور » نقل مىكند . يحيى بن سعيد درباره ابوعاصم ، ايرادهايى داشت . هنگامى كه داستان اين سخنان را براى ابوعاصم نقل كردند گفت : « اگر حديث نقل نكنم خود را هيچ دانسته‌ام » ! « 1 » عقيلى ، ابوعاصم را در شمار راويان ضعيف آورده و سخنان مذكور را پيرامون وى نقل كرده است . « 2 »\r\n\r\nيحيى بن ابى كثير\r\nبنابر روايت احمد بن حنبل « يحيى بن ابى كثير » راوى اين حديث از « محمّد بن ابراهيم » است . يحيى بن ابى كثير « تدليس\r\n\r\n\r\n","description":"","footnote":"\r\n( 1 ) . ميزان الاعتدال : 3 / 445\r\n( 2 ) . الضعفاء الكبير : 2 / 222 / 223\r\n","page_name":" 62 ","page_number":62},
  {"content":"\r\n\r\nمىكرد » . « 1 » عقيلى به نقل از همام مىگويد : « بىشرم‌تر از يحيى بن ابى كثير نديده‌ام . ما صبحگاهان او را از روايتى مطلع مىكرديم و شبانگاه همان روايت را براى خودمان نقل مىكرد » . « 2 »\r\n\r\nعبدالملك بن صباح مسمعى\r\nو بنا به روايت ابن ماجه ، « عبدالملك بن صباح مسمعى » راوى اين حديث از « ثور » است . ذهبى در ميزان الاعتدال با اشاره به نام عبدالملك چنين مىگويد : « وى به سرقت روايات متّهم است » . « 3 »\r\n\r\nعبداللَّه بن احمد بن بشير\r\nعبداللَّه بن احمد بن بشير دمشقى ، شيخ ابن ماجه راوى ديگر اين حديث است . در تهذيب التهذيب آمده : او امام مسجد جامع دمشق بود . « 4 »\r\n\r\nاحمد بن عيسى\r\nو بنا به روايت حاكم نيشابورى « احمد بن عيسى » راوى اين\r\n\r\n\r\n","description":"","footnote":"\r\n( 1 ) . تهذيب التهذيب : 11 / 235\r\n( 2 ) . الضعفاء الكبير : 4 / 423\r\n( 3 ) . ميزان الاعتدال : 4 / 401\r\n( 4 ) . تهذيب التهذيب : 5 / 125\r\n","page_name":" 63 ","page_number":63},
  {"content":"\r\n\r\nحديث از « عمرو بن ابى سلمه » است . البته او از راويان صحاح شش گانه نيست و ابن حجر ، تنها به منظور شناخت و تمييز دادن ، نام او را ذكر كرده است . « 1 » ابن عدى درباره او مىگويد : احمد بن عيسى ، احاديث ناشناخته‌اى را نقل كرده است .\r\nدارقطنى مىگويد : او نظر نقل حديث قوى نيست . ابن طاهر او را دروغ‌گو دانسته و ابن حبّان نيز او را در شمار راويان ضعيف قرار داده است . 2\r\n\r\nبقيّة بن وليد حمصى\r\nبنابر روايت ترمذى و احمد ، « بقيّة بن وليد » راوى اين حديث ، از « بحير بن سعيد » است . اينك به اختصار ، به ديدگاه علماى اهل سنّت ، پيرامون او مىپردازيم :\r\nابن حبّان مىگويد : نمىتوان به احاديث بقيّة بن وليد ، استدلال كرد .\r\nابومسهر مىگويد : احاديثى كه او نقل كرده ، سالم نيستند . بنابراين بايد از آن‌ها دورى جست .\r\n\r\n\r\n","description":"","footnote":"\r\n( 1 ) و 2 . همان : 1 / 60\r\n","page_name":" 64 ","page_number":64},
  {"content":"\r\n\r\nابوحاتم مىگويد : به احاديث او استدلال نمىشود .\r\nابن عيينه در پاسخ به سؤالى پيرامون يكى از همين احاديث بامزه و شگفت مىگويد : من أبوالعجب ( پدر شگفتىها ) هستم . من بقيّة بن وليد هستم .\r\nابن خزيمه مىگويد : من به روايات « بقية » استدلال نمىكنم .\r\nاحمد بن حنبل مىگويد : گمان مىكردم كه بقية ، تنها به نقل احاديث ناشناخته از قول راويان ناشناس مىپردازد ؛ اما متوجه شدم كه از قول راويان مشهور نيز ، احاديث ناشناخته‌اى را روايت مىكند . از اين رو فهميدم كه ( اين حديث ) از كجا آمده است .\r\nوكيع مىگويد : نشنيده‌ام كه كسى براى گفتنِ « رسول خدا فرمود » از « بقيه » گستاخ‌تر باشد .\r\nشعبه مىگويد : بقيه ، راوى احاديث عجيب ، غريب و ناشناخته است .\r\nابن قطّان مىگويد : وى به تدليس از قول راويان ضعيف مىپرداخت و اين كار را مباح مىشمرد . بنابراين ، عدالت وى مخدوش است .\r\nفيروزآبادى مىگويد : بقيه ، محدِّث ضعيفى است .\r\nذهبى در ميزان الاعتدال مىنويسد : زبيدى مىگويد : او محدِّث\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nضعيفى است و از دروغ‌گويان روايت مىنمود و تدليس حديث مىكرد .\r\nذهبى مىافزايد : صاحب نظران بسيارى گفته‌اند : بقيه ، اهل تدليس بوده است ؛ بنابراين اگر حديثى را به نقل از فردى بيان كند ، حجّيت ندارد . « 1 »\r\n\r\nدرنگى در ديدگاه حاكم نيشابورى\r\nاينك مناسب است اندكى در ديدگاه‌هاى حاكم نيشابورى اين حديث شناس اهل سنّت درنگ كنيم ؛ چرا كه او خود را به سختى انداخته و براى صحيح دانستن اين حديث پافشارى كرده است و سلامت تمام و كمال اين حديث را مورد تأكيد قرار داده است . وى با اين سخن كه - « بخارى و مسلم پنداشته‌اند كه غير از ثور بن يزيد هيچ راوى ديگرى از قول خالد بن معدان به نقل آن نپرداخته است » - در واقع مىگويد : اگر اين پندار نبود ، بخارى و مسلم به طور قطع ، اين روايت را نقل مىكردند ( ! ! ) اما واقعيت آن است كه حاكم در اين مورد خود دچار توهم شده است .\r\n\r\n\r\n","description":"","footnote":"\r\n( 1 ) . الموضوعات : 1 / 67 و 102 و 157 ، ميزان الاعتدال : 2 / 45 ، تهذيب التهذيب : 1 / 434 ، تقريب التهذيب : 1 / 134 ، فيض القدير : 1 / 142 ، القاموس المحيط : 4 / 440 ، تاج العروس : 19 / 211 ( ذيل واژه بقى )\r\n","page_name":" 66 ","page_number":66},
  {"content":"\r\n\r\nحاكم در ادامه چنين مىگويد : « من براى صحّت اين حديث ، كنكاش فراوان كردم » تا اين كه مىگويد « . . . صحّت اين حديث را از والدينم ، فرزندم و همهء مردم ، دوست‌تر مىداشتم » . « 1 » ما از چند محور ديدگاه حاكم را نقد مىنماييم :\r\nنخست آن كه ما برخى ايرادهاى اين حديث را كه شامل سندها و طُرُق آن مىشد به اطلاع شما ( حاكم ) رسانديم . با اين وصف چگونه ممكن است كه اين ايرادها از چشم بخارى ، مسلم و پيروان اين دو - همانند نسائى - به دور مانده باشد ؟ چگونه مىتوان اعراض آن‌ها از ذكر اين حديث را ناشى از پندار مورد ادعاى شما ( حاكم ) دانست به ويژه آن كه - طبق گفته‌هاى خودِ شما - روايات محمّد بن ابراهيم كه از ديگر راويان احاديث خالد است ، در صحيح مسلم و بخارى ذكر شده است ؟ !\r\nدوم آن كه شما گفته‌ايد بخارى به « عبدالرحمان بن عمرو سلمى » استدلال كرده است ، امّا ما تاكنون در اين مورد مطمئن نشده‌ايم . . . زيرا نام اين شخص در كتاب الجمع بين رجال الصحيحين نگارش ابن قيسرانى مقدسى ذكر نشده است .\r\n\r\n\r\n","description":"","footnote":"\r\n( 1 ) . المستدرك على الصحيحين : 1 / 175 - 177\r\n","page_name":" 67 ","page_number":67},
  {"content":"\r\n\r\nسوم آن كه شما گفته‌ايد : « اين حديث را در آغاز كتاب الاعتصام بالسنة ، روايت كرده است » .\r\nاز ظاهر عبارت شما برمىآيد كه منظورتان ، بخارى و حديث عرباض بن ساريه است ، امّا ما چنين حديثى را در كتاب ايشان نيافتيم .\r\nچهارم آن كه شما گفته‌ايد : « سه نفر از عبدالرحمان بن عمرو در روايت وى از قول عرباض بن ساريه ، پيروى كرده‌اند » . اما بايد گفت :\r\nخود شما سومين نفر از اينان را ترك كرده‌ايد ؛ چرا كه نقل روايت از طريق وى را خارج از شرط و مبناى كتاب خود ، دانسته‌ايد .\r\nنفر دوم نيز عرباض بن ساريه را ملاقات نكرده است ، پس چگونه مىتواند از قول او نقل روايت كند ؟ !\r\nدر مورد نفر اول هم بايد گفت كه تنها ابوداوود به نقل روايات او پرداخته است و ابن قطّان مىگويد : او فرد شناخته شده‌اى نيست .\r\nآن چه گذشت نتيجهء تلاش حاكم نيشابورى در تصحيح اين حديث بود و اين است شأن حديثى كه اثبات صحّت آن را از والدينش ، فرزندش و همهء مردم ، دوست‌تر مىداشت ( ! ! )\r\nاز همين جا مىتوان شأن حاكم نيشابورى و المستدرك على الصحيحين و تصحيحات وى را دريافت و حق را به كسانى داد كه مىگويند : « حاكم نيشابورى ، سهل انگار بوده و به ثبت و ضبط احاديث\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nزايد بر صحيح بخارى و مسلم توجه كرده است » . « 1 » فراتر اين كه برخى گفته‌اند : « المستدرك على الصحيحين حاكم نيشابورى را از آغاز تا پايان مطالعه كردم ، اما در آن حديثى نيافتم كه معيارهاى بخارى و مسلم در آن رعايت شده باشد ! » . « 2 » بالاتر اين كه برخى گفته‌اند : « حاكم يك جلد حديث گردآورى كرده كه احاديث آن جعلى هستند » . « 3 »\r\n\r\nبطلان سندى حديث\r\nبدين ترتيب بطلان اين حديث روشن مىگردد و معلوم مىشود كه حق با افرادى است كه اين حديث را « غير صحيح » دانسته‌اند .\r\nاينك به شرح حال و ديدگاه دو تن از اين افرادى كه آن را غير صحيح دانسته‌اند ، مىپردازيم ؟\r\n\r\nحافظ ابن قطّان فاسى و ديدگاه او\r\nابن حجر پس از اشاره به اين حديث ، در ضمن شرح حال عبدالرحمان بن عمرو سلمى مىگويد : « قطّان فاسى ادّعا مىكند كه اين\r\n\r\n\r\n","description":"","footnote":"\r\n( 1 ) . اين عبارت نووى است كه در التقريب بشرح السيوطى : 1 / 80 آمده است\r\n( 2 ) . اين جمله را سيوطى در تدريب الراوى : 1 / 81 به نقل از ابوسعيد مالينى آورده است\r\n( 3 ) . اين جمله را سيوطى در تدريب الراوى : 1 / 81 آورده است\r\n","page_name":" 69 ","page_number":69},
  {"content":"\r\n\r\nحديث ، صحيح نيست ؛ زيرا عبدالرحمان بن عمرو سلمى ، فردى ناشناخته است » . « 1 » اينك به اجمال به شرح حال ابن قطّان فاسى مىپردازيم :\r\nحافظ بزرگ حديث ، ابوالحسن على بن محمّد معروف به ابن قطّان فاسى ، درگذشته 628 هجرى ، از بزرگان نقد حديث و رجال است .\r\nذهبى در تذكرة الحفّاظ ، شرح حال او را نقل كرده و او را ستوده است .\r\nجلال الدين سيوطى در طبقات الحفّاظ از ابن قطّان ياد مىكند و مىگويد :\r\n« ابن قطّان ، ابوالحسن على بن محمّد بن عبدالملك بن يحيى بن ابراهيم حميرى كتامى فاسى حافظ حديث ، علّامه ، قاضى ، كه از ابوذر خشنى و راويان هم طبقهء او ، روايت شنيده است .\r\nابن قطّان در زمرهء آگاه‌ترين مردم به موضوع حديث و روايات بود . وى از كسانى است كه اسامى راويان حديث را بيش از ديگران در خاطر داشت و در حفظ و محكم كارى ، شهرهء خاص و عام بود .\r\nوى كتاب الوهم و الإيهام را بر كتاب الأحكام الكبرى عبدالحق به رشتهء تحرير درآورد .\r\nابن قطّان در ربيع الأول سال 628 هجرى درگذشت » . « 2 »\r\n\r\n\r\n","description":"","footnote":"\r\n( 1 ) . تهذيب التهذيب : 6 / 215\r\n( 2 ) . طبقات الحفّاظ : 498\r\n","page_name":" 70 ","page_number":70},
  {"content":"\r\n\r\n\r\nابن عربى مالكى و ديدگاه او\r\nدانشمند ديگرى كه اين حديث را رد كرده ، ابن عربى مالكى است . وى در شرح سنن ترمذى مىگويد :\r\n« ابوعيسى ، ترمذى به صحّت اين حديث حكم داده است و در ميان رجال آن ، نام بقيّة بن وليد به چشم مىخورد كه در مورد او انتقادهايى نقل شده است » . « 1 » جملهء فوق با بيانى ملايم و صريح ، بر بىاعتبارى سند حديث ، دلالت مىكند ؛ زيرا ابن عربى در خدشه دار نمودن اعتبار بقية بن وليد ، به بيان همين عبارت ، اكتفا كرده است . ما پيش از اين برخى سخنان ابن عربى را درباره بقيّة بن وليد ذكر كرديم تا افراد داراى بصيرت ، گوش شنوا و توجه كامل به حقايق ، از آن بهره‌مند شوند . . . .\r\nاينك نگاهى كوتاه به شرح حال ابن عربى مالكى داريم :\r\nقاضى ابن عربى : ابوبكر محمّد بن عبداللَّه ، درگذشته سال 543 هجرى در زمرهء حافظان بزرگ و فقهاى برجسته قرار مىگيرد . . .\r\nابن خلّكان در وفيات الاعيان ، ذهبى در تذكره و ابن كثير در تاريخ خود شرح حال او را آورده‌اند . جلال الدين سيوطى در طبقات الحفّاظ ، شرح حال\r\n\r\n\r\n","description":"","footnote":"\r\n( 1 ) . عارضة الأحوذى : 10 / 144\r\n","page_name":" 71 ","page_number":71},
  {"content":"\r\n\r\nوى را چنين مىنگارد :\r\n« ابن عربى ، علّامهء حافظ ، قاضى ابوبكر محمّد بن عبداللَّه بن محمّد اشبيلى كه در سال 468 هجرى به دنيا آمد و به مشرق ، نقل مكان كرد . وى در محضر طرّاد زينبى ، نصر بن بطر ، نصر مقدسى و ابوالحسن خلعى علم آموخت و در نزد ابوحامد غزالى ، ابوبكر شاشى و ابوزكرياى تبريزى به كمال علم نايل آمد .\r\nاو در زمينهء ادبيات و بلاغت به جمع آورى و تأليف كتاب پرداخت و با تبحّر در اين علوم ، آوازه‌اى بلند يافت .\r\nابن عربى در علم تبحّر داشت ، تيزهوش ، خوش مشرب و نيك سرشت بود . وى پس از آن كه قضاوت « اشبيليه » را بر عهده گرفت با شدّت و قدرت ، كار خود را انجام داد ، اما بعدها عزل شد ؛ بنابراين به تأليف و گسترش علم همّت گمارد و به رتبهء اجتهاد رسيد .\r\nابن عربى در زمينه‌هاى حديث ، فقه ، اصول ، علوم قرآنى ، ادبيات ، نحو و تاريخ به نگارش كتاب پرداخت و در ربيع الآخر سال 543 هجرى در فاس وفات يافت » . « 1 »\r\n\r\n\r\n","description":"","footnote":"\r\n( 1 ) . طبقات الحفّاظ : 468 و 469\r\n","page_name":" 72 ","page_number":72},
  {"content":"\r\n\r\n\r\nبخش سوم نگرشى در متن ودلالت حديث\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nاستناد به اين حديث در علوم مختلف\r\nبدين ترتيب ، بطلان حديث مذكور از پايه و اساس ، به اثبات رسيد . برخى با بهره گيرى از اين حديث به شكل دهى ديدگاه‌ها و نظرياتى فرعى پرداخته‌اند كه با اثبات نادرستى اين حديث ، بطلان اين ديدگاه‌ها و نظريات نيز ثابت مىشود . اينك به بررسى اين موضوع در دانش‌هاى مختلف دينى مىپردازيم .\r\n\r\nعلم اخلاق\r\nنويسندگان عرصهء علم اخلاق و سلوك در مباحث خود به اين حديث ، استدلال مىكنند . براى نمونه غزّالى در كتاب خود و در بخش مباحث زهد به اين حديث استدلال كرده است . « 1 »\r\n\r\n\r\n","description":"","footnote":"\r\n( 1 ) . إحياء علوم الدّين : 4 / 233\r\n","page_name":" 75 ","page_number":75},
  {"content":"\r\n\r\n\r\nعلم حديث\r\nبرخى محدّثان براى اثبات صحّت بعضى احاديث ناصحيح به اين حديث ، استناد كرده‌اند ( ! ! )\r\nدر اين زمينه مىتوان به گفته ملّا على قارى در تصحيح يك حديث اشاره كرد . وى مىنويسد :\r\n« در حديثى آمده است كه هنگام شنيدن نداى : « أشهد أنّ محمّداً رسول اللَّه » از زبان مؤذّن ، كف دو انگشت سبّابه را ببوسيد ، آن گاه چشم‌هايتان را با اين دو انگشت لمس كنيد و در حال انجام اين عمل بگوييد : گواهى مىدهم كه محمّد ، بنده و پيامبر اوست ، راضى شدم به اين كه پروردگار من خداوند ، دينم اسلام و محمّد عليه الصلاة والسلام پيامبرم باشند .\r\nديلمى در الفردوس ، اين حديث را در ضمن احاديث ابوبكر صدّيق آورده كه ابوبكر مىگويد : پيامبر عليه الصلاة والسّلام فرمود :\r\nمن فعل ذلك فقد حلّت عليه شفاعتي ؛\r\nهر كس اين كار را انجام دهد شفاعت من شامل حال او مىشود .\r\nسخاوى درباره اين حديث مىگويد : اين حديث ، صحيح نيست .\r\nشيخ احمد رداد نيز اين حديث را در كتاب موجبات الرحمة از حضرت خضر عليه السلام نقل كرده است ، اما سند وى منقطع بوده\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو راويان ناشناخته‌اى نيز در آن به چشم مىخورد كه به هيچ عنوان نمىتوان از طريق مرفوع ، همهء آن چه را كه در اين مورد روايت مىشود ، نقل كرد .\r\nآن گاه ملّا على قارى مىافزايد :\r\nبه نظر من اگر بتوان اين حديث را از طريق مرفوع به ابوبكر صدّيق نسبت داد ، عمل به آن كفايت مىكند ؛ چرا كه رسول خدا صلى اللَّه عليه وآله مىفرمايد : به سنّت من و خلفاى راشدين تمسّك جوييد . . . » . « 1 »\r\n\r\nعلم كلام\r\nمتكلّمان اهل سنّت نيز در هنگام بحث پيرامون ادلّه و شروط امامت ، اوصاف امام و حكم خروج كنندگان بر وى ، از حرام بودن خروج بر امام سخن به ميان مىآورند . اينان با استناد به چنين احاديث جعلى و معلوم الحال معتقدند كه حتّى اگر امام با زور و شمشير ، حكومت را در دست گيرد و فسق و ستم نيز از او سر زند ، باز هم نبايد بر او خروج كرد . . . .\r\nيكى از دشمنان متعصّب اهل بيت عليهم السلام در اين زمينه افراط كرده و درباره شهادت امام حسين عليه السلام سِبط پيامبر اكرم صلى اللَّه عليه وآله\r\n\r\n\r\n","description":"","footnote":"\r\n( 1 ) . الأسرار المرفوعة فى الأخبار الموضوعة ، اثر ملّا على قارى : 306\r\n","page_name":" 77 ","page_number":77},
  {"content":"\r\n\r\nسخنانى را بر زبان رانده است كه هيچ مسلمانى بر زبان جارى نمىسازد . وى مىگويد :\r\n« هيچ كس بدون تأويل عليه حسين عليه السلام خروج نكرد ؛ بلكه همگى با استناد به سخنان جدّش سرور انبيا به جنگ وى رفتند .\r\nرسول خدا صلى اللَّه عليه وآله از فساد اوضاع خبر داده و مردم را از ورود به فتنه‌ها بر حذر داشته بود . آن حضرت در اين زمينه سخنان فراوانى دارد كه مىتوان به روايت مسلم از زياد بن علاقه از عرفجة بن شريح اشاره نمود . رسول خدا صلى اللَّه عليه وآله در اين حديث مىفرمايد :\r\nخصلت‌هاى زشت فراوانى نمايان خواهد شد ، پس اگر كسى خواست امر اين امت را - كه همگى با هم متّحدند - پراكنده سازد ، وى را - هر كس كه باشد - با شمشير از پاى درآوريد .\r\nبنابراين مردم با استناد به اين حديث و امثال آن به جنگ با حسين رفتند . . . بگذاريد يك سياه پوست بينى بريده بر اساس دستورات صاحب شرع صلوات اللَّه وسلامه عليه حكومت را در دست گيرد . . . » .\r\nوى در ادامه مىگويد :\r\n« بخارى روايتى را عبداللَّه بن دينار نقل كرده است . عبداللَّه مىگويد :\r\nهنگامى كه مردم با عبدالملك بن مروان بيعت كردند ، ديدم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nابن عمر چنين مىنويسد : من در حدّ توان خود در اطاعت از اميرالمؤمنين عبدالملك بر اساس سنّت خدا و سنّت رسول او ، تلاش خواهم كرد و فرزندانم نيز همين رويه را در پيش خواهند گرفت » . « 1 » برخى ديگر از علماى اهل تسنّن حديث « پيروى از سنّت پيامبر و خلفا » را به عنوان يكى از دلايل خلافت خلفاى چهارگانه مطرح نموده‌اند و آن را در مقابل احاديثى قرار داده‌اند كه بر خلافت بلافصل امير مؤمنان على عليه السلام پس از رسول خدا صلى اللَّه عليه وآله دلالت مىكند . از جملهء اينان مىتوان به شيخ عبدالعزيز دهلوى اشاره كرد كه اين حديث را در مقابل حديث ثقلين - كه در نزد شيعه و سنّى به تواتر رسيده است - قرار مىدهد . « 2 »\r\n\r\nعلم فقه\r\nعلماى اهل سنّت در علم فقه نيز به اين حديث ، استدلال كرده‌اند تا بدعت‌هاى دينى خلفا را توجيه نمايند . . . در اين زمينه به دو نمونه اشاره مىكنيم :\r\n\r\n\r\n","description":"","footnote":"\r\n( 1 ) . العواصم من القواصم : 264\r\n( 2 ) . تحفة إثنا عشريه : 219\r\n","page_name":" 79 ","page_number":79},
  {"content":"\r\n\r\n\r\nعمر و تحريم ازدواج موقت و متعه حج\r\nعمر در دوران خلافت خود ازدواج موقّت و متعهء حج را حرام كرد . سخن او در اين باره معروف و مشهور است .\r\nعمر با اين سخن بدعتى را در دين پديد آورده است و بزرگان صحابه و تابعين با او مخالفت كرده‌اند ، بزرگان اهل تسنّن در چگونگى توجيه اين بدعت ، مضطرب و دگرگون شده‌اند . در اين ميان برخى از آنان براى توجيه اين تحريم دست به دامن حديث « پيروى از سنّت پيامبر و خلفاء راشدين » شده‌اند ( ! ! )\r\nابن قيّم جوزيه در همين زمينه مىنويسد :\r\n« ممكن است گفته شود : پس با روايت مسلم چه مىكنيد ؟ روايتى كه وى در صحيح خود از جابر بن عبداللَّه نقل مىكند ، جابر مىگويد : ما در زمان رسول خدا صلى اللَّه عليه وآله و دوران خلافت ابوبكر يك مشت آرد و خرما مهريه مىداديم و ازدواج موقت مىكرديم . عمرو بن حريث در زمان خلافت عمر بن خطّاب به اين كار اقدام كرد ، عمر به سبب عمل او ، ازدواج موقت با زنان را حرام كرد .\r\nطبق آن چه از عمر نقل شده ، وى گفته است : دو متعه در عهد رسول خدا صلى اللَّه عليه وآله مرسوم بود كه من آن‌ها را ممنوع مىكنم : متعهء زنان و متعهء حجّ ؟ !\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدر پاسخ اين اشكال گفته مىشود : مردم در اين باره دو دسته‌اند :\r\nدسته‌اى مىگويند : عمر متعه را حرام كرد و مردم را از آن بازداشت ، در حالى كه رسول خدا صلى اللَّه عليه وآله فرمان داده كه مسلمانان از سنّت خلفاى راشدين پيروى كنند . . . » . « 1 » ما در ابن باره در يكى از كتاب‌هاى اين مجموعه ، اين موضوع را به طور اختصاصى بررسى كرده‌ايم . خوانندگان محترم مىتوانند به اين كتاب مراجعه نمايند . « 2 »\r\n\r\nعثمان و افزايش تعداد اذان در روز جمعه\r\nمورد دوم ، اذانى است كه عثمان در زمان خود ، در اذان روز جمعه افزود .\r\nسائب بن يزيد مىگويد :\r\n« در عهد رسول خدا صلى اللَّه عليه وآله ، ابوبكر و عمر هنگامى كه امام براى اقامهء نماز جمعه بيرون مىآمد ، اذان گفته مىشد ، اما عثمان در دوران خلافت خود ، سوّمين اذان را در الزّوراء ( منطقه‌اى در بازار مدينه ) افزود و آن را مرسوم كرد » .\r\n\r\n\r\n","description":"","footnote":"\r\n( 1 ) . زاد المعاد فى هدى خير العباد : 2 / 184\r\n( 2 ) . ر . ك : رسالة في المتعتين از همين نگارنده\r\n","page_name":" 81 ","page_number":81},
  {"content":"\r\n\r\nدر جاى ديگرى آمده است :\r\n« در عهد خلافت عثمان ، تعداد مسلمانان افزايش يافت ، از اين رو عثمان دستور داد تا در روز جمعه اذان سوم را نيز سر دهند . به همين جهت در الزّوراء اذان سوّم سر داده شد و اين رسم در ميان مردم رسوخ يافت » . « 1 » شارحان بخارى تصريح كرده‌اند كه عثمان اين اذان را در روز جمعه افزود « 2 » و ماوردى و قرطبى نيز تصريح كرده‌اند كه اذانى كه عثمان افزوده ، « بدعت » و نوآورى در دين است . « 3 » ابن عربى در شرح صحيح ترمذى مىنويسد :\r\n« اذان ، نخستين برنامه اسلامى است كه به صورت گسترده تغيير يافت و پرداختن به آن از موضوع بحث ما خارج است . . . خداوند متعال دين ما را تغيير نمىدهد و نعمت‌هايى را كه به ما بخشيده است ، باز پس نمىگيرد » . « 4 »\r\n\r\n\r\n","description":"","footnote":"\r\n( 1 ) . صحيح بخارى : 1 / 309 كتاب الجمعة ، باب الاذان يوم الجمعة ، شمارهء 870 ، سنن ترمذى : 2 / 50 ، كتاب الجمعة ، باب ما جاء فى أذان الجمعة ، شمارهء 516\r\n( 2 ) . الكواكب الدرارى : 6 / 27 ، عمدة القارى : 6 / 210 ، إرشاد السارى : 2 / 585\r\n( 3 ) . تفسير قرطبى : 18 / 100\r\n( 4 ) . عارضة الأحوذى : 2 / 305\r\n","page_name":" 82 ","page_number":82},
  {"content":"\r\n\r\nمباركفورى در شرح خود در توضيح اين پديده مىنويسد :\r\n« در عهد پيامبر صلى اللَّه عليه وآله ، ابوبكر و عمر ، دو اذان وجود داشت : يكى هنگام خروج امام و نشستن وى بر منبر و ديگرى در هنگام اقامهء نماز . پس در عهد اينان فقط دو اذان وجود داشت و اذان سوّمى در كار نبود . مقصود از دو اذان ، دو چيز است : اذان حقيقى و اقامه » . « 1 »\r\n\r\nعلماى اهل سنّت و توجيه بدعت عثمان\r\nاز سوى ديگر ، راويان اهل سنّت روايت كرده‌اند كه ابن عمر نيز كار عثمان را « بدعت » ناميده است . « 2 » بنابراين ، همانطور كه خليفه دوم در دوران خلافت خود متعه زنان و متعهء حج را حرام كرد ، عثمان نيز در دوران خلافت خود بدعت ديگرى نهاد و اذان سوم را مرسوم كرد . همان گونه كه اقدام عمر بن خطّاب ، موجب اضطراب و سرگردانى علماى اهل سنّت شد ، بدعت عثمان نيز آنان را به تشويش انداخت . اينك براى نمونه به چند مورد اشاره مىنماييم :\r\n\r\n\r\n","description":"","footnote":"\r\n( 1 ) . تحفة الأحوذى : 3 / 39\r\n( 2 ) . فتح البارى : 2 / 501\r\n","page_name":" 83 ","page_number":83},
  {"content":"\r\n\r\n\r\nسرخسى\r\nسرخسى با تحريف اين حديث ، خيال خود را راحت كرده است .\r\nوى مىگويد :\r\n« . . . به دليل آن چه از سائب بن يزيد روايت شده است كه گفت : در عهد رسول خدا صلى اللَّه عليه وآله ، هنگامى اذان گفته مىشد كه ايشان بيرون مىآمد و بر منبر مىايستاد . در دوران ابوبكر و عمر نيز همين گونه بود تا اين كه مردم ، در دوران عثمان ، اذان ديگرى را در الزّوراء به وجود آوردند » . « 1 » سرخسى در جاى ديگرى مىگويد :\r\n« . . . در عهد رسول خدا صلى اللَّه عليه وآله و دو خليفهء پس از وى ، همين گونه بود تا اين كه مردم ، در دوران عثمان ، اذان ديگرى را در الزّوراء به وجود آوردند » . « 2 »\r\n\r\nفاكهانى\r\nفاكهانى مدّعى شده كه اذان سوم ، توسّط عثمان اضافه نشده است .\r\nوى مىگويد : « حَجّاج در مكّه و زياد در بصره ، نخستين كسانى بودند كه اذان اوّل را به وجود آوردند » . « 3 »\r\n\r\n\r\n","description":"","footnote":"\r\n( 1 ) . المبسوط فى الفقه الحنفيّه : 1 / 134\r\n( 2 ) . همان : 2 / 31\r\n( 3 ) . فتح البارى : 2 / 501 ، تحفة الأحوذى : 3 / 40\r\n","page_name":" 84 ","page_number":84},
  {"content":"\r\n\r\n\r\nشارحان صحيح بخارى\r\nشارحان بخارى نيز مدّعى شده‌اند كه در اين مورد ، اجماع سكوتى حاصل شده است ! ! . . . اينان مىگويند : اذان سوم با اجتهاد عثمان و موافقت ديگر اصحاب از طريق سكوت و عدم انكار ، تشريع شد ؛ بنابراين در مورد اذان سوّم ، اجماع سكوتى حاصل شده است » . « 1 »\r\n\r\nابن حجر عسقلانى\r\nابن حجر عسقلانى در اين باره مىگويد :\r\n« به نظر مىرسد كه مردم در همهء سرزمين‌هاى آن روز ، اقدام عثمان را اقتباس كرده‌اند ؛ زيرا وى خليفه‌اى بود كه اوامرش اطاعت مىشد » . « 2 »\r\n\r\nبرخى از حنفىها\r\nبرخى از حنفىها در اين زمينه چنين گفته‌اند :\r\n« اذان سوّم به لحاظ وجودى ، اذان اول است ، زيرا مشروعيّت آن با اجتهاد عثمان و موافقت ديگر اصحاب از طريق سكوت و عدم انكار ، حاصل شد و به يك سنّت ، تبديل گشت . رسول خدا صلى اللَّه عليه وآله در\r\n\r\n\r\n","description":"","footnote":"\r\n( 1 ) . ارشاد السارى : 2 / 585 ، الكواكب الدرارى : 6 / 27 ، عمدة القارى : 6 / 211\r\n( 2 ) . فتح البارى : 2 / 501\r\n","page_name":" 85 ","page_number":85},
  {"content":"\r\n\r\nهمين زمينه فرموده است : به سنّت من و سنّت خلفاى راشدين و هدايت يافته ، تمسّك جوييد » . « 1 » اين مدافعان عثمان در پاسخ به روايتى كه از عبداللَّه بن عمر نقل كرده‌اند ، به استدلال ابن حجر استناد كرده‌اند ، آن جا كه مىگويد :\r\n« احتمال دارد كه عبداللَّه بن عمر اين جمله را از روى انكار گفته باشد . هم‌چنين احتمال دارد كه مقصود او اين بوده كه اذان سوّم در زمان رسول خدا صلى اللَّه عليه وآله وجود نداشته و هر آن چه در زمان ايشان وجود نداشته ، بدعت است ؛ اما برخى بدعت‌ها نيكو و برخى ديگر ناپسند هستند » . « 2 »\r\n\r\nتوجيهِ توجيه‌گران در بوته نقد\r\nآن چه گذشت ديدگاه‌هاى علماى اهل سنّت براى توجيه اقدام عثمان بود كه اينك به نقد آن مىپردازيم .\r\n* مورد اول و دوم ، ارزش توجيه كردن را ندارد و هيچ كس به آن‌ها ارزشى قائل نمىشود .\r\n* اما مورد سوم ، چند موضوع را در بر مىگيرد .\r\n\r\n\r\n","description":"","footnote":"\r\n( 1 ) . تحفة الأحوذى : 3 / 40\r\n( 2 ) . فتح البارى : 2 / 501\r\n","page_name":" 86 ","page_number":86},
  {"content":"\r\n\r\nالف . اجتهاد عثمان .\r\nدر مورد اجتهاد - و به ويژه اجتهادهاى خلفا - مباحثى طولانى مطرح شده كه بايد در جاى ديگرى بررسى گردد ، حتى به فرض قبول اجتهاد ، آيا اجتهاد در مقابل نصّ ، جايز است ؟ !\r\nب . موافقت اصحاب با اقدام عثمان از طريق سكوت و عدم انكار .\r\nدر اين باره بايد گفت :\r\nاولًا چه دليلى بر سكوت و عدم انكار آنان وجود دارد ؟ ! به يقين ، اصحاب به انكار اين اقدام پرداخته‌اند ، اما انكار آنان - بر خلاف انكار عبداللَّه بن عمر - نقل نشده است .\r\nثانياً سكوت ، اعمّ از پذيرش و رضايت است .\r\nج . اجماع سكوتى .\r\nاين مورد از سه جهت قابل بررسى است .\r\n1 . حجّيت اجماع ، جاى بحث دارد .\r\n2 . اين امر ، به سكوتى بستگى دارد كه نشانهء رضايت و موافقت باشد .\r\n3 . اين امر ، به حجّيت اجماع سكوتى بستگى دارد .\r\n* دربارهء مورد چهارم بايد گفت :\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nپيروى مردم از اقدام عثمان به معناى مشروعيّت اين اقدام نيست و اطاعت از خليفه - بر اساس روايات فراوانى كه در اين زمينه وجود دارد - تنها در صورتى جايز است كه دستورات وى همان دستورات خدا و رسول او صلى اللَّه عليه وآله باشد .\r\n* دربارهء مورد پنجم نيز بايد گفت : اين امر به چند چيز بستگى دارد :\r\n1 . سند اين حديث ، تامّ و كامل باشد .\r\n2 . دلالت آن بر وجوب پيروى از سيرهء خلفا حتى در صورت تعارض با سيرهء رسول خدا صلى اللَّه عليه وآله ، تامّ و كامل باشد .\r\n3 . مراد از « خلفاى راشدين هدايت يافته » ، عثمان و امثال او باشد .\r\nدربارهء موضوع نخست در بخش گذشته به روشنى گفتيم كه اين حديث باطل و ساختگى است .\r\nموضوع شمارهء دوم و سوم را نيز در همين بخش ، توضيح خواهيم داد .\r\nاما محقّقان اهل سنّت - كه حتى بنابر آن كه مراد از خلفا ، خلفاى چهارگانه باشد - دلالت اين حديث را بر وجوب پيروى از سيرهء خلفا در صورت تعارض با سيرهء كريمهء نبوى نپذيرفته‌اند و اين امر شامل مسألهء مورد بحث ما نيز مىشود ؛ چرا كه عثمان در مرسوم كردن اذان\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nسوم به مخالفت با سيرهء پيامبر صلى اللَّه عليه وآله ، ابوبكر و عمر پرداخت ؛ به ويژه آن كه بسيارى از علماى اهل تسنّن ، حديثِ « پيروى از سنّت پيامبر و خلفا » را با حديث « اقتدا از ابوبكر و عمر » تخصيص داده‌اند . « 1 » بنابراين رسول خدا صلى اللَّه عليه وآله تنها به پيروى از سيرهء خود و سيرهء ابوبكر و عمر دستور داده است . . . ! !\r\nبدين ترتيب ، علماى اهل سنّت ، استدلال برخى از حنفىها را ابطال نموده و با سخنانى قاطع بدان پاسخ گفته‌اند :\r\nمباركفورى مىگويد : مقصود از سنّت خلفاى راشدين ، تنها آن قسمت از سيرهء آن‌هاست كه با سيرهء رسول خدا صلى اللَّه عليه وآله هماهنگ باشد .\r\nملّا على قارى در المرقاة مىگويد :\r\nپيامبر صلى اللَّه عليه وآله مىفرمايد : « از سنّت من » ؛ يعنى از سيرهء قطعى من كه شامل واجبات و مستحبّات است « و از سنّت خلفاى راشدين پيروى كنيد » ؛ چرا كه آنان تنها به سنّت من عمل مىكنند .\r\nبنابراين ، وجوب اطاعت از سنّت خلفاى راشدين يا از آن روست كه خلفاى راشدين به سنّت نبوى عمل مىكنند و يا بدين جهت است كه\r\n\r\n\r\n","description":"","footnote":"\r\n( 1 ) . براى آگاهى بيشتر درباره اين حديث ر . ك حديث اقتدا به شيخين از سلسله پژوهش‌هاى اعتقادى شماره 8\r\n","page_name":" 89 ","page_number":89},
  {"content":"\r\n\r\nآنان به استنباط و انتخاب سنّت نبوى مىپردازند .\r\nصاحب كتاب سبل السّلام مىگويد :\r\nحديثِ « به سنّت من و سنّت خلفاى راشدين بعد از من ، تمسّك جوييد و در اين راه استقامت ورزيد » را احمد بن حنبل ، ابوداوود ، ابن ماجه و ترمذى نقل كرده‌اند و حاكم نيشابورى آن را صحيح دانسته و گفته است : صحّت آن در گرو معيارهاى مورد نظر بخارى و مسلم است .\r\nهم‌چنين است حديثِ « اقتدا به ابوبكر و عمر » كه ترمذى آن را نقل كرده و مىگويد : اين حديث ، حَسَن « 1 » است . احمد بن حنبل ، ابن ماجه و ابن حبّان نيز اين حديث را نقل كرده‌اند . اين حديث ، طريقى دارد كه در مورد آن سخنانى گفته شده است ، اما همهء اين سخنان ، هم‌ديگر را تقويت مىكنند .\r\nبنابراين ، مقصود از سنّت خلفاى راشدين ، آن بخش از سيرهء آن‌هاست كه با سيرهء رسول خدا صلى اللَّه عليه وآله هماهنگ باشد ؛ همانند جهاد با دشمنان ، تقويت شعائر دينى و . . . .\r\nاز اين رو ، حديث مذكور ، ويژهء ابوبكر و عمر نيست ؛ بلكه همهء\r\n\r\n\r\n","description":"","footnote":"\r\n( 1 ) . حديث حسن به اصطلاح اهل تسنّن ، خبر مسندى است كه راويان آن ، نزديك به‌درجه وثاقت باشند\r\n","page_name":" 90 ","page_number":90},
  {"content":"\r\n\r\nخلفاى راشدين را در برمىگيرد و از قواعد روشن شريعت اين است كه هيچ كدام از خلفاى راشدين نمىتوانند طريقه‌اى جز طريقهء رسول خدا صلى اللَّه عليه وآله را تشريع نمايند . . . .\r\nمباركفورى در اين باره مىگويد :\r\nاستدلال به اين كه اذان سوم از اجتهادات « 1 » عثمان جزء سنّت است ، استدلال تامّ و كامل نيست . . . . « 2 » از اين گذشته ، علماى اهل سنّت ، در مورد بدعت ، فراوان سخن گفته‌اند . اينان در پاسخ به نوشته‌هاى ابن حجر و ديگران چنين آورده‌اند :\r\n« اگر اين استدلال ، تامّ و كامل بود و اذان سوم ، جزء سنّت به شمار مىآمد به هر دليل واژهء بدعت - چه از روى انكار و چه غير آن - بر آن اطلاق نمىشد ؛ زيرا جايز نيست واژهء بدعت - به هر معنايى كه باشد - در مورد سنّت به كار رود . بنابراين ، روى اين موضوع ، بينديشيد » . « 3 » كوتاه سخن اين كه بدعت عثمان ، نه از طريق اين حديث - البته به\r\n\r\n\r\n","description":"","footnote":"\r\n( 1 ) . در منبع مذكور اين گونه آمده است و به نظر مىرسد كه كلمه « محدَثات ؛ بدعت‌ها » باشد\r\n( 2 ) . تحفة الأحوذى : 3 / 40 و 41\r\n( 3 ) . همان : 3 / 41\r\n","page_name":" 91 ","page_number":91},
  {"content":"\r\n\r\nفرض صحّت آن - و نه از طريق ديگر از استدلال‌هاى مذكور ، توجيه‌پذير نيست .\r\n\r\nعلم اصول\r\nاصوليون نيز در كتاب‌هاى خود با سخنان بسيار متفاوت به اين حديث استناد كرده‌اند كه به چند نمونه اشاره مىنماييم :\r\n1 . برخى اصوليون همانند شاطبى براى اثبات حجّيت سنّت صحابه به اين حديث استدلال كرده‌اند . شاطبى مىگويد : « سنّت صحابه ، سنّتى است كه بدان عمل و رجوع مىشود » سپس دلايلى براى حجيت سنّت صحابه ذكر مىكند ، در دليل دوم مىگويد :\r\nدر روايات به پيروى از خلفا دستور داده شده و سنّت آنان به لحاظ لزوم پيروى ، همانند سنّت پيامبر صلى اللَّه عليه وآله دانسته شده است ؛ مانند اين روايت نبوى كه مىفرمايد :\r\n« به سنّت من و سنّت خلفاى راشدين و هدايت يافته پس از من ، تمسّك جوييد و در اين راه استقامت ورزيد » . « 1 » 2 . برخى اصوليون اين حديث را دليل حجّيت ديدگاه‌هاى تك تك خلفاى راشدين مىدانند و اين خلفا را در چهار تَن منحصر\r\n\r\n\r\n","description":"","footnote":"\r\n( 1 ) . الموافقات : 4 / 40 و 41\r\n","page_name":" 92 ","page_number":92},
  {"content":"\r\n\r\nنمىكنند . صاحب كتاب سبل السّلام از اين اصوليون است كه ديدگاه وى پيش‌تر گذشت . مراغى و برخى ديگر نيز بر همين عقيده‌اند كه اين موضوع در بيان ديدگاه شارح المنهاج خواهد آمد .\r\n3 . برخى اصوليون اين حديث را دليل حجّيت تك تك خلفاى چهارگانه مىدانند و به همين جهت تحريم دو متعه توسط عمر و واجب شدن اذان زايد در روز جمعه توسّط عثمان را سنّت و واجب به شمار مىآورند .\r\n4 . برخى اصوليون براى اثبات حجّيت اجماع خلفاى چهارگانه ، به اين حديث ، استدلال كرده‌اند . بيضاوى مىگويد :\r\nقاضى ابوخازم گفته است : اجماع خلفاى چهارگانه ، حجّت است ؛ زيرا رسول خدا صلى اللَّه عليه وآله مىفرمايد : « به سنّت من و سنّت خلفاى راشدين - كه پس از من مىآيند - تمسّك جوييد » . « 1 » سبكى ، شارح المنهاج مىگويد :\r\nقاضى ابوخازم حَنَفى و نيز احمد بن حنبل - در مورد يكى از دو روايت - بر اين باورند كه اجماع خلفاى چهارگانه ؛ يعنى ابوبكر ، عمر ، عثمان و على ، حجّت است .\r\n\r\n\r\n","description":"","footnote":"\r\n( 1 ) . المنهاج بشرح السبكى : 2 / 409\r\n","page_name":" 93 ","page_number":93},
  {"content":"\r\n\r\nاينان به حديثى استناد مىكنند كه احمد بن حنبل ، ابوداوود و ابن ماجه آن را نقل كرده‌اند و ترمذى و حاكم نيشابورى در المستدرك على الصحيحين آن را صحيح دانسته‌اند . حاكم مىگويد : - با رعايت معيارهاى بخارى و مسلم - رسول خدا صلى اللَّه عليه وآله فرمود : به سنّت من و سنّت خلفاى راشدين و هدايت يافته - كه پس از من مىآيند - تمسّك جوييد و در اين راه استقامت ورزيد .\r\nممكن است گفته شود : اين حديث ، عامّ است و همهء خلفاى راشدين را در برمىگيرد .\r\nدر پاسخ بايد گفت : مراد ، خلفاى چهارگانه است ؛ چرا كه رسول خدا صلى اللَّه عليه وآله مىفرمايند : « خلافت بعد از من ، سى سال خواهد بود و آن گاه حكومت گزندهء پادشاهى برقرار خواهد شد » كه مدّت خلافت خلفاى چهارگانه ، همين اندازه بوده است .\r\nبايد گفت : درست آن است كه حسن بن على عليهما السلام ، مكمّل اين مدّت مىباشد ؛ چرا كه مدت خلافت وى ، شش ماه بود و با اين شش ماه ، سى سال خلافت ، تكميل شد . « 1 » اسنوى از ديگر شارحان المنهاج مىگويد :\r\n\r\n\r\n","description":"","footnote":"\r\n( 1 ) . الإبهاج فى شرح المنهاج : 2 / 410\r\n","page_name":" 94 ","page_number":94},
  {"content":"\r\n\r\n. . . وجه دلالت اين است كه رسول خدا صلى اللَّه عليه وآله به پيروى از سنّت خود و سنّت خلفاى راشدين ، فرمان داد و خلفاى راشدين همان خلفاى چهارگانه‌اى هستند كه مورد اشاره قرار گرفتند ؛ زيرا رسول خدا صلى اللَّه عليه وآله مىفرمايد : « خلافت بعد از من ، سى سال خواهد بود . . . » . « 1 » بدخشى نيز در شرحى كه بر المنهاج نگاشته ، اين گونه مىنويسد :\r\nقاضى ابوخازم مىگويد : . . . پيامبر صلى اللَّه عليه وآله اطاعت از آنان را همانند اطاعت از خود ، واجب نمود ؛ به همين جهت ابوخازم بر خلاف زيد بن ثابت ، تعيين ارث براى خويشاوندان را مورد توجه قرار نداد و چنين حكم كرد كه اموال بيت المال معتضد باللَّه ، به « ذوى الارحام ؛ خويشاوندان » باز گردانده شود ؛ معتضد نيز فتواى وى را پذيرفت و حكم او را اجرا نمود .\r\nمراغى مىگويد : اين حديث به عموم خلفاى راشدين ، نظر دارد و دليلى بر انحصار آن در چهار خليفه وجود ندارد .\r\nعبرى مىگويد : اين سخن ، صحيح نيست ؛ زيرا عُرف ، حديث مذكور را به ائمهء چهارگانه تخصيص داده است ؛ به گونه‌اى كه اين امر به\r\n\r\n\r\n","description":"","footnote":"\r\n( 1 ) . نهاية السئول فى شرح منهاج الأصول : 3 / 267\r\n","page_name":" 95 ","page_number":95},
  {"content":"\r\n\r\nمنزلهء علم براى ائمهء چهارگانه به شمار مىآيد .\r\nبدخشى مىافزايد : از ديدگاه من اين سخن ، صحيح نيست ؛ زيرا عرف ، موضوعى فرعى است و نبايد عموم لفظى را كه در گذشته بيان شده ، تخصيص دهد .\r\nوانگهى شيعيان معتقدند كه اجماع خلفاى چهارگانه به خودى خود حجّيت ندارد ؛ بلكه از آن رو حجّت است كه شامل سخنان على مىشود » . « 1 »\r\n\r\nنگرشى بر اين ديدگاه‌ها\r\nدر مورد ديدگاه نخست بايد گفت كه حديث مذكور هيچ دلالتى بر اين ديدگاه ندارد .\r\nالبته حديثِ « اصحاب من هم‌چون ستارگانند پس به هر كدام اقتدا كنيد هدايت مىشويد » بر اين ديدگاه دلالت مىكند ، اما اين حديث ، ساختگى و باطل است . « 2 » در مورد ديدگاه‌هاى سوم و چهارم بايد گفت كه صحّت آن‌ها به\r\n\r\n\r\n","description":"","footnote":"\r\n( 1 ) . مناهج العقول فى شرح منهاج الأصول : 2 / 402\r\n( 2 ) . اين روايت را در يكى از اين سلسله پژوهش‌هاى اعتقادى ، به طور جداگانه بررسى كرده‌ايم\r\n","page_name":" 96 ","page_number":96},
  {"content":"\r\n\r\nوجود دليل قاطع مبنى بر اختصاص وجوب تبعيت از خلفاى چهارگانه بستگى دارد ؛ خواه حجّيت سخنان تك تك آنان مدّنظر باشد و خواه حجّيت اجماع آنان . . . در صورتى كه دو دليل مذكور ، يعنى حديث « خلافت پس از من ، سى سال خواهد بود » و اين ديدگاه كه « عرف ، تبعيت از سنّت را به ائمهء چهارگانه تخصيص داده است ؛ به گونه‌اى كه اين امر به منزلهء علم نسبت به ائمهء چهارگانه محسوب مىشود » ، هيچ كدام نشانهء اختصاص تبعيت به خلفاى چهارگانه نيست تا به وسيلهء آن بتوان دلالت بر عموم خلفا را رد كرد . از اين روست كه غزالى مىگويد :\r\n« برخى معتقدند كه مكتب اصحاب ، حجّت مطلق است و اما برخى ديگر در صورتى مكتب اصحاب را حجّت مىدانند كه با قياس در تضاد باشد . عده‌اى بر اين باورند كه سخن ابوبكر و عمر ، حجّت است به ويژه آن كه رسول خدا صلى اللَّه عليه وآله فرموده است : « به دو نفرى كه بعد از من مىآيند ؛ ابوبكر و عمر اقتدا كنيد » . در اين ميان عده‌اى نيز معتقدند كه اجماع خلفاى راشدين ، حجّيت دارد .\r\nاما از نظر ما تمامى اين ديدگاه‌ها باطل است . . . » . « 1 » اكنون بايد در مورد دلالت اين حديث بر وجوب تبعيت از سنّت\r\n\r\n\r\n","description":"","footnote":"\r\n( 1 ) . المستصفى فى علم الأصول : 1 / 260 و 261\r\n","page_name":" 97 ","page_number":97},
  {"content":"\r\n\r\nتك تك خلفاى راشدين بعد از رسول خدا صلى اللَّه عليه وآله سخن گفت .\r\nاما اين خلفا كيستند ؟\r\nو معناى اين سخن چيست ؟ !\r\nدر ادامه به اين دو پرسش پاسخ خواهيم گفت .\r\n\r\nاختلافات در متن حديث\r\nاكنون - با فرض صحّت و تامّ بودن سند اين حديث - متن و دلالت آن را بررسى مىنماييم . در مورد متن بايد گفت كه همهء الفاظ حديث ، نشان مىدهند كه اين حديث ، « پيمان » و « وصيتى » از سوى رسول خدا صلى اللَّه عليه وآله است . . . .\r\nاين حديث ، چهار موضوع را در برمىگيرد :\r\n1 . فرمان به تقواى الاهى . . .\r\n2 . فرمان به اطاعت از حاكم - هر كه باشد - . . .\r\n3 . پرهيز از مسائل نوظهور . . .\r\n4 . دستور به پيروى از سنّت پيامبر صلى اللَّه عليه وآله و سنّت خلفاى راشدين پس از ايشان . . . .\r\nروشن است كه در هيچ كدام از متون اين حديث ، توصيه به قرآن و عمل بدان وجود ندارد و در بسيارى از مواقع ، فرمان دادن به تقوا نيز در برخى از متون اين حديث به چشم نمىخورد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاز اين گذشته ، در موارد سه گانهء - غير از تقوا - الفاظ پس و پيش شده است و از اين نظر با هم متفاوتند .\r\nدر بسيارى از مواقع ، كلمهء « بر آن استقامت ورزيد » نه بعد از واژهء « سنّت » ؛ بلكه پس از واژهء « اطاعت » آمده است .\r\nدر بسيارى از مواقع ، به نقل از پيامبر صلى اللَّه عليه وآله اين گونه آمده است : « در احقاق حق استقامت ورزيد » .\r\nدر متن ديگرى آمده است : « به تقواى الاهى چنگ زنيد . . . » .\r\nگمان مىكنم رسول خدا صلى اللَّه عليه وآله فرموده است : « اطاعت كنيد و سخن او را بشنويد » .\r\nبنابراين راوى مطمئن نيست كه پيامبر صلى اللَّه عليه وآله چنين چيزى را فرموده باشد ! از اين گذشته بايد پرسيد : اطاعت و حرف شنوى از چه كسى ؟ !\r\nحافظ ابونعيم اصفهانى در ضمن شرح حال عرباض ، با سند خود اين حديث را از وليد بن مسلم ، از ثور بن يزيد ، از خالد بن معدان اين گونه نقل كرده است : عمرو سلمى و حجر بن حجر مىگويند :\r\n« روزى نزد عرباض بن ساريه رفتيم - همو كه دربارهء وى چنين نازل شده است . . . - سلام كرديم و گفتيم : براى زيارت ، عيادت و كسب\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nفيض از تو آمده‌ايم » . « 1 » حافظ ابونعيم اصفهانى ، روايت را تا اين جا نقل كرده و چيزى بر آن نيفزوده است . در حالى كه در ضمن شرح حال خالد ، اين حديث را از آغاز تا پايان آن نقل كرده است . « 2 » با نگاهى كوتاه ، تشخيص اين اختلاف ، ساده به نظر مىرسد . . . .\r\nاز طرف ديگر در پايان برخى از متون اين حديث چنين آمده است :\r\n« اسد بن وداعه اين جمله را به متن حديث ، اضافه مىكرد : زيرا مؤمن همانند شتر راهوار است به هر جا او را ببرند ، خواهد رفت » . « 3 » همانطور كه دانستيد اسد بن وداعه از كسانى است كه دور هم مىنشستند و على بن ابى طالب عليهما السلام را دشنام مىدادند . وى در هيچ كدام از طُرُق اين حديث قرار ندارد ، پس چگونه جمله‌اى را به متن حديث ، اضافه مىكند ؟ ! و به راستى آيا مؤمن همانند شتر است كه . . . ؟ !\r\nبنابراين ، هنگامى كه برخى از علماى اهل سنّت ، متوجه شدند كه افزودن سخن باطلى بر حديث توسّط مردى ، به بازى گرفتن حديث\r\n\r\n\r\n","description":"","footnote":"\r\n( 1 ) . حلية الأولياء : 2 / 17\r\n( 2 ) . همان : 5 / 251\r\n( 3 ) . المستدرك على الصحيحين : 1 / 176 ، كتاب علم ، حديث 331\r\n","page_name":" 100 ","page_number":100},
  {"content":"\r\n\r\nاست و حقيقت حال آن را برملا مىكند ؛ جملهء او را چنين تغيير دادند :\r\n« . . . وداع او براى ما بسيار دشوار بود . اين را به متن حديث مىافزايد : زيرا مؤمن . . . » . « 1 » اما در اين حالت ، فعل « يزيدُ » بدون فاعل خواهد ماند . . . !\r\nاز اين رو برخى ديگر ترجيح دادند كه اين جمله را حذف و گفتهء مذكور را اين گونه ضميمهء حديث كنند :\r\n« راه اطاعت را در پيش گيريد ؛ هر چند كه حاكم شما برده‌اى حبشى باشد ، زيرا مؤمن . . . » . « 2 » اى كاش ماجرا به حذف جملهء مذكور پايان مىيافت ، اما اين حرف در واقع ، معناى حديث را تقويت مىكند و وجوب اطاعت مطلق از ولى امر را - هر كه باشد - مورد تأكيد قرار مىدهد ! !\r\n\r\nمعناى سنّت\r\nموضوع مهمّى كه در همهء متون حديث مذكور وجود دارد اين است كه رسول خدا صلى اللَّه عليه وآله از وقوع اختلافات فراوان در دوران پس از خود ، خبر داده و آن گاه با استفاده از كلمه « فعليكم » به تمامى\r\n\r\n\r\n","description":"","footnote":"\r\n( 1 ) . عارضة الأحوذى : 10 / 145\r\n( 2 ) . تهذيب الأسماء واللّغات : 3 / 156 ، النّهاية والمصباح المنير ، ذيل واژه « سن »\r\n","page_name":" 101 ","page_number":101},
  {"content":"\r\n\r\nافرادى كه آن دوران را درك مىكنند ، دستور داده از سنّت ايشان و سنّت خلفاى پس از ايشان پيروى كنند .\r\nبنابراين ، در همهء متون آمده است : « هر كدام از شما كه پس از من زنده بمانيد اختلافات فراوانى را خواهيد ديد ، پس به سنّت من و سنّت خلفا . . . تمسّك جوييد » .\r\n« سنّت » به معناى شيوه و سيره است ؛ مىگويند « سَنَّ الماء ؛ آب را پياپى و آسان ريخت » ، « سَنَّ السَّبيل ؛ در راه حركت كرد » و « سَنَّ رسولُ اللَّه صلى اللَّه عليه وآله كذا ؛ يعنى رسول خدا صلى اللَّه عليه وآله اين امر را تشريع و آن را آيين قرار داد » .\r\nاهل شرع معتقدند كه سنّت نبوى شامل سخن ، فعل و تقرير رسول خدا صلى اللَّه عليه وآله مىشود و به همين جهت در ادلّهء شرع مىگويند : كتاب و سنّت يعنى قرآن و حديث . « 1 » خلاصه اين كه معناى شرعى سنّت هيچ تفاوتى با معناى لغوى آن ندارد .\r\n\r\n\r\n","description":"","footnote":"\r\n( 1 ) . النهاية : 2 / 368\r\n","page_name":" 102 ","page_number":102},
  {"content":"\r\n\r\n\r\nحجّيت سنّت نبوى\r\nسنّت نبوى كه از طُرُق معتبر به اثبات رسيده ، به يقين حجّت و ضرورتى دينى است كه جز افراد بىبهره از دين اسلام ، كسى با آن مخالفت نمىكند .\r\nاثبات حجّيت سنّت نبوى از طريق استدلال به آيات قرآن و احاديث رسول خدا صلى اللَّه عليه وآله صورت گرفته است ، اما همان گونه كه پيداست استدلال به سنّت نبوى ، تنها از طريق تمسّك به يك بُعد رايج صورت مىپذيرد .\r\nحجّيت سنّت بر پايهء « عصمت » استوار است و از همين روست كه علما - به هنگام بحث پيرامون حجّيت سنّت - عصمت رسول خدا صلى اللَّه عليه وآله را مورد اشاره قرار مىدهند . « 1 »\r\n\r\nمعناى سنّت خلفا\r\nابن فارس درباره سنّت خلفا مىگويد :\r\n« از چيزهايى كه علما نمىپسندند ، سخن كسانى است كه مىگويند : « سنّت ابوبكر و عمر » ؛ چرا كه فقط بايد گفته شود خداوند\r\n\r\n\r\n","description":"","footnote":"\r\n( 1 ) . نگاه كنيد به كتاب‌هاى اصولى مانند إرشاد الفحول : 1 / 81\r\n","page_name":" 103 ","page_number":103},
  {"content":"\r\n\r\nسنّت خود و سنّت رسول خدا صلى اللَّه عليه وآله را واجب نموده است » . « 1 » به نظر ما علّت ناخشنودى علما از مورد فوق ، روشن است ؛ زيرا واژهء « سنّت » در عرف متشرّعين ، به قول ، فعل و تقرير رسول خدا صلى اللَّه عليه وآله اختصاص دارد و ايشان پس از قرآن ، حجّت به شمار مىآيد ؛ به گونه‌اى كه مىگويند : كتاب و سنّت .\r\nعلماى اهل سنّت از حديثِ « عليكم بسنّتى و سنّة الخلفاء الراشدين » كاملًا آگاه بوده‌اند ، اما با اين حال ، خوش نداشته‌اند كه كسى از سنّت ابوبكر و عمر ، سخنى به ميان آورد .\r\nاگر علماى مذكور در صدور اين حديث از رسول خدا صلى اللَّه عليه وآله ترديد داشته باشند ، جاى بحث نيست ؛ اما در غير اين صورت ، چگونه مخالفت خود را با سخن گفتن از سنّت ابوبكر و عمر ، تفسير و توجيه مىكنند ؟ !\r\n\r\nبيان چند اشكال\r\nدر اين جا چند اشكال را بيان مىكنيم .\r\nاشكال يكم\r\nگفتيم كه « سنّت » در لغت به معناى طريقه است و در شريعت نيز\r\n\r\n\r\n","description":"","footnote":"\r\n( 1 ) . الصاحبى فى فقه اللّغه : 60\r\n","page_name":" 104 ","page_number":104},
  {"content":"\r\n\r\nهمين معنا براى سنّت نبوى آمده است . حال بايد پرسيد : آيا « سنّت خلفا » نيز به همين معناست ؟ !\r\nاشكال دوم\r\nرسول خدا صلى اللَّه عليه وآله « سنّت خلفا » را بر « سنّتِ خود » عطف كرده است و ظاهر عطف ، اين است كه بين اين دو سنّت مغايرت وجود دارد . حال بايد پرسيد : معناى اين مغايرت چيست ؟ ! و چگونه رسول خدا صلى اللَّه عليه وآله مردم را به پيروى از سنّت خلفا - كه با سنّت ايشان ، مغاير است - فرمان مىدهد ؟ !\r\nاشكال سوم\r\nفرمان پيامبر صلى اللَّه عليه وآله مبنى بر پيروى از سنّت خلفا مطلق است و همانند وجوب پيروى از سنّت نبوى ، تقييدى ندارد . بىترديد ، چنين فرمانى اقتضا مىكند كه فرد مُطاع ( اطاعت شونده ) ، معصوم باشد . عصمت پيامبر صلى اللَّه عليه وآله مورد اتّفاق همگان است ، اما اجماعى در مورد عصمت همهء خلفا وجود ندارد ؛ بنابراين چگونه ممكن است كه فرمانى مطلق مبنى بر تبعيت همزمان از معصوم و غير معصوم ، صادر گردد ؟ !\r\nعلماى اهل تسنّن در حل اين اشكالات ، سرگردان مانده و در برابر آن دچار آشفتگى جدّى شده‌اند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nواقعيت اين است كه علماى بزرگ اهل سنّت به تفصيل در اين باره سخن گفته‌اند و براى تأويل آن به بيراهه رفته‌اند .\r\nتوجيه اشكال يكم\r\nمانعى ندارد كه اشكال نخست با تفسير سنّت خلفا به « طريقه » ، حل و فصل شود . شارحانى چون صاحب كتاب سبل السّلام ، ملّا على قارى و مباركفورى اين تفسير را بر گزيده‌اند .\r\nشوكانى در تأييد اين تفسير مىگويد :\r\n« آن چه شايان توجّه و غايت اصلى به شمار مىآيد اين است كه بر پايهء زبان عربى ، به دلالت لفظى اين تركيب عمل شود ، بنابراين « سنّت » به معناى « طريقه » است و رسول خدا صلى اللَّه عليه وآله به بيان اين نكته پرداخته كه به طريقهء من و طريقهء خلفاى راشدين ، تمسّك جوييد و در واقع طريقهء خلفاى راشدين ، عين طريقهء نبوى بوده ؛ چرا كه آنان در علاقمندى و عمل همه جانبه و مداوم به سنّت نبوى از همهء مردم پيشى مىگرفتند و در كوچك‌ترين امور - تا چه رسد به بزرگ‌ترين مسائل - از مخالفت با رسول خدا صلى اللَّه عليه وآله پرهيز مىكردند » .\r\nپاسخ از اين توجيه\r\nبه نظر ما به همان ترتيب اشكال يكم حل و فصل مىشود . همهء علماى مذكور - بدون توجه به ظهور روايت در تفاوت ميان سنّت\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nرسول خدا صلى اللَّه عليه وآله با خلفا - تأكيد نموده‌اند كه « طريقهء خلفاى راشدين ، همان طريقهء رسول خدا صلى اللَّه عليه وآله بوده است » .\r\nشوكانى براى اثبات همسانى طريقهء مذكور با طريقهء نبوى ، اين استدلال را افزوده است كه « خلفاى راشدين در علاقمندى و عمل همه جانبه و مداوم به سنّت نبوى از همهء مردم ، پيشى مىگرفتند و در كوچك‌ترين امور - تا چه رسد به بزرگ‌ترين مسائل - از مخالفت با رسول خدا صلى اللَّه عليه وآله پرهيز مىكردند » .\r\nاما عكس اين موضوع ، رخ داده است ؛ چرا كه سه خليفهء اول و نيز بيشتر اصحاب ، در بزرگ‌ترين مسائل به مخالفت با پيامبر اكرم صلى اللَّه عليه وآله برخاستند ؛ چه برسد به مسائل كوچك و جزئى ، تا جايى كه در اين راه به نصوص صريح ايشان هم توجّهى نكردند .\r\nالبته پيش‌تر به برخى موارد مسلّم مخالفت‌هاى مذكور اشاره كرديم . بنابراين ، كسانى كه « همان طريقهء نبوى را در پيش گرفتند و در علاقمندى و عمل بدان از همهء مردم پيشى گرفتند » اشخاص ديگرى - غير از سه خليفهء اول و اكثريت اصحاب - هستند . حال بايد پرسيد : اين اشخاص كيستند ؟\r\nتوجيه اشكال دوّم\r\nاگر مراد از « خلفا » اشخاصى غير از خلفاى مورد قبول اهل سنّت\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nباشد ، اشكال دوم نيز بر طرف مىشود .\r\nاما علماى اهل سنّت از كنار اين اشكال ، گذشته‌اند ، جز شوكانى كه بعد از عبارات مذكور مىگويد :\r\nدر برخى مواقع ، خلفاى راشدين ، دليلى در كتاب خدا و سنّت نبوى نمىيافتند كه در اين مواقع پس از تحقيق ، بحث ، مشورت و تدبّر به رأى خود عمل مىكردند . اين گونه آرا در هنگام عدم وجود دليل ، جزء سنّت محسوب مىشوند و حديث معاذ بر اين امر دلالت مىكند ؛ رسول خدا صلى اللَّه عليه وآله به معاذ فرمود : بر چه اساسى ، قضاوت مىكنى ؟\r\nپاسخ داد : بر اساس كتاب خدا .\r\nفرمود : و اگر چيزى نيافتى ؟\r\nپاسخ داد : بر اساس سنّت رسول خدا .\r\nفرمود : باز هم اگر چيزى نيافتى ؟\r\nپاسخ داد : به رأى خود عمل مىكنم .\r\nرسول خدا صلى اللَّه عليه وآله فرمود : سپاس خداى را كه رسول خود را توفيق داد و يا ديگر نقل‌هايى كه به همين مضمون نزديك است .\r\nآن گاه شوكانى مىافزايد :\r\nهر چند برخى از علما پيرامون اين حديث ، سخنان معروف\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nو شناخته شده‌اى بر زبان رانده‌اند ، اما حقيقت اين است كه بايد اين حديث را در مقايسه با ديگر احاديث ، حَسَن دانست و بدان عمل نمود .\r\nالبته من اين موضوع را در بحث جداگانه‌اى توضيح داده‌ام .\r\nشوكانى در ادامه مىگويد :\r\nممكن است گفته شود : اگر اعمال اجتهادى خلفا جزئى از سنّت نبوى باشد ، سخن رسول خدا صلى اللَّه عليه وآله مبنى بر « سنّت خلفاى راشدين » بىثمر خواهد شد .\r\nدر پاسخ بايد گفت : ثمرهء سخن رسول خدا صلى اللَّه عليه وآله اين است كه برخى مردم ، زمان آن بزرگوار را درك نكردند ، اما زمان خلفاى راشدين را درك نمودند . عدّه‌اى ديگر از مردم ، هم زمان پيامبر صلى اللَّه عليه وآله و هم زمان خلفا را درك كردند . در دوران خلفا اتفاقاتى افتاد كه در زمان پيامبر صلى اللَّه عليه وآله رخ نداده بود . بنابراين ، پيامبر صلى اللَّه عليه وآله با هدايت مردم به سنّت خلفا ، شبهه‌ها و ترديدهاى احتمالى برخى افراد در آينده را از ميان بُرد .\r\nهمان گونه كه گذشت ، هر چند كه آراى اجتهادى خلفا جزئى از سنّت نبوى به شمار مىآيند ، اما كمترين فايدهء حديثِ « عليكم بسنّتى و . . . » اين است كه آراى خلفا در هنگام عدم وجود دليل ، شايسته‌تر و بهتر از آراى ديگران ، محسوب مىشود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكوتاه سخن اين كه ، رسول خدا صلى اللَّه عليه وآله در دوران حيات خود ، بارها يك فعل خاص يا ترك آن را به خود يا اصحابش نسبت مىداد ، حال آن كه نسبت دادن هم‌زمان اين امور به خود و ديگران از سوى آن حضرت فايده‌اى در بر ندارد ؛ چرا كه ايشان الگو و اسوهء مردم هستند .\r\nشوكانى در پايان اين گفتار مىگويد :\r\nآنچه گذشت تفسير من از اين حديث بود ، اما در هنگام نگارش اين تفسير ، در ميان علما سخنى موافق با آن نيافتم . اگر اين تفسير ، صحيح باشد ، از خداست و اگر غلط باشد ، از من و شيطان است . از خداى بزرگ ، طلب بخشش مىكنم .\r\nآرى ، اين شيخ بزرگ دريافته است كه اعتقاد به همسانى طريقهء خلفا با طريقهء نبوى ، با ظاهر حديث كه بيان‌گر مغايرت است ، همخوانى ندارد .\r\nاز سوى ديگر ، دست كشيدن از ظاهر حديث و عبور بدون دليل از ظاهر آن نيز جايز نيست . به همين دليل سخن خود را به وادى حجّيت آرا و اجتهادات خلفا برده و در اثبات اين حجّيت ، به حديث معاذ استناد نموده است . آن گاه در همين زمينه ، دلالت حديث بر مغايرت را به صورت پرسش مطرح كرده است ، اما در پاسخ بدين سؤال طورى عمل نموده كه مىتوان آن را پذيرش اشكال تلقّى كرد !\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nخلاصه اين كه شوكانى به بررسى اثباتِ « همانندى طريقهء خلفا با طريقهء نبوى » پرداخته و چنين پاسخ گفته است كه چگونه مىتوان طريقهء خلفا را در حالى همسان طريقهء پيامبر صلى اللَّه عليه وآله دانست كه ظاهر حديث بر مغايرت ، دلالت مىكند ؟ !\r\nهم‌چنين اگر « طريقهء آنان همانند طريقهء پيامبر صلى اللَّه عليه وآله باشد » سخن پيامبر صلى اللَّه عليه وآله مبنى بر اطاعت از « سنّت خلفا » بىثمر خواهد شد !\r\nاما اين كه آرا و اجتهادات خلفا حجت است ، يا نه ؟ بحث ديگرى است كه در اين مختصر نمىگنجد .\r\nخلاصهء كلام اين كه تنها دليل حجّيت اجتهادات خلفا ، حديث معاذ است كه ترمذى ، ابوداوود و احمد آن را از « حارث بن عمرو بن أخوالمغيرة بن شعبه » نقل كرده‌اند كه حارث گفت : گروهى از اصحاب معاذ از زبان معاذ براى ما روايت كردند » .\r\nاما اين كه حارث كيست ؟ و اصحاب معاذ چه كسانى هستند ؟\r\nمشخص نيست ( ! ! )\r\nاز اين رو ، شوكانى به سست بودن اين حديث ، اعتراف كرده و حتى برخى علماى اهل سنّت ، آن را در زمرهء احاديث ساختگى قرار داده‌اند كه اين موضوع با مراجعه به شرح‌هاى نگاشته شده بر كتاب‌هاى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nسنن و ديگر كتاب‌هاى مفصّل در اين زمينه ، روشن مىشود .\r\nنتيجه اين كه بر اساس ديدگاه‌هاى اهل سنّت ، اشكال دوم هم‌چنان پابرجاست و شوكانى بايد به خاطر تفسير اين حديث - كه در ميان علما ، سخنى موافق با آن نيافته است - استغفار نمايد !\r\nپاسخ از اشكال سوم\r\nپيش‌تر گفتيم كه دستور مطلق به اطاعت و پيروى بىقيد و شرط ، نشانهء عصمت شخص مطاع ( اطاعت شده ) است . . . و علما در موارد مشابه به اين امر تصريح كرده‌اند ، همانند اين سخن خداوند متعال كه مىفرمايد :\r\n« أَطيعُوا اللَّهَ وَأَطيعُوا الرَّسُولَ وَأُولِي اْلأَمْرِ مِنْكُمْ » ؛ « 1 »\r\nاز خدا اطاعت كنيد و از رسول و اولى الأمر اطاعت كنيد .\r\nرازى در تفسير اين آيه از قرآن چنين مىگويد :\r\n« خداوند متعال در اين آيه ، فرمان اطاعت قطعى از اولى الأمر را صادر كرده است و كسى كه خداوند به اطاعت قطعى از وى فرمان مىدهد ، بايد از اشتباه معصوم باشد ؛ چرا كه در غير اين صورت ، امكان ارتكاب اشتباه توسط وى وجود دارد و فرمان خداوند مبنى بر اطاعت\r\n\r\n\r\n","description":"","footnote":"\r\n( 1 ) . سوره نساء : آيه 59\r\n","page_name":" 112 ","page_number":112},
  {"content":"\r\n\r\nاز وى به منزلهء فرمان دادن به انجام آن اشتباه است .\r\nاين در حالى است كه اشتباه ، به خاطر اشتباه بودنش در محلّ نهى و پرهيز قرار دارد . اين موضوع باعث مىشود كه امر و نهى در يك فعل واحدِ مبتنى بر اعتبار واحد ، در كنار هم قرار گيرند كه اين امر محال است .\r\nبنابراين ، ثابت شد خداوند متعال ، فرمان اطاعت قطعى از اولى الأمر را صادر كرده است و همهء كسانى كه خداوند ، دستور اطاعت قطعى از آنان را صادر مىكند ، بايد از خطا و اشتباه معصوم باشند » . « 1 » غزالى نيز به همين موضوع اشاره مىكند و پس از ابطال ديدگاه‌هايى كه اشاره كرديم ، چنين مىگويد :\r\n« سخن كسانى كه در معرض اشتباه و سهو هستند و عصمت آنان از اشتباه و سهو به اثبات نرسيده هيچ حجّيتى ندارد . در صورت جواز صدور اشتباه از خلفا ، چگونه مىتوان به سخنان آنان استدلال كرد ؟ !\r\nچگونه مىتوان بدون ارائهء يك حجّت متواتر ، مدّعى عصمت خلفا شد ؟ !\r\nچگونه مىتوان عصمت را براى افرادى متصوّر شد كه وقوع\r\n\r\n\r\n","description":"","footnote":"\r\n( 1 ) . التفسير الكبير : 5 / 149\r\n","page_name":" 113 ","page_number":113},
  {"content":"\r\n\r\nاختلاف در ميان آنان جايز است ؟ !\r\nچگونه ممكن است دو فرد معصوم ، با يك‌ديگر اختلاف داشته باشند ؟ !\r\nچگونه مىتوان ادّعاى عصمت كرد كه همهء صحابه ، مخالفت با صحابه را جايز دانسته‌اند ؛ به گونه‌اى كه ابوبكر و عمر نه تنها به انكار مخالفان اجتهادى خود نپرداختند ؛ بلكه در مسائل اجتهادى ، همهء مجتهدان را مكلّف كردند كه هر يك از اجتهاد خود پيروى كنند ؟ !\r\nبنابراين ، عدم وجود دليل بر عصمت ، وقوع اختلاف ميان خلفا و تصريح خلفا به جواز مخالفت اجتهادى ديگران با آنان ، سه دليل قاطع ، محسوب مىشوند » . « 1 » آرى ، اين دلايل - و ديگر دلايل موجود در اين زمينه - به طور قطع بيان‌گر اين موضوع هستند كه « خلفا » در اين حديث ، بر مطلق صحابه ، مطلق خلفا و مطلق خلفاى چهارگانه دلالت نمىكند .\r\n\r\nانطباق حديث با مبانى شيعه\r\nاين حديث از جهت دلالت با مبانى شيعه اماميه در كلام و اصول فقه و استدلال‌هاى آنان از كتاب و سنّت متواتر ، مطابقت مىكند ، در\r\n\r\n\r\n","description":"","footnote":"\r\n( 1 ) . المستصفى فى علم الأصول : 1 / 261 و 262\r\n","page_name":" 114 ","page_number":114},
  {"content":"\r\n\r\nتوضيح اين انطباق بايد گفت :\r\nاين حديث ، وصيّت و عهدى است كه رسول خدا صلى اللَّه عليه وآله - گويا به عنوان وداع - براى تعيين وظيفه و تكليف امّت ، بيان داشته است تا مردم ، در صورت بروز « اختلافات فراوان » از « سنّت وى و سنّت خلفاى راشدين » پيروى نموده و از هلاكت و گمراهى ، مصون بمانند .\r\nاين حديث به صراحت بيان مىدارد كه بعد از رسول خدا صلى اللَّه عليه وآله ، پيروى و اطاعت مطلق به « خلفا » اختصاص دارد . بنابراين ، عصمت خلفا ، امرى ضرورى و لازم است . . . .\r\n\r\nاشاره‌اى به حديث ثقلين\r\nحديث ثقلين نيز همين گونه است . . . . « 1 » حديث ثقلين ، وصيّت و عهدى است كه رسول خدا صلى اللَّه عليه وآله\r\n\r\n\r\n","description":"","footnote":"\r\n( 1 ) . حديث ثقلين از احاديث متواترى است كه به طور قطع از رسول خدا صلى اللَّه عليه وآله صادر شده است و همهء مسلمانان روى آن اتفاق نظر دارند . در ميان اهل سنّت ، علمايى چون مسلم در صحيح و همهء سنن نگاران ، مسند نگاران و نيز معجم نويسان به نقل اين حديث از زبان چندين صحابى مرد و زن پرداخته‌اند . . . و در مواضع گوناگون ، اين حديث را با الفاظ مختلفى از رسول خدا صلى اللَّه عليه وآله نقل كرده‌اند . . . براى آگاهى بيشتر ر . ك : نفحات الأزهار فى خلاصة عبقات الأنوار فى إمامة الأئمة الأطهار جلدهاى يكم تا سوم\r\n","page_name":" 115 ","page_number":115},
  {"content":"\r\n\r\nچندين بار - پس از مطلع كردن مردم از رحلت خود - آن را بيان داشته است . بنابراين ، حديث ثقلين ، وظيفه و تكليف امّت را پس از رحلت رسول خدا صلى اللَّه عليه وآله تعيين و بيان مىكند .\r\nرسول خدا صلى اللَّه عليه وآله مردم را به پيروى همزمان از « كتاب خدا » و « عترت و اهل بيت خود » فرمان داد و فرمود :\r\nلن تضلّوا ما إن اتبعتموها . . . ؛\r\nاگر از اين دو پيروى كنيد ، هرگز گمراه نخواهيد شد . . . .\r\nاز اين موارد ، حديثى است كه در دوران بيمارى رسول خدا صلى اللَّه عليه وآله رسيده ؛ همان بيمارى كه به مرگ آن بزرگوار انجاميد . در آن حديث به لفظ وصيّت ، تصريح شده است . در آن حديث آمده است :\r\nپيامبر خدا صلى اللَّه عليه وآله در حالى كه به آن دو تكيه داده بود ، از خانه خويش بيرون آمد تا اين كه وارد مسجد شد و به منبر رفت و دستمالى به خود بسته بود . آن حضرت پس از حمد و ثناى خداوند ، فرمود :\r\nأمّا بعد ، أيّها الناس ! فماذا تستنكرون من موت نبيّكم ؟ ! ألم ينع إليكم نفسه وينع إليكم أنفسكم ؟ ! أم هل خلّد أحد ممّن بعث قبلي فيمن بعثوا إليه فأخلد فيكم ؟ !\r\nألا إنّي لاحق بربّي ، وقد تركت فيكم ما إن تمسّكتم به\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nلم تضلّوا ، كتاب اللَّه بين أظهركم تقرأونه صباحاً ومساءً ، فيه ما تأتون و ما تدعون ، فلا تنافسوا ولا تحاسدوا ولا تباغضوا ، وكونوا إخواناً كما أمركم اللَّه .\r\nألا ثمّ أُوصيكم بعترتي أهل بيتي ؛ « 1 »\r\nامّا بعد ، اى مردم ! آيا مرگ پيامبر خود را خوش نمىداريد ؟ ! آيا او ، خبر مرگ خود و شما را برايتان نقل نكرده است ؟ ! آيا پيامبران پيش از من ، جاويدان زندگى كردند تا من نيز در ميان شما جاويدان ، زنده بمانم ؟ !\r\nآگاه باشيد كه من به پروردگارم ملحق خواهم شد و در ميان شما چيزى را باقى مىگذارم كه اگر بدان تمسّك جوييد ، گمراه نمىشويد ؛ من كتاب خدا را كه نزد شماست ، برايتان باقى مىگذارم .\r\nشما اين كتاب را صبح و شام تلاوت مىكنيد و اعمال و آرزوهاى خود را در آن مىبينيد . از اين رو با هم به رقابت برنخيزيد ، به هم‌ديگر حسادت و دشمنى نورزيد و همان گونه كه خداوند به شما فرمان داده است با هم برادر باشيد .\r\nآگاه باشيد كه پس از كتاب خدا ، شما را به عترت و اهل بيت خود وصيت مىكنم .\r\n\r\n\r\n","description":"","footnote":"\r\n( 1 ) . جواهر العقدين : 234\r\n","page_name":" 117 ","page_number":117},
  {"content":"\r\n\r\nشايان يادآورى است كه رسول خدا صلى اللَّه عليه وآله - در پاره‌اى الفاظ - از قرآن و اهل بيت عليهم السلام كلمه « خليفتينِ » ( دو خليفه ) تعبير كرده است . « 1 » اين حديث به روشنى نشان‌گر عصمت اهل بيتى است كه رسول خدا صلى اللَّه عليه وآله به پيروى از آنان دستور داده است . عصمت اهل بيت عليهم السلام از طريق استدلال‌هاى متعدّد قابل اثبات است . از جمله ادله ، گفتارى است كه پيرامون آيه « اطاعت از أولى الأمر » گفته شده ، آن سان كه گذشت .\r\n\r\nاشاره‌اى به حديث « دوازده خليفه »\r\nرسول خدا صلى اللَّه عليه وآله در حديث متواتر ديگرى كه همهء علماى اهل سنّت ، آن را نقل كرده‌اند ، تعداد « اولى الأمر » را - كه فرمان تمسّك به آنان را صادر نموده است - مشخص مىكند .\r\nاين حديث كه همانند حديث ثقلين ، عهد و پيمان رسول خدا صلى اللَّه عليه وآله محسوب مىشود ، حديث « دوازده خليفه » است . . . .\r\nبخارى و مسلم اين حديث را از جابر بن سمره نقل كرده‌اند .\r\n\r\n\r\n","description":"","footnote":"\r\n( 1 ) . مسند احمد : 6 / 232 ، حديث 21068 ، حديث زيد بن ثابت ، الجامع الصَّغير : 1 / 157 ، حديث 2631 ، حرف همزه ، الدر المنثور : 2 / 107\r\n","page_name":" 118 ","page_number":118},
  {"content":"\r\n\r\nبخارى از قول جابر بن سمره اين گونه نقل مىكند : از رسول خدا صلى اللَّه عليه وآله شنيدم كه مىفرمود :\r\nيكون اثنا عشر أميراً ؛\r\nدوازده امير خواهند آمد .\r\nآن گاه سخنى فرمود كه آن را نشنيدم . پدرم گفت : پيامبر فرمود :\r\nكلّهم من قريش ؛ « 1 »\r\nهمهء اين اميران از قريش هستند .\r\nاين حديث را ترمذى نيز نقل كرده است . وى پس از نقل آن مىگويد : اين حديث ، حَسَن و صحيح بوده و از چند طريق از جابر بن سمره نقل شده است . هم‌چنين در اين باب از ابن مسعود و عبداللَّه بن عمرو نيز اين حديث نقل شده است . « 2 » احمد بن حنبل نيز در چند جا از مسند خويش اين حديث را نقل كرده است . « 3 »\r\n\r\n\r\n","description":"","footnote":"\r\n( 1 ) . ر . ك : صحيح بخارى : 6 / 2640 ، حديث 6796 ، كتاب الاحكام ، باب الاستخلاف ، صحيح مسلم : 4 / 100 - 102 ، حديث‌هاى 1821 به بعد\r\n( 2 ) . سنن ترمذى : 4 / 95 و 96 ، حديث 2230 ، باب ما جاء فى الخلفاء ، كتاب الفتن\r\n( 3 ) . مسند احمد : 6 / 93 - 122 ، حديث‌هاى 20319 ، 20416 ، 20418 ، 20420 ، 20421 ، 20508 ، 20515 ، 20528 ، 20534 و . . . حديث جابر بن سمره\r\n","page_name":" 119 ","page_number":119},
  {"content":"\r\n\r\nحاكم نيشابورى و ديگران نيز به نقل اين حديث پرداخته‌اند . « 1 » حال اگر اين حديث را در كنار حديث ثقلين قرار دهيم ، متوجّه خواهيم شد كه رسول خدا صلى اللَّه عليه وآله تمسّك به كتاب و ائمهء دوازده گانه را مورد سفارش قرار مىدهد و آن‌ها را به عنوان « دو خليفهء » بعد از خود معرفى مىكند . . . .\r\nحال كه حديث ثقلين بر عصمت ، دلالت مىكند ؛ پس ائمهء دوازدگانه ، معصوم هستند . . . .\r\nو كسى كه معصوم باشد ، سنّت او حجّت خواهد بود . . . .\r\nبنابراين ، حجّيت سنّت اهل بيت عليهم السلام به اثبات مىرسد .\r\nبا اين بيان ، همه اشكالات حديث « عليكم بسنّتى . . . » كه از سوى غزالى مطرح شده - و بدان اشاره رفت - بر طرف مىگردد .\r\nدر واقع مسألهء وجوب تبعيت ، مبتنى بر عصمت است و اگر عصمت ، وجود داشته باشد ، هيچ تضادّى ميان « سنّت خلفاى راشدين » و « سنّت رسول خدا صلى اللَّه عليه وآله » نخواهد بود . در صورت وجود عصمت ، اختلافى پيش نمىآيد . وقتى عصمت باشد ، هر كس با سنّت\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 715 ، حديث 6586 ، كتاب معرفة الصحابة ( ذكر جابر بن سمره سوائى ) ، و 3 / 716 ، حديث 6589 ، كتاب معرفة الصحابة ( ذكر ابوجحيفه سوائى )\r\n","page_name":" 120 ","page_number":120},
  {"content":"\r\n\r\nمعصوم مخالفت كند ، خطاكار و گناهكار است . . . .\r\nآرى ، علماى اهل سنّت ، بيهوده تلاش كرده‌اند تا حديث « دوازده خليفه » را از معناى مورد نظر شيعه اماميه ، منحرف سازند ، اما در چگونگى تفسير اين حديث ، حيران مانده و سخنان آشفته‌اى بر زبان رانده‌اند ؛ به گونه‌اى كه هر كدام سخنى گفته‌اند . در ميان علماى اهل سنّت ، افرادى را ديده‌ام كه به وجود چهل ديدگاه متفاوت پيرامون معناى اين حديث ، تصريح كرده‌اند . . . .\r\nاما مهم اين است كه علماى مذكور به ناتوانى خود در فهم معناى اين حديث ، اعتراف كرده‌اند .\r\nابن عربى مالكى پس از بيان ديدگاه خود مىگويد : « معنايى براى اين حديث نيافتم » . « 1 » ابن بطّال از مهلّب اين گونه نقل مىكند : « هيچ كس را نديدم كه در مورد اين حديث ، ديدگاه قاطع و مشخصى را مطرح كرده باشد . . . » . « 2 » ابن جوزى مىگويد : « در مورد معناى اين حديث ، جست و جوى فراوان نمودم ، در پى يافتن منابع احتمالى توضيح آن برآمدم و از آن\r\n\r\n\r\n","description":"","footnote":"\r\n( 1 ) . عارضة الأحوذى : 9 / 69\r\n( 2 ) . فتح البارى : 13 / 262\r\n","page_name":" 121 ","page_number":121},
  {"content":"\r\n\r\nپرسيدم ، اما بر مقصود حديث ، دست نيافتم » . « 1 » بنابراين ، تلاش‌هاى اينان ناكام مانده و اين حديث قطعاً صحيح است . . . حال بايد از هواهاى نفسانى و تعصّبات جاهلى ، دست شسته و به واقعيت امرى كه خدا و رسولش اراده كرده‌اند ، اعتراف نمايند . . . .\r\nچكيده سخن اين كه معناى حديث مذكور ، اين گونه است :\r\nبه سنّت من و سنّت ائمهء دوازده گانه كه بعد از من ، خلفاى راشدين و هدايت يافته هستند ، تمسّك جوييد . . . .\r\nاين معنا را روايتى كه علماى اهل سنّت از ابوليلى غفارى از رسول خدا صلى اللَّه عليه وآله نقل كرده‌اند ، تأكيد مىكند . آن جا كه پيامبر خدا صلى اللَّه عليه وآله فرمود :\r\nسيكون بعدي فتن ، فإذا كان ذلك فالزموا علي بن أبي طالب ، فإنّه فاروق بين الحق والباطل ؛\r\nپس از من فتنه‌ها رخ خواهد داد . هر گاه چنان شد به على بن ابى طالب ، تمسّك جوييد ، چرا كه وى جدا كنندهء حق از باطل است .\r\nدر حديث ديگرى كعب بن عجزه مىگويد : پيامبر خدا صلى اللَّه عليه وآله ( به على عليه السلام اشاره كرد و ) فرمود :\r\n\r\n\r\n","description":"","footnote":"\r\n( 1 ) . همان : 13 / 263\r\n","page_name":" 122 ","page_number":122},
  {"content":"\r\n\r\nتكون بين امّتي فرقة واختلاف ، فيكون هذا وأصحابه على الحق ؛ « 1 »\r\nدر ميان امّت من ، جدايى و اختلاف خواهد افتاد كه در آن هنگام ، حق با اين مرد و اصحاب اوست .\r\n\r\nآيا پيامبر به اطاعت از هر حاكمى فرمان مىدهد ؟ !\r\nدر اين حديث آمده كه رسول خدا صلى اللَّه عليه وآله مردم را به اطاعت از فرمانروايان دستور مىدهد و مىفرمايد : « گوش به فرمان باشيد و اطاعت كنيد حتى اگر فرمانرواى شما برده‌اى حبشى باشد » .\r\nبنابر آن چه گذشت روشن مىشود كه چنين دستورى ، كذب محض بوده و اين گونه سخنان را افرادى مانند « اسد بن وداعه » افزوده‌اند .\r\nعدم اطمينان راوى از صدور اين فرمان از جانب پيامبر صلى اللَّه عليه وآله ، صدق ادّعاى ما را اثبات مىكند ؛ زيرا پيامبر صلى اللَّه عليه وآله اجازهء تسلّط بر سرنوشت مردم را تنها براى كسانى صادر مىكند كه صفات و شروط مورد نظر عقل و شرع در آنان گرد آمده باشد .\r\nپيامبر خدا صلى اللَّه عليه وآله ، نه تنها چنين دستورى نمىدهد ؛ بلكه\r\n\r\n\r\n","description":"","footnote":"\r\n( 1 ) . تاريخ مدينة دمشق : 45 / 345 ، أُسد الغابه : 6 / 265 ، كنز العمّال : 11 / 281 و 285 ، حديث‌هاى 32961 و 33013 ، كتاب الفضائل باب ذكر الصحابة وفضلهم\r\n","page_name":" 123 ","page_number":123},
  {"content":"\r\n\r\nجايز نمىداند كه مردم به تسليم و اطاعت محض از هر فرمانروايى بپردازند كه با شيوهء دلخواه خود ، مسؤليت امور مسلمانان را در دست گرفته است !\r\nكوتاه سخن اين كه در صورتى كه اصل صدور حديث از پيامبر خدا صلى اللَّه عليه وآله مورد قبول باشد ، اين فراز از حديث بدان افزوده شده تا مردم به اطاعت از معاويه و كارگزاران وى وادار شوند و از فرمانبردارى از آنان دست برندارند . اگرچه آنان ستم روا دارند و بىعدالتى كنند و افرادى فاسق و فاجر باشند .\r\nپس همان طورى كه اين فراز به حديث افزوده شده ، تعليل مفاد آن نيز افزوده شده كه « زيرا مؤمن همانند شتر راهوار است . . . » .\r\nسردرگمى علماى اهل سنّت در فهم اين بخش از حديث ، گفته‌هاى ما را تأييد مىكند . در اين جا به ديدگاه‌هاى دو شارح كتاب مسند ترمذى بسنده مىنماييم .\r\nابن عربى مىگويد : « پيامبر صلى اللَّه عليه وآله فرمود : حرف شنوى داشته باشيد و اطاعت كنيد » ؛ ( يعنى از اميران اطاعت كنيد ) حتى اگر بردهء حبشى بر شما حاكم شد . در حالى كه علماى ما گفته‌اند : برده نمىتواند ولى امر باشد .\r\nابن عربى مىافزايد :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبه نظر من پيامبر صلى اللَّه عليه وآله از فساد حكومت و سيطرهء نااهلان بر آن خبر داده است تا جايى كه ولايت امر در اختيار بردگان قرار مىگيرد . ايشان اشاره مىكند كه اگر چنين زمانى فرا رسيد گوش به فرمان باشيد و اطاعت كنيد تا از اين طريق ، به كم‌ترين زيان برسيد و آن ، همان شكيبايى بد در برابر ولايت ولى نااهل است تا تغيير بدترى رخ ندهد و فتنه‌اى كور و كر كه هيچ درمان و راه نجاتى براى آن وجود ندارد ، دامن امّت را نگيرد . « 1 » مباركفورى نيز به توجيه اين حديث مىپردازد و مىگويد :\r\n« منظور از سخن پيامبر اكرم صلى اللَّه عليه وآله اين است كه اگر پست‌ترين مردم به امامت رسيد از اطاعت او سرباز نزنيد و يا اگر بردهء حبشى بر شما مسلّط شد براى پرهيز از فتنه انگيزى ، از او اطاعت كنيد .\r\nو در ادامه مىگويد : در برخى نسخه‌هاى ابوداوود اين گونه آمده است :\r\n« وَإن عبداً حبشياً » كه كلمه « عبداً » به صورت منصوب آمده است ، بدين معنا كه : حتى اگر فرمانروا برده‌اى حبشى باشد ، از او اطاعت كنيد !\r\nخطابى مىگويد : مقصود پيامبر صلى اللَّه عليه وآله اين است كه از كارگزاران انتصابى از سوى امام - حتى اگر بردهء حبشى باشند - اطاعت كنيد . منظور پيامبر صلى اللَّه عليه وآله اين نيست كه حتى اگر امامِ شما ،\r\n\r\n\r\n","description":"","footnote":"\r\n( 1 ) . عارضة الأحوذى : 10 / 148 و 149\r\n","page_name":" 125 ","page_number":125},
  {"content":"\r\n\r\nبرده‌اى حبشى باشد ، از او اطاعت كنيد ؛ زيرا احاديث صحيحى نقل شده كه پيامبر خدا صلى اللَّه عليه وآله فرمود :\r\nالأئمّة من قريش ؛ « 1 »\r\nامامان از قريش هستند .\r\nآن چه در اين زمينه آمد ، قابل بررسى و نقد است ؛ چرا كه ديدگاه خطابى قابل قبول نيست ؛ زيرا آن ، حمل بىدليلِ حديث مذكور بر معنايى ديگر است . از اين گذشته گفتيم كه علما ، ولايت بردگان را نمىپذيرند .\r\nديدگاه‌هاى ابن عربى و ابن حجر « 2 » نوعى فرمان دادن به تقيه است با وجود تصريح قرآن و سنّت به تقيّه ، علماى اهل تسنّن ، شيعه اماميه را براى پايبندى به آن ، سرزنش مىكنند . ولى خود در عمل ، تقيه را اجرا مىكنند .\r\nبنابراين - و با چشم پوشى از آن چه گذشت - معناى حديث چنين است :\r\nاگر فرمانروايان ستمكار ، افراد نااهلى را به عنوان امير شما برگزينند و مخالفت شما با آنان ، زيانى بزرگ برايتان داشته باشد ، بايد گوش به فرمان آن‌ها باشيد و از آن‌ها اطاعت كنيد .\r\n\r\n\r\n","description":"","footnote":"\r\n( 1 ) . تحفة الأحوذى : 7 / 366\r\n( 2 ) . فتح البارى : 13 / 153\r\n","page_name":" 126 ","page_number":126},
  {"content":"\r\n\r\n\r\nحديث پيروى از سنّت و سخن پايانى\r\nدر اين كتاب ، به ارائهء مهم‌ترين سندهاى اين حديث در مهم‌ترين كتاب‌هاى اهل سنّت ، پرداختيم . . . و روشن شد كه اين حديث از احاديثى است كه در دوران معاويه با اهداف سياسى ، ساخته و پرداخته شده است .\r\nاين حديث به لحاظ دلالت ، حديث باطلى است كه نه تنها نمىتوان بدان استناد كرد ، يا به عنوان قاعدهء مسائل علمى قلمداد نمود كه حتّى بر پايهء ضوابط مورد نظر اهل سنّت نيز ، پذيرفتنى نيست .\r\nبنابراين نمىتوان از حديث مذكور براى توجيه « بدعت‌هاى دينى » خلفا و امرا استفاده نمود و آن را به عنوان دستاويزى براى سخنان متعدد در باب حجّيت سخنان اصحاب و اجماع خلفاى چهارگانه ، مورد بهره‌بردارى قرار داد . از اين رو بدعت‌ها و سخنان مذكور هم‌چنان توجيه ناپذير بوده و دليلى بر صحّت آن‌ها\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nوجود ندارد .\r\nآرى ، در صورت صحّت سند اين حديث ، مىتوان آن را به عنوان دليل صحّت اعتقاد شيعه اماميه به حجّيت سخنان ائمهء اهل بيت عليهم السلام و وجوب اطاعت ، فرمانبردارى و اقتدا به آنان ، مورد استفاده قرار داد . . . .\r\nو آخر دعوانا أن الحمد للَّه ربّ العالمين والصّلاة والسّلام على الرّسول الأمين وآله الطاهرين الميامين .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nكتابنامه\r\n1 . قرآن كريم .\r\nالف\r\n2 . الإبهاج في شرح المنهاج : على بن عبدالكافى سبكى ، مكتبة الكليات الأزهريّه ، قاهره ، مصر ، سال 1401 .\r\n3 . إحياء علوم الدّين : ابوحامد غزالى ، دار المعرفه ، بيروت ، لبنان .\r\n4 . إرشاد السارى : احمد بن محمّد بن ابو بكر قسطلانى ، دار احياء التراث العربى ، بيروت .\r\n5 . إرشاد الفحول : محمّد بن على بن محمّد شوكانى ، دار الكتب علميّه ، بيروت ، لبنان .\r\n6 . الإستيعاب : ابن عبدالبرّ ، دار الجيل ، بيروت ، لبنان ، چاپ يكم ، سال 1412 .\r\n7 . الأسرار المرفوعة في الأخبار الموضوعه : ملا على قارى ، المكتب الإسلامى ، بيروت ، لبنان ، چاپ دوم ، سال 1406 .\r\n8 . الإصابه فى تمييز الصحابه : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n9 . أُسد الغابه : ابوالحسن على بن محمّد شيبانى معروف به ابن الاثير ، دار الكتب علميّه ، بيروت ، لبنان .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nت\r\n10 . تاج العروس : زبيدى ، دار مكتبه الحياة ، بيروت ، لبنان .\r\n11 . تاريخ مدينة دمشق : على بن حسن معروف به ابن عساكر ، دار احياء التراث العربى ، بيروت ، لبنان ، چاپ يكم ، سال 1421 .\r\n12 . تحفه اثنا عشريه : شاه عبدالعزيز دهلوى ، نورانى ، كتابخانه ، پيشاور ، پاكستان .\r\n13 . تحفة الأحوذى : مباركفورى ، دار الكتب علميّه ، بيروت ، لبنان ، چاپ يكم ، سال 1410 .\r\n14 . تدريب الراوى : جلال الدّين سيوطى ، دار الكتاب عربى ، بيروت ، لبنان ، چاپ يكم ، سال 1414 .\r\n15 . التفسير الكبير : فخر رازى ، دار الفكر ، بيروت ، لبنان ، سال 1415 و دار احياء التراث العربى ، بيروت ، چاپ سوم .\r\n16 . تفسير قُرْطُبى : ( الجامع لاحكام القرآن ) محمّد بن احمد انصارى قرطبى ، دار احياء التراث العربى ، افست از چاپ دوم .\r\n17 . تقريب التهذيب : ابن حجر عسقلانى ، دار الكتب علميّه ، بيروت ، لبنان ، چاپ دوم ، سال 1415 .\r\n18 . تهذيب الأسماء واللغات : نَوَوى ، دار الفكر ، بيروت ، لبنان ، چاپ يكم ، سال 1416 .\r\n19 . تهذيب التهذيب : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1415 .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n20 . تهذيب الكمال فى أسماء الرجال : جمال الدين ابى الحجّاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\nج\r\n21 . الجامع الصغير : جلال الدين سيوطى ، دار الفكر ، چاپ يكم ، سال 1401 .\r\n22 . جواهر العقدين : سمهودى ، دار الكتب علميّه ، بيروت ، لبنان ، چاپ يكم ، سال 1415 .\r\nح\r\n23 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nخ\r\n24 . خلاصة تذهيب تهذيب الكمال : احمد بن عبداللَّه خزرجى انصارى .\r\nد\r\n25 . الدرّ المنثور فى التفسير بالمأثور : جلال الدين سيوطى ، دار الكتب علميّه ، بيروت ، چاپ يكم ، سال 1421 .\r\nز\r\n26 . زاد المعاد : ابن قيم جوزى ، مؤسسه الرساله ، بيروت ، سال 1408 .\r\nس\r\n27 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ يكم ، سال 1418 .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n28 . سنن ابى داود : ابى داوود ، دار الكتب علميّه ، بيروت ، لبنان ، چاپ يكم ، سال 1416 .\r\n29 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n30 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\nش\r\n31 . شرح التقريب : جلال الدين سيوطى .\r\nص\r\n32 . الصاحبى في فقه اللغه : ابوالحسن احمد بن فارس .\r\n33 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n34 . صحيح مُسلم : مُسلم بن حجّاج نيشابورى ، مؤسسه عز الدين و دار الفكر ، بيروت ، لبنان ، چاپ يكم ، سال 1407 .\r\nض\r\n35 . الضعفاء الكبير : ابن حمّاد عقيلى ، دار الكتب علميّه ، بيروت ، لبنان ، چاپ دوم ، سال 1418 .\r\n36 . الضعفاء والمتروكون دارقطنى : ابوالحسن دارقطنى بغدادى .\r\n37 . الضعفاء والمتروكون : احمد بن شعيب نسائى ، دار القلم ، بيروت ، لبنان .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nط\r\n38 . طبقات الحفّاظ : جلال الدين سيوطى ، دار الكتب علميّه ، بيروت ، لبنان ، چاپ دوم ، سال 1414 .\r\nع\r\n39 . عارضة الأحوذى : صدقى جميل عطّار ، دار الفكر ، بيروت ، سال 1415 .\r\n40 . عمدة القارى فى شرح البُخارى : بدر الدين عينى ، دار الفكر ، و دار احياء التراث العربى ، بيروت ، لبنان .\r\n41 . العواصم من القواصم : ابن عربى مالكى ، دار الكتب السلفيّه ، چاپ يكم ، سال 1406 .\r\nف\r\n42 . فتح البارى : ابن حجر ، دار الكتب علميّه ، بيروت ، لبنان ، چاپ يكم ، سال 1410 .\r\n43 . فواتح الرحموت بشرح مسلّم الثبوت : محبّ اللَّه بن عبدالشكور ، مطبوع در حاشيه المستصفى .\r\n44 . فيض القدير فى شرح الجامع الصغير : مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\nق\r\n45 . القاموس المحيط : فيروزآبادى ، دار احياء التراث عربى ، بيروت ، لبنان ، چاپ يكم ، سال 1412 .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n46 . الكامل فى ضعفاء الرجال : ابن عَدى ، دار الكتب علميّه ، بيروت ، لبنان ، چاپ يكم ، سال 1418 .\r\n47 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\n48 . الكواكب الدرارى : كرمانى ، دار احياء التراث العربى ، بيروت ، لبنان ، چاپ دوم ، سال 1401 .\r\nم\r\n49 . المبسوط فى الفقه الحنفيه : سرخسى ، دار المعرفه ، بيروت ، سال 1406 .\r\n50 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n51 . المستصفى فى علم الاصول : محمّد غزالى ، دار الكتب علميّه ، بيروت ، چاپ يكم ، سال 1413 .\r\n52 . مسند احمد : احمد بن حنبل ، دار احياء التراث العربى ، بيروت ، لبنان ، چاپ سوم ، سال 1415 .\r\n53 . مصابيح السنّه : بغوى ، دار المعرفه ، بيروت ، لبنان ، چاپ يكم ، سال 1407 .\r\n54 . معجم البلدان : ياقوت حموى ، دار الكتب علميّه ، بيروت ، لبنان ، چاپ يكم ، سال 1410 .\r\n55 . المغنى عن حمل الأسفار : عبدالرحيم بن حسين ، معروف به حافظ العراقى .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n56 . مناهج العقول فى شرح منهاج الوصول : محمّد بن حسن بدخشى ، دار الكتب علميّه ، بيروت ، لبنان .\r\n57 . منهاج السنّة النبويّه : ابن تيميّه حرّانى ، مكتبه ابن تيميه ، قاهره ، مصر ، چاپ دوم ، سال 1409 .\r\n58 . الموافقات في اصول الاحكام : ابواسحاق شاطبى ، مطبعه الرحمانيه ، مصر .\r\n59 . الموضوعات : ابن جوزى ، دار الكتب علميّه ، بيروت ، لبنان ، چاپ يكم ، سال 1415 .\r\n60 . ميزان الإعتدال فى نقد الرجال : ذهبى ، دار المعرفه و دار الكتب علميّه ، بيروت ، لبنان ، چاپ يكم ، سال 1382 ه .\r\nن\r\n61 . نفحات الأزهار في خلاصة عبقات الأنوار : سيد على حسينى ميلانى ، نشر الحقايق ، قم ، چاپ دوم ، سال 1426 .\r\n62 . نهاية السئول فى شرح منهاج الأصول : جمال الدين عبدالرحيم اسنوى ، دار الكتب علميّه ، بيروت ، لبنان .\r\n63 . النهاية في غريب الحديث : ابن اثير ، دار الكتب علميّه ، بيروت ، لبنان ، سال 1418 .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nserles of theologlcal researches\r\n( 23 )\r\nprophets tradition\r\nor caliphes tradition ? !\r\ninvesigation of concept and proof of tradition\r\n( to resort to my tradition and rashedin caliphes tradition )\r\nayatollah sayyid ali husayni milani\r\n\r\n\r\n","description":"","footnote":"","page_name":" 136 ","page_number":136}
  ]