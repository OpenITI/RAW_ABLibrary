[
  {"content":"\r\n\r\nزير نظر آية الله العظمى مكارم شيرازى\r\nنهج البلاغه\r\nبا ترجمه فارسى روان\r\nبه قلم فضلاى محترم حجج اسلام\r\nمحمد جعفر امامى ومحمدرضا آشتيانى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nعلى بن ابى طالب عليه السلام ، امام اول ، 23 قبل از هجرت - 40 ق .\r\n[ نهج البلاغه . ( فارسى - عربى ) 
  ]\r\nنهج البلاغه با ترجمه فارسى روان / زير نظر حضرت آية الله العظمى مكارم شيرازى ( مد ظله العالى ) ؛ به قلم محمد رضا آشتيانى و محمد جعفر امامى . - قم : مدرسة الامام على بن ابى طالب عليه السلام ، 1384 .\r\n855 ص .\r\nISBN : 964 - 8139 - 54 - 7\r\nفارسى - عربى\r\n1 . على بن ابى طالب عليه السلام ، امام اول ، 23 قبل از هجرت - 40 ق . - خطبه ها . 2 . على بن ابى طالب عليه السلام ، امام اول ، 23 قبل از هجرت - 40 ق . - كلمات قصار . الف . مكارم شيرازى ، ناصر ، 1305 - . ب . آشتيانى ، محمد رضا ، ج . امامى ، محمد جعفر ، 1322 - . . عنوان .\r\n041 / 28 bp\r\n9515 / 297\r\n1384\r\nنهج البلاغه با ترجمهء فارسى روان\r\nزير نظر : حضرت آية الله العظمى مكارم شيرازى ( مد ظله العالى )\r\nبه قلم دانشمندان محترم : محمدرضا آشتيانى و محمد جعفر امامى\r\nتيراژ : 3000 نسخه\r\nنوبت چاپ : دوم\r\nصفحه و قطع : 860 صفحه / وزيرى\r\nتاريخ انتشار : 1385\r\nچاپخانه : سليمانزاده\r\nناشر : مدرسة الامام على بن ابى طالب ( ع )\r\nشابك : 7 - 53 - 8139 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 4000 تومان\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n . \r\n","description":"","footnote":"","page_name":" 1 ","page_number":5},
  {"content":"\r\n . \r\n","description":"","footnote":"","page_name":" 2 ","page_number":6},
  {"content":"\r\n . \r\n","description":"","footnote":"","page_name":" 3 ","page_number":7},
  {"content":"\r\n . \r\n","description":"","footnote":"","page_name":" 4 ","page_number":8},
  {"content":"\r\n . \r\n","description":"","footnote":"","page_name":" 5 ","page_number":9},
  {"content":"\r\n . \r\n","description":"","footnote":"","page_name":" 6 ","page_number":10},
  {"content":"\r\n . \r\n","description":"","footnote":"","page_name":" 7 ","page_number":11},
  {"content":"\r\n . \r\n","description":"","footnote":"","page_name":" 8 ","page_number":12},
  {"content":"\r\n . \r\n","description":"","footnote":"","page_name":" 9 ","page_number":13},
  {"content":"\r\n . \r\n","description":"","footnote":"","page_name":" 10 ","page_number":14},
  {"content":"\r\n . \r\n","description":"","footnote":"","page_name":" 11 ","page_number":15},
  {"content":"\r\n . \r\n","description":"","footnote":"","page_name":" 12 ","page_number":16},
  {"content":"\r\n . \r\n","description":"","footnote":"","page_name":" 13 ","page_number":17},
  {"content":"\r\n . \r\n","description":"","footnote":"","page_name":" 14 ","page_number":18},
  {"content":"\r\n\r\n\r\nپيشگفتار\r\n\r\nجاذبهء نهج البلاغه\r\nسخن از نهج‌البلاغه و برترى آن ، پس از قرآن و سخنان پيامبر صلى الله عليه و آله بر ساير گفته‌ها و انديشه‌ها ، سخنى است در رديف توضيح واضحات ، و موضوعى است كه هيچ محقّق اسلامى و غير اسلامى ، در شرايط كنونى ، خود را نيازمند به بحث پيرامون آن نمىبيند .\r\nكشش و جاذبهء نيرومند خطبه‌ها ، نامه‌ها ، كلمات قصار على عليه السلام كه توسّط سيّد رضى ( ره ) « 1 » در نهج‌البلاغه جمع‌آورى گشته كاملًا محسوس و قابل لمس است .\r\n\r\n\r\n","description":"","footnote":"\r\n( 1 ) . در سال 359 هجرى قمرى در بغداد در منزل ابواحمد حسين بن موسى ( 304 - 400 ) از بانويى پاك يعنى « فاطمه » دختر « حسين بن ابى محمّد اطروش » كودكى چشم به جهان گشود كه او را « محمّد » نام گذاردند و بعدها به « شريف رضى » ذوالحَسَبَيْن معروف گرديد . او در تمام آنچه از نياكان پاك خود به ارث برده بود نمونه و شخصى ممتاز شد .\r\nمرحوم سيّد رضى ( ره ) از اساتيد بزرگ همچون « شيخ مفيد » متوفّاى 413 « ابن نباته » متوفّاى 394 « هارون بن موسى تلعكبرى » متوفّاى 385 و « ابو على فارسى » متوفّاى 377 و « عبداللَّه بن مرزبان » نحوى معروف به « سيرافى » متوفّاى 368 استفاده كرده است .\r\nپدر شريف رضى ( كه طبق قانون وراثت قسمت قابل ملاحظه‌اى از فضايل او به فرزندش رسيده ) مردى با شخصيّت و صاحب نفوذ و متفكّر بود و شايد به همين جهت بود كه « عضدالدوله » از نفوذ اجتماعى او به وحشت افتاد و دستور داد او را به زندان بيفكنند و تا زنده بود او را آزاد نساخت ، هنگامى كه عضدالدوله از دنيا رفت و فرزندش « شرف الدوله » به حكومت رسيد دستور داد وى را از زندان آزاد كنند .\r\nو در همان ايّام زندان بود كه مادر سيّدرضى سرپرستى آنها را به عهده داشت و دست او و برادرش سيّد مرتضى را گرفت و براى درس خواندن به شيخ مفيد سپرد .\r\nشريف رضى ( ره ) « نقابت » و سرپرستى طالبيين و امارت كاروان‌هاى حجّ در مملكت اسلامى و نظر به مظالم و امور حسبيه را در سال 380 به عهده گرفت ؛ در حالى كه 21 بهار از عمرش بيش نگذشته بود ، « بهاء الدوله » تمام امور طالبيين را در تمام بلاد اسلامى در سال 403 به عهدهء او گذاشت ، و « نقيب النقبا » خوانده شد كه گفته‌اند : از ميان اهل‌بيت پيامبر جز امام على بن موسى الرضا عليه السلام ديگرى اين منصب را نيافته است .\r\nقرآن را در مدّت كوتاهى پس از آن كه سى سال از عمرش گذشته بود ، حفظ كرد و در « فقه » و احكام قوى و نيرومند بود .\r\n","page_name":" 15 ","page_number":19},
  {"content":"\r\n\r\nمهم اين است كه بدانيم چرا و به چه دليل نهج‌البلاغه چنين كششى دارد كه ارواح قلوب را به تسخير خود در مىآورد ، تا آن جا كه آشنايى با اين كتاب ، مسير فكر و زندگى جمعى را دگرگون ساخته و فصل نوينى از حيات و زندگى آميخته با آگاهى وسيع و احساس مسؤوليّت ، و جذبهء لطيف عرفانى براى آنها فراهم ساخته است .\r\nبه عقيدهء نگارنده ، اين موضوع دلايل زنده‌اى دارد كه مهمترين آنها عبارت است از :\r\n1 - در نهج‌البلاغه همه‌جا سخن از همدردى با طبقات محروم و ستمديدهء انسان‌ها است ، همه جا سخن از مبارزهء با ظلم و بىعدالتى و بىدادگرىهاى استثمارگران و طاغوت‌هاست .\r\n2 - نهج‌البلاغه همه جا در مسير آزادى انسانها از زنجير اسارت هوا و هوس‌هاى سركشى كه آنها را به ذلّت و بدبختى مىكشاند ، از زنجير اسارت ستمگران خودكامه ، و طبقات مرفّه پر توقّع ، از زنجير اسارت جهل و بىخبرى ، گام بر مىدارد ، و از هر فرصتى براى اين هدف استفاده مىكند ، و هشدار مىدهد كه هرجا نعمت‌هاى فراوانى روى هم انباشته شده ، حقوق از دست رفته‌اى در كنار آن به چشم مىخورد .\r\n3 - جذبه‌هاى عرفانى نهج‌البلاغه چنان است كه ارواح تشنه را با زلال خود آن چنان سيراب و مست مىكند كه نشئهء شراب طهورش از تمام ذرّات وجود آدمى آشكار مىگردد .\r\n4 - در هر ميدانى كه گام مىنهد چنان حقّ سخن را ادا مىكند و دقايق را مو به مو شرح مىدهد كه گويى گويندهء اين سخن تمامى عمر را ، به بحث و بررسى روى همين موضوع اختصاص داده و نه غير از آن .\r\nآيا به راستى اين صحنه‌هاى مختلف نهج‌البلاغه كه هر كدام در نوع خود كم‌نظير يا بىنظير است از اعجاب‌انگيزترين ويژگىهاى اين كتاب بزرگ محسوب نمىشود ؟ !\r\n\r\n\r\n","description":"","footnote":"\r\nشريف رضى ( ره ) در ششم محرّم سال 406 هجرى از جهان چشم بربست . به هنگام وفاتش شخصيّت‌هاى مهمّ از هر طبقه پياده و پابرهنه در منزل او حاضر شدند و در خانه‌اش كه در محلّهء كرخ قرار داشت ، مراسم فوق‌العاده‌اى برگزار شد و پس از مدّتى جسد او را به كربلا منتقل ساختند و او را كنار قبر پدرش دفن نمودند و آنچنان كه از تاريخ بر مىآيد قبر او از آغاز در حائر مقدّس امام حسين عليه السلام معروف و مشهور بوده است .\r\nسيّد مرتضى برادر سيّدرضى بر جنازهء او حضور نيافت و بر او نماز نخواند ، همچنان با ناراحتى فراوان به سوى قبر امام موسى بن جعفر عليه السلام حركت كرد و براى تخفيف امواج غم و اندوه در كنار قبر امام هفتم نشست .\r\nشعراى بسيارى پس از مرگ برايش مرثيه سرودند .\r\n","page_name":" 16 ","page_number":20},
  {"content":"\r\n\r\n\r\nچرا از نهج‌البلاغه دوريم ؟\r\nما كه چنين گنجى در خانه داريم ، چرا تهيدستيم ؟\r\nما كه چنين چشمهء زلال ، گوارا و جوشنده‌اى در دسترس داريم ، چرا تشنه‌ايم ؟\r\nما كه داراى اين ميراث بزرگ اسلامى هستيم ، چرا دست به سوى ديگران دراز مىكنيم ؟\r\nهمهء اين پرسش‌ها جوابى جز اين ندارد كه نهج‌البلاغه را نشناخته‌ايم و بر ارزش واقعى اين مجموعهء بزرگ واقف نگشته‌ايم .\r\nدوختن چشم به دروازه‌هاى غرب سرچشمهء اصلى اين ضايعهء بزرگ است ، همان غربى كه از ميان تمام ارزش‌ها تنها تكنولوژى را برگزيده و در باقيماندهء زندگى درمانده است ، همان غربى كه توفان‌هاى بحران‌هاى سياسى و اقتصادى و اخلاقى به زانويش در مىآورد ، آرى به غرب چشم دوخته‌ايم ، و بر اثر خود كم‌بينى ، حتّى اجازهء بررسى ميراث‌هاى بزرگ خود را به خويش نمىدهيم .\r\nدر هر حال ، هدف از نشر اين كتاب اين بوده كه گامى - هرچند كوچك - براى كم كردن اين فاصله برداشته شود و همهء فارسى زبانان - به خصوص نسل جوان - بتوانند بيش از پيش با اين اثر بزرگ اسلامى آشنا گردند ؛ از زلال جان پرورش سيراب گردند و راه زندگى را بيابند و مفاهيم و ارزش‌هاى اسلامى را بهتر ارزيابى كنند .\r\nاين كتاب كه با زحمت و تلاش‌هاى پيگير و مداوم دانشمندان محترم « آقاى محمّدرضا آشتيانى و آقاى محمّد جعفر امامى » ( زير نظر اين جانب ) تهيّه شده و به طرزى جالب و روان و دور از تعقيد و پيچيدگى ترجمهء خطبه‌ها و ساير گفته‌هاى اميرمؤمنان عليه السلام در آن منعكس شده است ، نه آن چنان محدود و مقيّد كه به صورت ترجمهء كلمه به كلمه درآيد و نه آن چنان آزاد كه محتواى كلام امام عليه السلام را منعكس نسازد .\r\nاميدواريم اين گام كوچك در راه شناخت اسلام و شناخت مكتب انسان‌ساز على عليه السلام از همهء ما پذيرفته شود و براى همگان مفيد و نافع باشد .\r\nقم - حوزهء علميّه\r\nناصر مكارم شيرازى\r\nرجب 1397 ه . ق\r\n\r\n","description":"","footnote":"","page_name":" 17 ","page_number":21},
  {"content":"\r\n . \r\n","description":"","footnote":"","page_name":" 18 ","page_number":22},
  {"content":"\r\n\r\n\r\nمقدمهء سيّد رضى ( رحمه اللَّه )\r\n\r\nچرا نهج البلاغه را جمع آورى كردم ؟\r\nپس از ستايش خداوندى كه حمد را بهاى نعمتها و پناهگاه از بلاها ، و وسيلهء رسيدن به نعمت و بهشت جاويدان و موجب افزايش احسان و كرمش قرار داده است .\r\nدرود بر پيامبر رحمت ، و پيشواى رهبران الهى و چراغ روشنى بخش امّت كه ريشه‌هاى وجودش بزرگوارى ، و شاخسار آن ، شخصيت و عظمت با سابقه ؛ و سرچشمهء پيدايش وجودش سراسر افتخار ، و شجرهء اصل و نسبش پربركت و پرثمر بوده است و بر اهل‌بيتش چراغهاى روشنى بخش تاريكيها ، و وسيلهء نجات امتها ، و نشانه‌هاى روشن دين ، و مركز ثقل فضيلت و برترى درود باد . درودى كه با فضل و بزرگوارى آنها برابرى كند و پاداش اعمال آنها قرار گيرد . پاداشى كه مناسب با پاكيزگى اصل و فرع آنهاست . درود بر آنها باد تا زمانى كه سپيدهء صبح گريبان شب را مىشكافد ، ستارگان طلوع و غروب مىكنند .\r\nمن در آغاز جوانى و طراوت زندگى دست به تأليف كتابى در « خصايص و ويژگيهاى اهل بيت عليهم السلام » زدم كه مشتمل بر خبرهاى جالب و سخنان برجستهء آنها بود . انگيزهء اين عمل را در آغاز آن كتاب يادآور شدم و آن را آغاز سخن قرار داده‌ام . پس از جمع آورى خصايص اميرمؤمنان على عليه السلام مشكلات و حوادث روزگار مرا از اتمام بقيهء كتاب بازداشت .\r\nمن آن كتاب را باب بندى نموده و به فصل‌هاى مختلفى تقسيم كرده بودم ، در پايان آن فصلى بود كه متضمّن سخنان جالب امام عليه السلام ، از سخنان كوتاه در مواعظ ، حكم ، امثال و آداب نه خطبه‌هاى طولانى و نه نامه‌هاى گسترده بود . برخى از دوستان آن را جالب و شگفت‌انگيز از جنبه‌هاى گوناگون دانستند و از من خواستند كتابى تأليف كنم كه سخنان برگزيدهء اميرمؤمنان على عليه السلام در جميع فنون و بخشهاى مختلف از خطبه‌ها ، نامه‌ها ؛ مواعظ و ادب در آن گِرد آيد زيرا مىدانستند اين كتاب متضمّن شگفتيهاى بلاغت و نمونه‌هاى ارزندهء فصاحت و جواهر سخنان عرب و نكات درخشان از سخنان دينى و دنيوى خواهد بود كه در هيچ كتابى جمع آورى نشده و در هيچ نوشته‌اى تمام جوانب آن گِردآورى نگرديده است . چرا كه على عليه السلام منشأ فصاحت\r\n\r\n","description":"","footnote":"","page_name":" 19 ","page_number":23},
  {"content":"\r\n\r\nاست و منبع بلاغت و پديدآورندهء آن مىباشد . مكنونات بلاغت به وسيلهء او آشكار گرديده ، و قوانين و اصول آن از او گرفته شده ، تمام خطبا و سخنرانان به او اقتدا نموده ؛ و همهء واعظان بليغ از سخن او استمداد جسته‌اند . با اين همه او هميشه پيشرو است و آنها دنباله رو ، او مقدّم است و آنها مؤخّر ، زيرا سخن او كلامى است كه آثار علم الهى و رايحهء سخن پيامبر را به همراه دارد .\r\nمن خواستهء آنها را اجابت كردم و اين كار را شروع نمودم ، در حالى كه يقين داشتم سود و نفع معنوى آن بسيار است ، و به زودى همه جا را تحت سيطرهء خود قرار خواهد داد . منظورم اين بود كه علاوه بر فضايل بىشمار ديگر ، بزرگىِ قدر و شخصيت على عليه السلام را از اين نظر روشن سازم ، و او تنها فردى است از ميان تمام گذشتگان كه به آخرين مرحلهء فصاحت و بلاغت رسيده ، گفتار او اقيانوسى است بىكرانه ، كه سخن هيچ بليغى به پاى آن نمىرسد .\r\nمن خواستم در اين مورد در افتخار به امام به قول شاعر معروف « فرزدَق » متمثل شوم كه : در مورد افتخار به پدران خود به شخصى به نام « جرير » خطاب مىكند :\r\n اولئِكَ آبائى فَجَئْنى بِمِثْلِهِمُ * اذا جَمَعَتْنا يا جَريرُ الَمجامِعُ \r\n« اى جرير ! اينها پدران و نياكان من هستند اگر مىتوانى در آن هنگام كه در مجمعى گِرد آمديم همانند آنها را براى خود برشمار » . ديدم سخنان حضرت بر مدار سه اصل مىچرخد :\r\nنخست خطبه‌ها و اوامر ؛ دوّم نامه‌ها و رسائل و سوّم كلمات حكمت‌آميز و مواعظ .\r\nمن با توفيق الهى تصميم گرفتم ابتدا خطبه‌ها ، پس از آن نامه‌ها ، و سپس كلمات حكمت‌آميز جالب آن حضرت را جمع كنم ؛ به هر كدام بابى اختصاص دادم تا اينكه مقدّمه‌اى باشد براى بدست آوردن آنچه به آن دسترسى ندارم و ممكن است در آينده به آن برسم .\r\nو هر گاه به سخنى از آن حضرت دست يافتم ولى جزء هيچ يك از اين سه بخش نبود آن را در مناسبترين و نزديكترين بخش قرار دادم ؛ و بسا در ميان آنچه برگزيدم فصول غير منظم و سخنان جالب غير مرتبى آمده ، به خاطر آن است كه من نكته‌ها و جملات درخشان آن حضرت را جمع مىكنم و منظورم حفظ تمام پيوندها و ارتباطات كلامى نيست .\r\nاز شگفتيهاى سخن امام عليه السلام كه او خود در اين زمينه تنها فرد است ، و شريك و همتايى در آنها ندارد اين است كه سخن آن حضرت را كه دربارهء زهد و مواعظ است هر گاه كسى تأمل كند و خود را از اين جهت بيگانه دارد كه اين سخن شخصى عظيم القدر و نافذ الامر است كه همه در برابر او سر فرود مىآورند ؛ شك و ترديد نخواهد كرد كه گويندهء اين سخن كسى است كه جز در وادى زهد و پارسايى قدم نگذاشته و هيچ اشتغالى مگر عبادت نداشته است . يقين مىكند كه اين سخن از كسى است كه در گوشهء خانه‌اى تنها و دور از اجتماع يا در يكى از غارها قرار گرفته كه جز صداى خودش را نمىشنود و غير خويش ديگرى را نمىبيند ، و همواره مشغول عبادت مىباشد .\r\n\r\n","description":"","footnote":"","page_name":" 20 ","page_number":24},
  {"content":"\r\n\r\nو هيچ گاه نمىتواند باور كند كه اين سخن كسى است كه به هنگام جنگ در درياى لشكر دشمن فرو مىرفت و پهلوانان و جنگجويان نيرومند را بر زمين مىافكند . و او با اين حال يكى از زهّاد است و يكى از افراد صالح و پاك كه نمونه‌اى برايش پيدا نمىتوان كرد .\r\nاين است فضايل عجيب و شگفتىزا و ويژگيهاى لطيف او كه جمع ميان اضداد كرده است .\r\nبسيار مىشد كه من در اين باره با برادران مذاكره مىكردم و شگفتى آنها را از اين ويژگى خاص امام عليه السلام بر مىانگيختم و راستى اين خود جاى عبرت و شايستهء انديشه و فكر است .\r\nاگر در ميان سخنان انتخاب شده لفظ مردد و يا معناى مكررى آمده است عذر من در اين باره اين است كه در روايات مربوط به سخنان امام عليه السلام اختلاف شديدى است گاه سخنى را در روايتى يافتم و همانطور كه بوده آن را نقل كردم . سپس روايت ديگرى به دستم رسيده در همان موضوع ، اما با روايت قبل يكسان نبوده ، يا به خاطر مطالب بيشترى كه داشته ، و يا به خاطر لفظ جالب‌ترى كه در آن به كار رفته ، لازم بود آن را نيز بياورم .\r\nاين نيز ممكن است بر اثر طولانى شدن مدت ، آنچه در پيش نوشته بودم فراموش شده باشد و قسمتى از آن در اثر سهو نسيان ، نه عمداً دوباره آورده شده است .\r\nبا اين حال ادعا نمىكنم كه من به همهء جوانب سخنان امام عليه السلام احاطه پيدا كرده‌ام به طورى كه هيچ كدام از سخنان او از دستم نرفته باشد ، بلكه بعيد نمىدانم كه آنچه نيافته‌ام بيش از آن باشد كه يافته‌ام و آنچه در اختيارم قرار گرفته است كمتر از آنچه به دستم نيامده .\r\nاما وظيفهء من غير از تلاش و كوشش و سعى فراوان براى يافتن اين گمشده‌ها نيست ، و از خدا مىخواهم در اين راه مرا راهنمايى كند .\r\nبعد از تمام شدن كتاب ، چنين ديدم كه نامش را « نَهْجُ الْبَلاغَه » بگذارم زيرا اين كتاب درهاى بلاغت را به روى بيننده مىگشايد ، و خواسته هايش را به او نزديك مىسازد .\r\nاين كتاب هم مورد نياز دانشمند و عالم و هم دانشجو و متعلّم ، و خواستهء شخص بليغ و زاهد در آن يافت مىشود .\r\nدر ميان كلمات امام عليه السلام سخنان شگفت انگيزى در مورد توحيد ، عدل و تنزيه خداوند از شباهت به خلق مىبينيم كه تشنگان را سيراب كرده ، وپرده‌ها را از روى تاريكى شبهات برمىگيرد .\r\nاز خداوند بزرگ توفيق و نگهدارى از لغزش را خواستارم ، و نيز مىخواهم كه به من در اين راه مقاومت و يارى بخشد و به او پناه مىبرم ، از خطاى فكر پيش از خطاى زبان ، و از خطاى سخن ، پيش از لغزش قدم ؛ او مرا كفايت مىكند و بهترين حافظ و ياور است .\r\n\r\n","description":"","footnote":"","page_name":" 21 ","page_number":25},
  {"content":"\r\n\r\n.\r\n\r\n","description":"","footnote":"","page_name":" 22 ","page_number":26},
  {"content":"\r\n\r\n\r\n[ جلد اوّل 
  ]\r\n\r\nخطبه هاى اميرمؤمنان على عليه السلام\r\n\r\nخطبهء 1\r\nدر اين خطبه از ستايش خداوند ، آفرينش جهان ، فرشتگان ، و گزينش انبيا ، بعثت پيامبر صلى الله عليه و آله و از قرآن و احكام شرع و حج سخن به ميان آمده است .\r\n\r\nهرگز كنه ذاتش درك نشود\r\nستايش مخصوص خداوندى است كه ستايشگران از مدحش عاجزند و حسابگران زبردست نعمتهايش را احصا نتوانند كرد ، و كوشش كنندگان هر چند خويش را خسته كنند حقّش را ادا نتوانند نمود ؛ هم اوست كه افكار بلند ژرف انديش ، كنه ذاتش را درك نكنند . و غوّاصان درياى علوم و دانشها ، دستشان از پى بردن به كمال هستيش كوتاه گردد ، يعنى آن كس كه براى صفاتش حدّى نيست و اوصاف كمالش را توصيف نتوان كرد ، و براى ذاتش وقتى معيّن ، و سرآمدى مشخّص نتوان نمود ، مخلوقات را با قدرتش آفريد ، بادها را با رحمتش به حركت درآورد ، و اضطراب و لرزش زمين را به وسيلهء كوهها ، آرامش بخشيد .\r\n\r\nنخست شناسايى خدا\r\nسرآغاز دين ، معرفت اوست ، و كمال معرفتش تصديق ذات او ، و كمال تصديق ذاتش ، توحيد و شهادت بر يگانگى اوست ، و كمال توحيد و شهادت بر يگانگيش اخلاص است ، و كمال اخلاصش آن است كه وى را از صفات ممكنات پيراسته دارند ، چه اين‌كه هر صفتى گواهى مىدهد كه غير از موصوف است و هر موصوفى شهادت مىدهد كه غير از صفت است ، آن كس كه خداى را ( به صفات ممكنات ) توصيف كند\r\n\r\n","description":"","footnote":"","page_name":" 23 ","page_number":27},
  {"content":"\r\n . \r\n","description":"","footnote":"","page_name":" 24 ","page_number":28},
  {"content":"\r\n\r\nوى را به چيزى مقرون دانسته ؛ و آن كس كه وى را مقرون به چيزى قرار دهد ، تعدّد در ذات او قائل شده ، و هر كس تعدّد در ذات او قائل شود ، اجزايى براى او تصوّر كرده ، و هر كس اجزايى براى او قائل شود وى را نشناخته است . و كسى كه او را نشناسد ، به سوى او اشاره مىكند ؛ و هر كس به سويش اشاره كند ، برايش حدّى تعيين كرده ، و آن‌كه او را محدود بداند ، وى را به شمارش آورده ، و آن كس كه بگويد : خدا در كجاست ؟ وى را در ضمن چيزى تصوّر كرده ، و هر كس بپرسد بر روى چه قرار دارد ؟ جايى را از او خالى دانسته ؛ همواره بوده است و از چيزى به وجود نيامده ، و وجودى است كه سابقهء عدم براى او نيست ، با همه چيز هست ، امّا نه اين‌كه قرين آن باشد ، و مغاير با همه چيزاست ، امّا نه اين‌كه از آن بيگانه و جدا باشد ، انجام دهنده است ، امّا نه به آن معنا كه حركات و ابزارى داشته باشد ، بيناست حتّى در آن زمانى كه موجود قابل رؤيتى وجود نداشت ، تنهاست زيرا كسى وجود نداشته تا به او انس گيرد ، و از فقدانش ترسان و ناراحت شود .\r\n\r\nآفرينش جهان\r\nخلق را ايجاد نمود و بدون نياز به انديشه ، و فكر و استفاده از تجربه ، آفرينش را آغاز كرد ، و بى آن‌كه حركتى ايجاد كند و تصميم آميخته با اضطرابى در او راه داشته باشد ، جهان را ايجاد نمود ، پديد آمدن هر يك از موجودات را به وقت مناسب خود موكول ساخت و در ميان موجودات ، با طبايع متضاد هماهنگى برقرار نمود ؛ و در هر كدام ، طبيعت و غريزهء مخصوص به خودشان آفريد ، و آن غرايز را ملازم و همراه آنها گردانيد ، او پيش از آن‌كه آنها را بيافريند ؛ از تمام جزئيّات و جوانب آنها آگاه بود ، و به حدود و پايان آنها احاطه داشت ، و به اسرار درون و برون آنها آشنا بود . پس از آن خداوند سبحان طبقات جوّ را از هم گشود ، و اطراف آن را باز كرد و فضاهاى خالى ايجاد نمود ، و در آن آبى كه امواج متلاطم آن روى هم مىغلتيد ، جارى ساخت ، و آن را بر پشت بادى شديد ، و طوفانى كوبنده حمل نمود ، پس از آن باد را به بازگرداندن آن فرمان داد ، و بر نگهداريش آن را مسلّط ساخت ، و به حدّى كه بايد ، مقرون نمود ، فضاى خالى در زير آن گشوده و آب در بالاى آن در حركت بود ، سپس خداوند طوفانى برانگيخت كه جز متلاطم ساختن آن آب ، كار ديگرى نداشت ، و به طور مداوم امواج آب را در هم مىكوبيد ، طوفان به شدّت مىوزيد ، و از نقطه‌اى دور سرچشمه مىگرفت ، بعد از آن به آن فرمان داد تا آبهاى متراكم و امواج عظيم آب را بر هم زند ، و امواج اين درياها را به هر سو بفرستد ، پس آن را همانند مشكى به هم زد .\r\nو با همان شدّت كه در فضا مىوزيد بر امواج آب نيز حمله ور شد ، از اوّلش بر مىداشت و به آخرش فرو مىريخت ، و قسمتهاى ساكن آب را به امواج متحرّك مىپيوست ، آبها روى هم انباشته شدند ، و همچون قلّهء كوه بالا آمدند ، و امواج روى آب كفهايى بيرون فرستاد و آن را در هواى باز و جوّى وسيع بالا برد ، و از آن هفت آسمان را پديد آورد ،\r\n\r\n","description":"","footnote":"","page_name":" 25 ","page_number":29},
  {"content":"\r\n . \r\n","description":"","footnote":"","page_name":" 26 ","page_number":30},
  {"content":"\r\n\r\nآسمان پايين را همچون موج مهار شده ، و آسمان برترين را همچون سقفى محفوظ و بلند قرار داد ؛ بدون اين‌كه نياز به ستونى براى نگهدارى آن باشد ، و نه ميخهايى كه آن را ببندد ، سپس آسمان پايين را به وسيلهء كواكب و نور ستارگان درخشان زينت بخشيد و در آن چراغى روشنى بخش ، و ماهى نورافشان به جريان انداخت ، كه در مدارى متحرّك و صفحه‌اى جنبنده بگردند .\r\n\r\nآفرينش فرشتگان\r\nپس آن‌گاه آسمانهاى بلند را از هم گشود ، و مملوّ از فرشتگان مختلف ساخت ، گروهى از آنان هميشه به سجده‌اند و ركوع ندارند ، و يا به ركوعند و قيام نمىكنند ، و يا در صفوفى كه هرگز از هم پراكنده نمىگردد قرار دارند ، و يا همواره تسبيح مىگويند و هرگز خسته نمىشوند ، هيچ گاه خواب چشمان آنها را نمىپوشاند ؛ و عقول آنها گرفتار نسيان و سهو نمىگردد ، بدن آنها به سستى نمىگرايد ، و غفلت و نسيان بر آنان عارض نمىشود . و گروهى ديگر امينان وحى او ، و زبان او به سوى پيامبرانند ، و پيوسته براى رساندن حكم و فرمانش در رفت و آمدند .\r\nو جمعى ديگر حافظان بندگان اويند و دربانان بهشت او ، بعضى از آنها پايشان در طبقات پايين زمين ثابت ، و گردنهاشان از آسمان بالا گذشته ، و اركان وجودشان از اقطار جهان بيرون رفته و كتفهاى آنها براى حفظ پايه‌هاى عرش خدا آماده است ، و در برابر عرش او ، چشم را پايين افكنده‌اند و در زير آن بالها را به خود پيچيده‌اند ، در ميان آنها با كسانى كه در مراتب پايين‌تر قرار دارند حجابهاى عزّت و پرده‌هاى قدرت فاصله انداخته ، هرگز پروردگار خود را با نيروى وهم تصوير نكنند . . .\r\nو صفات مخلوقان را براى او قائل نشوند ، هرگز وى را در مكانى محدود نمىسازند ، و با امثال و نظائر به او اشاره نمىكنند !\r\n\r\nآفرينش آدم\r\nسپس خداوند مقدارى خاك از قسمتهاى سخت و نرم زمين ، و خاكهاى مستعد ، شيرين و شوره‌زار آن گرد آورد ، و آب بر آن افزود تا گلى خالص و آماده شد ، و با رطوبت آن را به هم آميخت تا به صورت موجودى جسبناك درآمد ، و از آن صورتى داراى اعضا و جوارح ، پيوستگيها و گسستگيها آفريد ، آن را جامد كرد تا محكم شود و صاف و محكم و خشك ساخت تا وقتى معلوم\r\n\r\n","description":"","footnote":"","page_name":" 27 ","page_number":31},
  {"content":"\r\n . \r\n","description":"","footnote":"","page_name":" 28 ","page_number":32},
  {"content":"\r\n\r\nو سرانجامى معيّن ، و آن‌گاه از روح خود در او دميد ، پس به صورت انسانى داراى نيروى عقل كه وى را به تكاپو مىاندازد درآمد ، و داراى افكارى كه به وسيلهء آن در موجودات تصرّف نمايد . به او جوارحى بخشيد كه به خدمتش پردازد و ابزارى عنايت كرد كه وى را به حركت آورد ، نيروى انديشه به او بخشيد كه حق را از باطل بشناسد ، و همچنين ذائقه ، شامّه و وسيلهء تشخيص رنگها و اجناس مختلف در اختيار او قرار داد ، او را معجونى از رنگهاى گوناگون و موادّ موافق و نيروهاى متضاد و اخلاط مختلف : ( حرارت ، برودت ، رطوبت ، و يبوست و ناراحتى و شادمانى ) ساخت . سپس خداوند از فرشتگان خواست كه وديعهء الهى و عمل به پيمانى را كه با او داشتند ، در مورد سجود در برابر آدم و خضوع به عنوان بزرگداشت او ، ادا نمايند آن‌جا كه فرموده است : « براى آدم سجده كنيد ! پس آنها همه سجده كردند ، مگر ابليس ! » . « 1 » كه كبر و نخوت او را فرا گرفت ، و شقاوت و بدبختى بر او غلبه نمود . به آفرينش خود از آتش افتخار نمود ، و به خلقت آدم از گل و خاك توهين كرد ، پس خداوند براى اين‌كه استحقاق بيشترى براى غضب خداوند پيدا كرده ، آزمايشش كامل شود ، و وعده‌اى كه به وى داده منجّز گردد ، به او مهلت عطا كرد و فرمود : « تا روز معلوم مهلت داده شدى » . « 2 »\r\n\r\nآدم در بهشت\r\nسپس خداوند آدم را در خانه‌اى سكنى بخشيد كه زندگيش را در آن گوارا و پر بركت قرار داد ، جايگاه او را امن و امان كرد ، و او را از ابليس و عداوت وى بر حذر داشت ، اما دشمن بالاخره او را فريب داد به خاطر اين‌كه بر او حسادت مىورزيد و از اين‌كه او در سراى پايدار ، و همنشين نيكان است ناراحت بود ، آدم يقين خود رابه شك و وسوسهء او فروخت ، و تصميم راسخ را با گفتهء سست او مبادله كرد ، و به خاطر همين موضوع ، شادى خود را مبدّل به ترس و وحشت ساخت ، و فريب برايش پشيمانى به بار آورد . پس از آن خداوند دامنهء توبه را برايش گسترد ، كلمات رحمتش را به او القا نمود ، بازگشت به بهشت را به وى وعده داد ، و او را به سراى آزمايش و جايگاه توالد و تناسل فرو فرستاد .\r\n\r\nرسالت پيامبران براى استخراج گنجهاى عقول\r\nاز ميان فرزندان او پيامبرانى برگزيد ، و پيمان وحى را از آنان گرفت ، و از آنها خواست كه امانت رسالتش را به مردم برسانند در زمانى كه اكثر مردم پيمان خدا را تبديل كرده بودند و حقّ او را نمىشناختند و همتا و شريكانى براى او قرار داده بودند ،\r\n\r\n\r\n","description":"","footnote":"\r\n( 1 ) . سورهء بقره ، آيهء 34 .\r\n( 2 ) . سورهء حجّ ، آيهء 38 .\r\n","page_name":" 29 ","page_number":33},
  {"content":"\r\n . \r\n","description":"","footnote":"","page_name":" 30 ","page_number":34},
  {"content":"\r\n\r\nو شياطين آنها را از معرفت خدا باز داشته و از عبادت و اطاعتش آنها را جدا نموده بودند ، پس پيامبرانش را در ميان آنها مبعوث ساخت ، و پى در پى رسولان خود را به سوى آنان فرستاد ، تا پيمان فطرت را از آنان مطالبه نمايند و نعمتهاى فراموش شده را به ياد آنها آورند و با ابلاغ دستورات خدا حجّت را بر آنها تمام كنند ، گنجهاى پنهانى عقلها را آشكار سازند ؛ و آيات قدرت خداى را به آنان نشان دهند : آن سقف بلند پايهء آسمان كه بر فراز آنها قرار گرفته ، و اين گاهوارهء زمين كه در زير پاى آنها گسترده ، و وسائل معيشتى كه آنها را زنده نگه مىدارد ، و اجلهايى كه آنها را فانى مىسازد و مشكلات و رنجهايى كه آنها را پير مىكند ، و حوادثى كه پى در پى بر آنان وارد مىگردد ، ( همهء اينها را به آنها گوشزد كنند ) .\r\nخداوند هرگز بندگان خود را ، از پيامبران مرسل ، و كتب آسمانى و يا دليلى قاطع و يا راهى صاف و مستقيم خالى نگذارده ، پيامبرانى كه كمى نفراتشان و فراوانى دشمنان و تكذيب كنندگان ؛ هرگز آنها را در انجام وظايف خود به كوتاهى وادار نمىكرد ؛ پيامبرانى كه بعضى بشارت به ظهور پيغمبر آينده دادند ، و بعضى به خاطر پيامبر پيشين شناخته شده بودند .\r\n\r\nعصر بعثت محمّد صلى الله عليه و آله\r\nبه همين حال قرنها گذشت ، و روزگاران سپرى شد ؛ پدران در گذشتند و فرزندان جانشين آنها گرديدند ، تا اين‌كه خداوند سبحان ، براى وفاى به وعدهء خود ، و كامل گردانيدن نبوّت ، محمّد صلى الله عليه و آله رسول خويش را مبعوث ساخت ؛ كسى كه از همهء پيامبران براى بشارت به آمدنش پيمان گرفته شده بود ، نشانه هايش مشهور و ميلادش پسنديده بود ، در آن روز ( كه او اقدام به جهان گذارد ) مردم زمين داراى مذاهب پراكنده و خواسته‌هاى ضد و نقيض ، و جمعيّت‌هايى متشتّت بودند ، عدّه‌اى خداى را به مخلوقش تشبيه مىكردند ، گروهى ملحد بودند ، و جمعى معبودهاى ديگرى غير از خداى يگانه داشتند ؛ امّا او آنها را از گمراهى نجات داد و هدايت نمود ، و با موقعيّت خود آنان را از جهالت نجات بخشيد .\r\nسپس خداى سبحان لقاى خويش را براى محمّد صلى الله عليه و آله اختيار كرد و آنچه را نزد خود داشت ؛ براى او پسنديد ، او را با انتقال از دنيا گرامى داشت ، و از گرفتارى با مشكلات نجات داد ، وى را در نهايت احترام قبض روح كرد و به سوى خويش فرا خواند - درود خدا بر او و خاندانش باد - او هم آنچه را كه انبياى پيشين براى امّت خود گذارده بودند ، در ميان امّت خويش به جاى گذاشت ، ( كتاب خدا و اوصياى خويش را ميان آنان قرار داد ) زيرا آنها هرگز امّت خود را مهمل و بى سرپرست رها نساختند و بدون اين‌كه راهى روشن و دانشى پايدار به آنها بدهند از ميان آنان بيرون نرفتند .\r\n\r\n","description":"","footnote":"","page_name":" 31 ","page_number":35},
  {"content":"\r\n . \r\n","description":"","footnote":"","page_name":" 32 ","page_number":36},
  {"content":"\r\n\r\n\r\nقرآن و احكام دينى\r\nهم اكنون كتاب پروردگار شما در ميان شماست ، حلال و حرامش آشكار و فريضه‌ها و مستحبّات و ناسخ و منسوخ ، و مباح و ممنوع ، خاص و عام ، پندها و مثلها ، مطلقها و محدودها ، محكمات و متشابهاتش همه معلوم است ؛ مجملات آن به بركت محكمات و آيات روشن ، تفسير شده ، نكات پيچيدهء آن ( در پرتو آيات ديگر ) واضح است و آنچه را كه پيمان معرفت آن از همه گرفته شده ، معلوم است .\r\nو نيز آنچه بندگان موظّف به آگاهى از آن نيستند ( مانند كنه ذات خدا ) آشكار است ، قسمتى از احكام در كتاب خدا ( براى مدّتى محدود ) الزام شده و ناسخ آن در سنّت پيامبر آمده ، و بعضى در سنّت واجب شده در حالى كه قبلًا در كتاب خدا ( براى مدّت محدودى ) ترك آن مجاز بوده ، و بعضى در اوقات معيّنى واجب است ، در حالى كه وجوب آن در آينده از بين خواهد رفت ، محرّمات آن از هم جداست : يك قسمت ، گناهان كبيره است كه كيفرش را آتش قرار داده ، و قسمتى صغيره است كه غفرانش را براى آن مهيّا ساخته ، و برخى انجام كمش مقبول ، و مراحل بيشترش در وسعت .\r\nج‌ج\r\nقسمتى از اين خطبه كه در مورد حج بيان فرموده :\r\n\r\nحجّ خانهء خدا نشانهء عظمت اسلام\r\nحجّ بيت اللّه الحرام را بر شما واجب كرده ، همان خانه‌اى كه آن را قبلهء مردم قرار داده است كه همچون تشنه كامانى كه به آبگاه مىروند ، به سوى آن رو مىآورند ، و همانند كبوتران به آن پناه مىبرند ؛ خداوند آن را مظهر تواضع مردم در برابر عظمتش ، و تسليم آنان در مقابل عزّتش قرار داده ، و از ميان مخلوقش شنوندگانى را برگزيده كه دعوت او را به سوى اين خانه اجابت كنند ، و سخنش را تصديق نمايند ، و در مواقف پيامبران قرار گيرند ، همچون فرشتگان كه به گِرد عرش مىگردند ، به گِرد آن طواف كنند ، و سودهاى فراوان در اين تجارتخانهء عبادت بدست آورند ، و به سوى ميعادگاه آمرزشش بشتابند ، خداوند متعال اين خانهء خود را پرچمى براى اسلام قرار داد و حرم امنى براى پناهندگان به آن . بجا آوردن حجّ را از فرايض شمرده ؛ و اداى حقّ آن را واجب كرد ، و بر همهء شما مقرّر داشت كه به زيارت آن برويد و فرمود : « آن كس كه استطاعت رفتن به خانهء خدا داشته باشد ، حج بر او فرض است ، و آن كس كه كفر ورزد خداوند از همهء جهانيان بى نياز است » . « 1 »\r\n\r\n\r\n","description":"","footnote":"\r\n( 1 ) . سورهء آل عمران ، آيهء 97 .\r\n","page_name":" 33 ","page_number":37},
  {"content":"\r\n . \r\n","description":"","footnote":"","page_name":" 34 ","page_number":38},
  {"content":"\r\n\r\n\r\nخطبهء 2\r\nخطبه‌اى است كه امام عليه السلام پس از مراجعت از صفّين ايراد فرموده ، و در آن وضع مردم پيش از بعثت ،\r\nو اوصاف اهل بيت پيامبر صلى الله عليه و آله و سپس اوصاف مردم ديگر آمده است .\r\nستايش مىكنم خداوند را به خاطر اتمام نعمتش ؛ و تسليم در برابر عزّتش ، و حفظ و نگهدارى از معصيتش ! در نيازها از او استعانت مىجويم چه اين‌كه ، آن كس را كه خدا هدايت كند هيچ گاه گمراه نمىشود و آن كس كه خدا او را دشمن دارد هرگز نجات نمىيابد ، و هركس كه خداوند او را كفايت كند نيازمند نخواهد شد . ستايش او مىكنم زيرا ستايش خداوند در ترازوى حق از همه چيز سنگين‌تر است ، و برترين گنجى است كه مىتوان ذخيره كرد ، و گواهى مىدهم كه به جز خداوند يكتاى بى شريك ، معبودى نيست ، گواهى كه اخلاص آن را آزموده‌ايم و به خالص بودن آن معتقديم ، و مادامى كه زنده‌ايم به آن پاى بند هستيم ، و آن را براى صحنه‌هاى هولناكى كه در رستاخيز با آن روبه رو خواهيم شد ذخيره مىكنيم ؛ اين گواهى تصميم قطعى ايمان است ، و باز كنندهء درب نيكى و احسان ، موجب خشنودى خداوند بخشنده است و دور كنندهء شيطان !\r\nو گواهى مىدهم كه محمّد صلى الله عليه و آله بنده و فرستادهء اوست ، وى را با دينى آشكار و با نشانه و آيينى راستين ؛ و كتابى نوشته شده ، و نورى درخشان ، و روشنايى تابنده ، و امرى آشكار فرستاد ، تا شبهات را از بين ببرد ، و با دلايل روشن در برابر همگان استدلال كند ، و با آيات ، مردم را از مخالفت خدا بر حذر دارد ، و با كيفرها بترساند . او را زمانى فرستاد كه مردم در درون فتنه ها قرار داشتند ، رشته هاى مذهب گسسته و اركان ايمان و يقين متزلزل شده ، راههاى اساسى براى شناخت حق مختلف ، و امور مردم پراكنده و متشتّت ، راه فرار از فتنه ها باريك ، مرجع و پناهگاه ناپيدا ، هدايت فراموش شده ، و گمراهى و نابينايى همه را فرا گرفته بود ، خداى رحمان معصيت مىشد ، و شيطان يارى مىگرديد ، ايمان بدون ياور مانده ، اركان آن فرو ريخته و نشانه‌هايش دگرگون شده . . . راههاى آن ويران و جاده‌هاى آن كهنه و فرسوده گشته بود .\r\nشيطان را اطاعت مىكردند ، و به راههاى او مىرفتند ، و در آبخورگاه او وارد مىشدند ؛ به وسيلهء مردم نشانه‌هاى شيطان آشكار شده و پرچم او برافراشته گرديده ، فتنه‌ها با پاى خويش آنان را لگدمال نموده ، و با سمهاى خود آنان را له كرده بود ، فتنه بر روى پاى خود ايستاده و آنها در آن متحيّر و سرگردان ، بى خبر ، فريب خورده ، در كنار بهترين خانه ( كعبه ) و بدترين همسايگان ( بت پرستان ) قرار داشتند ، خوابشان بيدارى ، و سرمهء چشمهايشان اشك بود ، در سرزمينى كه دانشمندش به حكم اجبار لب فرو بسته ، و\r\n\r\n","description":"","footnote":"","page_name":" 35 ","page_number":39},
  {"content":"\r\n\r\nجاهلش گرامى بود !\r\n\r\n","description":"","footnote":"","page_name":" 36 ","page_number":40},
  {"content":"\r\n\r\nقسمتى از اين خطبه كه اشاره به اهل بيت پيامبر صلى الله عليه و آله مىكند :\r\n\r\nآل پيغمبر صلى الله عليه و آله\r\nآنها موضع اسرار خدايند و ملجأ فرمانش ، ظرف علم اويند و مرجع احكامش ، پناهگاه كتابهاى او هستند و كوههاى استوار دين او ، به وسيلهء آنان خميدگى پشت دين را راست نمود و لرزش هاى وجود آن را از ميان برد .\r\nقسمت ديگرى از خطبه كه اشاره به جمعيّت ديگرى است ( جمعيّتى از دشمنان اسلام ) :\r\n\r\nآل محمّد صلى الله عليه و آله اساس دينند\r\nبذر فجور را افشاندند ، و با آب غرور و فريب آن را آبيارى كردند ، و محصول آن را - كه جز بدبختى و نابودى نبود - درويدند . احدى از اين امّت را با آل محمّد صلى الله عليه و آله مقايسه نتوان كرد .\r\nآنان كه ريزه‌خوار خوان نعمت آل‌محمّدند با آنها برابر نخواهند بود . آنها اساس دينند و اركان يقين .\r\nغلو كننده بايد به سوى آنان بازگردد ، و عقب مانده بايد به آنان ملحق شود . ويژگيهاى ولايت و حكومت از آن آنهاست ، و وصيّت پيغمبر صلى الله عليه و آله و وراثت او در ميان آنان ! هم اكنون حق به اهلش برگشته و دوباره به جايى كه از آن‌جا منتقل شده بود باز گرديده است !\r\n\r\nخطبهء 3\r\nكه معروف است به خطبهء شقشقيّه\r\nاين خطبه مشتمل بر شكايت در مورد خلافت و صبر امام در برابر از دست رفتن آن\r\nو سپس بيعت مردم با او مىباشد\r\n\r\nشعله‌اى از آتش دل زبانه كشيد و فرو نشست !\r\nبه خدا سوگند ، او ( ابوبكر ) رداى خلافت را بر تن كرد ، در حالى كه خوب مىدانست ؛ من در گردش حكومت اسلامى همچون محور سنگهاى آسيابم ( كه بدون آن آسيا نمىچرخد ) . ( او مىدانست ) سيلها و چشمه هاى ( علم و فضيلت ) از دامن كوهسار وجودم جارى است و مرغان ( دور پرواز انديشه‌ها ) به افكار بلند من راه نتوانند يافت ! پس من رداى خلافت را رها ساختم ، و دامن خود را از آن درپيچيدم ( و كنار رفتم ) در حالى كه در اين انديشه فرو رفته بودم كه : با دست تنها ( با بى ياورى ) بپاخيزم ( و حقّ خود و مردم را بگيرم ) و يا در اين محيط پرخفقان وظلمتى كه پديد آورده‌اند ، صبر كنم ؟ محيطى كه : پيران در آن فرسوده ، جوانان پير ، و مردان با ايمان تا واپسين دم زندگى به رنج و سختى گرفتار مىشوند .\r\n\r\n","description":"","footnote":"","page_name":" 37 ","page_number":41},
  {"content":"\r\n . \r\n","description":"","footnote":"","page_name":" 38 ","page_number":42},
  {"content":"\r\n\r\nعاقبت ديدم بردبارى و صبر به عقل و خرد نزديكتر است ، لذا شكيبايى ورزيدم ، ولى به كسى مىماندم كه : خاشاك چشمش را پر كرده ، و استخوان راه گلويش را گرفته ، با چشم خود مىديدم ، ميراثم را به غارت مىبرند !\r\nتا اين‌كه اولى به راه خود رفت ( و مرگ دامنش را گرفت ) بعد از خودش خلافت را به پسر خطّاب سپرد . در اين‌جا امام به قول اعشى شاعر متمثل شد كه مضمونش اين است :\r\n كه بس فرق است تا ديروزم امروز * كنون مغموم و دى شادان و پيروز \r\nشگفتا ! او كه در حيات خود ، از مردم مىخواست عذرش را بپذيرند ( و با وجود من ) وى را از خلافت معذور دارند . خود هنگام مرگ ، عروس خلافت را براى ديگرى كابين بست ! - / اوه چه عجيب هر دو از خلافت به نوبت بهره‌گيرى كردند . ( خلاصه ) آن را در اختيار كسى قرار داد ، كه جوّى از خشونت ، سختگيرى ، اشتباه و پوزش‌طلبى بود ! رئيس خلافت به شترسوارى سركش مىماند ، كه اگر مهار را محكم كشد ، پرده‌هاى بينى شتر پاره شود ، و اگر آزاد گذارد ، در پرتگاه سقوط مىكند .\r\nبه خدا سوگند ! مردم در ناراحتى و رنج و تحوّلات عجيبى گرفتار آمده بودند ، و من در اين مدّت طولانى ، با محنت و عذاب ، چاره‌اى جز شكيبايى نداشتم . سرانجام روزگار او ( عمر ) هم سپرى شد ، و آن ( خلافت ) را در گروهى به شورا گذاشت ، به پندارش ، مرا نيز از آنها محسوب داشت ! پناه به خدا از اين شورا ! ( راستى ) كدام زمان بود كه مرا با نخستين فرد آنان مقايسه كنند كه اكنون كار من به جايى رسد كه مرا همسنگ اينان ( اعضاى شورا ) قرار دهند ؟ ! لكن باز هم كوتاه آمدم و با آنان هماهنگى ورزيدم ( و طبق مصالح مسلمين ) در شوراى آنها حضور يافتم ، بعضى از آنان به خاطر كينه‌اش از من روى برتافت ، و ديگرى خويشاوندى را ( بر حقيقت ) مقدّم داشت ، اعراض آن يكى هم جهاتى داشت ، كه ذكر آن خوشايند نيست .\r\nبالأخره سوّمى بپاخاست او همانند شتر پرخور و شكم برآمده ! همّى جز جمع آورى و خوردن بيت المال نداشت ؛ بستگان پدريش به همكاريش برخاستند ، آنها همچون شتران گرسنه‌اى كه بهاران به علفزار بيفتند ، و با ولع عجيبى گياهان را ببلعند ، براى خوردن اموال خدا دست از آستين برآوردند ؛ امّا ! عاقبت بافته‌هايش ( براى استحكام خلافت ) پنبه شد ، و كردار ناشايستش كارش را تباه ساخت و سرانجام شكم خوارگى و ثروت اندوزى ، براى ابد نابودش ساخت .\r\n\r\nبيعت كردن مردم با على عليه السلام\r\nازدحام فراوانى كه همچون يالهاى كفتار بود مرا به قبول خلافت واداشت ، آنان از هر طرف مرا احاطه كردند ،\r\n\r\n","description":"","footnote":"","page_name":" 39 ","page_number":43},
  {"content":"\r\n . \r\n","description":"","footnote":"","page_name":" 40 ","page_number":44},
  {"content":"\r\n\r\nچيزى نمانده بود كه دو نور چشمم ، دو يادگار پيغمبر حسن و حسين زير پا له شوند ؛ آنچنان جمعيّت به پهلوهايم فشار آورد كه سخت مرا به رنج انداخت ، و ردايم از دو جانب پاره شد ! مردم همانند گوسفندانى ( گرگ زده كه دور تا دور چوپان جمع شوند ) مرا در ميان گرفتند . امّا هنگامى كه بپاخاستم و زمام خلافت را به دست گرفتم ، جمعى پيمان خود را شكستند ، گروهى ( به بهانه هاى واهى ) سر از اطاعتم باز زدند و از دين بيرون رفتند و دسته‌اى ديگر براى رياست و مقام از اطاعت حق سرپيچيدند ( و جنگ صفّين را به راه انداختند ) گويا نشنيده بودند كه خداوند مىفرمايد : « سرزمين آخرت را براى كسانى برگزيده‌ايم كه خواهان فساد در روى زمين و سركشى نباشند ، عاقبت نيك ، از آن پرهيزكاران است » « 1 » چرا ! خوب شنيده بودند و خوب آن را حفظ داشتند ، ولى رزق و برق دنيا چشمشان را خيره كرده و جواهراتش آنها را فريفته بود !\r\nآگاه باشيد ! به خدا سوگند ، خدايى كه دانه را شكافت ؛ و انسان را آفريد ، اگر نه اين بود كه جمعيّت بسيارى گرداگردم را گرفته ، و به ياريم قيام كرده‌اند ، و از اين جهت حجّت تمام شده است ، و اگر نبود عهد و مسئوليّتى كه خداوند از علما و دانشمندان ( هر جامعه ) گرفته كه در برابر شكم‌بارگى ستمگران و گرسنگى ستمديدگان سكوت نكنند ؛ من مهار شتر خلافت را رها مىساختم و از آن صرف نظر مىنمودم و آخر آن را با جام آغازش سيراب مىكردم ( آن وقت ) خوب مىفهميديد كه دنياى شما ( با همهء زينتهايش ) در نظر من بى ارزشتر از آبى است كه از بينى گوسفندى بيرون آيد !\r\nهنگامى كه سخن اميرالمؤمنين عليه السلام به اين‌جا رسيد ، مردى از اهالى عراق برخاست ، و نامه‌اى به دستش داد و همچنان نامه را نگاه مىكرد ( پس از فراغت از نامه ) ابن عبّاس گفت : اى امير مؤمنان ! چه خوب بود ، سخن را از جايى كه رها كردى ادامه مىدادى ؟ ولى امام عليه السلام در پاسخش فرمود : هيهات اى پسر عبّاس ! « شعله‌اى از آتش دل بود ، زبانه كشيد و فرو نشست ! » .\r\nابن عبّاس مىگويد : به خدا سوگند ! هيچ گاه بر سخنى همچون اين گفتار تأسّف نخوردم ، كه امام عليه السلام نتوانست تا آن‌جا كه مىخواست ، ادامه دهد .\r\nسيّد رضى رحمه الله مىگويد : مقصود امام عليه السلام از اين‌كه « رئيس خلافت به شتر سوارى سركش مىماند » اين است كه اگر زمام را محكم به طرف خود بكشد ، مركب چموش مرتّب سر را اين طرف و آن طرف مىكشاند و بينى اش پاره مىشود ، و اگر مهارش رها كند با چموشى خود را در پرتگاه قرار مىدهد و او قدرت حفظ آن را ندارد . آن‌گاه گفته مىشود « اشْنَقَ النّاقَةُ » كه به وسيلهء مهار سر شتر را به طرف خود بكشد و بالا آورد و « شَنَقَها » نيز گفته شده است ؛ اين را « ابن سِكّيت » در « اصلاح المنطق » گفته است . و اين‌كه امام عليه السلام فرموده است : « اشْنَقَ لَها » و نگفته است « اشْنَقَها » براى اين است كه آن را در مقابل « اسْلَسَ لَها » قرار داده ، گويا امام فرموده است : اگر سر مركب را بالا آورد ؛ يعنى با مهار آن را نگاه دارد ( بينىاش پاره مىشود ) .\r\n\r\n\r\n","description":"","footnote":"\r\n( 1 ) . سورهء قصص ، آيهء 83 .\r\n","page_name":" 41 ","page_number":45},
  {"content":"\r\n . \r\n","description":"","footnote":"","page_name":" 42 ","page_number":46},
  {"content":"\r\n\r\n\r\nخطبهء 4\r\nاز فصيح‌ترين خطبه ها كه در آن مردم را اندرز مىدهد و آن را امام عليه السلام\r\nبعد از قتل طلحه و زبير ايراد كرده است .\r\n( اى مردم بصره ! ) از تاريكيهاى جهالت و گمراهى ، به وسيلهء ما هدايت شديد ، و به كمك ما به اوج ترقّى رسيديد ، صبح سعادت شما در پرتو شعاع وجود ما درخشيدن گرفت . كر باد گوشى كه نداى بلند پند و اندرز را درك نكند ! مسلّماً گوشى كه با صيحهء نادانى و جنايت كر شده است ، آهنگ ملايم ( حق ) را نشنود ، مطمئن باد قلبى كه از خوف خدا جدايى نپذيرد ، من همواره منتظر عواقب مكر و خدعهء شما بودم ، و نشانه‌هاى فريب‌خوردگان را در شما مشاهده مىكردم .\r\nتنها به خاطر استتار شما در پردهء دين بود كه من از شما چشم پوشيدم ، امّا صفاى دل ، مرا از درون شما آگاهى مىداد .\r\nآن هنگام كه در جاده‌هاى ضلالت سرگردان بوديد ، راهنما و دليلى نمىيافتيد ، شما را به جاده‌هاى حق رهبرى كردم ؛ تشنهء رهبر بوديد و او را نمىيافتيد ، من شما را به سرچشمهء حقيقى رهنمون شدم .\r\nامروز مهر سكوت را مىشكنم ، سخنانى ايراد مىكنم كه در عين فشردگى و اجمال هزاران زبان گويا داشته باشد ، دور باد رأيى كه از دستوراتم تخلّف كند ، من از زمانى كه حق را يافته‌ام در آن ترديد نكرده‌ام ( و اگر مدّتى كناره گرفتم نه از اين جهت بود كه در حقّانيّت خود ترديد كنم و يا ترسيده باشم ، ترس من همچون ترس موسى بود ) موسى بر خود نترسيد ، ترسش از اين بود كه ( در غوغاى ساحران ) جاهلان پيروز گردند ، و مردم را به گمراهى بكشانند !\r\nامروز ما بر سر دو راهى حق و باطل قرار گرفته‌ايم ( آن‌كه حق را يافته مطمئن است و هرگز ترديد نمىكند ، همانطور كه ) اگر آب همراه كسى باشد تشنه نگردد ( و تشنگيهاى كاذب كه معمولًا به هنگام وحشت از فقدان آب بر انسان مستولى مىشود ، بر او چيره نگردد ) .\r\n\r\nخطبهء 5\r\nپس از رحلت پيغمبر و پايان بيعت سقيفه عمويش عبّاس و ابوسفيان پيشنهاد بيعت با امام\r\nرا كردند ، امام عليه السلام كه از سوء نيّت ابوسفيان آگاه بود چنين فرمود :\r\n\r\n","description":"","footnote":"","page_name":" 43 ","page_number":47},
  {"content":"\r\n . \r\n","description":"","footnote":"","page_name":" 44 ","page_number":48},
  {"content":"\r\n\r\n\r\nاز اختلاف بپرهيزيد\r\nاى مردم ! امواج كوه پيكر فتنه ها را ، با كشتيهاى نجات ( علم و ايمان و اتّحاد ) در هم بشكنيد ، از راه اختلاف و پراكندگى كنار آييد ، تاج تفاخر و برترى جويى را از سر بنهيد . ( دو كس راه صحيح را پيمودند ) آن كس كه با داشتن يار و ياور و نيروى كافى بپاخاست و پيروز شد ، و آن كس كه با نداشتن نيروى كافى كناره‌گيرى كرد و مردم را راحت ساخت .\r\nزمامدارى بر مردم ، همچون آبى متعفّن و يا همانند لقمه‌اى است كه گلوگير مىشود ؛ آنان كه ميوه را پيش از رسيدن بچينند ، به كسى مانند ، كه بذر را در كوير و شوره زار پاشد ، ( هر قيامى وقت معيّنى دارد تا به ثمر برسد و اگر پيش از موعد دست به آن زده شود ، بى حاصل و بى نتيجه خواهد ماند ) .\r\n\r\nاخلاق و علم امام عليه السلام\r\nاگر سخن گويم ( و حقّم را مطالبه كنم ) گويند : بر رياست و حكومت حريص است ، و اگر دم فرو بندم و ساكت بنشينم خواهند گفت : از مرگ مىترسد !\r\n( امّا ) هيهات پس از آن همه جنگها و حوادث ( اين گفته بس ناروا است ) .\r\nبه خدا سوگند ! علاقهء فرزند ابوطالب ؛ به مرگ از علاقهء طفل شيرخوار به پستان مادر بيشتر است .\r\nامّا من از علوم و حوادثى آگاهم كه اگر گويم همانند طنابها در چاههاى عميق به لرزه در آييد !\r\n\r\nخطبهء 6\r\nهنگامى كه از امام عليه السلام خواستند كه طلحه و زبير را تعقيب نكند و با آنان نجنگد چنين فرمود :\r\n\r\nهشدار به رهبران مذهبى\r\nبه خدا سوگند ! من همچون كفتار نيستم كه با ضربات آرام و ملايم بر در لانه‌اش به خواب رود تا فريبش دهند و ناگهان دستگيرش سازند ؛ نه ، ( من كاملًا مراقب مخالفان هستم ) و با شمشير برندهء علاقه‌مندان به حق ، كار آنان را كه به حق پشت كرده‌اند خواهم ساخت و با دستيارى فرمانبران مطيع ، عاصيان و ترديد كنندگان در حق را براى هميشه كنار خواهم زد .\r\nمن اين كار را تا واپسين روز عمرم ادامه خواهم داد ، به خدا سوگند ! از هنگام مرگ پيغمبر صلى الله عليه و آله و سلم تا هم اكنون از حقّ خويشتن محروم مانده‌ام ، و ديگران را به ناحق بر من مقدم داشته‌اند .\r\n\r\n","description":"","footnote":"","page_name":" 45 ","page_number":49},
  {"content":"\r\n . \r\n","description":"","footnote":"","page_name":" 46 ","page_number":50},
  {"content":"\r\n\r\n\r\nخطبهء 7\r\n\r\nمذمّت شيطانهاى انسان نما\r\nزشت سيرتان ، شيطان را ملاك كارشان قرار داده‌اند ، او هم آنان را دام خويش برگزيده و سپس تخمهاى پستى و رذالت را در سينه هاشان گذارده ، و جوجه هاى آن را در دامنشان پرورش داده ، با چشم آنان مىنگرد ، و با زبان آنان سخن مىگويد ، و با دستياريشان بر مركب گمراه كنندهء خويش سوار شده ، و كردار ناپسند را به نظرشان جلوه داده است .\r\n( اينان به كسى مانند كه ) اعمال آنها گواهى مىدهد كه با همكارى شيطان انجام شده است ، و سخنان باطل را او به زبانش نهاده است !\r\n\r\nخطبهء 8\r\nكه دربارهء زبير فرموده\r\n\r\nبايد دليل روشنى اقامه كند\r\nزبير خيال مىكند كه بيعتش تنها با دست بوده نه با دل ! ، پس او اقرار به بيعت مىكند ، ولى مدّعى است كه با قلب نبوده ، بنابراين بر او لازم است ، بر اين ادّعا دليل روشنى بياورد و گرنه بايد به بيعت خود بازگردد و به آن وفادار باشد .\r\n\r\nخطبهء 9\r\nكه در آن موقعيّت خود و دشمنان را توصيف كرده است كه گفته مىشود\r\nمنظور ، برپاكنندگان جنگ جمل هستند .\r\n\r\nاوّل كردار ، آنگه گفتار\r\n( طلحه و زبير و پيروان آنها ) در آغاز رعد و برقى نشان دادند امّا پايانش چيزى جز سستى و ناتوانى نبود ، ولى روش ما به عكس آنها بود ، ما تا كارى انجام ندهيم رعد و برقى نداريم ، و تا نباريم ، سيلابهاى خروشان به راه نمىاندازيم ، برنامهء ما عمل است نه سخن !\r\n\r\n","description":"","footnote":"","page_name":" 47 ","page_number":51},
  {"content":"\r\n . \r\n","description":"","footnote":"","page_name":" 48 ","page_number":52},
  {"content":"\r\n\r\n\r\nخطبهء 10\r\nكه منظور از آن شيطان يا جمعيّت خاصّى است\r\nآگاه باشيد ! شيطان حزب خويش را گرد آورده ، و سواره و پيادگان لشكر خود را فراخوانده است ( اين لشكر او ) امّا من آگاهى و بينش و بصيرت خود را همچنان همراه دارم ، من حقيقت را بر خود مشتبه نساخته‌ام و بر من مشتبه نيز نشده است .\r\nبه خدا سوگند ! گردابى براى آنها فراهم سازم كه جز من كسى نتواند آن را چاره كند ( و سرانجام در آن غرق شوند ) و هرگز از آن بيرون نيايند و ( آن عدّه ) كه از آن بيرون آيند براى هميشه بازگشت به چنين صحنه‌اى را فراموش كنند !\r\n\r\nخطبهء 11\r\nگفتارى است كه امام عليه السلام هنگام دادن پرچم به فرزندش محمّد حنفيّه در جنگ جمل فرمود :\r\n\r\nاز كوه محكمتر باش !\r\nاگر كوهها متزلزل شوند تو تكان مخور ! دندانهايت را به هم بفشار ! جمجمهء خويش را به خدا عاريت ده ! قدمهايت را بر زمين ميخكوب كن ! هميشه نگاهت به پايان لشكر دشمن باشد ( كه تا آن‌جا پيشروى كنى ) كاملًا مراقب آنها باش و از آنچه باعث ترس مىشود چشم بپوش ؛ و بدان نصرت و پيروزى از جانب خداى سبحان است .\r\n\r\nخطبهء 12\r\nآن دم كه خدا امام را در جنگ پيروز ساخت يكى از يارانش به وى گفت : چه خوب بود برادرم\r\nهمراه ما بود و پيروزى شما را بر دشمن مىديد ! و در فضيلت اين جهاد شركت مىكرد .\r\n\r\nشركت در هدف\r\nامام عليه السلام پرسيد : آياقلب‌وفكر برادرت‌با ما بوده است ؟ عرض‌كرد : آرىفرمود : پس او هم در اين معركه بامابوده\r\n\r\n","description":"","footnote":"","page_name":" 49 ","page_number":53},
  {"content":"\r\n . \r\n","description":"","footnote":"","page_name":" 50 ","page_number":54},
  {"content":"\r\n\r\n( نه تنها او بلكه ) آنان كه در صلب پدران و رحم مادران عقيدهء آنها با ما هماهنگ است و روش آنها روش ماست ، با ما در اين جنگ شريك بوده‌اند ! همانان كه به زودى متولّد مىشوند ، و دين و ايمان به وسيلهء آنان نيرو مىگيرد .\r\n\r\nخطبهء 13\r\nكه در مذمّت جمعى از اهل بصره بعد از جنگ جمل ايراد فرموده است\r\n\r\nبصره در آب غرق خواهد شد\r\nشما سپاه « زن » بوديد و پيروان حيوان شتر ، تا زمانى كه ( شتر ) صدا مىكرد به پا مىخاستيد ، و با پى شدنش فرار كرديد ، اخلاق شما پست ، پيمانهايتان از هم گسسته ، دين شما دو رويى است ، و آب شهرتان شور ! آن كس كه بين شما اقامت گزيند ، در دام گناه گرفتار آيد ( زيرا يا خود در گناه شريك شماست و يا كردارتان را مىبيند و نهى نمىكند ) . . .\r\nو اگر از شما دورى گزيند ، رحمت حق را دريابد . گويا مىبينم عذاب خدا از آسمان و زمين بر شما فرو مىآيد ، همه غرق شده‌ايد ، تنها قلّهء بلند مسجدتان همچون سينهء كشتى از روى آب نمايان است .\r\nج‌ج\r\nو در روايتى است : سوگند به خدا سرزمينتان را آب فرا گيرد ، آن‌چنان كه تنها بالاترين نقطهء مسجد همانند سينهء كشتى يا شتر مرغى كه به رو در افتد نمايان باشد .\r\nو در روايتى ديگر آمده است : همانند سينهء مرغ روى آب دريا !\r\nو در روايت ديگرى است : خاك سرزمين شما متعفّن‌ترين خاكهاست ، از همه جا به آب نزديكتر و از آسمان دور تر است . نُه دَهُم بديها در محيط شماست ؛ كسى كه در آن‌جا باشد گرفتار گناه ، و كسى كه رخت بربندد مشمول عفو خداست .\r\nگويا شهر شما را مىنگرم كه آب سراسرش را فرا گرفته و جز بلندترين نقطهء مسجدتان كه همانند سينهء پرنده‌اى كه از آب دريا پديدار است چيزى ديده نمىشود .\r\n\r\n","description":"","footnote":"","page_name":" 51 ","page_number":55},
  {"content":"\r\n . \r\n","description":"","footnote":"","page_name":" 52 ","page_number":56},
  {"content":"\r\n\r\n\r\nخطبهء 14\r\nكلامى است شبيه گفتار گذشته\r\n\r\nكوته فكران صيد شيّادانند\r\nسرزمينتان به آب نزديك است و از آسمان دور ، عقلهايتان سبك و افكارتان سفيهانه است ؛ پس هدف خوبى براى تيراندازانيد ، و لقمهء چربى براى مفتخواران ، و صيدى براى صيّادان .\r\n( بايد توجّه داشت لبهء تيز تمام اين حمله ها متوجّه جمعيّتى از ساكنان بصره است كه در آن زمان به تشويق طلحه و زبير و امثال آنان كانونى براى آشوب و تفرقه‌افكنى به وجود آورده بودند ؛ و در زمانهاى بعد نيز پايگاهى براى دودمان خيانت پيشهء بنىاميّه شدند و ضربه‌ها به اسلام زدند ، نه تمام ساكنان اين شهر ) .\r\n\r\nخطبهء 15\r\nاين سخن را امام هنگامى فرمود كه عطاياى عثمان را به بيت المال بازگرداند\r\nبه خدا سوگند ! آنچه از عطاياى عثمان ؛ و آنچه بيهوده از بيت المال مسلمين به اين و آن بخشيده ، اگر بيابم ، به صاحبش باز مىگردانم ؛ گرچه زنانى را به آن كابين بسته و يا كنيزانى را با آن خريده باشند ، زيرا عدالت گشايش مىآورد ، و آن كس كه عدالت بر او گران آيد ، تحمّل ظلم و ستم بر او گرانتر خواهد بود !\r\n\r\nخطبهء 16\r\nاين سخن را امام عليه السلام هنگامى كه مردم با او در مدينه بيعت كردند ايراد فرمود كه در آن\r\nسرانجامِ كار مردم را خبر مىدهد و آنها را به گروههايى تقسيم مىكند\r\nآنچه مىگويم ذمّه‌ام در گرو آن است ، و خود ضامن آنم ، كسى كه از اعمال و كردار گذشتگان و عواقب سوء آن عبرت گيرد ، تقوا وى را از فرو رفتن در آن گونه شبهات و بدبختيها باز دارد !\r\nآگاه باشيد ! تيره روزيها درست همانند زمان بعثت پيغمبر صلى الله عليه و آله بار ديگر به شما روى آور شده ، ( همان اختلاف و پراكندگى و دشمنيها كه پيش از اسلام در ميان شما رواج داشت امروز از سر گرفته شده )\r\n\r\n","description":"","footnote":"","page_name":" 53 ","page_number":57},
  {"content":"\r\n . \r\n","description":"","footnote":"","page_name":" 54 ","page_number":58},
  {"content":"\r\n\r\nسوگند به كسى كه پيامبر را به حق مبعوث كرد ، به سختى مورد آزمايش قرار مىگيريد و غربال مىشويد ، و همانند محتويات ديگ هنگام جوشش ، زير و رو خواهيد شد ، آنچنان كه بالا ، پايين ، و پايين ، بالا قرار خواهد گرفت ؛ آنان كه براستى در اسلام سبقت داشتند و كنار رفته بودند ، بار ديگر سر كار خواهند آمد و كسانى كه با حيله و تزوير خود را پيش انداخته بودند عقب زده خواهند شد . به خدا سوگند ! هرگز حقيقتى را كتمان نكرده‌ام و هيچ گاه دروغى نگفته‌ام و از نخست مرا به وضعى كه امروز دارم خبر داده بودند . آگاه باشيد ! گناهان و خطاها همچون مركبهاى سركش و لجام گسيخته‌اى هستند كه گناهكاران بر آنها سوارند و آنان را در قعر دوزخ سرنگون خواهند ساخت ، ( و اين خاصيت اجتناب‌ناپذير گناه است كه هرگز تحت كنترل در نيايد و از گناهى گناهان ديگر مىزايد ! ) امّا تقوا همانند مركبهاى راهوار و آرامى است كه صاحبانشان بر آنها سوارند . . . و زمامشان را به دست دارند و تا دل بهشت آنان را پيش مىبرند !\r\nحقّى داريم و باطلى ، براى هر كدام طرفدارانى است ، اگر باطل حكومت كند ؛ جاى تعجّب نيست ، از دير زمانى چنين بوده ، و اگر پيروان حق كمند ، چه بسا افزوده گردند ( مراقب باشيد حق را از دست ندهيد چرا كه ) كمتر مىشود چيزى از دست برود و بار ديگر بدست آيد .\r\nسيّد رضى رحمه الله مىگويد : در اين سخن كه از نزديكترين سخنها به فصاحت است ، لطايفى نهفته است ؛ كه كسى از سخن سنجان به پايهء آن نمىرسد ، و بيش از آنچه ما از آن ، در شگفتى فرو مىرويم « شگفتى » از آن به تعجّب مىآيد ! و در اين سخن علاوه بر همهء اينها ريزه كاريهايى است از فصاحت كه نه زبان قادر به شرح آن است و نه هيچ انسانى مىتواند از درّه‌هاى ژرف آن بگذرد ؛ و نه آنچه را كه من مىگويم ، جز آنان كه در فصاحت پيشگامند و ريشه دار ، مىتوانند درك كنند ( وَ ما يَعْقِلُها الّا الْعالِمُونَ ) .\r\nو قسمتى از اين خطبه است كه مردم را به سه گروه تقسيم مىكند :\r\nآن كس كه به بهشت و دوزخ كاملًا ايمان دارد ، از اعمالى كه در آن‌جا نفعى نبخشد ، روىگردان است ( مردم در اين سه گروهند ) : يا به سرعت به سوى حق پيش مىروند ، اينها اهل نجاتند و يا به كندى گام برمى دارند ، باز اميد نجات دربارهء آنها مىرود ؛ امّا آنان كه كوتاهى مىكنند ( نه جزء دستهء اوّل و نه دوّمند ) در آتش سقوط مىكنند ! انحراف به راست و چپ گمراهى و ضلالت است ، راه مستقيم و ميانه جادهء وسيع حق است ، قرآن و آثار نبوّت همين طريق را توصيه مىكند ، و سنّت پيامبر نيز به همين راه اشاره مىنمايد ، و سرانجام ، همين جاده مقياس كردار همگان است ، راه همه بايد به آن منتهى گردد . آن كس كه به ناحق ادّعا كند هلاك گردد ، و هر آن كس كه با دروغ و افترا پيش رود بيچاره و بدبخت شود ، و آن كس كه ( در بين مردم نادان ) حق را اظهار كند از نظر بيفتد ، در نادانى انسان همين بس كه قدر خويش را نشناسد ( و به ارزش خود پى نبرد ) آنچه بر اساس تقوا بنا گردد ، نابودى نپذيرد ، و بذرى كه در سرزمين تقوا پاشيده شود هرگز تشنگى احساس نكند ، در خانه ها پنهان شويد ( و در دسته بنديهاى منافقان و تفرقه اندازان شركت نجوييد ) دلهاى پراكنده را به هم نزديك كنيد ، و با هم آشتى دهيد ، و به دنبال لغزشها و گناهان توبه كنيد ( در برابر نعمتها ) غير از خدا را نبايد ستايش كنيد ، و ( در مقابل مشكلات و ناراحتى ها ) تنها بايد خويش را سرزنش نماييد .\r\n\r\n","description":"","footnote":"","page_name":" 55 ","page_number":59},
  {"content":"\r\n . \r\n","description":"","footnote":"","page_name":" 56 ","page_number":60},
  {"content":"\r\n\r\n\r\nخطبهء 17\r\nدربارهء كسى كه بدون لياقت و استحقاق متصدّى مقام قضاوت در ميان مردم مىشود :\r\nدو نفر در پيشگاه خداوند مبغوضترين مردمند : ( جاهل بدعت‌گذار و عالم قلّابى )\r\n1 . كسى كه خداوند او را به خود واگذارده است و از راه راست منحرف گشته ، به سخنان ساختگى و دور از حق و حقيقت و بدعتهاى خويش سخت دل بسته و به سرعت در راه گمراه ساختن مردم گام بر مىدارد ، و براى افرادى كه فريبش را بخورند فتنه است ، وى از مسير هدايت پيشينيان گمراه گشته ؛ و گمراه سازندهء كسانى است كه در زندگى و پس از مرگش تابع او شوند ؛ او بار گناهان كسانى را كه گمراه ساخته به دوش مىكشد و همواره در گرو گناهان خويش نيز هست !\r\n2 . كسى كه مجهولاتى به هم بافته و به سرعت با حيله و تزوير در ميان مردم نادان پيش مىرود ، در تاريكيهاى فتنه و فساد به تندى قدم بر مىدارد ، منافع صلح و مسالمت را نمىپذيرد ، انسان نماها ، وى را عالم و دانشمند مىخوانند ولى عالم نيست .\r\nاز سپيده دم تا به شب همچنان به جمع آورى چيزهايى مىپردازد كه كمِ آن از زيادش بهتر است ، تا آن‌جا كه خود را از آبهاى گنديدهء جهل ( كه نامش را علم مىگذارد ) سير سازد ؛ و به خيال خويش گنجى ( از دانش ) فراهم ساخته ، در صورتى كه فايده‌اى در آن يافت نمىشود ، او در بين مردم به مسند قضاوت تكيه زده ، و بر عهده گرفته ، كه آنچه بر ديگران مشتبه شده روشن سازد ( و حق را به صاحبش برساند ) او چنانچه با مشكلى روبه‌رو شود يك سلسله حرفهاى پوچ و توخالى را پيش خود جمع و جور مىكند و به نتيجهء آن قاطع مىگردد ، در برابر شبهات فراوان همچون تارهاى عنكبوت مىباشد ؛ حتّى خودش هم نمىداند درست حكم كرده يا به خطا ، اگر صحيح گفته باشد مىترسد خطا رفته باشد ، و اگر اشتباه نموده اميد دارد صحيح از آب درآيد ، نادانى است كه در تاريكيهاى جهالت سرگردان است ، همچون نابينايى كه در ظلمات پرخطر ، به راه خود ادامه مىدهد ، علوم و دانشهايى كه فرا گرفته برايش قطع آور نيست . . .\r\nهمانند بادهاى تندى كه گياهان خشك را در هم مىشكند ، او نيز احاديث و روايات را در هم مىريزد ، تا به خيال خود از آن نتيجه‌اى بدست آورد .\r\nبه خدا سوگند ! نه آن قدر مايهء علمى دارد كه در دعاوى مردم ، حق را از باطل جدا سازد ، و نه براى مقامى كه به او تفويض شده ، اهليّت دارد ، باور نمىكند ماوراى آنچه انكار كرده دانشى وجود دارد ، و غير از آنچه او فهميده نظريهء ديگرى .\r\nاگر مطلبى بر او مبهم شد كتمان مىكند ، زيرا او خود به جهالت خويش آگاه است . خونهايى كه از داورى ستمگرانه‌اش ريخته شده صيحه مىكشند ؛ و ميراثهايى كه به ناحق به ديگران داده فرياد مىزنند . شكايت به خدا مىبرم ، از گروهى كه در جهل و نادانى زندگى مىكنند\r\n\r\n","description":"","footnote":"","page_name":" 57 ","page_number":61},
  {"content":"\r\n . \r\n","description":"","footnote":"","page_name":" 58 ","page_number":62},
  {"content":"\r\n\r\nو در گمراهى جان مىدهند ( و حيات و مرگشان همه در نادانى و جهل است ) .\r\nدر ميان آنها متاعى كسادتر از قرآن نيست ، اگر آن را آنچنان كه بايد ، تلاوت كنند و متاعى نزد آنان رايج‌تر از آن نتوان يافت ، اگر آن را تحريف سازند و طبق دلخواهشان تفسير كنند . و در نظر آنان چيزى زشتتر از « معروف » و نيكوتر از « منكر » وجود ندارد !\r\n\r\nخطبهء 18\r\nكه در نكوهش اختلاف در فتواست\r\n\r\nبا اين‌كه در قرآن بيان همه چيز آمده پس اختلاف چرا ؟\r\nگاهى يك دعوا نزد يكى از آنان مطرح مىشود و قاضى به رأى خود حكم مىكند ، پس از آن عين اين جريان نزد قاضى ديگرى عنوان مىگردد ، او درست بر خلاف اوّلى رأى مىدهد .\r\nسپس همه نزد پيشوايشان كه آنان را به قضاوت منصوب داشته گرد مىآيند ، او رأى همه را تصديق مىكند ، و فتواى همگان را درست مىشمارد ! در صورتى كه خداى آنها يكى ، پيغمبرشان يكى و كتابشان يكى است ! . . .\r\nآيا خداوند متعال آنها را به پراكندگى و اختلاف فرمان داده و آنها اطاعتش كرده‌اند ؟ و يا آنها را از اختلاف نهى فرموده و معصيتش نموده‌اند ؟\r\nيا اين‌كه خدا دين ناقصى فرو فرستاده و در تكميل آن از آنان استمداد جسته است ؟ و يا آنها شريك خدايند كه حق دارند بگويند و بر خدا لازم است ، رضايت دهد ؟\r\nو يا اين‌كه خداوند دين را كامل نازل كرده امّا پيغمبر صلى الله عليه و آله و سلم در تبليغ و اداى آن كوتاهى ورزيده ؟\r\nبا اين‌كه خداوند مىفرمايد : « ما فَرَّطْنا فِى الْكِتابِ مِنْ شَىْءٍ ؛ در قرآن از هيچ چيز فرو گذار نكرده‌ايم » . « 1 »\r\n\r\n\r\n","description":"","footnote":"\r\n( 1 ) . سورهء انعام ، آيهء 38 .\r\n","page_name":" 59 ","page_number":63},
  {"content":"\r\n . \r\n","description":"","footnote":"","page_name":" 60 ","page_number":64},
  {"content":"\r\n\r\nو نيز مىفرمايد : « تِبْيانٌ لِكُلِّ شَىْءٍ ، در قرآن بيان همه چيز آمده است » .\r\nو ياد آور شده است كه آيات قرآن ، يكديگر را تصديق مىكنند و اختلافى در آن وجود ندارد چنان كه مىفرمايد : « اگر قرآن از ناحيهء غير خدا بود اختلاف فراوانى در آن مىيافتند » . « 1 » قرآن داراى ظاهرى زيبا و شگفت‌انگيز و باطنى پرمايه و عميق است ؛ نكات شگفت‌آور آن فانى نگردد و اسرار نهفتهء آن پايان نپذيرد ، هرگز تاريكيهاى جهل و نادانى جز به آن رفع نخواهد شد .\r\n\r\nخطبهء 19\r\nهنگامى كه امام عليه السلام در مسجد كوفه بر منبر بود سخنى فرمود كه « اشعث بن قيس » به امام\r\nاعتراض كرد : اى امير مؤمنان ! اين مطلب به زيان تو است نه به سود تو !\r\nامام عليه السلام با بى اعتنايى نگاهى به او كرد و فرمود :\r\nتو چه مىدانى چه چيز به سود من است يا زيان من ؟ نفرين خدا و نفرين كنندگان بر تو باد اى حائك پسر حائك و اى منافق فرزند كافر ! به خدا سوگند تو يك بار در كفر و بار ديگر در اسلام اسير گشتى . . .\r\nمال و حسبت نتوانست تو را از يكى از اين دو اسارت آزاد سازد ، تو همانى كه « شمشيرها » را به سوى قبيله‌ات راهنمايى كردى ، و مرگ را به جانب آنان سوق دادى ( چنين كسى ) سزاوار است بستگانش به او خشم ورزند و بيگانگان به او اطمينان نكنند .\r\nمرحوم سيّد رضى رحمه الله مىگويد : مقصود امام عليه السلام از جملهء : « كفر ، يك بار تو را اسير كرده و اسلام بار ديگر » اين است كه اشعث يك بار در حالت كفر و بار ديگر در حالتى كه مسلمان بود اسير شده است ، و نيز جملهء « دَلَّ عَلى قَومِهِ السَّيْفَ ؛ شمشير را به سوى قومت راهنما شدى » اشاره به جريانى است كه اشعث با خالدبن وليد در « يمامه » داشتند ، اشعث قبيلهء خويش را فريب داد و به آنان خدعه نمود تا خالد آنان را غافلگير ساخت ، لذا قبيلهء او وى را « عُرفَ النَّار » ناميدند ، اين لقب را به كسى مىگفتند كه غدر و مكر به كار مىبرد .\r\n( « عُرْفَ النَّار » به معناى چيزى است كه آتش را بپوشاند و اين تعبير كنايه از آن است كه اشعث با خدعه و نيرنگ آتشهايى را كه در نزديك قومش بود ، مخفى داشت و آنها را غافلگير ساخت ) .\r\n\r\n\r\n","description":"","footnote":"\r\n( 1 ) . سورهء نساء ، آيهء 82 .\r\n","page_name":" 61 ","page_number":65},
  {"content":"\r\n . \r\n","description":"","footnote":"","page_name":" 62 ","page_number":66},
  {"content":"\r\n\r\n\r\nخطبهء 20\r\nكه از غفلت بر حذر مىدارد\r\nاگر آنچه مردگان پس از مرگ مشاهده كرده‌اند ، شما هم مىديديد ، وحشت مىكرديد و مىترسيديد ، ( و سخنان حق را ) مىشنيديد و اطاعت مىكرديد ، ولى آنچه آنها ديدند ، از شما مستور است ؛ امّا به زودى پرده‌ها كنار مىرود ( و شما نيز مشاهده خواهيد كرد ) . وسايل بينايى شما فراهم است اگر چشم بگشاييد و ببينيد ، و سخنان حق را در گوش شما گفته‌اند ؛ اگر بشنويد ، و هدايت شده‌ايد ، اگر هدايت را بپذيريد .\r\nبه راستى به شما مىگويم ، مطالب عبرت‌آميز را آشكارا ديده و از آنچه حرام است نهى شده‌ايد ، و هيچ كس بعد از فرستادگان آسمانى ( فرشتگان ) جز بشر ، عهده دار تبليغ از طرف پروردگار نخواهد بود .\r\n\r\nخطبهء 21\r\nكه سخن جامعى است در مورد پند و حكمت\r\n\r\nسبكبار شويد تا به قافله برسيد\r\nرستاخيز و قيامت در برابر شماست و مرگ همچنان شما را مىراند ، سبكبار شويد تا به غافله برسيد ، پيشينيان شما در انتظار عقب ماندگان هستند .\r\nمرحوم سيّد رضى رحمه الله مىگويد : اين سخن امام پس از سخن خدا و پيغمبر صلى الله عليه و آله با هر سخنى سنجيده شود بر آن برترى خواهد داشت و از آن پيشى خواهد گرفت ، و امّا جمله « تَخَّفَفُوا تَلْحَقُوا ؛ سبكبار شويد تا به قافله برسيد » كلامى كوتاهتر و پرمعناتر از آن شنيده نشده ، چه كلمهء ژرف و عميقى ! چه جملهء پرمعنا و حكمت‌آميزى است كه تشنگى دانش را بر طرف مىكند ! ما عظمت و شرافت اين جمله را در كتاب خود به نام « الخصائص » بيان كرده‌ايم .\r\n\r\n","description":"","footnote":"","page_name":" 63 ","page_number":67},
  {"content":"\r\n . \r\n","description":"","footnote":"","page_name":" 64 ","page_number":68},
  {"content":"\r\n\r\n\r\nخطبهء 22\r\nآن‌گاه كه خبر پيمان شكنان به او رسيد ، اين خطبه را در سرزنش ناكثين ايراد فرمود\r\nآگاه باشيد ! شيطان حزب و طرفداران خويش را بسيج كرده ، و سپاه خود را گرد آورده است تا بار ديگر ستم را به جايش برگرداند ، و باطل را به جايگاه نخستينش باز فرستد .\r\nبه خدا سوگند آنها هيچ منكرى از من سراغ ندارند و انصاف را بين من و خود حاكم نساختند .\r\n\r\nخونخواهى عثمان\r\nآنها حقّى را مطالبه مىكنند كه خود آن را ترك گفته‌اند ، انتقام خونى را مىخواهند كه خود ريخته‌اند ، اگر ( در ريختن اين خون ) شريكشان بوده‌ام پس آنها نيز سهيمند ، و اگر تنها خودشان مرتكب شده‌اند كيفر مخصوص آنهاست . مهمترين دليل آن به زيان خودشان تمام مىشود ، از پستانى شير مىخواهند كه مدّتهاست خشكيده ، بدعتى را زنده مىكنند كه زمانهاست از بين رفته .\r\nچه دعوت كننده‌اى ! ؟ و چه اجابت كنندگانى ؟ !\r\nمن به كتاب و فرمان خدا و آگاهى او دربارهء آنها راضيم .\r\n\r\nتهديد به جنگ\r\nامّا اگر از آن سرباز زنند لبهء شمشير تيز را در اختيار آنها قرار مىدهم ، و اين كار براى درمان باطل و يارى حق كفايت مىكند !\r\nشگفتا ! از من خواسته‌اند كه در برابر نيزه‌هايشان حاضر گردم ، و در مقابل شمشير آنان شكيبايى ورزم ! سوگواران در سوگشان بگريند ، من كسى نبودم كه به نبرد تهديد شوم ، و يا از ضرب شمشير بهراسم !\r\nمن به پروردگار خويش يقين دارم و در دين و آيين خود گرفتار شك و ترديد نيستم !\r\n\r\n","description":"","footnote":"","page_name":" 65 ","page_number":69},
  {"content":"\r\n . \r\n","description":"","footnote":"","page_name":" 66 ","page_number":70},
  {"content":"\r\n\r\n\r\nخطبهء 23\r\nكه در آن فقرا را به زهد و ثروتمندان را به محبّت سفارش مىكند\r\n\r\nمواهب الهى متناسب با استعدادهاست\r\nمواهب الهى همچون قطره هاى باران از آسمان به زمين مىبارد و به هر كس سهمى زياد يا كم مىرسد ، بنابراين هنگامى كه يكى از شما براى برادر خود برترى در مال و همسر و فرزند ببيند نبايد موجب فتنه گردد ، ( و بر او حسد و رشك برد ) زيرا مسلمان تا وقتى كه دست به عمل پستى نزده كه از آشكار شدنش شرمنده باشد ، و مردم پست آن را وسيلهء هتك حرمتش قرار دهند ، به مسابقه دهندهء ماهرى مىماند كه منتظر است در همان دور اوّل ببرد و ضررى نبيند ، همچنين مسلمانى كه از خيانت به دور باشد ، انتظار دارد يكى از دو خوبى نصيبش گردد : يا عمر او پايان يافته و دعوت الهى فرا رسد ، و آنچه خداوند در آخرت برايش مهيّا كرده بهتر است ، و يا خداوند او را روزى دهد و صاحب همسر و فرزند و ثروت گردد ، در عين اين‌كه دين و شخصيّت خود را نگاهداشته است .\r\n( امّا بدانيد ) ثروت و فرزندان كِشته‌هاى اين جهانند ، و عمل صالح و نيك ، زراعت آخرت است و گاهى خداوند اين دو را به افرادى مىبخشد .\r\nپس از آنچه خداوند اعلام خطر كرده است ، بر حذر باشيد . . .\r\nو از خداوند بترسيد به طورى كه به گناهى كه نياز به عذرخواهى دارد آلوده نشويد ، و در كارها ريا و تظاهر و خودنمايى به خرج ندهيد ، چون هر كس كارى براى غير خدا انجام دهد ، خداوند او را به همان كس وا مىگذارد !\r\nاز خدا مىخواهم كه درجات شهيدان ، و زندگى سعادتمندان ؛ و همنشينى پيامبران را به ما عنايت كند !\r\n\r\nهيچ كس از بستگانش بى نياز نيست\r\nاى مردم ! انسان هر اندازه كه ثروتمند باشد از بستگان و اقوام خود بىنياز نيست كه از وى با زبان و دست دفاع كنند ، خويشاوندان بزرگترين گروهى هستند كه از انسان پشتيبانى مىكنند ، و پراكندگى و ناراحتى او را از بين مىبرند ،\r\n\r\n","description":"","footnote":"","page_name":" 67 ","page_number":71},
  {"content":"\r\n . \r\n","description":"","footnote":"","page_name":" 68 ","page_number":72},
  {"content":"\r\n\r\nدر آن هنگام كه حادثه‌اى پيش آيد آنها نسبت به او پر عاطفه‌ترين مردمند و نام نيك و معروفيت به پاكى را كه خداوند به كسى عطا فرمايد بهتر از ثروتى است كه كسى براى ديگرى به ارث مىگذارد .\r\nو قسمتى ديگر از اين خطبه چنين است :\r\nآگاه باشيد ، مبادا از بستگان بى نواى خود روى برگردانيد ، و از آنان چيزى را دريغ كنيد كه نگاهداشتنش زيادى نمىآورد و از بين رفتنش كمبودى ايجاد نمىنمايد ؛ آن كس كه دستِ دهندهء خويش را از بستگانش باز دارد ، تنها يك دست از آنها باز داشته ، امّا از خويشتن دستهاى فراوانى برگرفته است ، ولى آن كس كه بال محبّت را بگستراند ، دوستى اقوامش ادامه خواهد يافت .\r\nسيّد رضى رحمه الله مىفرمايد : « الْغَفيرَة » در اين‌جا به معناى كثرت و فراوانى است ، چنان كه جمعيت زياد را « الْجَمُّ الْغَفير » مىگويند ، و نقل شده كه به جاى « الْغَفيرَة . . . » « عِفْوَةٌ مِنْ اهْلٍ اوْ مالٍ » بوده است ، و « عِفْوَةٌ » به معناى نمونهء خوب است از ميان يك جنس كه انتخاب شود ، چنان كه گفته مىشود : « اكَلْتُ عِفْوَةَ الطَّعام » يعنى قسمتهاى خوب غذا را خوردم .\r\nو چه عالى است مطلبى كه امام عليه السلام در جملهء : « وَ مَنْ يَقْبِضْ يَدَهُ عَنْ عَشيرَتِه . . . » تا آخر سخن ايراد كرده است . . .\r\nزيرا كسى كه نيكيهاى خود را از بستگانش قطع كند ، تنها يك ياور از آنها گرفته است ، ولى هنگامى كه نياز و احتياج شديد به يارى آنان داشت ، آنها به نداى او پاسخ نمىگويند ، پس خود را از ياوران بسيارى محروم ساخته است .\r\n\r\nخطبهء 24\r\nكه در آن اجازهء جنگ با دشمنان خدا آمده است\r\n\r\nسستى در مبارزه با گمراهان روا نيست\r\nبه جان خودم سوگند ، در مبارزه با مخالفان حق و آنان كه در گمراهى غوطه ورند ، آنى مدارا و سستى نمىكنم ، پس اى بندگان خدا ! از خدا بترسيد و از خدا به سوى خدا فرار كنيد ( از غضبش به سوى رحمتش ) و از راهى كه به سوى شما گشوده برويد ، و به آنچه از وظايف براى شما تعيين كرده است قيام نماييد ، اگر چنين كنيد « على » ضامن پيروزى شماست و اگر امروز به آن نرسيد در آينده به آن خواهيد رسيد .\r\n\r\n","description":"","footnote":"","page_name":" 69 ","page_number":73},
  {"content":"\r\n . \r\n","description":"","footnote":"","page_name":" 70 ","page_number":74},
  {"content":"\r\n\r\n\r\nخطبهء 25\r\nهنگامى كه اخبار متواترى به امام عليه السلام رسيد كه اصحاب معاويه بر پاره‌اى از بلاد استيلا يافته‌اند و « عبيداللّه بن عبّاس » و « سعيد بن نمران » فرمانداران امام در يمن پس از شكست از\r\n« بسربن ابى ارطاة » به نزد امام برگشتند ، امام عليه السلام براى توبيخ اصحابش ، به خاطر كندى\r\nدر جهاد و مخالفت با دستوراتش به منبر رفت و سخنان ذيل را ايراد فرمود :\r\n( در حقيقت با اين روشى كه شما در پيش گرفته‌ايد ) غير از كوفه در دست من نيست ، كه آن را بگشايم يا ببندم !\r\nامّا اى كوفه ! اگر تنها تو ( سرمايهء من در برابر دشمن ) باشى ، آن هم با اين همه طوفانها چهره‌ات زشت باد ( و مىخواهم كه نباشى ) .\r\n\r\nپس از آن به قول شاعر متمثل شد :\r\n( كه تقريباً فارسى آن چنين مىشود ) :\r\nبه جان پدرت سوگند اى « عمرو » كه سهم اندكى از پيمانه و ظرف دارم !\r\nسپس فرمود : به من خبر رسيده كه « بسر » بر « يمن » تسلّط يافته ، سوگند به خدا مىدانستم اينها به زودى بر شما مسلّط خواهند شد ، زيرا آنان در يارى از باطلشان متّحدند ، و شما در راه حق متفرّقيد ، شما به نافرمانى از پيشواى خود در مسير حق برخاسته‌ايد ولى آنها در باطل خود از پيشواى خويش اطاعت مىكنند ، آنها نسبت به رهبر خود اداى امانت مىكنند و شما خيانت ، آنها در شهرهاى خود به اصلاح مشغولند و شما به فساد !\r\nاگر من قدحى را به عنوان امانت به يكى از شما بسپارم از آن بيم دارم كه بند آن را بدزديد .\r\nبارالها ! ( از بس نصيحت كردم و اندرز دادم ) آنها را خسته و ناراحت ساختم و آنها نيز مرا خسته كردند ، من آنها را ملول ، و آنها نيز مرا ملول ساختند ، پس به جاى آنان افرادى بهتر ، به من مرحمت كن و به جاى من بدتر از من بر آنها مسلّط نما .\r\nخداوندا ! دلهاى آنها را آب كن همانطور كه نمك در آب حل مىشود ، آگاه باشيد به خدا سوگند دوست داشتم به جاى شما هزار سوار از « بَنى فِراس بن غَنم » داشته باشم ( تا با كمك آنها دشمنان را بر سر جاى خود مىنشاندم ، آنها چنانند كه شاعر گفته ) :\r\n چون آن ابر سريع السير كم آب * پى دشمن كشى بى صبر و بى تاب \r\nسپس از منبر فرود آمد .\r\n\r\n","description":"","footnote":"","page_name":" 71 ","page_number":75},
  {"content":"\r\n . \r\n","description":"","footnote":"","page_name":" 72 ","page_number":76},
  {"content":"\r\n\r\nسيّد رضى رحمه الله مىگويد : « ارْمِيَة » جمع « رَمىّ » به معناى « ابر » است ، و « حَميم » به معناى فصل گرما و تابستان مىباشد و اين‌كه شاعر ، آنها را به ابرهاى تابستان تشبيه كرده براى اين است كه آنها سبكبارتر و سريعترند ، زيرا در آنها آب كم است و ابرهاى سنگين به خاطر تراكم بخار و پرآب بودنشان به كندى حركت مىكنند ، و اين بيشتر در زمستان يافت مىشود ، شاعر خواسته است با اين تشبيه سرعت آنها را در هنگام مبارزه و كمك آنها را به هنگام استمداد منعكس سازد .\r\n\r\nخطبهء 26\r\nكه در مورد اعراب پيش از بعثت پيامبر سخن مىگويد\r\n\r\nبت پرستى شيوه و آيين شما بود\r\nخداوند پيغمبر صلى الله عليه و آله را به رسالت مبعوث ساخت ، كه جهانيان را بيم دهد ، و امين آيات وى باشد ، در حالى كه شما ملّت عرب بدترين دين و آيين را داشتيد ، و در بدترين سرزمينها زندگى مىنموديد ، در ميان سنگهاى خشن و مارهايى كه فاقد شنوايى بودند ( و به همين جهت از هيچ چيز نمىترسيدند ! ) آبهاى آلوده را مىنوشيديد ، و غذاهاى ناگوار را مىخورديد ، خون يكديگر را مىريختيد ، و پيوند خويشاوندى را قطع مىنموديد ، بتها در ميان شما برپا بود ( و پرستش بت شيوه و آيين شما ) و گناهان سراسر وجود شما را فرا گرفته بود .\r\nقسمتى از اين خطبه است كه امام عليه السلام دربارهء تنهايى خويش براى گرفتن حقّ خود فرموده .\r\nنگاه كردم و ديدم ( براى گرفتن حقّ خود ) ياورى جز خاندان خويش ندارم ، به مرگ آنان راضى نشدم ، چشمهاى پر از خاشاك را فرو بستم ، و با همان گلويى كه گويا استخوانى در آن گير كرده بود ( جرعهء حوادث ) را نوشيدم ، با اين‌كه تحمّل در برابر گرفتگى راه گلو و نوشيدن جرعه‌اى كه تلختر از حنظل است ، كار طاقت فرسايى بود ؛ شكيبايى كردم .\r\nدر قسمت ديگرى از اين خطبه به زندگى ننگين عمروعاص اشاره كرده ، مىفرمايد :\r\nاو ( با معاويه ) بيعت نكرد مگر اين‌كه بر او شرط كرد كه در برابر آن بهايى دريافت دارد ، در اين معاملهء شوم ، دست فروشنده هيچ‌گاه به پيروزى نرسد ،\r\n\r\n","description":"","footnote":"","page_name":" 73 ","page_number":77},
  {"content":"\r\n . \r\n","description":"","footnote":"","page_name":" 74 ","page_number":78},
  {"content":"\r\n\r\nو سرمايهء خريدار به رسوايى كشد ، ( اكنون كه آنها روى بلاد مسلمين و حكومت مسلمانان اين چنين بى رحمانه معامله مىكنند ) شما آمادهء پيكار شويد و ساز و برگ آن را فراهم سازيد كه آتش آن زبانه كشيده و شعله‌هاى آن بالا گرفته است ، صبر و استقامت را شعار خويش سازيد ، كه نصرت و پيروزى را به سوى شما فرا مىخواند !\r\n\r\nخطبهء 27\r\nهنگامى كه خبر تجاوز لشكر معاويه به شهر « انبار » را دريافت داشت اين سخن را ايراد كرد\r\nو مردم را به سوى جهاد و نبرد با دشمنان خدا ترغيب و به خاطر\r\nعدم اطاعتشان از امام سرزنش نمود .\r\n\r\nفضيلت جهاد\r\nامّا بعد ، جهاد درى است از درهاى بهشت ، خداوند آن را به روى دوستان مخصوص خود گشوده است .\r\nجهاد لباس تقوا ، زره محكم و سپر مطمئنّ خداوند است .\r\nمردمى كه از جهاد روى برگردانند ، خداوند لباس ذلّت بر تن آنها مىپوشاند و بلا به آنان هجوم مىآورد ، حقير و ذليل مىشوند ، عقل و فهمشان تباه مىگردد ، و به خاطر تضييع جهاد حقّ آنها پايمال مىشود ، و نشانه‌هاى ذلّت در آنها آشكار مىگردد ، و از عدالت محروم مىشوند .\r\n\r\nتشويق به جهاد\r\nآگاه باشيد من شب و روز ، پنهان و آشكارا شما را به مبارزهء اين جمعيّت ( معاويه و پيروانش ) دعوت كردم و گفتم : پيش از آن‌كه با شما بجنگند با آنان نبرد كنيد .\r\nبه خدا سوگند هر ملّتى در درون خانه‌اش مورد هجوم دشمن قرار گيرد حتماً ذليل خواهد شد ( و تنها جمعيّتى در نبرد با دشمنان پيروز مىگردند كه به استقبال آنها بشتابند ) . ولى شما سستى به خرج داديد و دست از يارى برداشتيد ، و هر يك به ديگرى واگذار كرديد تا آن‌جا كه دشمن پى در پى به شما حمله كرد و سرزمين شما را مالك شد . اكنون بشنويد : ( يكى از فرماندهان لشكر غارتگر معاويه ) از « بنى غامد » به ( شهر مرزى ) « انبار » حمله كرده است ، و نماينده و فرماندار من « حسّان بن حسّان‌بكرى » را كشته\r\n\r\n","description":"","footnote":"","page_name":" 75 ","page_number":79},
  {"content":"\r\n . \r\n","description":"","footnote":"","page_name":" 76 ","page_number":80},
  {"content":"\r\n\r\nو سربازان و مرزبانان شما را از آن سرزمين بيرون رانده است .\r\nبه من خبر رسيده كه يكى از آنان به خانهء زن مسلمان و زن غير مسلمانى كه در پناه اسلام جان و مالش محفوظ بوده وارد شده و خلخال و دستبند ، گردنبند و گوشواره‌هاى آنها را از تنشان بيرون آورده است . . . در حالى كه هيچ وسيله‌اى براى دفاع جز گريه و التماس كردن نداشته‌اند ، آنها با غنيمت فراوان برگشته‌اند بدون اين‌كه حتّى يك نفر از آنها زخمى گردد و يا قطره‌اى خون از آنها ريخته شود .\r\nاگر به خاطر اين حادثه مسلمانى از روى تأسّف بميرد ملامت نخواهد شد ، و از نظر من سزاوار و بجاست !\r\n\r\nاى كاش شما را نمىديدم !\r\nشگفتا ! شگفتا ! به خدا سوگند اين حقيقت قلب انسان را مىميراند ، و غم و اندوه مىآفريند ، كه آنها در مسير باطل خود اين چنين متّحدند ، و شما در راه حق اين چنين پراكنده و متفرّق !\r\nروى شما زشت باد ! و همواره غم و غصّه قرينتان باد كه شما هدف حملات دشمن قرار گرفته‌ايد ، پى در پى به شما حمله مىكنند و شما به حملهء متقابل دست نمىزنيد . با شما مىجنگند ، و شما نمىجنگيد اين گونه معصيت خدا مىشود و شما ( با عمل خود ) به آن رضايت مىدهيد .\r\nهرگاه در ايّام تابستان فرمان حركت به سوى دشمن دادم ، گفتيد : اندكى ما را مهلت ده تا سوز گرما فرو نشيند و اگر در سرماى زمستان اين دستور را به شما دادم ، گفتيد : اكنون هوا فوق‌العاده سرد است بگذار سوز سرما آرام گيرد ! همهء اين بهانه ها براى فرار از سرما و گرما بود !\r\nشما كه از سرما و گرما ( وحشت داريد ) و فرار مىكنيد ؛ به خدا سوگند از شمشير ( دشمن ) بيشتر فرار خواهيد كرد !\r\n\r\nدلزده شدن از مردم\r\nاى كسانى كه به مردان مىمانيد ولى مرد نيستيد ! اى كودك صفتان بى خرد ! و اى عروسان حجله نشين ! ( كه جز عيش و نوش به چيزى نمىانديشيد ) چقدر دوست داشتم كه هرگز شما را نمىديدم و نمىشناختم همان شناسايى كه سرانجام مرا اين چنين ملول و ناراحت ساخت ؛ خدا شما را بكشد كه اين قدر خون به دل من كرديد ، و سينهء مرا مملوّ از خشم ساختيد ، و كاسه‌هاى غم و اندوه را جرعه جرعه به من نوشانديد ، با سرپيچى و يارى نكردن ، نقشه‌ها و طرحهاى مرا ( براى سركوبى دشمن و ساختن يك جامعهء آباد اسلامى ) تباه كرديد ، تا آن‌جا كه قريش گفتند : پسر ابوطالب مردى است شجاع ولى از فنون جنگ آگاه نيست ! . . .\r\nخدا خيرشان دهد ! آيا هيچ يك از آنها از من با سابقه‌تر و پيشگام‌تر در اين ميدانها بوده ؟\r\n\r\n","description":"","footnote":"","page_name":" 77 ","page_number":81},
  {"content":"\r\n . \r\n","description":"","footnote":"","page_name":" 78 ","page_number":82},
  {"content":"\r\n\r\nمن آن روز گام در ميدان نبرد گذاشتم ، كه هنوز بيست سال از عمرم نگذشته بود ، و هم اكنون از شصت گذشته‌ام ، ولى آن كس كه فرمانش را اجرا نكنند ، طرح و نقشه‌اى ندارد ( هر اندازه فكر او بلند و نقشهء او دقيق باشد هرگز به جايى نمىرسد ! )\r\n\r\nخطبهء 28\r\nامروز روز تمرين و آمادگى است !\r\nامّا بعد ، دنيا روى بازگردانده ، و وداع خويش را اعلام داشته است ، آخرت روى آور شده و طلايهء آن آشكار گرديده است .\r\nآگاه باشيد ! امروز ، روز تمرين و آمادگى ، و فردا ، روز مسابقه است ، جايزهء برندگان ، بهشت ، و سرانجام عقب ماندگان آتش خواهد بود . آيا كسى يافت مىشود كه پيش از فرارسيدن مرگش از خطاهايش توبه كند ؟ و آيا انسانى پيدا مىشود كه قبل از رسيدن آن روز سخت عمل نيكى براى خود انجام دهد ؟\r\nآگاه باشيد ! همه در دوران آرزويى بسر مىبرند كه اجل و مرگ به دنبال دارد ، با اين حال هر كسى پيش از رسيدن اجلش ، در همان دوران آرزوهايش به عمل پردازد ، اعمالش به او منفعت مىبخشد و مرگش به او زيانى نمىرساند ، و آن كس كه در اين ايّام آرزو ، پيش از فرا رسيدن اجل در عمل كوتاهى كند گرفتار خسران شده و فرا رسيدن اجل براى وى زيانبخش است .\r\nهمانطور كه به هنگام ترس و ناراحتى براى خدا عمل مىكنيد به هنگام آرامش نيز عمل نماييد .\r\nآگاه باشيد ! من هرگز چيزى مانند بهشت نديدم كه خواستارانش به خواب رفته باشند ، و نه همانند آتش ، كه فراريان از آن ، اين چنين در خواب فرو رفته باشند .\r\nخوب بدانيد ! آنها كه از حق بهره‌مند نشوند ، زيان باطل دامنشان را فرا خواهد گرفت ، و آن كس كه هدايت ، راهنمايش نگردد گمراهى او را به هلاكت مىكشاند .\r\nآگاه باشيد ! فرمان كوچ دربارهء شما صادر گرديده ، و به زاد و توشهء آخرت راهنمايى شده‌ايد .\r\nوحشتناك‌ترين چيزى كه بر شما مىترسم دو چيز است . . .\r\nهوا پرستى و آرزوهاى دور و دراز ؛ از اين دنيا زاد و توشه‌اى برگيريد كه فردا خود را با آن حفظ كنيد !\r\nسيّد رضى رحمه الله مىگويد : اگر سخنى باشد كه مردم را به سوى زهد بكشاند و به عمل براى آخرت وادار سازد ، همين سخن است كه مىتواند علاقهء انسان را از آرزوها قطع كند\r\n\r\n","description":"","footnote":"","page_name":" 79 ","page_number":83},
  {"content":"\r\n . \r\n","description":"","footnote":"","page_name":" 80 ","page_number":84},
  {"content":"\r\n\r\nو جرقّهء بيدارى و تنفّر از اعمال زشت را در قلب ، بر افروزد ، و از شگفت آورترين جمله هاى مزبور ؛ اين جمله است : « الا وَ انَّ الْيَوْمَ المِضْمارَ . . . » آگاه باشيد امروز روز تمرين و آمادگى و فردا روز مسابقه است ؛ جايزهء برندگان ، بهشت و سرانجام عقب ماندگان آتش خواهد بود ، زيرا با اين‌كه در اين كلام الفاظ بلند و معانى گران قدر و تمثيل صحيح ، و تشبيه واقعى مىباشد ، سرّى عجيب و معنايى لطيف در آن نهفته شده و آن جملهء « وَ السَّبَقَةُ الْجَنَّةُ وَ الْغايَةُ النَّار » است ؛ امام بين اين دو لفظ « السَّبَقَةُ » و « الغايَة » به خاطر اختلاف معنا ، جدايى افكنده ؛ نگفته است « السَّبَقَةُ النَّار » چنان كه « السَّبَقَةُ الجَنَّة » گفته ، زيرا سبقت جستن در مورد امرى دوست داشتنى است ، و اين از صفات بهشت است و اين معنا در آتش - / كه از آن به خدا پناه مىبريم - / وجود ندارد ؛ از اين رو امام جايز ندانسته كه بگويد : « السَّبَقَةُ النَّار » بلكه فرموده است : « الغايَةُ النَّار » زيرا مفهوم غايت ( پايان ) مفهوم وسيعى است كه در موضوعات مسرت بخش و غير مسرت بخش به كار مىرود و در حقيقت مرادف « مصير » و « مآل » است ( كه به معناى سرانجام مىآيد ) چنان كه خداوند مىفرمايد : « قُلْ تَمَتَّعُوا فَانَّ مَصيرَكُمْ الَى النَّارِ ؛ به كافران بگو : بهره بگيريد كه سرانجامِ شما به سوى آتش است » . « 1 » در اين خطبه دقّت كنيد كه باطنى شگفت آور و عمقى زياد دارد و چنين است اكثر سخنان امام عليه السلام و در بعضى نسخه‌هاى اين خطبه چنين آمده است « وَ السُّبَقَةُ الجَنَّة » ( به ضمّ سين ) كه به جايزه‌اى گفته مىشود كه به پيشتازان و برندگان مسابقه داده مىشود ، خواه وجه نقد باشد يا جنس ديگرى و معناى هر دو كلمه به هم نزديك است .\r\n\r\nخطبهء 29\r\nكه بعد از حملهء ضحّاك بن قيس دوست معاويه به حُجّاج خانهء خدا بيان فرمود :\r\nاى مردمى كه بدنهايتان جمع و افكار و خواسته هاى شما پراكنده است ! سخنان داغ شما سنگهاى سخت را در هم مىشكند ، ولى اعمال سست شما دشمنانتان را به طمع مىاندازد ، در مجالس و محافل مىگوييد چنين و چنان خواهيم كرد .\r\nامّا هنگام جنگ فرياد مىزنيد :\r\n\r\n\r\n","description":"","footnote":"\r\n( 1 ) . سورهء ابراهيم ، آيهء 30 .\r\n","page_name":" 81 ","page_number":85},
  {"content":"\r\n . \r\n","description":"","footnote":"","page_name":" 82 ","page_number":86},
  {"content":"\r\n\r\nاى جنگ ! از ما دور شو ! آن كس كه شما را بخواند فرياد او به جايى نمىرسد ، و كسى كه شما را رها كند ، قلب او از آزار شما در امان نخواهد بود ، به عذرهاى گمراه كننده‌اى متشبّث مىشويد همچون بدهكارى كه ( با عذرهاى نابجا ) از اداى دين خود سرباز مىزند ، ( بدانيد ) افراد ضعيف و ناتوان هرگز نمىتوانند ظلم را از خود دور كنند ، و حق جز با تلاش و كوشش بدست نمىآيد ، شما كه از خانهء خود دفاع نمىكنيد ، چگونه مىتوانيد از خانهء ديگران دفاع كنيد ؟ و با كدام پيشوا و امام پس از من ، به مبارزه خواهيد رفت ؟ به خدا سوگند فريب خوردهء واقعى آن كس است كه به گفتار شما مغرور شود ! ، و اگر پيروزى به وسيلهء شما بدست آيد ، پيروزى بى اثرى است همانند كسى كه در قرعه ، برگ نابرنده‌اى نصيب او شود ! و كسى كه بخواهد بوسيلهء شما تيراندازى كند همچون كسى است كه با تيرهاى بى پيكان تير انداخته است !\r\nسوگند به خدا ! به آن‌جا رسيده‌ام كه گفتارتان را تصديق نمىكنم و به يارى شما اميد ندارم و دشمنان را بوسيلهء شما تهديد نمىكنم !\r\nچه دردى داريد ؟ دواى شما چيست ؟ طبّ شما كدام است ؟ آنها هم مردانى همچون شما هستند ! ( چرا آنها اين همه پايدارند و شما اين قدر سست ؟ ! ) آيا سزاوار است بگوييد و عمل نكنيد ؟ و فراموشكارى ، بدون ورع داشته باشيد ( يعنى رها كردن چيزى نه به خاطر زهد ) و اميد در غير حق بورزيد ؟\r\n\r\nخطبهء 30\r\nكه دربارهء قتل عثمان فرموده است\r\nاگر به كشتن او فرمان داده بودم ، قاتل محسوب مىشدم ، و اگر آنها را باز مىداشتم از ياورانش به شمار مىآمدم ! امّا كسى كه او را يارى كرده ، نمىتواند بگويد از كسانى كه دست از ياريش برداشتند بهترم ، و كسانى كه دست از ياريش برداشتند ، نمىتوانند بگويند ياورانش از ما بهترند ، من جريان « عثمان » را برايتان خلاصه مىكنم : استبداد ورزيد ، چه بد استبدادى ؛ و شما ناراحت شديد و از حد گذرانديد .\r\nو خداوند در اين مورد حكمى دارد كه دربارهء « مستبدّان » و « افراط گران » جارى مىشود ( و هر كدام به واكنش اعمال نادرست خود گرفتار مىشوند ) .\r\n\r\n","description":"","footnote":"","page_name":" 83 ","page_number":87},
  {"content":"\r\n . \r\n","description":"","footnote":"","page_name":" 84 ","page_number":88},
  {"content":"\r\n\r\n\r\nخطبهء 31\r\nكه قبل از آغاز جنگ جمل به هنگامى كه ابن عبّاس را به سوى زبير فرستاد\r\nو از او دعوت به اطاعت كرد فرموده است\r\n\r\nچه شد كه آشناى حجاز را در عراق نشناختى ؟\r\nبا « طلحه » ملاقات مكن ! كه اگر ملاقاتش كنى ، وى را همچون گاوى خواهى يافت كه شاخهايش اطراف گوشهايش پيچ خورده باشد ، او بر مركب سركش هوا و هوس سوار مىشود و مىگويد : مركبى رام است !\r\nبلكه با « زبير » ارتباط بگير كه نرمتر است ؛ به او بگو : پسر دايى ات مىگويد : در حجاز مرا شناختى و در عراق نشناخته انگاشتى ، چه شد كه از پيمان خود بازگشتى ؟ !\r\nسيّد رضى رحمه الله مىگويد : جملهء كوتاه و پر معناى « فَما عَدا مِمَّا بدا » ( چه شد كه از گذشته برگشتى ؟ ) براى نخستين بار از امام شنيده شده ، و پيش از او از كسى اين سخن شنيده نشده است .\r\n\r\nخطبهء 32\r\nكه در آن از ستمگرى زمان ، اصناف مردم و زهد در دنيا سخن به ميان آمده است\r\n\r\nزير نقاب آخرت دنيا را مىطلبند !\r\nاى مردم ! ما در روزگارى كينه توز و زمانى پركفران واقع شده‌ايم ، نيكوكار بدكردار شمرده مىشود ، و ظالمان بر ستم و سركشى خود مىافزايند ، از دانش خود بهره نمىگيريم و از آنچه نمىدانيم پرسش نمىكنيم ، از حوادث و فتنه‌هاى آينده تا بر ما هجوم نياورده‌اند وحشتى نداريم .\r\n\r\nاقسام بدكاران\r\nدر چنين شرايطى مردم چهار گروهند : عدّه‌اى اگر دست به فساد نمىزنند به خاطر اين است كه : روحشان ناتوان\r\n\r\n","description":"","footnote":"","page_name":" 85 ","page_number":89},
  {"content":"\r\n . \r\n","description":"","footnote":"","page_name":" 86 ","page_number":90},
  {"content":"\r\n\r\nو شمشيرشان كُند ، و امكانات مالى در اختيار آنها نيست .\r\nگروه ديگر ، آنانند كه شمشير كشيده‌اند و شرّ و فساد خويش را آشكارا اعلام مىدارند ، لشكرهاى خود را از سواره و پياده گرد آورده ، و خويشتن را آماده كرده‌اند ، دين‌شان را براى اين تباه ساخته‌اند كه ثروتى بيندوزند ، و يا فرماندهى جمعيّتى را براى خود فراهم سازند و يا به منبرى صعود كرده براى مردم خطبه بخوانند ، چه بد تجارتى است كه انسان دنيا را بهاى خويشتن ببيند ، و به جاى نعمتها و رضايت پروردگار در آخرت ، زندگى اين جهان را برگزيند .\r\nگروه سوّم ، كسانى هستند كه : ( از زير نقاب ) كارهاى آخرتى ، دنيا را مىطلبند و آخرت را به وسيلهء كارهاى اين جهان نمىطلبند ، خود را كوچك و متواضع جلوه مىدهند ، گامها را كوتاه برمى دارند ، دامن لباس خويش را جمع مىنمايند ، خويشتن را به زيور امانت و ايمان‌داران مىآرايند ( خود را به شعار مردان صالح آراسته‌اند ) و پوشش خدايى را وسيلهء معصيت قرار داده‌اند .\r\nگروه چهارم ، آنانند كه پستى و بى وسيله‌اى آنان را از رسيدن به جاه و مقام باز داشته و دستشان از همه جا كوتاه شده ، سپس خود را به زيور قناعت آراسته‌اند و به لباس زاهدان زينت داده‌اند ( امّا حقيقت اين است ) كه در هيچ زمان نه به هنگام شب و نه به هنگام روز در سلك زاهدان راستين نبوده‌اند !\r\n\r\nراغبان به خدا\r\n( در اين ميان ) گروهى باقى ماندند كه : ياد قيامت چشمهايشان را فرو افكنده ؛ و ترس بازپسين اشكشان را جارى ساخته ، اينان ( به خاطر سخنان حقّى كه مىگويند ) يا از جامعه رانده شده و در خاموشى و تنهايى فرو رفته‌اند و يا ترسان و مقهور مانده ، و يا لب از گفتار فرو بسته و ساكتند ، و بعضى هم مخلصانه به كار دعوت به سوى خدا پرداخته‌اند ، عدّه‌اى هم گريان و دردناكند ، چرا كه تقيّه آنان را از چشم مردم انداخته است ، و ناتوانى وجودشان را فرا گرفته ( اينان به كسانى مىمانند ) كه در درياى نمك غوطه ورند ، دهانشان بسته ، و قلبشان مجروح است ( آن قدر ) نصيحت كرده‌اند كه خسته شده‌اند ، از بس مغلوب شده‌اند ، ناتوان گشته‌اند و از بس كشته داده‌اند به كمى گراييده‌اند .\r\n\r\nبى اعتنايى و زهد در دنيا\r\nاى مردم ! دنيا در چشم شما بايد كم ارزش‌تر از پوست درخت و اضافى مقراضهايى كه با آن پشم حيوانات را مىچينند بوده باشد ؛ از پيشينيان پند بگيريد ، پيش از آن‌كه آيندگان از شما پند بگيرند ، اين جهان پست و مذموم را رها كنيد زيرا اين دنيا افرادى را كه از شما شيفته‌تر نسبت به آن بوده‌اند رها ساخت !\r\n\r\n","description":"","footnote":"","page_name":" 87 ","page_number":91},
  {"content":"\r\n . \r\n","description":"","footnote":"","page_name":" 88 ","page_number":92},
  {"content":"\r\n\r\nسيّد رضى رحمه الله مىگويد : بعضى از نادانان اين خطبه را به معاويه نسبت داده‌اند ، ولى بدون ترديد اين خطبه از سخنان اميرمؤمنان است ؛ طلا كجا و خاك كجا ؟ آب گوارا و شيرين كجا و آب نمك كجا ؟ دليل بر اين مطلب سخن « عمروبن بحر جاحظ » است كه ماهر در ادب و نقّاد بصير سخن مىباشد ، او اين دو خطبه را در كتاب « البيان و التبيين » آورده و گفته است : آن را به معاويه نسبت داده‌اند ، سپس اضافه كرده كه ، اين خطبه به سخن امام على عليه السلام و به روش او در تقسيم مردم شبيه‌تر است ، و اوست كه به بيان حال مردم : از غلبه ، ذلّت ، تقيّه و ترس واردتر است ، سپس مىگويد : تاكنون چه موقع ديده‌ايم كه معاويه در يكى از سخنانش مسير زهد پيش گيرد و راه و رسم بندگان خدا را انتخاب كند ؟ !\r\n\r\nخطبهء 33\r\nكه هنگام خروج براى جنگ با اهل بصره فرمود\r\n\r\nارزش اين كفش چقدر است ؟ !\r\nعبداللّه بن عبّاس مىگويد : در منزل « ذى قار » بر اميرمؤمنان وارد شدم در حالى كه مشغول وصله نمودن كفش خود بود !\r\nبه من فرمود : « قيمت اين كفش چقدر است ؟ » گفتم : « بهايى ندارد ! » فرمود : « به خدا سوگند همين كفش بى ارزش برايم از حكومت بر شما محبوبتر است ، مگر اين‌كه با اين حكومت حقّى را به پا دارم و يا باطلى را دفع نمايم » . . .\r\nسپس امام ( از خيمه ) بيرون آمد و براى مردم چنين ايراد سخن كرد :\r\n\r\nنتايج درخشان بعثت پيامبر صلى الله عليه و آله\r\nخداوند هنگامى محمّد صلى الله عليه و آله را مبعوث ساخت كه هيچ كس از عرب كتاب آسمانى نداشت و ادعاى نبوّت نمىنمود .\r\nاو مردم را تا سر منزل نجات سوق داد ، و به محيط رستگارى رسانيد ، و در پرتو وى بر مشكلات پيروز شدند ، و جاى پاى آنها محكم شد .\r\n\r\n","description":"","footnote":"","page_name":" 89 ","page_number":93},
  {"content":"\r\n . \r\n","description":"","footnote":"","page_name":" 90 ","page_number":94},
  {"content":"\r\n\r\n\r\nفضيلت و برترى على عليه السلام\r\nبه خدا سوگند من در دنبال اين لشكر بودم و آنها را به پيشروى وا مىداشتم تا باطل به كلّى عقب نشينى كرد و حق ظاهر گشت . در اين راه هرگز ناتوان نشدم و ترس مرا احاطه نكرد .\r\nهم اكنون نيز به دنبال همان راه مىروم و پردهء باطل را مىشكافم ، تا حق از درون آن خارج گردد .\r\n\r\nسرزنش خوارج\r\nمرا با قريش چكار ؟ به خدا سوگند هنگامى كه كافر بودند با آنها جنگيدم ، و هم اكنون كه فريب خورده‌اند با آنها مبارزه مىكنم ! ديروز همراهشان بودم چنان كه امروز نيز با آنها مصاحبم .\r\nسوگند به خدا ! قريش از ما انتقام نمىكشد جز به خاطر اين‌كه خداوند ، ما را از ميان آنان برگزيده ( و بر آنان مقدّم داشته است ) ما هم آنها را ، در زمرهء خويش شناختيم ولى همانند گفتهء شاعر شدند آن‌جا كه مىگويد :\r\nبه جان خودم سوگند كه هر صبح از شير خالص صاف نوشيديد .\r\nو از غذاى لذيذ چرب تا سر حدّ اشباع كامل خورديد .\r\nما به تو عظمت بخشيديم در حالى كه بزرگ نبودى .\r\nو در اطراف تو با سواران تا به صبح بيدارى كشيديم و از تو نگهدارى كرديم .\r\n\r\nخطبهء 34\r\nكه دربارهء بسيج مردم به سوى شاميان بعد از پايان كار خوارج ايراد فرموده است\r\n\r\nاز سرزنش شما خسته شده ام\r\nنفرين بر شما ! از بس شما را سرزنش كردم خسته شده‌ام ! آيا به جاى زندگى ( لذّتبخش ) آخرت به زندگى موقّت دنيا راضى گشته‌ايد ؟ و به جاى عزّت و سربلندى ، بدبختى و ذلت را برگزيده‌ايد ؟ هر گاه شما را به جهاد با دشمن دعوت مىكنم ، چشمتان از ترس در جام ديده دور مىزند ، گويا ترس از مرگ ، عقلتان را ربوده ، و همچون مستانى كه قادر به پاسخ نيستند ، از خود بى خود شده و سرگردان گشته‌ايد و گويا عقلهاى خود را از دست داده‌ايد و درك نمىكنيد ، من هرگز و هيچ گاه به شما اعتماد ندارم ، اعتمادى بر شما نيست كه ( در دفع دشمن ) به شما تكيه شود\r\n\r\n","description":"","footnote":"","page_name":" 91 ","page_number":95},
  {"content":"\r\n . \r\n","description":"","footnote":"","page_name":" 92 ","page_number":96},
  {"content":"\r\n\r\nو نه قبيله و ياران شرافتمندى هستيد كه دست نياز به سويتان دراز گردد ؛ به شتران بى ساربان مىمانيد كه هر گاه از يك طرف گرد آييد ، از سوى ديگر پراكنده مىشويد .\r\nبه خدا سوگند ! شما وسيلهء بدى براى افروختن آتش جنگ بر ضدّ دشمنان هستيد ، نقشه‌ها براى شما مىكشند امّا شما مرد كشيدن نقشه‌اى بر ضدّ آنان نيستيد ؛ دشمن به شما حمله مىكند و شهرها را از دستتان خارج مىسازد ، و شما به خشم نمىآييد ! ديدهء دشمن براى حمله به شما خواب ندارد ، ولى شما در غفلت و بى خبرى بسر مىبريد ، شكست از آنِ آنانى است كه دست از يارى يكديگر بر مىدارند .\r\nبه خدا سوگند ! گمان مىكنم اگر جنگ ، سخت درگير شود ، و حرارت و سوزش مرگ به شما رسد از اطراف فرزند « ابوطالب » همچون جدايى سر از بدن ؛ جدا و پراكنده مىشويد !\r\nبه خدا سوگند ! كسى كه دشمن را بر جان خويش مسلّط گرداند كه گوشتش را بخورد ، استخوانش را بشكند ، و پوستش را جدا سازد ، عجز و ناتوانى او بسيار بزرگ ، و قلب او بسيار كوچك و ناتوان است .\r\nاى شنونده ! اگر تو هم مىخواهى در زبونى و ناتوانى مانند اين چنين كسى باشى ، باش ! امّا من به خدا سوگند از پاى ننشينم و قبل از آن‌كه به دشمن فرصت دهم با شمشير آبدار چنان ضربه‌اى بر پيكر او وارد سازم كه ريزه‌هاىاستخوان سر او بپرد ، و بازوها و قدمهايش جدا گردد ، پس از آن ، آنچه خداوند خواهد مىشود .\r\n\r\nطريق عدالت\r\nاى مردم ! مرا بر شما ، و شما را بر من حقّى است ، امّا حقّ شما آن است كه از خير خواهى شما دريغ نورزم و بيت المال شما را در راه شما صرف كنم ، و شما را تعليم دهم تا از جهل و نادانى نجات يابيد و تربيتتان كنم ، تا فرا گيريد .\r\nو امّا حقّ من بر شما اين است كه در بيعت خويش با من وفادار باشيد و در آشكار و نهان خيرخواهى را از دست ندهيد . هر وقت شما را بخوانم اجابت نماييد و هر گاه فرمان دادم اطاعت كنيد .\r\n\r\nخطبهء 35\r\nكه پس از خاتمهء جريان حكمين ايراد فرموده است\r\n\r\nاز سخن ناصح سرپيچى مكنيد !\r\nستايش مخصوص خداوند است ، هر چند روزگار پيشآمدهاى سنگين و خطير و حوادث بزرگ پيش آورد . گواهى مىدهم معبودى جز خداوند يگانه نيست ،\r\n\r\n","description":"","footnote":"","page_name":" 93 ","page_number":97},
  {"content":"\r\n . \r\n","description":"","footnote":"","page_name":" 94 ","page_number":98},
  {"content":"\r\n\r\nشريك ندارد و معبودى با او نيست ، و گواهى مىدهم محمد صلى الله عليه و آله بنده و فرستادهء اوست .\r\nامّا بعد ، نافرمانى از دستور نصيحت كنندهء مهربان ، دانا و با تجربه ، باعث حسرت مىشود ، و پشيمانى به دنبال دارد .\r\nمن فرمان خويش را در مورد حكميّت به شما گفتم . . .\r\nو نظر خالص خود را در اختيار شما گذاردم ، « اگر كسى گوش به سخنان قصير مىداد »\r\nامّا شما همانند مخالفان جفاكار ، و نافرمانان پيمان شكن امتناع ورزيديد ؛ تا به آنجا كه نصيحت كننده در پند خويش گويا به ترديد افتاد ، و از پند و اندرز خوددارى نمود .\r\nمثال من و شما همچون گفتار برادر « هوازن » است كه گفت :\r\n« من در سرزمين منعرج اللوى دستور خود را دادم ولى اين نصيحت تنها فردا ظهر آشكار شد » .\r\n\r\nخطبهء 36\r\nكه براى اعلام خطر به خوارج نهروان در مورد اشتباهاتشان ايراد فرموده است\r\n\r\nنكند بىدليل كشته شويد\r\nشما را از اين بيم مىدهم : نكند بدون دليلى از پروردگارتان ، و با دستى تهى از مدرك روشن ، جسد شما در كنار اين نهر و در اين گودال بيفتد .\r\nدنيا شما را در گمراهى پرتاب كرده و مقدّراتى ( كه به دست خودتان فراهم شده ) شما را آمادهء مرگ ساخته است .\r\nمن شما را از اين حكميّت نهى كردم ، ولى با سرسختى مخالفت نموديد ، و فرمان مرا پشت سر انداختيد تا به دلخواه شما تن در دادم !\r\nاى گروه كم عقل ! و اى كم فكرها ! من كار خلافى انجام نداده بودم و نمىخواستم به شما زيان برسانم .\r\n\r\n","description":"","footnote":"","page_name":" 95 ","page_number":99},
  {"content":"\r\n . \r\n","description":"","footnote":"","page_name":" 96 ","page_number":100},
  {"content":"\r\n\r\n\r\nخطبهء 37\r\nكه در حكم خطبه است و پاره‌اى از فضايل خود را در آن بيان مىدارد\r\n\r\nزورمند ، در برابرم ذليل است تا حق را از او بگيرم\r\nآن دم كه همه از ترس در خانه نشسته بودند من قيام كردم ، و آن‌گاه كه همگى خود را پنهان كرده بودند من آشكارا به ميدان آمدم . . .\r\nو همان زمان كه همه لب فرو بسته بودند من سخن گفتم ، و آن وقت كه جمعيّت همه توقّف كرده بودند من با راهنمايى نور خدا به راه افتادم ! فرياد نمىزدم ، صدايم از همه آهسته‌تر ، امّا از همه پيشگام‌تر بودم ، زمام امر را به دست گرفتم و پرواز كردم ، و جايزهء سبقت در فضايل را بردم .\r\nهمانند كوهى كه تندبادها آن را به حركت در نمىآورد ، و طوفانها آن را از جاى بر نمىكند ، هيچ كس نمىتوانست عيبى در من بيابد ، و هيچ سخن چينى جاى طعن در من نمىيافت . ستمديدگانى كه در نظرها ذليل و پستند ، از نظر من عزيز و محترمند ؛ تا حقّشان را بگيرم ، و نيرومندان ستمگر در نظر من حقير و پستند ؛ تا حقّ ديگران را از آنها بستانم . در برابر فرمان خدا راضى ، و تسليم امر او هستم ، آيا گمان مىكنيد ممكن است من به رسول‌خدا صلى الله عليه و آله دروغ ببندم ! ( و اگر از او خبرى غيبى نقل مىكنم ممكن است خلاف واقع باشد ؟ ) . به خدا سوگند ! من نخستين كسى هستم كه وى را تصديق كردم و هرگز من اوّل كسى نخواهم بود كه او را تكذيب نمايم .\r\nدر كار خود انديشه كردم ديدم اطاعت ( فرمان پيامبر خدا صلى الله عليه و آله ) بر بيعت ( اجبارى با متصدّيان حكومت ) مقدّم است ، و هنوز پيمان پيامبر صلى الله عليه و آله ( براى حفظ موجوديّت اسلام ) در گردن من مىباشد .\r\n\r\nخطبهء 38\r\nكه دربارهء معناى شبهه ايراد فرموده است\r\n« شبهه » را از اين رو « شبهه » نام نهاده‌اند كه شباهت به حق دارد ، امّا براى دوستان خدا ، نورى كه آنان را در تاريكيهاى شبهه راهنمايى كند ، « يقين » آنهاست و راهنماى آنها مسير هدايت است ؛ ولى دشمنان خدا گمراهيشان آنها را به شبهات دعوت مىكند ، و راهنماى آنها كورى باطن است ؛ آن كس كه از مرگ بترسد هرگز به خاطر اين ترس ، از مرگ نجات نمىيابد همانطور كه آن كس كه مرگ را دوست دارد براى هميشه در اين جهان باقى نخواهد ماند .\r\n\r\n","description":"","footnote":"","page_name":" 97 ","page_number":101},
  {"content":"\r\n . \r\n","description":"","footnote":"","page_name":" 98 ","page_number":102},
  {"content":"\r\n\r\n\r\nخطبهء 39\r\nهنگامى كه از تجاوز نعمان بن بشير افسر معاويه به « عين التمر » آگاهى يافت اين سخن را ايراد كرد و مردم را به يارى خويش دعوت نمود .\r\nهر چه شما را دعوت مىكنم اجابت نمىكنيد ؛ گرفتار مردمى شده‌ام كه هرگاه فرمانشان دهم اطاعت نمىكنند ؛ و چون دعوتشان نمايم اجابت نمىنمايند .\r\nاى بى اصلها ! در يارى پروردگارتان منتظر چه هستيد ؟ آيا دين نداريد كه شما را گِرد آورد ؟ و يا غيرتى كه شما را به خشم وادارد ؟\r\nدر ميان شما به پا خاسته‌ام ! هر چه فرياد مىكشم و از شما يارى مىطلبم سخن مرا نمىشنويد و از دستورم اطاعت نمىنماييد تا چهرهء واقعى كارهاى بد آشكار گردد ؛ نه با شما مىتوان انتقام خونى گرفت ، و نه با كمك شما به هدفى مىتوان رسيد ، شما را به يارى برادرانتان دعوت كردم ، همانند شترى كه از درد بنالد ، آه و ناله سر داديد ، و يا همانند حيوانى كه پشتش زخم باشد كندى كرديد ، تنها گروه كمى به سوى من شتافتند ، امّا آنها نيز افراد مضطرب و ناتوانى بودند كه « گويا آنها را به سوى مرگ مىبرند ، در حالى كه آن را با چشم خود مىنگرند ! » . « 1 » سيّد رضى رحمه الله مىگويد : « مُتَذائِب » يعنى « مضطرب » - / از « تَذائَبَتِ الريح ؛ بادهاى مختلف وزيد » گرفته شده ، و اين‌كه عرب به « گرگ » - / « ذئب » مىگويد آن نيز از همين مادّه است ، زيرا به هنگام راه رفتن يك نوع اضطراب در او ديده مىشود .\r\n\r\nخطبهء 40\r\nكه در مقابل شعار خوارج كه مىگفتند : « لا حُكْمَ الّا لِلّهِ ؛\r\nفرمانى جز فرمان خدا نيست » فرموده است\r\nامام عليه السلام فرمود : سخن حقّى است كه از آن ارادهء باطل شده ! آرى درست است فرمانى جز فرمان خدا نيست ولى اينها مىگويند : زمامدارى جز براى خدا نيست ، در حالىكه مردم به زمامدار نيازمندند ، خواه نيكوكار باشد يابد كار تا مؤمنان در سايهء حكومتش به كار خويش مشغول وكافران هم بهره‌مند شوند ، و مردم در دوران حكومت او ، زندگى را طى كنند و به وسيلهء او اموال بيت المال جمع آورى گردد ، و به كمك او با دشمنان مبارزه شود ؛\r\n\r\n\r\n","description":"","footnote":"\r\n( 1 ) . سورهء انفال ، آيهء 6 .\r\n","page_name":" 99 ","page_number":103},
  {"content":"\r\n . \r\n","description":"","footnote":"","page_name":" 100 ","page_number":104},
  {"content":"\r\n\r\nجاده‌ها امن و امان ، حقّ ضعيفان از نيرومندان گرفته شود ، نيكوكاران در رفاه و مردم از دست بدكاران ، در امان باشند !\r\nو در روايت ديگرى آمده است ، امام عليه السلام چون سخن خوارج را شنيد كه مىگفتند : فرمانى جز فرمان خدا نيست ، فرمود : منتظر حكم خدا دربارهء شما هستم !\r\nو نيز فرمود : امّا در زمان حكومت پاكان ، پرهيزكاران به خوبى انجام وظيفه مىكنند ، ولى در حكومت بدكاران ، ناپاكان ، از آن بهره‌مند مىشوند تا مدّتش سرآيد و مرگش فرا رسد !\r\n\r\nخطبهء 41\r\nدر اين خطبه از پيمان شكنى و حيله گرى نهى مىكند و انسانها را از آن برحذر مىدارد\r\n\r\nوفا همزاد راستگويى است\r\nاى مردم ! وفا همزاد راستگويى است ؛ سپرى محكمتر و نگهدارنده‌تر از آن سراغ ندارم ، آن كس كه از وضع رستاخيز آگاه باشد ، خيانت نمىكند . در زمانى به سر مىبريم كه بيشتر مردم خيانت و حيله‌گرى را كياست و عقل مىشمارند ، و نادانان آنها را اهل تدبير مىخوانند ، چگونه فكر مىكنند ؟ ! خداوند آنها را بكشد !\r\nچه بسا شخصى روشن بين به تمام پيش آمدهاى آينده آگاه است و طريق مكر و حيله را خوب مىداند ، ولى فرمان الهى و نهى پروردگار مانع اوست ، و با اين‌كه قدرت بر انجام آن دارد ، آن را به روشنى رها مىسازد ، ولى آن كس كه از گناه و مخالفت فرمان حق پروا ندارد ، از همين فرصت استفاده مىكند .\r\n\r\nخطبهء 42\r\nدر اين سخن از متابعت هوا و هوس و آرزوهاى طولانى بر حذر مىدارد\r\nاى مردم ! ترسناك‌ترين چيزى كه از آن بر شما بيمناكم ، دو چيز است :\r\nپيروى از هوا و هوس و آرزوهاى طولانى .\r\n\r\n","description":"","footnote":"","page_name":" 101 ","page_number":105},
  {"content":"\r\n . \r\n","description":"","footnote":"","page_name":" 102 ","page_number":106},
  {"content":"\r\n\r\nامّا تبعيت از هوا و هوس انسان را از راه حق باز مىدارد و آرزوهاى طولانى آخرت را به دست فراموشى مىسپارد . . .\r\nآگاه باشيد ، دنيا به سرعت پشت كرده ، و بيشتر از ته ماندهء ظرفى كه آب آن را ريخته باشند از آن باقى نمانده است !\r\nو به هوش باشيد كه آخرت رو به ما مىآيد . دنيا و آخرت هر كدام فرزندانى دارند ، بكوشيد از فرزندان آخرت باشيد نه از فرزندان دنيا ، زيرا در روز رستاخيز هر فرزندى به پدر خويش ملحق مىگردد .\r\nهم اكنون هنگام عمل است نه حساب ، و فردا وقت حساب است نه عمل !\r\nسيّد رضى رحمه الله مىگويد : « حَذَّا » يعنى سريع ، و بعضى آن را « جَذَّاء » خوانده‌اند ( كه به معناى بى بركت و بى عاقبت است ) .\r\n\r\nخطبهء 43\r\nامام عليه السلام پس از آن‌كه جريربن عبداللّه بجلى را به عنوان نمايندهء خود براى گفتگو با معاويه به شام فرستاد ، يارانش از او خواستند كه آمادهء مبارزه شود ؛ امام عليه السلام\r\nدر پاسخ آنها سخنان ذيل را ايراد فرمود :\r\n\r\nآمادگى براى جنگ يعنى درب صلح را بستن\r\nمهيّا شدنم براى جنگ با شاميان ، با اين‌كه « جَرير » را به رسالت به سويشان فرستاده‌ام به معناى اين است كه راه صلح را به روى آنها بسته‌ام ! و اگر بخواهند اقدام به كار نيكى كنند آنها را منصرف ساخته‌ام ، من مدّت اقامت « جَرير » را در شام معيّن ساخته‌ام كه اگر تأخير كند روشن مىشود يا فريبش داده‌اند و يا از اطاعتم سر پيچيده است .\r\nعقيدهء من اين است كه صبر نموده با آنها مدارا نماييد ، در عين حال من مانع از آن نيستم كه شما خود را آمادهء پيكار كنيد ( ولى من شخصاً اين كار را نمىكنم ) .\r\nمن بارها اين موضوع ( مناسبات خود را با دستگاه جبّار معاويه ) را بررسى كرده‌ام ، و پشت و روى آن ( همهء جوانب ) را مطالعه نموده‌ام ، ديدم راهى جز پيكار ، و يا كافر شدن نسبت به آنچه پيامبر اسلام آورده است ، ندارم ؛ زيرا قبلًا كسى بر مردم حكومت مىكرد كه اعمالش حوادثى آفريد و باعث گفتگو و سر و صدا شد ، به او شديداً اعتراض كردند و تغييرش دادند .\r\n\r\n","description":"","footnote":"","page_name":" 103 ","page_number":107},
  {"content":"\r\n . \r\n","description":"","footnote":"","page_name":" 104 ","page_number":108},
  {"content":"\r\n\r\n\r\nخطبهء 44\r\n\r\nكار بزرگواران را انجام داد ولى چون بردگان فرار كرد\r\n« مصقلة بن هبيره » كه از فرمانداران امام عليه السلام بود اسيران « بنى ناجيه » را از « معقل بن قيس »\r\nفرماندهء لشكر امام عليه السلام خريد و آزاد ساخت ، امّا هنگامى كه امام عليه السلام از او مطالبهء پرداخت غرامتها\r\nرا به بيت المال كرد ، امتناع ورزيد و به سوى شام فرار نمود ! امام عليه السلام در اين مورد فرمود :\r\nخدا روى « مصقله » را سياه كند ، كار بزرگواران را انجام داد ( برده‌ها را خريد و آزاد ساخت ) امّا خود همچون بردگان فرار كرد ؛ هنوز ثنا خوان به مدّاحيش نپرداخته بود كه او را ساكت نمود ، و هنوز سخن ستايشگران به پايان نرسيده بود كه آنها را به زحمت انداخت !\r\nامّا اگر ( مردانه ) ايستاده بود ، همان مقدار كه داشت از او مىپذيرفتيم و تا هنگام قدرت و توانايى به او مهلت مىداديم .\r\n\r\nخطبهء 45\r\nاين قسمتى از خطبهء روز عيد فطر مىباشد كه در آن از ستايش خداوند و مذمّت\r\nدنيا پرستى سخن به ميان آورده است .\r\n\r\nستايش خداوند\r\nستايش ويژهء خداوندى است كه كسى از رحمتش مأيوس نمىشود و از نعمتهاى فراوانش بيرون نتوان رفت ، از آمرزش و مغفرتش كسى نوميد نمىگردد ، و از پرستش و عبادتش سر نبايد پيچيد ، خداوندى كه رحمتش قطع نمىگردد و نعمتش پايان نمىپذيرد .\r\n\r\nمذمّت دنياپرستى\r\nدنيا خانه‌اى است كه فنا بر پيشانيش نوشته شده ، و جلاى وطن براى اهل آن حتمى است ، اين جهان ، شيرين ، دل‌انگيز و سرسبز است ، به سرعت به سوى خواهانش مىدود ، و با قلب و روح آن كس كه به آن نظر افكند مىآميزد .\r\nسعى كنيد با بهترين زاد و توشه‌اى كه در اختيار شماست از آن كوچ نماييد ، و بيش از كفاف و نياز خود از آن نخواهيد ، و بيشتر از آنچه نياز داريد از آن مطلبيد .\r\n\r\n","description":"","footnote":"","page_name":" 105 ","page_number":109},
  {"content":"\r\n . \r\n","description":"","footnote":"","page_name":" 106 ","page_number":110},
  {"content":"\r\n\r\n\r\nخطبهء 46\r\nكه هنگام حركت به سوى شام ايراد فرموده است\r\n\r\nخداوندا ! از رنج سفر به تو پناه مىبرم !\r\nخداوندا ! به تو پناه مىبرم از رنج و مشقّت سفر ، و اندوه بازگشتن ، و مواجه شدن با منظرهء سوء در خانواده و فرزند و مال !\r\nپروردگارا ! تو در سفر همراه ما ، و نسبت به بازماندگان از ما ، در وطن سرپرست و نگاهبانى و جمع ميان اين دو را هيچ كس جز تو توانايى ندارد ، زيرا آن كس كه به جاى انسان سرپرست بازماندگان مىشود همسفر نتواند بود ، و آن كس كه همسفر است ، سرپرست و جانشين انسان نمىتواند باشد .\r\nسيّد رضى رحمه الله مىگويد : قسمت اوّل اين سخن از پيامبر اكرم صلى الله عليه و آله است و امير مؤمنان على عليه السلام آن را با چند جملهء بليغ و رسا تتميم كرده است .\r\n\r\nخطبهء 47\r\nكه در مورد كوفه فرموده است\r\nاى كوفه ! گويا تو را مىنگرم كه همانند چرمهاى بازار عكاظ كشيده مىشوى . زير پاى حوادث لگدكوب و پايمال مىگردى ، و پيش آمدهاى تكان دهنده تو را فرا خواهد گرفت .\r\nو من مىدانم هر ستمگرى نسبت به تو قصد سوء كند ، خداوند او را به گرفتارى خود مشغول ، و به دست قاتلى مىسپارد !\r\n\r\n","description":"","footnote":"","page_name":" 107 ","page_number":111},
  {"content":"\r\n . \r\n","description":"","footnote":"","page_name":" 108 ","page_number":112},
  {"content":"\r\n\r\n\r\nخطبهء 48\r\nكه هنگام حركت به سوى شام ايراد فرموده است\r\nستايش مخصوص خداست در هر لحظه كه شب فرا رسد و پردهء تاريكى آن فرو افتد . ستايش ويژهء پروردگار است هر زمان كه ستاره‌اى طلوع و غروب نمايد .\r\nحمد مخصوص ذاتى است كه نعمتهايش پايان نپذيرد ، و بخششهاى او را جبران نتوان كرد .\r\nامّا بعد ، پيشتازان لشكرم را از جلو فرستادم و دستور دادم در كنار فرات توقّف كنند تا فرمان من به آنها برسد ، تصميم گرفته‌ام از آب فرات بگذرم و به سوى جمعيّتى از شما كه در اطراف دجله مسكن گزيده‌اند رهسپار گردم و آنها را با شما به سوى دشمن بسيج كنم و از آنها براى شما و تقويت شما كمك بگيرم .\r\nسيّد رضى رحمه الله مىگويد : منظور امام عليه السلام از « مِلْطاط » همان محلّى است كه امام دستور توقّف در آن‌جا را داده بود و آن كنار فرات مىباشد و اين كلمه به كنارهء دريا نيز اطلاق مىشود ، و معناى اصلى اين لفظ زمين صاف و هموار است و مقصود امام عليه السلام از « نطفه » آب فرات مىباشد و اين از عبارات اعجاب آور و شگفتى زا است !\r\n\r\nخطبهء 49\r\nكه پيرامون صفات پروردگار و وسعت علم او بيان فرموده است\r\nستايش مخصوص خداوندى است كه از اسرار پنهانيها آگاه است ، و نشانه هاى واضح و روشن ، بر هستى او دلالت مىكنند ، هرگز در برابر چشم بينايان آشكار نمىشود ، ولى نه چشم كسى كه وى را نديده انكارش تواند كرد و نه قلب كسى كه او را شناخته مشاهده‌اش تواند نمود .\r\nدر علوّ رتبه بر همه پيشى گرفته ، پس از او برتر چيزى نتواند بود .\r\nو آنچنان نزديك است كه چيزى از او نزديكتر نيست .\r\n\r\n","description":"","footnote":"","page_name":" 109 ","page_number":113},
  {"content":"\r\n . \r\n","description":"","footnote":"","page_name":" 110 ","page_number":114},
  {"content":"\r\n\r\nمرتبهء بلندش او را از مخلوقاتش دور نكرده\r\nو نزديكيش با خلق او را با آنها مساوى قرار نداده است .\r\nعقول را بر كنه صفات خويش آگاه نساخته ، امّا آنها را از معرفت و شناسايى خود باز نداشته است ، هموست كه گواهى نشانه هاى هستى ، دلهاى منكران را بر اقرار به وجودش واداشته ، و بسيار برتر است از گفتار آنان كه وى را به مخلوقات تشبيه كنند و يا انكارش نمايند .\r\n\r\nخطبهء 50\r\nكه پيرامون فتنه ها و آشوبهاى اجتماعى ايراد فرموده است\r\n\r\nسرچشمهء فتنه ها\r\nهمواره آغاز پيدايش فتنه ها ، پيروى از هوسهاى آلوده و احكام و قوانين مجعول و اختراعى است ؛ احكامى كه با كتاب خدا مخالفت دارد ، و جمعى بر اساس آن احكام و هوسها و بر خلاف آيين حق بر جمعى ديگر حكومت مىكنند .\r\nاگر باطل از حق كاملًا جدا مىگرديد بر آنان كه پى جوى حقيقتند پوشيده نمىماند ، و چنانچه حق از باطل خالص مىشد ، زبان معاندان از آن قطع مىگرديد ، ولى قسمتى از حق و قسمتى از باطل را مىگيرند و به هم مىآميزند . اين‌جاست كه شيطان بر دوستان خود چيره مىشود و تنها آنان كه مورد رحمت خدا بوده‌اند نجات مىيابند .\r\n\r\nخطبهء 51\r\nكه هنگام تسلّط لشكر بر فرات و جلوگيرى از آب ايراد فرموده است\r\n\r\nمرگ در زندگى توأم با شكست است\r\nسپاه معاويه با اين عمل ( بستن آب بر شما ) شما را به پيكار دعوت كرده است ؛ اكنون بر سر دو راهى هستيد : يا به ذلّت و خوارى بر جاى خود بنشيند ، و يا شمشيرها را از خون ( آن جبّاران سنگدل ) سيراب سازيد\r\n\r\n","description":"","footnote":"","page_name":" 111 ","page_number":115},
  {"content":"\r\n . \r\n","description":"","footnote":"","page_name":" 112 ","page_number":116},
  {"content":"\r\n\r\nتا از آب سيراب شويد .\r\nمرگ در « زندگى توأم با شكست » شماست ! . . .\r\nو زندگى در مرگ پيروزمندانه شما !\r\nآگاه باشيد ! معاويه گروهى از بى خبران و گمراهان را همراه آورده ، و حق را زير پردهء تزوير مخفى نموده است تا به آن پى نبرند ، تا به آن‌جا كه گردنهاى خويش را آماج تير و شمشيرهاى مرگ ساخته‌اند .\r\n\r\nخطبهء 52\r\nكه در زمينهء ترك دنيا پرستى و پاداش پارسايان ايراد فرموده است\r\n\r\nترك دنياپرستى\r\nآگاه باشيد ! دنيا گويا پايان يافته ، وداع خويش را اعلام داشته ، خوبيهايش مجهول مانده ، و پشت كرده ، به سرعت مىرود .\r\nساكنان خويش را به سوى فنا سوق مىدهد و همسايگانش را به سوى مرگ مىراند .\r\nآنچه از دنيا شيرين بوده تلخ شده ، و آنچه صاف و زلال بوده تيرگى پذيرفته و بيش از ته‌ماندهء ظرف آبى از آن باقى نمانده است ، و يا آن قدر از آن مانده كه اگر تشنگان آن را بياشامند عطش آنها فرو ننشيند .\r\nاى بندگان خدا ! تصميم كوچ نمودن از سرايى بگيريد كه سرانجام به نيستى مىگرايد ، مبادا آرزوها به شما چيره شوند ، خيال نكنيد عمر طولانى خواهيد داشت ! ( بنابراين از مركب غرور فرود آييد و از دنيا پرستى و خودخواهى و تعدّى و تجاوز بر ديگران دست برداريد ) .\r\n\r\nثواب زاهدان\r\nبه خدا سوگند ! اگر همانند شتران بچّه مرده ناله سر دهيد ، و بسان كبوتران نوحه كنيد و همچون راهبان ، زارى نماييد و براى نزديكى به حق و بالا رفتن درجات خود نزد او و آمرزش گناهانى كه ثبت شده و مأموران حق آن را نگهدارى مىكنند ، دست از اموال و فرزندان بكشيد . . .\r\n( اينها همه ) در برابر ثوابى كه من برايتان انتظار دارم و عقابى كه از آن بر شما وحشتناكم ؛ كم است .\r\n\r\n","description":"","footnote":"","page_name":" 113 ","page_number":117},
  {"content":"\r\n . \r\n","description":"","footnote":"","page_name":" 114 ","page_number":118},
  {"content":"\r\n\r\n\r\nنعمت‌هاى خداوند\r\nبه خدا سوگند اگر دلهايتان آب شود ، و از چشمهايتان از شدّت شوق به خدا و يا از ترس او خون جارى گردد ، سپس تا پايان دنيا زنده بمانيد ، و تا آن‌جا كه مىتوانيد در اطاعت فرمان حق كوشش كنيد ، باز هم اين اعمال شما در برابر نعمتهاى بزرگى كه خداوند به شما داده ، مخصوصاً نعمت « ايمان » چيز قابل ملاحظه‌اى نيست ( بنابراين از اعمال خود مغرور نشويد و كارهاى نيك خود را زياد نپنداريد ) .\r\n\r\nخطبهء 53\r\nكه در آن از قربانى در مِنى سخن به ميان آورده است\r\nكمال قربانى در آن است كه گوش و چشمش سالم باشد ، هرگاه گوش و چشم آن سالم بوده ، قربانى كامل و تمام است ، گرچه شاخش شكسته باشد و با پاى لنگ به قربانگاه آيد .\r\nسيّد رضى رحمه الله مىگويد : منظور از « مَنْسَك » در اين‌جا قربانگاه است .\r\n\r\nخطبهء 54\r\nكه در پاسخ بعضى از اصحابش كه او را از جنگ با معاويه نهى مىكردند فرمود\r\n\r\nيا جنگ يا كفر ؟ !\r\n( هنگام بيعت با من ) مردم همانند شتران تشنه كامى كه به آب برسند و ساربان رهايشان ساخته باشد ، و عقال از آنها برگيرد ، بر من هجوم آوردند . . .\r\nبه هم پهلو مىزدند و فشار مىآوردند ، آنچنان كه گمان كردم مرا خواهند كشت ! يا بعضى به وسيلهء بعض ديگر از ميان خواهند رفت و پايمال خواهند شد .\r\nسپس برنامه و كار خود را زير و رو كردم ، همهء جهاتش را سنجيدم تا جايى كه خواب را از من ربود ؛ ديدم چاره‌اى نيست جز اين‌كه يكى از دو راه را انتخاب كنم : يا با آن ( كه از تسليم در برابر حق سر باز زده‌اند ) به مبارزه برخيزم ، و يا آنچه را محمّد صلى الله عليه و آله آورده انكار كنم\r\n\r\n","description":"","footnote":"","page_name":" 115 ","page_number":119},
  {"content":"\r\n . \r\n","description":"","footnote":"","page_name":" 116 ","page_number":120},
  {"content":"\r\n\r\n( ديدم ) تن به جنگ دادن آسانتر است از اين‌كه تن به كيفر پروردگار بدهم ! از دست رفتن دنيا برايم سهلتر است تا از دست رفتن آخرت ، ( و ترك نمودن وظيفه ) .\r\n\r\nخطبهء 55\r\nاين سخن را هنگامى فرمود كه يارانش از تأخير فرمان جنگ صفّين ناراحت بودند\r\nامّا اين‌كه مىگوييد آيا ( مسامحه در جنگ ) از ترس مرگ است ؟ به خدا سوگند باك ندارم من به سوى مرگ بروم يا او به سوى من آيد ( هنگامى كه در راه هدفى باشد ) .\r\nو امّا اگر تصوّر مىكنيد در مبارزهء شاميان ترديد داشته باشم به خدا سوگند هر روزى جنگ را تأخير مىاندازم به خاطر آن است كه آرزو دارم عدّه‌اى از آنها به جمعيّت ما بپيوندند و هدايت شوند ، و در لابه‌لاى تاريكيها پرتوى از نور مرا ببينند و به سوى من آيند ، و اين براى من از كشتار آنان در راه گمراهى بهتر است ، اگر چه در اين صورت نيز به جرم گناهانش گرفتار مىشوند .\r\n\r\nخطبهء 56\r\nكه در مورد اخلاص خويش و مسلمانان در نبردهاى زمان پيامبر صلى الله عليه و آله\r\nبراى پند به اصحابش فرموده است\r\n\r\nمخلصانه نبرد مىكرديم\r\nدر ركاب پيامبر آنچنان مخلصانه مىجنگيديم و براى پيشبرد ( حق و عدالت ) از هيچ چيز باك نداشتيم كه حتّى حاضر بوديم پدران و فرزندان و برادران و عموهاى خويش را در اين راه ( اگر بر خلاف حق باشند ) نابود كنيم .\r\nاين پيكار جز بر تسليم و ايمان ما نمىافزود . . .\r\nو ما را در جادّهء وسيع حق و صبر و بردبارى در برابر ناراحتيها و جهاد و كوشش پيگير با دشمن ثابت قدمتر مىساخت ، گاهى يك نفر از ما و ديگرى از دشمنان ما ، همانند دو قهرمان با يكديگر نبرد مىكردند ، هر كدام مىخواست كار ديگرى را تمام كند ، تا كدام يك جام مرگ را به ديگرى بنوشاند ، گاهى ما بر دشمن پيروز مىشديم ،\r\n\r\n","description":"","footnote":"","page_name":" 117 ","page_number":121},
  {"content":"\r\n . \r\n","description":"","footnote":"","page_name":" 118 ","page_number":122},
  {"content":"\r\n\r\nو زمانى دشمن بر ما ، امّا هنگامى كه خداوند راستى و اخلاص ما را ديد خوارى و ذلّت را بر دشمنان ما نازل كرد و نصرت و پيروزى را به ما عنايت فرمود ، تا آن‌جا كه اسلام بر زمينها گسترده شد و سرزمين پهناورى براى خويش برگزيد . به جانم سوگند اگر ما در مبارزه مثل شما بوديم هرگز پايه‌اى براى دين برپا نمىشد و شاخه‌اى از درخت ايمان سبز نمىگرديد . به خدا سوگند با اين عمل بى رويهء خود آنچنان راه افراط را مىپوييد كه همانند شترى كه بى حساب آن را بدوشند و از پستانش خون بچكد ، آيندهء شومى خواهيد داشت و پشيمانى به بار خواهد آورد .\r\n\r\nخطبهء 57\r\n\r\nآيندهء شوم\r\nآگاه باشيد ! پس از من مردى با گلوى گشاده و شكمى بزرگ بر شما مسلّط خواهد شد هر چه بيابد مىخورد و در پى آن است كه آنچه ندارد بدست آورد ، او را بكشيد ولى هرگز نمىتوانيد او را به قتل برسانيد . آگاه باشيد به زودى او شما را به بيزارى و بدگويى به من وادار مىكند ، بدگويى را در هنگام اجبار دشمن ، به شما اجازه مىدهم كه اين بر درجات و بلندى مقام من مىافزايد و موجب نجات شماست . امّا ، هرگز از من بيزارى مجوييد كه من بر فطرت توحيد تولّد يافته‌ام و در ايمان و مهاجرت از همه پيش قدم‌تر بوده‌ام .\r\n\r\nخطبهء 58\r\nكه به خوارج فرموده است هنگامى كه خوارج به على عليه السلام پيشنهاد مىكردند كه ( العياذ باللّه ) اظهار كند\r\nكه من با تحكيم از اسلام بيرون رفته‌ام و الآن توبه مىكنم ، در حالى كه على عليه السلام نه حكمى\r\nتعيين كرده بود و نه اگر تعيين مىكرد با اسلام مخالفتى داشت\r\n\r\nخوارى سراسر وجودتان را فرا خواهد گرفت\r\nگردبادى از بلا شما را فراگيرد ، و انسان پاك و شريفى از شما به يادگار نماند ! . . .\r\nآيا پس از ايمانم به خدا و جهاد كردن در ركاب پيامبر ، گواهى به كفر خويش دهم ؟ اگر چنين كنم گمراه شده‌ام و از هدايت يافتگان نخواهم بود « 1 »\r\n\r\n\r\n","description":"","footnote":"\r\n( 1 ) . سورهء انعام ، آيهء 56 .\r\n","page_name":" 119 ","page_number":123},
  {"content":"\r\n . \r\n","description":"","footnote":"","page_name":" 120 ","page_number":124},
  {"content":"\r\n\r\n( اميدوارم ) به بدترين جايگاه رهسپار شويد ، و به راه گذشتگان خود باز گرديد ، آگاه باشيد به زودى خوارى و ذلّت سراسر وجودتان را فرا خواهد گرفت و گرفتار شمشير برنده خواهيد شد ، و استبدادى بر شما حكومت خواهد كرد كه براى ستمگران سنّت خواهد شد .\r\nشريف رضى رحمه الله مىگويد : جملهء « وَ لا بَقِىَ مِنْكُمْ آثِر » سه رقم نقل شده - / يكى « آبر » با ، باء و راء - / و از باب « يَأْبِرُ النّخْل » مىباشد كه به معناى اصلاح آمده است و « آثر » نيز روايت شده كه به معناى بازگو كنندهء حديث مىباشد و اين از نظر من بهتر است ؛ گويا امام عليه السلام مىفرمايد : از شما خبر دهنده‌اى باقى نماند ، و « آبز » نيز روايت شده كه به معناى هلاك شونده و پرش‌كننده آمده است .\r\n\r\nخطبهء 59\r\nهنگامى كه تصميم گرفت با خوارج نبرد كند ، به او گفته شد : آنها از پل نهروان گذشته‌اند\r\n\r\nقتلگاهشان كنار نهر است\r\nقتلگاه آنان ، اين سو ، در كنار نهر است ! به خدا سوگند از آنان حتّى ده نفر باقى نخواهد ماند و از شما ده نفر كشته نخواهد شد !\r\nمرحوم سيّد رضى رحمه الله مىگويد : مقصود از « نطفه » آب نهر است ، و اين فصيح‌ترين كنايه در مورد آب است گرچه آب زياد و فراوان هم باشد ؛ در گذشته نيز كه شبيه اين سخن گذشت اشاره به چگونگى اين كنايه نموديم . ( رجوع كنيد به خطبهء 48 ) .\r\n\r\nخطبهء 60\r\nهنگامى كه خوارج نهروان كشته شدند ، به امام گفته شد :\r\nخوارج همه هلاك گرديدند ، فرمود :\r\nنه به خدا سوگند ، آنها نطفه هايى در پشت مردان و رحم مادران خواهند بود كه . . .\r\nهر زمان شاخى از آنها سر برآورد و آشكار شود قطع مىگردد ، تا اين‌كه آخرشان دزدها و راهزنان خواهند شد !\r\n\r\n","description":"","footnote":"","page_name":" 121 ","page_number":125},
  {"content":"\r\n . \r\n","description":"","footnote":"","page_name":" 122 ","page_number":126},
  {"content":"\r\n\r\n\r\nخطبهء 61\r\nبعد از من با خوارج نبرد مكنيد ( و تنها توجّه شما به از ميان بردن حكومت بنىاميّه باشد ) زيرا كسى كه در جستجوى حق بوده و خطا كرده مانند كسى نيست كه طالب باطل بوده و آن را يافته است !\r\nشريف رضى رحمه الله مىگويد : منظور امام از جملهء « كسى كه طالب باطل بوده و آن را يافته » معاويه و ياران او مىباشد .\r\n\r\nخطبهء 62\r\nدر آن هنگام كه وى را تهديد به قتل و ترور كردند .\r\nپروردگار براى من سپر محكمى قرار داده كه مرا از حوادث حفظ مىكند و هنگامى كه روز اجل من فرا رسد از من دور مىشود و مرا تسليم حوادث مىنمايد ، در آن روز نه تير خطا مىكند و نه زخم بهبودى مىيابد ( امّا امروز وحشتى ندارم ) .\r\n\r\nخطبهء 63\r\nكه از فتنه و فريب دنيا برحذر مىدارد\r\nجهان منزلگاهى است كه جز در خودش ( و به وسيلهء بهره بردارى صحيح از آن ) سالم نتوان ماند ، و با كارهايى كه مخصوص دنياست از آن نجات نتوان يافت ، مردم به وسيلهء دنيا آزمايش مىشوند ، بنابراين هر چيز از دنيا را به خاطر دنيا به دست آورند از كفشان مىرود ، و حساب آن را بايد پس بدهند و امّا آنچه را كه از دنيا براى غير اين جهان تهيّه كرده‌اند به آن خواهند رسيد و با آن خواهند بود ، دنيا در نظر خردمندان همچون سايه‌اى كه هنوز گسترده نشده ، كوتاه مىگردد ، و هنوز فزونى نيافته نقصان مىپذيرد .\r\n\r\n","description":"","footnote":"","page_name":" 123 ","page_number":127},
  {"content":"\r\n . \r\n","description":"","footnote":"","page_name":" 124 ","page_number":128},
  {"content":"\r\n\r\n\r\nخطبهء 64\r\nكه پيرامون سبقت جستن به كارهاى شايسته ايراد شده است\r\n\r\nبدانيد بيهوده آفريده نشده‌ايد !\r\nاى بندگان خدا ! از ( نافرمانى ) خدا بپرهيزيد و با اعمال نيك خويش بر مرگتان پيشى گيريد ( پيش از آن‌كه مرگ شما فرا رسد تا مىتوانيد اعمال نيك بجا آوريد ) به وسيلهء چيزى كه از دست شما مىرود ، آنچه براى شما جاويدان مىماند خريدارى كنيد .\r\nخود كوچ كنيد كه به سختى براى كوچ دادنتان كوشش مىشود ، مهيّاى مرگ باشيد كه بر شما سايه افكنده است ، از كسانى باشيد كه آنها را بانگ زدند و بيدار شدند و دانستند كه دنيا سراى جاويدان نيست ، پس آن را با سراى آخرت مبادله كردند .\r\nخداوند شما را بيهوده نيافريده ، و مهمل رها نكرده ، فاصلهء شما با بهشت يا دوزخ بيش از فرا رسيدن مرگ نيست . زندگى محدودى كه گذشتن لحظات ، از آن مىكاهد ، و مرگ آن را نابود مىسازد حتماً كوتاه خواهد بود .\r\nزندگى كه گذشت شب و روز آن را به پيش مىراند ، به زودى به پايان خواهد رسيد . مسافرى كه تنها سعادت و خوشبختى و يا شقاوت و بدبختى همراه دارد ، بايد بهترين زاد را با خود بردارد ، در اين جهان ، از همين جهان براى خود زاد و توشه‌اى برگيريد كه فرداى رستاخيز حافظ و نگهدارتان باشد .\r\nبنده بايد از پروردگارش بترسد ، خويشتن را اندرز دهد ، توبه را مقدّم دارد ، و بر شهوات خويش پيروز گردد . زيرا مرگش از نظرش پنهان است و آرزويش وى را فريب مىدهد ، شيطان هميشه ، همراه اوست ، گناه و معصيت را پيش چشمش زينت مىدهد ، تا به آن آلوده گردد ، وى را در آرزوى توبه نگه مىدارد كه آن را به تأخير اندازد تا زمانى كه مرگ در حال غفلت كامل ؛ در برابرش آشكار گردد .\r\nاى واى بر غافلى كه عمرش دليل بر ضدّ اوست ، و روزگارش او را به بدبختى و شقاوت بكشاند .\r\nاز خدا مىخواهيم كه ما و شما را از كسانى قرار دهد كه هيچ نعمتى آنها را مست و مغرور نمىكند ، و هيچ هدفى او را از اطاعت پروردگارش باز نمىدارد و بعد از فرا رسيدن مرگ پشيمانى و اندوه در او راه نمىيابد .\r\n\r\n","description":"","footnote":"","page_name":" 125 ","page_number":129},
  {"content":"\r\n . \r\n","description":"","footnote":"","page_name":" 126 ","page_number":130},
  {"content":"\r\n\r\n\r\nخطبهء 65\r\nكه در آن مباحثى لطيف از علم خداوند مطرح شده است\r\nستايش مخصوص خداوندى است كه هيچ صفتى از او بر صفت ديگرش پيشى نگرفته تا بتوان گفت پيش از آن‌كه « آخر » باشد « اوّل » بوده است ، و قبل از آن‌كه « باطن » باشد « ظاهر » بوده ؛ هر چه را تنها و واحد فرض كنيد جز او قليل و كم است ( ولى او در عين وحدت بىانتهاست ) ؛ هر عزيزى غير او خوار و ذليل ، و هر نيرومندى جز او ضعيف و ناتوان است ، هر مالكى غير از او خود مملوك و هر عالمى جز او دانش‌آموز است ( چه اين‌كه آنها از خود ندارند بايد از ديگرى بگيرند ) .\r\nهر قادرى جز او ، گاهى توانا ، و گاهى ناتوان است ، و هر شنونده‌اى غير از خدا از درك صداهاى ضعيف ، كر است ، و صداهاى قوى نيز گوش او را كر مىكند ، و آوازهاى دور را نمىشنود .\r\nهر بيننده‌اى غير از او از ديدن رنگهاى ناپيدا و اجسام بسيار كوچك ناتوان است ، و هر ظاهرى غير از او پنهان ، و هر پنهانى جز او آشكار نيست .\r\nموجودات را آفريده امّا نه براى تقويت فرمانروايى و قدرتش ؛ و نه براى بيم از حوادث آينده ، نه براى آن‌كه در مبارزه با همتاى خود ياريش دهند ، و نه براى اين‌كه از فخر و مباهات شريكان و مبارزان او ، جلوگيرى كنند .\r\nبلكه همه مخلوق او هستند و در سايهء پرورش او ، و بندگانى خاضع در برابر او ، در موجودات حلول نكرده تا گفته شود « در » آنها است و از آنها فاصله نگرفته تا گفته شود « از » آنها جداست . آفرينش موجودات در آغاز او را ناتوان نساخته ، و از تدبير آنچه به وجود آورده باز نمانده است ، نه به خاطر آنچه آفريده قدرتش پايان گرفته ، و نه در آنچه فرمان داده و مقدّر ساخته ، ترديدى به او راه يافته است ، بلكه فرمانش متين و علمش محكم و كارش بى خلل است . كسى است كه به هنگام بلا به او اميدوارند و در حال نعمت از او بيمناك !\r\n\r\n","description":"","footnote":"","page_name":" 127 ","page_number":131},
  {"content":"\r\n . \r\n","description":"","footnote":"","page_name":" 128 ","page_number":132},
  {"content":"\r\n\r\n\r\nخطبهء 66\r\nكه در يكى از ايّام جنگ خونين صفّين پيرامون برخى از آداب نبرد به اصحابش فرموده\r\nاى مسلمانان ! لباس زيرين را ترس از خدا ( و احساس مسئوليّت ) و لباس رويين را ، آرامش و خونسردى قرار دهيد ، دندانها را بر هم بفشاريد تا مقاومت شما در برابر ضربات دشمن بيشتر گردد ، زره نبرد را تكميل سازيد ، و پيش از آن‌كه شمشير را از نيام بكشيد چندبار آن را تكان دهيد ( تا به آسانى از نيام بيرون آيد ) .\r\nبا تندى و خشم و بى اعتنايى به دشمن نظر افكنيد و به هر طرف حمله كنيد ، لبهء تيز شمشير را به كار ببريد ، و با پيش نهادن گام ، شمشير را به دشمن برسانيد و بدانيد هم اكنون در حال جهاد در پيشگاه خداوند قرار داريد و با پسر عموى پيغمبر خدا همراهيد ، بنابراين پى در پى حمله كنيد ! و از فرار شرم نماييد چه اين‌كه فرار از جنگ ، لكّهء ننگى است كه در نسلهاى آيندهء شما مىماند ، و آتشى است در رستاخيز ، از شهادت خوشحال باشيد و به آسانى از آن استقبال كنيد .\r\nبه آن گروه انبوه و سراپردهء پر زرق و برق ( معاويه ) به سختى حمله بريد ، و در دل آن به نبرد بپردازيد كه شيطان در كنار آن پنهان شده ، دستى براى حمله به پيش دارد ، و پايى براى فرار به عقب نهاده ؛ مقاومت كنيد ! مقاومت كنيد ! تا عمود حق بر شما آشكار گردد « شما برتريد ! خدا با شما است و از زحمات شما نمىكاهد » . « 1 »\r\n\r\nخطبهء 67\r\nهنگامى كه جريان « سقيفه » را پس از درگذشت پيغمبر صلى الله عليه و آله به امام عليه السلام گزارش دادند امام پرسيد :\r\nانصار چه گفتند ؟ پاسخ دادند كه انصار گفتند : از ميان ما زمامدارى انتخاب شود\r\nو از ميان شما هم زمامدار ديگرى !\r\nامام فرمود :\r\nچرا در برابر آنها به اين استدلال نكرديد كه پيغمبر دربارهء انصار توصيه فرمود كه « . . . با نيكان آنها به نيكى رفتار كنيد\r\n\r\n\r\n","description":"","footnote":"\r\n( 1 ) . سورهء محمّد ، آيهء 35 .\r\n","page_name":" 129 ","page_number":133},
  {"content":"\r\n . \r\n","description":"","footnote":"","page_name":" 130 ","page_number":134},
  {"content":"\r\n\r\nو از بدكاران آنها در گذريد » .\r\nگفتند : اين سخن چگونه انصار را محكوم مىسازد ؟\r\nامام عليه السلام فرمود : اگر حكومت و زمامدارى مربوط به آنان بود ، توصيه كردن دربارهء آنها به ( مهاجران ) معنا نداشت .\r\nسپس فرمود : پس قريش چه گفتند ؟ پاسخ دادند كه : قريش استدلال كردند كه ما از درخت رسالتيم !\r\nامام عليه السلام فرمود : « به درخت استدلال كردند ، امّا ميوه‌اش را ضايع ساختند و فراموش كردند » !\r\n\r\nخطبهء 68\r\nكه پس از آن‌كه فرمان حكومت مصر را به محمدبن‌ابىبكر بخشيد و او در صحنهء\r\nمبارزه با دشمن مغلوب و كشته شد ايراد فرموده است\r\nمن مىخواستم « هاشم بن عتبه » را زمامدار مصر كنم ؛ اگر وى را براى آن سامان انتخاب كرده بودم ميدان را براى آنها خالى نمىگذارد ؛ و به آنها فرصت نمىداد ، ولى نه اين‌كه بخواهم از محمدبن‌ابوبكر ، مذمّت كنم ، چه اين‌كه او مورد علاقه و محبّت من بود و در دامنم پرورش يافته بود .\r\n\r\nخطبهء 69\r\nكه در ملامت و مذمّت بعضى از يارانش فرموده است\r\nچه اندازه با شما مدارا كنم ! همچون مدارا كردن با شتران نوبارى كه از سنگينى بار پشتشان مجروح گرديده . . . و همانند جامه‌هاى كهنه و فرسوده‌اى كه هر گاه از جانبى آن را بدوزند\r\n\r\n","description":"","footnote":"","page_name":" 131 ","page_number":135},
  {"content":"\r\n . \r\n","description":"","footnote":"","page_name":" 132 ","page_number":136},
  {"content":"\r\n\r\nاز سوى ديگر پاره مىگردد . هرگاه گروهى از لشكريان شام به شما نزديك مىشوند ، هر يك از شما در را به روى خود مىبنديد و همچون سوسمار در لانهء خود مىخزيد ، و همانند كفتار ، در خانهء خويش پنهان مىگرديد .\r\nبه خدا سوگند ! آن كس كه شما ياور او باشيد ذليل است ، و كسى كه با شما تيراندازى كند همچون كسى است كه تيرى بى پيكان به سوى دشمن رها سازد .\r\nبه خدا سوگند ! جمعيّت شما در خانه ها زياد و زير سايهء پرچمهاى ميدان نبرد كم ، من مىدانم چه چيزى شما را اصلاح مىكند و كژى شما را مستقيم مىدارد ولى اصلاح شما را با تباه ساختن روح خويش جايز نمىشمرم ، خدا نشانهء ذلّت را بر چهره‌ها و پيشانى شما بگذارد ! و بهره‌هاى شما را نابود سازد .\r\nآن گونه كه به باطل متمايل و به آن آشناييد ، به حق آشنايى نداريد ، و آن چنان كه در نابودى حق مىكوشيد براى از بين بردن باطل قدم بر نمىداريد .\r\n\r\nخطبهء 70\r\nدر سحرگاهى كه در سپيده دم آن ضربت خورد\r\nهمانطور كه نشسته بودم ، خواب چشمانم را فرا گرفت ، رسول خدا صلى الله عليه و آله را به خواب ديدم ، و عرض كردم چقدر كارشكنيها و لجاجت و دشمنيها را كه از امّتت ديدم !\r\nفرمود : آنها را نفرين كن ! گفتم : خدا بهتر از آنان را به من بدهد و به جاى من شخص بدى را بر آنها مسلّط گرداند .\r\nشريف رضى رحمه الله مىگويد : منظور از كلمهء « الْاوَد » اعوجاج و كجى ، و از « اللَّدَد » دشمنى و خصومت است ، و اين از فصيح‌ترين كلمات است .\r\n\r\n","description":"","footnote":"","page_name":" 133 ","page_number":137},
  {"content":"\r\n . \r\n","description":"","footnote":"","page_name":" 134 ","page_number":138},
  {"content":"\r\n\r\n\r\nخطبهء 71\r\nكه در نكوهش جمعى از اهل عراق به خاطر ترك نبرد در آستانهء پيروزى فرموده است\r\nامّا بعد ، اى مردم عراق ! شما به زن باردارى مىمانيد كه در آخرين روزهاى دوران حمل ، جنين خود را سقط كند ، و سرپرستش بميرد ، و بيوگيش به طول انجامد ، و ميراثش را بستگان دوردستش ببرند .\r\nآگاه باشيد ، به خدا سوگند من به ميل خود به سوى شما نيامدم بلكه از روى ناچارى بود به من خبر رسيده كه مىگوييد : « على خلاف مىگويد » !\r\nخدا شما را بكشد ، به چه كسى دروغ بسته‌ام ؟ آيا به خدا دروغ بسته‌ام كه خود نخستين مؤمن به او هستم يا بر پيامبرش كه نخستين مصدّقش بوده‌ام ؟ نه اين طور نيست . به خدا سوگند آنچه گفته‌ام ( واقعيّتى است ) كه شما از آن پنهان بوديد ، و اهل درك آن نبوديد ، اگر شما ظرفيت داشته باشيد بدون انتظار پاداش ، پيمانهء فكر شما را از علم و دانش پر مىكنم ، « و به زودى خبر آن را خواهيد فهميد » . « 1 »\r\n\r\nخطبهء 72\r\nكه در آن ، طرز درود فرستادن بر پيامبر صلى الله عليه و آله و آل او را به مردم ياد مىدهد\r\n\r\nصفات خدا\r\nبار خدايا ! اى گسترانندهء گسترده‌ها ! و اى نگهدارندهء آسمانها و اى كسى كه دلها را با فطرت مخصوص آفريدى ؛ هم آنان كه سرانجام بدبخت شدند و هم آنان كه سعادتمند گرديدند .\r\n\r\n\r\n","description":"","footnote":"\r\n( 1 ) . سورهء ص ، آيهء 88 .\r\n","page_name":" 135 ","page_number":139},
  {"content":"\r\n . \r\n","description":"","footnote":"","page_name":" 136 ","page_number":140},
  {"content":"\r\n\r\n\r\nصفت پيامبر\r\nگرامىترين درودها و افزونترين بركات خود را بر محمّد صلى الله عليه و آله بنده ، و فرستاده‌ات قرار ده ، همان پيامبرى كه ختم گذشتگان و گشايندهء بسته‌ها و پيچيده‌ها بود ، دين حق را به حق آشكار كرد ، از نادرستيها و باطلهايى كه سرو صدا به راه انداخته بودند جلوگيرى نمود ، و صولت گمراهيها را در هم شكست ، همانطور كه با تمام قدرت ، سنگينى بار رسالت را تحمّل كرد ، و به فرمانت قيام نمود ، و به سرعت در راه رضا و خشنوديت گام برداشت ، و حتّى يك قدم هم عقبگرد نكرد .\r\nارادهء محكمش سست نگشت ، و در قبول و پذيرش وحى نيرومند بود ، پيمان رسالت را حافظ و نگهدار بود ، آنچنان در اجراى فرمانت كوشش كرد كه شعلهء فروزان حق را آشكار و راه را براى جاهلان روشن ساخت ، و دلهايى كه در فتنه و گناه فرو رفته بودند به واسطهء او هدايت گرديدند . پرچمهاى حق را برافراشت ، و احكام زندهء اسلام را برپا نمود .\r\nاو امين مورد اعتماد و گنجينه دار مخزن علوم تو ، و شاهد و گواه در روز رستاخيز ، و برانگيختهء تو براى بيان حقايق ؛ و فرستادهء تو به سوى خلايق است .\r\n\r\nدعا براى پيامبر صلى الله عليه و آله\r\nپروردگارا ! در سايهء لطفت برايش جاى با وسعتى بگشاى ! و از فضل و كرمت چندين برابر پاداشش ده !\r\nخداوندا ! كاخ پرشكوه او را از هر بنايى برتر ؛ و مقام او را در پيشگاه خود گرامى دار . نورش را كامل گردان ، و پاداش رسالتش را پذيرش شهادت ( و شفاعت ) ، و قبول گفتار او قرار ده . همو كه دارى منطق عادلانه ، و طريقى كه جدا كنندهء حق از باطل بود .\r\nبار خدايا ! بين ما و پيغمبرت در جايى كه نعمتش جاويدان ، زندگيش خوش ، و آرزوهايش مطلوب ، خواسته هاى آن برآمده ، در كمال آسايش ، در نهايت آرامش و همراه با مواهب و هداياى با ارزش است ، جمع گردان !\r\n\r\n","description":"","footnote":"","page_name":" 137 ","page_number":141},
  {"content":"\r\n . \r\n","description":"","footnote":"","page_name":" 138 ","page_number":142},
  {"content":"\r\n\r\n\r\nخطبهء 73\r\nهنگامى كه مروان بن حكم در جنگ جمل در بصره اسير شده بود و امام حسن و امام حسين عليهما السلام براى آزادى او نزد امام عليه السلام شفاعت كردند ، امام وى را آزاد ساخت . حسن و حسين عليهما السلام پرسيدند : آيا او با شما بيعت مىكند ؟ امام فرمود :\r\nمگر او پس از قتل عثمان با من بيعت نكرد ؟ نيازى به بيعت او ندارم ، دستش دست يهودى است ، اگر با دستش بيعت كند با پشت خود به شكستن پيمان ، اقدام مىكند !\r\nآگاه باشيد او حكومت كوتاه مدّتى خواهد يافت ، همانند مقدار زمانى كه سگى بينى خود را با زبان پاك كند ! او پدر قوچهاى چهارگانه است ! و امّت اسلام از دست او و پسرانش روز خونينى خواهند داشت .\r\n\r\nخطبهء 74\r\nهنگامى كه مردم خواستند با عثمان بيعت كنند\r\n\r\nاز همه شايسته ترم امّا . . .\r\nخوب مىدانيد كه من از همه كس به خلافت شايسته ترم ، و به خدا سوگند تا هنگامى كه اوضاع مسلمين روبراه باشد و در هم نريزد ، و به غير از من به ديگرى ستم نشود ، همچنان خاموش خواهم بود ، و اين كار را به خاطر آن انجام مىدهم كه اجر و پاداش برم ، و از زر و زيورهايى كه شما به سوى آن مىدويد پارسايى ورزيده باشم .\r\n\r\n","description":"","footnote":"","page_name":" 139 ","page_number":143},
  {"content":"\r\n . \r\n","description":"","footnote":"","page_name":" 140 ","page_number":144},
  {"content":"\r\n\r\n\r\nخطبهء 75\r\nهنگامى كه به وى خبر رسيد بنىاميّه او را متّهم به شركت در قتل عثمان كرده‌اند\r\nمگر آگاهى بنىاميّه از صفات و روحيّات من ، آنان را از عيبجويى من باز نداشته است ؟ مگر هنوز سابقهء من در اسلام ، آن جاهلان را از تهمت بر من بر كنار نساخته است ؟\r\nپند و اندرزهاى خداوند از گفتار من رساتر است ، من با « مارقين » ( آنان كه از دين خارج مىشوند ) محاجّه مىكنم و دشمن آشتىناپذير كسانى هستم كه پيمان الهى را مىشكنند و در حقايق اسلام ترديد مىكنند .\r\nمتشابهات ( و آنچه مبهم است ) بايد در پرتو ( محكمات ) كتاب خدا روشن گردد ، و بندگان به آنچه در دل دارند پاداش داده مىشوند .\r\n\r\nخطبهء 76\r\nكه پيرامون تشويق به اعمال شايسته ايراد فرموده است\r\nخدا رحمت كند آن كس كه چون سخن حكيمانه‌اى را بشنود خوب فرا گيرد ، و چون به هدايت ارشاد گردد نزديك شود و بپذيرد ، دست به دامن هادى و رهبرى زند و نجات يابد ، از مراقبت پروردگارش لحظه‌اى غفلت نورزد ، و همواره از گناهان خود بترسد ، خالصانه گام پيش نهد و عمل نيك انجام دهد ، ذخيره‌اى براى آخرت تهيّه كند ، و از گناه بپرهيزد ، هميشه اغراض دنيايى را به دور اندازد ، و در عوض كالاى گرانبهاى آخرت را بدست آورد .\r\nبا خواسته هاى دلش بجنگد ، و آرزوهاى نابجايش را تكذيب كند . استقامت را مركب راهوار نجات خويش قرار دهد ، و تقوا را زاد و توشهء مرگش گرداند ، در راه روشن گام نهد و هرگز از جادّهء وسيع و آشكار حق فاصله نگيرد .\r\nاين چند روز زندگى را مغتنم شمارد ؛ و پيش از آن‌كه مرگ فرا رسد ، خويش را آماده كند ، و از اعمال نيك ، توشهء آخرت برگيرد .\r\n\r\n","description":"","footnote":"","page_name":" 141 ","page_number":145},
  {"content":"\r\n . \r\n","description":"","footnote":"","page_name":" 142 ","page_number":146},
  {"content":"\r\n\r\n\r\nخطبهء 77\r\nهنگامى كه در زمان عثمان « سعيدبن العاص » حقّ مسلّم امام را از بيت المال\r\nبه منظور محاصرهء اقتصادى آن حضرت دريغ داشت فرمود :\r\nبنىاميّه از ميراث محمّد صلى الله عليه و آله جز كمى در اختيار من نمىگذارند .\r\nبه خدا سوگند ! اگر زنده ماندم همچون محتويّات شكم يك حيوان كه خاك آلود است و قصّاب آن را به دور مىريزد ؛ آنها را از صحنهء حكومت اسلامى بيرون خواهم ريخت !\r\nشريف رضى رحمه الله مىگويد : « الْتُّرابُ الْوَذَمَة » نيز روايت شده است كه عكس سابق است .\r\nو مىافزايد : سخن امام عليه السلام « لَيُفَوّقُونَنى » يعنى مقدار اندكى از مال به من مىدهند مانند « فواق ناقه » كه يك بار دوشيدن شير شتر است . « وِذام » جمع « وذمه » قطعه‌اى از شكمبه يا كبد است كه در خاك افتاده و فاسد شده باشد .\r\n\r\nخطبهء 78\r\nكه با آنها راز و نياز مىكرده و سرمشقى براى مردم در آن نهفته است\r\nبار خدايا ، آنچه را كه تو از من به آن آگاهترى بر من ببخشاى ! و اگر بار ديگر به سوى آن باز گردم ، تو هم مغفرت خود را باز گردان !\r\nخداوندا ! آنچه را از كارهاى نيك كه تصميم گرفته‌ام و انجام نداده‌ام ببخش .\r\nخداوندا ! آنچه را با زبان به تو تقرّب مىجويم و قلبم با آن هماهنگ نيست ، مورد مغفرت خويش قرار ده !\r\nالهى ! نگاههاى اشارت‌آميز ، سخنان بى فايده و خواسته‌هاى نابجاى دل ، و لغزشهاى زبان را بر من ببخش !\r\n\r\n","description":"","footnote":"","page_name":" 143 ","page_number":147},
  {"content":"\r\n . \r\n","description":"","footnote":"","page_name":" 144 ","page_number":148},
  {"content":"\r\n\r\n\r\nخطبهء 79\r\nهنگامى كه امام عليه السلام آماده حركت براى نبرد با خوارج بود ، يكى از يارانش گفت : اى اميرمؤمنان ! از آن مىترسم كه اگر در اين ساعت حركت كنى ، به مراد خويش نرسى ! اين سخن را كه مىگويم از « علم نجوم » الهام مىگيرد امام عليه السلام در پاسخش چنين فرمود :\r\nگمان مىكنى تو از آن ساعتى كه اگر در آن ساعت كسى حركت كند با ناراحتى روبه‌رو نخواهد شد آگاهى ؟ و مىتوانى از آن ساعتى كه هركس در آن به راه افتد ، زيان مىيابد او را با خبر كنى ؟ !\r\nكسى كه در اين گفتار تو را تصديق كند ، قرآن را تكذيب كرده است ، و از استعانت به خدا در رسيدن به هدفهاى محبوب و مصونيّت از آنچه ناپسند است ، بى نياز شده است .\r\nگويا مىخواهى به جاى خداوند ، تو را ستايش كنند ، چون به زعم خود ، مردم را به ساعتى كه در آن به مقصود مىرسند و از زيان بر كنار مىمانند ، هدايت كرده‌اى !\r\nسپس امام رو به مردم كرد و چنين فرمود :\r\nاى مردم از فراگرفتن علم نجوم ( خبرهاى غيبى و پيشگويى به وسيلهء ستارگان ) برحذر باشيد ، جز به آن مقدار كه در درياها و خشكيها شما را هدايت كند .\r\nچه اين‌كه نجوم به سوى كهانت دعوت مىكند ، منجّم همچون كاهن است ، و كاهن چون ساحر ، و جادوگران همانند كافران و كافر در آتش است « اكنون از سخن اين منجّم نترسيد » و به نام خدا به سوى مقصد حركت كنيد .\r\n\r\nخطبهء 80\r\nكه پس از پايان جنگ جمل در نكوهش بعضى از زنان ايراد فرموده است\r\nاىمردم ! جمعى از زنان ، هم از نظر ايمان ، هم از جهت بهره و هم از موهبت عقل ، در رتبه‌اى كمتر از مردان قرار دارند .\r\n\r\n","description":"","footnote":"","page_name":" 145 ","page_number":149},
  {"content":"\r\n . \r\n","description":"","footnote":"","page_name":" 146 ","page_number":150},
  {"content":"\r\n\r\nامّا گواه بر كمبود ايمانشان ، همان بر كنار بودن از نماز و روزه در ايّام عادت است ، و نقصان عقلشان اين است كه شهادت دو زن معادل شهادت يك مرد است ، و امّا نقصان بهرهء آنها ، گواهش اين است كه سهم ارث آنان نصف سهم مردان است ، پس از زنان بد بپرهيزيد و مراقب نيكان آنهاباشيد ؛ در اعمال نيك تسليم بى قيد و شرط آنان نشويد تا در اعمال بد انتظار اطاعت از شما نداشته باشند ( همان گونه كه در شرح اين خطبه در بخش « توضيحها » مىخوانيد امام عليه السلام مىخواهد با اين سخن از زنانى همچون عايشه ، آتش افروز جنگ جمل انتقاد كند ) .\r\n\r\nخطبهء 81\r\nكه دربارهء زهد فرموده است\r\nاى مردم ! زهد يعنى كوتاهى آرزو ، شكر و سپاس در برابر نعمت ، و پارسايى در مقابل گناه !\r\nاگر نتوانستيد همهء اين صفات را فراهم سازيد ، مواظب باشيد حرام بر اراده و صبر شما پيروز نگردد ، و در برابر نعمتها شكر منعم را فراموش مكنيد ، چه اين‌كه خداوند با دلايل روشن و آشكار عذرها را قطع كرده و با كتابهاى خود بهانه را به روشنى از بين برده است .\r\n\r\nخطبهء 82\r\nكه در مذمّت دنيا فرموده\r\nچگونه توصيف كنم سر منزلى را كه ابتداى آن سختى و مشقّت است ، و پايان آن فنا و نيستى ، در حلال آن حساب است و در حرامش عقاب ؛ ثروتمندش فريب مىخورد ، و فقير و گدايش محزون مىگردد . چه بسيار كسانى كه به دنبالش بدوند و به آن نرسند ، و چه بسيار كسانى كه رهايش سازند و به آنها روى آورد ، هركس با چشم بصيرت و عبرت به آن بنگرد به او بصيرت و بينايى بخشد ؟ و آن كس كه چشمش به دنبال آن باشد و فريفتهء آن گردد ، از ديدن حقايق نابينايش كند !\r\n\r\n","description":"","footnote":"","page_name":" 147 ","page_number":151},
  {"content":"\r\n . \r\n","description":"","footnote":"","page_name":" 148 ","page_number":152},
  {"content":"\r\n\r\nسيّد رضى رحمه الله مىگويد : اگر خوب در اين جملهء امام عليه السلام ( وَ مَنْ ابْصَرَ بِها بَصَّرَتْهُ ؛ كسى كه با چشم بصيرت به آن بنگرد بينايش كند ) تأمّل شود ، در آن ، معناى شگفت آور و مقصود ژرفى يافت خواهد شد كه به پايانش نتوان رسيد ، مخصوصاً اگر جملهء « مَنْ ابْصَرَ الَيْها اعْمَتْهُ ؛ كسى كه منتهاى آرزوى خود را دنيا قرار دهد كورش خواهد كرد » كنار جملهء بالا گذارده شود ، در اين صورت به خوبى فرق واضحى بين آن دو يافت خواهد شد ، فرقى روشن ، شگفت‌انگيز و آشكار ! - / درود و سلام خدا بر او باد .\r\n\r\nخطبهء 83\r\nاز خطبه هاى شگفت انگيزى است كه به نام خطبهء « غرّاء » ( درخشان ) ناميده شده\r\n\r\nصفات خدا\r\nستايش مخصوص خداوندى است كه علوّ مرتبه‌اش به خاطر قدرت ، و نزديكيش به مخلوقات به واسطهء عطا و بخشش اوست ، همو بخشندهء تمام نعمتها ، و دفع كنندهء تمام شدايد و بلاهاست . او را مىستايم در برابر عواطف كريمانه و نعمتهاى وسيع و گسترده‌اش . به او ايمان مىآورم چون مبدأ هستى و ظاهر و آشكار است ، و از او هدايت مىطلبم چون راهنما و نزديك است ، از او يارى مىجويم چون توانا و پيروز است ، بر او توكّل مىكنم چون تنها ياور و كفايت كننده است .\r\nگواهى مىدهم كه محمّد صلى الله عليه و آله و سلم بنده و فرستادهء اوست ، او را فرستاده تا فرمانهايش را اجرا كند و به مردم اتمام حجّت نمايد ، و آنها را در برابر اعمال بد ، بيم دهد .\r\n\r\nتوصيه به پرهيزكارى\r\nاى بندگان خدا ! شما را به ترس از خدايى كه براى بيدارى شما مثلها زده ( و پندها داده ) سفارش مىكنم ، خداوندى كه اجل و سرآمد زندگى شما را معيّن كرده و لباسهاى فاخر را بر شما پوشانده ، زندگى پروسعت به شما بخشيده و با حساب دقيق خود به شما احاطه دارد ، در برابر كارهاى نيك پاداش براى شما قرار داده و با نعمتهاى گسترده ، . . . و بخششهاى وسيع ، شما را گرامى داشته و به وسيلهء پيامبران و دستورات رسا و روشن از مخالفت فرمانش بيم داده است . تعداد شما را به خوبى مىداند\r\n\r\n","description":"","footnote":"","page_name":" 149 ","page_number":153},
  {"content":"\r\n . \r\n","description":"","footnote":"","page_name":" 150 ","page_number":154},
  {"content":"\r\n\r\nو چند صباحى توقّف ، در اين سراى آزمايش و عبرت برايتان مقرّر داشته ، در اين دنيا آزمايش مىشويد ، و در برابر اعمالتان محاسبه مىگرديد .\r\n\r\nدگرگونيهاى دنيا\r\n( آرى ) آب اين جهان هميشه تيره و همواره با گل و لاى توأم بوده است ، منظره‌اى دلفريب و سرانجامى خطرناك دارد ، فريبنده و دل‌انگيز است امّا دوامى ندارد ، نورى است در حال غروب ، سايه‌اى زوال‌پذير و ستونى است مشرف بر سقوط ، و هنگامى كه نفرت‌كنندگان به آن دل بستند و بيگانگان از آن ، به آن اطمينان پيدا كردند ، همانند اسبى كه بطور غافلگيرانه پاهاى خود را بلند كرده و سوار را به زمين مىافكند ، آنها را بر زمين مىكوبد ، و با دامنهاى خود آنها را گرفتار مىسازد ، و تيرهاى خود را به سوى آنان پرتاب مىكند ، طناب مرگ به گردن انسان مىافكند ، و به سوى گورى تنگ و جايگاهى وحشتناك كه از آن‌جا محلّ خويش را در بهشت و دوزخ مىبيند ، و پاداش اعمال خود را مشاهده مىكند ، مىكشاند ! همچنان آيندگان به دنبال گذشتگان گام مىنهند ، نه مرگ از نابودى مردم دست مىكشد ، و نه مردم از گناه ، و همچنان تا پايان زندگى و سرمنزل فنا و نيستى آزادانه پيش مىروند .\r\n\r\nرستاخيز\r\nتا آن‌جا كه امور پى در پى بگذرد و زمانها سپرى گردد ، و رستاخيز نزديك شود ، در آن زمان آنها را از بيغوله هاى گور و لانه هاى پرندگان و جايگاه درندگان و ميدانهاى جنگ ، بيرون مىآورد ، با شتاب به سوى فرمان پروردگار روى مىآورند ، به صورت دسته هاى خاموش و صفوف ايستاده حاضر مىشوند ، گرچه جمع آنها بسيار است ولى از ديدگاه علم نافذ پروردگار مخفى نمىمانند . . .\r\nو به خوبى صداى ( فرشتگان ) به گوش آنها مىرسد ، لباس نياز و خضوع به تن پوشيده‌اند ، درهاى حيله و فريب بسته شده ، آرزوها قطع گرديده ، دلها ساكن ، صداها ( از اوج خويش افتاده ) آهسته از گلو بيرون آيد ، عرق از گونه ها سرازير ، اضطراب و وحشت آنها را فرا گرفته است ؛ بانگى رعد آسا گوشها را به لرزه آورد و به سوى پيشگاه عدالت براى دريافت كيفر و پاداش و بهره‌مند شدن از ثواب ، فرا مىخواند .\r\n\r\n","description":"","footnote":"","page_name":" 151 ","page_number":155},
  {"content":"\r\n . \r\n","description":"","footnote":"","page_name":" 152 ","page_number":156},
  {"content":"\r\n\r\n\r\nآگاهى بندگان\r\nبندگانى كه با دست تواناى او آفريده شده‌اند و بى ارادهء خويش به وجود آمده و پرورش يافته‌اند ، ( و مالك خود نيستند ) در چنگال مرگ فرا گرفته و در گهوارهء گور آرميده از هم متلاشى مىشوند و به تنهايى سر از لحد بر مىآورند ، و براى درك پاداش قدم به صحنهء قيامت مىگذارند ، به دقّت سرشمارى شده و به حسابشان رسيدگى مىگردد ، اين چندروزه به خاطر اين مهلت يافته‌اند كه در جستجوى راه صحيح برآيند ، راه نجات به آنها ارائه شده ، اين چند روز عمر ( نه به خاطر اين است كه سركشى كنند بلكه ) براى آن است كه رضايت خدا را جلب نمايند ، ظلمت و تاريكيهاى شك و ترديد از آنها كنار زده شده ، آنها را آزاد گذارده‌اند تا براى مسابقه ( در قيامت ) خود را آماده سازند ؛ آنها را آزاد گذارده‌اند تا فكر و انديشه خود را براى يافتن حق به كار برند ، و در كسب نور الهى در مدّت زندگى تلاش و كوشش كنند .\r\n\r\nچه مثلهاى رسايى\r\nاوه ! چه مثلهاى صائب و رسايى ! و چه اندرزهايى دلنشين ! ولى به شرط آن‌كه با قلبهاى پاك مواجه گردد و در گوشهاى شنوايى فرو رود ، و به رأيهايى جازم و عقلهاى كاملى دست يابد .\r\nتقوا پيشه كنيد ، تقواى كسى كه چون بشنود احساس مسئوليّت كند ، و چون گناه كند اعتراف نمايد ، و چون احساس مسئوليّت نمايد قيام به عمل كند ، و چون بيمناك گردد به طاعت حق مبادرت ورزد ، و ( چون به مرگ و لقاى پروردگار ) يقين كند نيكى نمايد ، و هرگاه درس عبرت به او دهند عبرت پذيرد ، و هرگاه او را بر حذر دارند قبول كند ، و اگر منعش كردند از نافرمانى باز ايستد ( دعوت خدا ) را پاسخ گويد ، و به سوى او باز گردد ، و چون باز گردد توبه كند . . . و چون تصميم به پيروى از پيامبران گيرد دنبال آنان گام بردارد ، چون نشانش دهند ببيند و به سرعت به سوى حق حركت كند ، و از نافرمانيها فرار نمايد ، ذخيره‌اى بدست آورد و باطن خويش را پاكيزه و آخرت خود را آباد سازد ، زاد و توشه‌اى براى روز حركت و مقصد خويش و هنگام حاجت ، و سر منزل نياز تهيّه كند ، همهء اينها را پيش از خود به منزلگاه جاويدانى بفرستد .\r\nاى بندگان خدا از نافرمانى او بپرهيزيد ، به خاطر هدفى كه شما را براى آن آفريده ، و آنچنان كه به شما هشدار داده ، از مخالفتش برحذر باشيد تا استحقاق آنچه را به شما وعده داده پيدا كنيد كه وعدهء او مسلّم ، و تهديد او وحشتناك است .\r\n\r\nيادآورى نعمتهاى گوناگون\r\nخداوند براى شما گوشهايى آفريده كه آنچه را اهميّت دارد بشنوند و حفظ كنند ، و چشمهايى كه در تاريكى حقايق را ببينند ،\r\n\r\n","description":"","footnote":"","page_name":" 153 ","page_number":157},
  {"content":"\r\n . \r\n","description":"","footnote":"","page_name":" 154 ","page_number":158},
  {"content":"\r\n\r\nو هر عضوى را به نوبهء خود اعضايى داد كه در تركيب بندى ، و دوام ، متناسب و هماهنگ با يكديگرند ، با بدنهايى كه با ساختمان موزون خود قائم و برقرارند ، و با دلهايى كه آمادهء پذيرش مواهب او هستند ، از نعمتهاى او برخوردار بوده ، و موجبات امتنان وى آشكار است ، با وسايلى كه تندرستى شما را حفظ مىكند .\r\nعمرهايى برايتان مقدّر فرموده ولى مقدار آن از شما پنهان است ، و از آثار گذشتگان برايتان عبرتها ذخيره كرده ، لذّتهايى كه از دنيا بردند ؛ و موهبتهايى كه قبل از گلوگير شدن به مرگ از آن بهره‌مند مىگرديدند . سرانجام دست نيرومند مرگ گريبان آنها را گرفت ، و بين آنها و آمالشان جدايى افكند ، و با فرارسيدن اجل به سرعت آنها را از آرزوها بريد ، آنها به هنگام تندرستى چيزى براى خود نيندوختند و در نخستين زمان زندگى عبرت نگرفتند ، آيا كسى كه جوان شاداب است ، جز پيرى انتظار دارد ؟ و افرادى كه برخوردار از نعمت تندرستى هستند ، جز حوادث بيمارى را چشم به راه مىباشند ؟ و آيا كسى كه باقى است ، جز فنا را منتظر است ؟ با اين‌كه هنگام فراق و جدايى و لرزهء اضطراب و ناراحتى مصيبت نزديك شده ، و هنگام فرو بردن آب دهان بر اثر غم و اندوه . . .\r\nو چشم گرداندن به اطراف براى كمك خواهى و يارى جستن از فرزندان و بستگانِ عزيز و همقطاران فرا رسيده .\r\nآيا آنها مىتوانند مرگ را از او دفع كنند ؟ و يا ناله هاى آنان و فريادشان براى او سودى دارد ؟ ( نه ) او به سرزمين مردگان سپرده مىشود ، و در تنگناى قبر تنها مىماند ، حيوانات پوستش را از هم مىشكافند ، و سختيهاى گور او را مىپوساند ، و از پاى در مىآورد ، تندبادهاى سخت آثار او را نابود مىكند ، و گذشت شب و روز نشانه‌هاى او را از ميان مىبرد ؛ اجساد ، پس از طراوت و تازگى تغيير مىپذيرند ، و استخوانها بعد از توانايى پوسيده مىگردند ، ارواح ، گروگان مسئوليّت اعمال خويشند ، و در آن‌جا به اسرار نهانى يقين حاصل مىكنند ، نه بر اعمال صالحشان چيزى افزوده مىشود ، و نه از اعمال زشتشان مىتوانند توبه كنند .\r\nآيا شما فرزندان و پدران و برادران و بستگان همان مردم نيستيد كه گام جاى گام آنها نهاديد ؟ ! و در همان جادّه‌اى قدم مىنهيد كه آنها نهادند ، و روش آنان را دنبال مىكنيد ؟\r\nدل‌ها از بهره گرفتن سخت شده ، و از رشد معنوى باز مانده ، و در غير طريق حق راه‌پيمايى مىكنند ، گويا آنها مقصود نيستند و گويا آنها نجات و رستگارى را در تحصيل دنيا مىدانند .\r\n\r\nعبور بر صراط\r\nآگاه باشيد ، عبور شما از صراط خواهد بود ، گذرگاهى كه عبور از آن خطرناك است ، معبرى كه قدمها در آن لرزان مىشود و بارها مىلغزد .\r\n\r\n","description":"","footnote":"","page_name":" 155 ","page_number":159},
  {"content":"\r\n . \r\n","description":"","footnote":"","page_name":" 156 ","page_number":160},
  {"content":"\r\n\r\nاى بندگان خدا ! از خدا بترسيد همچون ترس صاحب عقلى كه فكر ، قلبش را مشغول ساخته ، و ترس ، بدنش را خسته كرده ، شب زنده‌دارى هم خواب او را از چشمش ربوده ، اميد به رحمت خدا او را به تشنگى روزهء روزهاى گرم واداشته ، زهد در دنيا خواهشهاى نفس را از او گرفته ، به سرعت زبانش به ذكر خدا مىگردد ، براى ايمنى در قيامت ترس از مسئوليّت را پيش فرستاده ، از راههاى ديگر جز راه حق چشم پوشيده ؛ در بهترين و راست‌ترين راهى سير مىكند كه آن راه مطلوب خدا است . . .\r\nفريب آنچه انسان را مغرور مىكند و از راه منصرف مىسازد ، نخورده ، امور مشتبه بر او مخفى نگشته ، مژدهء بهشت و زندگى كردن در آسايش و نعمت در بهترين جايگاه و ايمن‌ترين روزها او را خشنود ساخته است .\r\nاز گذرگاه زودگذر دنيا با پسنديده‌ترين طرز گذشته ، توشهء سعادت آخرت را پيش فرستاده ، و از ترس آن روز به عمل صالح مبادرت ورزيده ، ايّام زندگى با سرعت مشغول بندگى بوده ، در طلب خشنودى پروردگار رغبت و ميل كامل داشته ، از آنچه بايد فرار كند بر كنار بوده ، امروز رعايت فرداى خويش را نموده ، آيندهء خويش را ديده است .\r\nبهشت برين شايسته‌ترين پاداش نيكوكاران ، و دوزخ مناسب‌ترين كيفر بدكاران است ، خدا براى انتقام گرفتن و يارى كردن كافى است ، و قرآن براى بازخواست كردن و داورى خواستن كفايت مىنمايد .\r\n\r\nتوصيه به تقوا\r\nتوصيه مىكنم شما را به تقوا و پرهيز از خدايى كه با انذار خود ، راه عذر را بر شما مسدود ساخته ، و با دليل روشن حجّت را تمام كرده ، و شما را بر حذر داشته از دشمنى كه مخفيانه در سينه هاى شما راه مىيابد و آهسته در گوشها مىدمد ، گمراه و پست و هلاك مىسازد ، نويد مىدهد و انسان را به خواهش وا مىدارد ، گناهان و جرايم زشت را نيكو جلوه مىدهد ، و گناهان بزرگ را سبك مىشمرد و بتدريج پيروان خود را فريب داده و در سعادت را به روى گروگان خود مىبندد ( در سراى آخرت ) آنچه را كه آراسته ، انكار مىكند ، و آنچه آسان جلوه داده بزرگ مىشمارد ، و از آنچه آنها را ايمن كرده سخت مىترساند .\r\nقسمتى از اين خطبه كه در بارهء چگونگى آفرينش انسان است\r\nمگر اين همان نطفه و خون نيم بند نيست ، كه خداوند او را در تاريكيهاى رحم و غلافهاى تو در توى ( شكم مادر ) آفريد تا ( به صورت ) جنين درآمد ، سپس كودكى شيرخوار شد ، كم كم بزرگتر گرديد تا نوجوانى ( خوش منظر ) گرديد ، و به او فكرى حافظ و زبانى گويا\r\n\r\n","description":"","footnote":"","page_name":" 157 ","page_number":161},
  {"content":"\r\n . \r\n","description":"","footnote":"","page_name":" 158 ","page_number":162},
  {"content":"\r\n\r\nو چشمى بينا بخشيد ، تا درك كند و عبرت گيرد و از بديها بپرهيزد ، تا به حدّ كمال رسيد ، و بر پاى خود ايستاد . . . آغاز به تكبّر كرد ، رو گردانيد و بى پروا در بيراهه گام نهاد .\r\nهوا و هوس را از اعماق وجود خود بيرون مىكشد ، و براى بدست آوردن خواسته‌هاى دل و لذّت بىحساب در دنيا خود را به رنج مىافكند ، هرگز نمىپندارد مصيبتى برايش پيش مىآيد .\r\nپرهيز و خشوعى ندارد ، در حال فتنه و غرور بسر مىبرد ، و در دل بدبختيها كمى زندگى كرده ، در حالى كه در برابر آنچه از دست داده بدل و عوضى بدست نياورده و وظايف واجب خود را ترك نموده .\r\nهنوز كوشش او در راه هوا و هوس و به دست آوردن آرزوهايش پايان نپذيرفته كه ناراحتيهاى مرگ به او نزديك مىشود ؛ روزها متحيّر و شبها در درون دردها و بيماريها تا به صبح بيدار است ، در ميان برادرى غمخوار و پدرى مهربان افتاده و صداى ( همسرش ) به گريه بلند است . ( و همسر يا مادرش ) در كمال اضطراب و ناراحتى به سينه مىكوبد ، امّا او در حالت بيهوشى و سكرات مرگ ، و غم و اندوه بسيار و نالهء دردناك ، و جان دادن ، و با حالت انتظارى رنج آور ، دست به گريبان است ، ( و سرانجام جان مىسپارد ) .\r\nسپس او را مأيوسانه در كفن مىپيچند و در حالى كه آرام و تسليم است بر مىدارند و بر روى چوبهاى تابوت مىافكنند ، خسته و كوفته و لاغر به سفر آخرت كه در پيش دارد مىرود ، دوستان و فرزندان و جمع برادران او را به دوش مىكشند و تا سر منزل غربت و خانه‌اى كه هرگز از او نمىتوان ديدن كرد ، و در وحشت و تنهايى بايد در آن بسر برد ، او را پيش مىبرند ، ( و در درون قبرش مىگذارند ) .\r\nامّا هنگامى كه تشييع كنندگان و ناله سردهندگان برگردند ، وى را در حفرهء گور مىنشانند . او از ترس و تحيّر در سؤال و لغزش در امتحان ، آهسته سخن مىگويد ، و بزرگترين بلا در آن‌جا آب سوزان ، آتش دوزخ و برافروختگى شعله‌ها و نعره هاى آتش است ؛ نه لحظه‌اى مجازات او آرام مىگيرد كه استراحت كند ، و نه آرامشى وجود دارد كه از درد او بكاهد ، و نه قدرتى كه مانع كيفر او شود ، نه مرگى است كه او را از اين همه ناراحتى برهاند . . . و نه خوابى كه اندوهش را بر طرف سازد ، ميان مجازاتهاى گوناگون و كيفرهاى كشنده گرفتار است ، از چنين سرنوشتى به خدا پناه مىبريم !\r\n* * * اى بندگان خدا ! كجا هستند آنان كه در طول عمر از نعمت برخوردار بودند ؟ كجايند آنها كه تعليم يافتند و درك كردند امّا مهلتشان دادند ولى آنها به لهو و لعب پرداختند ، و آنها را از آفات به دور داشتند ، امّا آنان فراموش كردند ؟ زمانى طولانى به آنها مهلت ، و عطاياى نيكو داده شد ، و آنها را از كيفر دردناك برحذر داشتند ، و به نعمتهاى بزرگ وعده دادند ؛ و از گناهانى كه انسان را در ورطهء هلاكت مىافكند و از عيبهايى كه باعث خشم خدا مىشود برحذر داشتند ، ( ولى آنها از تمام اين امور پند نگرفتند ) .\r\nاى دارندگان چشمها ، گوشها ، سلامت و متاع دنيا ! هيچ راه گريز يا خلاص و پناهگاه ، و يا فرار ، يا بازگشتى هست ؟ يا نه ؟ به كجا رو كرده و به كدام سو مىرويد ؟ و به چه چيز مغرور مىشويد ؟\r\n\r\n","description":"","footnote":"","page_name":" 159 ","page_number":163},
  {"content":"\r\n . \r\n","description":"","footnote":"","page_name":" 160 ","page_number":164},
  {"content":"\r\n\r\nتنها بهرهء هر كدام شما از زمين به اندازهء طول و عرض قامت اوست ؛ در حالى كه گونه ها بر خاك ساييده مىشود .\r\nهم اكنون اى بندگان خدا ! تا ريسمان‌هاى مرگ برگلوى شما نيفتاده ، و روح شما براى به دست آوردن كمالات آزاد است و جسدها راحت ، و در وضعى قرار داريد كه مىتوانيد با كمك يكديگر مشكلات را حل كنيد و هنوز مهلتى داريد ، و جاى تصميم و توبه و بازگشت از گناه باقى مانده ( از فرصت استفاده كنيد ) پيش از آن‌كه در شدّت تنگناى وحشت و ترس و اضمحلال و نابودى قرار گيريد ، و پيش از آن‌كه مرگى كه در انتظارتان است شما را فرا گيرد و دست قدرت تواناى عزيز مقتدر شما را اخذ كند ( آرى پيش از همهء اينها فرصت را غنيمت شماريد ) .\r\nشريف رضى رحمه الله مىگويد : در خبر است هنگامى كه امام عليه السلام اين خطبه را ايراد فرموده ، بدنها به لرزه ، اشكها سرازير ، و دلها ترسان شد ، و جمعى از مردم اين خطبه را « غرّاء » ناميده‌اند .\r\n\r\nخطبهء 84\r\nكه در آن سخنى از عمروعاص آلوده و ستمگر به ميان آمده\r\nشگفتا ! پسر آن زن بدنام در ميان مردم شام نشر مىدهد كه من اهل مزاح هستم ؛ مردى شوخ طبع ، كه مردم را سرگرم شوخى مىكند . حرفى باطل گفته و سخنى به گناه انتشار داده است .\r\nآگاه باشيد ! بدترين گفتار ، دروغ است ، او سخن مىگويد و دروغ مىگويد ، وعده مىدهد و تخلّف مىنمايد ، اگر از او چيزى درخواست شود ، بخل مىكند ، امّا خود سؤال مىكند و اصرار مىورزد ، به پيمان خيانت مىكند ، و پيوند خويشاوندى را قطع مىكند ، به هنگام نبرد سر و صدا راه مىاندازد و تهييج و تحريص مىنمايد ( امّا اين سر و صدا ) تا هنگامى است كه دست به شمشيرها نرفته ، در اين هنگام براى رهايى جانش بهترين و بزرگترين نقشه‌اش آن است كه جامه‌اش را بالا زند و عورت خود را آشكار سازد ( تا از كشتن او چشم پوشى شود ) !\r\nآگاه باشيد ، به خدا سوگند ، ياد مرگ مرا از شوخى و سرگرمى باز مىدارد ، ولى او را فراموشى آخرت از گفتن سخن حق بازداشته است . او حاضر نشد با معاويه بيعت كند جز اين‌كه از او مزدى به دست آورد ، و در برابر از دست دادن دينش بهاى اندكى بگيرد .\r\n\r\n","description":"","footnote":"","page_name":" 161 ","page_number":165},
  {"content":"\r\n . \r\n","description":"","footnote":"","page_name":" 162 ","page_number":166},
  {"content":"\r\n\r\n\r\nخطبهء 85\r\nكه در آن هشت قسمت از صفات جلال خداوند آمده است\r\nگواهى مىدهم كه جز ( اللّه ) خداى بى شريك ، معبودى نيست ، همان مبدأ نخستينى كه پيش از او چيزى نبوده ، و آخرى كه انتها ندارد ، صفاتش در وهم نيايد ، و عقلها چگونگى كنه ذاتش را درك نكنند ، تجزيه و تبعيض در او راه ندارد ، و چشمها و قلبها توانايى احاطه به او را پيدا نمىكنند .\r\nاى بندگان خدا از آنچه عبرت آور و منفعت بخش است پند بگيريد ، و از آيات روشن در عبرت فرو رويد ، و از انذارهاى رسا و بليغ ، خوف و وحشت نماييد ، و از يادآورى و مواعظ ، بهره‌مند گرديد ، آن چنان كه گويا چنگال مرگ در پيكر شما فرو رفته ، و علاقه و آرزوها از شما رخت بربسته ، و شدايد و سختيهاى مرگ و آغاز حركت به سوى رستاخيز به شما هجوم آورده ؛ همان روز كه « همراه هركس گواه و سوق دهنده‌اى است . » « 1 » سوق دهنده‌اى كه تا صحنهء قيامت او را مىراند ، و شاهدى كه به اعمال او گواهى مىدهد .\r\nقسمت ديگر اين خطبه دربارهء صفت بهشت است\r\nدرجاتى است يكى از ديگرى برتر ، و سرمنزلهايى است متفاوت ، نعمتهايش پايان ندارد ، ساكنانش از آن كوچ نخواهند كرد ، آنها كه هميشه در آنند هرگز پير نشوند ، و آنان كه در آن مسكن گزيده‌اند ، گرفتار شدايد نخواهند شد .\r\n\r\n\r\n","description":"","footnote":"\r\n( 1 ) . سورهء ق ، آيهء 21 .\r\n","page_name":" 163 ","page_number":167},
  {"content":"\r\n . \r\n","description":"","footnote":"","page_name":" 164 ","page_number":168},
  {"content":"\r\n\r\n\r\nخطبهء 86\r\nدربارهء صفات خدا و موعظهء مردم به تقوا و مشورت\r\nاو به تمام اسرار آگاه است ، و از همهء ضميرها با خبر ! به همه چيز احاطه دارد ، و بر همه چيز پيروز است ، و برهمهء اشيا غالب و قادر است .\r\nآنان كه اهل عملند پيش از آن‌كه اجلشان فرا رسد ، در ايّام مهلت بايد به عمل پردازند ، و در ايّام فراغت پيش از آن‌كه گرفتار شوند تلاش كنند ، و قبل از آن‌كه راه گلو بسته شود تا زمانى كه قدرت نفس كشيدن دارند ، فكرى به حال خود بكنند ، و براى خود و جايى كه مىروند توشه آماده كنند ، از اين سرا كه سرانجام بايد كوچ كرد براى منزلگاه ابدى تدارك ببينند .\r\nاى مردم ! شما را به خدا ؛ خدا را در نظر آوريد ، و براى آنچه از شما حفظ آن را خواسته است ، يعنى قرآن مجيد بكوشيد ، و در آنچه نزد شما وديعه گذاشته كه همان حقوق خداست كوتاهى نكنيد ! زيرا خداوند شما را عبث نيافريده و مهمل وانگذاشته ، و شما را در جهالت و نابينايى سرگردان رها نكرده است .\r\nكردارتان را بيان كرده و اعمالتان را دانسته و سرآمد زندگى شما را مشخص ساخته « كتابى ( بر شما نازل كرده ) كه روشنگر همه چيز است » ، « 1 » پيامبرش را مدّتى در ميان شما گذارد تا براى او و شما آيينى كه مورد رضاى اوست و كتاب آسمانيش بازگو مىكند ، تكميل كند .\r\nاوامر و نواهى خدا ، و آنچه مورد رضايت و نارضايى او بود با زبان وى بيان فرمود ، راه عذر را بر شما بربست و حجّت را بر شما تمام كرد ، اعلام خطر نمود و از عذاب شديد شما را بيم داد ، پس باقى ماندهء عمر خويش را دريابيد و استقامت و صبر را پيشه كنيد ، چه اين‌كه باقى مانده در برابر ايّام زيادى كه به غفلت گذشته و به پند و موعظه توجّه نشده ، بسيار كم است .\r\nبه خود بيش از حد آزادى مدهيد كه اين شما را به ستمگرى مىكشاند ، و آن قدر هم مداهنه و سستى نورزيد ، كه سستى شما را به معصيت ( مصيبت ) مىكشاند .\r\n\r\n\r\n","description":"","footnote":"\r\n( 1 ) . سورهء نحل ، آيهء 89 .\r\n","page_name":" 165 ","page_number":169},
  {"content":"\r\n . \r\n","description":"","footnote":"","page_name":" 166 ","page_number":170},
  {"content":"\r\n\r\nاى بندگان خدا ! آن كس كه نسبت به خود از همه خيرخواه‌تر است در برابر خداوند از همه مطيع‌تر خواهد بود ، و آن كس كه خويشتن را بيشتر مىفريبد ، گناهكارترين مردم در برابر خداست .\r\nمغبون واقعى كسى است كه خود را مغبون سازد ، و آن كس مورد غبطه خواهد بود كه دينش سالم بماند ، سعادتمند آن است كه از وضع ديگران عبرت گيرد ، و شقاوتمند آن‌كه فريب هوا و هوسهاى خود را بخورد .\r\nآگاه باشيد ! ريا كارى و تظاهر هر چند هم كم باشد شرك است ، و همنشينى با هواپرستان ايمان را به دست فراموشى مىسپارد و شيطان را به حضور مىكشاند . از دروغ بر كنار باشيد كه از ايمان فاصله دارد ، راستگو در مسير نجات و بزرگوارى است ، امّا دروغگو بر لب پرتگاه هلاكت و پستى قرار گرفته است . . .\r\nحسد نورزيد كه حسد ايمان را به باد مىدهد آنچنان كه آتش هيزم را خاكستر مىكند ، كينهء يكديگر را در دل راه مدهيد ، كه هرگونه خير و بركت را نابود مىسازد .\r\nبدانيد ! آرزوهاى دور و دراز ، عقل را گمراه مىكند ، و ياد خدا را به دست فراموشى مىسپارد ، بنابراين به آرزوها اعتنا نكنيد كه فريبنده است ، و صاحبش را فريب مىدهد .\r\n\r\nخطبهء 87\r\nكه دربارهء صفات نيكان و بدان و مقام عترت پيامبر صلى الله عليه و آله ايراد فرموده\r\nاى بندگان خدا ! محبوبترين بندگان نزد خداوند كسى است كه او را در راه پيروزى بر هوسهاى سركش نفس يارى كرده ، آن كس كه جامهء زيرينش اندوه ( در برابر مسئووليّتها ) و جامهء رويينش ترس از ( خدا ) است . آنچنان كه چراغ هدايت در قلبش روشن شده و وسايل لازم براى روزى كه در پيش دارد ، فراهم ساخته ، دورها را براى خود نزديك ، و شدايد را براى خود آسان نموده است .\r\nبه اين جهان نگاه كرده حقايق آن را با ديدهء بصيرت ديده ، به ياد خدا افتاده و اعمال نيك فراوان به جا آورده ، از سرچشمهء گوارا خود را سيراب نموده ؛ سرچشمه‌اى كه به آسانى در اختيارش قرار گرفته از آن نوشيده است ، از راه هموار و مستقيم قدم برداشته ، جامهء شهوات از تن بيرون كرده و به جز يك غم از تمام غمها خود را بر كنار داشته است ، از صف كوران و مشاركت هواپرستان خارج شده ، و كليد درهاى هدايت ، و قفل درهاى ضلالت و پستى گرديده است .\r\n\r\n","description":"","footnote":"","page_name":" 167 ","page_number":171},
  {"content":"\r\n . \r\n","description":"","footnote":"","page_name":" 168 ","page_number":172},
  {"content":"\r\n\r\nراه هدايت را با بصيرت ديده و در آن گام گذاشته ، نشانه ها و علامتهاى اين راه را خوب شناخته است و از امواج متلاطم درياى شهوات گذشته است ، در ميان دستگيره هاى هدايت به محكمترين آن‌ها چنگ زده ، و از ميان طنابها به قويترين آنها متمسّك شده ؛ ايمان او به خدا همانند نور آفتاب است ، در برابر خداوند آنچنان است كه هر فرمانى از ناحيهء او صادر شود انجام مىدهد ، و هر فرعى را به اصلش باز مىگرداند ، او چراغ تاريكيهاست . . .\r\nو روشنى بخش نابينايان ، و كليد حل مبهمات ، دور سازندهء مشكلات ، و راهنماى گمشدگان بيابانهاى زندگى است .\r\nسخن مىگويد و خوب مىفهماند ، و يا سكوت مىكند و به سلامت مىرهد ؛ براى خدا اعمال خويش را خالص كرده آنچنان كه خداوند خلوص او را پذيرفته است ، او از گنجينه‌هاى آيين خداست ، و از اركان زمين او . خود را ملزم به عدالت نموده ، و نخستين مرحلهء عدالتش اين است كه خواسته هاى دل را بيرون رانده ، حق مىگويد و به حق عمل مىكند ، هيچ كار خيرى نيست جز آن‌كه براى انجامش بپاخاسته و در هيچ جا گمان نيكى نبرده جز اين‌كه به سوى آن به راه افتاده است .\r\nزمام خود را به دست قرآن سپرده و قرآن رهبر و پيشواى اوست ، هر جا قرآن فرود آيد ، او بار خويش را در همان جا افكند ، و هر جا منزل نمايد ، او آن‌جا را منزلگاه خويش سازد .\r\n\r\nعالم نمايان !\r\nو ديگرى ( خويش ) را عالم خوانده در صورتى كه عالم نيست ، يك سلسله نادانيها را از جمعى نادان فرا گرفته ! و مطالبى گمراه كننده از گمراهانى آموخته ، دامهايى از طنابهاى غرور و گفته‌هاى دروغين بر سر راه مردم افكنده ، قرآن را بر اميال و خواسته‌هاى خود تطبيق مىدهد ، و حق را به هوسها و خواهشهاى دلش تفسير مىكند ، مردم را از گناهان بزرگ ايمنى مىبخشد ، و جرايم بزرگ را در نظرها سبك جلوه مىدهد . مىگويد : از ارتكاب شبهات اجتناب مىورزم امّا در آنها غوطه‌ور است ، مىگويد : از بدعتها كناره گرفته‌ام ولى در آنها غلت مىزند ! چهرهء او چهرهء انسان است و قلبش قلب حيوان ! راه هدايت را نمىشناسد كه از آن طريق برود ، و به طريق خطا پى نبرده تا آن را مسدود سازد ، پس او مرده‌اى است در ميان زندگان !\r\n\r\n","description":"","footnote":"","page_name":" 169 ","page_number":173},
  {"content":"\r\n . \r\n","description":"","footnote":"","page_name":" 170 ","page_number":174},
  {"content":"\r\n\r\n\r\nعترت پيامبر صلى الله عليه و آله\r\n« كجا مىرويد » ؟ « 1 » و رو به كدام طرف مىكنيد ؟ در حالى كه پرچمهاى حق برپاست !\r\nو نشانه‌هاى آن آشكار و چراغهاى هدايت نصب گرديده است ، باز گمراهانه به كجا مىرويد ! چرا سرگردان هستيد ! . . .\r\nدر حالى كه عترت پيامبرتان در ميان شماست ، آنها زمامهاى حقّند و پرچمهاى دين ، و زبانهاى صدق ، آنها را در بهترين جايى كه قرآن را در آن حفظ مىكنيد ، جاى دهيد ( در دلها و قلوب پاك ) و همچون تشنگان براى سيراب شدن به سرچشمهء زلال آنان هجوم آوريد .\r\nاى مردم ! اين حقيقت را از خاتم انبيا صلى الله عليه و آله بياموزيد كه فرمود : هر كس از ما مىميرد در حقيقت نمرده است و چيزى از ما كهنه نمىشود ، پس آنچه نمىدانيد مگوييد كه بسيارى از حقايق در امورى است كه انكار مىكنيد ، و از كسى كه دليل بر ضدّ او نداريد عذرخواهى كنيد ، و من همو هستم ، مگر من در بين شما به « ثقل اكبر » ( قرآن ) عمل نكردم ؟ و « ثقل اصغر » ( عترت پيغمبر ) را در بين شما باقى نگذاردم ؟ مگر پرچم ايمان را در بين شما نصب نكردم ؟ و از حدود حلال و حرام آگاهتان نساختم ؟\r\nمگر نه اين است كه جامهء عافيت را با « عدل » خود بر تن شما پوشاندم ؟ و نيكيها را با اعمال و گفتار خود براى شما گستردم ، و ملكات اخلاق انسانى را به شما نشان دادم ؟ پس وهم و گمان خود را در آن‌جا كه چشم ، ژرفاى آن را نمىبينيد ، و فكرتان توانايى جولان در آن را ندارد ، به كار مبريد .\r\nقسمتى ديگر از اين خطبه است\r\nتا آن‌جا كه بعضى گمان بردند ، دنيا به كام « بنىاميّه » مىگردد ، و همهء خوبيهايش را به آنها مىبخشد ، و آنها را از سرچشمهء صاف خود سيراب مىسازد ، و تازيانه و شمشيرشان از سر اين امّت كنار نخواهد رفت ؛ كسانى كه چنين مىپندارند در اشتباهند ؛ چه اين‌كه سهم آنان از زندگى لذّتبخش جرعه‌اى بيش نيست ، مدّتى آن را مىمكند سپس همه را بيرون مىاندازند !\r\n\r\n\r\n","description":"","footnote":"\r\n( 1 ) . سورهء تكوير ، آيهء 26 .\r\n","page_name":" 171 ","page_number":175},
  {"content":"\r\n . \r\n","description":"","footnote":"","page_name":" 172 ","page_number":176},
  {"content":"\r\n\r\n\r\nخطبهء 88\r\nكه در آن اسباب هلاكت ملّتها بيان شده است\r\nامّا بعد ، خداوند هرگز جبّاران دنيا را در هم نشكسته ، مگر پس از آن‌كه به آنان مهلت و نعمت فراوان بخشيد ( امّا آنها به جاى شكر نعمت بر ظلم و ستم افزودند ) و هرگز استخوان شكستهء زندگى ملّتى را ترميم نكرده ، مگر پس از آزمايش و تحمّل مشكلات فراوان ، و در سختيهايى كه شما با آن مواجه شديد و مشكلاتى كه پشت سر گذارديد ، درسهاى عبرت فراوانى وجود داشت . امّا نه هر كس مغز دارد انديشمند است ، و نه هر صاحب گوشى شنواست ، و نه هر چشم دارى بينا !\r\nشگفتا ! چرا تعجّب نكنم از خطا و اشتباه اين گروههاى پراكنده ، با اين دلايل مختلفى كه بر مذهب خود دارند ، نه گام به جاى گام پيغمبرى مىنهند ، و نه از عمل وصىّ پيغمبرى پيروى مىكنند . نه به غيب ايمان مىآورند ، و نه خود را از عيب بر كنار مىدارند .\r\nبه شبهات عمل مىكنند ، و در گرداب شهوات غوطه ورند ، نيكى در نظرشان همان است كه خود نيك مىشمارند ، و منكر و زشتى آن است كه خود منكر بشمارند .\r\nدر حلّ مشكلات به خود پناه مىبرند ، و در حوادث مهم ( و مبهمات ) تنها به رأى خويش تكيه مىنمايند .\r\nگويا هركدام امام خويشند ؛ كه به دستگيره هاى مطمئن و اسباب محكمى كه خود مىانديشند و خود ساخته‌اند چنگ زده‌اند .\r\n\r\nخطبهء 89\r\nكه دربارهء پيامبر بزرگ اسلام صلى الله عليه و آله ايراد فرموده است\r\nهنگامى خداوند رسالت را بر عهدهء او گذارد كه مدّتها از بعثت پيامبران پيشين گذشته بود ، و ملّتها در خواب عميقى فرو رفته بودند . . .\r\nفتنه و فساد جهان را فرا گرفته بود . كارهاى خلاف در ميان مردم منتشر ، و آتش جنگ زبانه مىكشيد ، دنيا بى نور و پر از مكر و فريب گشته بود .\r\n\r\n","description":"","footnote":"","page_name":" 173 ","page_number":177},
  {"content":"\r\n . \r\n","description":"","footnote":"","page_name":" 174 ","page_number":178},
  {"content":"\r\n\r\nبرگهاى زندگى به زردى گراييده ، و از ثمرهء زندگى خبرى نبود ، آب حيات انسانى به زمين فرو رفته ، منارهاى هدايت به كهنگى گراييده ، پرچمهاى هلاكت و بدبختى آشكار شده بود ، دنيا با قيافه‌اى زشت و كريه به اهلش مىنگريست ، و با چهرهء عبوس با طالبانش روبه‌رو بود . ميوهء درخت آن فتنه ، و طعامش مردار بود ، در درون وحشت و اضطراب ، و در برون ، شمشير حكومت مىكرد .\r\nاكنون اى بندگان خدا عبرت گيريد ! و به ياد وضعى كه پدران و برادرانتان - / كه از جهان رخت بربستند - / دارند و در گرو آن مىباشند و در برابر آن محاسبه مىشوند ، باشيد .\r\nبه جان خودم سوگند ! پيمان خاصّى در زمينهء زندگى و مرگ و نجات از مجازات نه با شما و نه با آنها ، بسته نشده ، و هنوز روزگار زيادى بين شما و آنها فاصله نيفتاده ، امروزِ شما با آن روز كه در اصلاب آنها بوديد ، زياد دور نيست . به خدا سوگند ! پيامبر چيزى به آنها گوشزد نكرد جز آن‌كه من همان را به شما مىگويم . شنوايى امروز شما از شنوايى ديروز آنها كمتر نيست ، همان چشمها و قلبهايى كه در آن‌وقت به آنها داده بودند درست مثل آن را هم امروز به ما بخشيده‌اند .\r\nبه خدا سوگند شما پس از آنها مطلبى نديده‌ايد كه بر آنها مجهول باشد ، و شما به چيزى اختصاص نيافته‌ايد كه آنان از آن محروم باشند . به راستى حوادثى به شما روى آورده كه مهار كردنش مشكل است ، و بند زير تنه‌اش سست ، پس پيروزيها و نعمتهايى كه مغروران هم اكنون در آن هستند شما را نفريبد ، كه اين سايه‌اى است گسترده ولى كوتاه تا سرآمدى معين !\r\n\r\nخطبهء 90\r\nكه در آن از ازليّت خداوند و عظمت مخلوقات سخن مىگويد\r\nو در پايان به مردم اندرز مىدهد\r\nسپاس ويژهء خداوندى است كه بدون اين‌كه ديده شود شناخته شده ، همو كه در آفرينش موجودات به انديشه و فكر نياز ندارد . . .\r\nآن‌كه هميشه بوده و تا ابد خواهد بود يعنى زمانى كه نه آسمان داراى برجها و صور فلكى بود و نه پرده ها و دربها و نه شبى تاريك و نه دريايى آرام ، نه كوهى با راههاى وسيع ، و نه راههاى پر پيچ و خم ، نه زمين گسترده و نه مخلوقى توانا وجود داشت .\r\nاوست پديد آورندهء موجودات و وارث آنها ، هموست معبود خلايق و روزى بخش آنان .\r\nخورشيد و ماه در راه اطاعت فرمان او سير مىكنند ،\r\n\r\n","description":"","footnote":"","page_name":" 175 ","page_number":179},
  {"content":"\r\n . \r\n","description":"","footnote":"","page_name":" 176 ","page_number":180},
  {"content":"\r\n\r\nهر تازه‌اى را ( با گردش خود ) كهنه مىسازند ، و هر دورى را نزديك مىكنند .\r\nروزى ( مخلوقات ) را بين آنها تقسيم فرموده ؛ آثار و اعمال و تعداد نفسها و خيانت چشمها و آنچه در سينه‌ها پنهان مىدارند ، همه را احصا كرده و برشمرده است ، محلّ استقرار و جايگاه آنها را در رحم مادران و صلب پدران و از آن پس تا هنگام مرگ ، همه را مىداند .\r\nبا وسعتى كه رحمتش دارد كيفرش بر دشمنان سخت و سنگين است ، و با اين‌كه كيفرش شديد است رحمتش همهء دوستان را فرا گرفته .\r\nهر كس كه در قلمرو كارهاى او وارد گردد مغلوب مىشود ، و كسى كه با او به منازعه برخيزد نابودش مىسازد ، و كسى كه به مخالفتش برخيزد ذليل مىنمايد ، و آن كس كه از در دشمنى با او درآيد مغلوب مىگردد .\r\nهركس بر او توكّل كند پشتيبان اوست ، و هركس از او درخواست نمايد به او عطا و كسى كه به او قرض دهد ، ادا مىكند و سپاسگزارش را پاداش مىدهد .\r\nاى بندگان خدا ، پيش از آن‌كه مورد سنجش قرار گيريد خود را بسنجيد ، و قبل از آن‌كه شما را به پاى حساب ببرند ، حساب خود را برسيد و تا راه نفس گرفته نشده راحت نفس بكشيد ، و پيش از آن‌كه به زور شما را منقاد كنند ، فرمان بردار باشيد !\r\nآگاه باشيد ، آن كس كه به خويش كمك نكند و واعظ و مانعى از درون جانش براى او فراهم نگردد ، از ديگران واعظ و مانعى نخواهد يافت !\r\n\r\nخطبهء 91\r\nاين خطبه كه به خطبهء اشباح معروف است ، از خطبه هاى درخشان آن حضرت مىباشد ، مسعدةبن صدقه از امام صادق عليه السلام نقل مىكند : اميرمؤمنان عليه السلام اين خطبه را بر منبر كوفه به اين جهت ايراد كرد كه شخصى از امام خواست خدا را آنچنان برايش توصيف كند كه گويا او را با چشم مىبيند تا بر معرفتش افزوده گردد ، امام عليه السلام از اين سخن غضبناك شد و اعلام كرد همه حاضر شوند ، مسجد پر از جمعيّت شد ، امام عليه السلام بر منبر قرار گرفت در حالى كه غضبناك بود و رنگش متغيّر ، پس از ستايش خداوند و درود بر پيامبر اسلام چنين فرمود :\r\n\r\n","description":"","footnote":"","page_name":" 177 ","page_number":181},
  {"content":"\r\n . \r\n","description":"","footnote":"","page_name":" 178 ","page_number":182},
  {"content":"\r\n\r\n\r\nتوصيف خداوند\r\nستايش مخصوص خداوندى است كه بخل و جمود بر داراييش نمىافزايد ، و سخاوت و بخشش فقيرش نمىسازد ؛ امّا هر بخشنده‌اى غير از او داراييش نقصان مىيابد ، و جز او هركس دست عطاى خويش از بخشش باز دارد مذموم شمرده مىشود ، اوست بخشندهء انواع نعمتها و بهره ها ، و مخلوقات همه جيره خوار اويند .\r\nروزى همه را تضمين كرده ، و قوت آنها را معيّن ساخته ، راه و رسم روشن را به علاقه‌مندان و خواستاران آنچه نزد اوست نشان داده ، چنان نيست كه سخاوتش در آن‌جا كه از وى بخواهند بيشتر از آن‌جا كه از او نخواهند باشد .\r\nاو اوّل است امّا اوّلى كه قبل ندارد ، تا پيش از او چيزى باشد ، او آخرى است كه بعد براى او متصوّر نيست تا بعد از او چيزى باشد ( ازلى و ابدى است ) .\r\nمردمكهاى چشم را از مشاهدهء ذاتش باز داشته ، زمان بر او نمىگذرد تا حالش دگرگون شود ، در مكانى نيست كه انتقال براى او تصوّر بتوان كرد .\r\nاگر آنچه از درون سينهء سوزان معادن كوهها ، بيرون مىريزد ، و يا آنچه از لبان پر از خندهء صدفهاى دريا خارج مىشود ، از نقره هاى خالص و طلاهاى ناب ، دُرها و مرجانها همه را ببخشد ، در جود و سخايش كمترين اثرى نخواهد گذاشت ، و وسعت نعمتهايش را پايان نخواهد داد ، آن قدر از نعمتها ذخيره دارد كه هر چه مردم درخواست كنند تمام نمىشود . . .\r\nچون او سخاوتمندى است كه درخواست سائلان ، چيزى از او كم نمىكند ، و اصرار و الحاح اصرار كنندگان وى را به بخل وا نمىدارد .\r\n\r\nصفات خدا در قرآن\r\nاى پرسش كننده‌اى كه از صفات خدا سؤال كردى ! درست بنگر آنچه را كه قرآن از صفات او بيان مىكند ، به آن اقتدا كن ، و از نور هدايتش بهره گير . شيطان تو را به مشقّت فراگرفتن بيش از آنچه در كتاب خدا بر تو واجب است و در سنّت پيامبر صلى الله عليه و آله و ائمّهء هدى آمده است ، نيفكند ، چيزى را كه از صفات او نمىدانى به خدا واگذار چه اين منتها حقّ خداوند بر توست .\r\nآگاه باش ، راسخان در علم آنهايند كه خداوند آنها را با اقرار اجمالى به تمام آنچه از آنها پوشيده است و تفسير آن را نمىدانند ، از فرو رفتن در اسرار نهانى بى نياز ساخته\r\n\r\n","description":"","footnote":"","page_name":" 179 ","page_number":183},
  {"content":"\r\n . \r\n","description":"","footnote":"","page_name":" 180 ","page_number":184},
  {"content":"\r\n\r\nو خدا آنان را از اين جهت كه در برابر آنچه از تفسير آن بى خبرند و به عجز و ناتوانى خويش اعتراف دارند ستوده است ، و ترك بحث و تعمّق در آنچه خداوند به عهدهء آنان نگذاشته است ، رسوخ در علم ناميده ( و آنان را از راسخان در علم خوانده ) به همين مقدار اكتفا كن ! و عظمت خداى سبحان را با مقياس عقل خود اندازه مگير ! كه هلاك خواهى شد .\r\nاو قادرى است كه اگر نيروى اوهام و عقول براى درك اندازهء قدرتش به كار افتد ، و افكار بلند انديشمندان مبرّاى از خطر وسوسه ها ، براى فهم عميق غيبهاى ملكوتش به جولان درآيد ، و قلبهاى مملوّ از عشق مشتاقان ، براى پى بردن به كيفيّات اوصافش به سختى به كوشش پردازند ، و عقلها به گونه‌اى وصف ناشدنى در بدست آوردن علم ذاتيش از راههاى بسيار باريك گام بردارند ، ( آرى اگر اينها همه به كار افتند ) دست ردّ به سينهء همهء آنها مىگذارد ، در حالى كه در تاريكيهاى غيب براى خلاص خود به خداوند سبحان پناه مىبرند ، ( و هيچ يك قادر به درك كنه ذاتش نخواهد بود . )\r\nو چون كه با رنج و تلاش مأيوس شده‌اند ، باز مىگردند و اعتراف مىكنند كه كنه معرفتش را بدست نتوانند آورد و با فكر و عقل نارساى بشر او را نتوان درك كرد و اندازهء جلال و عزّتش در قلب انديشمندان خطور نكند .\r\nخداوندى كه موجودات را از عدم به وجود آورد ، بدون اين‌كه از نقشهء قبلى ديگرى اقتباس كند ، و يا در آفرينش از آفريننده‌اى قبل از خود سر مشق گرفته باشد .\r\nو آن قدر از ملكوت قدرت خود و شگفتيهاى آثار حكمتش را - / كه با زبان گويا گواهى به وجود آفريدگار توانايى كه آنها را برپا داشته مىدهند - / به ما نشان داده كه ما را بى اختيار به معرفت و شناساييش دعوت مىكند .\r\nآثار صنع و نشانه هاى حكمتش در آفريده هاى بديعش هويداست ، آنچه آفريده حجّت و دليلى بر وجود او هستند ، هرچند به ظاهر مخلوقى خاموشند ، ولى دليل گويا بر تدبير ذات پاك او مىباشند ، و گواهى آنها بر آفريدگار همواره ادامه دارد .\r\n( خداوندا ) شهادت مىدهم آن كس كه تو را به مخلوقاتت تشبيه مىكند و براى تو همانند آنها اعضاى مختلف و مفاصل به هم پيوسته كه به فرمان حكمتت ، در لابه‌لاى عضلات پنهان گشته ، قائل مىشود هرگز در اعماق ضمير خود تو را نشناخته و يقين به اين حقيقت در درون جان او قرار نگرفته كه : هرگز شبيه و نظيرى براى تو نيست . و گويا بيزارى پيروان ( گمراه را در قيامت ) از رهبران خود نشنيده‌اند كه مىگويند : « به خدا سوگند ما در گمراهى آشكار بوديم كه شما را با پروردگار جهانيان مساوى مىشمرديم » . « 1 » دروغ گفتند آنان كه از تو عدول كردند و تو را به بتهاى خود تشبيه نمودند ،\r\n\r\n\r\n","description":"","footnote":"\r\n( 1 ) . سورهء شعراء ، آيهء 98 .\r\n","page_name":" 181 ","page_number":185},
  {"content":"\r\n . \r\n","description":"","footnote":"","page_name":" 182 ","page_number":186},
  {"content":"\r\n\r\nو با اوهام و خيالات خود لباس صفات مخلوقين را به تو پوشاندند . يا همچون اجسام در عالم پندار خويش تو را تجزيه كردند ، و هر يك با سليقهء شخصى خود به مخلوقاتى كه قواى گوناگون دارد مقايسه‌ات كردند .\r\nگواهى مىدهم آنان كه تو را با چيزى از مخلوق مساوى شمردند ، از تو روى برتافته‌اند و آن كس كه از تو روى بر تابد به گفتهء آيات محكمات و شهادت دلايل روشنت كافر است . . .\r\nتو همان خداى نامحدودى هستى كه در مسير وزش افكار در كيفيّت خاصّى قرار نگيرى تا به تصرّف آنها آيى و محدود شوى .\r\nقسمت ديگرى از اين خطبه :\r\nآنچه را آفريد به درستى اندازه‌گيرى نمود ، و به خوبى تدبير كرد و در مسير خويش قرار داد ، نه از حدّ و منزلت آن تجاوز كرد و نه قبل از رسيدن به هدف كوتاهى نمود .\r\nو آنها نيز در برابر فرمان او سرپيچى نكردند ، چگونه ممكن است سرپيچى كنند در حالى كه همه از ارادهء او سرچشمه مىگيرند .\r\nموجودات مختلف را بدون احتياج به تفكّر و انديشه و بدون غريزه‌اى كه در درون پنهان داشته باشد ، ايجاد كرد ، او بدون تجربه از پيش آمدهاى گذشته ، و بدون شريكى كه در ايجاد امور شگفت‌انگيز ياريش كند ، موجودات را آفريد . با فرمانش خلقت آنها را كامل كرد ؛ سر بر فرمان او نهادند و دعوتش را اجابت كردند و در برابرش سستى نكردند ، آفريده‌اى نبوده كه در اطاعت امرش سستى و درنگ نمايد .\r\nموجودات را بدون هيچ گونه كژى بر پا داشت ، و راه و رسمى كه بايد بپيمايند معيّن ساخت ، با قدرتش بين اشياى متضاد الفت ايجاد نمود ، و وسايل ارتباط آنان را فراهم ساخت ، موجودات را به اجناس مختلفى از نظر حدود ، اندازه ، غرايز و اشكال و هيئت ها تقسيم نمود ، مخلوقات را آفريد ، و در آفرينش آنها حكمت به خرج داد ، و آنها را آن سان كه مىخواست ابداع نمود .\r\nقسمتى ديگر در توصيف آسمان است\r\nپستى و بلندى و فاصله‌هاى وسيع ( آسمانها ) را بدون اين‌كه به چيزى تكيه داشته باشند نظام بخشيد ، و فاصله ها و شكافهاى آن را به هم پيوند داد . . .\r\nآسمانها را با پيوندهاى خاصى به يكديگر مربوط ساخت ، و مشكل بالا و پايين رفتن فرشتگان را براى بردن اعمال مخلوقات آسان نمود .\r\nو در حالى كه به صورت دود و بخار بود به آن فرمان داد ، پس رابطه هاى آنها را برقرار ساخت ( و با نيروى جاذبه هر كدام يكديگر را جذب كردند ) سپس آسمانها را از هم جدا نمود ( و با نيروى گريز از مركز ) بين آنها فاصله انداخت ،\r\n\r\n","description":"","footnote":"","page_name":" 183 ","page_number":187},
  {"content":"\r\n . \r\n","description":"","footnote":"","page_name":" 184 ","page_number":188},
  {"content":"\r\n\r\nو بر هر راهى از آنها نگهبانى از شهاب‌هاى ثاقب گماشت ، و با دست قدرتش آنها را از حركات ناموزون در ميان فضا نگاه داشت .\r\nبه آنها دستور داد كه در برابر فرمانش تسليم باشند . خورشيد را نشانهء روشنى بخش روز در تمام ايّام ، و ماه را نورى كمرنگ براى ( زدودن شدّت تيرگى ) شبها ، قرار داد ، و آن دو را در مجراى خودشان به جريان انداخت ، و مراحلى را كه بايد بپيمايند اندازه‌گيرى نمود ، تا ميان شب و روز تفاوت حاصل شود ، و با رفت و آمد آنها شمارهء سالها و حساب آن را بتوان فهميد .\r\nسپس در جوّ آسمان فلكش را آفريد ، و آنچه زينت بخش آن بود از ستارگان مخفى و كم نور و اقمار و ستارگان پر فروغ در آن جايگزين ساخت ، و آنان را كه استراق سمع كردند ، با شهابهاى ثاقب تيرباران نمود .\r\nستارگان ثوابت و سيّارات ، هبوط كننده و صعود كننده ، سعد و نحس همه را به امر و ارادهء خود مسخّر ساخت .\r\nقسمتى ديگر از اين خطبه كه در توصيف فرشتگان است\r\nسپس خداوند سبحان براى سكونت بخشيدن در آسمانها و آباد ساختن بالاترين قسمت از ملكوت خويش ، مخلوقاتى بديع ، يعنى فرشتگان را آفريد كه تمام صحنه‌هاى آسمان را پر كنند ، و فاصلهء جوّ آن را از آنها مالامال ساخت ، هم اكنون صداى تسبيح آنها فاصله ها را پركرده ، و در بارگاه قدس و در درون پرده هاى حجاب و صحنه هاى مجد و عظمت پروردگار طنين انداز است . . .\r\nو در ماوراى آنها زلزله‌هايى است كه گوشها را كر مىكند ، و شعاعهاى خيره كنندهء نور ، چشمها را از ديدن باز مىدارد ، و از روى ناچارى به توقّف وامى دارد .\r\n* * * آنها را به صورتهاى مختلف و اندازه هاى گوناگون آفريد ، و بال و پرهايى براى آنها قرار داد . آنان كه همواره تسبيح جلال و عزّت او مىگويند ، هيچ‌گاه از اسرار شگفت انگيزى كه در مخلوقات است ، به خود نسبت نمىدهند ( گرچه خود واسطه در خلق باشند ) و هرگز ادّعا نمىكنند كه مىتوانند چيزى را كه آفرينش آن مخصوص ذات اوست بيافرينند . بلكه بندگان گراميند كه در سخن بر او پيشى نمىگيرند و به فرمانش عمل مىكنند . « 1 » آنان را امين وحى خود ساخته ، و براى رساندن ودايع امر و نهيش به پيامبران ، آنها را روانه داشته و از ترديد در شبهات ، مصونيّت بخشيده است ،\r\n\r\n\r\n","description":"","footnote":"\r\n( 1 ) . سورهء انبياء ، آيهء 26 .\r\n","page_name":" 185 ","page_number":189},
  {"content":"\r\n . \r\n","description":"","footnote":"","page_name":" 186 ","page_number":190},
  {"content":"\r\n\r\nو هيچ كدام از آنها از راه رضاى حق منحرف نمىشوند . آنها را از يارى خويش بهره‌مند ساخته ، و قلبشان را با تواضع و خشوع و سكينه و وقار آگاه نموده است ، راههاى آسانى براى عبادت خويش به روى آنها گشوده است ، چراغهاى روشنى براى نشانه هاى توحيدش نصب نموده ، و سنگينيهاى گناهان ( مردم ) هرگز آنان را در كار خود دلسرد نكرد ، رفت و آمد شب و روز آنان را به سوى مرگ كوچ نداده ، تيرهاى شكّ و ترديد در ايمان پرعزم آنان خللى ايجاد نكرده ، و گمانها بر پايگاه يقين آنها راه نيافته‌اند و آتش كينه بين آنها افروخته نشده است ، حيرت و سرگردانى ( در فهم و كنه او ) آنان را از آن مقدار ايمان كه در دل دارند و آنچه از عظمت و هيبت و جلالش در درون نهفته‌اند ، جدا نساخته است ؛ وسوسه‌ها در آنها راه نيافته تا شك و ترديد بر آنها مسلّط شود . . .\r\nگروهى از آنان در آفرينش ابرهاى پرآب و در آفرينش كوههاى عظيم و مرتفع ، و خلقت ظلمت و تاريكى دست در كارند .\r\n* * * و گروهى ديگر قدمهايشان تا قعر زمين پايين رفته و همچون پرچمهاى سفيدى دل هوا را شكافته و در زير آن بادهايى است كه به نرمى حركت مىكند ، و در حدود معيّنى نگاهش مىدارد .\r\nاشتغال به عبادت او آنان را از كار باز داشته ، و حقيقت ايمان ، ميان آنها و معرفت حق ارتباط ايجاد كرده ، يقين به حق آنها را مشتاق وى گردانيده و علاقه‌اى به غير از آنچه نزد پروردگار است ندارند .\r\nشيرينى معرفتش را چشيده ، و از جام محبّتش سيراب شده‌اند .\r\nترس و خوف او در اعماق جانشان راه يافته ، از كثرت اطاعت و عبادت قامتشان خم شده ، و رغبت فراوان به او تضرّع آنها را از بين نبرده است .\r\nمقام برجستهء آنان طوق خشوع را از گردنشان بيرون نياورده ، عُجب آنها را فرا نگرفته كه اعمال گذشتهء خود را بشمارند و خضوع و خشوع در برابر ذات با عظمتش سهمى براى بزرگ شمردن خود باقى نگذارده است . گذشت زمان آنان را از انجام وظيفه خسته نكرده ، و از رغبتشان نكاسته است تا از اميد به درگاه پروردگار خود عدول كنند .\r\nمناجاتهاى طولانى ، زبان آنان را كند نكرده ، و اشتغال به غير خدا آنها را تحت تسلّط خود نياورده تا نداى بلند آنان را به تضرّع و خشوع كوتاه سازد .\r\nدر مقام عبادت ، دوش به دوش هم ايستاده‌اند ، راحت‌طلبى آنها را به تقصير در دستوراتش وانداشته ،\r\n\r\n","description":"","footnote":"","page_name":" 187 ","page_number":191},
  {"content":"\r\n . \r\n","description":"","footnote":"","page_name":" 188 ","page_number":192},
  {"content":"\r\n\r\nكودنى و غفلتها بر تلاش و كوشش و عزم راسخ آنان تسلّط نمىيابد .\r\nفريب و نيرنگهاى شهوات ، همّتهاى آنان را تيرباران نمىكند . . .\r\nآنها « آفريننده و صاحب عرش » را ذخيرهء روز بى نوايى خود قرار داده ، و به هنگام رو نمودن خلق به مخلوق ، رغبت خود را متوجّه خالق ساخته‌اند ، هيچ گاه عبادتش را پايان نمىدهند ، و علاقهء خود را از لزوم طاعتش باز نمىگردانند ، مگر خواسته هايى از قلوب ، كه از رجا و خوف او ، انقطاع نپذيرفته است .\r\nعوامل ترس آنها از مسئوليّت ، قطع نگرديده تا در جديّت خود سستى و كندى به خرج دهند ، طمعها به آنان شبيخون نزده تا كوشش ( در امور دنيا را ) بر جديّت در كار آخرت مقدّم دارند .\r\nاعمال گذشتهء خود را بزرگ نشمرده‌اند ؛ اگر بزرگ بشمرند ، اميد بيش از حد ، خوف آنها را از بين مىبرد ، و در مورد پروردگار خويش به خاطر وسوسه‌هاى شيطانى اختلاف نكرده‌اند .\r\nبدى برخوردها ، آنان را از هم جدا نساخته ، كينه‌هاى حسادت آنها را از هم دور ننموده ، عوامل شكّ و ترديد آنان را پراكنده نگردانيده و افكار گوناگون آنان را تقسيم ننموده است .\r\nآنان پاى بند ايمانند و طوق ايمان در گردنشان ، هيچ گاه اين طوق را به سبب شكّ و ترديد و سستى و خستگى از گردن بر نمىدارند .\r\nدر تمام آسمانها به اندازهء جاى پوستينى نتوان يافت ، جز اين‌كه فرشته‌اى به سجده افتاده يا موجودى تلاشگر و سريع مشغول كار است ، طاعت فراوان آنها ، بر يقين و معرفتشان نسبت به پروردگارشان مىافزايد و عزّت پروردگار ، به قلبشان عظمت بيشترى مىبخشد .\r\nقسمتى ديگر از اين خطبه در توصيف زمين و گسترش آن\r\n( خشكيهاى ) زمين را بر روى امواج پر هيجان و درياهاى مملوّ از آب قرار داد ، قسمتهاى بالاى امواج را متلاطم ساخت و آنها كه به هم مىخوردند سخت به حركت در آورد تا رويه‌اى از كف ، همانند كفهاى دهان شتر هنگام مستى ، بر روى آنها پديد آمد ؛ سپس قسمتهاى سركش آب بر اثر سنگينى خضوع نموده هيجان آنها بر اثر تماس با سينهء زمين فرونشست . . .\r\nزيرا زمين با پشت بر آن مىغلتيد و آن همه سر و صدا كه در اثر امواج پيدا شده بود ساكن و آرام شد و همچون اسب افسار شده ، اسير و رام گرديد .\r\nو خشكيهاى زمين در دل امواج گسترده شد ، و آب را از كبر و غرور و خودبينى و نشاط بى حد بازداشت ، و از شدّت حركتش كاست ،\r\n\r\n","description":"","footnote":"","page_name":" 189 ","page_number":193},
  {"content":"\r\n . \r\n","description":"","footnote":"","page_name":" 190 ","page_number":194},
  {"content":"\r\n\r\nو بعد از آن همه حركت ، ساكن شد ، و پس از آن همه جست و خيز متكبّرانه ، به جاى خويش ايستاد .\r\nهنگامى كه هيجان آب در اطراف زمين فرونشست ، و كوههاى سخت و مرتفع را بر دوش خود حمل نموده ، چشمه‌هاى آب را از بينى كوهها جارى ساخت ( و آب ) آنها را در پهندشت و گودالها و رودخانه‌ها جارى نمود ، حركات زمين را با صخره‌هاى عظيم و قلّهء كوههاى بلند و محكم تعديل كرد و زمين به خاطر نفوذ كوهها در سطح آن ، و فرو رفتن ريشه‌هاى آن در بينى آن ، و سوار شدن برگردن دشتها و صحراها و اعماق آن از لرزش و اضطراب باز ايستاد .\r\n* * * بين زمين و جوّ فاصله افكند ، و نسيم هوا را براى ساكنان آن آماده ساخت ، تمام نيازمنديها و وسايل زندگى را براى اهل زمين استخراج كرد .\r\nسپس هيچ كدام از بلنديهاى زمين را كه آب چشمه‌ها به آن نمىرسد و جدولهاى نهرها به آن راه ندارد ، به حال خود وانگذاشت ، بلكه ابرهايى را آفريد تا قسمتهاى مردهء آن را احيا سازند ، و گياهان آن را برويانند . قطعه‌هاى درخشنده و پراكندهء ابرها را به هم پيوست ، تا سخت به حركت درآمده ، مهيّاى باريدن گرديد . . . و برق در اطرافش درخشيدن گرفت ، ولى از درخشندگى ابرهاى سفيد كوه پيكر و متراكمش كاسته نشد ؛ آنها را پى در پى فرستاد آنچنان كه زمين را احاطه كردند و بادها شير آن را از پستانش دوشيدند ؛ و به شدّت به زمين فرو ريختند ، ابرها سينه بر زمين ساييدند و آنچه بر دوش داشتند پاشيدند ، و به وسيلهء آن در بخشهاى بى گياه زمين گياهانى رويانيد و در دامن كوهها سبزه‌ها بوجود آورد .\r\nپس زمين به وسيلهء باغهاى زيباى خود غرق نشاط و شادى شده ( همگان را به سرور و شادى دعوت مىكند ) و با لباس نازك گلبرگها كه بر خود پوشيده در شگفتى فرو مىبرد ، و از زينت و زيورى كه از گلوبند گلهاى گوناگون يافته بيننده را به وجد مىآورد ، و فرآورده‌هاى نباتى را توشه و غذاى انسانها ، و روزى حيوانات قرار داد . در گوشه و كنار آن درّه‌هاى عميق آفريد ، و راهها و نشانه‌ها براى آنان كه بخواهند در جاده‌هاى وسيعش قدم بر دارند ، تعيين كرد .\r\n\r\nانتخاب آدم\r\nهنگامى كه زمين را آمادهء سكونت نمود ، و فرمان خويش را جارى ساخت ، آدم عليه السلام را از ميان مخلوقاتش برگزيد ، و او را نخستين و برترين مخلوق خويش قرار داد ؛ وى را در بهشت خود جاى داد ، و خوراكيهاى گوارا در اختيارش نهاد ، و از آنچه ممنوعش كرده بود وى را بيم داد ، آگاهش ساخت كه اقدام بر آن ، نافرمانى خواهد بود ، و منزلت و مقام او را به خطر مىافكند .\r\nولى آدم مرتكب آنچه نهى شده بود گرديد ، و علم خداوند در مورد او به وقوع پيوست .\r\n\r\n","description":"","footnote":"","page_name":" 191 ","page_number":195},
  {"content":"\r\n . \r\n","description":"","footnote":"","page_name":" 192 ","page_number":196},
  {"content":"\r\n\r\nپس از توبه ، او را از بهشت به زمين فرستاد ، تا با نسل خود زمين را آباد سازد ، و بدين‌وسيله حجّت را بر بندگانش اقامه كند و پس از مرگ آدم زمين را از حجّت خالى نگذاشت و ميان فرزندان آدم و شناسايى خود ، پيوندى برقرار كرد ، قرن به قرن حجّتها و دليلها را بر زبان پيامبران برگزيده و حاملان رسالت خويش ، براى آنها اقامه نمود تا اين‌كه به وسيلهء پيامبر ما محمد صلى الله عليه و آله حجّتش تمام گرديد . . . و بيان احكام و انذار و بشارت و بيم او به سرمنزل آخر رسيد . روزيها را مقدّر و اندازه‌گيرى كرد : گاهى كم و گاهى زياد ، و به تنگى و وسعت ، به طور عادلانه ، تقسيم فرمود ، تا هر كه را بخواهد ، به وسعت روزى و يا تنگى آن بيازمايد و با آن « شكر » و « صبر » غنى و فقير را مورد آزمايش قرار دهد .\r\nسپس روزى وسيع را با فقر و بيچارگى درآميخت ، و تندرستى را با حوادث دردناك توأم نمود ؛ دوران شادى و سرور را با غصّه و اندوه مقرون ساخت ، سرآمد زندگى را آفريد و آن را گاهى طولانى و گاهى كوتاه قرار داد ، آن را مقدّم و يا مؤخرّ داشت ، و براى مرگ اسبابى فراهم ساخت ، و با مرگ رشته‌هاى زندگى را درهم پيچيد ، و پيوندهاى مختلف را از هم گسست ( و همهء اينها اسباب و عواملى است براى آزمون انسانها ) .\r\n\r\nاز درونها آگاه است\r\nخداوند از اسرار پنهانى مردم آگاه است ، و هم از نجواى آنان كه آهسته سخن مىگويند و از آنچه در افكار به واسطهء گمان خطور مىكند ، و از تصميمهايى كه با يقين مىپيوندد ، و از شعاعهاى خيانت‌آميز چشم كه از لابه‌لاى پلكها خارج مىگردد ! و از آنچه در مخفيگاههاى دلها قرار دارد ، و از همانها كه در پشت پرده‌هاى ظلمانى غيب پنهان است ، و از آنچه پرده هاى گوش مخفيانه مىشنود ، و از اندرون لانه هاى تابستانى مورچگان و خانه هاى زمستانى حشرات . از آهنگ اندوهبار زنان غمديده و صداى آهستهء قدمها . و از جايگاه پرورش ميوه در درون پرده هاى شكوفه ها ، و از مخفيگاه غارهاى حيوانات وحشى در دل كوهها و اعماق درّه‌ها ، از نهانگاه پشه ها بين ساقه ها و پوست درختان ، و از محلّ پيوستگى برگها به شاخه‌ها ، و از آن‌جا كه نطفه‌ها از اصلاب حركت كرده و در درون رحمها به هم مىآميزند .\r\nاز آنچه پردهء ابر را به وجود مىآورد و به هم مىپيوندد ، و از ريزش قطرات باران كه ابرهاى متراكم مىبارند و از آنچه گردبادها با دامن خويش از روى زمين بر مىدارند ، و بارانها با سيلاب خود آن را فرو مىنشانند و محو مىكنند . از فرو رفتن جانوران زمين كه در ميان تلهاى شن و ماسه پنهان شده است . از لانه‌هاى پرندگانى كه در قلّهء بلند كوهها قرار دارند ، و از نغمه هاى مرغان در آشيانه هاى تاريك ، و از لؤلؤهايى كه در دل صدفها پنهان است و امواج درياها آنها را در دامن خويش پرورش داده‌اند .\r\nاز آنچه تاريكى شب آن را فرا گرفته ، و يا خورشيد به آن نور افشانده است ، و آنچه ظلمتها و امواج نور پى در پى آن را در بر مىگيرند .\r\n\r\n","description":"","footnote":"","page_name":" 193 ","page_number":197},
  {"content":"\r\n . \r\n","description":"","footnote":"","page_name":" 194 ","page_number":198},
  {"content":"\r\n\r\nاز اثر هر گامى ، و احساس هر حركتى ، و آهنگ هر سخنى ، و جنبش هر لبى ، و مكان هر انسانى ، و وزن هر ذرّه‌اى و نالهء هر صاحب اندوه و غمى .\r\nو آنچه از ميوه بر شاخهء درختان قرار دارد ، و برگهايى كه روى زمين ريخته .\r\nو از قرارگاه نطفه و يا جمع شدن خون و مضغه و يا پرورش يافتن انسان و نطفه .\r\n( آرى از همهء آنچه بر شمردم او به خوبى آگاه است ) و در اين آگاهى هيچ گونه مشقّتى برايش وجود ندارد و در حفظ و نگاهدارى آنچه از مخلوقات به وجود آورده ، ناراحتى براى او نيامده و در به كار انداختن امور و تدبير مخلوقات سستى و ملالتى بر او عارض نشده ، بلكه علمش در آنها نفوذ يافته ، و شمارش آنان را احصا كرده و عدالتش همهء آنها را شامل شده و با كوتاهى آنها در آنچه شايستهء مقام اوست ، باز از فضل خود محرومشان نساخته است .\r\n\r\nدعا و نيايش\r\nبار خدايا ! تو داراى اوصاف جميل و صفات كمال بى منتهايى .\r\nاگر به تو آرزومنديم چون تو بهترين آرمانى و اگر به تو اميدواريم تو بهترين مايهء اميد و رجايى !\r\nپروردگارا ! به من فصاحت و منطق و زبان گويا داده‌اى ، غير از تو را با آن مدح نمىگويم و به جز تو بر ديگرى ثنا نمىخوانم ، و آن را در راه آنان كه آرزو را قطع مىكنند و مورد اعتماد نيستند به كار نمىبندم ، در پرتو ايمان ، زبانم را از مديحه سرايى انسانها ، و ثنا گويى بر مخلوق باز داشته‌اى .\r\nخداوندا ! هر ثنا خوانى از سوى كسى كه ثنايش مىگويد ، پاداش و عطايى دارد ، من به تو اميدوارم كه راهنمايم به سوى ذخاير رحمت و گنجهاى آمرزشت گردى .\r\nكردگارا ! اين است وضع آن كس كه تو را در توحيد خاصّ خودت يكتا بشمارد ، و غير از تو را مستحقّ اين ستايش و مدحها نداند .\r\nمن به تو نيازى دارم كه جز فضل تو نمىتواند آن را جبران كند ، و اين فقر و پريشانى را جز احسان وجود تو نتواند رفع نمايد ، پس در اين مقام ، رضاى خويشتن را به ما عطا كن ، و دست نياز ما را از دامن غير خود كوتاه گردان ! « انَّكَ عَلى كُلِّ شَىْءٍ قَديرٌ ؛ تو بر هر چيزى توانايى » . « 1 »\r\n\r\n\r\n","description":"","footnote":"\r\n( 1 ) . سورهء آل عمران ، آيهء 26 .\r\n","page_name":" 195 ","page_number":199},
  {"content":"\r\n . \r\n","description":"","footnote":"","page_name":" 196 ","page_number":200},
  {"content":"\r\n\r\n\r\nخطبهء 92\r\nكه بعد از كشته شدن عثمان هنگام بيعت مردم با وى بيان فرموده است .\r\n\r\nاگر روش گذشتگان را خواهيد ديگرى را طلب كنيد !\r\nمرا واگذاريد و ديگرى را طلب كنيد ، زيرا ما به استقبال چيزى مىرويم كه چهره‌هاى مختلف و جهات گوناگونى دارد ( در زمان امارت خلفا دستورات اسلام تغيير داده شده و به همين دليل اصلاحات انقلابى امام عليه السلام با مخالفتهايى روبه‌رو مىشد و لذا امام مىفرمايد ) :\r\nدلها بر اين امر استوار و عقلها ثابت نمىماند ، چهرهء افقِ حقيقت را ابرهاى تيرهء فساد گرفته و راه مستقيم حق ناشناس مانده است .\r\nآگاه باشيد ، اگر دعوت شما را اجابت كنم طبق آنچه خود مىدانم با شما رفتار مىكنم و به سخن اين و آن و سرزنش سرزنش كنندگان گوش فرا نخواهم داد ، اگر مرا رها كنيد من هم چون يكى از شما هستم ، شايد من شنواتر و مطيع‌تر از شما نسبت به رييس حكومت باشم ، و در چنان حالى من وزير و مشاورتان باشم ، بهتر از آن است كه امير و رهبرتان گردم .\r\n\r\nخطبهء 93\r\nكه در آن از دانشهاى خود و فتنهء بنىاميّه ياد فرموده است\r\n\r\nفتنه‌هاى كور !\r\nپس از حمد و ستايش خداوند ، اى مردم ! بعد از آن‌كه امواج فتنه ها در همه جا گسترده و به آخرين درجهء شدّت رسيده بود و كسى جرئت نداشت وارد معركه گردد ، اين من بودم كه چشم فتنه را كور كردم بنابراين پيش از آن‌كه مرا از دست بدهيد ، هرچه مىخواهيد از من بپرسيد !\r\nسوگند به كسى كه جانم در دست قدرت اوست ، ممكن نيست از آنچه بين امروز تا قيامت واقع مىشود ، و نه دربارهء گروهى كه صد نفر را هدايت و يا صد نفر را گمراه كنند از من پرسش كنيد جز آن كه از دعوت كننده و رهبر و آن كس كه زمام اين گروه را به دست دارد ، و جايگاه خيمه و خرگاه و محلّ اجتماع آنها ، و آنان كه از گروهى كشته مىشوند ، يا به مرگ طبيعى مىميرند ( از همه اينها ) شما را آگاه مىسازم . اگر مرا از دست دهيد و ناراحتيهاى زندگى و مشكلات بر شما فرو بارد ، بسيارى از پرسش كنندگان سر در پيش افكنده و به حيرت فرو روند ( كه سرانجام چه خواهد شد )\r\n\r\n","description":"","footnote":"","page_name":" 197 ","page_number":201},
  {"content":"\r\n . \r\n","description":"","footnote":"","page_name":" 198 ","page_number":202},
  {"content":"\r\n\r\nو گروه بسيارى از مسئولان از پاسخ فرو مانند . اين حوادث و بلاهها هنگامى است كه جنگ بر شما طولانى شود و دامن به كمر زند ، و دنيا آنچنان بر شما تنگ گردد كه ايّام بلا را بس طولانى بشماريد .\r\n( اين وضع همچنان ادامه دارد ) تا آن دم كه خداوند پرچم فتح و پيروزى را براى باقىماندهء نيكان شما به اهتراز درآورد .\r\nفتنه‌ها آنگاه كه رو آورند ناشناسند و با حق مشتبه مىشوند ؛ و هنگامى كه پشت كنند شناخته شده ، ماهيّت آنها بر همه كس روشن مىگردد ، فتنه همچون بادها دور مىزند ، به برخى از شهرها اصابت مىكند و از بعضى مىگذرد .\r\nآگاه باشيد ، ترسناكترين فتنه ها براى شما از نظر من فتنهء بنىاميّه است ؛ فتنه‌اى است كور و ظلمانى كه حكومتش همه جا را فراگيرد ، و بلاى آن مخصوص نيكوكاران است . . .\r\nهركس در آن فتنه بصير و بينا باشد ( و با آن ستيزه جويى كند ) بلا و سختى به او مىرسد ، و هركس در برابر آن نابينا باشد حادثه‌اى براى او رخ نمىدهد !\r\nبه خدا سوگند ، بنىاميّه بعد از من براى شما زمامداران بدى خواهند بود ، آنها همچون شتر بد خويى هستند كه صاحب خود را دندان مىگيرد ، و با دستش بر سر او مىكوبد و با پا ، وى را دور مىكند ، و از شير خود او را منع مىنمايد .\r\nهمواره با شما به سختى رفتار كنند ، جز كسانى كه برايشان سودى داشته باشند و يا لااقل به آنها ضررى نرسانند .\r\nشكنجه‌هاى آنها بر شما طولانى خواهد شد ، تا آن‌جا كه پيروزى و انتقام شما از آنها به انتقام بردگان از مالك خويش ، و يا تابع از پيشواى خود مىماند ، ( و به آسانى بر آنها پيروز نخواهيد شد ) .\r\nفتنه هاى آنها پشت سر يكديگر با قيافهء زشت و ترسناك بر شما فرو مىبارد ، نه راهنمايى در آن خواهد بود و نه پرچم نجاتى در لابه‌لاى آن به چشم مىخورد ولى ( متأسّفانه ) در آن زمان ما خاندان پيامبر ، رهبرى شما را به عهده نخواهيم داشت ، سپس پروردگار جهان اين فتنه و بليّه را همچون جدا شدن پوست از گوشت از شما دفع و جدا خواهد كرد .\r\n( اين كار به وسيلهء ) كسانى انجام مىشود كه خوارى را به آنها مىچشانند ، به سختى آنها را مىرانند و جام تلخ بلا و ناراحتى و مصيبت در كامشان فرو مىريزند ، مردانى كه جز ضرب شمشير چيزى به آنها نخواهند داد ، و جز لباس ترس بر آنها نپوشانند ! در آن هنگام قريش دوست دارد آنچه در دنيا است از دست بدهد تا يك بار مرا ببيند ( و رهبرى مرا با ميل بپذيرد ) ، گرچه لحظاتى كوتاه ، به اندازهء كشتن شترى باشد تا با اصرار از آنها چيزى را بپذيرم كه امروز پاره‌اى از آن را مىخواهم و نمىدهند !\r\n\r\n","description":"","footnote":"","page_name":" 199 ","page_number":203},
  {"content":"\r\n . \r\n","description":"","footnote":"","page_name":" 200 ","page_number":204},
  {"content":"\r\n\r\n\r\nخطبهء 94\r\nكه در آن صفات خداوند سپس فضيلت پيامبر صلى الله عليه و آله و اهل بيت عليهم السلام را بيان كرده\r\nو در پايان مردم را اندرز مىدهد\r\nپربركت است خداوندى كه همّتهاى بلند ، قادر به درك او نيستند و گمان زيرك به مقامش نرسد ؛ آغازى است پايان ندارد كه تا به آخر رسد ، و آخرى ندارد تا پايان پذيرد .\r\nقسمتى از اين خطبه كه در توصيف پيامبران است\r\nنطفهء پاك آنها را در بهترين جايگاه به وديعت گذارد ، و در بهترين مكان آنها را مستقر ساخت ، صلب كريمانهء پدران آنها را ، به رحم پاك مادران منتقل نمود ، هر زمان يكى از آنان بدرود حيات گفت ديگرى براى پيشبرد دين خدا به پا خواست .\r\n\r\nرسول خدا و اهل بيت او\r\nتا اين‌كه منصب بزرگ به محمّد صلى الله عليه و آله منتهى شد ، و نهاد اصلى وى را از بهترين معادن استخراج كرد ، و نهال وجود او را در اصليترين و عزيزترين سرزمينها غرس نمود ، و شاخهء هستى او را از همان درختى كه پيامبران را از آن آفريد به وجود آورد ، از همان شجره‌اى كه امينان درگاه خود را از آن برگزيد .\r\nعترت او بهترين عترتها ، خاندانش بهترين خاندانها و درخت وجودش از بهترين درختان بود . در حرم امن خداوند روييد ، و در آغوش خانوادهء كريمى بزرگ شد ، شاخه‌هاى بلندى دارد كه دست ( فرومايگان ) به ميوه هاى آن نرسد .\r\nاو پيشواى پرهيزكاران و وسيلهء بينايى هدايت خواهان است ، چراغى است كه نورش درخشان ، ستاره‌اى است فروزان ، و آتش افروزى است كه برقش زبانه مىكشد .\r\nراه و رسم او معتدل ، و روش او صحيح و متين ، و سخنانش روشنگر حق از باطل ، و حكمش عادلانه ؛ هنگامى او را به رسالت برگزيد كه با زمان پيامبران پيشين فاصلهء زيادى افتاده بود ، جهانيان از انجام عمل نيك دورى گزيده و منحرف گشته ، و ملّتها به جهل و نادانى گراييده بودند .\r\n\r\n","description":"","footnote":"","page_name":" 201 ","page_number":205},
  {"content":"\r\n . \r\n","description":"","footnote":"","page_name":" 202 ","page_number":206},
  {"content":"\r\n\r\n\r\nموعظهء مردم\r\nخدا شما را رحمت كند ، بر طبق نشانه هاى روشن ( و قوانين و احكام واضح او ) عمل كنيد كه راه روشن است . . . و شما را به خانهء امن و امان دعوت مىكند .\r\nهم اكنون در منزلگاهى هستيد كه مىتوانيد با فرصت و وقتى كه داريد رضايت خدا را جلب كنيد ، پرونده ها هنوز گشوده ، قلمها آمادهء نوشتن ، بدنها سالم ، زبانها گويا و آزاد ، توبه پذيرفته و اعمال قبول مىگردد .\r\n\r\nخطبهء 95\r\nكه در آن اشاره به مقامات رسول خدا صلى الله عليه و آله نموده است .\r\nاو را در زمانى فرستاده كه مردم در حيرت و گمراهى سرگردان بودند ، و در فتنه و جهل و فساد غوطه‌ور ، هوا و هوس‌هاى سركش آن‌ها را به سوى خود جذب كرده ، تكبّر و خودخواهى آن‌ها را از جادهء حق دور ساخته بود ، جهل و نادانى آن‌ها را سبك مغز بار آورده و در كارهاى خود مضطرب و حيران ساخته و به جهل و نادانى مبتلا گشته بودند ، در اين هنگام پيامبر صلى الله عليه و آله در نصيحت و اندرز آن‌ها كوشش كرد و خود را به راه راست رهنمون شد و به سوى حكمت و دانش و موعظهء نيكو دعوت كرد .\r\n\r\nخطبهء 96\r\nكه در آن از خدا و پيامبر صلى الله عليه و آله سخن به ميان آورده است\r\nستايش مخصوص خداوندى است كه نخستين وجود بوده ، پس چيزى قبل از او نبوده و آخرين وجود است ، پس چيزى بعد از او نخواهد بود ( ازلى و ابدى است ) ، آنچنان آشكار است كه از او آشكارتر چيزى نيست و آنچنان مخفى است كه چيزى از او مخفىتر نتوان يافت ( يعنى اصل وجودش از همه چيز آشكارتر و كنه ذاتش از همه چيز مخفىتر است ) .\r\n\r\n","description":"","footnote":"","page_name":" 203 ","page_number":207},
  {"content":"\r\n . \r\n","description":"","footnote":"","page_name":" 204 ","page_number":208},
  {"content":"\r\n\r\nدر اين بخش از خطبه قسمتى از فضايل نبى اكرم صلى الله عليه و آله را يادآورى مىكند\r\nقرارگاه او بهترين قرارگاه ، و محلّ پرورشش شريفترين محلها بود ، در معدن بزرگوارى و گاهوارهء سلامت رشد كرد ، دلهاى نيكوكاران شيفتهء او گشته ، توجّه چشمها به سوى اوست .\r\nبه بركت وجودش ، خداوند كينه ها را دفن كرد و آتش دشمنيها را با او خاموش ساخت ، به واسطهء وجود او در ميان دلها الفت افكند و افراد دور افتاده را در سايهء آيينش برادر گرداند و نزديكانى را ( كه در ايمان به او هماهنگ نبودند ) از هم دور ساخت ، ذليلان محروم در پرتو او عزّت يافتند ، و عزيزان خودخواه به وسيلهء او ذليل شدند ، كلامش بيان ، و سكوتش زبان بود !\r\n\r\nخطبهء 97\r\nكه پيرامون ياران خود و ياران پيامبر صلى الله عليه و آله ايراد فرموده است\r\n\r\nياران على عليه السلام\r\n( چنين نيست كه ) اگر خداوند ، ستمگر را ( چند روزى ) مهلت دهد فرصت از دستش برود ، او بر سر راه ، در كمينگاه ستمگران است ، و گلوى آنها را در دست دارد كه هر زمان بخواهد حتّى نگذارد آب دهان فرو برند !\r\nآگاه باشيد ، سوگند به خدايى كه جانم در دست قدرت اوست كه اينها ( معاويه و اطرافيانش ) سرانجام بر شما پيروز مىشوند ؛ امّا نه اين‌كه آنها در حق از شما پيشى دارند ، بلكه براى آن‌كه آنها در راه باطلى كه زمامدارشان مىرود ، سريع و كوشايند در حالى كه شما در برابر حقّ من كند و سست هستيد .\r\nملّتهاى جهان همواره از ظلم زمامدارانشان در وحشتند در حالى كه من از ظلم پيروانم مىترسم ، شما را براى جهاد با دشمن برانگيختم امّا نرفتيد ، به گوش شما خواندم امّا نشنيديد ، در آشكار و نهان از شما دعوت كردم اجابت ننموديد ، اندرزتان دادم قبول نكرديد .\r\nمگر شما حاضران ، غايبيد ، ( كه سخنانم را نمىشنويد ) و يا بردگانيد در قيافهء مالكان ، فرمان خدا را بر شما مىخوانم از آن فرار مىكنيد . . .\r\nو به اندرزهاى رسا ، شما را موعظه مىكنم به پراكندگى مىگراييد ، به مبارزهء با سركشان ترغيبتان مىكنم هنوز سخنانم به آخر نرسيده مىبينم همچون ( قوم سبا ) پراكنده مىشويد و به جلسات خود باز مىگرديد و در لباس اندرز يكديگر را فريب مىدهيد تا اثر موعظهء مرا از بين ببريد .\r\nصبحگاهان شما را مستقيم مىسازم و شامگاهان به همان حالت كجى نخست باز مىگرديد !\r\n\r\n","description":"","footnote":"","page_name":" 205 ","page_number":209},
  {"content":"\r\n . \r\n","description":"","footnote":"","page_name":" 206 ","page_number":210},
  {"content":"\r\n\r\nهمانند كمان سخت و محكمى كه نه كسى قدرت صاف كردن آن را دارد و نه خودش قابليّت صاف شدن را ! اى كسانى كه بدنهايتان حاضر است و عقلهاى شما پنهان ، و خواسته هايتان متفاوت ، و اى كسانى كه زمامدارانتان به شما مبتلا شده‌اند ، رهبر شما خداى را اطاعت مىكند و شما با او مخالفت مىورزيد ؛ امّا زمامدار اهل شام خدا را معصيت مىكند و آنها وى را اطاعت مىنمايند .\r\nبه خدا سوگند ! دوست دارم معاويه شما را با نفرات خود مبادله كند ، همچون مبادله‌كردن دينار به درهم ، ده نفر از شما را بگيرد و يك نفر از آنها را به من بدهد !\r\nاى اهل كوفه ! من به سه چيز كه ( در شما هست ) و دو چيز كه ( در شما نيست ) مبتلا شده‌ام ، گوش داريد امّا كريد ، سخن مىگوييد امّا گنگيد ، چشم داريد امّا كوريد ! ، نه هنگام نبرد آزاد مردان صادقيد ، و نه به هنگام آزمايش برادران قابل اعتماد ، دستتان خاك آلوده باد ! اى مردم شما به شتران بى ساربانى مىمانيد كه هرگاه از يك سو جمعشان كنند ، از طرف ديگر پراكنده مىگردند .\r\nبه خدا سوگند ! شما را چنين مىبينم كه اگر جنگ سخت درگير شود و آتش آن زبانه كشد ، از گرد فرزند ابوطالب جدا مىشويد همانند جدا شدن زن ( هنگام زاييدن ) از بچهء خويش .\r\nمن نشانه و دليل روشن ( بر حقّانيّت خود ) از پروردگارم دارم و بر طريق آشكار پيامبر صلى الله عليه و آله راه مىروم ، من در راهى روشن قرار دارم و با آگاهى در آن گام برمىدارم .\r\n\r\nياران و خاندان رسول خدا صلى الله عليه و آله\r\nبه اهل بيت پيامبر بنگريد ؛ از آن سمت كه آنها گام برمىدارند منحرف نشويد و قدم به جاى قدمشان بگذاريد ، آنها هرگز شما را از جادهء هدايت بيرون نمىبرند و به پستى و هلاكت باز نمىگردانند ، اگر سكوت كردند سكوت كنيد و اگر قيام كردند قيام كنيد ، از آنها پيشى نگيريد كه گمراه مىشويد ، از آنان عقب نمانيد كه هلاك مىگرديد .\r\nمن اصحاب محمد صلى الله عليه و آله را ديده‌ام ، امّا هيچ كدام از شما را مانند آنان نمىبينم ، آنها ( در تنگناى مشكلات صدر اسلام ) موهايى پراكنده و چهره‌هايى غبار آلوده داشتند ؛ شب تا به صبح در حال سجده و قيام به عبادت بودند ، گاه پيشانى و گاه گونه ها را در پيشگاه خدا به خاك مىگذاردند ، از وحشت رستاخيز همچون شعله‌هاى آتش ، لرزان بودند .\r\nپيشانى آنها از سجده‌هاى طولانى پينه بسته بود ، و هنگامى كه نام خدا برده مىشد ، آنچنان چشمشان اشكبار مىشد كه گريبان آنها تر مىگرديد ، و همچون بيد كه از شدّت تند باد به خود مىلرزد ، مىلرزيدند ( اينها همه ) از ترس مسئوليّت و اميد به پاداش الهى بود .\r\n\r\n","description":"","footnote":"","page_name":" 207 ","page_number":211},
  {"content":"\r\n . \r\n","description":"","footnote":"","page_name":" 208 ","page_number":212},
  {"content":"\r\n\r\n\r\nخطبهء 98\r\nكه در آن به ستمهاى بنىاميّه اشاره مىكند\r\nبه خدا سوگند ! آنها همچنان به ستم پردازند تا آن‌جا كه حرامى باقى نگذارند و همه را حلال شمرند ، و تمام پيمانهاى الهى را بشكنند ! حتّى خانه و خيمه‌اى باقى نماند مگر آن‌كه ستمشان در آن‌جا راه يابد ، و فساد و سوء تدبير آنها مردم را از خانه هاى خويش فرارى دهد ، تا آن‌جا كه مردم دو دسته شوند و هر دو دسته بگريند ؛ گروهى براى دينشان ، و گروهى براى دنيايشان . كار به قدرى سخت شود كه شما همچون بردگانى كه خود را مجبور به يارى اربابان مىبينند ناچار از كمك به آنها شويد . . .\r\nدر حضور ناگزير از اطاعت باشيد و در غياب بدگويى نماييد ، و تا آن‌جا كه هر كس به خدا اميدوارتر ( و پرهيزكارتر ) است بيش از همه مصيبت و رنج بيند ! پس اگر خداوند براى شما عافيت و سلامت و گشايش و فرجى پيش آورد بپذيريد ، ( خدا را شكر كنيد ) و اگر به رنج و ناراحتى گرفتار شديد شكيبا باشيد كه « سرانجام پيروزى با پرهيزكاران است » . « 1 »\r\n\r\nخطبهء 99\r\nكه در آن از زهد و ترك دنيا پرستى سخن مىگويد\r\nاو را بر نعمتهايى كه عطا فرموده ستايش مىكنيم ، و در كارهاى خود از او استعانت مىجوييم ؛ از او سلامت در دين مىخواهيم همان گونه كه تندرستى در بدن از او تقاضا داريم .\r\nاى بندگان خدا ! شما را به ترك اين دنيايى كه سرانجام شما را رها مىسازد توصيه مىكنم ، گرچه شما ترك آن را دوست نداريد ؛ دنيايى كه جسمهاى شما را كهنه و فرسوده مىكند با اين‌كه دوست داريد ، هميشه تازه و نو باشيد .\r\nشما و دنيا به مسافرانى مىمانيد كه تازه گام در جاده نهاده‌اند ، احساس مىكنند به انتها رسيده‌اند ، و تا قصد رسيدن به نشانه‌اى در وسط راه مىكنند ، گويا به آن رسيده‌اند . ( آن‌چنان دنيا به سرعت مىگذرد كه هنوز گام در آن نگذارده پايان مىيابد ) ،\r\n\r\n\r\n","description":"","footnote":"\r\n( 1 ) . سورهء هود ، آيهء 49 .\r\n","page_name":" 209 ","page_number":213},
  {"content":"\r\n . \r\n","description":"","footnote":"","page_name":" 210 ","page_number":214},
  {"content":"\r\n\r\nدر حالى كه براى رسيدن به مقصد نهايى بايد راه زيادى بپيمايند . امّا چگونه مىتواند به مقصد برسد كسى كه روز معيّنى در پيش دارد و از آن تجاوز نخواهد كرد . مرگ به سرعت او را مىراند ، و عوامل مختلف او را به زور و بر خلاف ميل به جدايى از دنيا وادار مىسازد .\r\nپس در عزّت و افتخارات ( موهوم ) اين جهان سر و دست نشكنيد ، و به زينت و نعمتهاى آن فريفته نگرديد ، و از رنج و سختيهاى آن جزع و زارى نكنيد ، زيرا عزّت و افتخارات آن به زودى پايان مىگيرد ، و زيور و نعمتهايش زايل مىگردد و رنج و سختى آن تمام مىشود ، و هر مدّت و زمانى در دنيا پايان مىيابد ( چه خوش گذرد يا بد ) . . .\r\nو هر موجود زنده‌اى به سوى فنا پيش مىرود .\r\nآيا براى شما در آثار پيشينيان وسيلهء عبرت نيست كه شما را ( از كردار بد ) باز دارد ، و آيا اگر انديشه كنيد در آثار پدران خود عبرت و پند نخواهيد گرفت ؟\r\nمگر نمىدانيد گذشتگان شما برنمى گردند و بازماندگان باقى نمىمانند ، مگر مردم دنيا را مشاهده نمىكنيد كه شبانه روز حالات گوناگونى دارند ، يكى مىميرد و بر او مىگريند ، و ديگرى باقى مىماند و به او تسليت مىگويند ، و يكى در بستر بيمارى افتاده ، ديگرى به عيادت او مىآيد ، و ديگرى در حال جان كندن است .\r\nيكى به دنبال دنيا مىرود در حالى كه مرگ به دنبال او در حركت است و يكى در عالم غفلت فرو رفته در حالى كه مرگ و حوادث دنيا او را فراموش نكرده‌اند !\r\nو به همين گونه بازماندگان به دنبال گذشتگان مىروند .\r\nبه هوش باشيد ، نابود كنندهء لذّات و برهم زنندهء كاميابيها و قطع كنندهء آرزوها ( يعنى مرگ را ) بسيار به خاطر بياوريد در آن هنگام كه تصميم بر كارهاى زشت داريد .\r\nو براى اداى حق واجب خدا و نعمتهاى بيشمار و احسانهاى بى پايانش از او استعانت جوييد .\r\n\r\nخطبهء 100\r\nكه دربارهء پيامبر و اهل بيت او عليهم السلام ايراد فرموده\r\nستايش مخصوص خداوندى است كه فضل خويش را در مخلوقات منتشر ساخته ، و دست جود و سخايش را به سوى آنان گشوده ، او را در تمام كارهايش مىستاييم ، و براى مراعات حقوقش از او يارى مىطلبيم ، گواهى مىدهيم جز او معبودى نيست و محمد صلى الله عليه و آله بنده و فرستادهء اوست . . .\r\n\r\n","description":"","footnote":"","page_name":" 211 ","page_number":215},
  {"content":"\r\n . \r\n","description":"","footnote":"","page_name":" 212 ","page_number":216},
  {"content":"\r\n\r\nاو را براى اجراى اوامر و بيان ذات و صفاتش فرستاد .\r\nاو با امانت ، رسالت خويش را انجام داد و با راستى و درستى به راه خود رفت و پرچم حق را در ميان ما به يادگار گذارد .\r\nپرچمى كه هر كس از آن پيشى گيرد ، از دين خارج شود و آن كس كه از آن عقب بماند هلاك گردد و هر كس كه از آن جدا نشود به او رسد ، راهنماى اين پرچم با تأنّى سخن مىگويد و دير به پاى مىخيزد ، امّا به هنگامى كه بپاخاست به سرعت پيش مىرود و هرگاه شما تحت فرمان او در آمديد و رهبرى او بر شما مسلّم شد ، متأسّفانه دوران او سپرى شده و مرگ او فرا مىرسد .\r\nو بعد از او بايد مدّتى در انتظار باشيد تا اين‌كه خداوند شخصى را برانگيزد كه شما را جمع كند و پراكندگى شما را به هم پيوند بخشد ، بنابراين به چيزى كه نيامده دل نبنديد ، و از آن‌كه گذشته است مأيوس و نگران نباشيد . چه اين‌كه آن كس كه پشت كرده ممكن است يكى از پاهايش بلغزد و ديگرى برقرار ماند ، سپس هر دو با هم به جاى خود برگردند و برقرار مانند .\r\nآگاه باشيد ، آل محمّد صلى الله عليه و آله همانند ستارگان آسمانند كه هرگاه يكى از آنها غروب كند ستارهء ديگرى طلوع مىكند . گويا مىبينيم در پرتو خاندان پيامبر صلى الله عليه و آله نعمتهاى خدا بر شما تمام شده و شما را به آنچه آرزو داريد ، رسانده است .\r\n\r\nخطبهء 101\r\nكه در آن از قسمتى از حوادث آينده پرده برمى دارد\r\nستايش ، مخصوص خداوندى است كه نخستين هستى است ، قبل از همهء نخستين‌ها و آخرين هستى است ، بعد از همهء آخرها ؛ به خاطر نخستين بودنش آغازى ندارد و به خاطر آخرين بودنش پايانى براى او متصوّر نيست . شهادت مىدهم كه معبودى جز ذات پاك او نيست ، شهادتى كه درون و برون در آن هماهنگ و دل با زبان همصدا باشد . اى مردم ! دشمنى و مخالفت با من شما را تا مرز گناه پيش نبرد و نافرمانى من شما را به پيروى از هواى نفس نكشاند .\r\nبه هنگام شنيدن سخنانم با چشم به يكديگر نگاه نكنيد ( و قيافهء انكار به خود نگيريد ) سوگند به آن كس كه دانه را ( در اعماق زمين ) شكافت و بشر را آفريد ، آنچه به شما خبر مىدهم از پيغمبر امّى صلى الله عليه و آله است ، نه آن كس كه به من گفته دروغ گفته و نه شنوندهء بى خبر بوده است ، گويا مىبينم شخص بسيار گمراهى بر مردم شام همچون حيوانات بانگ زند ( و آنان را گرد آورد ) و پرچمهاى خويش را در اطراف « كوفه » نصب كند ، هنگامى كه دهن باز كند و طغيان او به اوج رسد\r\n\r\n","description":"","footnote":"","page_name":" 213 ","page_number":217},
  {"content":"\r\n . \r\n","description":"","footnote":"","page_name":" 214 ","page_number":218},
  {"content":"\r\n\r\nو جاى پايش در زمين محكم گردد ، ( ستم او همه جا را بگيرد ) و فتنه فرزندان خويش را بگزد و آتش جنگ زبانه كشد ، روزها چهرهء گرفته و عبوس خود را ظاهر سازند و شبها رنج و مشكلات خويش را آشكار نمايند ، هنگامى كه كشت او به مرحلهء درو برسد و براى چيدنش به پاخيزد و به هيجان درآيد و برق شمشيرش بدرخشد ، در آن هنگام پرچمهاى فتنه ها و شورشهاى پيچيده به اهتراز درآيد و همچون شب تار و درياى متلاطم رو آورند .\r\nعلاوه بر اين چه طوفانهاى سختى كه شهر كوفه را بشكافد و چه تندبادهايى كه بر آن وزيدن گيرد و به زودى دسته هاى مختلف به جان هم افتند ، آنان كه سر پا هستند درو شوند و آنها كه از پا افتاده‌اند لگدمال گردند !\r\n\r\nخطبهء 102\r\nاين خطبه نيز همانند خطبهء سابق به حوادث آينده اشاره دارد\r\n\r\nروز رستاخيز\r\nآن ( رستاخيز ) روزى است كه خداوند اولين و آخرين را براى رسيدگى به حساب دقيق و رسيدن به پاداش كردارشان جمع مىكند ، همه در حال خضوع به پاخيزند ، عرق ( از سر و رويشان فرو مىريزد و ) اطراف دهانشان را احاطه كرده ، لرزش زمين تمام اندامشان را مىلرزاند .\r\nنيكوترين و خوشحال‌ترين افراد در آن روز كسى است كه جاى پايى پيدا كند و يا محلّى براى ايستادن خود به دست آورد .\r\nقسمتى از اين خطبه كه از آينده خبر مىدهد\r\nفتنه هايى است همچون پاره هاى شب تار كه هيچ كس نمىتواند در برابر آن به پاخيزد و هيچ پرچمى نتواند پرچمش را به زير آورد ، اين فتنه ها به سوى شما همچون شترى كه مهار شده ، جهاز بر پشتش گذارده‌اند و زمامدارش آن را مىكشاند و سوارش به سرعت مىراند ( تمام وسايل پيشرفت را آماده دارد ) . طرفداران و حاميان اين شورشها جمعيّتى هستند كه ضربهء آنها شديد و تلفاتشان كم است . ولى گروهى به پا مىخيزند و در راه خدا با آنها نبرد مىكنند كه نزد متكبّران و گردنكشان خوارند و در روى زمين ناشناس ، امّا در آسمانها معروفند ، در اين هنگام واى بر تو اى « بصره » ! از لشكرى كه به عنوان كيفر الهى بدون گرد و غبار و بدون سر و صدا به تو حمله ور مىگردد و به زودى ساكنانت به مرگ سرخ و گرسنگى شديدى كه رنگ چهرهء آنها را دگرگون مىسازد ، مبتلا خواهند شد !\r\n\r\n","description":"","footnote":"","page_name":" 215 ","page_number":219},
  {"content":"\r\n . \r\n","description":"","footnote":"","page_name":" 216 ","page_number":220},
  {"content":"\r\n\r\n\r\nخطبهء 103\r\nكه در مورد زهد و ترك دنيا پرستى ايراد فرموده\r\nاى مردم ! به دنيا همچون زاهدان و اعراض كنندگان از آن بنگريد ، به خدا سوگند دنيا به زودى ساكنان خود را از ميان مىبرد و هوسبازانى كه به آن اطمينان دارند به مصيبت مىكشاند .\r\nآنچه از دست رفته و پشت كرده هيچ‌گاه بر نمىگردد و آينده معلوم نيست ، تا در انتظارش باشيم ، شادى آن با اندوه آميخته ، توانايى و استقامت مردان نيرومند در آن به ضعف و سستى مىگرايد .\r\nزيباييهاى فراوانش شما را مغرور نسازد ، زيرا مدّت كمى بيش باقى نخواهد بود .\r\nرحمت خداى بر آن كس باد كه فكر كند و عبرت گيرد و بينا گردد .\r\nبه زودى خواهيد دانست كه گويا آنچه هم اكنون از دنيا موجود است اصلًا نبوده و آنچه از آخرت است همواره خواهد بود هر چيز كه به شمارش آيد ( همچون ساعات عمر ) سرانجام پايان گيرد و هر چه انتظارش را داريد خواهد آمد و هر آينده‌اى قريب و نزديك است .\r\n\r\nدانا كيست ؟\r\nدانا كسى است كه قدر خود را بشناسد ، و براى نادانى انسان همين بس كه از قدر خويش بى خبر ماند .\r\nمبغوضترين افراد نزد خدا بنده‌اى است كه خدا او را به خودش واگذاشته ، از راه راست منحرف گشته و بدون راهنما گام برمىدارد ، اگر به كشتزار دنيا خوانده شود ( اجابت مىكند ) و براى آن مىكوشد و اگر به كشتزار آخرت و نعمتهاى گوناگونش دعوت شود ، سستى مىورزد گويا آنچه انجام مىدهد بر او واجب است و آنچه از آن شانه خالى مىكند ، از دوش او برداشته شده است .\r\n\r\nدوران آخر زمان\r\nو آن زمانى است كه از فتنه نجات نمىيابد مگر مؤمنانى كه بى نام و نشانند ، اگر در حضور باشند شناخته نشوند\r\n\r\n","description":"","footnote":"","page_name":" 217 ","page_number":221},
  {"content":"\r\n . \r\n","description":"","footnote":"","page_name":" 218 ","page_number":222},
  {"content":"\r\n\r\nو اگر غائب گردند ، كسى سراغ آنها را نمىگيرد ، آنها براى سير كنندگان در شب ظلمانى جامعه‌ها چراغهاى هدايت و نشانه هاى روشنند ؛ نه مفسده جو هستند و نه فتنه‌انگيز ؛ نه در پى اشاعه ( فحشايند ) و نه مردمى سفيه و لغوگو ! اينانند كه خداوند درهاى رحمتش را به سويشان باز مىكند و سختيها و مشكلات را از آن بر طرف مىسازد .\r\nاى مردم ! به زودى زمانى مىرسد كه اسلام همچون ظرفى كه واژگون شود و آنچه در آن است بريزد ، واژگون گردد ( و مردم حقايق آن را به كلّى فراموش كنند ) .\r\nاى مردم ! خداوند به شما ظلم نخواهد كرد و از اين نظر به شما تأمين داده است ولى هرگز به شما تأمين نداده كه شما را آزمايش نكند ؛ زيرا خداوند در قرآن فرموده : « انَّ فى ذلِكَ لَاياتٍ وَ انْ كُنّا لَمُبْتَلينَ « 1 » ؛ در جريان « نوح » نشانه هايى است و ما مردم را مىآزماييم » .\r\nسيّد رضى رحمه الله مىگويد : منظور امام عليه السلام از جمله « كُلُّ مُؤمِنٍ نُوَمَة » آن است كه گمنام و بى آزار است و « المساييح » جمع « مسياح » كسى است كه در بين مردم به نمّامى و شرّ و فساد اشتغال دارد و « المذاييع » جمع « مذياع » كسى است كه چون كار زشتى را بشنود اشاعه دهد و « البذر » جمع « بذور » كسى را گويند كه سفيه و بيهوده‌گو است .\r\n\r\nخطبهء 104\r\nامّا بعد ، خداوند محمّد صلى الله عليه و آله را مبعوث ساخت ، در حالى كه هيچ كس از عرب كتاب آسمانى نداشت و ادعاى نبوّت و وحى نمىنمود ؛ او با يارانش به مبارزهء با مخالفان پرداخت ، تا آنان را به سر منزل نجات سوق دهد و پيش از آن كه مرگشان فرا رسد ، در آمادگى آنان مبادرت ورزد ، به بركت وجود او ناتوانان و خستگان توان مىيابند و شكسته حالان بر سر پا مىايستند ، تا آنان را به منزل مقصود برساند ، جز گمراهان غير قابل هدايت ( و اين كار همچنان ادامه دارد ) تا وسيلهء نجاتشان را به آنها نشان داد و در محلّ مناسبشان جايگزين ساخت ، آسياى زندگى آنها به گردش درآمد و نيزهء آنها صاف شد ( هم وضع دينى و اقتصادى آنها روبه راه شد و هم نيروى نظامى آنها قوى ) .\r\nبه خدا سوگند ! من دنبال اين لشكر بودم و آنها را به پيشروى وا مىداشتم تا باطل به كلّى عقب نشينى كرد و همه تحت رهبرى اسلام درآمدند ، در اين راه هرگز ناتوان نشدم و ترس مرا احاطه نكرد و خيانت ننمودم و سستى در من راه نيافت . به خدا سوگند ( هم اكنون نيز در اين راه مىروم ) و شكم باطل را مىشكافم تا حق را از درون آن خارج سازم .\r\n\r\n\r\n","description":"","footnote":"\r\n( 1 ) . سورهء مؤمنون ، آيهء 30 .\r\n","page_name":" 219 ","page_number":223},
  {"content":"\r\n . \r\n","description":"","footnote":"","page_name":" 220 ","page_number":224},
  {"content":"\r\n\r\nشريف رضى رحمه الله مىگويد : جملات برگزيدهء اين خطبه را پيشتر ( در خطبهء 33 ) نيز آورديم ، جز اين كه من آن را در اين روايت با كمى اختلاف يافتم لذا آن را بار ديگر در اين‌جا آوردم .\r\n\r\nخطبهء 105\r\nپيرامون قسمتى از صفات پيامبر اسلام صلى الله عليه و آله و تهديد بنى اميّه و موعظهء مردم\r\n\r\nپيامبر گرامى\r\n( مردم سخت در گمراهى بودند ) تا اين كه خداوند محمّد صلى الله عليه و آله را مبعوث ساخت كه ناظر و گواه بركردار آنها باشد و بشارت و بيم دهندهء آنان ، در كودكى شايسته‌ترين مخلوق و در سنّ كهولت نجيب‌ترين و كريم‌ترين آنان بود ، اخلاقش از همهء پاكان پاكتر و باران جود و بخشش او از همه بادوامتر بود .\r\n\r\nشما اى بنى اميّه !\r\nتنها زمانى از لذّت و شيرينى دنيا بهره برديد و از پستان آن شير نوشيديد كه افسارش رها و بند زير تنهء جهازش نبسته بود . ( زمانى كه بر اثر حكومت عثمان و مردمى كه در عصر او پرورش يافته بودند تمركز اخلاقى و سياسى مسلمانان از ميان رفته و تعليمات اسلام و پيامبر در ميان آنها ضعيف شده بود ) تا آن‌جا كه حرام دنيا از نظر اقوامى ، همچون درخت سدر بى خار بود و حلالش غيرموجود .\r\nبه خدا سوگند ! دنيايى كه شما با آن روبه‌رو هستيد همچون سايه‌اى است گسترده تا سرآمدى معيّن ، امروز زمين براى شما آزاد و دستهايتان باز است ، امّا دستهاى رهبران واقعى از شما بسته ، شمشيرهاى شما بر آنان مسلّط و شمشيرهاى آنان از شما باز گرفته شده است .\r\nآگاه باشيد ! هر خونى خونخواهى و هر حقّى صاحب و طالبى دارد ، انتقام‌گيرندهء خونهاى ما همانند كسى است كه براى خود داورى كند ( و بر استيفاى حقّ خود كاملًا مسلّط باشد ) و او خداوندى است كه از گرفتن كسى ناتوان نگردد و كسى از پنجهء عدالتش فرار نتواند كرد .\r\nاى بنىاميّه ! به خدا سوگند به زودى اين خلافت را در دست ديگران و در خانهء دشمنان خود مىبينيد ، آگاه باشيد ! بيناترين چشمها آن است كه شعاعش در دل نيكيها نفوذ كند ! و شنواترين گوشها آن است كه تذكّر و يادآوريها را در خود جاى دهد !\r\n\r\n","description":"","footnote":"","page_name":" 221 ","page_number":225},
  {"content":"\r\n . \r\n","description":"","footnote":"","page_name":" 222 ","page_number":226},
  {"content":"\r\n\r\n\r\nپند و اندرز مردم\r\nشما اى مردم ! چراغ دل را از شعلهء گفتار گويندگان با عمل ، روشن سازيد ! ظرفهاى خويش را از آب زلال چشمه هايى كه از آلودگيها پاك است پر كنيد .\r\nاى بندگان خدا ! به نادانيهاى خود تكيه نكنيد و تسليم هوسهاى خويش نباشيد ، چه اين كه آن كس كه به جهالت خود تكيه ورزد و اسير هواهايش گردد ، همچون كسى است كه بر لب پرتگاه قرار گرفته ؛ ( به زودى زمين زير پايش فرو مىريزد و در درّهء هلاكت سقوط مىكند ) بار هلاكت و فساد و گناه را بدوش مىكشد و از جايى به جاى ديگر مىبرد و براى توجيه نظرات ناپخته و متناقضش مطالب بى ربط و نامتناسب را به هم پيوند مىدهد .\r\nزنهار ، زنهار ! شكايت خويش را نزد كسى كه نمىتواند آن را حل كند و قدرت ندارد با فكر خود گره از كارتان بگشايد مبريد ، امام و پيشوا غير از آنچه از طرف خدا مأمور است وظيفه‌اى ندارد ، ( وظايف او از اين قرار است ) : با پند و اندرز فرمان خدا را اعلام دارد ، در خير خواهى مردم و احياى سنّت كوشش كند ، اقامهء حدود بر آن كس كه مستحقّ كيفر است نمايد و حقّ مظلومان را به آنها بازگرداند .\r\nدر فرا گرفتن دانش بكوشيد پيش از آن كه درخت آن بخشكد و پيش از آن كه به خود مشغول گرديد ( و در دنيا فرو رويد ) از معدن علوم ، دانش استخراج كنيد ، مردم را از منكرات باز داريد و خود هم مرتكب نشويد ، زيرا شما موظّفيد اوّل خود مرتكب گناه نشويد ، آن‌گاه مردم را از آن نهى نماييد .\r\n\r\nخطبهء 106\r\nكه در آن برترى اسلام و يادآورى رسول اكرم صلى الله عليه و آله و سپس سرزنش اصحابش آمده\r\n\r\nعظمت و شكوه آيين اسلام\r\nستايش مخصوص خداوندى است كه اسلام را تشريع فرمود و راههاى فراگرفتن و عمل كردن به احكام آن را براى آنان كه خواهانند آسان گردانيد ، اركانش را در برابر آنان كه به ستيزه بر مىخيزند استوار نمود و آن را براى كسانى كه دست به دامنش زنند ، پناهگاه امنى قرار داد و براى آنها كه به حريمش گام نهند وسيلهء صلح و سلامت ساخت و براى آنان كه از منطقش پيروى كنند دليل و برهان\r\n\r\n","description":"","footnote":"","page_name":" 223 ","page_number":227},
  {"content":"\r\n . \r\n","description":"","footnote":"","page_name":" 224 ","page_number":228},
  {"content":"\r\n\r\nو براى آنها كه از آن دفاع كنند گواه و براى افرادى كه از آن روشنى بگيرند نور و براى شخصى كه آن را تعقّل كند فهم و براى آن كه تدبّر كند عقل است .\r\nنشانه است براى آن كس كه علامتش را بپذيرد ، مايهء روشن بينى است براى آن‌كه عزم بر درك حق دارد ، درس عبرتى است براى آن كه اندرز بپذيرد ، مايهء نجات و رهايى است براى آن كه تصديقش كند وسيلهءآرامش واطمينان‌است براى كسى كه بر آن‌تكيه‌كند ، موجب‌آسايش انسانى است كه كار خود را به آن واگذاردو سپرى است براى آنان كه اهل استقامتند و بطور خلاصه روشن ترين راهها و واضح ترين مسلكهاست .\r\nدلايل روشنى بخشش بلند و آشكار ، جاده هايش درخشان و چراغهايش پرفروغ ، به ميدان مسابقه‌اى مىماند كه : محيط پاكى براى تمرين دارد و پرچم نقطهء آخر مسابقه بلند و به خوبى ديده مىشود ، اسب‌هاى اصيل و پرارزشى براى مسابقه مهيّا ساخته ، جايزهء مسابقه دهندگان بسيار عالى و سواركاران آن مردمى شريف مىباشند ، برنامهء اين مسابقه تصديق حق و اعمال صالح ، راهنماى روشنى بخش آن و مرگ ، پايان و دنيا ، ميدان تمرين و قيامت ، مركز اجتماع برنامهء مسابقهء نهايى و جايزهء بزرگش بهشت است .\r\nقسمتى از اين خطبه كه دربارهء پيامبر گرامى است .\r\n. . . تا اين كه خداوند ( پيامبرش را فرستاد ) و شعله‌اى براى آنها كه مىخواهند روشن گردند ، برافروخت و چراغى پرفروغ بر سر راه گمشدگان وادى ضلالت قرار داد ، خداوندا ! او ( پيامبر ) امين مورد اطمينان و شاهد و گواه روز رستاخيز تو است .\r\nاو نعمتى است كه برانگيخته‌اى و رحمتى است كه به حق فرستاده‌اى .\r\nخداوندا ! بهرهء وافرى از عدل خويش به وى اختصاص ده ! و از فضل و كرمت پاداش مضاعفى به او عطا فرما ! بار خدايا ! بناى آيين او را بلندترين بناها قرار ده و او را بر سر خوان مهمانى خويش گرامى دار ! بر شرافت مقام او در نزد خود بيفزا ! و وسيلهء تقرّب خويش را به وى عنايت كن ! رفعت و بلندى مقام و فضيلت را به او عطا فرما ! و ما را در زمرهء ( دوستان و پيروان او ) محشور گردان ، در حالى كه به خاطر كرده هاى خويش نه رسوا باشيم و نه شرمسار ، نه پشيمان و نه منحرف ، نه پيمان شكن نه گمراه ، نه گمراه كننده و نه فريب خورده .\r\nشريف رضى رحمه الله مىگويد : اين سخن در خطبهء 72 گذشت باز هم به خاطر اضافاتى آن را در اين‌جا آورديم .\r\nو قسمتى ديگر از اين خطبه كه خطاب به يارانش مىباشد\r\nاز لطف خداوند بزرگ به مقامى رسيده‌ايد كه حتّى كنيزان ، شما را گرامى مىدارند و به همسايگان شما محبّت مىكنند . كسانى كه شما از آنها برتر نيستيد و بر آنها حقّى نداريد\r\n\r\n","description":"","footnote":"","page_name":" 225 ","page_number":229},
  {"content":"\r\n . \r\n","description":"","footnote":"","page_name":" 226 ","page_number":230},
  {"content":"\r\n\r\nبراى شما تعظيم مىكنند ، كسانى از شما حساب مىبرند كه ترسى از حكومت شما ندارند و نه بر آنها حكومتى داريد ، با اين حال مىبينيد قوانين و پيمانهاى الهى شكسته شده ، امّا شما به خشم نمىآييد ، در حالى كه اگر تعهّدات پدرانتان نقض گردد ناراحت مىشويد ، دستورات خدا به شما مىرسيد و از شما به مردم و سپس نتيجهء آن به شما باز مىگشت ، امّا مقام خويش را به ستمگران واگذارديد و زمام امور خويش را به دست آنان سپرديد و مأموريّتهاى الهى را به آنان تسليم كرديد ، آنان به شبهات عمل مىكنند و در شهوات غوطه ورند ، به خدا سوگند اگر دشمنان ، شما را در زير ستارگان آسمان پراكنده كنند ، باز خداوند ( نسلهايى از ) شما را براى روز انتقام از آنان گردآورى مىكند .\r\n\r\nخطبهء 107\r\nكه در يكى از روزهاى جنگ صفّين ايراد فرموده\r\nفرار و هزيمت شما را با چشم خود ديدم ، كناره‌گيرى شما را از صفوف خود مشاهده كردم ، ( ديدم ) جفاكاران و كوته فكران و اعراب باديه نشين شام شما را از صفوفتان كنار زدند ، با اين كه شما از بزرگان و سرشناسان عرب و از سران شرف هستيد . برازندگى شما در چهرهء اجتماع همچون بينى است در صورت و همچون كوهان بلند و عظيم است بر پشت شتران ، ( امّا خوشبختانه ) به ناراحتى هاى درونم شفا بخشيديد ، چون سرانجام ديدم همانطور كه شما را هزيمت دادند ، صفوفشان را در هم شكستيد و آنان را از لشكرگاه خود را نديد ، همانطور كه آنها شما را كنار زدند ( مىديدم ) آنها را به باد تير و نيزه مىگرفتيد و فراريان و كشتگان دشمن همچون شتران تشنهء طرد شده‌اى كه از ورود آب بازشان دارند ، روى هم مىريختند .\r\n\r\n","description":"","footnote":"","page_name":" 227 ","page_number":231},
  {"content":"\r\n . \r\n","description":"","footnote":"","page_name":" 228 ","page_number":232},
  {"content":"\r\n\r\n\r\nخطبهء 108\r\nكه از وقايع و حوادث مهمّ آينده پيشگويى مىكند\r\n\r\nخداوند بزرگ\r\nستايش مخصوص خداوندى است كه با آفرينش خود بر انسانها تجلّى كرده و با حجّت و دليل ، وجود خويش را بر قلبشان آشكار ساخته است . مخلوقات را بدون نياز به فكر و انديشه آفريد . چه اين كه انديشه مخصوص كسانى است كه داراى روح و ضمير باطن باشند و او چنين نيست . علم و دانشش اعماق پرده‌هاى غيب را شكافته و به عقايد پيچيده و پنهان احاطه كرده است .\r\nو قسمتى از اين خطبه در وصف پيامبر\r\nوى را از شجرهء پيامبران ، از سرچشمهء نور ، از مقامى رفيع و بلند از سرزمين « بطحاء » ، از چراغهاى بر افروخته در تاريكى و از چشمه هاى حكمت برگزيد .\r\n\r\nفتنهء بنىاميّه\r\nاو طبيبى است سيّار كه با طبّ خويش همواره به گردش مىپردازد ، مرهمهايش را به خوبى آماده ساخته ، حتّى براى مواقع اضطرار و داغ كردن محلّ زخمها ابزارش را گداخته است تا در آن‌جا كه مورد نياز است ، قرار دهد براى قلبهاى نابينا ، گوشهاى كر و زبانهاى گنگ ، با داروى خود در جستجوى بيماران فراموش شده و سرگردان است !\r\nبا فروغ حكمت ، عقل و خرد خويش را روشن نساخته و با آتش افروز دانشهاى روشنگر فكر خود را شعله‌ور ننموده‌اند ، آنها در اين قسمت همچون چهارپايان صحرايى و سنگهاى سخت و نفوذ ناپذيرند .\r\nحقايق براى آنها كه اهل بصيرتند ، آشكار است و راه حق براى پويندگان آن هويدا و رستاخيز نقاب را از چهرهء خويش بر كنار زده و نشانه هاى حقيقت براى زيركان و آنان كه در جستجوى حقّند ، ظاهر شده است .\r\nچرا شما را پيكرهايى بىروح و روحهايى بى پيكر مىبينم ؟\r\n\r\n","description":"","footnote":"","page_name":" 229 ","page_number":233},
  {"content":"\r\n . \r\n","description":"","footnote":"","page_name":" 230 ","page_number":234},
  {"content":"\r\n\r\nچه شده شما را عبادت كنندگانى بى صلاح و تجّارى بى سود ، بيدارانى در خواب ، حاضرانى غائب ، نگاه‌كنندگانى نابينا ! ، شنوندگانى كر ! و سخن گويانى گنگ مشاهده مىكنم ؟ !\r\nپرچم گمراهى در جايگاه خود نصب گرديده و گروههاى طرفدار آن در همه جا پراكنده شده‌اند ، آنها شما را با پيمانه هاى گمراهى پيمانه مىكنند و بادست خويش شاخ و برگ شما را فرو مىريزند ؟ رهبر اين گروه از ملّت اسلام خارج و بر پايهء ضلالت و گمراهى ايستاده است .\r\nآن‌گاه كه بر شما چيره شوند ، جز تعداد كمى از شما همچون ته ماندهء ديگ ، باقى نخواهد ماند و يا همانند بقايايى كه از خوردن غذا در اطراف ظرف چسبيده است . همچون پوستهاى چرمى شمارا به هم پيچيده و تحت فشار قرار مىدهند و همچون خرمن شما را مىكوبند ! ، همچون پرنده‌اى كه دانه هاى درشت را از لاغر جدا مىكند ، اين گمراهان ، مؤمنان را از بين شما جدا مى سازند ( و نابود مىكنند ) .\r\nآخر اين روشهاى گمراه كننده شما رابه كجا مىكشد ؟ ، تاريكى ها و ظلمتها تا كى شما را متحيّر مىسازد ؟ ، دروغپردازيها تا كى شما را مىفريبد ؟ ، از كجا در شما نفوذ مىكنند و چگونه شما را اغفال مىنمايند ؟\r\nبراى هر سرآمدى نوشته‌اى است و براى هر غيبتى بازگشتى ؛ به سخن مرد خدا و ربّانى خويش گوش فرادهيد ! دلهاى خود را در پيشگاه او حاضر سازيد و هنگامى كه ( به خاطر احساس خطر ) فرياد مىكشد بيدار شويد ! فرماندهء شما صادقانه سخن مىگويد ، افكار خود را جمع و محتويّات ذهن خويش را ( براى نجات شما آماده ساخته است ) حقايق را براى شما به خوبى شكافته ، همانند مهره هايى كه براى شناسايى درونشان ، آنها را مى شكافند و حقيقت را از باطل همچون شيرهء درختى كه از بدنهء آن جدا مىكنند براى شما جدا ساخته است .\r\nدر اين هنگام است كه باطل موضع گرفته و جهالت بر مركبهاى خويش سوار گرديده ، طاغوت عظمت يافته و داعيان حق به كمى گراييده‌اند ، روزگار بسان درندهء خطرناكى حمله ور شده و پس از مدّتها سكوت ، باطل ناله سرداده ، مردم در شكستن قوانين خدا دست به دست هم داده‌اند و در فاصله گرفتن از دين متّحد شده‌اند ، براى دروغ گفتن پيمان دوستى بسته ، در راستى دشمنى ورزيده‌اند ، در آن هنگام فرزندان به جاى دوستى با پدران دشمنى مىكنند و باران گرمى مىافزايد ؛ لئيمان همه جا را پر مىكنند و نيكان بزرگوار كمياب مى شوند ، مردم آن زمان همچون گرگان و رؤساى آنها درندگان ، طبقهء متوسّط ، طعمه و مستمندان مردگان خواهند بود ؛ راستى از بين آنان رخت برمى بندد و دروغ فراوان مىشود ؛ با زبان اظهار دوستى مىكنند و با دل دشمنى ؛ مردم به گناه افتخار مىكنند و از پاكدامنى در شگفتى فرو مىروند و اسلام را همچون پوستينى وارونه مىپوشند ! .\r\n\r\n","description":"","footnote":"","page_name":" 231 ","page_number":235},
  {"content":"\r\n . \r\n","description":"","footnote":"","page_name":" 232 ","page_number":236},
  {"content":"\r\n\r\n\r\nخطبهء 109\r\nكه در بيان قدرت خداوند و عظمت مقام او و مسألهء رستاخيز ايراد فرموده است\r\n\r\nقدرت خداوند\r\nهمه چيز در برابرش خاضعند و همه چيز به يارى او پابرجاست ، بىنياز كنندهء هر مستمند و عزّت‌بخش هر فرد خوار و ذليل ، نيروى هر ناتوان و پناهگاه هر مصيبت زده است .\r\nهر كس تكلّم كند ، سخنش را مىشنود و هر كس سكوت كند ، اسرار درونش را مىداند ، هركس زنده باشد ، روزيش بر اوست و هركس بميرد ، بازگشتش به سوى اوست .\r\n( خداوندا ! ) چشمها تو را نديده تا از تو خبر دهند ، بلكه پيش از آن كه مخلوقان از تو سخن گويند بوده‌اى ، آفريدگان را به خاطر رفع وحشت تنهايى نيافريدى و براى منفعت خود آنها را به كار وانداشتى .\r\nهيچ كس از دست قدرت تو نتواند فرار كند و هر كس را بگيرى ، از حيطهء قدرتت بيرون نرود ، معصيت گناهكاران از عظمتت نمىكاهد و اطاعت مطيعان بر ملكت نمىافزايد ، آن كس كه از قضاى تو به خشم آيد ، نمىتواند فرمانت را برگرداند و هر كس به فرمانت پشت كند از تو بىنياز نمىگردد . هر سرّى نزد تو آشكار و هر پنهانى در پيش تو حاضر است . تو يك وجود ابدى هستى كه زمان برايت مفهوم ندارد ، تو پايانى هستى كه جز بازگشت به سوى تو راهى نيست ، وعده گاهى هستى كه نجات از حكم تو جز به سوى تو ممكن نيست . زمام هر جنبنده‌اى به دست تو و بازگشت هر انسانى به سوى توست .\r\nپروردگارا ! منزّهى ، چه بزرگ است مقام تو ! منزّهى ، چه بزرگ است آنچه را كه از آفريده‌هايت مىنگريم و چه كوچك است هر بزرگى در برابر قدرت تو ! و چه هول‌انگيز است آنچه از ملكوتت مشاهده مىكنيم .\r\nو چه كوچك است آنچه ديده مىشود ، در برابر بخشهايى از قلمرو حكومتت كه از ما پنهان است ! چقدر نعمتهاى دنيايت فراوان و پراهميّت است و با اين حال چه كوچكند اينها در برابر نعمتهاى آخرتت !\r\nقسمتى از خطبه كه در مورد فرشتگان والامقام است\r\nگروهى از فرشتگانى كه آنها را در آسمانهاى خود سكونت بخشيده‌اى و از زمينت بالا برده‌اى ، آنها از همهء مخلوقاتت نسبت به تو آگاهترند ،\r\n\r\n","description":"","footnote":"","page_name":" 233 ","page_number":237},
  {"content":"\r\n . \r\n","description":"","footnote":"","page_name":" 234 ","page_number":238},
  {"content":"\r\n\r\nو بيشتر از همه از تو مىترسند و به تو نزديكترند ، ( آنها ) در صلب پدران قرار نگرفته‌اند و رحم مادران آنها را در خود جاى نداده و از آبى پست خلق نشده‌اند ، ناراحتيها و مشكلات زندگى آنان را متفرّق نساخته ، با اين مقام و قربى كه با تو دارند و منزلتى كه نزد تو يافته‌اند و تمايلاتى كه در تو خلاصه كرده‌اند و طاعتهاى فراوانى كه براى تو انجام مىدهند ، با اين كه از فرمان تو كمتر غفلت مىورزند ، اگر كنه آنچه از تو بر آنها پوشيده است ، مشاهده مىكردند ، اعمال خويش را حقير مىشمردند و بر خويشتن عيب مىگرفتند وخوب مىفهميدند كه حقّ عبادت تو را انجام نداده‌اند و آن طور كه سزاوار مقام توست اطاعتت ننموده‌اند .\r\n\r\nبندگان سركش\r\nتو منزّهى كه هم آفريدگار و هم معبودى ! از نعمتهاى نيكى كه به آفريدگان عطا كرده‌اى اين است كه سرايى آفريدى ( به نام سراى آخرت ) و در آن سفره‌اى گستردى ( كه همه چيز در آن يافت مىشود ) آشاميدنى و خوردنى ، همسران و خدمت گزاران ، كاخها و نهرها و كشتزارها و ميوه‌ها در آن قرار دادى ، سپس كسى را فرستادى تا مردم را به سوى آن دعوت كند ، نه دعوت كننده را اجابت كردند و نه در آنچه ترغيب كرده‌اى ، رغبت ورزيدند و نه به آنچه تشويق نمودى مشتاق شدند ، به مردارى روى آوردند كه با خوردن آن رسوا گشتند و در دوستى آن توافق كردند .\r\nهر كس به چيزى ( ديوانه وار ) عشق ورزد ، نابينايش مىكند و قلبش را بيمار مىسازد ، سپس با چشمى معيوب مىنگرد و با گوشى غير شنوا مىشنود ، خواسته هاى دل ، عقلش را نابود ساخته ، دنيا قلبش را مىميراند و شيفتهء آن مىكند ، او بندهء دنياست و بندهء كسى كه چيزى از دنيا در دست دارد ، دنيا به هر طرف بلغزد ، او هم مىلغزد و به هر جانب رو كند ، به همان سو رو مىنمايد ، هر چه بيمش دهند از خدا نمىترسد و از هيچ واعظى پند نمىپذيرد ، در حالى كه مىبيند عدّه‌اى ناگهان گرفتار شدند ( و مرگ ، آنها را از پاى درآورد ) در جايى كه نه فسخ پيمان ممكن است و نه راه بازگشتى دارد ، چگونه بلاهايى كه نمىدانستند و انتظار آن را هم نداشتند بر سر آنها فرود آمد و دنيايى را كه جاودانى و ايمن مىپنداشتند به زودى از آن جدا شدند ، و به آنچه در آخرت به آنها وعده داده بودند ، رسيدند .\r\n\r\nمرگ كوبنده‌ترين تهديدها\r\nبلاهايى كه بر آنها فرود آمده قابل توصيف نيست :\r\nسكرات مرگ و حسرت از دست دادن آنچه داشتند ، بر آنها هجوم آورد ، در سكرات مرگ اعضاى بدنشان سست گرديد و در برابر آن رنگ خود را باختند ، سپس كم كم مرگ در آنها نفوذ كرد ، بين آنها و بين زبانش جدايى افكند .\r\n\r\n","description":"","footnote":"","page_name":" 235 ","page_number":239},
  {"content":"\r\n . \r\n","description":"","footnote":"","page_name":" 236 ","page_number":240},
  {"content":"\r\n\r\nاو همچنان در ميان خانواده خود با چشم نگاه مىكند و با گوشش مىشنود ، در حالى كه عقلش سالم است ، فكرش باقى است ، مىانديشد كه عمرش را در چه راهى فانى كرده و روزگارش را در چه راهى سپرى نموده است ، به ياد ثروتهايى كه جمع كرده مىافتد ؛ همان ثروتى كه در جمع آورى آن چشمها را به هم گذارده و از حلال و حرام و مشكوك ، گرفته و گناه جمع آورى آنها همراه اوست ، هنگام جدايى از آنها فرا رسيده ، براى وارثان به جاى مىماند ، از آن متنعّم مىشوند و از آن بهره مىگيرند ، راحتى آن براى ديگران و سنگينى گناهش بر دوش اوست و او در گِرو اين اموال است ، پس او دست خود را از پشيمانى مىگزد ( و اين ) به خاطر چيزهايى است كه به هنگام مرگ برايش روشن مىگردد ، او در اين حال نسبت به آنچه در زندگى به آن علاقه داشت بى اعتنا است . آرزو مىكند كه :\r\nاى كاش آن كس كه در گذشته بر ثروت او غبطه مىخورد و بر آن حسد مىورزيد ، او اين اموال را جمع كرده بود ! مرگ همچنان بر اعضاى بدنش چيره مىشود تا آن‌جا كه گوشش همچون زبانش از كار مىافتد ؛ به طورى كه در ميان خانواده‌اش نمىتواند با زبانش سخن گويد و با گوشش بشنود ، پيوسته به صورت آنان مىنگرد و حركات زبانشان را مىبيند ، امّا صداى كلام آنان را نمىشنود ، سپس چنگال مرگ تمام وجودش را فرا مىگيرد ، چشم او نيز همچون گوشش از كار خواهد افتاد و روح از بدنش خارج مىشود و همچون مردارى بين خانواده‌اش مىافتد ، آنچنان كه از نشستن نزدش وحشت مىكنند و از او دور مىشوند ، نه سوگواران را يارى مىكند و نه به آن كس كه او را صدا مىزند پاسخ مىگويد سپس او را به سوى منزلگاهش در درون زمين حمل مىكنند و به دست عملش مىسپارند و از ديدارش براى هميشه چشم مىپوشند !\r\n\r\nصحنهء قيامت\r\nو اين وضع همچنان ادامه مىيابد تا عمر جهان پايان گيرد و مقدّرات به انتها برسد و آخرين مخلوق به نخستين ملحق گردد ( همه بميرند ) و فرمان خدا دربارهء تجديد خلقت صادر گردد .\r\nدر اين هنگام آسمان را به حركت آورد و از هم بشكافد و زمين را به لرزش آورد و به سختى تكان دهد ، كوهها را از جا كنده و متلاشى گرداند ، از هيبت جلال و سطوتش به يكديگر كوبيده و با خاك يكسان گردند .\r\nهر كس را كه در زمين به خاك رفته است بيرون آورد و پس از فرسودگى ، نوسازى كند و بعد از پراكندگى ، آن را جمع نمايد ، سپس آنها را براى پرسشهايى كه از اعمال مخفى و كارهاى پنهانيشان مىخواهد بكند ، از هم جدا ساخته و دو دسته مىكند ، ( سرانجام ) به عدّه‌اى نعمت مىبخشد\r\n\r\n","description":"","footnote":"","page_name":" 237 ","page_number":241},
  {"content":"\r\n . \r\n","description":"","footnote":"","page_name":" 238 ","page_number":242},
  {"content":"\r\n\r\nو از ديگرى انتقام مىگيرد ، امّا فرمانبرداران را در جوار رحمت خويش قرار مىدهد و در سراى جاودانيش آنان را مخلّد مىسازد . سرايى كه اقامت‌كنندگانش هرگز كوچ نمىكنند و احوالشان تغيير نمىپذيرد . . . خوف و ترس به آنان روى نياورد ، بيمارى در وجود آنان رخنه نكند ، خطرات به آنان عارض نشود و سفرى در پيش ندارند تا از منزلى به منزل ديگر به اجبار كوچ كنند .\r\nو امّا گناهكاران را در بدترين منزلگاه جاى دهد و دست آنها را با غل و زنجير به گردنشان مىبندد ، آن چنان كه سرشان را با پاها به هم نزديك كند ، جامه هايى از موادّى كه زود آتش مىگيرد و لباسهايى از قطعه هاى آتش بر آنها بپوشاند ؛ در عذابى كه حرارت آن بسيار شديد است و درش به روى آنها بسته است ، در آتشى كه بخروشد و زبانه كشد ، شعله‌اش ساطع است و صدايش هراس‌انگيز ، آنها كه در آنند از آن خارج نگردند و براى آزادى اسيرانش غرامت پذيرفته نمىشود و زنجيرهايشان گسسته نمىگردد ، مدّتى براى اين خانه تعيين نشده تا پايان پذيرد و نه سرآمدى براى آن مردمان تا تمام گردد !\r\nقسمتى از اين خطبه دربارهء پيامبر صلى الله عليه و آله است\r\n\r\nزهد پيامبر صلى الله عليه و آله\r\nاو دنيا را بس حقير مىشمرد و در چشم ديگران آن را كوچك جلوه مىداد ، آن را خوار مىدانست و در پيش ديگران خوارش مىشمرد ، چون آگاه بود كه خداوند براى احترام او با اختيار دنيا را از وى گرفت و آن را به غير او به خاطر كوچكيش گشاده ساخت ، با قلب و روح خود از دنيا اعراض نمود و ياد آن را در دل خود ميراند ، دوست مىداشت كه زينتهاى آن از پيش چشمش پنهان باشد تا از آن لباس فاخرى تهيّه نكند ، يا اقامت در آن را آرزو ننمايد ، در تبليغ احكام از ناحيهء پروردگار براى قطع عذر آنان اصرار ورزيد ، امّت خويش را براى بيم از عذاب خدا نصيحت كرد ، مردم را به سوى بهشت دعوت نمود و بشارت داد و از آتش سوزان جهنّم بر حذر مىداشت .\r\n\r\nخاندان پيامبر صلى الله عليه و آله\r\nما شجرهء نبوّتيم ، جايگاه رسالت و مركز رفت و آمد فرشتگان . . . معادن دانش و چشمه سارهاى حكمتهاييم ، ياور و دوستدار ما رحمت حق را منتظر است و اعدا و دشمنان ما در انتظار مجازاتند .\r\n\r\n","description":"","footnote":"","page_name":" 239 ","page_number":243},
  {"content":"\r\n . \r\n","description":"","footnote":"","page_name":" 240 ","page_number":244},
  {"content":"\r\n\r\n\r\nخطبهء 110\r\n\r\nاركان اسلام\r\nبرترين وسيله‌اى كه متوسّلان مىتوانند با آن به سوى خداوند تقرّب جويند : « ايمان به او و پيامبر او » است و همچنين « جهاد » در راه او . چه اين كه « جهاد » قلّهء مرتفع اسلام است . و نيز « كلمهء اخلاص » ( شهادت به يگانگى خدا و رسالت پيامبر ) كه هماهنگ با سرشت بشر است و « به پا داشتن نماز » كه آيين اسلام است و « اداى زكات » كه فريضه‌اى است واجب و « روزهء ماه رمضان » كه سپرى است در برابر مجازات خدا و « حج و عمرهء خانه خدا » كه نابود كنندهء فقر و شستشو كنندهء گناه است و « صلهء رحم » كه باعث فزونى مال و طول عمر است و « صدقه هاى پنهانى » كه كفارهء خطاهاست و « صدقه هاى آشكار » كه از مرگهاى ناگهانى و بد پيش‌گيرى مىكند و « نيكوكارى » كه از لغزشها و شكستهاى خوار كننده باز مىدارد .\r\nدائماً به ياد خدا باشيد كه بهترين ذكرهاست ، و به آنچه خداوند به پرهيزكاران وعده داده ، دل بنديد ، كه وعده‌اش درست‌ترين وعده هاست .\r\nبه راه و رسم پيامبرتان اقتدا كنيد كه بهترين راه و رسم هاست .\r\nرفتارتان را با روش پيامبر صلى الله عليه و آله تطبيق دهيد كه هدايت كننده‌ترين روشهاست .\r\n\r\nبرترى قرآن بر همه چيز\r\nقرآن را فرا گيريد كه بهترين گفته‌هاست و در آن بينديشيد كه بهار قلبهاست ، از نور آن شفا بجوييد كه شفاى دلهاى بيمار است ، آن را به نيكوترين وجه تلاوت كنيد كه سود بخشترين سرگذشتهاست .\r\nدانشمندى كه به غير علمش عمل كند همچون جاهل سرگردانى است كه هرگز از جهل به هوش نمىآيد ، بلكه حجّت بر آن دانشمند عظيم‌تر و حسرت براى او ثابت‌تر است و در پيشگاه خدا سزاوار سرزنش بيشتر .\r\n\r\n","description":"","footnote":"","page_name":" 241 ","page_number":245},
  {"content":"\r\n . \r\n","description":"","footnote":"","page_name":" 242 ","page_number":246},
  {"content":"\r\n\r\n\r\nخطبهء 111\r\nكه در نكوهش از دنيا پرستى ايراد فرموده\r\nامّا بعد ، شما را از دنيا بر حذر مىدارم ، زيرا دنيا ظاهرش شيرين و با طراوت است ، در لابه‌لاى شهوات قرار گرفته و به خاطر نقد بودنش جلب توجّه مىكند ، با اين كه مواهب آن كم و ناچيز ، است دلها را به خود مىكشاند ، آرزوهاى دنيا پرستان را در خود جمع كرده و خود را بدان آراسته ، زيور غرور را به خود پوشيده است ، شادمانى و نعمت آن پايدار نيست ؛ از دردها و مشكلات آن ايمن نتوان بود ، سخت مغرور كننده و زيانبار است ، متغيّر است و زوال‌پذير ، فناپذير و نابود شدنى است ، پيوسته كسان را مىخورد و هلاك مىكند ، آن گاه كه به حدّ اعلا برسد و به آرزوى دنيا پرستان جامه عمل بپوشاند و از آن راضى گردند ، بيش از آنچه در قرآن ذكر شده نخواهد بود كه : « زندگى همچون آبى مىماند كه از آسمان فرو مىفرستيم و به وسيلهء آن گياهان فراوان و سر به هم داده و در هم پيچيده به وجود مىآيد ، چيزى نمىگذرد كه خشك مىشوند و بادها آنها را پراكنده مىسازند و خداوند بر همه چيز قادر است » . « 1 » هيچ كس از دنيا شادمانى نديده جز اين كه پشت سرش با اشك و آه روبه‌رو شده است ، هنوز با خوشيهايش روبه‌رو نگشته كه به ناراحتيهاى پشت كردن آن ، مبتلا مىشود .\r\nهنوز باران ملايم خوشى ، راحتى دائمى برايش پديد نياورده ، كه بلاها سيل آسا بر سرش فرو مىبارند . هرگاه صبح گاهان به يارى كسى برخيزد شامگاهان خود را به ناشناسى مىزند و اگر در يك طرف شيرينى و گورايى داشته باشد ، در طرف ديگر تلخى و گردباد بدبختى به پا مىسازد ، هنوز كسى از نعمتها و خوشيهايش به آنچه خواسته نرسيده كه مشكلات و سختى هايش به او مىرسد ، شبى را بر پر و بال امنيّت به سر نبرده ، جز اين كه صبحگاه روى شهپرهاى لغزندهء خوف قرار گيرد ، بسيار فريبنده است و آنچه در آن است نيز فريبندگى دارد ، فانى است و زودگذر و هر كس در آن است نيز فنا مىپذيرد ، زاد و توشه‌هاى آن جز زاد و توشهء تقوا بى فايده است ، كسى كه به مقدار كفايت از آن قانع باشد ، آرامش بيشترى به دست مىآورد و آن كس كه از آن بسيار بطلبد وسايل نابودى خود را بيشتر فراهم ساخته است و هر آنچه به دست آورده ، به زودى از دست مىرود ، كسانى را كه به آن تكيه كردند به درد و رنج انداخت و افرادى را كه به آن اطمينان نمودند به زمينشان زد ، چه افراد پر ابهتى كه سرانجام دنيا آنها را حقير و كوچك ساخت و متكبّران و فخر فروشانى كه به خاك مذلّت كشانيد ، حكومت و رياست آن ، ناپايدار ، زندگى آن تيره ، گوارايش ناگوار ، شيرينى آن تلخ و طعام آن سم است ، طنابهايش كهنه و پوسيده ، زندگانش در معرض مرگ و تندرستانش در معرض بيمارى ، حكومت آن برباد مىرود\r\n\r\n\r\n","description":"","footnote":"\r\n( 1 ) . سورهء كهف ، آيهء 45 .\r\n","page_name":" 243 ","page_number":247},
  {"content":"\r\n . \r\n","description":"","footnote":"","page_name":" 244 ","page_number":248},
  {"content":"\r\n\r\nو نيرومندانش مغلوب مىشوند ، نعمتهاى فراوانش به نيستى مىگرايد و همجوارانش غارت مىشوند .\r\nمگر شما در جايگاه پيشينيان خود قرار نگرفته‌ايد ؟ ! آنها كه عمرشان از شما طولانىتر و آثارشان بادوامتر و آرزويشان درازتر ، افرادشان فزونتر و لشكرهاشان انبوه‌تر بودند ؛ دنيا را پرستيدند ! آن هم چه پرستيدنى ! و آن را برگزيدند چه برگزيدنى ! سپس بدون زاد و توشه‌اى كه به منزلگاهشان برساند و بدون مركبى كه راه را به سرعت بپيمايد ، از آن كوچ كردند ؛ آيا به شما خبر داده‌اند كه دنيا غرامت اين همه زيانها را به آنها داده باشد ؟ و يا كمكى به آنها كند ؟ و يا لااقل براى آنان همنشين خوبى باشد ؟ !\r\nبلكه به عكس ، آنها را در زير آفتهاى گوناگون قرار داد و با محنتها خوارشان كرد و با مشكلات و بيچارگيها آنها را ذليل نمود ؛ آنها را به صورت به خاك افكنده و پايمالشان كرده و گردش روزگار را بر ضدّ آنها برانگيخته است ؛ به خوبى مشاهده كرديد كه دنيا در برابر آنها كه در مقابلش خضوع كنند و آن را بر همه چيز مقدّم دارند و به آن تكيه نمايند ، چهره درهم كشيده ، ناآشنا جلوه مىكند و اين هنگامى است كه از آن براى هميشه كوچ كنند . آيا هيچ مشاهده كرده‌ايد كه دنيا براى دنيا پرستان زاد و توشه‌اى جز گرسنگى فراهم كند ؟ و جز فشار و تنگى ، محلّى براى آنان فراهم سازد ؟ و جز تاريكى براى آنان نورى به ارمغان آورد ؟ و يا جز ندامت چيزى به بار آورد ؟ آيا چنين دنيايى را بر همه چيز مقدّم مىشمريد ؟ و به آن مطمئن مىگرديد ؟ و يا مردم را به سوى آن تحريص مىكنيد ؟ دنيا بد خانه‌اى است براى كسى كه نسبت به آن بدگمان نباشد و در سكونت گزيدن در آن خوفى نداشته باشد ؛ پس بدانيد - / و حتماً مىدانيد - / كه سرانجام دنيا را ترك مىگوييد و از آن كوچ مىكنيد ، شما بايد پند بگيريد از آنها كه مىگفتند « چه كسى از ما نيرومندتر است ؟ » « 1 » كه همانها را به سوى قبرشان حمل كردند ، در حالى كه اختيارى از خود نداشتند ؛ درون قبرها وارد شدند در حالى كه ميهمان ناخوانده‌اى بودند ؛ در دل سنگها خانه‌هاى قبر براى آنها ساخته شد و از خاك كفنهايى و از استخوانهاى پوسيده ، همسايگانى ، ولى آنها ، همسايگانى هستند كه هيچ صدايى را پاسخ نمىگويند و در برابر ستمگران كمكى براى نجات همسايهء خود نمىكنند و به گريه‌ها اعتنا نمىنمايند ، چنان نسبت به همه چيز بى تفاوت مىشوند كه نه از باران خوشحال و نه از قحط سالى مأيوس مىگردند ، گرد همند ولى تنهايند ، همسايه‌اند ولى از هم دور ! ، با يكديگر فاصله‌اى ندارند ولى هيچ گاه به ديدار هم نمىروند ، نزديكند ولى گويى با هم فاصله‌ها دارند ، عاقلانى هستند كه كينه ها از دل آنها رفته ، بى خبرانى هستند كه حسد در دلشان فرو مرده ، از زيان آنها ترسى نيست و به دفاع آنها اميدى نمىباشد ؛ درون زمين را به جاى برونش انتخاب كردند و خانهء تنگ و تاريك را به جاى خانه هاى وسيع برگزيدند ، به جاى بستگان ، وادى غربت و به جاى نور ظلمت را ترجيح دادند ، به زمين بازگشتند آنچنان كه در آغاز از آن به وجود آمدند پا برهنه و عريان شدند . با اعمال خود از آن به سوى زندگى هميشگى و سراى جاودانى كوچ كردند ، همچنان كه خداوند سبحان مىفرمايد : « همان‌طور كه در آغاز آفريديم باز هم بر مىگردانيم وعده‌اى است ، قطعى كه حتماً آن را انجام خواهيم داد » . « 2 »\r\n\r\n\r\n","description":"","footnote":"\r\n( 1 ) . سورهء فصّلت ، آيهء 15 .\r\n( 2 ) . سورهء انبياء ، آيهء 104 .\r\n","page_name":" 245 ","page_number":249},
  {"content":"\r\n . \r\n","description":"","footnote":"","page_name":" 246 ","page_number":250},
  {"content":"\r\n\r\n\r\nخطبهء 112\r\nپيرامون قبض روح توسط فرشتهء مرگ و ناتوانى بندگان از وصف خدا\r\nآيا هنگامى كه ( فرشتهء مرگ ) وارد منزلى مىشود ، او را با حس درك مىكنيد ؟ و آيا وقتى كسى را قبض روح مىنمايد وى را مىبينيد ؟ و حتّى چگونگى قبض روح كردن جنين را در شكم مادر مىتوانيد تشخيص دهيد ؟ كه آيا از پيكر مادر وارد مىشود يا اين كه روح به اذن پروردگار دعوت او را اجابت مىكند ( و خارج مىشود ) ؟ يا اين كه همراه او در رحم مادر ساكن است ؟ آن كس كه از وصف مخلوقى مانند خود عاجز است چگونه مىتواند پروردگار خويش را توصيف كند ؟ ! ( و آن كس كه چگونگى كار فرشتهء قبض ارواح را نمىداند با اين كه مخلوقى بيش نيست ، چگونه انتظار دارد به كنه ذات خدا پى ببرد و او را توصيف نمايد ؟ ! )\r\n\r\nخطبهء 113\r\nكه در نكوهش دنيا پرستى ايراد فرموده\r\nشما را از دنيا بر حذر مىدارم ! زيرا منزلى است كه هر آن بايد از آن آمادهء كوچ بود و جايگاه اقامت نيست . خويش را با مكر و غرور زينت كرده و با زيورش فريب داده است ؛ خانه‌اى است كه در نظر مالك اصليش بى ارزش است ؛ حلالش را با حرامش و خيرش را با شرش ، زندگيش را با مرگش ، شيرينيش را با تلخيش ، به هم آميخته ، به همين دليل خداوند آن را مخصوص اولياى خويش قرار نداده و از اعطاى آن به دشمنانش مضايقه نكرده است .\r\nنيكىهايش كم و شر و بديهايش آماده ، جمعش رو به فنا مىرود ؛ حكومتش رو به نيستى مىگرايد و آباديش ويران مىشود ، چه ارزشى دارد سرايى كه همچون عمارتهاى فرسوده فرو مىريزد و چه خوشى مىتواند داشته باشد عمرى كه همچون زاد و توشه پايان مىگيرد ؟ ! و چه لذّت و خوبى دارد اين زندگى كه همچون ايّام سفر ، به آخر مىرسد ؟ !\r\nواجبات خداوند را جزو خواسته هاى خويش بدانيد و از او بخواهيد كه در اداى حقّش و آنچه از شما خواسته است ياريتان كند !\r\nپيش از آن‌كه شما را به سوى مرگ فرا خوانند ، دعوت مرگ را به گوشهاى خويش برسانيد ؛ زاهدان در دنيا\r\n\r\n","description":"","footnote":"","page_name":" 247 ","page_number":251},
  {"content":"\r\n . \r\n","description":"","footnote":"","page_name":" 248 ","page_number":252},
  {"content":"\r\n\r\nاگر چه بخندند قلبشان مىگريد و اگر چه فرحناك باشند ، اندوهشان شديد است و اگر چه با مواهبشان مورد غبطه واقع شوند ، بغض و ناراحتيشان نسبت به خويش فراوان است .\r\nياد مرگ از قلبهايتان پنهان شده و آمال و آرزوهاى دروغين در وجودتان حاضر گشته ، از اين رو نفوذ دنيا بر شما بيش از آخرت است و متاع زودرس دنيا شما را از ياد متاع جاودانى آخرت بيرون برده است ، شما همه از نظر دين خدا برادر ( و برابريد ) چيزى جز زشتى درون و سوء نيّت ، شما را از هم پراكنده نكرده ، نه به يكديگر كمك مىكنيد و نه همديگر را نصيحت ، نه به هم بذل و بخششى داريد و نه به يكديگر مهر و محبّت مىورزيد ، شما را چه شده ؟ كه با رسيدن به مقدار كمى از دنيا فرحناك و با نشاط مىشويد ، ولى از دست رفتن و محروميّت فراوان آخرت شما را محزون نمىكند ؟ !\r\nو هرگاه متاع ناچيزى از دنيا را از دست بدهيد شما را مضطرب و پريشان مىكند تا آن‌جا كه آثار آن در چهره‌هايتان آشكار و در برابر آنچه از دست داده‌ايد كم صبرى مىكنيد ، گويا اين‌جا سراى اقامت هميشگى شماست ؟ ! و گويا وسايل آن براى شما هميشه جاويد است ؟ !\r\nآن چنان اين مطلب آشكار است كه همه عيب يكديگر را مىدانيد و اگر بر زبان نمىآوريد ، به خاطر آن است كه مىترسيد همان عيب را دربارهء شما بازگو كنند ، ( گويا ) دست به دست يكديگر داده‌ايد كه آخرت را ترك گوييد و نسبت به دنيا عشق ورزيد ، دينتان لقلقهء زبانتان شده ، ( با اين زبان بازى ) به كسى مىمانيد كه از كارش فراغت يافته و رضايت مولاى خويش را فراهم آورده است .\r\n\r\nخطبهء 114\r\nكه در آن به مردم پند و اندرز مىدهد\r\nستايش مخصوص خداوندى است كه « حمد » را به نعمت و نعمت را به « شكر » پيوند داده ، او را بر نعمتهايش همانگونه ستايش مىكنيم كه بر بلاهايش ، و از او در مقابله با نفس سركشى كه در انجام اوامرش سستى مىكند و در ارتكاب نواهيش سرعت مىگيرد ، يارى مىطلبيم و از گناهانى كه علمش به آنها احاطه دارد و كتابش آنها را برشمرده ، استغفار مىنماييم ، آن هم با علمى كه به همه جا راه دارد و كتابى كه همه چيز را احصا مىكند .\r\nو همچون كسى كه غيبها را با چشم مشاهده مىكند و در كنار آنچه وعده داده شده ايستاده است ؛ به او ايمان مىآوريم ، ايمانى كه اخلاص آن ، شرك را مىراند و يقينش شكّ و ترديد را مىزدايد .\r\nو گواهى مىدهيم كه غير از او معبودى نيست و شريك ندارد ،\r\n\r\n","description":"","footnote":"","page_name":" 249 ","page_number":253},
  {"content":"\r\n . \r\n","description":"","footnote":"","page_name":" 250 ","page_number":254},
  {"content":"\r\n\r\nو شهادت مىدهيم كه محمّد صلى الله عليه و آله بنده و فرستادهء اوست ، شهادتى كه سخن را بالا مىبرد و عمل را به پيشگاه خدا به مرحلهء قبول مىرساند . شهادتى كه در هر ميزانى گذاشته شود سبك نمىگردد و از هر ميزانى برگرفته شود سنگين نخواهد بود . اى بندگان خدا ! شما را به تقوا توصيه مىكنم كه هم زاد و توشه است و هم پناهگاه : زادى كه انسان را به سرمنزل مقصود مىرساند و پناهگاهى كه او را از خطرها نجات مىدهد ؛ دعوت كننده به آن بهترين دعوت كنندگان و پاسدارش بهترين پاسداران و به همين دليل دعوت خود را به گوش همگان رسانيده و موجب رستگارى حافظان آن شده است .\r\nاى بندگان خدا ! ترس از خدا دوستان خدا را از ارتكاب محرّمات باز مىدارد و قلبهاشان را قرين خوف و خشيت قرار مىدهد ، آنچنان كه آنها را در دل شب بيدار مىدارد ( و به راز و نياز با خدا بر مىخيزند ) و در روزهاى گرم و سوزان به روزه وامىدارد ، مشقّت را به جاى راحتى و تشنگى را به جاى سيرابى انتخاب كرده‌اند ، پايان زندگى را نزديك شمرده . . . به انجام اعمال نيك مبادرت ورزيده‌اند ، آرزوها را تكذيب كرده‌اند و سرآمد زندگى را در نظر داشته‌اند ، سپس آگاه باشيد كه دنيا سراى فنا ، مشقّت ، دگرگونى و عبرت است ، از فناى روزگار اين است كه تيراندازى است كه تيرهايش خطا نمىكند و مجروحانش بهبودى نمىيابند ؛ زندگان را هدف تير مرگ و تندرستان را هدف بيمارى قرار مىدهد و نجات يافتگان را به هلاكت مىكشاند ، خورنده‌اى است كه هرگز سير نمىشود و نوشنده‌اى است كه هيچ گاه عطشش فرو نمىنشيند .\r\nاز سختى و مشكلات آن اين است كه ، آدمى آنچه را كه نمىخورد ، جمع مىكند و آنچه را كه در آن ساكن نمىگردد بنا مىنهد ؛ سپس به سوى خدا مىرود در حالى كه نه مالى و نه خانه‌اى را به همراه مىبرد . و از دگرگونيهاى آن اين است كه ، آن كس كه ( ديروز ) مورد ترحّم مردم بود ( امروز ) مورد غبطه واقع مىشود و آن كس كه مورد غبطه بود ، مورد ترحّم قرار مىگيرد ، اين نيست مگر به خاطر نعمتهايى كه به سرعت دگرگون مىشود و بلاهايى كه ناگهان نازل مىگردد .\r\nو از نكات عبرت‌انگيز آن اين است كه انسان در حالى كه نزديك است به آرزويش برسد ، ناگهان اجلش فرا مىرسد و اميدش را قطع مىكند ، نه به آرزو رسيده و نه آنچه مورد آرزوى اوست باقى مىماند .\r\nسبحان‌اللّه ! سرور و نشاطش چه كمياب [ غرور آور 
  ] است ! و سيرابيش چه تشنگى زا ؟ و چه سايه‌اش زود از ميان مىرود ، نه آنچه مىآيد رد مىشود و نه آنچه گذشته است باز مىگردد ، سبحان‌اللّه ! چه زندگان به مردگان نزديكند ! ، چون به زودى به آنها ملحق مىشوند و چقدر مردگان از زندگان دورند چون به كلّى جدا شده‌اند . هيچ چيز بدتر از شر و بدى نيست جز كيفر آن ، و هيچ چيز نيكوتر از خير و نيكى نيست جز پاداش آن ، همه چيز دنيا شنيدنش بزرگتر است از ديدنش ، ولى همه چيز آخرت ديدنش از شنيدنش بزرگتر خواهد بود ، پس مىبايست از ديدن و خبر از پنهانيها شما را كفايت كند ، آگاه باشيد ، هرگاه از دنياى شما كم شود\r\n\r\n","description":"","footnote":"","page_name":" 251 ","page_number":255},
  {"content":"\r\n . \r\n","description":"","footnote":"","page_name":" 252 ","page_number":256},
  {"content":"\r\n\r\nو به آخرتتان افزوده گردد بهتر از آن است كه از آخرتتان كم و به دنيايتان افزوده شود ، چه بسا كم شدنهايى كه سود به همراه دارد و چه افزايشهايى كه خسران و زيان به دنبال مىآورد ، دامنهء آنچه به آن مأمور شده‌ايد ، گسترده‌تر است تا آنچه از آن منع گرديده‌ايد ، آنچه بر شما حلال شد . . . بيشتر است از آنچه حرام گرديده ، پس كم را به خاطر زياد ترك گوييد و آنچه محدودتر است به خاطر گسترده‌تر رها كنيد ! روزيهايتان را ضمانت كرده و شما را به كار امر فرموده ، پس نبايد در طلب آنچه تضمين شده است ، نسبت به آنچه بر شما واجب است بيشتر كوشش كنيد ، با اين كه به خدا سوگند ، آنچنان نادانى و شك و يقين به هم آميخته كه گويى آنچه تضمين شده بر شما فرض است و آنچه واجب گرديده از شما برداشته شده ، پس به عمل مبادرت ورزيد و از فرا رسيدن ناگهانى مرگ بترسيد زيرا آنچه از « روزى » از دست رفته ، اميد بازگشت آن هست ، امّا آنچه از عمر گذشته ، اميد بازگشت آن نمىرود ، آنچه امروز از بهرهء دنيا كم شده ممكن است فردا اضافه گردد ، ولى آنچه ديروز از عمر گذشته ، امروز اميد بازگشتش نيست . اميد به آينده است و نوميدى از گذشته ، پس « آنچنان كه شايسته است از خدا بترسيد و نميريد مگر آن كه مسلمان باشيد » . « 1 »\r\n\r\nخطبهء 115\r\nدعايى براى طلب باران\r\nخداوندا ! كوههاى ما از بى آبى از هم شكافته و زمين ما به صورت غبار در آمده است ، چهارپايان ما در عطشند و در خوابگاه خويش متحيّرند ، همچون زنان بچّه مرده ناله سر داده‌اند و از زيادى رفت و آمد به سوى چراگاهها و آب گاهها ( و نيافتن آب و علف ) خسته شده‌اند .\r\nبار خدايا ! به نالهء گوسفندان و آتش و آه سوزناك شتران رحم فرما !\r\nبار خدايا ! به سرگردانى آنها در راهها و ناله هاشان در خوابگاهها ترحّم فرما !\r\nبار الها ! هنگامى بيرون آمده‌ايم كه خشكسالى پى در پى به ما هجوم آورده و ابرهاى به ظاهر پر باران از ما پشت كرده‌اند ؛ تو مايهء اميد هر بيچاره . . . و حل كنندهء مشكلات هر طلب كننده ،\r\n\r\n\r\n","description":"","footnote":"\r\n( 1 ) . سورهء آل عمران ، آيهء 102 .\r\n","page_name":" 253 ","page_number":257},
  {"content":"\r\n . \r\n","description":"","footnote":"","page_name":" 254 ","page_number":258},
  {"content":"\r\n\r\nدر اين هنگام كه يأس و نوميدى بر مردم چيره شد و ابرها از باريدن باز داشته شد و حيوانات بيابانى رو به هلاكت گذارده‌اند ، تو را مىخوانيم و تقاضا داريم كه ما را به اعمالمان مؤاخذه نكنى ! و ما را به گناهانمان مگيرى ، رحمتت را به وسيلهء ابرهاى پرباران و بهاران پر گياه و گياهان سرسبز و پرطراوت ، بر ما گسترده دار ! ، باران دانه درشت خود را آنچنان بر ما ببار كه زمينهاى مرده زنده شوند و آنچه از دست رفته است باز گردد . پرورد گارا ! بارانى زنده كننده ؛ سيراب سازنده ، كامل ، همگانى ، پاكيزه ، پربركت ، گوارا ، خرّمى بخش ، روياننده ، از ناحيهء خودت بر ما نازل فرما ! بارانى كه گياهان پربركت و شاخه هاى پر ثمر به بار آورد و برگهايش سرسبز و خرّم باشد ، چنان كه بندگان ضعيف را توان رساند و سرزمينهاى مرده را زنده گرداند .\r\nخداوندا ! آبى ده كه تپّه‌ها و كوههاى بلند ما را پرگياه سازد و در دامنه ها و دشتها جارى گردد ، سرزمين ما را بركت بخشد ، ميوه ها با آن به ما روى آورند ، حيوانات ما با آن زندگى كنند و سرزمينهاى دور تر از ما نيز با آن بهره‌مند گردند و روستاهاى ما از آن مدد گيرد . ( همهء اينها را ) از بركات واسع و عطاهاى فراوان خويش ، بر سرزمينهاى فقير و حيوانات وحشى عنايت فرما ، ( خداوندا ! ) بارانى دانه درشت و پى در پى براى سيرابى گياهان ما فرو فرست ، آنچنان كه قطراتش يكديگر را برانند و دانه‌هايش به شدّت بر هم كوبيده شوند ، نه رعد و برقى بى باران و ابرى بى ثمر و نه ابرهاى كوچك و پراكنده و نه دانه هايى ريز همراه بادهاى سرد ، ( بلكه بارانى مرحمت كن ) كه قحطى زدگان به نعمت فراوان رسند و به بركت آن خشكسالى زدگان زنده گردند . زيرا تويى كه ، « بعد از نوميدى مردم باران را فرو مىفرستى و رحمتت را بر آنها همه جا گسترش مىدهى و تو سرپرستى هستى كه همهء كارهايت ستوده است » . « 1 »\r\n\r\nتفسير كلمات مشكلى كه در اين خطبه آمده است\r\nشريف رضى رحمه الله مىگويد : « انْصاحَتْ جِبالُنا » يعنى كوهها بر اثر خشكى از هم شكافته است و « انصاح الثوب » وقتى گفته مىشود كه : لباس از هم شكافته باشد « انْصاحَ النَّبْتُ وَ صاحَ وَ صَوَّحَ » به هنگامى كه گياه خشك گردد مىگويند و همهء اين چند واژه به يك معناست ، و جملهء « وَهامَتْ دَوابُّنا » از ماده « هُيام » به معناى عطش است ، و « حدابيرالسنين » جمع « حِدْبار » به معناى شترى است كه بر اثر راه رفتن ناتوان شده است . امام عليه السلام سالهاى قحطى را به چنين شترى تشبيه كرده است . « ذوالرمه » شاعر مىگويد : « شتران ناتوانى كه هيچ گاه از هم جدا نمىگردند ، جز در خوابگاهها يا اين كه آنها را در محيط هاى بى آب و علف قرار دهند ، و جملهء « وَ لا رَبابُها » يعنى از قطعات كوچك و پراكندهء ابر نباشد ، و جملهء « وَ لا شَفّانٍ ذَهابُها » در تقدير « و لا ذات شفان ذهابها » است . « شَفّان » به معناى باد سرد و « ذَهّاب » به معناى بارانهاى نرم مىباشد و كلمهء « ذات » حذف گرديد » .\r\n\r\n\r\n","description":"","footnote":"\r\n( 1 ) . سورهء شورى ، آيهء 28 .\r\n","page_name":" 255 ","page_number":259},
  {"content":"\r\n . \r\n","description":"","footnote":"","page_name":" 256 ","page_number":260},
  {"content":"\r\n\r\n\r\nخطبهء 116\r\nكه در آن يارانش را اندرز مىدهد\r\nخداوند پيامبر اسلام را فرستاد تا به سوى حق دعوت نمايد و گواه اعمال خلق باشد . او بدون سستى و كوتاهى ، رسالت پروردگارش را رسانيد و در راه خدا با دشمنانش بدون ضعف و عذر نبرد كرد ، پيشواى پرهيزكاران است و روشنى بخش چشم هدايت شدگان .\r\nبخش ديگرى از اين خطبه است\r\nاگر شما همانند من از آنچه پنهان است خبر داشتيد ، از خانه ها بيرون مىآمديد و سر به بيابان مىگذارديد ، بر اعمال خويش گريه مىكرديد و همچون زنان مصيبت ديده به سر و سينه مىزديد ، ثروت خويش را بدون نگهبان و بى آن كه كسى را جانشين خود قرار دهيد ، رها مىساختيد و هر كدام از شما تنها به خود مىپرداختيد و به ديگرى توجّه نمىكرديد ، ولى آنچه را كه به شما تذكّر داده‌اند فراموش كرده‌ايد . . . و از آنچه شما را برحذر داشته‌اند ايمن گشته‌ايد ، در نتيجه عقل شما گم شده و امورتان پراكنده گشته ، به خدا سوگند ، علاقه داشتم كه خداوند بين من و شما جدايى افكنده بود و مرا به كسى كه نسبت به من سزاوارتر و شايسته‌تر از شماست ، ملحق ساخته بود ، همانها كه - / به خدا سوگند - / افكارشان خجسته ، عليم و بردبار ، گويندگان سخن حق و ترك كنندگان طغيان و ستم ، آنها كه پيش از ما ، در طريق راست قدم نهاده‌اند و در راه روشن به سرعت گام برداشتند ، پس به سعادت جاويدان و زندگى گوارا و پركرامت دست يافتند .\r\nآگاه باشيد ! به خدا سوگند پسركى از طايفهء « بنى ثقيف » كه هوسباز و متكبّر است ، بر شما مسلّط مىشود ، اموال و كشتزارها و باغهاى سرسبز شما را مىخورد ؛ چربى و رمق شما را مىگيرد ؛ فشارت را بيشتر كن اى « اباوذحه » ( تا مىتوانى اين مردم را در فشار بگذار و از آنها انتقام بگير ) .\r\nشريف رضى رحمه الله مىگويد : « وَذَحَه » به معناى خُنْفُسا ( نوعى از حشرات و سوسكها كه در نقاط بسيار آلوده يافت مىشود ) مىباشد و اين سخن اشاره به « حجّاج » است ، حجّاج با سوسك داستانى دارد كه اين‌جا جاى ذكر آن نيست .\r\n\r\n","description":"","footnote":"","page_name":" 257 ","page_number":261},
  {"content":"\r\n . \r\n","description":"","footnote":"","page_name":" 258 ","page_number":262},
  {"content":"\r\n\r\n\r\nخطبهء 117\r\nكه در آن بخيلان را سرزنش مىكند\r\nنه اموال خود را در راه آن كس كه به شما داده ، بذل مىكنيد و نه جانها را در راه كسى كه آنها را آفريده به خطر مىافكنيد . دوست داريد مردم به خاطر خدا شما را گرامى دارند ، امّا خودتان خدا را در ميان بندگانش گرامى نمىداريد ( و در منفعت رساندن به بندگانش اطاعت نمىكنيد ) از قرار گرفتن در مسكنهاى گذشتگان عبرت گيريد ، ( آنها رفتند ، شما هم خواهيد رفت ) و از انقطاع و جدا شدن از نزديكترين برادران پند پذيريد .\r\n\r\nخطبهء 118\r\nكه در مورد ياران شايسته‌اش ايراد فرموده\r\nشما ياوران حقّيد و برادران دينى ، سپرهاى روز گرفتارى و پيكار ، و رازداران در برابر افشا كنندگان اسرار ، با نيروى شما پشت كنندگان به حق را مىكوبم و به كمك شما به اطاعت روى آوران به حق ، اميدوارم ؛ مرا با خير خواهى خالصانه و سالم از هر گونه شك و ترديد يارى كنيد ؛ به خدا سوگند من به مردم از همه و حتّى از خودشان سزاوارترم .\r\n\r\nخطبهء 119\r\nپس از جنگ « صفين » و « نهروان » در آن هنگام كه مردم را گرد آورد و به جهاد تحريص كرد و آنها مدّتى سكوت كردند و به نداى امام پاسخ نگفتند ، فرمود :\r\nشما را چه مىشود ؟ مگر لاليد ؟ ( چرا سخن نمىگوييد ؟ )\r\nگروهى گفتند : اى اميرمؤمنان ! اگر تو حركت كنى در ركابت خواهيم بود .\r\n\r\n","description":"","footnote":"","page_name":" 259 ","page_number":263},
  {"content":"\r\n . \r\n","description":"","footnote":"","page_name":" 260 ","page_number":264},
  {"content":"\r\n\r\nامام فرمود :\r\nچرا چنين هستيد ؟ ! هرگز به راه راست موفّق نشويد ! و هيچ گاه در راه حق قدم مگذاريد ! آيا در چنين شرايطى سزاوار است من شخصاً به سوى ميدان نبرد حركت كنم ؟ ( نه ) در اين موقع مىبايست مردى از شما كه من از شجاعت و دلاوريش راضى باشم و به او اطمينان داشته باشم ، به سوى دشمن بسيج شود .\r\nبراى من سزاوار نيست كه لشكر ، شهر ، بيت المال ، جمع آورى خراج ، قضاوت بين مسلمانان و نظر و توجّه به حقوق مطالبه كنندگان را رها سازم و با گروهى از لشكر به دنبال گروههاى ديگر خارج گردم و همچون تيرى در جعبهء خالى اين طرف و آن طرف افتم . چرا كه من همچون محور سنگ آسيا هستم . . .\r\nكه بايد در محلّ خود بمانم و همهء اين امور پيرامون من و به وسيلهء من گردش كند . اگر من ( در اين شرايط خاص ) از مركز خود دور شوم ، مدار همه كارها به هم مىريزد و نتيجهء آن دگرگون مىگردد . سوگند مىخورم كه اين پيشنهاد بد و نامتناسبى است .\r\nبه خدا سوگند ! اگر اميد شهادت به هنگام برخورد با دشمن نداشتم - / اگر چنين سعادتى نصيب من شود - / بر مركب خويش سوار مىشدم و از شما فاصله مىگرفتم و مادام كه نسيمها به سوى شمال و جنوب در حركتند ( هيچ گاه ) به سراغ شما نمىآمدم ، چه شما بسيار طعنه زن ، عيبجو ، رويگردان از حق و پرمكر و حيله هستيد . تعداد فراوان شما با كمى اجتماع افكارتان سودى نمىبخشد ، من شما را به راه روشنى وا داشتم كه جز افراد ناپاك در آن هلاك نگردند . آن كس كه در اين راه استقامت گزيد به بهشت شتافت و هر كس پايش لغزيد به جهنّم و اصل شد !\r\n\r\nخطبهء 120\r\nكه در آن به گوشه‌اى از سجاياى خويش اشاره كرده و به مردم اندرز مىدهد\r\nبه خدا سوگند ، تبليغ رسالتها ، وفاى به پيمانها و تفسير كلمات ( خداوند ) به من آموخته شده ، درهاى دانش و روشنايى امور ، نزد ما اهل بيت است . آگاه باشيد ، قوانين دين يكى است و راههاى آن سهل و مستقيم و نزديك است ؛ كسى كه از آن راه برود به قافلهء حق ملحق مىشود و به غنيمت مىرسد و هركس از آن باز ايستد گمراه و پشيمان مىگردد . براى آن روز كه ذخيره‌ها را پس انداز مىكنند و اسرار فاش مىگردد عمل كنيد ! كسى كه از فكر و عقل حاضر خويش بهره نگيرد در استفاده از عقل دور و پنهان و پند گرفتن از ديگران عاجزتر خواهد بود .\r\n\r\n","description":"","footnote":"","page_name":" 261 ","page_number":265},
  {"content":"\r\n . \r\n","description":"","footnote":"","page_name":" 262 ","page_number":266},
  {"content":"\r\n\r\nاز آتشى بپرهيزيد كه حرارتش شديد ، ژرفاى آن زياد و زيور آن غل و زنجير آهنين است ! . . . و آشاميدنى آن آب جوشان مىباشد . آگاه باشيد ، ذكر خيرى كه خداوند پس از انسان براى او در ميان مردم قرار دهد ، بهتر است از مالى كه به عنوان ارث براى كسى بگذارد كه سپاسش نگويد .\r\n\r\nخطبهء 121\r\nپس از « ليلة الهرير » يكى از ياران امام عليه السلام به پا خواست و گفت : تو ما را از مسألهء حكميّت نهى كردى ، سپس به آن امر فرمودى ، ما نفهميديم كدام يك از اين دو دستور صحيح است ؟ امام عليه السلام ( از اين سخن ناراحت شد ) و دستها را به هم زد سپس فرمود :\r\nاين جزاى كسى است كه بيعت را ترك كند ! و پيمان را بشكند ! به خدا سوگند ، هنگامى كه شما را دستور به جهاد ( با لشكر معاويه ) دادم ، شما را وادار به كارى كردم كه خوشايندتان نبود ، ولى خداوند خيرتان را در آن قرار داده بود ، اگر شما در برابر اين دستور تسليم شده بوديد ، به هنگامى كه در مسير حق گام بر مىداشتيد ، رهبرتان بودم و اگر منحرف مىشديد شما را به راه باز مىگردانم و اگر خوددارى مىكرديد كسانى را به جاى شما مىگماردم و به هر حال براى من اطمينان بخش بود ، امّا ( افسوس كه شما هرگز تسليم فرمان من نبوديد ) من با كمك چه كسى بجنگم ؟ و به كه اعتماد كنم ؟\r\n( عجبا ! ) من مىخواهم به وسيلهء شما « بيماريها » را مداوا كنم ، امّا شما خود « درد » منيد ! من به كسى مىمانم كه بخواهد خار را به وسيلهء خار بيرون آورد با اين‌كه مىدانيد خار همانند خار است .\r\nبار خدايا ! طبيبان اين درد جان‌گداز خسته شده‌اند ، بازوى تواناى رادمردان در كشيدن آب همّت از چاه وجود اين مردم كه دائماً فروكش مىكند ، ناتوان گرديده ، كجايند مردمى كه به اسلام دعوت شدند و پذيرفتند ؟ قرآن را تلاوت كردند و آنچنان كه بايد آن را شناختند ؟ به سوى جهاد برانگيخته شدند و عاشقانه همچون عشق « ناقه » به فرزندانش به سوى آن به راه افتادند ؟ غلاف شمشيرها را كنار انداختند و گرداگرد زمين را گروه گروه و صف به صف احاطه كردند ؟ بعضى شهيد گشتند و برخى نجات يافتند ؟ هيچ گاه از زنده ماندن كسى در ميدان جنگ شاد نمىشدند و در مرگ شهدا نيازى به تسليت نداشتند .\r\nبر اثر گريه ( از خوف خدا ) چشمانشان ناراحت بود و از زيادى روزه شكمها از غذا تهى ، دعاهاى بسيار لبهايشان را خشك و شب زنده دارى چهره‌هاشان را دگرگون كرده بود و غبار خشوع بر چهره هاشان نشسته بود ( در ميدان جهاد همچون شير مىغريدند و به هنگام شب با خدا راز و نياز داشتند ) .\r\nآنهابرادران من بودند كه رفتند ؛ بر ما شايسته است تشنهء ملاقاتشان باشيم و از فراقشان انگشت حسرت به دندان بگزيم .\r\nشيطان راههاى خويش را براى شما آسان جلوه مىدهد و\r\n\r\n","description":"","footnote":"","page_name":" 263 ","page_number":267},
  {"content":"\r\n . \r\n","description":"","footnote":"","page_name":" 264 ","page_number":268},
  {"content":"\r\n\r\nمىخواهد پيمان دين شما را گره گره بگشايد و به جاى اتّحاد و هماهنگى ، تفرقه و به وسيلهء « تفرقه » فتنه برقرار سازد .\r\nبنابراين از وسوسه ها و فريبهاى او روى بگردانيد ؛ كسى كه به شما نصيحت را هديه كند ، آن را بپذيريد و قبول كنيد و آن را در درون وجود خود نگهدارى نماييد .\r\n\r\nخطبهء 122\r\nهنگامى كه خوارج در مخالفت خود در مسألهء حكميّت پافشارى داشتند ،\r\nامام عليه السلام به لشكرگاه آنان آمد و چنين فرمود :\r\nآيا شما همه در « صفّين » همراه ما بوديد ؟ گفتند : بعضى از ما آرى و بعضى نه ، فرمود : پس به دو گروه تقسيم شويد ؛ آنها كه در « صفّين » بودند يك طرف و آنها كه نبودند در سوى ديگر ، تا با هر كدام با سخنى كه شايستهء آنهاست گفتگو كنم .\r\nآن‌گاه مردم را ندا داد و فرمود : از سخن خوددارى كنيد ، به حرفهايم گوش فرا دهيد و با دلهايتان به سوى من آييد و هركس را كه سوگند دادم دربارهء آنچه گواهش مىگيرم ، با علم خود شهادت دهد .\r\nسپس با آنان به سخن پرداخت ؛ سخنان طولانى ؛ كه قسمتى از آن اين است : مگر آن وقت كه از روى حيله و مكر و خدعه و فريب قرآن ها را بر سر نيزه بلند كردند ، نگفتيد . . . برادران ما هستند و اهل آيين ما ؟\r\nاز ما مىخواهند كه از آنان بگذريم و راضى به حكومت كتاب خدا شده‌اند ، پس نظر ما اين است كه حرفشان را قبول كنيم و دست از آنان برداريم ، امّا من به شما گفتم كه اين امر ظاهرش ايمان است و باطنش دشمنى و عدوان ، آغازش رحمت است و پايانش ندامت ؛ بر همين حال باقى باشيد و از راهى كه پيش گرفته‌ايد منحرف نشويد و در جهاد دندانها را روى هم فشار دهيد و به هر صدايى اعتنا نكنيد ؛ چه اين كه اينها صداهايى است كه اگر پاسخش گوييد گمراه مىكند و اگر رهايش سازيد خوار و ذليل مىگردد ، متأسّفانه وضع چنان شد كه شما رأى حكميّت را به آنها داديد .\r\nبه خدا سوگند اگر من از اين كار ابا داشتم ، مقرّرات آن بر من واجب نبود ، و گناهى از اين رهگذر بر دوش من قرار نداشت و سوگند به خدا اگر آن را مىپذيرفتم ، باز هم حق با من بود و مىبايست از من پيروى شود ؟\r\n\r\n","description":"","footnote":"","page_name":" 265 ","page_number":269},
  {"content":"\r\n . \r\n","description":"","footnote":"","page_name":" 266 ","page_number":270},
  {"content":"\r\n\r\nچه اين كه كتاب خدا با من است ( و كتاب خدا حق را به من مىدهد ) من از هنگامى كه با آن آشنا شده‌ام از آن جدا نگشته‌ام ، ما با پيامبر صلى الله عليه و آله بوديم و قتل و كشتار گرداگرد پدران ، فرزندان ، برادران و خويشان دور مىزد ، از وارد شدن هر مصيبت و شدّتى تنها بر ايمان و گام برداشتن در راه حق و تسليم فرمان خدا و شكيبايى و استقامت بر درد و سوزش جراحت‌ها مىافزوديم ، ولى هم اكنون با برادران اسلامى خويش به واسطهء تمايلات نابجا و كجى ها و انحراف ها و شبهات و تأويلات ناروا مىجنگيم ؛ پس هرگاه احساس كنيم چيزى باعث جمع پراكندهء ما است و به وسيلهء آن به هم نزديك مىشويم و باقى ماندهء پيوندها را محكم مىسازيم ، ما به آن تمايل نشان مىدهيم و آن را گرفته و غيرش را رها مىسازيم .\r\n\r\nخطبهء 123\r\nكه در ميدان نبرد در « صفّين » به اصحاب خويش گفته است\r\nهر كدام از شما كه در صحنهء جنگ قوّت قلب را در خويش احساس كرد . . . و برادرش را سست و ترسو يافت ، به شكرانهء اين برترى و شجاعت كه به او بخشيده شده ، از وى دفاع كند ؛ همان گونه كه از خويشتن دفاع مىكند ، چه اين كه اگر خداوند مىخواست ( و شايسته مىديد ) او را همانند وى مىساخت .\r\nمرگ به سرعت در طلب شماست ، نه آنها كه ايستادند و نه آنها كه فرار مىكنند ، هيچ كدام از چنگالش رهايى نمىيابند ؛ بهترين مرگها كشته شدن ( در راه خدا ) است . سوگند به آن كس كه جان فرزند ابوطالب در اختيار اوست ، هزار ضربهء شمشير بر من آسانتر است تا مرگ در بستر در غير طاعت پروردگار .\r\nقسمت ديگرى از اين سخن\r\nگويا مىبينم كه به هنگام فرار همهمه مىكنيد ، همچون صدايى كه از سوسماران به هنگام ازدحامشان به وجود مىآيد ، نه قادر به گرفتن حقّى هستيد و نه جلوگيرى از ظلم و ستم ، اين شما و اين راه راست ؛ نجات براى كسى است كه خود را به ميدان افكند و هلاكت و بدبختى از آن كسى است كه كندى ورزد و توقّف كند .\r\n\r\n","description":"","footnote":"","page_name":" 267 ","page_number":271},
  {"content":"\r\n . \r\n","description":"","footnote":"","page_name":" 268 ","page_number":272},
  {"content":"\r\n\r\n\r\nخطبهء 124\r\nكه در تشويق يارانش به جهاد ايراد فرموده\r\nآنها را كه زره به تن دارند پيشاپيش قرار دهيد و آنها كه زره ندارند پشت سر آنها قرار گيرند ؛ دندانها را روى هم فشار دهيد كه اين كار تأثير شمشير را بر سر كمتر مىكند ، و در برابر نيزه‌ها در پيچ و خم باشيد كه در رد كردن نيزهء دشمن مؤثّرتر است !\r\nزياد به انبوه دشمن خيره نگاه نكنيد تا قلب شما قويتر و روح شما آرامتر باشد . سخن كمتر بگوييد و صداها را خاموش كنيد كه سستى را بهتر دور مىسازد . از پرچم خود به خوبى نگهبانى كنيد و آن را متمايل به اين طرف و آن طرف نسازيد و آن را تنها نگذاريد و جز به دست دلاوران و مدافعان سر سخت نسپاريد ، زيرا آنان كه در حوادث سخت و مشكل ، ايستادگى به خرج مىدهند ، همانها هستند كه از پرچمشان پاسدارى مىكنند و آن را در دل جمعيّت خويش نگاه مىدارند و از هر سو و از پيش و پس مراقب آن هستند . . . نه از آن عقب مىمانند كه تسليم دشمنش سازند و نه از آن پيشى مىگيرند كه تنها رهايش كنند ، هر كس بايد در برابر حريف خويش بايستد و با برادر همرزمش مواسات كند و حريف خود را به او وامگذارد كه او در برابر دو حريف قرار گيرد : حريف خودش و حريف برادرش .\r\nبه خدا سوگند اگر از شمشير دنيا فرار كنيد از شمشير آخرت سالم نمىمانيد ، شما بزرگان عربيد و شرافتمندان برجسته ؛ در فرار ، غضب و خشم خداست و ذلّت هميشگى و ننگ جاويدان . فرار كننده به عمر خويش نمىافزايد و بين خود و روز مرگش حائلى ايجاد نمىكند . كيست كه با سرعت و نشاط ، با جهاد خويش به سوى خدا برود ؟ همچون تشنه كامى كه به سوى آب مىشتابد ؟ بهشت در سايهء نيزه‌هاست .\r\nامروز راستى گفتار و اخبار هر كس از ايمان و شجاعتش آزمايش مىشود ، به خدا سوگند ! من به مبارزه با شاميان از آنها به خانه هاشان شايق ترم . پروردگارا ! اگر حق را رد كردند ، جماعتشان را هزيمت ده ! و اتّحادشان را به پراكندگى مبدّل ساز ! و در اثر خطاهاشان آنها را تسليم هلاكت گردان ! بدانيد ، دشمنان شما هرگز از جاى خود بدون نيزه‌هاى پى در پى كه بدنشان را سوراخ كند - آنچنان كه نسيم از آن بگذرد - و ضربه هايى كه سرها را بشكافد و استخوانها را خرد كند و بازو و قدمها را جدا سازد ، تكان نمىخورد ، آنها همچنان ايستادگى مىكنند تا آن‌گاه كه گروهها پشت سر هم آنان را تيرباران كنند ،\r\n\r\n","description":"","footnote":"","page_name":" 269 ","page_number":273},
  {"content":"\r\n . \r\n","description":"","footnote":"","page_name":" 270 ","page_number":274},
  {"content":"\r\n\r\nو گروهى به يارى گروه ديگر با آنها به نبرد پردازندو تا اين كه لشكرى عظيم و به دنبالش لشكر عظيم ديگرى آنها را تا شهرهايشان تعقيب كند و تا اين كه سم اسبهاى شما زمين آنها را در هم بكوبند و مسير رفت و آمد و چراگاههاى آنها را از هر طرف اشغال كند ( آرى تنها در اين صورت تسليم خواهند شد ) .\r\nشريف رضى رحمه الله مىگويد : « الدعق » به معناى كوبيدن زمينها با سم اسبهاست و « نواحر » به معناى متقابل است ، مىگويند منزلهاى فلان طائفه « تتناحر » يعنى مقابل هم هستند .\r\n\r\nخطبهء 125\r\nدر آن هنگام كه خوارج مسألهء « حكميّت » را انكار كردند ، امام عليه السلام فرمود :\r\nما افراد را حكم قرار نداديم ، تنها قرآن را به حكميّت انتخاب كرديم ، ولى اين قرآن خطوطى است كه در ميان جلد پنهان است ، با زبان سخن نمىگويد و نيازمند به ترجمان است و تنها انسانها مىتوانند از آن سخن بگويند . هنگامى كه آن قوم ما را دعوت كردند كه قرآن ميانمان حاكم باشد ، ما گروهى نبوديم كه به كتاب خداوند سبحان پشت كرده باشيم ، در حالى كه خداى بزرگ فرموده : « اگر در چيزى اختلاف كرديد آن را به خدا و رسولش ارجاع دهيد » . « 1 » ارجاع دادن اختلاف به خدا اين است كه كتابش را حاكم قرار دهيم و ارجاع اختلافات به پيامبرش به اين است كه به سنّتش متمسّك گرديم ، هر گاه به راستى كتاب خدا به داورى طلبيده شود ، ما سزاوارترين مردم به آن هستيم ( و به حكم قرآن از همه شايسته‌تر براى خلافتيم ) و اگر به سنّت پيامبر حكم گردد ، ما سزاوارترين و برترين آنها به سنّت او هستيم . ( بنابراين در هر حال حق با ماست ) .\r\nامّا اين كه مىگوييد : چرا ميان خود و آنها مدّتى در تحكيم قرار داده‌ايد ؟ تنها براى اين بود كه بى خبران در جستجوى حقيقت برآيند و آنها كه آگاهند به مشورت پردازند ، شايد خداوند در اين فاصله كار اين امّت را اصلاح كند و راه تحقيق حق به روى آنها بسته نشود تا در جستجوى حق عجله نكنند و تسليم نخستين فكر گمراه كننده نگردند .\r\nبرترين مردم در نظر خدا كسى است كه عمل به حق نزد او محبوبتر از باطل باشد ، گرچه حق از نفع او بكاهد و برايش مشكلاتى پيش آورد و باطل براى او منافعى فراهم سازد ، چرا حيران و سرگردانيد ! و چرا شك زده‌ايد و تسليم شيطان ؟ !\r\n\r\n\r\n","description":"","footnote":"\r\n( 1 ) . سورهء نساء ، آيهء 59 .\r\n","page_name":" 271 ","page_number":275},
  {"content":"\r\n . \r\n","description":"","footnote":"","page_name":" 272 ","page_number":276},
  {"content":"\r\n\r\nآماده شويد براى حركت به سوى گروهى كه از حق روى برگردانده آن را نمىبينند و به ظلم و جور تشويق شده و حاضر به پذيرفتن « عدالت » به جاى آن نيستند . . . از كتاب خدا فاصله گرفته‌اند و از راه راست منحرف گشته‌اند .\r\nافسوس ، شما وسيله‌اى نيستيد كه بتوان به آن اعتماد كرد و نه ياوران عزيز و نيرومندى كه بتوان به دامن آنها چنگ زد ، بد آتش‌زنه‌اى براى افروختن آتش جنگ مىباشيد ( به وسيلهء شما نمىتوان شعله‌هاى جهاد آزادى بخش را با دشمن بر افروخت ) اف بر شما باد ! چقدر ناراحتى از شما ديدم ، يك روز با صداى رسا و آشكارا با شما سخن مىگويم ، و روز ديگر مخفيانه و به گونهء آهسته و نجوا ، ولى نه آزادمردان راستگويى به هنگام فرياديد و نه برادران مطمئن و رازدارى به هنگام نجوا !\r\n\r\nخطبهء 126\r\nاين سخن را امام عليه السلام هنگامى فرمود ، كه رعايت مساوات در عطاياى بيت المال مورد\r\nايراد جمعى از خودخواهان قرار گرفت و آن را بر خلاف سياست دانستند !\r\nآيا به من دستور مىدهيد كه براى پيروزى خود ، از جور و ستم ، در حقّ كسانى كه بر آنها حكومت مىكنم ، استمداد جويم ؟ !\r\nبه خدا سوگند تا عمر من باقى و شب و روز برقرار و ستارگان آسمان در پى هم طلوع و غروب مىكنند ، هرگز به چنين كارى دست نمىزنم .\r\nاگر اموال از خودم بود ، به طور مساوى در ميان آنها تقسيم مىكردم تا چه رسد به اين كه اين اموال اموال خداست ( و متعلّق به بيت المال ) . آگاه باشيد ، بخشيدن مال در غير موردش تبذير و اسراف است ، اين كار ممكن است در دنيا باعث سربلندى انجام دهندهء آن شود ولى در آخرت موجب سرافكندگى وى مىگردد ، ( احياناً ) در ميان مردم ( دنياپرست ) گراميش مىنمايد ولى در نزد خداوند خوارش مىسازد ، هيچ كس مال خويش را در غير راهى كه خداوند فرموده مصرف نكرد و به غير اهلش نسپرد ، جز اين كه سرانجام خداوند او را از سپاسگزارى آنان محروم ساخت و محبّتشان را متوجّه ديگرى نمود ، پس اگر روزى پايش بلغزد و به كمك آنان نيازمند گردد ، بدترين رفيق و ملامت كننده‌ترين دوست خواهند بود !\r\n\r\n","description":"","footnote":"","page_name":" 273 ","page_number":277},
  {"content":"\r\n . \r\n","description":"","footnote":"","page_name":" 274 ","page_number":278},
  {"content":"\r\n\r\n\r\nخطبهء 127\r\nكه در آن پاره‌اى از احكام دينى و رفع اشتباهات خوارج سبك مغز و نقض حكم حكمين بيان شده است .\r\nاگر حتماً چنين مىپنداريد كه من خطا كرده و گمراه شده‌ام ( به فرض كه چنين باشد ) پس چرا به گمراهى من همهء امّت محمد صلى الله عليه و آله را گمراه مىشماريد ؟ و آنها را با خطاى من مورد مؤاخذه قرار مىدهيد ؟\r\nو به گناه من تكفيرشان مىكنيد ؟ « 1 » شمشيرهاى خويش را بر دوش گذاشته ( به هر كجا مىتوانيد مىزنيد ) جاى سالم را از ناسالم تميز نمىدهيد ، گناهكار و بى گناه را با هم فرق نمىگذاريد ( و همه را با يك نظر مىنگريد ) در حالى كه مىدانيد پيامبر صلى الله عليه و آله زناكار همسردار را سنگسار مىكرد ، پس از آن بر وى نماز مىخواند ، پس ارث او را ميان خاندانش تقسيم مىنمود . قاتل را مىكشت و ميراثش را به اهلش مىداد ، دست سارق را مىبريد ، و زنا كار بدون همسر را تازيانه مىزد ، پس سهم آنها را از غنائم مىداد و مىتوانستند از زنان مسلمان همسر انتخاب كنند ، بنابراين پيغمبر آنها را به واسطهء گناهانشان مؤاخذه مىكرد و حقّ خداى را بر آنها اجرا مىنمود ، امّا سهم اسلامى آنها را از بين نمىبرد و نامهاى آنان را از دفتر مسلمانان خارج نمىساخت .\r\nشما شريرترين مردميد ( و اين عمل و فكر شما بهترين دليل بر سوء نيّت و انحرافتان از حق است ) و كسانى هستيد كه شيطان شما را از راه راست به سوى هدفهاى خويش پرتاب كرده و به سرگردانى محكوم ساخته ، به زودى دو گروه دربارهء من هلاك مىگردند : دوستدار افراط كننده كه محبّت افراطى من وى را به غير حق بكشد و دشمن افراطى كه از سر دشمنى قدم در غير راه حق بگذارد ( جمعى مرا خدا بدانند و جمعى حتّى مسلمان ندانند ) ، بهترين مردم دربارهء من گروه ميانه رو هستند از آنها جدا نشويد ! و همواره همراه بزرگترين جمعيّت‌ها ( اكثريّتهاى طرفدار حق ) باشيد كه دست خدا با جمعيّت است .\r\nاز پراكندگى بپرهيزيد كه انسان تنها بهرهء شيطان است چنان‌كه گوسفند تك رو طعمهء گرگ !\r\nآگاه باشيد ، كسى كه به اين شعار ( شعار اغواگر و تفرقه انداز خوارج ) دعوت كند - گرچه زير اين عمامهء من باشد - وى را بكشيد ، اگر به آن دو نفر ( ابوموسى و عمرو عاص ) حكميّت داده شد تنها به اين خاطر بود كه آنچه را قرآن زنده دانسته زنده سازند و آنچه را محكوم به مرگ نموده نابود كنند ، و احياى قرآن اين است كه دست اتّحاد به هم دهند و به آن عمل كنند و ميراندن آن پراكندگى و جدايى از آن است ، پس اگر قرآن ما را به سوى آنها بكشاند ، آنان را متابعت مىكنيم و اگر آنان را به سوى ما سوق دهد بايد تابع ما باشند . اى بى اصلها ! شرّى به راه نينداخته‌ام و شما را از واقعيّت سرنوشتتان نفريفته‌ام و چيزى را بر شما مشتبه نساخته‌ام ، رأى جمعيّت شما بر اين قرار گرفت كه دو نفر را انتخاب كنند ،\r\n\r\n\r\n","description":"","footnote":"\r\n( 1 ) . خوارج عقيده داشتند : هر كس گناه كبيره‌اى انجام دهد كافر مىگردد و از اسلام خارج مىشود .\r\n","page_name":" 275 ","page_number":279},
  {"content":"\r\n . \r\n","description":"","footnote":"","page_name":" 276 ","page_number":280},
  {"content":"\r\n\r\nما هم از آنها پيمان گرفتيم كه از قرآن تجاوز نكنند ( ولى متأسّفانه ) آنها عقل ( و ايمان ) خويش را از دست دادند ، حق را ترك كردند در حالى كه خوب آن را مىديدند ، امّا جور و ستم با هوسهاى آنها سازگار بود ، لذا با آن همراه شدند .\r\nدر حالى كه پيش از اين كه آنها آن داورى ظالمانه و آن رأى پليد را ابراز دارند با آنها شرط كرده بوديم كه به عدالت داورى كنند و حق را در نظر داشته باشند .\r\n\r\nخطبهء 128\r\nكه در آن از حوادث عظيمى كه در شهر بصره واقع مىشود ، پيشگويى مىكند\r\nاى « احنف » گويا من او را مىبينم كه با لشكرى بدون غبار و سر و صدا و بدون حركات افسارها و شيههء اسبان به راه افتاده ، زمين را زير قدمهاى خود همچون قدم شترمرغان گرفته‌اند .\r\nشريف رضى رحمه الله مىگويد : اين سخن امام اشاره به « صاحب زنج » مىباشد .\r\nسپس امام عليه السلام فرمود :\r\nواى بر كوچه‌هاى آباد و خانه‌هاى تزيين يافتهء شما كه بالهايى همانند بالهاى كركسان و خرطومهايى همچون خرطومهاى پيلان دارند ! ( اشاره به بالكنهاى زيبا و ناودانهاى بزرگ قصرها و عمارتهاى بصره است ) .\r\nواى بر آنها كه بر كشتگانشان گريه نمىشود و از گمشده شان جستجو نمىگردد ، من دنيا را به رو افكنده‌ام و چهره‌اش را به خاك ماليده‌ام و آن را درست اندازه گرفته‌ام و با چشم خودش به آن نگريسته‌ام .\r\nقسمت ديگرى از اين كلام دربارهء تركهاى مغول مىباشد\r\nگويا قومى را مىنگرم كه چهره هاشان همچون سپرهاى چكش خورده است ، ديباج و حرير مىپوشند ؛ اسبهاى اصيل را يدك مىكشند و آن‌چنان دستشان در كشتار باز است كه مجروحان از روى بدن كشتگان حركت مىكنند و فراريان از اسيرشدگان كمترند .\r\n\r\n","description":"","footnote":"","page_name":" 277 ","page_number":281},
  {"content":"\r\n . \r\n","description":"","footnote":"","page_name":" 278 ","page_number":282},
  {"content":"\r\n\r\nهنگامى كه سخن به اين‌جا رسيد يكى از اصحابش گفت : اى اميرمؤمنان ! از غيب سخن مىگويى و به علم غيب آشنايى ؟ امام عليه السلام خنديد و به او كه از طائفهء « بنى كلب » بود فرمود :\r\nاى برادر كلبى ! اين علم غيب نيست ، اين فراگرفته‌اى است از عالمى ( پيامبر ) ، علم غيب تنها علم قيامت است و آنچه خداوند سبحان در اين آيه بر شمرده است كه : « آگاهى به وقت قيام قيامت نزد اوست ، او باران را نازل مىكند و از آنچه در عالم جنين است ، باخبر است و كسى نمىداند كه فردا چه كار خواهد كرد و كسى نمىداند كه در كدام سرزمين از دنيا مىرود » . « 1 » پس خداى سبحان از آنچه در رحمهاست پسر يا دختر ، زشت يا زيبا ، سخاوتمند يا بخيل ، سعادتمند يا شقى و آن كسى كه هيزم آتش است و يا در بهشت همسايه و دوست پيامبران است ، از همهء اينها آگاه است .\r\nاين است آن علم غيبى كه غير از خدا كسى نمىداند و جز اينها علمى است كه خداوند به پيامبرش تعليم كرده و او به من آموخته است و برايم دعا نمود كه خدا آن را در سينه‌ام جاى دهد و اعضا و جوارحم را از آن مالامال سازد .\r\n\r\nخطبهء 129\r\nكه دربارهء « مقياسها » ايراد كرده\r\n\r\nنيكان شما چه شدند ؟\r\nاى بندگان خدا ! شما و آنچه مورد علاقهء شما از اين دنياست ، مهمانهايى هستيد در مدّتى معيّن و بدهكارانى هستيد مورد مطالبه ؛ سرآمدى كوتاه داريد و اعمالتان همگى محفوظ است ، چه بسيارند كوشش كنندگانى كه به جايى نرسيدند و زحمتكشانى كه زيان كردند ، در زمانى واقع شده‌ايد كه خير و نيكى جز عقب ماندگى چيزى به بار نمىآورد ! و شرّ و بدى عامل پيشروى است ! و شيطان جز طمع در هلاكت مردم كارى ندارد ؛ پس اكنون زمانى است كه وسائل پيشرفت شيطان قوى شده ، نيرنگ و فريبش همگانى گشته و بدست آوردن شكار برايش آسان شده است ، به هر سو كه مىخواهى نگاه كن ، آيا جز فقيرى كه با فقر دست و پنجه نرم مىكند ، يا ثروتمندى كه نعمت خدا را به كفران تبديل كرده يا بخيلى كه با بخل ورزيدن در اداى حقوق الهى ، ثروت فراوانى گردآورده\r\n\r\n\r\n","description":"","footnote":"\r\n( 1 ) . سورهء لقمان ، آيهء 34 .\r\n","page_name":" 279 ","page_number":283},
  {"content":"\r\n . \r\n","description":"","footnote":"","page_name":" 280 ","page_number":284},
  {"content":"\r\n\r\nو يا متمرّدى كه گويا گوشش از شنيدن پند و اندرزها كر است ، آيا شخص ديگرى جز اينها مىبينى ؟\r\nكجا هستند خوبان شما ؛ صالحان ، آزادمردان و سخاوتمندان شما ؟ كجايند همانها كه در كسب و كارشان با ورع بودند ، در مذهب و رفتار خود از بديها دورى مىجستند ، مگر همهء آنها از اين دنياى پست و از اين زندگى پر از مشكلات كوچ نكردند ؟ مگر نه اين است كه شما وارث انسانهاى بى ارزشى شده‌ايد كه لبها جز به مذمّت آنها حركت نمىكند ، تا مقام آنها كوچك شمرده شود و براى هميشه فراموش گردند ، « انّا للّه و انّا اليه راجعون » .\r\n« مفاسد آشكار شده » نه انكار كننده و تغيير دهنده‌اى پيدا مىشود ، و نه بازدارنده‌اى به چشم مىخورد ، آيا با اين وضع مىخواهيد در دار قدس خدا و جوار رحمتش قرار گيريد و عزيزترين اوليايش باشيد ! هيهات ! خداى را دربارهء بهشت جاويدانش نمىتوان فريفت . . . و جز با اطاعتش رضايتش را نتوان بدست آورد ؛ نفرين خدا بر آنان باد كه امر به معروف مىكنند و خود آن را ترك مىنمايند و نهى از منكر مىكنند و خود ، مرتكب آن مىشوند .\r\n\r\nخطبهء 130\r\nخطاب به ابوذر هنگامى كه به « ربذه » تبعيد مىشد\r\nاى ابوذر ! تو به خاطر خدا خشم گرفتى و غضب كردى ، پس به همان كس كه برايش غضب نمودى اميدوار باش . اين مردم از تو بر دنيايشان ترسيدند ، و تو از آنها بر دينت !\r\nپس آنچه را كه آنها برايش در وحشتند ، به خودشان واگذار و براى آنچه كه بر آن مىترسى از آنها فرار كن ، چه محتاجند به آنچه از آن منعشان مىكردى و چه بى نيازى ، از آنچه تو را منع مىكردند و به زودى خواهى يافت كه فردا پيروزى براى كيست و چه كسى بيشتر مورد حسد قرار مىگيرد .\r\nاگر درهاى آسمانها و زمينها به روى بنده‌اى بسته شده باشد ، امّا او از خداى بترسد ، خداوند راهى براى او خواهد گشود ؛ آرامش خويش را تنها در حق جستجو كن و غير از باطل چيزى تو را به وحشت نيفكند ؛ اگردنيايشان را مىپذيرفتى دوستت داشتند و اگر سهمى از آن را به خود اختصاص مىدادى ( و با آنها كنار مىآمدى ) دست از تو بر مىداشتند .\r\n\r\n","description":"","footnote":"","page_name":" 281 ","page_number":285},
  {"content":"\r\n . \r\n","description":"","footnote":"","page_name":" 282 ","page_number":286},
  {"content":"\r\n\r\n\r\nخطبهء 131\r\nدر اين سخن علّت اصرار خويش را در امر حكومت بر مردم و صفات\r\nيك پيشواى دادگر را تشريح مىنمايد .\r\nاى روحهاى پر اختلاف ! و اى قلبهاى پراكنده ! شما كه بدنهايتان حاضر و عقلهايتان پنهان است ! من شما را به سوى حق مىكشانم ، ولى همچون گوسفندانى كه از غرّش شير فرار كنند ، مىگريزيد ! . . . هيهات ، كه من با كمك شما بتوانم تاريكى را از چهرهء عدالت بزدايم و يا كجى حق را راست نمايم .\r\nپروردگارا ! تو مىدانى آنچه ما انجام داديم ، نه براى اين بود كه ملك و سلطنتى بدست آوريم و نه براى اين‌كه از متاع پست دنيا چيزى تهيّه كنيم ، بلكه به خاطر اين بود كه نشانه‌هاى از بين رفتهء دينت را بازگردانيم و صلح و مسالمت را در شهرهايت آشكار سازيم ، تا بندگان ستمديده‌ات در ايمنى قرار گيرند و قوانين و مقرّراتى كه به دست فراموشى سپرده شده ، بار ديگر عملى گردد . بار خدايا ! من نخستين كسى هستم كه به سوى تو بازگشته و نداى تو را شنيده و پاسخ گفته‌ام ؛ هيچ‌كس جز پيامبر صلى الله عليه و آله در نماز بر من سبقت نگرفت ( و نخستين نمازگزار در اسلام بعد از او من هستم ) .\r\nشما مىدانيد آن كس كه بر نواميس ، خونها ، غنايم ، احكام و امامت مسلمانان حكومت مىكند ، نبايد بخيل باشد تا در جمع آورى اموال آنان براى خويش حرص ورزد ، و نبايد جاهل و نادان باشد كه با جهلش آنان را گمراه كند و نه جفاكار تا پيوندهاى آنها را از هم بگسلد و به نيازهاى آنها پاسخ نگويد و نه ستمكار كه در اموال و ثروت آنان حيف و ميل نمايد و گروهى را بر گروه ديگر مقدّم دارد و نه رشوه گير در قضاوت ، تا حقوق را از بين ببرد و در رساندن حق به صاحبانش كوتاهى ورزد و نه آن كس كه سنّت پيامبر را تعطيل كند و بدين سبب امّت را به هلاكت بيفكند ( اينها هيچ‌كدام لايق مقام ولايت و سرپرستى مسلمانان نيستند ) .\r\n\r\n","description":"","footnote":"","page_name":" 283 ","page_number":287},
  {"content":"\r\n . \r\n","description":"","footnote":"","page_name":" 284 ","page_number":288},
  {"content":"\r\n\r\n\r\nخطبهء 132\r\nكه در آن پند و اندرز داده و تشويق به بى اعتنايى به زرق و برق دنيا مىكند\r\n\r\nستايش خداوند\r\nستايش مىنماييم خداوند را بر آنچه گرفته و بخشيده و بر نعمتهايى كه عطا كرده و آزمونهايى كه مقرّر داشته خداوندى كه از هر چيز مخفى و پنهان آگاه است . . . و در باطن همه چيز حضور دارد . همو كه به آنچه در سينه‌ها نهفته است آگاهى دارد و چشمهاى خيانت گر را مىبيند ، گواهى مىدهيم كه معبودى جز او نيست و اين كه محمّد صلى الله عليه و آله برگزيده و بر انگيختهء اوست ، آن‌چنان شهادتى كه درون و برون و قلب و زبان در آن هماهنگ باشند .\r\n\r\nاندرز به مردم\r\nقسمتى ديگر از اين خطبه ، كه در آن مردم را اندرز مىدهد\r\nبه خدا سوگند ! اين را كه مىگويم يك حقيقت جدّى است نه شوخى ، واقعيّت است نه دروغ ، مرگ را مىگويم كه بانگ خود را به گوش ( همهء زندگان ) رسانده و به سرعت همه را مىراند ، انبوه زندگان هرگز تو را فريب ندهند ( و از خويشتن غافل نسازند ) با اين كه افرادى پيش از خويش را به چشم ديدى همانها كه ثروتها را جمع آورى كردند و از فقر و بيچارگى وحشت داشتند و به واسطهء آرزوهاى طولانى ، خويش را در امان دانستند و مرگ را دور مىپنداشتند ، ديدى مرگ چسان آنان را فرا گرفت و از وطنشان بيرون راند و از جايگاه امنشان برگرفت و بر چوبهاى تابوت حملشان كرد ، در حالى كه مردم او را دست به دست مىكردند ، بر دوش گرفته و با سر انگشت خويش نگاهش مىداشتند ( و گويا از گرفتن آن با تمام دست خود نفرت و وحشت داشتند ) .\r\nمگر نديدى همانها كه آرزوهاشان دراز بود و قصرهاى محكم بنا كردند و اموال فراوانى جمع نمودند چگونه خانه هاشان قبرشان شد و آنچه جمع كرده بودند ، نابود گرديد ؟ ! اموالشان به دست وارثان افتاد و همسرانشان به ازدواج ديگران درآمدند . نه هرگز مىتوانند چيزى بر حسنات خود بيفزايند ، و نه از گناه توبه كنند . كسى كه جامهء تقوا را بر قلبش بپوشاند كارهاى نيكش آشكار گردد و عملش وسيلهء پيروزىاش شود ، پس در بدست آوردن بهره‌هاى تقوا فرصت را غنيمت شمريد و براى وصول به بهشت جاويدان عملى شايستهء آن انجام دهيد ، چه اين كه دنيا براى سكونت هميشگى شما خلق نگرديده\r\n\r\n","description":"","footnote":"","page_name":" 285 ","page_number":289},
  {"content":"\r\n . \r\n","description":"","footnote":"","page_name":" 286 ","page_number":290},
  {"content":"\r\n\r\nبلكه آن را در گذرگاه شما ساخته‌اند تا اعمال صالح را به عنوان زاد و توشه در مسير سراى ديگر از آن فراهم سازيد . پس با عجله آمادهء كوچ كردن از آن باشيد و مركبها را براى حركت مهيّا كنيد .\r\n\r\nخطبهء 133\r\nپيرامون عظمت خداوند و ياد آورى قرآن و پيامبر و اندرز مردم\r\n\r\nعظمت پروردگار\r\nدنيا و آخرت زمامهاى خود را به او سپرده و منقاد اويند و آسمانها و زمينها كليدهاى خويش را به دست قدرت وى داده‌اند ، صبحگاهان و شامگاهان ، درختان سر سبز در برابرش سجده مىكنند و از شاخه‌هاى آنها به فرمانش آتشهاى نورانى شعله ور شده و به فرمان او ميوه‌هاى رسيده را ( به انسانها ) تقديم مىكنند .\r\nقسمت ديگرى از اين خطبه دربارهء قرآن\r\nكتاب خداوند در ميان شما سخنگويى است كه هيچگاه زبانش از حق گويى خسته نمىشود و خانه‌اى است كه پايه هايش هرگز فرو نمىريزد و نيرومندى است كه يارانش شكست نمىخورند .\r\nقسمت ديگر دربارهء رسول خدا صلى الله عليه و آله\r\nاو را پس از يك دوران فترت بعد از پيامبران گذشته فرستاد ، به هنگامى كه در ميان مذاهب مختلف نزاع در گرفته بود ، او را به دنبال آنان فرستاد و وحى را به او ختم كرد ، او هم در راه خدا با كسانى كه به حق پشت كرده و از آن روى برتافته بودند ، به جهاد پرداخت .\r\n\r\n","description":"","footnote":"","page_name":" 287 ","page_number":291},
  {"content":"\r\n . \r\n","description":"","footnote":"","page_name":" 288 ","page_number":292},
  {"content":"\r\n\r\nو نيز قسمت ديگرى از اين خطبه دربارهء دنيا\r\nدنيا منتهاى ديد كوردلان است كه در ماوراى آن چيزى نمىبينند ، امّا شخص بصير ديدش در آن نفوذ مىكند و از آن مىگذرد و مىداند كه سراى جاويدان در وراى آن است . بنابراين شخص بصير در دنيا آمادهء كوچ است .\r\nو كوردل چشمش را به آن دوخته ؛ بينايان از آن زاد و توشه برمى گيرند و نابينايان براى آن زاد و توشه مىاندوزند .\r\n\r\nاندرز به مردم\r\nقسمت ديگر اندرز به مردم\r\nآگاه باشيد ، در دنيا چيزى نيست مگر اين كه صاحبش به زودى از آن سير و ملول مىشود ، جز حيات و زندگى كه انسان در فقدان آن راحتى احساس نمىكند و اين همانند حكمت و دانش است كه حيات قلبهاى مرده محسوب مىشود و بينايى براى چشمهاى نابيناست و شنوايى براى گوشهاى ناشنوا ، و براى تشنگان آبى است گوارا ، در آن همه سلامت و بى نيازى است .\r\nاين كتاب خداست كه با آن مىتوانيد حقايق را ببينيد و با آن سخن گوييد و به وسيلهء آن بشنويد ، دربارهء خدا سخنى به خلاف نگفته و كسى كه با آن مصاحبت كند وى را از خدا جدا نمىسازد .\r\n( گويا ) ميان خود توافق بر خيانت و كينه ورزى نموده‌ايد و همچون مزبله‌اى كه گياه بر آن مىرويد آثارش در ميان شما ظاهر شده ، در دوستى و دلبستگى به آرزوها با هم متّفق شده‌ايد و در كسب ثروت به دشمنى پرداخته‌ايد ، شيطان شما را در سرگردانى انداخته و غرور براى شما هلاكت به بار آورده ، خداى را براى خود و براى شما به يارى مىطلبم .\r\n\r\nخطبهء 134\r\nهنگامى كه « عمر » با امام براى رفتن به جنگ روم مشورت كرد ، چنين فرمود :\r\nخداوند به پيروان اين دين وعده داده و بر عهده گرفته كه اسلام را سربلند و نقاط ضعف آنها را بر طرف سازد .\r\n\r\n","description":"","footnote":"","page_name":" 289 ","page_number":293},
  {"content":"\r\n . \r\n","description":"","footnote":"","page_name":" 290 ","page_number":294},
  {"content":"\r\n\r\nآن كس كه آنان را در آن هنگام كه اندك بودند ، يارى كرد و در آن موقع كه در اثر كمى نفرات نمىتوانستند از خود دفاع كنند از آنها دفاع نموده ، همو زنده است و هرگز نمىميرد .\r\nولى تو اگر شخصاً به سوى دشمن حركت كنى و در برابر آنان مغلوب گردى ، براى شهرهاى دوردست مسلمانان پناهى نمىماند ؛ ( و اگر تو در ميدان جنگ كشته شوى ، پيش از آن كه مردم با ديگرى بيعت كنند ) كسى نيست كه به او مراجعه كنند ، پس مرد جنگ آزموده‌اى را به سوى آنها بفرست و گروهى كه مشكلات و سختيهاى جنگها را ديده‌اند و خيرخواه و نصيحت پذيرند ، با او همراه ساز ! پس اگر خداوند پيروزى داد همان است كه تو مىخواهى و اگر نشد ، تو مدافع مردم و پناه آنها خواهى بود ، ( و در سنگر پشت جبهه قرار خواهى داشت ) .\r\n\r\nخطبهء 135\r\nهنگامى كه مشاجره‌اى بين امام عليه السلام و عثمان درگرفت ، « مغيره بن اخنس » به عثمان گفت : من به جاى تو پاسخگوى او خواهم بود . امام عليه السلام به مغيره فرمود :\r\nاى پسر لعين ابتر ! و اى درخت بى ريشه و شاخه ! تو به حساب من مىرسى ؟ به خدا سوگند ، خداى به كسى كه تو ياورش باشى عزّت نمىدهد و كسى كه تو دستش را بگيرى ، از جاى به پا نخواهد خاست ، بيرون شو ! خداى خير را از تو دور سازد ، سپس هرچه مىخواهى كوشش كن خداوند تو را باقى نگذارد ، اگر از آنچه مىتوانى فروگذار كنى !\r\n\r\nخطبهء 136\r\nكه در مورد بيعت فرموده\r\nبيعت شما با من بى مطالعه و ناگهانى نبود و كار من و شما يكسان نيست ، من شما را براى خدا مىخواهم و شما مرا براى خويشتن .\r\n\r\n","description":"","footnote":"","page_name":" 291 ","page_number":295},
  {"content":"\r\n . \r\n","description":"","footnote":"","page_name":" 292 ","page_number":296},
  {"content":"\r\n\r\nاى مردم ! به من براى اصلاح خودتان كمك كنيد . به خدا سوگند داد مظلوم را از ظالم مىگيرم و افسار ظالم را مىكشم تا وى را به آبخورگاه حق ، وارد سازم ، اگر چه مايل به اين كار نباشد .\r\n\r\nخطبهء 137\r\nكه دربارهء بيعت طلحه و زبير فرموده\r\nبه خدا سوگند ، هيچ ايراد منطقى بر من نداشتند ؛ انصاف را بين من و خود مراعات ننمودند ( و كسى را به داورى نطلبيدند ) ، آنها حقّى را مطالبه مىكنند كه خود تركش كرده‌اند و انتقام خونى را مىخواهند كه خود ريخته‌اند ؛ اگر من در ريختن اين خون شريكشان بودم ، آنها نيز از آن سهمى دارند و اگر خودشان تنها اين خون را ريخته‌اند ، اين انتقام را بايد از خود بگيرند . نخستين مرحلهء عدالت براى آنان آن است كه خود را محكوم كنند . من بينايى خويش را به همراه دارم ، چيزى را بر كسى مشتبه نكرده‌ام و چيزى بر من نيز مشتبه نشده است . آنها گروهى سركش و ستمگرند كه بعضى از بستگان پيامبر و همسر او را با خود همراه كردند و كار را بر مردم مشتبه ساختند ، با اين كه حقيقت امر روشن است و باطل از ريشه كنده شده . . . و زبانش از حركت بر ضدّ حق افتاده ، به خدا سوگند حوضى برايشان از آب پر سازم كه تنها خود بتوانم آبش را بكشم ، از آن سيراب برنگردند و پس از آن ديگر آب ننوشند . « 1 »\r\n\r\nفرمان به بيعت\r\nقسمت ديگر از اين سخن دربارهء بيعت\r\nهمچون شتران و گوسفندان كه به فرزندان خود روى آورند به سوى من روى آورديد ، مىگفتيد : بيعت ! بيعت ! من دستم را مىبستم وشما آن را مىگشوديد ، من آن را از شما بر مىگرفتم شما به‌سوى خود مىكشيديد .\r\nبار خدايا ! آن دو ( طلحه و زبير ) از من بريدند و به من ستم نمودند ، بيعتم را شكستند و مردم را بر ضدّ من شوراندند ، خداوندا ! بيعتى را كه از مردم مىگيرند ، بىفرجام كن وكارهايى را كه ترتيب داده‌اند ، استحكام نبخش ،\r\n\r\n\r\n","description":"","footnote":"\r\n( 1 ) . مفهوم اين ضرب المثل آن است كه : نقشه‌اى براى آنها طرح كنم كه راه فرار از آن را نداشته باشند .\r\n","page_name":" 293 ","page_number":297},
  {"content":"\r\n . \r\n","description":"","footnote":"","page_name":" 294 ","page_number":298},
  {"content":"\r\n\r\nو آنها را به آرزوهايى كه براى آن دست و پا مىكنند مرسان ، من پيش از جنگ از آنها خواستم كه بازگردند و انتظار بازگشتشان را مىكشيدم ولى آنها پشت پا به نعمت زدند و دست رد بر سينهء عافيت گذاردند !\r\n\r\nخطبهء 138\r\nكه به حوادث مهمّ آينده اشاره مىكند\r\n« او » خواسته‌ها را تحت الشعاع هدايت الهى قرار مىدهد ، هنگامى كه مردم هدايت را تحت الشعاع خواسته‌هاى خويش قرار دهند و آن هنگام كه مردم قرآن را به رأى و خواسته هاى خود تفسير كنند ، او آرا و نظرات را از قرآن مىگيرد و تابع آن مىسازد .\r\nقسمت ديگرى از اين خطبه :\r\nجنگ همچون شيرى خشمگين كه دندانهايش آشكار شده به شما روى آورد ، پستانهايش پر از شير است ، نوشيدنش شيرين و سرانجامش تلخ ، آگاه باشيد فردا - / فردايى كه مركز حوادثى است كه شما نمىدانيد - / . . . كسى بر شما حكومت خواهد كرد كه غير از خاندان حكومتهاست ، او عمّال و رؤساى حكومتها را بر اعمال بدشان كيفر خواهد داد ، زمين ميوه‌هاى دلش ( طلا و نقره‌ها و معادنش ) را براى او خارج خواهد ساخت ، كليدهايش را تسليم وى خواهد نمود ، آن وقت عدالت گسترى و روش پيامبر در عدالت را به شما نشان خواهد داد و كتاب و سنّت را كه پيش از او مرده‌اند ، زنده خواهد ساخت .\r\nقسمت ديگر اين خطبه\r\nگويا او را مىبينم كه ندا را از شام بلند كند ، پرچمهايش را در اطراف كوفه به اهتزاز درآورد و همانند شتران خشمگين به سوى آن رو مىآورد ، زمين را با سرها فرش مىكند ؛ دهانش باز ، گامهايش سنگين ، جولان او وسيع و صولت او عظيم است .\r\nبه خدا سوگند شما را در اطراف زمين پراكنده سازد تا آن‌جا كه جز تعداد كمى از شما ، همچون بقاياى سرمه در چشم ، باقى نماند ، اين وضع همچنان ادامه دارد تا آن‌گاه كه عقل و فكر از دست رفتهء عرب بازگردد ، پس بايد همچنان ملازم سنن جاودانهء اسلام و آثار آشكار و اطّلاعات گذشتهء نزديكى كه ميراث نبوّت بر آن قرار دارد ، باشيد .\r\nآگاه باشيد ، شيطان راههاى خويش را برايتان آسان جلوه مىدهد تا از او پيروى كنيد .\r\n\r\n","description":"","footnote":"","page_name":" 295 ","page_number":299},
  {"content":"\r\n . \r\n","description":"","footnote":"","page_name":" 296 ","page_number":300},
  {"content":"\r\n\r\n\r\nخطبهء 139\r\nكه هنگام شورا فرموده\r\nهيچ كس سريعتر از من به اجابت دعوت حق ، صلهء رحم ، احسان و بخشش فراوان نشتافته است ، پس سخنم را بشنويد و گفته هايم را حفظ كنيد ، ممكن است بعد از امروز در مورد اين امر ( خلافت ) با چشمهاى خود ببينيد كه شمشيرها از نيام بيرون آمده و به پيمانها خيانت شده است ! تا آن‌جا كه بعضى از شما امام و پيشواى گمراهان و پيرو جاهلان خواهيد گشت !\r\n\r\nخطبهء 140\r\nكه در مورد نهى از غيبت مردم فرموده\r\nسزاوار است كسانى كه از عيوبى پاكند و از آلودگى به گناهان سالمند ، به گنهكاران و اهل معصيت ترحّم كنند ، همواره در سپاس و شكر خداوند باشند و اين سپاس ، آنان را از پرداختن به عيبجويى دگران مانع گردد .\r\nچرا و چگونه آن عيبجو ، عيب برادر خويش را مىگيرد و او را به بلايى كه گرفتار شده است سرزنش مىكند ؟ مگر به ياد ستر و پوششى كه خداوند بر گناهان او افكنده نيفتاده ؟ و توجّه ندارد كه خداوند بر بزرگتر از گناهى كه بر دگران عيب مىگيرد در مورد او پوشش افكنده است ؟ چگونه ديگرى را بر گناهى مذمّت مىكند كه خود همانند آن را مرتكب شده ؟ و اگر به آن گناه آلوده نشده ( شايد ) معصيت ديگرى كرده كه از آن بزرگتر است . به خدا سوگند ، حتّى اگر خداوند را در گناهان بزرگ عصيان نكرده و تنها گناه صغيره انجام داده ، همين جرأتش بر عيبجويى مردم گناه بزرگترى است !\r\nاى بندهء خدا ! در عيب و مذمّت هيچ كس بر گناهش عجله مكن ، شايد خداوند او را آمرزيده باشد و نيز بر گناه كوچكى كه خود انجام داده‌اى ، ايمن مباش ، شايد به خاطر آن كيفر بينى ، بنابراين هركدام از شما كه از عيب دگران آگاه است به خاطر آنچه از عيب خود مىداند ، بايد از عيبجويى دگران خوددارى كند و شكر و سپاس اين موهبت كه او از اين عيوب پاك است ؛ وى را مشغول دارد !\r\n\r\n","description":"","footnote":"","page_name":" 297 ","page_number":301},
  {"content":"\r\n . \r\n","description":"","footnote":"","page_name":" 298 ","page_number":302},
  {"content":"\r\n\r\n\r\nخطبهء 141\r\nكه در آن از شنيدن غيبت نهى كرده و به راه شناخت حق از باطل اشاره نموده است\r\nاى مردم ! آن كس كه از برادرش ، اطمينان و استقامت در دين و درستى راه و رسم را مشاهده كند . . .\r\nبايد به سخنانى كه اين و آن دربارهء او مىگويند ، گوش فرا ندهد !\r\nآگاه باشيد ، گاهى تيرانداز تيرش به خطا مىرود ( و حدس و گمان مردم گاهى نادرست است ) سخن باطل فراوان گفته مىشود ولى سخنهاى باطل نابود خواهد شد و خداوند شنوا و گواه است . بدانيد ! بين حق و باطل بيش از چهار انگشت فاصله نيست !\r\nاز امام عليه السلام دربارهء اين سخن پرسش شد ، انگشتانش را كنار هم گذارد و ميان گوش و چشم خود قرار داد ، سپس فرمود :\r\nباطل آن است كه بگويى شنيدم ! و حق آن است كه بگويى ديدم !\r\n\r\nخطبهء 142\r\nدربارهء نيكى به كسانى كه استحقاق آن را ندارند\r\nبراى كسى كه نيكى را در غير مورد و در اختيار غير اهلش قرار مىدهد ، بهره‌اى جز ستايش لئيمان و ثناگويى اشرار و گفتار ( تملّق‌آميز ) نادانان نيست و اينها نيز ، تا هنگامى است كه به آنهابخشش مىكند :\r\n( آنها مىگويند ) راستى چه دست سخاوتمندى دارد ، در حالى كه از بخشش به آنچه در راه خداست ، بخل مىورزد .\r\n\r\n","description":"","footnote":"","page_name":" 299 ","page_number":303},
  {"content":"\r\n . \r\n","description":"","footnote":"","page_name":" 300 ","page_number":304},
  {"content":"\r\n\r\n\r\nموارد كارهاى نيك\r\nبنابراين كسى كه خداوند به او ثروتى بخشيده ، بايد پيوند خويشاوندى را برقرار سازد ( و صلهء رحم كند ) ، از ميهمانان ( شايسته ) به خوبى پذيرايى كند ، اسيران را آزاد سازد و به فقرا و بدهكاران كمك دهد و بايد به خاطر رسيدن پاداش الهى در برابر پرداخت حقوق متعلّق به ثروتش و مشكلاتى كه در اين راه به او مىرسد شكيبا باشد . چه اين كه به دست آوردن اين خصال نيك موجب شرافت و بزرگى در دنيا و درك فضايل سراى ديگر خواهد شد . ان شاءاللّه\r\n\r\nخطبهء 143\r\nكه دربارهء طلب باران ايراد فرموده و در آن توجّه داده است كه هرگاه باران از مردمى گرفته شد ، بايد به درگاه رحمت خداوند استغاثه كنند\r\nآگاه باشيد ، اين زمينى كه شما را در برمى گيرد و آسمانى كه بر شما سايه مىافكند ، هر دو مطيع فرمان پروردگار شمايند . اين دو بركات خود را به شما به خاطر ترس و نه براى تقرّب به شما و يا انتظار نيكى از شما ، مىبخشند ؛ بلكه آنها مأمور رساندن منفعت به شما هستند و اطاعت ( فرمان حق ) نموده‌اند ، به آنها دستور داده شده كه به مصالح شما قيام نمايند و آنها چنين كردند .\r\nخداوند بندگان خويش را به هنگامى كه كارهاى بد انجام مىدهند ، با كمبود ميوه‌ها و جلوگيرى از نزول بركات و بستن در گنجهاى خيرات به روى آنان آزمايش مىكند . اين آزمايش به خاطر اين است كه توبه كاران توبه كنند و كسى كه بايد دست از گناه بكشد ، خوددارى و پندپذيران پند گيرند و آن كه از گناه مىترسد ، از انجام كار خلاف باز ايستد . خداوند پاك و منزّه استغفار را سبب فراوانى روزى و رحمت بر خلق قرار داده چنان كه فرموده است :\r\n« از پروردگار خود آمرزش بخواهيد ؛ كه آمرزنده است ، بركات خويش را از آسمان بر شما فرو مىبارد و با بخشش ثروت و فرزندان شما را تقويت مىكند و باغستانها و نهرهاى آب در اختيار شما مىگذارد » . « 1 » رحمت خداى بر آن كس كه به استقبال توبه بشتابد ، از خطاهاى خود پوزش طلبد ( و قبل از پايان زندگى عمل صالح كند ) و بر مرگ پيشى گيرد .\r\n\r\n\r\n","description":"","footnote":"\r\n( 1 ) . سورهء نوح ، آيات 10 - / 12 .\r\n","page_name":" 301 ","page_number":305},
  {"content":"\r\n . \r\n","description":"","footnote":"","page_name":" 302 ","page_number":306},
  {"content":"\r\n\r\nبار خداوندا ! ما از خانه ها و زير پوششها پس از شنيدن نالهء حيوانات و صداى دلخراش كودكان بيرون آمده‌ايم ، با اشتياق به رحمتت و اميد به فضل و نعمتت و خوف از عذاب و كيفرت ، ( به سوى تو شتافته‌ايم ) . بار پروردگارا ! بارانت را بر ما ببار ! و ما را مأيوس برمگردان ! . . . و با خشكسالى و قحطى ما را هلاك مساز و در اثر اعمال ناشايسته‌اى كه بىخردان ما انجام داده‌اند ما را مؤاخذه مفرما ! ياارحم‌الراحمين . بارالها ! ما به سوى تو آمده‌ايم تا از چيزهايى شكايت به درگاهت آوريم كه از تو پنهان نيست ؛ به هنگامى آمده‌ايم كه مشكلات طاقت‌فرسا ما را مجبور ساخته ، خشكسالى و قحطى ما را به اين وضع درآورده و نيازهاى پيچيده ، ما را خسته كرده و پى در پى فتنه‌هاى سخت دامان ما را فروگرفته است . پروردگارا ! از تو تقاضا داريم كه ما را نوميد برمگردانى ، با حزن و اندوه سخت ، ما را به خانه بازنفرستى ! ؛ ما را به گناهانمان مؤاخذه نكنى و ما را به اعمالمان مقايسه ننمايى ، پروردگارا ! باران ، بركات و رزق و رحمتت را آن چنان بر ما بفرست كه ما و سرزمينهاى ما همه را فرا گيرد و ما را با آبى نافع و سودمند و روياننده سيراب گردان ، آن چنان كه آنچه را خشك شده باز بروياند و آنچه را مرده زنده گرداند .\r\nآبى بسيار پر نفع بس گياه آور ؛ كه تپّه‌ها و كوهها را سيراب ، رودخانه ها را به راه اندازد ؛ درختان را پر برگ و قيمت ها را پايين آورد . « تو بر آنچه بخواهى قادرى » . « 1 »\r\n\r\nخطبهء 144\r\nكه در مورد بعثت انبيا ايراد فرموده است\r\n\r\nبعثت پيامبران\r\nخداوند رسولان خويش را به وسيلهء وحى - / كه ويژهء پيامبرانش مىباشد - / مبعوث ساخت و آنان را حجّت خويش بر بندگانش قرار داد تا اين كه بهانه‌اى در برابر ( خداوند ) در اثر نفرستادن راهنما نداشته باشند و به اين ترتيب بندگان را به زبان راستى به سوى حق فرا خوانده است .\r\nآگاه باشيد ، خداوند پرده از اسرار درون بندگان ( با آزمايشهاى خود ) برداشت ، نه به خاطر اين كه او از آنچه انسانها در درون پنهان داشته‌اند و از اسرارى كه فاش نكرده‌اند بى خبر باشد ،\r\n\r\n\r\n","description":"","footnote":"\r\n( 1 ) . سورهء آل عمران ، آيهء 26 .\r\n","page_name":" 303 ","page_number":307},
  {"content":"\r\n . \r\n","description":"","footnote":"","page_name":" 304 ","page_number":308},
  {"content":"\r\n\r\nنه ، . . . « بلكه براى اين بود كه آنان را در معرض امتحان آورد تا كدام‌يك عمل نيكوتر انجام مىدهند » « 1 » تا پاداش و كيفر ، مفهوم صحيح داشته باشد ( زيرا تا كسى صفات درونى را در قالب عمل آشكار نكند ، نه مستحقّ پاداش است نه مستوجب مجازات ) .\r\n\r\nبرترى اهل بيت پيامبر صلى الله عليه و آله\r\nكجا هستند آنان كه ادّعا مىكردند راسخان در علمند نه ما و اين ادّعا را از طريق دروغ و ستم بر ما عنوان مىكردند ( كجا هستند تا ببينند كه ) خداوند ما را برترى داد و آنان را پست و خوار ساخت ؛ به ما عطا كرد و آنها را محروم ؛ ما را در حريم نعمت خويش داخل و آنان را خارج نموده است . به وسيلهء ما درخواست هدايت مىشود و از منبع وجود ما نابينايان خواستار روشنايى مىگردند .\r\nامامان و پيشوايان از قريش هستند و درخت وجودشان در سرزمين وجود اين تيره از بنى هاشم غرس شده است . اين مقام درخور ديگران نيست و رهبران ديگر شايستگى اين مقام را ندارند .\r\n\r\nگمراهان\r\nقسمت ديگرى از اين خطبه پيرامون گمراهان\r\nدنيا را مقدّم داشتند و آخرت را ترك گفتند . آب گوارا و صاف ( لذّت آخرت ) را رها كردند و آبهاى پرلجن و متعفّن ( هوسرانيهاى دنيا ) را نوشيدند . گويا فاسق آنان را مىنگرم كه بازشتى همنشين شده و با آن انس گرفته و آن را موافق طبع خود يافته است ، آن چنان كه به وسيلهء گناه موى خويش را سفيد كرده و اخلاق و خوى او به رنگ گناه درآمده است ، سپس همچون سيلى خروشان حمله‌ور شده و آنچه را كه غرق‌مىكند ، مهم‌نمىداند و يا همچون شعلهء آتشى است كه اعتنا ندارد چه چيز را مىسوزاند و ( خاكستر مىكند ) .\r\nكجايند آن عقلها كه از چراغهاى هدايت خواستار روشنى گردند ؟ و كجايند چشمهايى كه به مناره ها و نشانه هاى تقوا دوخته شوند ؟ ! كجايند آن دلها كه به خدا بخشيده شده‌اند و با يكديگر پيمان اطاعت خدا را بسته‌اند ؟ ( ولى افراد پست ) بر متاع پست دنيا ازدحام و براى بدست آوردن حرام به يكديگر پهلو مىزنند .\r\nپرچم بهشت . . . و دوزخ در برابر ديدگاه آنان برافراشته شده ( امّا ) با اين حال روى خود را از بهشت گردانيده و با كردار خود به آتش روى آور شده‌اند . پروردگارشان آنها را به سوى ( سعادت ) فراخوانده ( ولى ) آنها پشت كرده ، فرار نموده‌اند و شيطان آنان را فراخوانده ، دعوتش را پذيرفته و به سويش شتابان حركت كرده‌اند .\r\n\r\n\r\n","description":"","footnote":"\r\n( 1 ) . اقتباس از آيهء 7 سورهء هود .\r\n","page_name":" 305 ","page_number":309},
  {"content":"\r\n . \r\n","description":"","footnote":"","page_name":" 306 ","page_number":310},
  {"content":"\r\n\r\n\r\nخطبهء 145\r\nكه دربارهء ناپايدارى دنيا ايراد فرموده است\r\n\r\nدنياى فانى\r\nاى مردم ! شما در اين جهان هدف تيرهاى مرگ هستيد . همراه هر جرعه‌اى اندوهى و در هر لقمه‌اى امكان گلوگير شدنى است . به هيچ نعمتى نمىرسيد جز اين كه نعمت ديگرى را از دست مىدهيد ! و روزى از عمر شما نمىگذرد مگر اين كه يك روز به مرگ نزديكتر مىشويد ، هركس هربار غذايى مىخورد از آن روزى كه برايش تعيين شده به همان مقدار كاسته مىگردد ، و هيچ اثرى از او به وجود نمىآيد ، جز اين‌كه اثر ديگرى از او مىميرد ؛ چيزى براى او تازه نمىشود ، جز اين كه تازه‌اى از او كهنه مىگردد ، و هيچ چيز براى او نمىرويد ، مگر اين‌كه چيزى از او درو مىشود ( فرزندى برايش متولّد مىشود امّا پدرى را از دست مىدهد ) اصول و ريشه‌هاى ما درگذشتند و ما كه مانده‌ايم فروع و شاخه‌هاى آنهاييم ! راستى فروع و شاخه ، چه بقايى بعد از رفتن ريشه دارد ؟\r\nقسمت ديگرى از اين خطبه در نكوهش از بدعتها\r\nهيچ بدعتى ايجاد نمىشود ، مگر اين كه با آن سنّتى متروك مىگردد . بنابراين از بدعت بپرهيزيد و ملازم راه راست و جادهء آشكار باشيد ، امور اصيل پيشين ( و آيين پاك حق ) كه صحّت و درستى آن مورد ترديد نيست ، برترين امور است و بدعتها بدترين كارهاست .\r\n\r\nخطبهء 146\r\nپس از مشورت عمر بن خطاب در اين كه شخصاً براى جنگ با ايران حركت كند ؛ ( به خاطر حفظ موجوديت اسلام و مسلمين ) به او فرموده است\r\nپيروزى و شكست اين امر ( اسلام ) بستگى به فزونى و كمى جمعيّت نداشته ، اين دين خدا است كه آن را پيروز ساخت و سپاه اوست كه آن را آماده و يارى كرد تا به آن‌جا كه بايد برسد رسيد و به هر جا كه بايد طلوع كند . طلوع نمود ، از ناحيهء خداوند به ما وعدهء پيروزى داده شده و مىدانيم خداوند به وعدهء خود جامهء عمل خواهد پوشانيد و سپاه خويش را يارى خواهد فرمود .\r\n\r\n","description":"","footnote":"","page_name":" 307 ","page_number":311},
  {"content":"\r\n . \r\n","description":"","footnote":"","page_name":" 308 ","page_number":312},
  {"content":"\r\n\r\nموقعيّت زمامدار ، همچون ريسمانى است كه مهره ها را در نظام مىكشد و آنها را جمع كرده ارتباط مىبخشد ، اگر ريسمان از هم بگسلد مهره ها پراكنده مىشوند و هركدام به جايى خواهد افتاد و سپس هرگز نتوان همه را جمع آورى نمود و از نو نظام بخشيد .\r\nعرب امروز گرچه از نظر تعداد كم ، امّا با پيوستگى به اسلام فراوان و با اتّحاد و اجتماع و هماهنگى ، عزيز و قدرتمند است . بنابراين تو همچون محور آسيا باش ! و جامعه را به وسيلهء مسلمانان عرب به گردش درآور و با همكارى آنها در نبرد ، آتش جنگ را براى دشمنان شعله ور ساز ! زيرا اگر شخصاً از اين سرزمين خارج شوى ، عرب از اطراف و اكناف سر از زيربار فرمانت بيرون خواهند برد ( و آن‌گاه خواهى يافت ) كه آنچه از نقاط ضعف پشت سر گذاشته‌اى ، مهمتر از آن است كه در پيش رو دارى .\r\nاگر چشم عجمها فردا بر تو افتد ، خواهند گفت : اين اساس و ريشهء عرب است ، اگر قطعش كنيد راحت مىگرديد و اين فكر ، آنها را در مبارزهء با تو و طمع در نابوديت حريص‌تر و سرسخت‌تر خواهد ساخت . و اين كه يادآور شدى آنها به جنگ مسلمانان آمده‌اند و ناراحت هستى ، خداوند سبحان بيش از تو اين كار را مكروه مىدارد و او بر تغيير آنچه نمىپسندد تواناتر است . . .\r\nو امّا يادآوريت در مورد تعداد زياد سربازان دشمن ، ( بدان ) كه ما در گذشته در نبرد ، روى تعداد تكيه نمىكرديم ، بلكه به يارى و كمك خداوند دست به مبارزه مىزديم ( و پيروز مىشديم ) .\r\n\r\nخطبهء 147\r\n\r\nهدف از بعثت پيامبر صلى الله عليه و آله\r\nخداوند محمّد صلى الله عليه و آله را به حق مبعوث ساخت تا بندگانش را از پرستش بتها خارج و به عبادت خود دعوت كند و آنها را از زير بار طاعت شيطان آزاد ساخته به اطاعت خود سوق دهد . ( اين دعوت را ) به وسيلهء قرآنى كه آن را با بيانى روشن و استوار تبيين گردانيد ، آغاز نمود ، تا بندگانى كه خداى را نمىشناختند پروردگار خويش را بشناسند و همانها كه وى را انكار مىكردند اقرار به او نمايند و تا وجود او را پس از انكار اثبات كنند .\r\nبنابراين خداوند پاك و منزّه خود را در كتاب خويش بدون اين كه وى را ببينند به وسيلهء آياتى از قدرتش ارائه داده ، آنان را از سطوت خويش بر حذر داشته و چگونگى نابودى ملّتها و درو شدنشان به وسيلهء عقوبتها و كيفرها را به آنان ارائه فرموده است .\r\n\r\n","description":"","footnote":"","page_name":" 309 ","page_number":313},
  {"content":"\r\n . \r\n","description":"","footnote":"","page_name":" 310 ","page_number":314},
  {"content":"\r\n\r\n\r\nدور نماى آينده\r\n( آگاه باشيد ) به زودى پس از من زمانى فرا خواهد رسيد كه چيزى پنهانتر از حق ، آشكارتر از باطل ، فراوانتر از دروغ به خدا و پيامبرش ، يافت نخواهد شد . نزد مردم آن زمان كالايى كسادتر از قرآن يافت نمىشود ، اگر آن را درست تلاوت و تفسير كنند و كالايى پر خريدارتر از آن نخواهد بود ، هرگاه از معناى اصلى تحريف گردد ( و طبق دلخواه افراد تفسير شود ) و در شهرها چيزى ناشناخته‌تر از معروف ( نيكيها ) و آشناتر از منكر ، پيدا نخواهد شد . حاملان قرآن آن را كنارى افكنده و حافظانش آن را به دست فراموشى مىسپارند ! . . .\r\nدر آن روز قرآن و پيروان مكتبش هر دو از ميان مردم رانده و تبعيد مىشوند و هر دو همگام و مصاحب يكديگر و در يك جاده گام مىنهند و كسى پناهشان نمىدهد ! ، قرآن و اهلش در آن روز بين مردمند ، امّا ميان آنها نيستند ، با آنهايند ولى با آنها نيستند ! چه اين كه گمراهى با هدايت هماهنگ نشود گرچه كنار يكديگر قرار گيرند .\r\nمردم در آن روز بر تفرقه و پراكندگى اتّحاد كرده و در اتّحاد و يگانگى ، پراكندگى دارند .\r\nگويا اين مردم پيشوايان قرآنند و قرآن پيشواى آنان نيست ، ( در اين هنگام ) جز نامى از قرآن نزدشان باقى نماند و جز خطوط آن چيزى نشناسند ؛ از دير زمان افراد صالح و نيكوكار را كيفر مىكردند ، صدق و راستى آنان را افترا و دروغ بر خدا مىناميدند و در برابر اعمال نيك كيفر گناه قرار مىدادند .\r\nآنان كه پيش از شما بودند در اثر آرزوهاى طولانى و پنهان بودن سرآمد زندگى هلاك شدند ، تا آن كه مرگشان فرا رسيد ، مرگى كه عذرها را رد مىكند و با فرا رسيدنش درهاى توبه بسته مىشود و حوادث سخت و مجازاتها با آن فرو مىبارد !\r\n\r\nاندرز به مردم\r\nاى مردم ! هر كس از خداوند درخواست نصيحت كند ( و اطاعت اوامرش را بنمايد ) موفّق مىشود و آن كس كه قول خداوند را دليل و راهنماى خود قرار دهد ، « به استوارترين راه » « 1 » هدايت يابد .\r\nزيرا كسى كه به خدا پناه آورد ، ايمن گردد و دشمن خداوند همواره در ترس و وحشت است .\r\nسزاوار نيست آن كس كه عظمت خداى را شناخت خود را بزرگ بشمرد ، بلكه بزرگى و عظمت آنان كه از مقام بزرگ خدا آگاه مىشوند ، در اين است كه در برابرش متواضع گردند\r\n\r\n\r\n","description":"","footnote":"\r\n( 1 ) . سورهء اسراء ، آيهء 9 .\r\n","page_name":" 311 ","page_number":315},
  {"content":"\r\n . \r\n","description":"","footnote":"","page_name":" 312 ","page_number":316},
  {"content":"\r\n\r\nو سلامت آنان كه از قدرت نامحدود او آگاهند ، اين است كه در برابرش تسليم باشند . بنابراين از حق ، فرار نكنيد آن گونه كه انسان سالم از « گر » ، و تندرست از بيمار فرار مىكند . آگاه باشيد ، هيچ گاه راه حق را نخواهيد شناخت ، مگر اين كه آنها را كه آن را ترك گفته‌اند بشناسيد ، و هرگز به پيمان قرآن وفادار نخواهيد بود ، مگر اين كه از كسى كه آن پيمان را شكسته است ، آگاه باشيد ، و هرگز به آن تمسّك نخواهيد جست ، مگر اين كه به كسى كه آن را دور انداخته پى ببريد ، و ( اين آگاهيها را ) از اهلش بخواهيد ، زيرا آنها زندگى علم و مرگ جهلند ؛ آنهايند كه حكمشان شما را از علمشان و سكوتشان شما را از منطقشان و ظاهرشان از باطنشان آگاهى مىدهد . اينان نه با دين مخالفت مىكنند و نه در آن اختلاف دارند ؛ بنابراين ، دين در ميان آنان گواهى است صادق و ساكتى است سخنگو .\r\n\r\nخطبهء 148\r\nكه در مورد اهل بصره و طلحه و زبير ايراد فرموده\r\nهر كدام از آن دو ( طلحه و زبير ) اميد دارد كه زمامدارى و حكومت به دست او افتد و آن را به سوى خود مىكشد نه به سوى رفيقش . آنها نه به رشته‌اى از رشته‌هاى محكم الهى چنگ زده‌اند و نه به وسيله‌اى به او نزديك شده‌اند ، هر كدام بار كينهء رفيق خويش را به دوش مىكشد و به زودى پرده از روى آن برداشته مىشود . به خدا سوگند ! اگر به آنچه مىخواهند برسند اين يكى جان ديگرى را مىگيرد و آن يكى اين را از ميان مىبرد . گروهى طغيانگر و فتنه‌انگيز به پا خواسته‌اند ، پس آنها كه حقايق را به خاطر خدا آشكار مىسازند كجايند ؟ در حالى كه سنّت پيامبر برايشان بيان شده و اخبار ( امروز ) را قبلًا به آنان گفته‌اند .\r\nبراى هر گمراهى علّت و سببى است و براى هر عهد شكنى ، بهانه‌اى ! به خدا سوگند ! من همچون كسى نخواهم بود كه صداى بر سر و سينه كوبيدن و نداى مخبر مرگ را بشنود و چشمهاى گريان را ببيند ، امّا عبرت نگيرد !\r\n\r\n","description":"","footnote":"","page_name":" 313 ","page_number":317},
  {"content":"\r\n . \r\n","description":"","footnote":"","page_name":" 314 ","page_number":318},
  {"content":"\r\n\r\n\r\nخطبهء 149\r\nكه قبل از مرگ خويش فرموده\r\nاى مردم ! هر كس از آنچه فرار مىكند ( مرگ ) ، در همان حال فرار آن را ملاقات خواهد كرد . اجل سرآمد زندگى و پايان حيات و فرار از آن رسيدن به آن خواهد بود !\r\nچه روزهايى كه من به بحث و كنجكاوى از اسرار و حقيقت اين امر ( اجل ) پرداختم ، ولى خداوند جز اخفاى آن را نخواست . هيهات ، علمى است پنهان و مربوط به عالم غيب !\r\nامّا وصيت من اين است كه : هيچ چيز را شريك خدا قرار ندهيد ( و جز خدا را نپرستيد ) و دربارهء « محمّد صلى الله عليه و آله » اين است كه سنّت و شريعت او را ضايع مگردانيد ، اين دو ستون محكم رابر پا داريد و اين دو چراغ پر فروغ را فروزان نگهداريد و مادام كه از حق منحرف نگشته‌ايد هيچ نقص و مذمّتى نخواهيد داشت ؛ براى هر كس به اندازهء تواناييش وظيفه‌اى تعيين و به افراد جاهل و نادان تخفيف داده شده است ؛ پروردگارى رحيم ، دينى استوار و امام و پيشوايى آگاه داريد .\r\nمن ديروز رهبر و همراه شما بودم ، امروز مايهء عبرت شمايم و فردا از شما جدا خواهم شد ؛ خداوند من و شما را مشمول رحمت خويش گرداند .\r\nاگر من از اين ضربت در اين لغزشگاه ( دنيا ) نجات يابم ، ( شما به مقصود خود رسيده‌ايد ) و اگر گامها بلغزد و از اين جهان رخت بر بندم ، ما نيز ( مانند ديگران ) درسايهء شاخه‌ها و مسير وزش بادها و زير سايهء ابرهاى متراكم آسمان كه پراكنده شدند و آثارشان در روى زمين محو شد ، خواهيم بود . من از همسايگان شما بودم كه چند روزى بدنم در كنار شما زيست و به زودى از من جسدى بى روح و ساكن ، پس از آن همه حركات ، و خاموش پس از آن همه گفتار ، باز خواهد ماند ؛ ( هم اكنون ) بايد سكوت من ، بىحركتى دست و پا و چشمها و اندامم ، موجب پند و اندرز و موعظهء شما گردد ، زيرا اين حالت براى كسانى كه بخواهند عبرت گيرند از هر منطق رسا و گفتار مؤثّر ، عبرت‌انگيزتر است . وداع و خداحافظى من با شما ، وداع و خداحافظى كسى است كه آمادهء ملاقات پروردگار است ! فردا ارزش ايّام زندگى مرا به خوبى خواهيد دانست و مكنونات خاطر و ناراحتى درونيم برايتان آشكار خواهد شد و پس از آن كه جاى مرا خالى ديديد و ديگرى به جاى من نشست ، كاملًا مرا خواهيد شناخت !\r\n\r\n","description":"","footnote":"","page_name":" 315 ","page_number":319},
  {"content":"\r\n . \r\n","description":"","footnote":"","page_name":" 316 ","page_number":320},
  {"content":"\r\n\r\n\r\nخطبهء 150\r\nكه در آن از حوادث آينده پيشگويى كرده و گروهى از اهل ضلال را توصيف مىكند .\r\nهمچنان به چپ و راست متمايل مىشوند و در ضلالت و گمراهى گام مىنهند و جاده‌هاى مستقيم هدايت را رها مىسازند ؛ دربارهء آنچه بايد باشد و مورد انتظار است عجله مكنيد ! و آنچه را فردا مىآورد دور مشمريد !\r\nچه اين كه بسيارند افرادى كه براى چيزى عجله مىكنند كه اگر آن را بدست آورند ( پشيمان شده ) و دوست دارند هرگز به آن نرسيده بودند و چه امروز به فردا نزديك است .\r\nاى جمعيّت ! اكنون هنگام رسيدن آن فتنه هايى است كه به شما وعده داده شده و نزديكى طلوع آنچه بر شما مجهول و مبهم است ، بدانيد آن كس از ما ( مهدى ما ) كه آن فتنه‌ها را دريابد ، با چراغى روشنگر در آن گام مىنهد و بر همان سيره و روش صالحان ( پيامبر و ائمّه عليهم السلام ) رفتار مىكند ، تا گره‌ها را بگشايد ، بردگان و ملّتهاى اسير را آزاد سازد ، جمعيّتهاى گمراه و ستمگر را پراكنده و حقجويان پراكنده را گرد هم آورد . و اين رهبر ( سالها ) در پنهانى از مردم به سر مىبرد آن چنان كه پى جويان اثر قدمش را نبينند ، گرچه بسيار در يافتن اثرش جستجو كنند . سپس گروهى براى درهم كوبيدن فتنه‌ها آبديده و مهيا مىگردند همچون مهيّا شدن شمشير به دست تيرگر ! چشم اينان با قرآن روشنى مىگيرد و معانى آياتش به گوش آنان افكنده مىشود و شامگاهان و صبحگاهان از جام حكمت و معارف الهى سيراب مىگردند .\r\nقسمت ديگرى از اين خطبه دربارهء دشمنان گمراه پيامبر صلى الله عليه و آله و گروهى ضعيف‌الايمان و مسلمانان راستين\r\n( گروه اول ) مدّتهاى طولانى به آنها مهلت داده شد تا رسوايى را به سرحدّ نهايى برسانند و مستحق دگرگونى ( نعمتهاى خدا ) گردند ، تا اجل آنها به سر رسيد . گروهى ( از ضعيف الايمانها ) به خاطر راحتى به اين فتنه‌ها پيوستند و دست از مبارزه در راه حق كشيدند ( امّا مسلمانان راستين مقاومت لازم به خرج دادند ) و بر خداوند در صبر و استقامتشان منّتى نگذاردند و جانبازى در راه حق را بزرگ نشمردند ، تا آن كه فرمان خدا آزمايش را به سر آورد ، ( اين گروه مبارز ) آگاهى و بينايى خويش را بر شمشيرهاى خود حمل كردند و به امر واعظ و پند دهندهء خود ( پيامبر صلى الله عليه و آله ) به پرستش پروردگار خويش پرداختند .\r\nتا آن كه خداوند پيامبرش را به سوى خويش فرا خواند . گروهى به قهقرا برگشتند و اختلاف و پراكندگى آنها را هلاك ساخت و تكيه بر غير خدا كردند و با غير خويشاوندان ( اهل بيت پيامبر ) پيوند برقرار نمودند و از وسيله‌اى كه فرمان داشتند به آن مودّت ورزند ، كناره گرفتند ،\r\n\r\n","description":"","footnote":"","page_name":" 317 ","page_number":321},
  {"content":"\r\n . \r\n","description":"","footnote":"","page_name":" 318 ","page_number":322},
  {"content":"\r\n\r\nو بناء و اساس ( ولايت ) و رهبرى جامعهء اسلامى را از محلّ اصلى خويش برداشته ، در غير آن نصب كردند . ( اينان ) معادن تمام خطاهايند و درهاى همهء گمراهان و عقيده مندان باطلند ؛ آنها در حيرت و سرگردانى غوطه ور شدند و در مستى و نادانى ، ديوانه وار بر روش « آل فرعون » فرو رفتند . گروهى تنها به دنيا پرداختند و به آن تكيه كردند و يا آشكارا از دين خدا جدا گشته به مخالفت با آن برخاستند .\r\n\r\nخطبهء 151\r\nكه در آن مردم را از فتنه‌ها بر حذر مىدارد\r\n\r\nخدا و پيامبرش\r\nخداى را مىستايم و از او بر اعمالى كه موجب طرد و منع شيطان است كمك مىجويم و براى مصونيّت از گرفتارى در دامها و فريبهاى شيطان از او يارى مىطلبم و گواهى مىدهم كه جز خداوند يكتا معبودى نيست و شهادت مىدهم كه « محمّد صلى الله عليه و آله » بنده و فرستادهء برگزيده و انتخاب شدهء اوست . در فضل و برترى ، همتايى ندارد و فقدان وى جبران نگردد .\r\nشهرهاى جهان به وجود او روشن گشت بعد از آن كه گمراهى وحشتناكى همه جا را فرا گرفته بود و جهل بر افكار غالب ، و قساوت و سنگدلى بر دلها مسلّط گشته بود و مردم حرام را حلال مىشمردند و دانشمندان را تحقير مىكردند و بدون آيين الهى زندگى كرده و در حال كفر و بى دينى جان مىسپردند .\r\n\r\nاز فتنه‌ها بر حذر باشيد\r\nهم اكنون شما اى گروه عرب ! اهداف بلاهايى هستيد كه نزديك شده ، از مستى نعمتها بپرهيزيد و از بلاهايى كه كيفر اعمال شماست بر حذر باشيد ! در گرد و غبار پيشامدها كه به درستى واقع را نمىتوان ديد و در فتنه‌هاى درهم پيچيده ، به هنگام تولّد نوزاد فتنه و آشكار شدن باطن آن و بر قرارى قطب و مدار آسياى آن با كنجكاوى و بصيرت قدم برداريد ؛ فتنه هايى كه كم كم از محلّ ناپيدا شروع و به درجات شديد و روشن منتهى مىگردد ، رشد آن همچون رشد جوانان و آثارى كه بر پيكرها وارد مىسازد همچون آثار سنگهاى سخت و محكم است .\r\n\r\n","description":"","footnote":"","page_name":" 319 ","page_number":323},
  {"content":"\r\n . \r\n","description":"","footnote":"","page_name":" 320 ","page_number":324},
  {"content":"\r\n\r\nستمكاران ، آن را طبق پيمانها از يكديگر به ارث مىبرند ، نخستين آنان رهبر آخرين و آخرينشان پيرو نخستين است .\r\nاينان در به دست آوردن دنياى پست بر هم سبقت مىجويند و همچون سگان به جان مردگان بدبو مىافتند ، طولى نمىكشد كه تابع از متبوع و رهبر از پيرو بيزارى مىجويد ، اينها با بغض و كينه از هم جدا مىشوند و به هنگام ملاقات يكديگر را لعن و نفرين مىكنند .\r\nسپس فتنه‌اى اضطراب آور ، شكننده و نابود كننده ، آغاز خواهد شد ( در اين موقع ) قلبهايى پس از استوارى مىلغزند و مردانى پس از درستى و سلامت گمراه مىگردند ، افكار به هنگام هجوم اين فتنه پراكنده و عقايد پس از آشكار شدنش مشتبه مىشوند . آن كسى كه به مقابله‌اش برخيزد پشتش را مىشكند و كسى كه درفرو نشاندنش تلاش كند وى را در هم مىكوبد . در اين ميان فتنه جويان همچون گور خران يكديگر را گاز مىگيرند و رشته‌هاى سعادت و آيين واقعى كه محكم شده لرزان مىگردد و چهرهء واقعى امر ناپيدا مىماند . حكمت و دانش فروكش مىكند ، ستمگران به سخن مىآيند ( و زمام را به دست مىگيرند ) ، باديه نشينان را با پيش درآمدش درهم كوبد و با سينه و سخت‌ترين نيرويش آنها را له مىسازد ، تنهايان و پيادگان در غبار آن گم مىشوند و سواران در ميان راهش نابود گردند ، با تلخى و سر سختى وارد شود و خونهاى تازه و خالص را مىدوشد ! نشانه‌هاى دين را خراب مىكند و يقين را از بين مىبرد ؛ افراد زيرك و عاقل از آن بگريزند و افراد پليد در تدبير آن بكوشند ، آن فتنه بسيار پر رعد و برق است و پر مشقت ، در آن پيوند خويشاوندى قطع گردد و از اسلام جدايى حاصل شود . آنچنان شديد است كه تندرستانش بيمار و كوچ كنندگانش مقيمند !\r\nقسمت ديگرى از اين خطبه است\r\nدر ميان آنها كشته‌اى هست كه خونش به هدر رفته و افراد ترسانى كه طالب امانند ، با سوگندها آنها را فريب مىدهند و با تظاهر به ايمان آنها را گول مىزنند ؛ سعى كنيد شما پرچم فتنه‌ها و نشانهء بدعتها نباشيد ، آنچه را كه پيوند جماعت بر آن گره خورده و اركان اطاعت بر آن بنا شده رها مسازيد ، مظلوم بر خداوند وارد شويد بهتر از آن است كه ظالم بر او وارد شويد ( نه تن به ستم بدهيد و نه ستم كنيد و اگر ناچار شويد ستم بكشيد بهتر از آن است كه ستم كنيد ) از گام نهادن به راههاى شيطان و سرزمينهاى ستم بپرهيزيد و لقمهء حرام وارد شكم خويش نسازيد ، زيرا شما زير نظر كسى هستيد كه گناه را بر شما تحريم و راههاى طاعت را براى شما آسان ساخته است .\r\n\r\n","description":"","footnote":"","page_name":" 321 ","page_number":325},
  {"content":"\r\n . \r\n","description":"","footnote":"","page_name":" 322 ","page_number":326},
  {"content":"\r\n\r\n\r\nخطبهء 152\r\nكه دربارهء صفات خداوند و اوصاف پيشوايان دين ايراد فرموده است\r\nستايش مخصوص خداوندى است كه آفرينش مخلوقش دليل وجود اوست و حادث‌بودن آنها دليل ازليّت وى ، و شباهت داشتن مخلوقات ( به يكديگر ) ، دليل آن است كه شبيه و نظير ندارد . عقلها كنه ذاتش را درك نمىكنند و پرده‌ها و پوششها اصل وجودش را مستور نمىسازند ، زيرا صانع و مصنوع با هم فرق دارد و محدود كننده و محدودشونده و پروردگار و پرورده شده با هم متفاوتند . « يكى » است ولى نه به معناى وحدت عددى بلكه به اين معنا كه شبيه و نظير و مانند ندارد . « خالق و آفريننده » است امّا نه اين كه حركت و رنجى در اين راه متحمّل مىشود . « شنوا » است ولى نه اين كه وسيلهء شنوايى در اختيار داشته باشد . « بينا » است ولى نه اين كه به وسيلهء چشم و باز كردن پلكها ، قدرت مشاهده پيدا كند . در « همه جا حاضر » است نه اين كه مماس با اشيا باشد . از « همه جدا » است ولى نه اين كه مسافتى بين او و موجودات باشد . « آشكار » است نه با ديد چشم . « پنهان » است نه به خاطر كوچكى و ظرافت ، از موجودات با غلبه و قدرت جداست و موجودات به خاطر خضوع در برابرش و رجوع به سويش از او مباين هستند .\r\nكسى كه او را با صفات مخلوقات توصيف كند محدودش ساخته و كسى كه برايش حدّى تعيين كند ، وى را به شمارش درآورده و آن كس كه او را به شمارش آورد ، ازليّتش را ابطال كرده و كسى كه بپرسد : « چگونه است » توصيفش كرده و هر كه بگويد : « كجاست ؟ » مكان براى او قائل شده . « عالم » بوده آن گاه كه معلومى وجود نداشت . « مالك و پروردگار » بوده حتّى آن زمان كه پرورده‌اى نبود . « قادر و توانا » بوده حتّى در آن زمان كه مقدورى وجود نداشت .\r\n\r\nپيشوايان دين\r\nقسمت ديگرى از اين خطبه كه اشاره به پيامبر اسلام است\r\nطلوع كننده‌اى طالع شد ؛ درخشنده‌اى درخشيد و آشكار شونده‌اى آشكار گرديد ، آنچه از جادهء حق منحرف گشته بود به راه راست بازگشت . خداوند گروهى را به گروهى تبديل و روزى را در مقابل روزى قرار داد . ما همانند كسانى كه در خشكسالى منتظر بارانند در انتظار دگرگونى بوديم . پيشوايان ، مدبّران الهى بر مردمند و رؤساى بندگان اويند . هيچ كس جز كسى كه آنها را بشناسد و آنها نيز او را بشناسد وارد بهشت نخواهد شد ، و جز كسى كه آنان را انكار كند و آنان هم او را انكار كنند وارد دوزخ نگردد . خداوند اسلام را ويژهء شما قرار داد و شما را براى آن برگزيد و اين به خاطر آن است كه « اسلام » از « سلامت » گرفته شده و كانون بزرگوارى است . خداوند منهج و طريق اسلام را برگزيد و حجّتها و دلايل آن را بيان كرد\r\n\r\n","description":"","footnote":"","page_name":" 323 ","page_number":327},
  {"content":"\r\n . \r\n","description":"","footnote":"","page_name":" 324 ","page_number":328},
  {"content":"\r\n\r\n( قرآن را فرو فرستاد ) كه ظاهرش علم و باطنش حكمت و نوآوريهاى آن پايان نگيرد و شگفتيهايش تمام نمىشود . در آن بركات و خيرات همانند سرزمينهاى پر گياه در اوّل فصل بهار ، فراوان است و چراغهاى روشنى بخش تاريكيها فراوان دارد ، در نيكيها را جز با كليدهاى آن نتوان گشود و تاريكيها را جز با چراغهاى آن ، فروغ نتوان بخشيد . خداوند در اين قرآن مناطق ممنوعهء خود ( محرّمات ) را تعيين كرده و موارد مباح و حلال خويش را نشان داده است . در اين كتاب الهى درمان است براى شفاجويان و بىنيازى است براى بى نيازى طلبان .\r\n\r\nخطبهء 153\r\n\r\nپاره‌اى از صفات گمراهان\r\nاو در اين چند روز كه خداوند مهلتش داده با غافلان و بى خبران در راه هلاكت قدم مىنهد و تمام روزها را با گنهكاران به سر مىآورد ، بدون اين كه در طريقى گام نهد كه او را به حق رساند ، و يا پيشوايى برگزيند كه قائد و راهنمايش باشد .\r\n\r\nصفات غافلان\r\nقسمت ديگرى از اين خطبه است\r\nتا به آن هنگام كه خداوند كيفر گناهانشان را به آنها نشان دهد و آنان را از پشت پرده‌هاى غفلت بيرون آورد ، به استقبال آنچه پشت كرده ( سراى ديگر ) شتافتند و از آنچه روى آورده ( سراى دنيا ) روى برتافتند . از آنچه طلب نمودند و به آن رسيدند نفعى نبردند و از امورى كه بدست آوردند لذّتى نچشيدند .\r\nمن شما و خويشتن را از چنين وضعى برحذر مىدارم .\r\nهركس بايد از خويشتن بهره گيرد ، زيرا شخص بصير و بينا آن است كه بشنود و بينديشد ، نگاه كند و ببيند و عبرت گيرد و از آنچه موجب عبرت است نفع برد ، سپس در جادهء روشنى گام نهد و از راههايى كه به سقوط و گمراهى و شبهات اغوا كننده منتهى مىشود دورى جويد . . . و گمراهان را بر ضدّ خويش به وسيلهء سختگيرى در حق ، يا تحريف در سخن و يا ترس از راستگويى ، تحريك نكند .\r\n\r\n","description":"","footnote":"","page_name":" 325 ","page_number":329},
  {"content":"\r\n . \r\n","description":"","footnote":"","page_name":" 326 ","page_number":330},
  {"content":"\r\n\r\n\r\nاندرز به مردم\r\nاى شنونده ! از مستى خود به هوش آى ! از غفلتت بيدار شو ! و از عجله و شتابت بكاه ! و در انجام آنچه از زبان پيامبر امّى صلى الله عليه و آله به تو رسيده كه راه فرارى از آن نيست ، فكر را به كار بند و با كسى كه اين روش را به كار نمىبندد و به جانب ديگرى متمايل مىگردد ، مخالفت كن ! و او را با آنچه براى خويش پسنديده است واگذار ! فخر فروشى را كنار بگذار ! و از مركب تكبّر به زير آى ! به ياد قبرت باش كه گذرگاه تو به سوى عالم آخرت از آن‌جاست . همان گونه كه به ديگران جزا مىدهى به تو جزا خواهند داد و همان گونه كه بذر مىافشانى درو خواهى كرد و آنچه امروز از پيش مىفرستى فردا بر آن ، وارد خواهى شد . پس براى خود در سراى ديگر جايى مهيّا ساز ! و براى آن روزت چيزى از پيش فرست .\r\nاى شنونده ! زنهار ، زنهار ! و اى غافل ! كوشش كوشش ! « و ( بدان ) هيچ كس جز شخص آگاه ، تو را از حقايق امور با خبر نمىسازد » . « 1 » از واجبات مسلّم خداوند در كتاب حكيمش كه بر آن پاداش و كيفر مىدهد و به خاطر آن خرسند مىشود و خشم مىگيرد ، اين است كه انسان - / هر چند خويش را به زحمت اندازد و عملش را خالص گرداند - / نفعى به حالش نمىبخشد اگر پس از مرگ خداى را با يكى از اين خصلتها بدون توبه ملاقات كند :\r\n( نخست اين كه ) شريكى براى خدا در عباداتى كه بر او فرض كرده قائل شود ، يا خشم خويش را با كشتن بى گناهى فرونشاند ، يا بر شخصى از كارى كه ديگرى انجام داده عيب گيرد ، يا براى انجام حاجتى كه به مردم دارد ، بدعتى در دين خدا بگذارد ، يا مردم را با دو چهره ملاقات كند ( و دو رو باشد ) و يا در ميان آنان با دو زبان سخن گويد . . .\r\nدر آنچه گفتم تعقّل كن كه مشت نمونهء خروار است !\r\nحيوانات تمام همّشان شكمشان است و درندگان همّشان تجاوز و ستم به ديگران مىباشد و زنان ( بى ايمان ) تمام فكرشان زيورهاى حيات و زندگى دنيا و فساد در آن است . امّا مؤمنان خاضعند ؛ مؤمنان ( از مسؤوليّتهايشان ) ترسان و خائفند !\r\n\r\n\r\n","description":"","footnote":"\r\n( 1 ) . سورهء فاطر ، آيهء 14 .\r\n","page_name":" 327 ","page_number":331},
  {"content":"\r\n . \r\n","description":"","footnote":"","page_name":" 328 ","page_number":332},
  {"content":"\r\n\r\n\r\nخطبهء 154\r\nكه در فضائل اهل بيت فرموده\r\nعاقل با چشم قلبش پايان كار را مىنگرد و پستى و بلنديهاى آن را تشخيص مىدهد . دعوت كنندهء حق ( پيامبر صلى الله عليه و آله ) دعوت خويش را به پايان رسانيد ، و سرپرست و رهبر امّت ( امام عليه السلام ) به سرپرستى قيام نمود . دعوت كنندهء حق را اجابت كنيد و از امام و رهبرتان تبعيّت نماييد . ( گروهى ) در درياهاى فتنه فرو رفته ، بدعتها را گرفته ، و سنّتها را واگذاردند ، مؤمنان كناره گرفتند ( و سكوت اختيار كردند ) و گمراهان و تكذيب كنندگان به سخن آمدند . ما محرم اسرار حق و ياران راستين و گنجينه‌ها و درهاى علوم پيامبريم و هيچ كس به خانه ها جز از در وارد نمىشود و كسى كه از غير در وارد گردد ، سارق خوانده مىشود .\r\nقسمت ديگرى از اين خطبه\r\nدربارهء آنها ( اهل بيت ) آيات كريمهء قرآن نازل شده است ، اينان گنج‌هاى علوم خداوند رحمانند ، اگر سخن گويند ، راست گويند و اگر سكوت كنند كسى از آنان سبقت نگيرد . بايد راهنماى جمعيّت به افراد خود راست بگويد و عقل خود را حاضر سازد ! و بايد از فرزندان آخرت باشد ، زيرا از آن‌جا آمده و به آن‌جا باز خواهد گشت . . .\r\nبنابراين آن كس كه با چشم عقلش مىبيند و با بينايى به عمل مىپردازد ، بايد در آغاز كار توجّه كند كه آن عمل به سود اوست يا به زيانش ؟ اگر به سود اوست اقدام مىكند و اگر بر زيانش است از عمل باز مىايستد ، زيرا كسى كه بدون آگاهى به عمل مىپردازد ، همچون كسى است كه از بيراهه مىرود و چنين شخصى هرچه جلوتر مىرود ، از سرمنزل مقصود خويش بيشتر فاصله مىگيرد ؛ امّا كسى كه از روى آگاهى عمل مىكند همچون رهروى است كه در جادهء واضح قدم بر مىدارد ، بنابراين شخص بايد خوب بنگرد ره مىسپرد و به پيش مىرود و يا به عقب باز مىگردد .\r\nبدان كه هر ظاهرى باطنى مطابق خود دارد ؛ آنچه ظاهرش پاك بود ، باطنش معمولًا نيز پاك ، و آنچه آشكارش خبيث و بد باشد ، باطنش نيز غالباً خبيث و زشت است . پيامبر صادق و راستگو صلى الله عليه و آله فرموده است :\r\n« گاهى خداوند بنده‌اى را دوست مىدارد ولى عملش مبغوض است و گاهى خداوند عمل را دوست مىدارد ، امّا شخص عامل را دشمن » .\r\nآگاه باش ! هر عملى رويشى دارد و هر نبات و رويشى از آب بى نياز نمىتواند باشد ، آبها گوناگون و مختلف‌اند : آنچه آبياريش پاكيزه باشد ، غرس و نشاى آن پاكيزه و ميوه‌اش شيرين است و آنچه آبياريش ناپاك ، درخت آن ناپاك و ميوه‌اش تلخ خواهد بود .\r\n\r\n","description":"","footnote":"","page_name":" 329 ","page_number":333},
  {"content":"\r\n . \r\n","description":"","footnote":"","page_name":" 330 ","page_number":334},
  {"content":"\r\n\r\n\r\nخطبهء 155\r\nكه در آن از شگفتيهاى آفرينش خفّاش سخن به ميان آورده\r\n\r\nستايش خداوند\r\nستايش مخصوص خداوندى است كه اوصاف از بيان كنه ذاتش بازمانده و عظمتش عقلها را متحيّر ساخته ؛ آن‌چنان كه راهى براى رسيدن به منتهاى ملكوتش نيافته !\r\nاو خداوند حق و آشكار است و سزاوارتر و آشكارتر است از آنچه چشمها مىبيند . دست تواناى عقول نمىتواند وى را در حدّى محدود سازد تا شبيهى براى او بيابد و نيروى پر جولان افكار به اندازه‌گيرى او نرسيده تا مثالى براى او فرض كند ، مخلوقات را بدون نقشهء قبلى و مشورت مشاورى و بدون كمك مددكارى آفريد و خلقت و آفرينش موجودات تنها با فرمان وى كامل گرديد و همه به اطاعتش ازعان و اعتراف نمودند ، فرمانش را اطاعت كردند و رد ننمودند و رام و تسليم گرديدند و به مخالفت برنخاستند .\r\n\r\nآفرينش خفّاش\r\nاز لطايف صنعتش و شگفتيهاى خلقتش همان اسرار پيچيدهء حكمتى است كه در وجود شب پره ها به ما نشان داده است .\r\nهمان جاندارانى كه روشنى روز با آن كه همه چيز را مىگشايد ، چشمانشان را مىبندد ! و پردهء تاريكى شب كه همه چيز را در ظلمت خويش مىكشد ، چشمان آنها را باز و گسترده مىسازد ، چگونه چشمهايشان به طورى نابينايى يافته كه نمىتواند از خورشيد نورانى استمداد جويند و به راههاى خويش هدايت گردند و با روشنى خورشيد به سر منزل مقصود خويش برسند ؟ ! و چگونه خدا با درخشش نور آفتاب آنها را از حركت درميان امواج روشنايى بازداشته ؟ و در پنهانگاههاى خود از رفتن در دل نور مخفى ساخته ، به هنگام روز پلكهاى چشمهاشان بر روى هم مىافتد و شب را براى خود چراغ روشنى قرار داده و در ظلمتگاه شبها روزى خود را جستجو مىكنند ، نه تاريكى شديد شب چشم آنها را از ديدن باز مىدارد و نه ظلمت سختش آنها را از حركت در آن مانع مىگردد ،\r\n\r\n","description":"","footnote":"","page_name":" 331 ","page_number":335},
  {"content":"\r\n . \r\n","description":"","footnote":"","page_name":" 332 ","page_number":336},
  {"content":"\r\n\r\nامّا آن‌گاه كه خورشيد نقاب را از چهره بر گرفت و روشنايى روز آشكار گرديد و تا درون لانه بر سوسمارها نور خويش را پاشيد ، ناگهان پلكهاى چشم اين شب‌پره‌ها روى هم قرار مىگيرد و به آنچه در تاريكى شب براى ادامهء زندگى فراهم ساخته قناعت مىكنند . منزّه است خداوندى كه شب را براى آنها روز و موقع به دست آوردن معاش و روز را هنگام راحتى و آرامش آنها قرار داد . از گوشتها براى آنها بالهايى آفريد تا بدان وسيله به هنگام نياز پرواز كنند ، اين بالها گويى لاله‌هاى گوشند ولى بالهاى بدون پر و بدون نىهايى در ميان آن !\r\nاما مواضع رگها به روشنى پيداست . دو بال دارند نه آن‌قدر نازك كه بشكنند و نه آن‌قدر ضخيم كه سنگينى كنند ! ( عجيب اين كه ) آنها مىپرند در حالى كه جوجه هايشان به آنها چسبيده و به مادرانشان پناه جسته‌اند . هر زمان مادران بنشينند همراه آنانند و هر گاه به پرواز آيند با آنان در حركتند و تا آن دم كه پر و بال و اعضاى پيكر اين جوجه‌ها محكم نگردد ، از آنها جدا نمىشوند و تا آن دم كه بالهايشان قدرت حمل آنها را نداشته و راه و رسم زندگى و مصالح خويش را نشناسند جدا نمىگردند ، منزّه است آفريدگار تمام اشيا كه در آفرينش آنها كسى از او سبقت نگرفته است .\r\n\r\nخطبهء 156\r\nو در آن اهل بصره را مخاطب ساخته و از پيشامدهاى آينده آنها را آگاه نموده‌است .\r\nآن كس كه مىتواند خويشتن را وقف بر اطاعت پروردگار سازد ، بايد چنين كند ، اگر از دستور من پيروى كنيد من به خواست خدا شما را به سوى بهشت خواهم برد - هر چند كه راه بهشت پر مشقّت است و تلخيهايى به همراه دارد - امّا فلان زن ( عايشه ) خيالات و افكار زنانه دامنش را گرفت و كينه‌اى كه در سينهء خود پنهان مىداشت ، همچون بوتهء آهنگران كه آهن در آن ذوب گردد به غليان آمده ؛ اگر او را دعوت مىكردند كه مانند همين كار را دربارهء غير من انجام دهد ، نمىكرد . با اين حال ( در نظر من ) همان احترام نخستينش بر قرار و حسابش با خداست !\r\n\r\n","description":"","footnote":"","page_name":" 333 ","page_number":337},
  {"content":"\r\n . \r\n","description":"","footnote":"","page_name":" 334 ","page_number":338},
  {"content":"\r\n\r\n\r\nتوصيف ايمان\r\nقسمتى از اين سخن است :\r\n( ايمان ) روشنترين راه است و نورانىترين چراغ ، انسان در پرتو ايمان راه به اعمال صالح مىيابد و با اعمال شايسته راه به ايمان ( و اين دو در يكديگر تأثير متقابل دارند ) . به وسيلهء ايمان كاخ علم و دانش آباد خواهد شد و با علم ، هراس از مرگ ( و مسئوليّتهاى پس از آن ) حاصل مىگردد . با مرگ دنيا پايان مىگيرد و با دنيا مىتوان آخرت را به دست آورد ، و با بر پا شدن قيامت بهشت نزديك مىگردد و جهنّم براى بدكاران آشكار مىشود . مردم به جز قيامت توقّفگاهى ندارند و به سرعت به سوى آن سر منزل آخرين ، رهسپار مىگردند .\r\n\r\nچگونگى حال مردگان در قيامت\r\nقسمتى ديگر از اين سخن است :\r\nاز قبرها خارج شده و به سوى سر منزل آخرين رهسپار گرديده‌اند ؛ هر خانه‌اى ( از بهشت و جهنّم ) ساكنانى دارند كه تبديل و تحوّل در آن نيست و از آن به جاى ديگر انتقال نمىيابند .\r\nامر به معروف و نهى از منكر دو صفت از صفات خداوند سبحانند ، كه نه اجل و سرآمد زندگى كسى را نزديك مىكنند و نه از روزى كسى مىكاهند ، كتاب خدا را محكم بگيريد « زيرا رشته‌اى است محكم و نورى است آشكار . » داروى شفابخش و پر منفعت و سيراب كننده‌اى است كه عطش ( تشنگان حقيقت ) را فرو مىنشاند . هر كس به آن تمسّك جويد ، او را نگاه مىدارد و هر كس به دامنش چنگ زند نجاتش مىدهد ، كژى در آن راه ندارد تا نياز به راست نمودن داشته باشد و منحرف نمىگردد و خطا نمىكند تا پوزش بطلبد . خواندن و شنيدن مكرّرش موجب كهنگى و يا ناراحتى سامعه نگردد ( و هر قدر آن را بخوانند و تكرار كنند باز روح‌پرورتر است و شيرينيش دلپذيرتر ) . كسى كه با قرآن سخن بگويد ، راست گفته و آن كس كه به آن عمل كند ( بر دگران ) پيشى گرفته است . در اين‌جا مردى به پا خاست و گفت : اى اميرمؤمنان ! مارا از فتنه آگاه ساز ! و آيا در اين باره از پيامبر صلى الله عليه و آله پرسشى نموده‌اى ؟ امام عليه السلام فرمود :\r\nآنگاه كه خداوند آيهء « الم احَسِبَ النَّاسُ انْ يُتْرَكُوا انْ يَقُولُوا آمَنَّا وَ هُمْ لايُفْتَنُونَ ؛ الم - آيا مردم خيال مىكنند همين كه مىگويند ايمان آورديم بدون آزمايش رها مىشوند » « 1 » نازل فرمود ( و من ) مىدانستم تا زمانى كه پيامبر صلى الله عليه و آله در بين ماست آزمايش ( نهايى ) نمىشوم ، پرسيدم : اى رسول خدا صلى الله عليه و آله منظور از اين آزمايش و « فتنه » چيست كه خداوند تو را آگاه ساخته است ؟\r\n\r\n\r\n","description":"","footnote":"\r\n( 1 ) . سورهء عنكبوت ، آيات 1 و 2 .\r\n","page_name":" 335 ","page_number":339},
  {"content":"\r\n . \r\n","description":"","footnote":"","page_name":" 336 ","page_number":340},
  {"content":"\r\n\r\nفرمود : « اى على ! پس از من ، پيروانم در بوتهء آزمايش قرار مىگيرند » .\r\nعرض كردم : اى پيامبر خدا صلى الله عليه و آله مگر نه اين است كه در جنگ احد پس از آن كه افرادى از مسلمانان شهيد شدند و من از اين كه به سعادت شهادت نرسيده بودم ناراحت شدم به من فرمودى « بشارت باد بر تو كه سرانجام شهيد خواهى شد » .\r\nدر پاسخم فرمود : « آن گفته درست است ولى بگو در آن موقع چگونه صبر خواهى كرد ؟ » عرض كردم : چنين موردى از موارد « صبر » نيست ، بلكه از موارد بشارت و شكر است ( شهادت نعمت است نه مصيبت ) .\r\nآن حضرت به من فرمود : « اى على ! اين مردم پس از من با ثروتشان آزمايش مىگردند و ديندار بودن را منّتى بر خدا قرار مىدهند و با اين حال انتظار رحمتش را دارند و از قدرت و خشمش خود را در امان مىبينند . حرام او را با شبهات دروغين و هوسهاى غفلت زا حلال مىشمرند ، شراب را به نام « نبيذ » ، « رشوه » را به نام « هديه » و « ربا » را به اسم « تجارت » حلال مىدانند » .\r\nگفتم : اى پيامبر ! كار آنها را در چه مرتبه‌اى قرار دهم ؟ آيا به منزلهء ارتداد و بازگشت از دين و يا در مرحلهء فتنه و آزمايش بدانم ؟\r\nفرمود : « در مرحلهء آزمايش و فتنه بدان » !\r\n\r\nخطبهء 157\r\nكه در آن مردم را به تقوا تشويق نموده است\r\nستايش مخصوص خداوندى است كه « حمد » را كليد يادآوريش قرار داده و آن را سبب ازدياد فضل و رحمتش و راهنماى نعمتها و عظمتش گردانيده است .\r\nبندگان خدا ! روزگار بر باقى ماندگان آنسان مىگذرد كه بر پيشينيان گذشت ، آنچه از آن گذشته باز نمىگردد و آنچه در آن است جاويدان نمىماند ، آخرين كارش همچون اوّلين كار اوست ، اعمال و رفتارش همچون يكديگر و نشانه هايش روشن و آشكار است ؛ گويا پايان زندگى جهان ، شما را به پيش مىراند ، همانگونه كه ساربان شتران را به سرعت مىراند . آن كس كه توجّهش را از خويش باز دارد ، در تاريكيها متحيّر مىماند و در مهلكه‌ها غوطه ور مىگردد و شياطين او را در مسير طغيان به پيش مىرانند و اعمال ناشايسته‌اش را در نظرش جلوه مىدهند ؛\r\n\r\n","description":"","footnote":"","page_name":" 337 ","page_number":341},
  {"content":"\r\n . \r\n","description":"","footnote":"","page_name":" 338 ","page_number":342},
  {"content":"\r\n\r\n( آگاه باشيد كه ) بهشت سر منزل مقصود پيشتازان و آتش پايان كار كوتاهى كنندگان است .\r\nاى بندگان خدا ! بدانيد كه تقوا قلعه‌اى محكم و نيرومند است ، امّا بدكارى و گناه ، حصارى است سست و بى دفاع كه اهلش را از بدى باز نمىدارد و كسى كه به آن پناهنده شود نگهداريش نمىكند ، آگاه باشيد با تقوا مىتوان زهر گناهان را از بين برد و با يقين به برترين درجهء مقصود رسيد .\r\nاى بندگان خدا ! خدا را ! خدا را ! مراقب عزيزترين و محبوبترين اشخاص نسبت به خويش ( يعنى خودتان ) باشيد چه اين كه خداوند مقصد حق را واضح و راههاى آن را برايتان روشن ساخته است ، سرانجام كار ، يا بدبختى دائمى است و يا سعادت هميشگى ! پس در اين ايّام فانى براى ايّام باقى ، زاد و توشه‌اى تهيّه كنيد ! زاد و توشهء مورد نياز را به شما معرّفى كرده‌اند و به كوچ كردن فرمانتان داده‌اند و با سرعت به حركت در آمده‌ايد ، شما همچون كاروانى هستيد كه در جايى توقّف كرده‌ايد و نمىدانيد چه وقت دستور حركت به شما داده مىشود . آن كس كه براى آخرت آفريده شده با دنيا پرستى چه كار ؟ و آن كس كه به زودى ثروتش را از او مىگيرند با ( اين همه ) اموال دنيا چه مىكند ؟ آن هم ثروتى كه مؤاخذه و حسابش بر اوست ( و سودش براى ديگران ! ) .\r\nاى بندگان خدا ! آنچه را كه خداوند وعدهء نيك نسبت به آن داده نبايد رها ساخت و بديهايى كه از آن نهى كرده قابل توجه و دوست داشتنى نيستند !\r\nبندگان خدا ! از روزى كه اعمال ، مورد بررسى قرار مىگيرد ، لرزشها در آن فراوان و كودكان ( از ناراحتى ) پير مىشوند بر حذر باشيد .\r\nاى بندگان خدا ! بدانيد كه مراقبانى از خودتان بر شما گماشته شده و ديدبانانى از اعضاى پيكرتان ناظر شمايند و نيز بدانيد حسابگرانى راستگو اعمال شما را ثبت مىكنند و حتّى عدد نفسهايتان را نگه مىدارند ، نه ظلمت شب تاريك شما را از آنها پنهان مىدارد و نه درهاى محكم و بسته ؛ راستى چه فردا به امروز نزديك است .\r\nامروز با آنچه در آن است سپرى مىشود و فردا همچنان به آن ملحق مىگردد . گويى هر كدام از شما هم اكنون به سر منزل تنهايى و گودال گور خويش وارد شده‌ايد .\r\nاى واى از آن خانهء تنهايى و منزلگاه وحشت و جايگاه غربت ! گويى نفخهء صور فرا رسيده و قيامت شما را در برگرفته و در صحنهء دادگاه الهى حاضر گشته‌ايد ، باطلها از شما رخت بر بسته و عذر تراشيها از ميان رفته ، و حقايق برايتان مسلّم شده و اوضاع شما را به سرچشمهء اصلى رسانده ( و از حقايق امور آگاه شده‌ايد ) از عبرتها پند گيريد ، از تغييرات و دگرگونى ( نعمتها ) اندرز پذيريد و از هشدارهاى ( روزگار ) استفاده كنيد .\r\n\r\n","description":"","footnote":"","page_name":" 339 ","page_number":343},
  {"content":"\r\n . \r\n","description":"","footnote":"","page_name":" 340 ","page_number":344},
  {"content":"\r\n\r\n\r\nخطبهء 158\r\nكه در آن از فضايل پيامبر بزرگ و قرآن مجيد و سپس از وضع دولت بنىاميّه\r\nسخن به ميان آورده است .\r\n\r\nپيامبر و قرآن\r\nوى را در آن هنگام كه از زمان پيامبران فاصله گرفته بود و ملّتهاى جهان به خواب فرو رفته بودند و تار و پود حقايق از هم گسسته بود ، ( براى هدايت انسانها ) فرستاد ( محتواى رسالت او براى اين مردم ) تصديق كتابهاى آسمانى پيشين بود و نورى كه بايد به آن اقتدا كنند ، اين نور همان قرآن است ، آن را به سخن آريد ، اگر چه هرگز ( با زبان عادى ) سخن نمىگويد . امّا من از جانب او شما را آگاهى مىدهم :\r\nبدانيد در قرآن علوم آينده و اخبار گذشته ، داروى بيماريها و نظم حيات اجتماعى شماست .\r\nتوصيف دولت بنىاميّه قسمتى ديگر از اين خطبه است :\r\nدر آن هنگام خانه‌اى در شهر يا خيمه‌اى در بيابان باقى نخواهد ماند جز اين كه ستمگران غم و اندوه را در آن وارد سازند و بلا و بدبختى را در آن داخل مىكنند ، در آن روز ( براى ستمگران و اتباعشان ) نه در آسمان پذيرندهء عذرى است و نه در زمين يار و ياورى ، ( به آنها خطاب مىشود ) زمامدارى را به غير اهلش سپرده و آن را در غير موردش قرار داده‌ايد ! ( امّا بدانيد ) به زودى خداوند از ستمگران انتقام مىكشد و كارهايشان را مو به مو رسيدگى مىكند و كيفر مىدهد ؛ خوردنى به خوردنى و آشاميدنى را به آشاميدنى ؛ در برابر هر جرعهء نوشين ، جامى تلخ و در مقابل هر لقمهء لذيذى ، لقمه‌اى بس ناگوار و زهرآلود خواهند خورد ( و همان‌گونه كه مردم را در ترس و وحشت و زير بار شكنجه مىگذاردند ) از درون وحشت و از برون شمشير را بر آنها مسلّط خواهد كرد ، اين گروه مركبهاى معاصى و شتران باركش گناهانند .\r\nسوگند ياد مىكنم ! باز هم سوگند مىخورم ، كه پس از من « بنىاميّه » خلافت را همچون اخلاط سر و سينه به ناچار بايد بيرون اندازند و تا آن دم كه شب و روز برقرار است ، طعم آن را نخواهند چشيد و هرگز از آن بهره نخواهند گرفت ( و همواره در برابر سيل اعتراض و مخالفت ناراحت خواهند بود ) .\r\n\r\n","description":"","footnote":"","page_name":" 341 ","page_number":345},
  {"content":"\r\n . \r\n","description":"","footnote":"","page_name":" 342 ","page_number":346},
  {"content":"\r\n\r\n\r\nخطبهء 159\r\nدر اين خطبه از روش نيك خود با رعايا سخن گفته است\r\nمن برايتان همسايهء نيكى بودم و با كوشش و تلاش در پشت سر نيز به پاسدارى از شما پرداختم ، از بند ذلّت و حلقه‌هاى زنجير و خوارى آزادتان ساختم ، اين سپاس فراوان من است در برابر نيكى كمى كه شما انجام داده‌ايد ، ( و نسبت به گروهى ديگر از شما ) از منكرات فراوانى كه انجام مىدهند كه چشم مشاهده مىكند و بدن آن را لمس مىنمايد ، چشم پوشى و اغماض كردم ( زيرا رهبر بايد نسبت به نيكان نيكى كند و از گناه فريب خوردگان صرف نظر نمايد ، شايد به خود آيند و باز گردند ) .\r\n\r\nخطبهء 160\r\nكه در مورد عظمت خداوند ايراد فرموده است\r\nفرمانش قضا و حكمت است و رضايش امان و رحمت ، با علم داورى مىكند و با حلم و بردبارى مىبخشايد .\r\n\r\nستايش خداوند\r\nپروردگارا ! ستايش مخصوص توست بر آنچه مىگيرى و بر آنچه عطا مىكنى و بر بهبودى و عافيتى كه مىدهى و بر آزمايشى كه مىنمايى ؛ ستايشى كه رضايت بخش‌ترين حمدها برايت و محبوبترين ستايشها بسويت و برترين آنها نزد تو باشد .\r\nستايشى كه تمام عوالم خلقت را پر سازد و تا آن‌جا كه اراده كنى برسد ؛ حمدى كه از تو دور نشود و در پيشگاهت قصورى نداشته باشد .\r\nستايشى كه عددش پايان نپذيرد و در پهنهء زمان فنا در آن راه نيابد . ما كنه عظمت تو را درك نمىكنيم . تنها اين را مىدانيم كه تو زنده و قائم به ذات خود هستى و ديگران قائم به تواند ! هيچ‌گاه خواب سبك و سنگينى تو را فرا نخواهد گرفت ( و از حال بندگانت غافل نمىشوى ) . شعاع نگاهها به تو نمىرسد و بينايى تو را درك نخواهد كرد ، ولى تو چشمها را مشاهده مىكنى و اعمال و كردار را احصا مىنمايى و زمام همگان در اختيار توست .\r\n\r\n","description":"","footnote":"","page_name":" 343 ","page_number":347},
  {"content":"\r\n . \r\n","description":"","footnote":"","page_name":" 344 ","page_number":348},
  {"content":"\r\n\r\nآنچه از مخلوقاتت مشاهده مىكنيم و به دنبال آن از قدرتت در شگفتى فرو مىرويم و سلطنت عظيمت را توصيف مىكنيم ؛ در برابر آنچه از ما پنهان است و چشمانمان از ديدن آنها قاصر و انديشه و افكار ما در برابر دركشان زانو زده و پرده‌هاى غيب بين ما و آنها فاصله انداخته ، بس عظيم‌تر است .\r\nآن كس كه قلبش را از همه چيز ( جز ياد تو ) خالى كند و فكرش را به كار اندازد تا بداند چگونه عرش قدرتت را برقرار ساخته‌اى و مخلوقات را آفريده‌اى و چگونه آسمانها و كرات را در هوا معلّق كرده و زمينت را بر روى امواج آب گسترده‌اى ( بدون ترديد ) ديدهء فهمش وامانده شود و عقلش مغلوب و مبهوت ، شنوائيش حيران و انديشه‌اش سرگردان فرو ماند .\r\n\r\nاميد به خدا چگونه است ؟\r\nقسمت ديگرى از اين خطبه است\r\n( پاره‌اى ) گمان مىبرند به خدا اميدوارند ، ( اما ) سوگند به خداوند بزرگ كه دروغ مىگويند ( اگر راست مىگويند پس ) چرا اين اميدوارى در عملشان به چشم نمىخورد ، زيرا هر كس اميدى داشته باشد ، مىتوان آن را در عملش مشاهده نمود . هر اميدى - جز اميد به خدا نابجا و هر ترس مسلّمى - جز ترس از خدا - نادرست است .\r\n( گروهى ) در مسائل مهم به خدا اميد دارند و در مسائل كوچك به بندگان خدا ! ، ولى اميدشان به بندگان ، بيش از اميدشان به خداست ، امّا چرا توجّهشان به خداى بزرگ كمتر است از توجّهشان به بندگان ؟\r\nآيا مىترسى در اظهار اميد به خدا دروغگو باشى ؟ يا او را شايستهء اميد نمىدانى ؟ و نيز ( اين گروه ) اگر از يكى از بندگان خائف باشند به اندازه‌اى احترامش مىكنند كه با خدا چنين رفتار نمىنمايند ، ترس از بندگان را « نقد » مىشمرند و خوف از خدا را وعده‌اى دور از عمل ! آرى چنين است كسى كه دنيا در چشمش بزرگ جلوه نموده ، و موقعيّت آن در قلبش بزرگ قرار گرفته ، آن را بر خداى تعالى مقدّم مىدارد ، از همه جا مىبرد و به دنيا مىپيوندد و سخت بردهء آن مىشود .\r\n\r\nپيامبر خدا صلى الله عليه و آله\r\nكافى است كه روش پيامبر را سر مشق خويش قرار دهى و نيز او سرمشق توست در بى ارزش بودن و نقصان دنيا\r\n\r\n","description":"","footnote":"","page_name":" 345 ","page_number":349},
  {"content":"\r\n . \r\n","description":"","footnote":"","page_name":" 346 ","page_number":350},
  {"content":"\r\n\r\nو فراوانى رسوايىها و بدىهايش ، چه اين كه دنيا از او گرفته شده ، امّا براى ديگران مهيّا گرديد ، از پستان دنيا وى را جدا ساختند و از زخارف و زيبايىهاى آن كنار زده شد .\r\n\r\nاين موسى عليه السلام بود\r\nاگر بخواهى ، نفر دوّم موسى كليم عليه السلام را معرّفى مىكنم ، آنجا كه مىگويد : « پروردگارا ! هر چه به من از نيكى عطا كنى نيازمندم » . « 1 » به خدا سوگند ( آن روز ) موسى غير از قرص نانى كه بخورد از خدا نخواست ، زيرا وى ( مدّتى بود ) از گياهان زمين استفاده مىكرد تا آن‌جا كه در اثر لاغرى شديد ( و جذب‌شدن مواد اين گياهان ) سبزى گياه از پشت پردهء شكمش آشكار بود .\r\n\r\nاين داوود عليه السلام بود\r\nو چنانچه دوست داشته باشى سوّمين نفر داوود عليه السلام صاحب مزامير وقارى بهشتيان را نمونه آورم ! وى با دست خويش از ليف خرما زنبيل مىبافت و به دوستان و رفقايش مىگفت : كدام يك از شما مىتواند براى من اينها را بفروشد و از بهاى آن قرص نان جوى تهيّه كرده مصرف كند .\r\n\r\nاين عيسى عليه السلام بود\r\nو اگر بخواهى سرگذشت عيسى بن مريم عليه السلام را برايت بازگو مىكنم ؛ او سنگ را بالش خويش قرار مىداد ، لباس خشن مىپوشيد ، نان خشك مىخورد ؛ نان‌خورشش گرسنگى ، چراغ شبهايش ماه ، مسكنش در زمستان مشرق و مغرب آفتاب بود ( صبحها در جانب مغرب و عصرهادر جانب مشرق روبه روى آفتاب قرار مىگرفت ) ، ميوه و گلش گياهانى بود كه زمين براى بهايم مىرويانيد . نه همسرى داشت كه وى را بفريبد و نه فرزندى كه او را غمگين نمايد و نه ثروتى كه او را به خود مشغول دارد و نه طمعى كه خوارش سازد ؛ مركبش پاهايش و خادمش دستهايش بود .\r\n\r\n\r\n","description":"","footnote":"\r\n( 1 ) . سورهء قصص ، آيهء 26 .\r\n","page_name":" 347 ","page_number":351},
  {"content":"\r\n . \r\n","description":"","footnote":"","page_name":" 348 ","page_number":352},
  {"content":"\r\n\r\n\r\nو اين پيامبر بزرگ اسلام صلى الله عليه و آله بود\r\nاز پيامبر پاك و پاكيزه‌ات صلى الله عليه و آله پيروى كن ! زيرا راه و رسمش سر مشقى است براى آن كس كه بخواهد تأسّى جويد و انتسابى است ( عالى ) براى كسى كه بخواهد منتسب گردد ، و محبوبترين بندگان نزد خداوند كسى است كه از پيامبرش سرمشق گيرد و قدم به جاى قدم او گذارد . پيامبر صلى الله عليه و آله بيش از حدّاقل نياز از متاع دنيا استفاده نكرد و به آن تمايلى نشان نداد . پهلويش از همه لاغرتر و شكمش از همه گرسنه‌تر بود . دنيا به وى عرضه شد ( تا آنچه مىخواهد انتخاب كند ) امّا از پذيرفتن آن امتناع ورزيد ، او از آنچه مبغوض خداوند است آگاهى داشت ، لذا خود نيز آنها را منفور مىشمرد و آنچه خداوند آن را حقير شمرده بود او نيز حقير مىدانست و كوچكها را كوچك و كم اهميّت .\r\nاگر در ما چيزى جز محبّت آنچه مورد غضب خدا و رسول ، و بزرگداشت آنچه خداوند و پيامبرش آن را كوچك شمرده‌اند ، نباشد ، همين خود براى مخالفت ما با خدا و سر پيچى از فرمانش كافى است .\r\nپيامبر صلى الله عليه و آله روى زمين ( بدون فرش ) مىنشست و غذا مىخورد و با تواضع همچون بردگان جلوس مىكرد ، با دست خويش كفش و لباسش را وصله مىكرد ، بر مركب برهنه سوار مىشد و حتّى كسى را پشت سر خويش سوار مىنمود ، پرده‌اى را بر در اتاقش ديد كه در آن تصويرهايى بود ، همسرش را صدا زد و گفت :\r\n« آن را از نظرم پنهان كن ! كه هر گاه چشمم به آن مىافتد به ياد دنيا و زرق و برقش مىافتم » .\r\nاو با تمام قلب خويش از زرق و برق دنيا اعراض و ياد آن را در وجودش ميراند ، وى سخت علاقه‌مند بود كه زينت‌ها و زيورهاى دنيا از چشمش پنهان گردد ، تا از آن لباس زيبايى تهيّه نكند و آن را قرار گاه هميشگى نداند و اميد اقامت دائم در آن نداشته باشد . لذا آن را از روحش بيرون راند ، از قلبش دور ساخت و از چشمش پنهان ساخت . ( آرى ) چنين است ، كسى كه چيزى را منفور مىدارد ، نگاه كردن و يادآورى آن را نيز منفور مىشمرد .\r\nدر زندگى رسول خدا صلى الله عليه و آله امورى است كه تو را به عيوب و بديهاى دنيا واقف مىسازد ، چه اين كه او و نزديكانش در آن گرسنه بودند و با اين كه منزلت و مقام عظيمى در پيشگاه خداوند داشت زينتهاى دنيا را از او دريغ داشت ، بنابراين هر كس با عقل خويش بايد بنگرد كه آيا خداوند با اين كار پيامبرش را گرامى داشته يا به او اهانت نموده است ؟ اگر كسى بگويد او را تحقير كرده كه - به خدا سوگند - اين دروغ محض است ، دروغى بزرگ ، و اگر گويد او را گرامى داشته ، بايد بداند خداوند ديگران را ( كه زينتهاى دنيا به آنها داده ) گرامى نداشته است ، چه اين كه دنيا رابراى آنها گسترده و از مقرّبترين افراد به او دريغ داشته است . بنابراين ( كسى كه بخواهد خوشبختى واقعى پيدا كند ) بايد به اين فرستادهء خداوند اقتدا و تأسّى نمايد ؛ گام در جاى گامهايش بگذارد و از هر درى كه او داخل شده وارد شود\r\n\r\n","description":"","footnote":"","page_name":" 349 ","page_number":353},
  {"content":"\r\n . \r\n","description":"","footnote":"","page_name":" 350 ","page_number":354},
  {"content":"\r\n\r\nو اگر چنين نكند از هلاكت ايمن نگردد ، زيرا خداوند « محمّد صلى الله عليه و آله » را نشانهء قيامت ، بشارت دهندهء بهشت و انذار كنندهء از عقوبتها و كيفرها قرار داده است . او با شكم گرسنه از اين جهان رفت و با سلامت روح و ايمان به سراى ديگر ورود كرده ، وى تا آن دم كه به راه خود رفت و دعوت حق را اجابت نمود ، سنگى روى سنگ نگذاشت ؛ چه منّت بزرگى خدا بر ما گذاشته كه چنين پيشوا و رهبرى به ما عنايت كرده تا راه او را بپوييم و گام به جاى گام او بگذاريم .\r\nبه خدا سوگند ! آن‌قدر اين پيراهن خود را وصله زدم كه از وصله كنندهء آن شرم دارم ؛ كسى به من گفت : چرا اين لباس كهنه را بيرون نمىاندازى ؟ گفتم : از من دور شو ! « صبحگاهان رهروان شب ستايش مىشوند » ( آنها كه بيدار بودند و ره سپردند و به مقصد رسيدند از آنها كه خواب ماندند و به مقصد نرسيدند شناخته مىشوند ) .\r\n\r\nخطبهء 161\r\nدر اين خطبه از اوصاف پيامبر و خاندان و پيروان آيينش سخن به ميان آورده\r\nو مردم را به تقوا دعوت نموده است .\r\n\r\nپيامبر و اهل بيت وپيروان مكتبش\r\nوى را با نورى روشنى بخش ( قرآن ) و برهان و دليلى آشكار ، راهى واضح و كتابى هدايت كننده بر انگيخت ؛ خاندانش بهترين خاندانها و درخت وجودش بهترين درختان است كه شاخه هايش موزون و ميوه هايش در دسترس همگان قرار دارد ، زادگاهش « مكّه » و هجرتگاهش « مدينه طيّبه » بود ، همان شهرى كه آوازهء او از آن برخاست و صدايش از آن‌جا پخش شد . او را با دليل كافى و اندرزى شفابخش و برنامه‌اى پيش گيرنده از فساد فرستاد . به وسيلهء او دستورات ناشناختهء الهى را آشكار ساخت ، بدعتهايى كه به نام دين در ميان مردم بود ، از بين برد و احكامى كه هم اكنون نزد ما روشن است ، به وسيلهء او بيان داشت با اين حال ، كسى كه جز اسلام آيينى برگزيند ، زيانش مسلّم ، دستگيرهء ايمانش گسسته و سقوط او شديد خواهد بود و سرانجام غم و اندوهى طولانى و عذابى مهلك خواهد داشت .\r\nبه خدا توكّل مىكنم توكّلى با توبه و بازگشت به او و از او ارشاد مىطلبم به راهى كه به سوى بهشتش منتهى و به محلّ و منزل مورد رضايتش پايان يابد .\r\n\r\n","description":"","footnote":"","page_name":" 351 ","page_number":355},
  {"content":"\r\n . \r\n","description":"","footnote":"","page_name":" 352 ","page_number":356},
  {"content":"\r\n\r\n\r\nنصيحت به تقوا\r\nاى بندگان خدا ! شما را به تقوا و اطاعت خداوند توصيه مىكنم كه موجب رستگارى فردا و نجات ابدى است .\r\n( خداوند بزرگ ) انذار كرده و به شدّت ابلاغ فرموده و به آخرين حد ترغيب و تشويق نموده و دنيا و ناپايدارى آن و زوال و انتقالش را براى شما توصيف كرده ، پس از اين زرق و برقهايى كه براى شما اعجاب‌انگيز است به خاطر كوتاهى دورانش چشم بپوشيد ! دنيا نزديكترين منزل به خشم خدا و دورترين آن از رضا و خشنودى اوست ، پس اى بندگان خدا ، خود را همواره سرگرم آن نسازيد ، زيرا از فراق و دگرگونى حالات آن باخبريد ، لذا همچون دوستى مهربان ، ناصح و كوشا كه براى نجات رفيقش تلاش مىكند ، خويشتن را از « دنيا پرستى » بر حذر داريد ! و از آنچه در ميدانهاى نابودى قرون پيشين ديده‌ايد عبرت گيريد ! از همانها كه پيوندهاى اعضايشان گسسته ، چشم و گوشهاى آنها نابود ، شرافتمندى و عزّتشان از ميان رفته و نعمتها و سرورشان منقطع گرديده است ؛ همانها كه به جاى قرب فرزندان به فراق آنها مبتلا شدند و به جاى همدمى همسران مفارقتشان را گزيدند ، اكنون نه بر يكديگر تفاخر مىكنند و نه توليد نسل مىنمايند ، نه يكديگر را ديدار و نه با هم سخن مىگويند ، پس اى بندگان خدا ! بر حذر باشيد همچون كسى كه بر نفس خود پيروز و بر شهوتش غالب و حاكم و با چشم عقلش مىنگرد ، زيرا امر ( دنيا و آخرت ) واضح ، نشانه‌هاى اين راه پا بر جا ، طريق صاف و آشكار و راه مستقيم است .\r\n\r\nخطبهء 162\r\nدر پاسخ بعضى از يارانش از طايفهء بنى اسد كه از آن حضرت پرسيد : چگونه شما را از اين مقامى كه سزاوارتر بوديد بر كنار نمودند ؟ امام عليه السلام در پاسخ فرمود :\r\nاى برادر اسدى ! تو مردى مضطرب و دستپاچه‌اى ، بى موقع پرسش مىكنى ! امّا در عين حال احترام خويشاوندى و بستگى برقرار و حقّ پرسش محترم است ، اكنون كه مىخواهى بدانى ، بدان .\r\nامّا استبداد ( خلفا ) در برابر ما نسبت به مقام خلافت با اين كه ما از نظر نسب بالاتر و از جهت ارتباط با پيغمبر صلى الله عليه و آله پيوندمان محكمتر مىباشد ، بدين جهت بود كه عدّه‌اى بر اين مقام بخل ورزيده ( و با نداشتن شايستگى آن را تصاحب نمودند ) و گروهى ديگر ( خود ما ) با سخاوت از آن صرف نظر كردند ، حاكم و داور خداوند است و بازگشت در قيامت به سوى او .\r\n\r\n","description":"","footnote":"","page_name":" 353 ","page_number":357},
  {"content":"\r\n . \r\n","description":"","footnote":"","page_name":" 354 ","page_number":358},
  {"content":"\r\n\r\nدر اين‌جا امام عليه السلام به شعر امرءالقيس تمثّل جست كه حاصل معناى آن اين است :\r\n« سخن از گذشتگان بگذار و سخن از آنچه امروز با آن روبه رو هستم بگوى » !\r\nو بيا از مشكل مهمّ پسر ابى سفيان ( معاويه ) سخن بگو ، روزگار پس از آن كه مرا گريانيد به خنده آورد ، به خدا سوگند اين تعجّب ندارد ، اوه ، چه جريان عجيبى كه ديگر تعجّبى باقى نگذارده و كژى . . .\r\nفراوان به بار آورده است ؛ آنها كوشيدند تا نور خدا را كه از چراغش مىدرخشيد ، خاموش سازند و فوران چشمهء الهى را مسدود نمايند و اين آب گوارا را بين من و خودشان گل آلود و پر درد كنند ؛ اگر اين مشكلات موجود بر طرف گردد ، آنها را به سوى حقّ خالص سوق خواهم داد و اگر چنين نشد و نتيجهء حوادث به سود مخالفان گرديد « بر آنان حسرت مخور زيرا خداوند از آنچه انجام مىدهند ، آگاه است » . « 1 »\r\n\r\nخطبهء 163\r\n\r\nآفريدگار بزرگ\r\nستايش مخصوص آفريدگار بندگان است ؛ خداوندى كه گسترانندهء زمين ، جارىسازندهء سيل در درّه‌ها و رودخانه ها و رويانندهء گياهان در كوهها و تپّه‌ها ، نه براى اوليتش آغازى است و نه بر ازليتش پايانى ، نخستينى است كه همواره بوده و جاويدى است كه سرآمدى نخواهد داشت . پيشانيها در برابر عظمتش به خاك افتاده و لبها به يگانگى او گشوده شده ، هنگام آفرينش براى هر مخلوقى حدّى قرار داد تا با وجود پاكش شباهت نداشته باشند ( و كسى در شناخت او به اشتباه نيفتد ) افكار و انديشه ها هرگز نمىتوانند با حدود و حركات و جوارح و ابزار ، اندازه و حدّى برايش تعيين كنند .\r\nدربارهء او هيچ گاه نمىتوان گفت از « كى » بوده ؟ و برايش نيز سرآمدى نتوان تعيين كرد كه گفته شود تا « كى » خواهد بود ؟ ، آشكارى است كه درباره‌اش نتوان گفت « از چه چيز پيدا شده ؟ » و مخفى و پنهانى است كه نمىتوان گفت : « در كجاست ؟ » نه جسم است كه بتوان به پايانش دست يافت و نه پوشيده و محجوب است كه چيزى بر او محيط گردد . نه آن‌قدر به موجودات نزديك است كه به آنها چسبيده باشد و نه آن‌قدر دور كه از آنها فاصله گيرد ، نگاههاى ممتدّ بندگان از او پنهان نيست ، نه تكرار الفاظ بر زبان ، نه بالا رفتن و نزديك شدن به تپّه‌ها و نه برداشتن گامهاى بلند در شبهاى ظلمانى و درون تاريكيها . . .\r\nشبهايى كه ماه درخشان بر آن مىتابد و خورشيد نورانى در طلوع و غروب بر آن مىگذرد ، و تغيير و دگرگونى زمانها و زندگانيها ؛\r\n\r\n\r\n","description":"","footnote":"\r\n( 1 ) سورهء فاطر ، آيهء 8 .\r\n","page_name":" 355 ","page_number":359},
  {"content":"\r\n . \r\n","description":"","footnote":"","page_name":" 356 ","page_number":360},
  {"content":"\r\n\r\nيعنى آمد و شد شب و روز ، هيچ كدام از او مخفى نيست ( و از همه به خوبى آگاه است ، آرى ) پيش از نهايت و سررسيد هرچيز و قبل از احصا و شمارش ، از آنها اطّلاع داشته است . پروردگار بزرگ از آنچه « مشبّهه و مجسّمه » ( آنها كه براى او جسم يا شبيه قائلند ) به او نسبت مىدهند برتر و بالاتر است و صفات اجسام از قبيل اندازه و ابعاد ، قرار داشتن در مسكن و جايگزيدن در مأوى در مورد خداوند تصوّر ندارد . بنابراين حدّ و اندازه ، مخصوص مخلوقات و براى غير خداوند تعيين شده است .\r\n\r\nابداع مخلوقات\r\nمخلوقات را از موادى كه ازلى و ابدى باشند نيافريده ، بلكه آنها را از عدم به وجود آورد و برايشان حدّى تعيين فرمود و آنها را به نيكوترين وجه صورتگرى كرد . هيچ چيز در برابر قدرتش ياراى مقاومت ندارد و از اطاعت و عبادت موجودات بهره‌اى نمىگيرد ، علم او به مردگان پيشين همچون علمش به زندگان موجود است ، آگاهيش به آنچه در آسمانهاى بالاست ، همانند دانشش به آنچه در طبقات پايين زمين است ، مىباشد .\r\nقسمت ديگرى از اين خطبه است\r\nاى مخلوقى كه با اندام متناسب و در محيط محفوظى آفريده شده‌اى ؛ در تاريكيهاى رحم و در پرده‌هاى تو در تو ، آفرينشت « از عصارهء گِل » آغاز شد و « در جايگاه آرام قرار داده شدى تا زمانى مشخّص و سرآمد معيّن » . « 1 » در آن هنگام كه چنين بودى و در رحم مادرت حركت مىكردى ، نه قدرت پاسخگويى داشتى و نه صدايى مىشنيدى ، سپس از اين جايگاه به محيطى كه آن را مشاهده نكرده بودى و راه به دست آوردن منافعش را نمىشناختى فرستاده شدى . . .\r\n( بگو ) چه كسى تو را در مكيدن شير از پستان مادرت هدايت نمود و چه كسى تو را به محلّ آنچه مىخواستى آشنا كرد ؟ هيهات ! آن كس كه از توصيف موجوداتى كه داراى شكل و اندام و اعضاى پيكرند ، ناتوان است ، از توصيف خالق خويش عاجزتر و ناتوانتر است و از شناخت او از طريق صفات مخلوقين دور تر .\r\n\r\n\r\n","description":"","footnote":"\r\n( 1 ) . سورهء مؤمنون ، آيهء 12 و 13 .\r\n","page_name":" 357 ","page_number":361},
  {"content":"\r\n . \r\n","description":"","footnote":"","page_name":" 358 ","page_number":362},
  {"content":"\r\n\r\n\r\nخطبهء 164\r\nهنگامى كه مردم نزد او جمع شده و از عثمان شكايت كردند و از آن حضرت خواستند كه با عثمان در اين زمينه صحبت كند و از او بخواهد كه از اشتباهاتش دست بردارد ، امام عليه السلام بر عثمان وارد شد ( با لحنى مؤدّبانه و آميخته با احترام با او سخن گفت ، باشد كه در دل او اثر كند و از مسيرش بازگردد ) و چنين فرمود :\r\nمردم پشت سر من هستند و مرا بين خود و تو سفير قرار داده‌اند . سوگند به خدا نمىدانم چه چيز را با تو بگويم ؟ ! مطلبى را كه تو ( در اين زمينه ) از آن بىاطّلاع باشى سراغ ندارم ، تو آنچه را كه ما مىدانيم مىدانى ، ما به چيزى پيشى نگرفته‌ايم كه تو را از آن آگاه سازيم و چيزى را در پنهانى نيافته‌ايم كه آن را به تو ابلاغ كنيم ( زيرا پيامبر صلى الله عليه و آله تمام اصول و وظايف اسلامى را آشكارا بيان فرمود و همگان آن را شنيدند ) و همانطور كه ما مشاهده كرديم ، تو هم مشاهده كردى و همان گونه كه ما شنيديم ، تو هم شنيدى و همچنان كه ما با پيامبر صلى الله عليه و آله همنشين بوديم تو نيز همنشين بودى ، هيچ گاه فرزند ابوقحافه ( ابوبكر ) ، پسر « خطاب » ( عمر ) در انجام اعمال نيك از تو سزاوارتر نبودند ، تو بر رسول خدا صلى الله عليه و آله از نظر پيوند خويشاوندى از آن دو نزديكترى ؛ تو از نظر دامادى پيامبر صلى الله عليه و آله به مرحله‌اى رسيدى كه آن دو نرسيدند .\r\nخدا را ! خدا را ! به جان خود رحم كن ، سوگند به خدا كه تو نياز به راهنمايى و تعليم ندارى ؛ راهها آشكارند و نشانه هاى دين برپا ! آگاه باش ! برترين بندگان در نزد خداوند پيشواى عادلى است ، . . . كه خود هدايت يافته و ديگران را هدايت مىكند ، سنّت معلومى را برپا دارد ، بدعت مجهولى را بميراند . سنّتها روشن و نورانيند و نشانه‌هاى مشخّص دارند ، بدعتها نيز آشكارند و علامتهايى دارند .\r\nو بدترين مردم نزد پروردگار ، پيشواى ستمگرى است كه خود گمراه است و مردم به وسيلهء او گمراه مىشوند ؛ سنّتهاى مورد قبول را از بين برده و بدعتهاى متروك را زنده مىكند ، من از رسول خدا صلى الله عليه و آله شنيدم كه مىفرمود :\r\n« پيشواى ستمكار را روز رستاخيز حاضر مىكنند در حالى كه نه ياورى با اوست و نه عذر خواهى ، او را در آتش دوزخ مىافكنند و همچون سنگ آسيا در آتش به چرخش مىافتد ، آن گاه او را در قعر دوزخ به زنجير مىكشند » و من تو را به خدا سوگند مىدهم ، نكند تو همان پيشواى مقتول اين امّت گردى .\r\nچه اين كه پيامبر صلى الله عليه و آله همواره مىفرمود : « در اين امّت پيشوايى كشته خواهد شد ؛ كه پس از آن درهاى كشت و كشتار به روى آنها تا قيامت باز خواهد گرديد ، امور اين امّت را بر آنها مشتبه مىكند ، فتنه و فساد در ميانشان گسترش مىيابد ؟ تا آن‌جا كه حق را از باطل تميز نمىدهند و به سختى در آن فتنه غوطه ور مىشوند\r\n\r\n","description":"","footnote":"","page_name":" 359 ","page_number":363},
  {"content":"\r\n . \r\n","description":"","footnote":"","page_name":" 360 ","page_number":364},
  {"content":"\r\n\r\nو به شدّت درهم آميخته و فاسد خواهند گرديد » نكند تو با اين سنّ زياد و گذراندن عمر ، زمام خويش را به دست « مروان » بسپارى تا برد هر جا كه خاطر خواه اوست !\r\nعثمان در پاسخ به آن حضرت گفت : « از مردم بخواه به من مهلت دهند تا خويش را از حقوق از دست رفتهء آنها خلاص گردانم » .\r\nامام عليه السلام فرمود : « آنچه مربوط به مدينه است مهلتى در آن نيست و آنچه بيرون مدينه است مهلتش رسيدن دستور تو ، به آنهاست » .\r\n\r\nخطبهء 165\r\nكه در آن از شگفتيهاى خلقت طاووس پرده برداشته است\r\n\r\nآفرينش پرندگان\r\n( خداوند ) مخلوقاتى شگفت از حيوان و جماد ، ساكن و متحرّك ابداع كرد . . . و شواهدى روشن بر لطافت صنع و قدرت عظيمش اقامه فرمود ، آن‌چنان كه عقلها را مطيع و معترف و تسليم ساخت . نداى دلايل يگانگيش در گوشهاى ما همچنان طنين‌انداز است ، شكلهاى گوناگون پرندگان را آفريد ، همان پرندگانى كه آنها را در شكافهاى زمين و درّه‌هاى وسيع و قلّهء كوهها مسكن داد ، همانها كه داراى بالهاى رنگارنگ و هيئتهاى متفاوتند ، زمام آنهابه دست اوست .\r\nآنها به وسيلهء بالهاى خويش در دل هوا و در اين فضاى پهناور به پرواز مىآيند ، آنهارا با اشكال شگفت آورى ابداع كرد و پيكرشان را با استخوانهاى به هم پيوسته كه ( از گوشت ) پوشيده شده تركيب نمود ؛ برخى از آنها را به واسطهء سنگينى جسمشان از اين كه به آسانى در دل هوا به پرواز آيند بازداشت و چنان قرار داد كه بتوانند در نزديكى زمين به پرواز درآيند ، و با لطافت قدرت و دقّت صنعتش با رنگهاى مختلف آنها را به زيبايى رنگ‌آميزى كرد ، گروهى از آنها را تنها با يك رنگ كه هيچ رنگ ديگرى با آن مخلوط نبود و دسته‌اى ديگر را در رنگ دگرى فرو برد ، به جز اطراف گردنش كه براى آن طوقى از غير آن رنگ قرار داده است .\r\n\r\n","description":"","footnote":"","page_name":" 361 ","page_number":365},
  {"content":"\r\n . \r\n","description":"","footnote":"","page_name":" 362 ","page_number":366},
  {"content":"\r\n\r\n\r\nآفرينش طاووس\r\nيكى از شگفت انگيزترين آنها « طاووس » است كه در موزونترين شكلش بيافريد و با رنگهاى مختلف به عاليترين صورت رنگ‌آميزى كرد ، با بالهايى كه شاهپرهاى آن را بر يكديگر قرار داد و دُمى كه دامنهء آن را طولانى گردانيد كه به هنگام حركت به سوى جفت خويش آن را از هم مىگشايد و همچون چترى بر سر خود سايبان مىسازد ! گويى بادبان كشتى است كه ناخدا آن را برافراشته و هر لحظه آن را به طرفى مىچرخاند ، با اين همه زيبايى و رنگ در دريايى از غرور فرو مىرود و با حركات متبخترانه‌اش به خود مىنازد ! و همچون خروس . . . با جفت خويش مىآميزد و همانند حيوانات نرى كه از طغيان شهوت به هيجان آمده‌اند با او در آميخته باردارش مىكند . اين حقيقت را مىتوان با چشم مشاهده كرد . من همچون كسى نيستم كه با دليلى ضعيف مطلبى را بگويم و اگر كسى خيال كند كه باردارشدن طاووس به وسيلهء قطرات اشكى است كه اطراف چشم جنس نر حلقه مىزند و طاووس ماده آن را مىنوشد و سپس بدون آميزش با نر ، بلكه در اثر همان اشكها ، تخم‌گذارى مىكند ، اين افسانهء بى اساسى است ، ولى اين عجيبتر از افسانهء توليد مثل كلاغ نيست ( به هر حال ) چنين به نظر مىآيد كه نىهاى پر طاووس همچون شانه‌هايى است كه از نقره ساخته شده و آنچه بر آنها روييده است ، يعنى دايره هاى شگفت‌انگيز و خورشيدهايى كه روى آنها نقش گرديده ، همچون طلاى خالص و پاره هايى است از زبرجد !\r\nاگر بخواهى آن را به آنچه زمين ( به هنگام بهار ) رويانيده تشبيه كنى ، خواهى گفت دسته گلى است كه از شكوفه هاى گوناگون تمام گلهاى بهارى چيده شده و چنانچه بخواهى آن را به پوشيدنيها مانند نمايى خواهى ديد همچون پارچه هاى زيباى پرنقش و نگار يا همچون پرده هاى رنگارنگ يمنى است و هرگاه دوست داشته باشى با زيورها آن را مقايسه نمايى ، همچون نگينهاى رنگارنگى است كه در نوارى از نقره كه با جواهر زينت شده است ، قرار گرفته باشد .\r\nهمچون كسى كه به خود مىبالد ، با عشوه و ناز قدم بر مىدارد ، گاهى سر را بر مىگرداند و به بالها و دمش خيره نگاه مىكند ، ناگاه از جمال دل آرايى كه پر و بالش به او بخشيده و رنگ آميزه‌هايى كه همچون لؤلؤ و جواهر به هم آميخته است قهقه سر مىدهد ، امّا آن گاه كه به پاهايش نظر مىافكند آن‌چنان با گريه فرياد مىكشد كه استغاثه و نالهء جانكاهش از آن به خوبى آشكار مىگردد و گواه صادق دردى است كه در درون دارد ؛ چه اين‌كه پاهايش همچون پاهاى خروس خلاسى باريك و زشت است و در يك سوى ساق پايش ناخنكى مخفى روييده است و در موضع يال كاكلى سبز رنگ و پر خال برايش قرار داده شده ، گردنش همچون ابريق و از گلوگاه تا روى شكمش به رنگ وسمهء يمانى ( سبز ) است . . .\r\nو يا همچون حريرى است كه بر تن كرده و چون آئينه‌اى صيقلى مىدرخشد ، بر اطراف سر و گردنش گويى معجرى است سياه رنگ كه زنى آن را بر سر و گردن پيچيده ،\r\n\r\n","description":"","footnote":"","page_name":" 363 ","page_number":367},
  {"content":"\r\n . \r\n","description":"","footnote":"","page_name":" 364 ","page_number":368},
  {"content":"\r\n\r\nولى به نظر مىرسد كه از كثرت شادابى و برّاقى ، رنگ سر سبز و پر طراوتى با آن ممزوج شده و در كنارهء گوشش خطى باريك همچون نيش قلم به رنگ گل بابونهء بسيار سفيدى كشيده شده ، اين خط با آن سفيديش در ميان آن سياهى جلوه‌اى ديدنى به خود گرفته ؛ كمتر رنگى در جهان مىتوان يافت كه طاووس از آن بهره نگرفته ؛ امّا اين رنگها با جذّابى فوق العاده و برّاقى و درخشش حرير مانند و صفايش از دگر رنگهاى جهان طبيعت برترى يافته است .\r\nاو همانند شكوفه‌هاى پراكنده‌اى است كه بارانهاى بهارى و حرارت خورشيد آن را هنوز چندان نمو نداده ، ولى او گاهى از پرهايش بيرون مىآيد و لباسش را از تن خارج مىكند ، پرها پشت سر هم مىريزند و به دنبال آن پى درپى مىرويند ، پوش پرها از نى آنها همچون برگها از شاخه‌ها ( در فصل پاييز ) فرو مىريزند و پشت سرش رشد مىكنند تا بار ديگر به شكل نخست در آيند ، ( و پس از روييدن ) با رنگ سابق تفاوتى پيدا نمىكنند و رنگى به جاى رنگ ديگرى نمىنشيند .\r\nاگر يكى از موهاى پوشش پرها را بررسى كنى گاهى رنگى گلى و زمانى رنگ سبز زبرجدى و احياناً زرد طلايى به تو نشان خواهد داد ( و هر لحظه جلوه‌اى دارد ) راستى چگونه فكرهاى عميق و ديده‌هاى موشكاف مىتواند به ( اسرار ) اين صفات راه يابد و يا عقلهاى با ذوق به آن دست پيدا كند و يا توصيف كنندگان وصف آن را به نظم آورند .\r\nكوچكترين اجزاى اين مخلوق ، افكار ژرف انديش را از درك خود عاجز و زبانها را از توصيف ناتوان گردانيده ! منزّه است آن كس كه عقلها را از توصيف مخلوقش ناتوان ساخته - آن هم مخلوقى كه در چشمها جلوه مىكند و آن را مىبينند ، موجودى محدود ، با تركيب پيكرى پرنقش و نگار - و زبانها را از توصيفش حتّى به طور فشرده عاجز شده و از اداى حقّ توصيفش وامانده‌اند ( با اين حال چگونه مىتوان آفريدگار اين مخلوق را توصيف كرد ؟ ) .\r\n\r\nجانداران كوچك\r\nمنزّه است آن كس كه حتّى براى مورچگان ريز و پشه‌هاى خرد ، دست و پا آفريد و بزرگترين موجودات يعنى ماهيان بزرگ ، نهنگان و فيلها را به وجود آورد و مقرّر داشت هر شبحى كه بجنبد و روح در آن نفوذ كند مرگ ، پايان آن و فناى سرانجامش باشد .\r\n\r\n","description":"","footnote":"","page_name":" 365 ","page_number":369},
  {"content":"\r\n . \r\n","description":"","footnote":"","page_name":" 366 ","page_number":370},
  {"content":"\r\n\r\n\r\nاوصاف بهشت\r\nاگر با چشم دلت به آنچه از بهشت براى تو توصيف مىشود نظر اندازى ؛ روحت از موجودات بديعى كه در دنيا پديدار گشته ، از شهوات و لذّاتش و زخارف و زيورهاى ديدنيش كناره‌گيرى خواهد كرد و فكرت در ميان درخت هايى كه شاخه هايشان همواره به هم مىخورد و ريشه‌هاى آنها در دل تپه هايى از مشك بر سواحل نهرهاى بهشت فرو رفته ، متحيّر مىگردد و انديشه ات در خوشه هايى از لؤلؤهاىتر كه به شاخه‌هاى كوچك و بزرگ محكمش آويخته و همچنين پيدايش ميوه‌هاى گوناگون كه از درون غلافهاى خود سر برون كرده ، واله و حيران مىشود ؛ اين ميوه‌ها به آسانى و مطابق دلخواه هركس چيده مىشود ، ميزبانان بهشتى از آنان كه ميهمان بهشتند و در جلو قصرهاى آن فرود آمده‌اند ، با عسلهاى مصفّا و شرابهاى پاكيزه كه مستى نمىآفريند پذيرايى مىكنند ؛ اين ( ميهمانان ) گروهى هستند كه تقوا و شخصيّت خود را تا پايان عمر حفظ كرده ، لذا از ناراحتىهاى نقل و انتقال سفرهاى ( مرگ و برزخ ) ايمن بوده‌اند .\r\nاى شنونده ! اگر قلب خويش را به مناظر زيبايى كه در آن‌جا به آن مىرسى مشغول دارى ، روحت با شوق فراوان به سوى آنها پرواز خواهد كرد و هم اكنون از اين مجلس من با عجله به همسايگى اهل قبور خواهى شتافت . خداوند ما و شما را به لطف و رحمت خود از كسانى قرار دهد كه با دل و جان براى رسيدن به سر منزل نيكان كوشش مىكنند .\r\nتفسير بعضى از لغات پيچيدهء اين خطبه\r\nشريف رضى رحمه الله مىگويد : « يَؤُرُّ بِمَلاقِحِه » الْأَرُّ كنايه از نكاح و آميزش است . هنگامى گفته مىشود « ارَّ الرّجُلُ الْمَرْأةُ يَؤُرُّها » كه با همسرش همبستر شود ، و اين فرمايش امام عليه السلام « كأنَّهُ قَلْعُ دارِيّ عَنَجُهُ نُؤْتيَةُ » بايد توجّه داشت « قَلْع » بادبان كشتى است و « دارىّ » منسوب به « دارين » شهرى است در كنار دريا كه از آن‌جا عطريّات مىآورند ( و بادبانهايش معروف است ) و « عَنَجَه » به معناى كشيدن به سوى خويش است « عَنَجتُ النّاقَةَ اعنُجُها » يعنى آن را به سوى خود كشيدم و « النؤتى » به معناى « كشتيبان » است و امّا تعبير « ضَفَّتى جُفُونِه » منظور دو طرف پلكهاى چشم است . زيرا « ضَفَتان » به معناى دو طرف مىباشد و اين كه مىفرمايد : « وَ فِلَذَا الزَّبَرْجَد » بايد دانست كه « فِلَذَ » جمع « فلذة » به معناى قطعه است ، يعنى قطعه‌هايى از زبرجد و امّا تعبير به « كَبائِسِ اللُّؤْلُؤْ الرّطْبِ » به معناى خوشه‌هاى لؤلؤ تر همچون خوشه‌هاى خرماست زيرا « الكَباسَةَ » به معناى خوشه و « العساليج » جمع « عُسلُوج » به معناى شاخه است .\r\n\r\n","description":"","footnote":"","page_name":" 367 ","page_number":371},
  {"content":"\r\n . \r\n","description":"","footnote":"","page_name":" 368 ","page_number":372},
  {"content":"\r\n\r\n\r\nخطبهء 166\r\nكه در آن تشويق به الفت و مهربانى و محبّت نموده است\r\nبايد خردسالان شما به بزرگسالان تأسّى كنند و بزرگسالان شما به كودكانتان رؤف و مهربان باشند .\r\nهمچون ستم پيشگان دوران جاهليّت مباشيد كه نه آگاهى از دين داشتند و نه در شناسايى خداوند انديشه مىكردند ، يعنى همچون تخم افعى در لانهء پرندگان ( مباشيد ) كه شكستن آن گناه است ( زيرا گمان مىرود تخم پرنده باشد ) امّا جوجهء آن شرّ و زيانبار است ، ( زيرا در حقيقت تخم افعى است ، اشاره به اين‌كه ظاهر شما به حكم محيط اسلامى ايمان است ولى باطنتان بوى صفات جاهليّت مىدهد ) .\r\n\r\nآيندهء بنى اميّه\r\nقسمتى ديگر از اين خطبه است\r\nپس از همبستگى و اتّحاد پراكنده شدند و از اصل خويش تشتّت يافتند ؛ گروهى دست به شاخه‌اى زده‌اند . . . و به هر كجا آن شاخه متمايل شد ، همراهش رفتند ، امّا به زودى خداوند آنها را براى بدترين روزى كه « بنىاميّه » در پيش دارند جمع خواهد كرد ؛ آن چنان كه قطعه‌هاى پراكندهء ابرها در فصل پاييز جمع مىشوند . آرى خداوند همهء آنها را گرد مىآورد و ميانشان الفت و هماهنگى بر قرار نموده و آنان را همچون ابرهاى به هم پيوسته متراكم مىسازد ، سپس درهايى بر رويشان مىگشايد كه مانند سيلى خروشان از جايگاه خود بيرون مىريزند . درست همچون ( سيل عرم ) كه دو باغستانى ( شمالى و جنوبى شهر سبا ) را در هم كوبيد ؛ كه در برابر آن هيچ تپّه و برجستگى باقى نماند ، نه كوههاى بلند و محكم و نه برآمدگيهاى بزرگ ، هيچ كدام در برابرش استقامت ننمودند . خداوند آنها ( يعنى مخالفان بنىاميّه ) را مانند آب در درون درّه‌ها و رود خانه‌ها پراكنده مىسازد و سپس همچون چشمه سارهايى از قسمتهاى مختلف زمين بيرون مىآورد ، آنگاه به كمك آنان حقّ گروهى را از گروه ديگر مىگيرد و جمعى را وارث سرزمين دگران مىسازد . به خدا سوگند آنها ( بنىاميّه ) پس از تسلّط و پيروزيشان همهء آنچه را دارند از دست مىدهند آن‌چنان كه چربى بر روى آتش آب مىشود !\r\n\r\nمردم آخر الزمان\r\nاى مردم ! اگر دست از حمايت يكديگر در يارى حق بر نمىداشتيد و براى تضعيف و زبون ساختن باطل سستى نمىكرديد ، هيچ گاه آنان كه در پايهء شما نيستند در نابودى شما طمع نمىورزيدند و هيچ نيرومندى بر شما قدرت پيدا نمىكرد ، امّا همچون بنىاسرائيل در حيرت و سرگردانى قرار گرفتيد . به جانم سوگند كه سرگردانيتان پس از من چند برابر خواهد شد ، و اين به خاطر آن است كه حق را پشت سر انداخته‌ايد ، از نزديكترين افراد به پيامبر صلى الله عليه و آله ( كه من هستم ) بريده و به دورترين فرد ( كه معاويه است ) پيوند نموده‌ايد . آگاه باشيد ! اگر از پيشوا ( و رهبر ) خود اطاعت و پيروى مىكرديد ، شما را به همان راهى مىبرد كه رسول خدا صلى الله عليه و آله رفته بود ، و از رنجهاى بيراهه رفتن در آسايش بوديد و بار سنگين مشكلات را از دوش خود بر مىداشتيد .\r\n\r\n","description":"","footnote":"","page_name":" 369 ","page_number":373},
  {"content":"\r\n . \r\n","description":"","footnote":"","page_name":" 370 ","page_number":374},
  {"content":"\r\n\r\n\r\nخطبهء 167\r\nكه در آغاز خلافتش ايراد فرموده\r\nخداوند كتابى هدايت كننده و راهنما ( براى انسانها ) فرستاده ، نيكى و بدى ، خير و شر را آشكارا در آن بيان فرمود - بنابراين راه خير و نيكى را در پيش گيريد كه هدايت مىشويد و از شرّ و بدى اعراض كنيد تا در جادهء مستقيم قرار گيريد .\r\nفرائض ! فرائض ! در عمل به آنها كوتاهى نكنيد و آنها را به خوبى انجام دهيد كه شما را به سوى بهشت مىبرند ، خداوند محرّماتى قرار داده كه بر كسى پوشيده نيست و آنچه را حلال فرموده در آن عيبى ديده نمىشود . احترام مسلمان از تمام آنچه در پيشگاهش محترم است ، بالاتر شمرده و حفظ حقوق مسلمانان را به وسيلهء اخلاص و توحيد ، تضمين كرده است .\r\n« مسلمان كسى است كه مسلمانان از زبان و دستش در امان باشند » مگر آن‌جا كه حق اقتضا كند و آزار رساندن به هيچ مسلمانى جز در مواردى كه موجبى ( به حكم خدا ) داشته باشد روا نيست .\r\nبه سوى امر همگانى يعنى مرگ كه مخصوص يكايك شماست مبادرت ورزيد . مردم ديگر پيشاپيش شما مىروند و قيامت از پشت سر شما بانگ مىزند ( و به پيش مىراند ) سبكبار گرديد تا به قافله ملحق شويد ! ، كه پيشينيان در انتظار بازماندگانند ( تا همه از دنيا كوچ كنند و در قيامت مبعوث گردند ) .\r\nاز خدا بترسيد و تقوا پيشه كنيد كه شما در پيشگاه خداوند مسئول بندگان و شهرها و آباديها هستيد ؛ زيرا ( از همه چيز ) حتّى از خانه‌ها و حيوانات بازپرسى خواهيد شد . خداى را اطاعت كنيد و او را عصيان منماييد . هر نيكى مشاهده كرديد آن را انتخاب كنيد و اگر شرّ و بدى يافتيد از آن اعراض نماييد .\r\n\r\nخطبهء 168\r\nپس از بيعت با امام عليه السلام گروهى از يارانش پيشنهاد كردند : خوب بود آنان را كه در كشتن عثمان دست داشتند كيفر مىكردى ، امام در پاسخشان فرمود :\r\nاى برادران ! از آنچه شما مىدانيد بى اطّلاع نيستم ، امّا اين قدرت را از كجا به دست آورم ؟\r\n\r\n","description":"","footnote":"","page_name":" 371 ","page_number":375},
  {"content":"\r\n . \r\n","description":"","footnote":"","page_name":" 372 ","page_number":376},
  {"content":"\r\n\r\nآنان ( مخالفان عثمان ) همچنان بر قدرت و شوكت خويش باقيند ؛ آنها بر ما مسلّطند و ما بر آنان تسلّطى نداريم ، اين گروه همانانند كه بردگان شما با آنها مىجوشند و باديه نشينانتان به آنها پيوسته‌اند ، در بين شما قرار دارند و قدرت ريزش هر گونه مشكلات و سختى بر سر شما را دارند ؛ آيا شما موضعى براى قدرت ، بر خواسته هاى خود مىبينيد ؟\r\nاين كار ، كار اهل جاهليّت است . آنها يار و ياور دارند . اگر در اين باره جنبشى پيش آيد ، مردم چند دسته خواهند بود : گروهى همان را مىخواهند كه شما طالبيد و عدّه‌اى ديگر رأيشان بر خلاف عقيدهء شماست ، و دستهء سوّم نه اين را مىپسندند و نه آن را .\r\nبنابراين صبر كنيد تا مردم آرام شوند و دلها در جاى خود قرار گيرند و حقوق به آسانى گرفته شود . آرام باشيد و به من مهلت دهيد ، ببينيد به شما چه فرمان مىدهم ؛ كارى مكنيد كه قدرت ما را ضعيف سازد و كاخ قوّت و شوكت را فرو ريزد و سرانجام سستى و ذلّت به بار آورد . من براى اصلاح كار تا آن‌جا كه ممكن است ( در برابر مفسده جويانى كه خون عثمان را دستاويز قرار داده‌اند ) خويشتن دارى مىكنم ، امّا اگر راه چاره مسدود شد « آخرين دارو ، داغ كردن است » ( يعنى به ناچار دست به نبرد مىزنم ) .\r\n\r\nخطبهء 169\r\nكه به هنگام حركت اصحاب جمل به سوى « بصره » ايراد فرموده است\r\n\r\nامور همگانى مسلمانان\r\nخداوند پيامبرى راهنما ، با كتابى گويا و دستورى استوار ( براى هدايت مردم ) برانگيخت كه جز افراد . . .\r\nگمراه از آن اعراض نمىكنند . ( بدانيد ) بدعتهايى كه به رنگ حق درآمده هلاك كننده‌اند ، مگر خداوند ما را حفظ كند . متابعت از حكومت الهى حافظ امور شماست . بنابراين زمام اطاعت خود را بدون اين‌كه نفاق ورزيد و يا ذرّه‌اى اكراه داشته باشيد ، به دست او بسپاريد . به خدا سوگند اگر مخلصانه اطاعت از حكومت حق نكنيد ، خداوند آن را از شما برخواهد گرفت ، آن‌گاه به شما باز نخواهد گردانيد ، تا كار به غير شما برگردد .\r\n\r\n","description":"","footnote":"","page_name":" 373 ","page_number":377},
  {"content":"\r\n . \r\n","description":"","footnote":"","page_name":" 374 ","page_number":378},
  {"content":"\r\n\r\n\r\nاظهار تنفّر امام از دشمنان خود\r\nاين گروه ( مفسده جويان ) به خاطر نارضايتى از حكومت من به يكديگر پيوسته و من تا هنگامى كه بر اجتماع شما خوفناك نگردم ، صبر خواهم نمود ، چه اين كه آنان اگر بر اين افكار سست و فاسد باقى بمانند و بخواهند اهداف خود را عملى كنند ، نظام جامعهء اسلامى از هم گسيخته خواهد شد ؛ آنها از روى حسد بر كسى كه خداوند حكومت را به او بخشيده ، به طلب دنيا برخاسته‌اند . تصميم گرفته‌اند چرخ زمان را به عقب برگردانند ( و سنن جاهلى را زنده كنند ) . حقّى كه شما به گردن ما داريد : عمل به كتاب خداوند و روش پيامبر صلى الله عليه و آله و قيام به حق او و ترفيع سنّت اوست .\r\n\r\nخطبهء 170\r\nكه در مورد و جوب پيروى از حق به هنگام روشن شدن مطلب فرموده است\r\nاين سخن را امام به فرستادهء مردم بصره فرموده است ، به هنگامى كه امام نزديك « بصره » رسيد كسى را نزد حضرت فرستادند تا حقيقت حال را جويا شود كه با « اصحاب جمل » چگونه رفتار خواهد نمود .\r\nامام عليه السلام چگونگى رفتار خويش را به نحوى بيان فرمود كه بر اين شخص روشن گرديد ، حق با آن حضرت است : در اين هنگام كه امام اعتراف او را نسبت به حقّانيّت خويش يافت ، از او خواست بيعت كند ، امّا او پاسخ داد : من فرستادهء گروهى هستم ، از پيش خود كارى نمىكنم ، امام در اين‌جا فرمود :\r\nاگر آنها تو را گسيل مىداشتند كه محلّ ريزش باران را برايشان بيابى سپس به سوى آنان باز مىگشتى و از مكان سبزه و آب آگاهشان مىكردى ، اگر با تو مخالفت مىكردند و به سرزمينهاى بى آب و علف روى مىآوردند ، تو چه مىكردى ؟\r\nگفت : آنها را رها مىساختم و به جايى كه آب و گياه بود مىرفتم .\r\nامام عليه السلام فرمود : پس دستت را دراز كن و بيعت نما ! آن شخص مىگويد : سوگند به خدا به هنگام روشن شدن حق بر من ، توانايى امتناع را نيافتم و با آن حضرت بيعت نمودم .\r\nاين مرد همان « كليب جرمى » است .\r\n\r\n","description":"","footnote":"","page_name":" 375 ","page_number":379},
  {"content":"\r\n . \r\n","description":"","footnote":"","page_name":" 376 ","page_number":380},
  {"content":"\r\n\r\n\r\nخطبهء 171\r\nكه به هنگام تصميم به مبارزه با لشكر معاويه در صفّين ايراد فرموده است\r\n\r\nنيايش\r\nبار خداوندا ! اى پروردگار اين سقف برافراشته و اين جوّ و فضاى متراكم ، كه آن را مركز پيدايش شب و روز و مسير خورشيد و ماه و محلّ رفت و آمد ستارگان سيّار قرار داده‌اى و مسكن گروهى از فرشتگانت برگزيده‌اى ، همانها كه هرگز از عبادت و پرستشت خسته نمىشوند .\r\nاى پروردگار اين زمينى كه آن را مركز سكونت انسانها و جاى رفت و آمد حشرات و چهارپايان قرار داده‌اى ، ( و محلّ حيات ) آنچه احصا نمىگردد ، چه آنها كه به چشم مىآيند و چه آنها كه به چشم نمىآيند .\r\nاى پروردگار كوههاى محكم و پابرجا كه آنهارا براى زمين ميخهاى محكم و براى مخلوق تكيه گاه مطمئن قرار دادى ، اگر بر دشمن پيروزمان ساختى ما را از تجاوز و تعدّى بر كنار دار و و بر راه حق استوار بنما و چنانچه آنها را بر ما غلبه دادى شهادت نصيب ما گردان و از شرك و فساد ما را نگهدار !\r\n\r\nدعوت به پيكار با دشمن\r\nكجايند آنها كه در برابر حوادث سخت همچون سپرند ؟ و كجايند آن مردان غيورى كه به هنگام نزول مشكلات به پاسدارى ( از عقيده و آب و خاكشان ) مىپردازند ، ننگ و عار در پشت سر شماست و بهشت در پيش رويتان ! ( تا كدامين را انتخاب كنيد ! )\r\n\r\nخطبهء 172\r\n\r\nستايش خداوند\r\nستايش ويژه خداوندى است كه هيچ آسمانى مانع آگاهى وى از آسمان ديگر و هيچ زمينى حايل بين او و سرزمين ديگرى نمىگردد .\r\n\r\n","description":"","footnote":"","page_name":" 377 ","page_number":381},
  {"content":"\r\n . \r\n","description":"","footnote":"","page_name":" 378 ","page_number":382},
  {"content":"\r\n\r\n\r\nروز شورا\r\nقسمت ديگرى از اين خطبه است\r\nكسى به من گفت : اى فرزند ابوطالب تو نسبت به اين امر ( خلافت ) حريص مىباشى ، در پاسخش گفتم : به خدا سوگند ! شما با اين كه از ( پيامبر ) دورتريد حريصتر هستيد ، ( امّا ) من شايسته‌تر و نزديكترم ، من تنها حقّ خويش را مطالبه مىكنم و شما بين من و آن حايل مىگرديد و دست رد به سينه‌ام مىگذاريد و آن‌گاه كه در جمع حاضران اقامهء دليل نمودم ، مبهوت و سرگردان ماند ، نمىدانست در پاسخم چه بگويد ؟ !\r\n\r\nشكايت از قريش\r\nبار خداوندا ! من در برابر قريش و كسانى كه به كمك آنان برخاسته‌اند از تو استعانت مىجويم و شكايت را پيش تو مىآورم ، آنها پيوند خويشاوندى مرا قطع كرده‌اند و مقام و منزلت عظيم مرا كوچك شمردند و در غصب حق و مبارزهء با من هماهنگ شدند ( به اين هم اكتفا نكردند ) بلكه گفتند : « بعضى از حقوق را بايد گرفت و پاره‌اى را بايد رها كرد » ( و اين از حقوقى است كه بايد رها سازى ! )\r\n\r\nانتقاد از برپا كنندگان جنگ جمل\r\n( طلحه و زبير و پبروانشان از مكّه ) به سوى بصره حركت كردند و همسر رسول خدا را همچون كنيزى كه براى فروش مىبرند ، به دنبال خود كشاندند ! در حالى كه همسران خود را در خانه پشت پرده نگهداشتند ( تا از نظر بيگانگان دور باشند ) ، پرده نشين حرم پيامبر صلى الله عليه و آله را در برابر ديدگان خود و ديگران قرار دادند ( و از طرفى ) كسانى را به نبرد با من خواندند كه همهء آنها در برابر من به اطاعت گردن نهاده بودند و بدون اكراه و با رضايت كامل با من بيعت كرده بودند ( آنها پس از ورود به بصره ) به فرماندار من در آن‌جا و خزانه داران بيت المال مسلمانان و به مردم « بصره » حمله بردند ، گروهى از آنان را با شكنجه و گروهى را با حيله كشتند . به خدا سوگند ! اگر جز به يك نفر دست نمىيافتند و او را عمداً و بدون گناه مىكشتند قتل همهء آنها براى من حلال بود ، زيرا آنها حضور داشته‌اند و انكار نكردند و از او نه با زبان و نه با دست دفاع ننمودند ، چه رسد به اين كه آنها گروهى از مسلمانان را به اندازهء عدّهء خود كه با آن وارد بصره شدند به قتل رسانيدند !\r\n\r\n","description":"","footnote":"","page_name":" 379 ","page_number":383},
  {"content":"\r\n . \r\n","description":"","footnote":"","page_name":" 380 ","page_number":384},
  {"content":"\r\n\r\n\r\nخطبهء 173\r\nكه در آن از رسول خدا صلى الله عليه و آله و كسى كه سزاوار خلافت است\r\nو همچنين از پستى دنيا سخن به ميان آورده\r\n\r\nرسول خدا صلى الله عليه و آله\r\n( محمّد صلى الله عليه و آله ) امين وحى او بود و خاتم پيامبرانش ، بشارت دهندهء به رحمت او و بيم‌دهنده از كيفرش .\r\n\r\nسزاوارترين كس براى خلافت\r\nاى مردم ! سزاوارترين كس به خلافت قويترين مردم نسبت به آن است و داناترين آنها به فرمانهاى خدا ، پس اگر آشوبگرى به فتنه انگيزى برخيزد ، از او خواسته مىشود كه به حق بازگردد و اگر امتناع ورزد با او به نبرد بايد پرداخت . به جان خودم سوگند ! ( اگر قبول كنيم كه امام را مردم بايد برگزينند در اين صورت ) اگر قرار باشد امامت و خلافت جز با حضور همهء مردم انعقاد نپذيرد ، هرگز راهى به سوى آن نتوان يافت ( يعنى هيچ‌گاه منعقد نخواهد شد ) بلكه آنها كه صلاحيّت رأى و نظر دارند و اهل حل و عقدند حاكم و خليفه را بر مىگزينند و عمل آنها نسبت به ساير مردم نافذ است و بعد از آن نه حاضران حقّ رجوع و نه غايبان حقّ انتخاب ديگرى را دارند . آگاه باشيد من با دو كس مىجنگم : نخست آن كس كه به ناحق ادّعا كند و چيزى كه حقّ او نيست بخواهد و ديگر آن كس كه از دادن حقّى كه بر گردن اوست امتناع ورزد .\r\nاى بندگان خدا ! شما را به تقوا و ترس از عذاب خدا توصيه مىكنم ، زيرا تقوا بهترين چيزى است كه بندگان يكديگر را به آن توصيه مىنمايند و بهترين مرحلهء پايان كار در پيشگاه خداست . هم اكنون آتش نبرد بين شما و اهل قبله روشن گشته است و اين پرچم را جز افراد بينا ، با استقامت و آگاه به موارد حق ، به دوش نمىكشند . بنابراين آنچه را به شما فرمان داده‌اند انجام دهيد و در برابر آنچه از آن نهى شديد توقّف نماييد و در هيچ كارى تا بر شما روشن نشود عجله نكنيد ؛ زيرا ما مجاز هستيم آنچه را شما نمىپسنديد ( چنانچه خلاف فرمان خدا نباشد ) تغيير دهيم .\r\n\r\n","description":"","footnote":"","page_name":" 381 ","page_number":385},
  {"content":"\r\n . \r\n","description":"","footnote":"","page_name":" 382 ","page_number":386},
  {"content":"\r\n\r\n\r\nدنياى بى ارزش\r\nآگاه باشيد ! اين دنيا كه شما نسبت به زرق و برق آن اين همه علاقه‌مند و به آن آرزومنديد و آن نيز گاهى شما را خشنود و گاهى به خشم مىآورد ، خانه و منزلى نيست كه براى آن خلق و به سوى آن دعوت شده باشيد . هشيار باشيد ! نه دنيا براى شما باقى مىماند و نه شما در آن باقى خواهيد ماند . اين دنيا گرچه از جهتى شما را فريب داده ولى از جهت ديگر شما را از بديهايش بر حذر داشته ، پس به خاطر هشدارهايش از آنچه مغرورتان مىسازد چشم بپوشيد ، مظاهر فريبنده‌اش را به خاطر مظاهر هشداردهنده‌اش رها سازيد و به سرايى كه دعوت شده‌ايد ، سبقت جوييد و با جان و دل از دنياپرستى منصرف گرديد . نبايد هيچ كدام از شما همچون كنيزكان به خاطر چيزى كه از دنيا از دست مىدهد گريه سر دهد و با صبر و استقامت بر طاعت خدا و حفظ و نگهدارى . . . آنچه از كتابش به عهدهء شما گذاشته نعمتهاى او را نسبت به خويش كامل كنيد .\r\nآگاه باشيد ! با حفظ اساس ايمان و دين خويش ، از بين رفتن چيزى از اموال نا مشروع دنيا به شما ضرر نمىرساند و آگاه باشيد ! با تباه ساختن دين خود ، آنچه از دنيا براى خويش نگهدارى نموده‌ايد ، سودى به حالتان نخواهد داشت . خداوند دلهاى ما و شما را به سوى حق متوجّه سازد و صبر و استقامت به ما و شما ارزانى دارد .\r\n\r\nخطبهء 174\r\nكه به هنگام آ گاهى از خروج طلحه و زبير به سوى بصره براى جنگ با او فرمود\r\nمن هيچ‌گاه تهديد به جنگ نمىشدم و هرگز كسى نمىتوانست از ضرب شمشير ، مرا به وحشت اندازد ، من به همان وعدهء نصرتى كه پروردگارم به من داده باقى هستم . به خدا سوگند ! او ( طلحه ) براى خونخواهى عثمان با عجله دست به كار نشد ، جز اين كه مىترسيد از او خون عثمان مطالبه شود ، زيرا او خود متّهم به قتل عثمان است و در ميان مردم از او حريصتر بر كشتن « عثمان » يافت نمىشد ،\r\n\r\n","description":"","footnote":"","page_name":" 383 ","page_number":387},
  {"content":"\r\n . \r\n","description":"","footnote":"","page_name":" 384 ","page_number":388},
  {"content":"\r\n\r\nامّا او براى به شك انداختن مسلمانان و اشتباه اندازى و مغالطه كارى ، گروهى را ( به عنوان خونخواهى او ) اطراف خويش گرد آورد .\r\nسوگند به خدا ! او مىبايست در مورد « عثمان » يكى از سه كار را انجام مىداد ولى نكرد ، زيرا اگر پسر عفان ستمكار بود - / چنان كه او مىانديشيد - / سزاوار بود كه با كشندگان او همكارى كند و از يارانش دورى ، و به مبارزه با آنان بپردازد . و اگر مظلوم بود سزاوار بود كه از كشته شدن او جلوگيرى كند و در مورد كارهايش عذرهاى موجّهى ارائه دهد و چنانچه در اين مورد شك و ترديد داشت ، خوب بود كناره مىگرفت و به گوشه‌اى پناه مىبرد . . . و مردم را با او وا مىگذاشت ، امّا او هيچ كدام از اين سه كار را انجام نداد و به كارى دست زد كه دليل روشنى براى آن نداشت و عذرهايى كه براى آن مىآورد قابل پذيرش نيست ( او مردم را بر ضدّ من بدون هيچ دليل تحريك كرد ) .\r\n\r\nخطبهء 175\r\nكه در آن پند و اندرز و نزديكى خود با پيامبر صلى الله عليه و آله را ذكر كرده\r\nاى مردمى ( كه غافليد ) امّا از شما غافل نيستند ( و تمام كردارتان را ثبت مىكنند ) و اى آنان كه ( دستورات خدا را ) ترك مىكنيد ، امّا شما را ترك نمىگويند ( و سرمايه‌هايتان را مىگيرند ) ، چه شده است ؟ ! مىبينيم از خداى روى برتافته‌ايد و به غير از او روى آورده‌ايد ؟ ! گويا شما گلّه‌هاى شتران و گوسفندانى هستيد كه چوپان شما را به چراگاهى و با خيز و چشمه‌اى بيمارى زا مىبرد ، آنها همانند حيوانات پروارى هستند كه براى كارد آماده شده‌اند ، ولى خودشان نمىدانند چه هدفى از آنها در نظر است . اين گوسفندان چنانند كه هرگاه به آنها نيكى كنند ( و مقدارى علف برايشان بريزند ) يك روز خود را يك عمر مىپندارند و زندگى را در سيرى مىبينند .\r\nبه خدا سوگند ، اگر بخواهم مىتوانم هركدام شما را از آغاز و پايان كارش و از تمام شؤون زندگيش آگاه سازم ، ولى از آن مىترسم كه اين كار موجب كافر شدن شما به پيامبر صلى الله عليه و آله گردد ( و درباره‌ام غلو كنيد ) .\r\nآگاه باشيد ! كه من اين اسرار را به خاصّانى كه مورد اطمينان هستند خواهم سپرد ، و سوگند به خدايى كه محمّد صلى الله عليه و آله را به حق برانگيخت و او را از ميان مردم برگزيد ، من جز راست سخنى بر زبان نمىآورم ، پيامبر همهء اينها را به من تعليم داده و از محلّ هلاكت آن كس كه هلاك مىشود و جاى نجات كسى كه نجات مىيابد و پايان اين امر ( خلافت ) همه را به من خبر داده و از آن آگاهم ساخته است ، و هيچ حادثه‌اى بر من نمىگذرد جز اين كه آن را در گوشم فرمود و مرا از آن مطلّع ساخت .\r\n\r\n","description":"","footnote":"","page_name":" 385 ","page_number":389},
  {"content":"\r\n . \r\n","description":"","footnote":"","page_name":" 386 ","page_number":390},
  {"content":"\r\n\r\nاى مردم ! به خدا سوگند من شما را به هيچ طاعتى وادار نمىكنم ، مگر اين كه پيش از شما خودم به آن عمل مىكنم و شما را از معصيتى نهى نمىكنم ، مگر اين كه خودم پيش از شما از آن كناره‌گيرى مىنمايم .\r\n\r\nخطبهء 176\r\nكه در آن مردم را موعظه و فضايل قرآن را بيان و از بدعتگذارى نهى كرده است\r\n\r\nاندرز به مردم\r\nاز آنچه خداوند بيان فرموده است بهره بگيريد ؛ از موعظه و اندرزهاى خدا پند بپذيريد و نصيحتهاى او را قبول كنيد ، زيرا خداوند با دليلهاى روشن راه عذر را به روى شما بسته و حجّت را بر شما تمام كرده است ؛ اعمال و كردارى را كه دوست دارد برايتان بيان نموده و آنچه را كه منفور مىدارد براى شما شرح داده است ، تا از آنها تبعيّت كنيد و از اينها دورى گزينيد ؛ چه اين‌كه رسول خدا صلى الله عليه و آله همواره مىفرمود :\r\n« بهشت در لا به لاى ناراحتيها و دوزخ در لا به لاى شهوات پيچيده شده است » .\r\nآگاه باشيد ! هيچ طاعتى نيست جز اين كه طبع انسان از انجام آن ناراحت است و هيچ كدام از گناهان و معاصى يافت نمىشود ، جز اين كه با تمايلات و غرايز حيوانى انسان سازگار است ! بنابراين رحمت خداوند بر كسى باد كه از شهواتش خوددارى كند و هوسهاى سركش نفس را ريشه كن سازد ، زيرا مشكل ترين كار جلوگيرى از همين نفس سركش است كه هميشه ميل به معصيت و گناه دارد .\r\nاى بندگان خدا ! بدانيد كه مؤمن صبح و شام به خويش بدگمان است ؛ همواره از خود عيب مىگيرد و طالب تكامل و افزايش كار نيك از خويش مىباشد ، بنابراين همچون پيشينيان و گذشتگان خود ، كه پيشاپيش شما بودند باشيد ، آنها به مسافرى مىماندند كه عمودهاى خيمهء زندگى را برگرفته و طىّ طريق مىنمودند ( آنها با اعمال پاك خويش و ترك وابستگى به زرق و برق دنياى مادّى همواره آمادهء سفر به سراى ديگر بودند ) .\r\n\r\n","description":"","footnote":"","page_name":" 387 ","page_number":391},
  {"content":"\r\n . \r\n","description":"","footnote":"","page_name":" 388 ","page_number":392},
  {"content":"\r\n\r\n\r\nفضايل قرآن\r\nآگاه باشيد ! اين قرآن پند دهنده‌اى است كه انسان را نمىفريبد ، هدايت كننده‌اى است كه گمراه نمىسازد و سخنگويى است كه هرگز دروغ نمىگويد .\r\nهر كس با قرآن مجالست كند از كنار آن با « زيادى » يا « نقصانى » بر مىخيزد : زيادى در هدايت ، يا نقصان از كوردلى و جهل .\r\nآگاه باشيد ! هيچ كس پس از داشتن قرآن ، فقر و بيچارگى ندارد و هيچ كس پيش از آن غنا و بى نيازى نخواهد داشت ، بنابراين از قرآن براى بيماريهاى خود شفا و بهبودى بطلبيد و براى پيروزى بر شدايد و مشكلات از آن استعانت جوييد ؛ زيرا در قرآن شفاى بزرگترين بيماريها يعنى كفر و نفاق و گمراهى و ضلالت است ؛ پس آن‌چه مىخواهيد به وسيلهء قرآن از خدا بخواهيد و با دوستى قرآن به سوى خداوند توجّه كنيد ، هرگز به وسيلهء كتاب خدا از مخلوق چيزى در خواست نكنيد ( و آن را وسيلهء رسيدن به آرزوهاى مادّى خود قرار مدهيد ) زيرا چيزى كه بندگان به وسيلهء آن به خدا تقرّب جويند ، محترمتر از قرآن نيست .\r\nو بدانيد ! قرآن شفاعت كننده‌اى است كه شفاعتش پذيرفته و گوينده‌اى است كه سخنش تصديق مىگردد . آن كس كه قرآن در قيامت شفاعتش كند ، مورد شفاعت قرار مىگيرد و هركس قرآن از او شكايت كند ، گواهيش بر ضدّ او پذيرفته مىشود . در روز قيامت گوينده‌اى صدا مىزند : « آگاه باشيد ! امروز هر كس گرفتار بذرى است كه افشانده و گرفتار عاقبت كارى است كه انجام داده ، جز آنان كه بذر قرآن افشانده‌اند » ، پس شما از بذرافشانان قرآن و پيروان آن باشيد ! با قرآن خدا را بشناسيد و خويشتن را با آن اندرز دهيد ، و هر گاه ( نظر شما بر خلاف قرآن بود ) خود را متّهم كنيد ، و خواسته‌هاى خويشتن را در برابر قرآن نادرست بشماريد .\r\n\r\nترغيب به سوى عمل\r\nعمل ! عمل ! پس از آن توجّه به پايان كار ، پايان كار ! استقامت ! استقامت ! سپس صبر ، صبر ! ورع ، ورع ! براى شما پايان و عاقبتى تعيين شده ، خود را به آن‌جا برسانيد و پرچم و راهنمايى معيّن گرديده ، به وسيلهء آن هدايت شويد و براى اسلام هدف و نتيجه‌اى در نظر گرفته شده ، به آن برسيد ! و با انجام فرايضى كه بر شماست و وظايفى كه برايتان تعيين شده حقّ خدا را ادا كنيد و از گرو آن بيرون آييد كه من شاهد و گواه اعمال شما هستم و از جانب شما در قيامت اقامهء حجّت و دليل مىكنم .\r\n\r\n","description":"","footnote":"","page_name":" 389 ","page_number":393},
  {"content":"\r\n . \r\n","description":"","footnote":"","page_name":" 390 ","page_number":394},
  {"content":"\r\n\r\n\r\nاندرز به مردم\r\nآگاه باشيد ! مقدّرات سابق به وقوع پيوست و قضاى گذشته ( بالاخره ) انجام يافت و من به اتّكاى وعده‌هاى خدا و دليل او سخن مىگويم . خداوند مىفرمايد :\r\n« كسانى كه گفتند : پروردگار ما خداست ، سپس استقامت به خرج دادند ، فرشتگان بر آنها نازل مىگردند ( و به آنها مىگويند : ) نترسيد و محزون مباشيد و بشارت باد بر شما بهشتى كه به شما وعده داده شده است » . « 1 » شما گفته‌ايد « پروردگار ما خداست » پس بر انجام دستورات كتاب او و در راهى كه فرمان داده است و در طريق نيكى كه همان پرستش اوست ، استقامت و ايستادگى ورزيد و از دايرهء فرمانش خارج نشويد و در آن بدعتى مگذاريد و از آن منحرف نگرديد چه اين‌كه آنها كه خارج شوند ، در رستاخيز از رحمت خداوند بريده خواهند شد ، سپس مواظب باشيد ، اخلاق نيك را در هم نشكنيد و آن را به خوى بد مبدّل نسازيد .\r\nيك زبان باشيد ، مرد بايد زبانش را حفظ كند ، زيرا اين زبان سركش صاحبش را به هلاكت مىاندازد .\r\nبه خدا سوگند ! باور نمىكنم بنده‌اى كه زبانش را حفظ نكند ، تقوايى سودمند بدست آورد . زبان مؤمن پشت قلب او و قلب و عقل منافق پشت زبانش قرار دارد ، يعنى مؤمن هر گاه بخواهد سخنى گويد نخست مىانديشد ، اگر نيك بود اظهار مىكند و چنانچه ناپسند و بد بود پنهانش مىدارد . ولى شخص دو رو و منافق آنچه بر زبانش آمد مىگويد و پيش از آن نمىانديشد كه كدام به سود و كدام به زيان اوست ؟\r\nرسول خدا صلى الله عليه و آله فرمود : « ايمان بنده‌اى درست و كامل نخواهد شد تا قلبش درست نشود و هرگز قلبش درست نمىشود تا زبانش درست شود ! » .\r\nهر كس از شما توانايى داشته باشد كه خدا را در حالى ملاقات كند كه دستش از خون و اموال مسلمانان پاك و زبانش از عرض و آبروى آنان سالم بماند ، بايد چنين كند .\r\n\r\nتحريم بدعتها\r\nاى بندگان خدا ! آگاه باشيد مؤمن كسى است كه آنچه در ابتدا ( زمان پيامبر ) حلال بوده هم اكنون حلال بشمرد و آنچه كه در آغاز حرام بوده الآن نيز حرام بداند و آنچه مردم به بدعت ( حلال مىشمردند ) امّا بر شما حرام بوده ، اين بدعت حتّى ذرّه‌اى از آنها را هم بر شما حلال نمىكند ؛\r\n\r\n\r\n","description":"","footnote":"\r\n( 1 ) . سورهء فصلت ، آيهء 30 .\r\n","page_name":" 391 ","page_number":395},
  {"content":"\r\n . \r\n","description":"","footnote":"","page_name":" 392 ","page_number":396},
  {"content":"\r\n\r\nبلكه حلال همان است كه خداحلال كرده و حرام آن است كه خداوند تحريم فرموده است .\r\nدر امور و حوادث تجربه آموخته‌ايد و با وضع گذشتگان پند و اندرز داده شده‌ايد . مثلها برايتان زده‌اند و به امرى آشكار دعوت گرديده‌ايد . بنابراين جز افراد « كر » در اين امرى كه صدايش در همه جا پيچيده ، ناشنوا نمىشوند و غير از كوران ، از اين جريان روشن و واضح نابينا نمىگردند ، آن كس كه از آزمايشها و تجربه‌هاى خداداد سود نبرد ، از هيچ پند و اندرزى سود نخواهد برد و كوته‌بينى و كوته‌فكرى ، آشكارا دامن او را مىگيرد تا آن‌جا كه بد را خوب و خوب را بد مىپندارد . مردم دو گروه بيش نيستند ؛ ( گروهى ) تابع شريعت و آيين ( و گروهى ) بدعت گذار ، كه از ناحيهء خدا دليلى از سنّت پيامبران و روشنايى از حجّت و برهان به همراه ندارند .\r\n\r\nقرآن كتاب خدا\r\nخداوند سبحان احدى را به مطالبى مانند آنچه در قرآن آمده موعظه نفرموده است ، زيرا قرآن رشتهء محكم خداست و وسيلهء امين او ؛ بهار دلها و چشمه‌هاى دانش در قرآن است ، براى قلب و فكر جلايى جز قرآن نتوان يافت ، خصوصاً در محيطى كه بيدار دلان از ميان رفته و غافلان يا تغافل كنندگان باقيمانده‌اند .\r\nهر كجا كار نيكى بود به آن كمك و هر جا شرّى مشاهده كرديد از آن دورى گزينيد . زيرا پيامبر صلى الله عليه و آله همواره مىفرمود : « اى فرزند آدم ! عمل نيك را انجام ده و شرّ و بدى را كنار گذار ، اگر چنين كنى در جادهء مستقيم و راه وسط خواهى بود » و به قرب خداوند راه خواهى يافت .\r\n\r\nانواع ظلم\r\nبدانيد ظلم و ستم بر سه گونه است : ستمى كه هرگز بخشوده نمىشود و ستمى كه بدون مجازات نخواهد بود و ظلمى است كه از آن صرف نظر مىشود و باز خواست ندارد . امّا ظلمى كه بخشوده نخواهد شد « شرك به خداست » . خداوند مىفرمايد : « خداوند هيچ‌گاه از شرك به خود در نمىگذرد » . « 1 » امّا ظلمى كه بخشوده مىشود ، ستمى است كه بنده با گناهان صغيره به خويشتن كرده است ، و امّا ستمى كه بدون مجازات نمىماند ، ستمگرى بعضى از بندگان به برخى ديگر است . قصاص در آن‌جا بسيار سخت است ( اين قصاص ) مجروح ساختن با كارد و يا زدن با تازيانه نيست بلكه چيزى است كه اينها در برابرش كوچك است .\r\n\r\n\r\n","description":"","footnote":"\r\n( 1 ) . سورهء نساء ، آيهء 48 .\r\n","page_name":" 393 ","page_number":397},
  {"content":"\r\n . \r\n","description":"","footnote":"","page_name":" 394 ","page_number":398},
  {"content":"\r\n\r\nمبادا در دين ، متلوّن و دو رنگ باشيد كه همبستگى و اتّحاد در راه حق - گر چه از آن كراهت داشته باشيد - بهتر است از پراكندگى در راه باطلى كه مورد علاقهء شماست ، چه اين كه خداوند سبحان به هيچ كس نه گذشتگان و نه آنها كه هم اكنون هستند ، در اثر تفرقه چيزى نبخشيده است .\r\n\r\nلزوم اطاعت پروردگار\r\nاى مردم ! « خوشا به حال آن كس كه اشتغال به عيب خود ، وى را از توجّه به عيوب ديگران باز دارد » و خوشا به حال كسى كه ملازم خانهء خود گردد ، توشهء خويش را بخورد و به اطاعت پروردگارش مشغول باشد « و بر خطاهاى خويش بگريد » او به خويشتن مشغول و انسانها از دستش راحت باشند .\r\n\r\nخطبهء 177\r\nدر مورد حكمين\r\nنظر و رأى جمعيّت شما بر اين قرار گرفت كه دو نفر را انتخاب كنند ( تا بين ما و معاويه حكم باشند ) و ما از اين دو ( ابوموسى و عمروعاص ) پيمان گرفتيم كه در برابر قرآن خاضع باشند و از آن تجاوز نكنند ، زبان آنها با قرآن و قلوبشان پيرو آن باشد . امّا آنها از قرآن روى بازگرداندند و با اين كه حق را آشكارا مىديدند آن را ترك گفتند ، جور و ستم خواستهء دلشان بود و اعوجاج و كژى طرز فكرشان . ولى ما پيش از آن كه آنها اين رأى بد را بدهند و اين حكم جائرانه را صادر كنند با آنها شرط كرده بوديم كه به عدل حكم كنند و به حق عمل نمايند ، بنابراين هنگامى كه اين دو نفر از راه حق منحرف گردند و حكم غير صحيحى يعنى خلاف حكم خداوند را صادر كنند ، حجّت در اختيار ما و براى ماست ( بنابراين نظر آنها براى ما هيچ اثرى ندارد ، زيرا آنها با شرط مخالفت كردند ) .\r\n\r\n","description":"","footnote":"","page_name":" 395 ","page_number":399},
  {"content":"\r\n . \r\n","description":"","footnote":"","page_name":" 396 ","page_number":400},
  {"content":"\r\n\r\n\r\nخطبهء 178\r\nكه در مورد گواهى به وحدانيّت خداوند و بر رسالت رسول خدا صلى الله عليه و آله و تقوا ايراد فرموده است .\r\nو گفته شده كه اين خطبه را پس از قتل عثمان در آغاز خلافتش ايراد كرده است .\r\n\r\nخدا و پيامبرش\r\nهيچ كارى وى را به خود مشغول نمىسازد و گذشت زمان در او دگرگونى ايجاد نمىكند و مكانى وى را در بر نمىگيرد ؛ هيچ زبانى قدرت توصيفش را ندارد . نه تعداد فراوان قطرات آبها و نه ستارگان آسمان ، نه ذرات خاك همراه گردبادها در هوا و نه حركات مورچگان بر سنگهاى سخت و نه استراحگاه مورچه‌هاى ريز در شبهاى تار ، هيچ كدام از اينها از او مخفى و پنهان نيست . او به خوبى از محلّ سقوط برگها و حركات مخفيانهء چشمها آگاه است و گواهى مىدهم كه جز « الله » خدايى نيست و همتايى برايش تصوّر نتوان كرد . شك و ترديدى در هستىاش وجود ندارد ، به آيينش كافر نيستم و خلقتش را انكار نمىكنم . شهادت كسى كه نيّتش راست ، درونش پاك ، يقينش خالص و ميزان عملش سنگين است ، و گواهى مىدهم كه محمّد صلى الله عليه و آله بنده و فرستادهء برگزيده وى از ميان خلايق است كه براى تشريح حقايق آيين خدا انتخاب شده و به ويژگيهاى خاصّ اخلاقى گرامى داشته و او را براى رساندن رسالتهاى كريمانه‌اش برگزيده و هموست كه به وسيلهء وى نشانه‌هاى هدايت آشكار و تاريكيهاى كورى ضلالت ، جلا و روشنى يافته است ( تا همگان آن را بشناسند و حذر كنند ) .\r\nاى مردم ! دنيا آرزومندان و دلبستگان خود را مىفريبد ، از وعده‌هاى دروغين به علاقه‌مندان خود بخل نمىورزد و بر آن‌كس كه بر دنيا پيروز گردد ، چيره خواهد شد ( و سرانجام او را هلاك خواهد نمود ) . سوگند به خدا ! ممكن نيست هيچ ملّتى از آغوش ناز و نعمت زندگى گرفته شده باشند ، مگر به واسطهء گناهانى كه مرتكب شده‌اند ، زيرا خداوند « به بندگان ستم روا نمىدارد » . « 1 » اگر مردم آن‌گاه كه بلاها بر آنها نازل مىشود و نعمتها از آنها سلب مىگردد با صدق نيّت درپيشگاه خدا تضرّع كنند و با قلبهاى پر محبّت نسبت به پروردگار ، از او درخواست نمايند ، مسلّماً آنچه را از دستشان رفته ، باز خواهد گردانيد و هرگونه مفسده‌اى را برايشان اصلاح خواهد نمود . من از اين مىترسم كه شما در جهالت و غرور قرار گرفته باشيد ، چه اين كه در جريان‌هاى گذشته به سويى مايل شديد كه از نظر من قابل تمجيد نبود ؛ امّا اگر وضع شما بار ديگر تغيير كند ( و همچون زمان پيامبر ، مسلمانانى خالص گرديد ) سعادتمند خواهيد شد ، وظيفهء من جز تلاش و كوشش نيست . اگر مىخواستم بگويم ( و كوتاهىهاى شما را دربارهء خود بازگو كنم ) مىگفتم ، امّا اميد است خداوند از گذشته صرف نظر كند !\r\n\r\n\r\n","description":"","footnote":"\r\n( 1 ) . سورهء آل عمران ، آيهء 182 .\r\n","page_name":" 397 ","page_number":401},
  {"content":"\r\n . \r\n","description":"","footnote":"","page_name":" 398 ","page_number":402},
  {"content":"\r\n\r\n\r\nخطبهء 179\r\nذعلب يمانى از امام پرسيد : اى اميرمؤمنان آيا پروردگارت را ديده‌اى ؟ امام در پاسخش فرمود : پس من كسى را مىپرستم كه نديده باشم ؟ ! پرسيد : چگونه او را مشاهده فرموده‌اى ؟\r\nامام پاسخ داد :\r\nچشم‌ها هرگز او را آشكارا نمىبينند ، امّا قلبها با نيروى حقيقت ايمان ، وى را درك مىكنند ، به همه چيز نزديك است امّا نه آن طور كه به آنها چسبيده باشد . از همه چيز دور است امّا نه آن چنان كه از آنها بيگانه باشد . سخن مىگويد امّا نه اين كه قبلًا نياز به انديشه باشد . اراده مىكند امّا نه اين‌كه پيش از آن نيازمند به فكر و تصميم باشد . صانع و سازنده است امّا نه با اعضا و جوارح ، لطيف است امّا نه اين كه « مخفى » باشد . بزرگ و قدرتمند است امّا نه اين كه جفاكار باشد . بيناست ولى نه با حسّ باصره و رحيم است امّا نه به اين معنا كه نازك‌دل باشد . چهره‌ها در برابر عظمتش خاضع و قلبها از هيبتش مضطربند !\r\n\r\nخطبهء 180\r\nكه در نكوهش ياران نافرمانش ايراد فرموده است\r\nخداوند را بر آنچه فرمان داده و هر كار كه مقدّر فرموده مىستايم و پروردگار را بر گرفتارى خود به شما اى گروهى كه هرگاه فرمان داده‌ام اطاعت نكرديد و هر زمان كه دعوتتان نمودم ، اجابت ننموديد ستايش مىكنم ( همان شما كه ) هرگاه مهلتتان دهم ، در بيهودگى فرو مىرويد و هنگامى كه با جنگ و نبرد روبه رو شويد ضعف و ناتوانى نشان مىدهيد . اگر مردم اطراف پيشوايى گرد آيند طعنه مىزنيد و اگر شما را به سوى مشكلى بكشانند عقب نشينى مىكنيد . دشمن شما بى پدر باد !\r\nبراى يارى كردن خويش و جهاد در راه حقّ خود منتظر چه هستيد ؟ مرگ ، يا ذلّت ؟ !\r\nسوگند به خدا اگر مرگ من فرا رسد - كه حتماً خواهد رسيد - بين من و شما جدايى خواهد افتاد ، در حالى كه من از مصاحبت با شما ناراحت و وجودتان برايم قدرت آفرين نبود ( امّا من براى شما همه چيز بودم ) خدا خيرتان دهد !\r\n\r\n","description":"","footnote":"","page_name":" 399 ","page_number":403},
  {"content":"\r\n . \r\n","description":"","footnote":"","page_name":" 400 ","page_number":404},
  {"content":"\r\n\r\n( در شگفتم ) آيا در ميان شما دين نيست كه شما را گرد آورد ؟ و آيا غيرتى نيست كه شما را به سوى دشمن بسيج كند ؟ آيا اين شگفت آور نيست كه معاويهء ( خبيث ) اين جفا پيشگان اوباش را دعوت كند و آنها بدون انتظار بخشش و كمكى متابعتش كنند ؟ امّا من - با اين كه شما بازماندگان اسلام و بقاياى مردميد - دعوتتان به كمك و عطايا مىكنم ، ولى از گردم پراكنده مىشويد و راه تشتّت و تفرقه را پيش مىگيريد . ( چنان بى تفاوت هستيد كه ) نه از دستورات و كارهايم راضى مىشويد ( تا آن را به كار بنديد ) و نه نهى من شما را به غضب مىاندازد كه بر ضدّ آن اجتماع كنيد ، در اين حال محبوبترين چيزى كه دوست دارم ملاقاتش كنم ؛ مرگ است !\r\nكتاب خدا را به شما تعليم دادم ، راه و رسم استدلال را به شما آموختم ؛ آنچه نمىشناختيد به شما شناساندم و آنچه لقلقهء زبانتان بود و از حقيقت آن آگاه نبوديد با بيان و توضيح خويش ، مفهوم و به ذائقهء فكرتان گوارا ساختم ، امّا ( صد حيف ) كه نابينا نمىتواند ببيند و خوابيده بيدار نيست ! سوگند به خدا چقدر به جهالت و نادانى نزديكند مردمى كه رهبرشان معاويه و طرف مشورت و مربّى آنها پسر نابغه ( عمرو عاص ) باشد !\r\n\r\nخطبهء 181\r\nكه دربارهء گروهى از سپاه كوفه ايراد فرموده است\r\nامام يكى از ياران خود را فرستاد تا از وضع گروهى از سپاه كوفه كه تصميم داشتند به خاطر ترس از او به خوارج ملحق گردند ، اطّلاعى كسب كند ، پس از بازگشت امام از او پرسيد : آيا ايمن گرديدند و بر جاى باقى ماندند يا ترسيدند و كوچ نمودند !\r\nعرض كرد : اى اميرمؤمنان ! ترسيدند و كوچ كردند ! در اين‌جا امام عليه السلام فرمود :\r\nازرحمت خدا به دور باشند « همان‌گونه كه قوم ثمود از رحمتش دور شدند ! » « 1 » آگاه باشيد ، اگر نوك نيزه‌ها به سوى آنها متوجّه مىشد و شمشيرها بر فرقشان مىباريد ، از گذشتهء خود پشيمان مىگشتند ، شيطان امروز از آنها درخواست تفرقه كرده امّا فردا از آنها بيزارى مىجويد و خويش را از آنها كنار خواهد كشيد . آنها را همين بس كه از طريق هدايت خارج و به گمراهى و كورى بازگشتند ، راه حق را سد كردند و در وادى حيرت و جهل فرو ماندند .\r\n\r\n\r\n","description":"","footnote":"\r\n( 1 ) . سورهء هود ، آيهء 95 .\r\n","page_name":" 401 ","page_number":405},
  {"content":"\r\n . \r\n","description":"","footnote":"","page_name":" 402 ","page_number":406},
  {"content":"\r\n\r\n\r\nخطبهء 182\r\nاز « نوف بكالى » نقل شده كه اميرمؤمنان عليه السلام در « كوفه » بر روى سنگهايى كه « جعدةبن هبيرهء مخزومى » برايش نصب كرده بود ايستاد و اين خطبه را ايراد فرمود ؛ در حالى كه امام پيراهنى خشن از پشم بر تن داشت و شمشيرش را با بندى از ليف خرما حمايل نموده و در پاهايش كفشى از ليف خرما بود و پيشانيش از اثر سجده پينه بسته بود .\r\nدر اين خطبه چنين فرمود :\r\n\r\nستايش خداوند\r\nستايش مخصوص خداوندى است كه سرانجام خلقت و عواقب امور به او منتهى مىگردد ، او را بر احسان عظيمش و برهان روشنش و فراوانى فضل و منّتش مىستاييم ؛ ستايشى كه حقّش را ادا كند و سپاس شايستهء او را به جا آورد ، به ثوابش ما را نزديك سازد و موجب ازدياد نيكى و احسان او گردد و از او استعانت مىطلبيم ، استعانت كسى كه به فضل پروردگار اميدوار است ، به سودش آرزومند و از عدم زيانش مطمئن و به قدرت او معترف و با گفتار و كردار به او معتقد است . به او ايمان داريم ايمان كسى كه با يقين كامل به او اميدوار است و با اعتقاد خالص به او متوجّه و با ايمانى پاك در برابرش خضوع مىكند و مخلصانه به توحيد او عقيده دارد ، با تمجيد فراوان به بزرگداشت او مىپردازد و با رغبت و كوشش بسيار به او پناهنده مىشود .\r\n\r\nيكتاييش . . .\r\nاو از كسى متولّد نشده ، تا در عزّت و قدرت شريكى داشته باشد و فرزندى به دنيا نياورده تا پس از وفات ( چيزى به ارث بگذارد و ) ديگران جانشين او گردند . . . وقت و زمانى از او پيشى نگرفته و زيادى و نقصان بر او عارض نشده است . او با نشانه‌هاى تدبير و متقن و نظام محكمى كه به ما ارائه داده ، عظمت خويش را در پيش چشم عقلها آشكارا جلوه كرده است .\r\nاز شواهد عظمت خلقت و آفرينشش آسمانهاى ثابت و پابرجايى است كه بدون ستون و بدون تكيه گاهى برقرارند ، اين آسمانها را به طاعت خويش دعوت كرد و آنها با اذعان و اطاعت كامل ، بدون درنگ و سستى اجابت كردند ،\r\n\r\n","description":"","footnote":"","page_name":" 403 ","page_number":407},
  {"content":"\r\n . \r\n","description":"","footnote":"","page_name":" 404 ","page_number":408},
  {"content":"\r\n\r\nاگر همين اقرار آنها به ربوبيّت حق و اذعانشان به اطاعت از او نبود ، هرگز آنها را محلّ عرش خويش و مسكن فرشتگان و جاى بالا رفتن سخنان ( و عقايد ) پاك و اعمال صالح و نيك بندگانش قرار نمىداد .\r\nستارگان آسمان را علايم و نشانه‌هايى قرار داد تا آنها كه ( شب هنگام ) در نقاط مختلف ، حيران و سرگردان مىمانند به وسيلهء آنها راهنمايى شوند . پرده هاى ظلمانى شبهاى تار مانع نورافشانى آنها نمىگردد و چادر سياه و تاريك شبها نمىتوانند از تلألؤ نور ماه در پهنهء آسمانها جلوگيرى كنند .\r\nمنزّه است خداوندى كه سياهى شبهاى تاريك و خاموش در نقاط پست زمين و در قلّه‌هاى كوتاه و بلند كوهها كه در كنار يكديگر قرار گرفته‌اند ، بر او مخفى نمىماند و نيز آنچه را كه غرّش « رعد » در كرانه هاى آسمان به وجود مىآورد و آنچه برقهاى ابر آن را متلاشى مىسازند ؛ همچنين بادهاى تند و شديد و برگهايى كه بر اثر باران از شاخه ها جدا مىشوند و محلّ سقوط و ريزش قطرات باران‌ها و جايگاه كشش دانه به وسيلهء مورچگان و حركات آنها و غذاهايى كه پشه ها را كفايت مىكند و آنچه را كه موجودات ماده در رحم دارند ، از همهء اينها آگاه است ( و همه در پيشگاه علمش روشن و آشكارند ) .\r\n\r\nباز هم ستايش خداوند\r\nستايش ، ويژهء خداوندى است كه همواره بوده ، پيش از آن‌كه « كرسى » يا « عرش » ، « آسمان » يا « زمين » ، « جن » يا « انس » موجود شوند . خداوندى كه با فكر و عقلهاى ژرف‌انديش درك نشود و با نيروى فهم اندازه‌اى برايش تصوّر نگردد ، هيچ سؤال كننده‌اى او را به خود مشغول نمىسازد ، عطا و بخشش از داراييش نمىكاهد ، او با چشم نمىبيند ( زيرا جسم نيست ) و در مكانى محدود نمىشود ، همتا و همسرى برايش معقول نيست و در آفرينش نياز به وسيله‌اى ندارد ، با حواس درك نمىشود ، و با بشر مقايسه نمىگردد ، همان كسى كه با موسى سخن گفت و آيات عظيمش را به او نشان داد ، امّا بدون اعضا و ابزار و زبان و كام .\r\nاى كسى كه خود را براى توصيف پروردگار به زحمت انداخته‌اى ، اگر راست مىگويى جبرئيل و ميكائيل و لشكر فرشتگان مقرّبين را ، همانها كه در بارگاه قدس ، همواره در ركوع و سجودند ، توصيف كن ! فرشتگانى كه عقلشان از اين كه احسن‌الخالقين را در حدّى محدود سازد ، در گرداب حيرت فرومانده ( زيرا ) كسى را مىتوان با توصيف درك كرد كه داراى شكل و اعضا و جوارح است\r\n\r\n","description":"","footnote":"","page_name":" 405 ","page_number":409},
  {"content":"\r\n . \r\n","description":"","footnote":"","page_name":" 406 ","page_number":410},
  {"content":"\r\n\r\nو كسى را مىتوان با صفات شناخت كه محدود باشد و در حدّ معيّنى عمرش سپرى شود ، پس معبودى جز او نيست كه با نور خويش هر ظلمتى را روشن ساخته و با تاريكيهايى كه مىآفريند ، هر نورى را در ظلمت فرو مىبرد !\r\n\r\nسفارش به تقوا\r\nاى بندگان خدا ! شما را به تقوا و پرهيزكارى در برابر خدا سفارش مىكنم ؛ همان خدايى كه لباسهاى فاخر را به شما پوشانده و معاش و روزى را به فراوانى به شما ارزانى داشته است . اگر راهى به سوى بقا و جاودانگى يا جلوگيرى از مرگ وجود داشت ، حتماً « سليمان بن داوود عليه السلام » آن را در اختيار مىگرفت ، چرا كه خداوند حكومت بر جنّ و انس را همراه نبوّت و مقام بلند قرب و منزلت الهى به او اعطا كرد . اما آن‌گاه كه پيمانهء روزى او پر شد و مدّت زندگيش كامل گشت ، تيرهاى مرگ از كمان فناء به سوى او پرتاب شد و دار و ديار از او خالى گرديد ! خانه‌ها و مسكنهاى او بى صاحب ماندند و آنها را گروهى ديگر به ارث بردند .\r\n( در هر حال ) براى شما در تاريخ قرون گذشته درسهاى عبرت فراوانى وجود دارد .\r\nكجايند عمالقه ؟ و كجايند فرزندان آنها ؟ كجا هستند « فرعونها » و فرزندانشان ؟ اصحاب شهرهاى « رس » ، همانها كه پيامبران را كشتند و چراغ پر فروغ سنن آنها را خاموش و راه و رسم ستمگران و جبّاران را زنده ساختند ، كجايند ؟ . . . كجايند آنها كه با لشكرهاى گران به راه افتادند و هزاران نفر را هزيمت دادند ، سپاهيان فراوان گردآوردند و شهرها بنا نهادند ؟\r\nقسمتى ديگر از اين خطبه دربارهء مهدى ( عج ) است\r\nزره « دانش » را بر تن پوشانده و با تمامى آداب ، با توجّه و معرفت و آمادگى ، آن را فراگرفته ؛ حكمت گمشدهء اوست كه همواره در جستجوى آن است و نياز اوست كه در طلبش پرس و جو دارد ، به هنگامى كه اسلام غروب مىكند و همچون شترى كه از راه رفتن ، مانده بر زمين قرار مىگيرد و سينه‌اش را به آن مىچسباند ، او پنهان خواهد شد ( تا زمانى كه فرمان الهى براى قيامش فرا رسد ) او باقى مانده‌اى است از حجّتهاى خدا و خليفه و جانشينى است از جانشينان پيامبران !\r\nسپس امام عليه السلام فرمود :\r\n\r\n","description":"","footnote":"","page_name":" 407 ","page_number":411},
  {"content":"\r\n . \r\n","description":"","footnote":"","page_name":" 408 ","page_number":412},
  {"content":"\r\n\r\nاى مردم ! من مواعظ و پند و اندرزهايى را كه پيامبران براى امّتشان بازگو كرده بودند در ميان شما نشر دادم و وظيفه‌اى را كه اوصياى پيامبران نسبت به امّت آنها بعد از مرگشان داشتند ، در مورد شما به انجام رساندم ، با تازيانه‌ام شما را ادب كردم ، ولى به هيچ صراطى مستقيم نشديد و با نواهى پروردگار شما را به پيش راندم ، ولى جمع نشديد ، خدا خيرتان دهد ! آيا منتظريد پيشوايى جز من با شما همراه گردد ؟ و راه حق را به شما نشان دهد ؟\r\nآگاه باشيد ، آنچه از دنيا روى آورده بود ، پشت كرده و آنچه پشت كرده بود ، روى آورده است . . . و بندگان نيكوكار و برگزيدهء خدا آمادهء رحيل و كوچ گرديده‌اند و كمى از دنياى فانى را با آخرت كه در آن فنا نيست معاوضه كردند ؛ راستى برادران ما كه خونشان در صفين ريخت - اگر امروز زنده نيستند - چه زيان ديده‌اند ، خوشا به حالشان كه نيستندتا از اين لقمه‌هاى گلوگير بخورند ! و از اين آبهاى ناگوار بنوشند ! به خدا سوگند آنها خدا را ملاقات كردند و پاداششان را بطور كامل داد و آنها را بعد از « خوف » در سراى « امن » خويش جايگزين ساخت .\r\nكجا هستند برادران من ؟ همانها كه سواره به راه مىافتادند و در راه حق قدم بر مىداشتند . كجاست « عمّار » ؟ كجاست « ابن تيّهان » ؟ و كجاست « ذو الشهادتين » ؟ و كجايند مانند آنان از برادرانشان كه پيمان بر جانبازى بستند و سرهاى آنها براى ستمگران فرستاده شد ؟ !\r\nآن‌گاه دست به محاسن شريف زد و مدّتى بس طولانى گريست ، پس از آن فرمود :\r\nآه بر برادرانم ، همانها كه قرآن را تلاوت مىكردند و به كار مىبستند ، در فرايض دقّت مىكردند و آن را به پا مىداشتند ، سنّتها را زنده و بدعتها را ميراندند . دعوت به جهاد مىشدند و مشتاقانه مىپذيرفتند و به رهبر خود اطمينان داشتند و صميمانه از او پيروى مىكردند .\r\nسپس با صداى بلند فرياد زد :\r\nبندگان خدا ! جهاد . . . جهاد ! آگاه باشيد من امروز لشكر به سوى اردوگاه حركت مىدهم ! آن كس كه مىخواهد به سوى خدا كوچ كند ، همراه ما خارج گردد !\r\n\r\n","description":"","footnote":"","page_name":" 409 ","page_number":413},
  {"content":"\r\n . \r\n","description":"","footnote":"","page_name":" 410 ","page_number":414},
  {"content":"\r\n\r\n« نوف » گفت : براى فرزندش « حسين عليه السلام » پرچمى با ده هزار نفر و براى « قيس بن سعد » در ده هزار و براى « ابو ايّوب انصارى » در ده هزار و براى ديگران هر كدام تعدادى ديگر تهيّه فرمود . تصميم داشت به « صفّين » باز گردد ، و هنوز « جمعه » نگذشته بود كه « ابن ملجم » جنايتكار به امام ضربت زد ؛ لشكرها برگشتند و ما همچون گلّه هايى بوديم كه شبان خود را از دست داده و گرگان از هر جانب به سرعت به آنها حمله ور شده بودند .\r\n\r\nخطبهء 183\r\nكه دربارهء قدرت پروردگار ، فضايل قرآن و توصيه به تقوا ايراد فرموده است .\r\n\r\nخداوند بزرگ\r\nستايش ويژهء خداوندى است كه بدون ديده شدن شناخته شده و بى هيچ زحمت و مشقّتى آفريننده است ، با قدرتش مخلوقات را آفريد ، با عزّتش گردن كشان را بندهء خويش ساخت و با وجود و سخايش بر همهء بزرگان برترى جست ، هموست كه دنيا را مسكن مخلوقش گردانيد و رسولانش را به سوى جنّ و انس مبعوث ساخت ؛ تا پرده از چهرهء ( زشت ) دنيا براى آنها برگيرند و آنان را از زيانهايش برحذر دارند ، ( و در بىوفايى دنيا و پستى زرق و برق و تجمّل پرستىاش ) براى آنان مثلها بزنند و عيوب دنياپرستى را به آنها نشان دهند و آنچه را كه مايهء عبرت است از تندرستيها و بيماريها كه متعاقب يكديگرند و حلال و حرام آن پى در پى ياد آورشان شوند ( و اين درسهاى عبرت آور را بدون وقفه بر آنهابخوانند ) و آنچه را كه خداوند به مطيعان و عصيانگران از بهشت و دوزخ و احترام و تحقير به آنان وعده فرموده است ، برايشان بازگو كنند .\r\nستايش مىكنم او را تا به او تقرّب جويم ، همان گونه كه خود از بندگانش خواسته ، براى هر چيزى اندازه‌اى و حدود و هدفى و براى هر اندازه و هدفى اجل و سرآمدى و براى هر اجلى حسابى مقرّر داشته است .\r\nقسمتى ديگر از اين خطبه در فضايل قرآن\r\nقرآن فرمان دهنده‌اى است باز دارنده ، ساكتى است گويا و حجّت خداوند است بر مخلوقش ،\r\n\r\n","description":"","footnote":"","page_name":" 411 ","page_number":415},
  {"content":"\r\n . \r\n","description":"","footnote":"","page_name":" 412 ","page_number":416},
  {"content":"\r\n\r\nخداوند پيمان عمل به قرآن را از بندگان گرفته و آنان را در گرو دستورات آن قرار داده ، نورانيّت آن را تمام و دينش را با آن كامل ساخته است ، و پيامبرش صلى الله عليه و آله را هنگامى از اين جهان برد كه از رساندن احكام هدايت قرآن به خلق فراغت يافته بود ، بنابراين خداوند را آن‌گونه بزرگ بشماريد و تعظيم كنيد كه خود بيان كرده است . . . چه اين كه خداوند چيزى از دينش را بر شما مخفى نداشته و هيچ مطلبى را كه مورد رضايت و يا ناخشنوديش باشد وانگذاشته ، جز اين كه نشانه‌اى آشكار و آيه‌اى محكم كه از آن جلوگيرى يا به سوى آن دعوت كند ، برايش قرار داده است ؛ رضايت و خشم و قانون او ، در گذشته و حال و آينده دربارهء همه يكى است . بدانيد ! خداوند هيچ گاه از شما خشنود نمىشود ، به كارى كه بر پيشينيان به خاطر آن خشم گرفته و هرگز بر شما خشمگين نمىشود . به كارى كه اگر پيشينيان انجام مىدادند خشنود مىشد ؛ شما در راهى آشكار قدم بر مىداريد و همان سخن مىگوييد كه مردان گذشتهء شما گفته‌اند .\r\nخداوند نياز دنياى شما را به مقدار كافى در اختيارتان گذاشته و به شكر نعمتها تشويق و ترغيبتان نموده و ذكر و ياد خود را بر زبانتان واجب ساخته است .\r\n\r\nتوصيه به پرهيزكارى\r\n( خداوند ) شما را به تقوا سفارش نموده و آن را منتهاى رضا و خواست خويش از بندگان قرار داده است . بنابراين از مخالفت فرمان خداوندى كه همواره در پيشگاه او حاضريد و زمام شما به دست اوست و حركات و سكنات شما را در اختيار دارد بترسيد ! او كسى است كه اگر كارى را در پنهانى انجام دهيد مىداند و اگر آشكارا به جا آوريد مىنويسد ، نگهبانان بزرگوارى را قرار داده كه از حفظ هيچ حقّى غفلت نورزند و بيهوده ثبت ننمايند . آگاه باشيد ! « آن كس كه تقوا پيشه كند و از خدا بترسد راهى براى رهايى ( از فتنه ها ) به رويش مىگشايد » « 1 » و نورى در دل تاريكى به او عطا مىنمايد و او را در آنچه دوست دارد و به آن علاقه‌مند است ( بهشت ) براى هميشه مخلّد مىسازد . و از او در منزل كريمانه‌اى كه آماده ساخته ، پذيرايى مىكند ، در سرايى كه آن را مخصوص خود ساخته كه سقف آن عرش او و نور و روشنايىاش ، جمال او زائرانش فرشتگان و همنشينانش پيامبران خدا مىباشند . پس به سوى قيامت مبادرت ورزيد و پيش از آن كه اجل فرا رسد كار كنيد . چه نزديك است كه آرزوى مردم قطع گردد ، مرگ آنها را در آغوش كشد و باب توبه به رويشان مسدود شود ؛ همانند كسانى كه قبل از شما بودند و پس از مرگ تقاضاى بازگشت به جهان كردند ( امّا پذيرفته نشد ) ، شما همچون واماندگان در سفريد . . . كه از اين دنيا كه خانهء شما نيست ( به سراى آخرت مىشتابيد ) فرمان كوچ كردن به شما داده شده و مأمور به تهيّهء زاد و توشه از اين سرا گشته‌ايد .\r\n\r\n\r\n","description":"","footnote":"\r\n( 1 ) . سورهء طلاق ، آيهء 2 .\r\n","page_name":" 413 ","page_number":417},
  {"content":"\r\n . \r\n","description":"","footnote":"","page_name":" 414 ","page_number":418},
  {"content":"\r\n\r\nآگاه باشيد ! اين پوست نازك تن ، طاقت آتش دوزخ را ندارد ، بنابراين به خويشتن رحم كنيد . اين حقيقت را در مصائب دنيا آزموده‌ايد : آيا ناراحتى يكى از خودتان را در اثر « خارى » كه به بدنش فرو مىرود و زمين خوردنى كه مختصرى او را مجروح مىسازد يا ريگهاى داغ بيابان او را رنج مىدهد ديده‌ايد ؟ پس چگونه است آن‌گاه كه در ميان دو طبقه آتش در كنار سنگهاى گداخته و قرين شيطان قرار گيرد ؟ !\r\nآيا مىدانيد آن‌گاه كه مالك ( دوزخ ) بر آتش غضب كند ، آتشها بر روى هم مىغلتند و يكديگر را مىكوبند ؟ ( و شعله ها در درون هم فرو مىروند ) و آن‌گاه كه آتش را زجر نمايد ، ناله كنان در ميان درهاى جهنّم از اين طرف به آن طرف شعله مىكشند ! اى پير بزرگسال ! كه پيرى در وجودت رخنه كرده ، چگونه خواهى بود آن‌گاه كه طوقهاى آتش به گردنها انداخته شود و غلهاى جامعه به دست و گردن افتد ؟ چنان كه گوشت دستها را مىخورد . زنهار ! زنهار ! اى بندگان خدا ! خدا را به ياد آوريد در حال تندرستى پيش از آن كه بيمار شويد و در حال وسعت پيش از آن‌كه در تنگناى زندگى قرار گيريد ( شما در گرو اعمال خود هستيد پس ) در راه آزادى خويش پيش از آن كه درهاى آزادى بر روى شما بسته شود ، سعى و كوشش كنيد ، در دل شب چشمها را بيدار داريد و شكمها را لاغر و قدمها را به كار اندازيد و اموال را انفاق كنيد ، از جسم و تن خويشتن بگيريد و بر روان و جان خود بيفزاييد ، در اين كار بخل نورزيد كه خداوند فرموده است : « اگر خدا را يارى كنيد او شما را نصرت مىدهد و قدمهايتان را ثابت نگه مىدارد » . « 1 » و نيز فرموده است : « كيست كه به خداوند قرض دهد ؟ تا خداوند به او چند برابر عطا كند و براى او پاداش بى عيب و نقصى قرار دهد » . « 2 » ( امّا بدانيد ) درخواست يارى او از شما نه به خاطر ضعف و ناتوانى است و قرض گرفتنش از شما نه به خاطر كمبود است ، او از شما يارى خواسته در حالى كه لشكرهاى آسمان و زمين از آن اوست و عزيز و حكيم است ، درخواست قرض كرده در حالى كه گنجهاى آسمان و زمين به او تعلّق دارد و بى نياز و حميد است ( بلى اينها نه از جهت نيازى است كه او دارد ) بلكه خواسته است شما را بيازمايد كه كدام‌يك نيكوكارتريد » . « 3 » بنابراين به اعمال نيك مبادرت ورزيد تا از همسايگان خدا در سراى او باشيد ! ( در نزد كسانى كه ) خداوند پيامبران را رفيقشان ساخته و فرشتگان را به ديدارشان فرستاده ! ( خداوند ) آن چنان اين گروه را گرامى داشته كه حتّى گوشهاى آنها صداى خفيف آتش را نمىشنوند و بدنهاشان هيچ گونه رنج و ناراحتى نمىبيند « اين فضل و مرحمت خداوند است كه به هر كس بخواهد مىدهد و خداوند داراى فضل عظيم است » . « 4 »\r\n\r\n\r\n","description":"","footnote":"\r\n( 1 ) . سورهء محمّد ، آيهء 245 .\r\n( 2 ) . سورهء بقره ، آيهء 245 .\r\n( 3 ) . سورهء هود ، آيهء 7 .\r\n( 4 ) . سورهء حديد ، آيهء 21 .\r\n","page_name":" 415 ","page_number":419},
  {"content":"\r\n . \r\n","description":"","footnote":"","page_name":" 416 ","page_number":420},
  {"content":"\r\n\r\nمن آنچه را مىشنويد مىگويم و خداوند را به يارى خود و شما مىطلبم ! او كفايت‌كنندهء ما و بهترين وكيل است .\r\n\r\nخطبهء 184\r\nكه در پاسخ برج بن مسهر طائى كه از خوارج بود ، فرموده و اين هنگامى بود كه شخص مزبور با صداى بلند به طورى كه امام بشنود گفت : « لا حُكْمَ الَّا لِلّهِ » !\r\nخاموش باش ! خدا رويت را سياه كند اى دندان شكسته ! به خدا سوگند حق آشكار گرديد و تو شخصى ناتوان بودى ؛ صدايت در سينه حبس شده بود تا آن‌گاه كه صداى باطل از حلقوم بيرون آمد همچون شاخ بزى آشكار شدى !\r\n\r\nخطبهء 185\r\nكه در آن از ستايش خداوند ، ثناى بر پيامبر صلى الله عليه و آله و اسرار آفرينش گروهى\r\nاز حيوانات سخن به ميان آورده است .\r\n\r\nستايش خداوند متعال\r\nستايش مخصوص خداوندى است كه حواس ، وى را درك نكنند و مكانها وى را در برنگيرند ، ديده ها او را نبينند و پوششها وى را مستور نسازند ، با حدوث آفرينش ، ازليّت خود را آشكار ساخته و با حدوث ( و اسرار ) خلقت ، وجود خود را نشان داده است ؛ همانند بودن آفريده ها دليل بر آن است كه براى او همانندى نيست ، همو كه در وعده‌هايش صادق و بالاتر از آن است كه بر بندگان خود ستم كند .\r\nدربارهء مخلوقاتش به عدل و داد رفتار مىكند و در اجراى احكام به عدالت بر آنها حكم مىنمايد ، حادث بودن اشيا گواه بر هميشگى او ، و ناتوانى آنها نشانهء قدرت او ، و نابودى قهرى موجودات شاهد و گواه دوام اوست .\r\nيكى است امّا نه به شماره ، هميشگى است ولى نه اين كه زمانى دارد ، برقرار است\r\n\r\n","description":"","footnote":"","page_name":" 417 ","page_number":421},
  {"content":"\r\n\r\nولى چيزى نگهدارندهء او نيست ( بلكه قائم به ذات است ) ، چشم دل وى را دريابد نه حواسّ ظاهر ،\r\n\r\n","description":"","footnote":"","page_name":" 418 ","page_number":422},
  {"content":"\r\n\r\nآنچه مشاهده مىگردد بر بود وى گواهند نه بر حضور وى .\r\nانديشه ها بر او احاطه ندارند بلكه با آثار عظمتش بر آنها متجلّى شده ، با نيروى عقل مسلّم شده ، كه كنه ذاتش را درك نتوان كرد و انديشه هاى ژرف انديشى را كه ادّعاى پىبردن و احاطه بر كنه ذات را دارند ، به محاكمه مىكشد ! . ( او بزرگ است ) امّا نه به اين معنا كه حدّ و مرز جسمش طولانى است ، ( او با عظمت است ) امّا نه آن عظمتى كه جسدش را بزرگ جلوه دهد ؛ نه ، بلكه شأن و مقامش بزرگ و حكومتش با عظمت است .\r\n\r\nپيامبر بزرگ\r\nگواهى مىدهم كه محمّد بنده و فرستادهء برگزيده و امين مورد رضايت اوست . وى را با برهانهايى روشن و پيروزى بر كفر و شرك و واضح نمودن راه راست گسيل داشت و او نيز رسالت حق را آشكارا ابلاغ كرد و انسانها را به جادهء حق رهنمون شد ، پرچمهاى هدايت را برافراشت و نشانه هاى روشن را برقرار ساخت و رشته‌هاى اسلام را محكم و دستگيره هاى ايمان را استوار گردانيد .\r\nقسمتى ديگر از اين خطبه پيرامون آفرينش حيرت‌انگيز بعضى از جانداران\r\nاگر در عظمت قدرت و بزرگى نعمت او مىانديشيدند به راه راست باز مىگشتند و از آتش سوزان مىترسيدند ، امّا دلها بيمار و چشمها معيوب است . آيا به مخلوقات كوچكش نمىنگرند كه چگونه آفرينش آنها را استحكام بخشيده و تركيب و به هم پيوستگى آنها را متقن گردانيده است و گوش و چشم براى آنان به وجود آورده و استخوان و پوستشان را نظام بخشيده ؟\r\nبه همين مورچه با آن جثّهء كوچك و اندام ظريفش بنگريد كه چگونه لطافت خلقتش با چشم و انديشه درك نمىگردد . نگاه كنيد ، چگونه روى زمين راه مىرود و براى بدست‌آوردن روزيش تلاش مىكند ؛ دانه ها را به لانه نقل مىنمايد و در جايگاه مخصوص نگهدارى مىكند . در فصل گرما براى زمستان و به هنگام امكان ، براى زمانى كه جمع‌كردن برايش ممكن نيست ، ذخيره مىكند ؛ روزيش تضمين گرديده و خوراك لازم و موافق طبعش آفريده شده ، خداوند منّان از او غفلت نمىكند و پروردگار پاداش ده ، محرومش نمىسازد ، گو اين كه در دل سنگى سخت و صاف و يا در ميان صخره‌اى خشك و بى رطوبت باشد و اگر در مجارى خوراك و قسمتهاى بالا و پايين دستگاه گوارشش\r\n\r\n","description":"","footnote":"","page_name":" 419 ","page_number":423},
  {"content":"\r\n . \r\n","description":"","footnote":"","page_name":" 420 ","page_number":424},
  {"content":"\r\n\r\nو عضلات و اعضايى كه براى حفظ اين دستگاه آفريده و آنچه در سر اوست يعنى چشمها و گوشهايش ، انديشه نمايى ، در تعجّب فرو رفته و به شگفتى خلقتش اعتراف خواهى كرد و از توصيف آن به زحمت خواهى افتاد ! ( و خواهى گفت ) خداوندى كه مورچه را بر روى دست و پايش برقرار و پيكرهء وجودش را با استحكام خاصّى بنا گذارد ، از همه چيز برتر و بالاتر است . هيچ آفريننده‌اى در آفرينش اين حشره با او شركت نداشته ! . . . و هيچ قدرتى در آفرينش آن وى را يارى نكرده . اگر طريق و راههاى خرد را بپيمايى تا به آخر برسى ، همهء دلايل به تو مىگويند كه : آفرينندهء اين مورچهء كوچك همان آفريدگار درخت عظيم الجثهء خرماست ، زيرا با تمام تفاوتهايى كه دارند ، هر دو ساختمانشان دقيق و پيچيده است ( و به هر حال ) موجودات بزرگ و كوچك ، سنگين و سبك ، توانا و ناتوان همه در خلقتش يكسانند ( و در برابر قدرت او بى تفاوت ) .\r\n\r\nآفرينش آسمان و جهان\r\nهمين گونه است آفرينش آسمان و هوا و باد و آب ، اكنون به خورشيد و ماه ، گياه و درخت ، آب و سنگ و اختلاف اين شب و روز و جريان درياها و كوههاى فراوان و بلندى قلّه‌ها و تفرّق و جدايى اين لغات و زبانهاى گوناگون بنگر ؛ ( تا خدا را بشناسى ) واى بر آن كسى كه ناظم و مدبّر اينها را انكار كند ، گروهى مىپندارند كه آنها همچون گياهند و زارعى ندارند و براى اشكال گوناگون آنها آفريننده‌اى نيست .\r\nاينها براى ادّعاى خود دليلى اقامه نكرده‌اند و براى آنچه در مغز خود پرورانده تحقيقى به عمل نياورده‌اند .\r\nآيا ممكن است ساختمانى بدون سازنده و يا حتّى جنايتى بدون جنايتگر پديد آيد ؟\r\n\r\nآفرينش ملخ\r\nو اگر خواهى دربارهء ملخ بينديش كه خداوند براى او دو چشم سرخ ، دو حدقه ، همچون ماه تابان و گوش پنهان ، آفريده و دهانى به تناسب خلقتش به او داده ، حواسّى نيرومند و دو دندان كه با آنها ( شاخه‌هاى گياهان و برگهاى درختان را ) چيده و جدا مىكند و دو وسيله همچون داس كه با آنها خوراكش را جمع آورى مىنمايد . كشاورزان براى زراعت خود از آنها مىترسند و قادر بر دفعشان نيستند ،\r\n\r\n","description":"","footnote":"","page_name":" 421 ","page_number":425},
  {"content":"\r\n . \r\n","description":"","footnote":"","page_name":" 422 ","page_number":426},
  {"content":"\r\n\r\nحتّى اگر همه دست به دست هم بدهند ، آنها همچنان نيرومندانه پيش مىآيند تا وارد كشتزار شوند و آنچه ميل داشته باشند بخورند . در حالى كه تمام پيكرشان به اندازهء يك انگشت باريك نيست !\r\nبزرگ و پر بركت است خداوندى كه « تمام كسانى كه در آسمانها و زمينند از روى اختيار يا به اجبار » « 1 » در برابرش خضوع مىكنند و صورت و جبين برايش به خاك مىسايند و طوق اطاعت او را در حال تندرستى و ناتوانى به گردن مىاندازند و از روى ترس و بيم زمام اختيار خود را به او مىسپارند .\r\nپرندگان مسخّر فرمان وى هستند و او تعداد پرها و موى پرهاى آنها ( از كوچك و بزرگ ) و شمارهء نفسهاى آنها را احصا كرده است . عدّه‌اى را به گونه‌اى آفريده كه در درون آب زندگى كنند و گروهى در خشكى ! ، روزى آنها را مقدّر فرموده ( و آنچه با دستگاه گوارش و بدن آنها تناسب دارد برايشان آفريده ) و اصناف آنها را احصا نموده است . اين كلاغ است و آن عقاب ؛ اين كبوتر است و آن شترمرغ ، هر پرنده‌اى را به نامى دعوت كرده و روزيش را تكفّل نموده . ابرهاى سنگين را ايجاد فرموده و بارانهاى پر پشت و پى در پى از آن فرو فرستاده ، قسمت و سهم باران هر مكانى را مشخص ساخته است ( و با اين كار ) زمينهاى خشك را آبيارى نموده و گياهان را بعد از خشكسالى رويانده است .\r\n\r\nخطبهء 186\r\nكه دربارهء « توحيد » ايراد فرموده و آن قدر اصول علمى در آن گرد آمده\r\nكه در هيچ خطبهء ديگرى وجود ندارد\r\nآن كس كه كيفيّتى برايش قائل گردد ، او را يكتا ندانسته و كسى كه برايش مانندى قرار دهد به حقيقتش پى نبرده و هر كس وى را شبيه چيزى بداند به مقصد نرسيده است ، آن كس كه به او اشاره كند و يا در وهم و انديشه آورد ، وى را از « جهات و ابعاد » منزّه ندانسته است . آنچه كنه ذات شناخته شده ، مصنوع است و آنچه بقايش به ديگرى باشد ، داراى علّت و آفريننده‌اى است . انجام دهنده‌اى است كه نيازمند وسيله نيست و اندازه‌گيرنده‌اى است كه محتاج جولان فكر نمىباشد ، غنى و بى نياز است امّا نه اين كه آن را تحصيل كرده باشد ، نه زمان با او همنشين است و نه ابزار و وسايل با او قرين . . .\r\nبودش بر زمان پيشى گرفته و وجودش بر عدم سبقت جسته و ازليّتش بر آغاز مقدم بوده است .\r\nآفرينش حواس به وسيلهء او دليل آن است كه خود از داشتن حواس پيراسته است و از آفرينش اشياى متضاد ( پى مىبريم ) كه ضدّى براى او تصوّر نشود و از قراردادن تقارن بين اشياى روشن مىشود كه خود قرين و همتايى ندارد . روشنى را با تاريكى و آشكار را با نهان ، خشكى را با ترى و گرمى را با سردى ضدّ يكديگر قرار داد . عناصر متضاد را با هم تركيب نمود و بين موجودات متباين تقارن برقرار ساخته است ،\r\n\r\n\r\n","description":"","footnote":"\r\n( 1 ) . سورهء رعد ، آيهء 15 .\r\n","page_name":" 423 ","page_number":427},
  {"content":"\r\n . \r\n","description":"","footnote":"","page_name":" 424 ","page_number":428},
  {"content":"\r\n\r\nآنها كه از هم فاصله داشته‌اند به هم نزديك گردانيده و بين آنها كه به هم نزديكند جدايى انداخته است .\r\nحدّ و اندازه‌اى برايش متصوّر نيست و به حساب و شمارش در نمىآيد ، زيرا ابزار ، دليل بر محدوديّت خويشند و وسايل و آلات به مانند خود اشاره مىكنند . همين كه مىگوييم موجودات « از فلان وقت » پيدا شده‌اند آنها را از قديم بودن منع كرده‌ايم و اين‌كه مىگوييم « قطعاً » به وجود آمده‌اند ، آنها را از ازلى بودن ممنوع ساخته‌ايم و هنگامى كه گفته مىشود « اگر چنين بود » كامل مىشد ، دليل آن است كه موجودات به تمام معنا كامل نيستند .\r\nبا آفرينش موجودات آفرينندهء آنها در برابر عقول تجلّى كرد و از همين نظر است كه از ديده شدن با چشمهاى ظاهر مبرّا و پيراسته است و قوانين « حركت » و « سكون » بر او جريان ندارد ، ( زيرا ) چگونه مىتواند چنين باشد ، در صورتى كه او خود « حركت » و « سكون » را ايجاد كرده است ؟ و چگونه ممكن است آنچه را آشكار ساخته در خودش اثربگذارد ؟ و مگر مىشود كه خود تحت تأثير آفريدهء خويش قرار گيرد ؟ اگر چنين شود ذاتش تغيير مىپذيرد و كنه وجودش تجزيه مىگردد و ازلى بودنش ممتنع مىشود و هنگامى كه آغازى برايش معيّن شد انتهايى نيز خواهد داشت و لازمهء اين آغاز و انجام نقصان و عدم تكامل خواهد بود . كه نقصان داشتن دليل مسلّم مخلوق بودن است و خود دليل وجود خالقى ديگر مىشود ، نه اين كه خود آفريدگار باشد و سرانجام از اين دايره كه هيچ چيز در او مؤثّر نيست و زوال و تغيير و افول در او راه ندارد ، خارج مىگردد ( و همچون ساير موجودات تحت تأثير اشيا قرار خواهد گرفت ) كسى را نزاده كه خود نيز مولود باشد و از كسى زاده نشده تا محدود به حدودى گردد ؛ برتر از آن است كه فرزندانى پذيرد . . . و پاكتر از آن است كه گمان آميزش با زنان دربارهء او رود . دست انديشه‌هاى بلند به دامن كبرياييش نرسد تا در حدّ و نهايتى محدودش كند و تيزهوشى هوشمندان نتواند نقش او را در خيال تصوّر نمايد ، حواس از دركش عاجزند و دستها از دسترسى و لمسش قاصرند ، تغيير و گوناگونى در او راه ندارد و گذشت زمان برايش هيچ گونه تبديل و دگرگونى به وجود نياورد ، آمد و شد شبها و روزها وى را كهنه و سالخورده نسازند و روشنايى و تاريكى تغييرش ندهند . او به هيچ يك از اجزا و جوارح و اعضا و نه به عرضى از اعراض و نه به تغاير و ابعاض به هيچ كدام توصيف نگردد ، برايش حدّ و نهايتى گفته نشود و انقطاع و انتهايى ندارد . اشيا به او احاطه ندارند تا وى را بالا برند و يا پايين آورند و نه چيزى او را حمل مىكند كه او را به جانبى متمايل يا ثابت نگهدارد ، نه در درون اشيا است و نه در بيرون آنها ( بلكه به همه چيز احاطه دارد ) . خبر مىدهد امّا نه با كام و زبان ، مىشنود ولى نه به واسطهء دستگاه شنوايى كه از مجرا ، استخوانها و پرده‌ها تشكيل شده ، سخن مىگويد ، نه اين كه تلفّظ كند ، همه چيز را حفظ مىكند ولى نه با قوّهء حافظه ، اراده مىكند ، امّا نه اين كه داراى ضميرى باشد ، دوست مىدارد و خشنود مىشود امّا نه از روى رقّت قلب ،\r\n\r\n","description":"","footnote":"","page_name":" 425 ","page_number":429},
  {"content":"\r\n . \r\n","description":"","footnote":"","page_name":" 426 ","page_number":430},
  {"content":"\r\n\r\nدشمن مىدارد و به خشم مىآيد ، امّا نه از روى ناراحتى و رنج و مشقّت ، به هر چه اراده كند مىفرمايد :\r\n« باش ، پس بلادرنگ موجود مىشود » ، « 1 » امّا گفتن كلمهء « باش » نه صوتى است كه در گوشها نشيند و نه فريادى است كه شنيده شود ، بلكه سخن خدا همان كارى است كه ايجاد مىكند و پيش از او چيزى وجود نداشته و اگر بود خداى دوّمى مىبود !\r\nشايسته نيست گفته شود : پس از نبودن پيدايش يافته ؛ چه اين كه در اين صورت صفات نو پيدا شدگان بر او جريان مىيابد و بين او و حوادث تفاوتى نمانده و هيچ گونه برترى بين او و مخلوقات نخواهد بود و درنتيجه صانع و مصنوع و آن‌كه از عدم به وجود آمده با آن كه موجودات را از نيستى به هستى آورده يكسان گردند . مخلوقات را بدون الگو و نمونه‌اى كه از غيرش گرفته باشد آفريد و در خلقت آنها از احدى استعانت نجست . زمين را ايجاد فرمود و آن را نگهداشت بدون اين كه وى را مشغول سازد و آن را در عين حركت و بىقرارى قرار بخشيده و آن را بدون هيچ ستون و پايه‌اى بر پا داشت . . . و بى هيچ ستون و اركانى برافراشت و آن را از كژى و فرو ريختن نگاهداشت و از سقوط و درهم شكافتن جلوگيرى كرد ؛ ميخهايش را محكم ، كوههايش پابرجا ، چشمه‌هايش را جارى و درّه‌هايش را ايجاد نمود ، آنچه بنا كرده به سستى نگراييده و هر چه را توانايى داده ، ناتوان نگشته است . او با عظمت و سيطرهء خويش بر زمين مسلّط و با علم و آگاهى خود از باطن و درون آن با خبر و به وسيلهء عزّت و جلالش بر هر چيز آن برترى دارد ، هيچ چيز آن از قلمرو قدرتش خارج نشود و هرگز از فرمانش سر نپيچد تا بتواند بر او چيره گردد و هيچ شتابگرى از چنگ قدرتش نگريزد تا بر او پيشى گيرد و به هيچ ثروتمندى نياز ندارد تا به او روزى دهد .\r\nتمام كائنات در برابرش خاشع و فرمانبردارند و در قبال عظمتش ذليل و خوارند ؛ هيچ جنبنده‌اى قدرت فرار از محيط و اقتدارش را ندارد ، تا به جانب ديگرى روى آورد كه از سود و زيان او در امان ماند ؛ مانندى ندارد تا با او همتايى كند و شبيهى برايش تصوّر نشود تا با او مساوى باشد . هموست كه اشيا را پس از هستى ، نابود خواهد ساخت ( و بساط جهان را در هم مىپيچد ) آن چنان كه وجودش همچون عدمش گردد . فناى جهان پس از وجود ، شگفت آورتر از ايجاد آن از عدم نيست ؛ چگونه غير از اين باشد در صورتى كه اگر همهء موجودات زندهء جهان اعمّ از پرندگان ، چهارپايان و آن گروه از آنها كه شبانگاه به جايگاهشان بر مىگردند و همانها كه ( در بيابان ) مشغول چرا هستند و تمامى انواع گوناگون آنها ، هم آنها كه كم هوشند و هم آنها كه زير كند ، ( اگر همهء آنها ) گرد آيند ، هرگز بر ايجاد پشه‌اى از عدم ، توانايى ندارند\r\n\r\n\r\n","description":"","footnote":"\r\n( 1 ) . سورهء مريم ، آيهء 35 .\r\n","page_name":" 427 ","page_number":431},
  {"content":"\r\n . \r\n","description":"","footnote":"","page_name":" 428 ","page_number":432},
  {"content":"\r\n\r\nو هيچ گاه طريق ايجاد آن را نتوانند شناخت ، عقول آنها در راه يافتن به اسرار آفرينش آن متحيّر ماند و نيروهاى آنها ناتوان و خسته شود و پايان گيرد و سرانجام پس از تلاش ، شكست خورده و ناتوان بازگردند و اعتراف نمايند كه در برابر آفرينش پشه‌اى درمانده شده‌اند و به عجز از ايجاد آن اقرار نمايند و حتّى به ناتوانى خويش از نابود ساختن آن اذعان كنند . . .\r\nتنها خداوند پاك است كه بعد از فناى جهان باقى خواهد ماند و هيچ چيز ديگر با او نخواهد بود ، همان گونه كه پيش از آفرينش جهان بوده بعد از فناى آن نيز خواهد بود .\r\nو به هنگامى كه جهان فانى شود وقت ، مكان ، لحظه و زمان مفهومى نخواهند داشت ( آرى آن هنگام ) اوقات ، سرآمدها ، ساعات و سالها از بين رفته و معدوم شده‌اند . چيزى جز خداوند يكتاى قهّار نيست ، همان خدايى كه همهء امور به سوى او بازگشت مىكنند ، كائنات همان گونه كه در آغاز آفرينش از خود قدرتى نداشتند ، به هنگام فنا و نابودى نيز نيروى امتناع نخواهند داشت ، چه اين كه اگر قدرت امتناع داشتند بقا و دوام آنها ادامه مىيافت ؛ آفرينش چيزى برايش رنج آور نبوده و در خلقت آنچه آفريده است فرسودگى و خستگى برايش پديد نيامده است .\r\nموجودات را براى استحكام حكومتش نيافريده و براى ترس از كمبود و نقصان پديد نياورده ؛ نه براى كمك گرفتن از آنها در برابر همتايى كه ممكن است بر او غلبه يابد و نه براى احتراز از دشمن كه به او هجوم آورد ؛ نه به خاطر ازدياد دوران اقتدار خود و نه پيروزى يافتن و زياده‌طلبى بر شريكى كه با او قرين است و نه به خاطر رفع تنهايى و ايجاد الفت دست به خلقت آنها زده است ( نه ، او موجودات را براى هيچ يك از اين مقاصد نيافريده ، چه او بى نياز محض است ) .\r\nپس موجودات را بعد از ايجاد نابود مىسازد ، امّا نه به خاطر خستگى از تدبير و ادارهء آنها و نه براى اين كه آسايشى پيدا كند و نه به جهت رنج و سنگينى كه براى او داشته‌اند . طولانى شدن آنها برايش ملال آور نيست تا به سرعت نابودشان سازد ، بلكه خداوند با لطف خود آنها را اداره مىكند و با فرمانش نگاهشان مىدارد و با قدرتش آنها را مستقر مىسازد ، پس همهء آنها را بار ديگر بدون اين كه نيازى به آنها داشته باشد باز مىگرداند ، ولى نه براى اين كه از آنها كمكى بگيرد و نه براى اين كه از بيم تنهايى با آنها انس گيرد و نه از اين جهت كه تجربه‌اى بيندوزد . . . و نه به خاطر آن كه از فقر و نياز به توانگرى و فزونى رسد و يا از ذلّت و پستى به عزّت و قدرت راه يابد .\r\n\r\n","description":"","footnote":"","page_name":" 429 ","page_number":433},
  {"content":"\r\n . \r\n","description":"","footnote":"","page_name":" 430 ","page_number":434},
  {"content":"\r\n\r\n\r\nخطبهء 187\r\nكه دربارهء حوادث آينده ايراد فرموده است\r\nهان ! پدر و مادرم فدايشان باد ! آنها از گروهى هستند كه نامهايشان در آسمان معروف ، ولى در زمين گمنامند . آگاه باشيد ! شما آمادهء عقب‌گرد كردن امور خويش و گسيختگى پيوندها و سركار آمدن خردسالان و بى تجربه گان و دون همّتان خويشتن باشيد ! اين وضع زمانى پيش خواهد آمد كه قرار گرفتن انسان مؤمن در زير ضربات شمشير براى او از يافتن يك درهم پول حلال آسانتر است . زمانى خواهد آمد كه اجر و ثواب گيرنده از دهنده بيشتر است ( زيرا دهنده در آن زمان از پول حرام و به خاطر ريا و تظاهر و اسراف مىبخشد ولى گيرنده آن را در راه وظيفهء شرعى خويش مصرف مىكند ) اين به هنگامى رخ خواهد داد كه مست مىشويد ، امّا نه با شراب ، بلكه بر اثر فراوانى نعمت و قسم مىخوريد امّا نه از روى ناچارى ، دروغ مىگوييد امّا نه در اثر واقع شدن در تنگنا ؛ اين موقعى خواهد بود كه بلاها و مصائب همچون بارى گران كه بر پشت شتران نهاده باشند و سنگينى جهاز ، گردن آنها را مجروح كند ، بر شما فشار وارد خواهند ساخت .\r\nآه ! اين شكنجه و سختى چه طولانى است ؟ و اميد رهايى از آن‌چه دور !\r\nاى مردم ! اين افسارهايى را كه از سنگينى بارها حكايت مىكند از دست بيندازيد ( دست از افكار پراكنده و نظرات فاسد و پيروى هوسهاى سركش برداريد ) و از گرد پيشواى خود پراكنده مشويد كه سرانجام خويشتن را مذمّت خواهيد كرد . خود را در آتش فتنه‌اى كه بر افروخته‌ايد ميندازيد ، از اين كار دورى گزينيد و راهى را كه به آن منتهى مىشود ، رها سازيد كه به جان خودم سوگند حوادث دردناكى در پيش است كه مؤمن در شعله هايش هلاك مىشود ، امّا غير مسلمان از آن سالم مىماند !\r\nمن در ميان شما همچون چراغ در تاريكى هستم كه هركس به سوى آن روى آورد و كنارش نشيند از نورش بهره‌مند گردد .\r\nاى مردم ! بشنويد و سخنانم را حفظ كنيد ! گوشهاى قلب خويش را باز كنيد و گفته‌هايم را بفهميد !\r\n\r\n","description":"","footnote":"","page_name":" 431 ","page_number":435},
  {"content":"\r\n . \r\n","description":"","footnote":"","page_name":" 432 ","page_number":436},
  {"content":"\r\n\r\n\r\nخطبهء 188\r\nكه در آن مردم را به امور مهمّى توصيه مىكند\r\n\r\nپرهيزكارى و تقوا\r\nاى مردم ! من شما را به تقوا و پرهيزكارى و شكر فراوان خداوند بر نعمتها و احسان و رحمتش كه بر شما فرو باريده و بر آزمايشهايش نزد شما سفارش مىكنم !\r\nچه بسيار نعمتهايى كه ويژهء شما قرار داده وشما را به رحمت خويش مورد عنايت خاص گردانيده !\r\nشما عيبهاى خود را آشكار كرديد و او پوشانيد و خويش را در معرض مؤاخذهء او قرار داديد ، امّا به شما مهلت داد !\r\n\r\nبهترين اندرز دهنده\r\nشما را توصيه مىكنم كه همواره به ياد « مرگ » باشيد و از آن كمتر غفلت كنيد ، چگونه از آن غافل مىمانيد ، در صورتى كه او از شما غفلت نمىكند ؟ و چگونه در چيزى طمع مىورزيد كه به شما مهلت نخواهد داد . آن مردگانى كه با چشم خود ديده‌ايد براى عبرت و اندرز شما كافى است . آنها را به گورستان حمل كردند ، امّا نه اين كه خود بر مركبى سوار شده باشند و آنان را در ميان قبر قرار دادند ، امّا بدون اين كه خود بتوانند در آن فرود آيند ، ( آن‌قدر طول نكشيد كه ) گويا آنان از مردم اين گيتى نبودند و عمرى در آن نگذراندند ( امّا از آن طرف ) گويا سراى آخرت همواره خانهء آنها بوده ، آنها از آن‌جا كه وطنشان بود ( دنيا ) وحشت نمودند و آن‌جا را كه از آن وحشت داشتند وطن هميشگى انتخاب كردند ! به چيزهايى خود را مشغول ساختند كه بالاخره از آنها جدا شدند ، امّا آنچه را كه مىبايست سرانجام به آن برسند ضايع ساختند . . .\r\nنه قدرت دارند از اعمال قبيحى كه انجام داده‌اند بر كنار شوند و نه مىتوانند كار نيكى بر نيكيهاى خود بيفزايند . به دنيا انس گرفته بودند ، مغرورشان ساخت و به آن اطمينان نموده بودند ، مغلوبشان نمود .\r\n\r\nزندگى زود گذر\r\nخداى شما را رحمت كند ! به سوى منازلى كه مأموريد آنها را آباد كنيد و به آنها ترغيب و دعوت شده‌ايد ، بشتابيد و با صبر و استقامت بر اطاعت فرمان خداوند نعمتهاى او را بر خويش تمام گردانيد و از معصيت و نافرمانى او كناره‌گيرى كنيد ؛\r\n\r\n","description":"","footnote":"","page_name":" 433 ","page_number":437},
  {"content":"\r\n . \r\n","description":"","footnote":"","page_name":" 434 ","page_number":438},
  {"content":"\r\n\r\nزيرا فردا به امروز نزديك است ، چه ساعات در روز به سرعت مىروند ؟ و چه روزها از ماه به سرعت مىگذرند ؟ و چه ماهها در سال و سالها در عمر با شتاب سپرى مىشوند ؟ !\r\n\r\nخطبهء 189\r\nدربارهء ايمان و وجوب هجرت\r\n\r\nاقسام ايمان\r\nايمان بر دو گونه است ، يكى ثابت و استوار و در دلها و قلوب ، و ديگرى موقّت و عاريتى بين قلبها و سينه ها « تا سرآمدى معلوم » .\r\nآن گاه كه انگيزهء بيزارى از كسى براى شما پديد آمد ، او را مهلت دهيد تا هنگامى كه مرگش فرا رسد كه ساعت مرگ مرز بيزارى جستن است ( اگر در آن موقع از اعمال ناشايستش توبه نكرد مىتوان از او بيزارى جست ) .\r\n\r\nوجوب هجرت\r\nامّا مهاجرت بر همان حد نخست خود باقى است . ( زيرا ) خداوند به مردم روى زمين از اين كه . . .\r\nايمانشان را پنهان دارند و يا آشكار كنند نيازى ندارد . نام هجرت را بر كسى نمىتوان گذارد جز آن كس كه حجّت خدا را بر روى زمين بشناسد ، بنابراين آن كس كه حجّت خدا را شناخت و به آن اقرار نمود او « مهاجر » است .\r\nو نام « مستضعف » بر كسى كه حجّت برايش اقامه شده ، گوشش آن را شنيده و قلبش آن را حفظ كرده ، صدق نمىكند .\r\n\r\nامر مشكل\r\nمعرفت و شناسايى « امر ما » كارى است بس دشوار كه جز بندهء مؤمنى كه خداوند قلبش را با ايمان آزموده آن را نپذيرد و احاديث و سخنان ما را جز سينه ها و حافظه‌هاى امانت‌پذير و عقلهاى سالم نگاه نخواهد داشت .\r\n\r\n","description":"","footnote":"","page_name":" 435 ","page_number":439},
  {"content":"\r\n . \r\n","description":"","footnote":"","page_name":" 436 ","page_number":440},
  {"content":"\r\n\r\n\r\nدانش گستردهء وصىّ پيامبر صلى الله عليه و آله\r\nاى مردم ! پيش از آن كه مرا نيابيد آنچه مىخواهيد بپرسيد كه من به راههاى آسمان از طرق زمين آشناترم !\r\n( بپرسيد ) پيش از آن كه فتنه و فساد سرزمين شما را پايمال كند ، سايهء شوم خود را بر آن بگستراند و عقلهاى شما را دگرگون سازد !\r\n\r\nخطبهء 190\r\nكه در آن از حمد خداوند ، تمجيد پيامبر ، موعظه و اندرز سخن به ميان آورده است\r\n\r\nستايش خداوند\r\nخداوند را به پاس بخشيدن نعمتهايش مىستايم‌و و بر انجام فرمانش از او يارى مىجويم ، خداوندى كه سپاهيانش نيرومند و مجد و عظمتش بزرگ است .\r\n\r\nپيامبر راستين\r\nگواهى مىدهم كه محمّد صلى الله عليه و آله بنده و فرستادهء اوست ، انسانها را به اطاعت از حق دعوت فرمود و با دشمنان خدا در راه دين پيكار كرد و پيروز شد و هيچ گاه هماهنگى و اتّحاد دشمنانش در تكذيب و خاموش ساختن نور او ، وى را از كوشش در راه آيينش باز نداشت .\r\n\r\nاندرز به تقوا\r\nبنابراين تقوا پيشه كنيد كه رشته‌اى است استوار ، دستگيره‌اى است محكم و قلّهء آن پناهگاهى است مطمئن .\r\nخود را براى مرگ و سختيها و پيشامدهاى هنگام آن ، پيش از فرا رسيدنش آماده سازيدو قبل ازاين‌كه‌مرگ‌شما را فراگيرد آنچه لازمهء رويارويى با آن است مهيّا كنيد چه اين كه مرگ پايان زندگى است كه منتهى به قيامت مىشود . وآن‌براى خردمندان پندواندرز و براى جاهلان وسيلهء عبرت است ( آرى ) پيش از فرا رسيدنش خويش را مهيّا كنيد ، براى آنچه آگاهى داريد از : تنگى قبرها ، شدت غم و اندوه ، ترس از قيامت ، بيمهاى مكرّر ،\r\n\r\n","description":"","footnote":"","page_name":" 437 ","page_number":441},
  {"content":"\r\n . \r\n","description":"","footnote":"","page_name":" 438 ","page_number":442},
  {"content":"\r\n\r\nبه هم ريختن و درهم فرو رفتن استخوانها ، كر شدن گوشها ، تاريكى لحد ، وحشت از آينده و وعدهء عذاب ، غم و اندوه در تنگناى گور و پوشاندن آن از سنگ و خاك .\r\nزنهار ! زنهار ! شما را به خدا اى بندگان خدا ! دنيا با روش مخصوص خود بر شما خواهد گذشت ، رشتهء شما و قيامت به هم پيوسته و گويا علامتهاى آن فرا رسيده و با تمام بلاها و نشانه هايش نزديك شده است ، گويى شما را در طريق خود متوقّف ساخته ، زلزله‌هايش در شرف وقوع است و سينه بر زمين گذارده ، دنيا از اهل خويش بريده و آنها را از آغوش گرم خود خارج ساخته است . زندگى بر آنان ( كه رفتند ) چون روزى بود كه گذشت و يا ماهى كه سپرى شد . تازه هاى آن كهنه شده و فربه هايش لاغر گرديده است .\r\nدر جايگاهى تنگ ، در ميان مشكلاتى بزرگ ، آتشى پرشور ، كه صداى زبانه هايش وحشتزا و شراره هايش تا دل آسمان زبانه مىكشد ، غرّشش پر هيجان ، فروزنده و گدازنده و خاموشيش بسيار دور ، آتشگيره‌اش مشتعل ، تهديدش خوفناك ، قرار گاهش تاريك و كور ، اطراف و جوانبش تيره و ظلمانى ، ديگهاى جوشانش سخت داغ و اوضاعش سخت وحشتناك ( اين جايگاه گناهكاران است ) . ( امّا ) « پرهيزكاران را گروه گروه به سوى بهشت رهنمون مىشوند » . « 1 » از كيفر و عذاب ايمنند و از سرزنشها آسوده و از آتش بركنارند ، در خانه هاى مطمئن قرار گرفته و از اين قرارگاه خشنودند ؛ اينها كسانى هستند كه در دنيا كردارشان پاك ، چشمانشان گريان ، شبهايشان در دنيا در اثر خشوع و استغفار روز و روزشان از بيم ( گناه و توجّه به خداوند ) شب بوده است ، و خداوند بهشت را سرمنزل ( شادمانى آنها و پاداش را ثواب آنها ) قرار داده است « آنها سزاوار اين نعمت و شايستهء آن بودند » « 2 » و در اين خانهء جاودانى ، در ميان نعمتهاى پايدار و نابود نشدنى قرار خواهند داشت .\r\nبنابراين اى بندگان خدا ! مراقب چيزى باشيد كه رستگاران با رعايتش به رستگارى رسيدند و تبهكاران با ضايع ساختنش در خسران و زيان قرار گرفتند . پيش از آن كه مرگتان فرا رسد ، خويش را با اعمالتان آماده سازيد ، چه اين كه شما در گرو كارهايى هستيد كه پيشتر انجام داده‌ايد و مديون كردارى هستيد كه از پيش فرستاده‌ايد .\r\n( از هم اكنون ) فكر كنيد مرگ وحشتناك به شما حمله آورد و ديگر بازگشتى نيست و از لغزشها نمىتوان پوزش خواست . خداوند ما و شما را در راه اطاعت خود و پيامبرش وادارد و از ما و شما به فضل و رحمتش بگذرد .\r\nبرجاى خود بايستيد ! ( و بدون اجازه دست به نبردى مبريد ) ، در برابر بلاها و مشكلات استقامت ورزيد ؛ شمشيرها و نيروهايتان را در راه هوا و هوس و كلماتى كه از زبانتان بيرون مىآيد به كار نيندازيد\r\n\r\n\r\n","description":"","footnote":"\r\n( 1 ) . سورهء زمر ، آيهء 73 .\r\n( 2 ) . سوره فتح ، آيهء 26 .\r\n","page_name":" 439 ","page_number":443},
  {"content":"\r\n . \r\n","description":"","footnote":"","page_name":" 440 ","page_number":444},
  {"content":"\r\n\r\nو دربارهء آنچه خداوند تعجيل آن را لازم ندانسته شتاب مكنيد . . . زيرا آن كس از شما كه در بستر خويش بميرد ، ولى به طور شايسته معرفت خدا و پيامبر و اهل بيتش را داشته باشد ، « شهيد » از دنيا رفته و اجر و پاداشش بر خداست و ثواب اعمال شايسته‌اى را كه قصد انجام آن را داشته است مىبرد و نيّتش ، جانشين ضربات شمشيرش قرار مىگيرد ، ( اين سخن را به اين خاطر مىگويم كه ) هر چيزى وقت مشخّصى دارد و سرآمدى معيّن .\r\n\r\nخطبهء 191\r\nكه در آن پس از حمد خداوند و ثناى بر پيامبر ، توصيه به زهد و تقوا مىكند\r\nستايش ويژهء خداوندى است كه حمد و ثنايش همه جا را گرفته ، سپاهش پيروز و مجد و عظمتش متعالى است .\r\nاو را به خاطر نعمتهاى پى در پى و به هم پيوسته و عظيمش مىستايم ؛ همان خداوندى كه حلمش زياد است و عفو مىكند و در همهء فرمانهايش دادگر و از گذشته و آينده مطّلع است ، با دانش نا محدودش جهانيان را هستى بخشيده و با حكمتش آنها را به وجود آورده ؛ بدون اين‌كه در اين راه از كسى پيروى كند و يا دانش و تجربه‌اى آموزد و يا از نمونه و مانندى كه از شخص حكيمى صادر گردد تبعيّت نمايد ؛ در اين طريق خطا و اشتباهى برايش پيش نيامده و نيز به هنگام خلقت جمعيّتى حضور نداشته‌اند ( تا با همكارى و مشاوره با آنان خلقت را تحقّق بخشد ) .\r\n\r\nپيامبر بزرگ\r\nگواهى مىدهم كه « محمّد صلى الله عليه و آله » بنده و فرستادهء اوست ، وى را زمانى مبعوث ساخت كه مردم در غرقاب گناه و جهالت سخت فرو رفته بودند و در حيرت و سرگردانى به سر مىبردند . افسار هلاكت ، آنها را مىكشيد و پرده هاى ضلالت و گمراهى چهرهء عقلشان را پوشيده بود و بر جان و دلشان قفل زده شده بود .\r\n\r\nتوصيه به وارستگى و تقوا\r\nاى بندگان خدا ! شما را به تقوا و پرهيزكارى سفارش مىكنم ، زيرا آن حقّ خداوند بر شماست و خود موجب حقّ شما بر خداوند خواهد بود ، ( كه در پرتو آن استحقاق پاداش خواهيد يافت )\r\n\r\n","description":"","footnote":"","page_name":" 441 ","page_number":445},
  {"content":"\r\n . \r\n","description":"","footnote":"","page_name":" 442 ","page_number":446},
  {"content":"\r\n\r\nبراى رسيدن به تقوا از خداوند يارى جوييد و براى يافتن حقِّ پاداش بر خداوند ، از تقوا كمك بگيريد ، زيرا پرهيزكارى امروز ، پناهگاه و سپر بلاست و فردا راه رسيدن به بهشت ، جادهء تقوا واضح و روشن و پويندهء آن سود فراوان خواهد برد و امانتدارش ( خدا ) حافظ آن خواهد بود ، پرهيزكارى همواره خود را به امّتهاى گذشته و آينده عرضه مىدارد ، زيرا فرداى قيامت به آن نيازمندند ، همان فردايى كه آفريدگار آنچه را آفريده باز مىگرداند و آنچه را عطا كرده باز مىستايد و دربارهء همهء نعمتها بازخواست مىكند . آه ! چه كمند كسانى كه تقوا را بپذيرند و آن‌چنان كه بايد آن را تحمّل كنند ؛ آنها تعدادشان بسيار كم است و شايستهء توصيفى هستند كه خداوند ( در قرآن ) مىفرمايد : « اندكى از بندگان من سپاسگزارند » « 1 » ، گوش جان خويش را براى شنيدن نداى تقوا باز كنيد ! و با جديّت ، براى بدست آوردن آن تلاش نماييد . تقوا را به جاى آنچه از دست رفته قرار دهيد و به عوض هر كار مخالفى ( كه انجام مىداديد ) بپذيريد ، با پرهيزكارى ، خواب خويش را تبديل به بيدارى كنيد و روز را با آن طى نماييد - / قلوب خود را از آن مالامال سازيد و با آن خود را از گناهان شستسو دهيد ، بيماريهاى جان را با آن مداوا و خويش را با آن آمادهء سفر به جهان ديگر گردانيد و به سوى آن بشتابيد و از كسانى كه تقوا را ضايع كرده‌اند عبرت گيريد . نكند شما باعث عبرت مطيعان و متّقيان شويد ! به هوش باشيد ! تقوا را حفظ كنيد و خويشتن را هم در پرتو آن حفظ نماييد . در برابر دنيا خويشتن دار و در برابر آخرت دلباخته باشيد ؛ آن كس را كه تقوا بلند مرتبه ساخت ، خوار مشمريد و آن كه دنيا عزّتش داده ارجمندش مخوانيد ! زرق و برق دنيا توجّه شما را جلب نكند و به سخن آن كس كه ترغيب به دنيا مىكند ، گوش فرا مدهيد و به ندايش پاسخ مگوييد . از فروغ و درخشندگى ظاهريش روشنايى مجوييد و مفتون اشياى نفيس و گرانقدرش نگرديد كه زرق و برقش نيرنگ است و سخنش دروغ ! . . . اموال و ثروتش ( به زودى ) يغماى غارتگران ، متاع گران‌قيمتش غنيمت دزدان خواهد بود . آگاه باشيد ! دنيا همچون روسپى زنى است هوس‌انگيز كه خود را نشان مىدهد و مردان را مىفريبد و سپس با نفرت پشت مىكند و همچون مركبى سركش كه به هنگام حركت و تاخت از رفتار باز مىايستد . دروغگويى است خيانت پيشه ، ناسپاسى است حق نشناس ، دشمنى است فاصله‌گير ، پشت كننده‌اى است مضطرب ، حالش دگرگونى ، جاى گامهايش لرزان ، عزّتش ذلّت ، كارهاى جدّىاش بازى و شوخى و بلنديش عين سقوط است ! سراى جنگ و غارتگرى و تبهكارى و هلاكت است ، سرمنزل ناآرامى و حركت و ديدار و جدايى است ؛ راههايش حيرت زا ، گريزگاه هايش بىگذر و مقاصدش نوميد كننده است . دژهاى محكمش صاحبان خود را تسليم مرگ مىكند ، خانه ها آنان را بيرون مىاندازند و تيزبينى آنهارا خسته مىسازد . ( با نگاهى هوشمندانه انسانها از اين گروهها خارج نيستند ) : يا نجات يافته‌اى مجروح و يا داراى بدنى پاره پاره ، دسته‌اى سرشان از تن جدا و دسته‌اى غرقه به خونند ؛ ديگرى هر دو دستش را مىگزد و جمعى دستها را از دريغ و حسرت به هم مىمالند ، برخى سر را بر روى دستها گذارده به فكر فرو رفته‌اند ،\r\n\r\n\r\n","description":"","footnote":"\r\n( 1 ) . سورهء سبأ ، آيهء 13 .\r\n","page_name":" 443 ","page_number":447},
  {"content":"\r\n . \r\n","description":"","footnote":"","page_name":" 444 ","page_number":448},
  {"content":"\r\n\r\nعدّه‌اى بر اشتباهات خود تأسّف مىخورند و خويش را محكوم مىكنند و پاره‌اى از تصميم خود بازگشته امّا راه فرار و هر نوع حيله بسته شده و ناگهان دنيا آنها را غافلگير ساخته و سختيهاى مرگ روى مىآورد .\r\nكار از كار گذشته و عمر گرانبها نابجا هدر رفته است ، هيهات ! هيهات ! ديگر چه سود . آنچه بايد از دست نرود رفت و گذشته ها گذشت و گيتى به ميل خود سپرى شد . « نه آسمان بر آنها گريست و نه زمين ، و به آنها هيچ مهلتى داده نشد » . « 1 »\r\n\r\nخطبهء 192\r\nكه به خطبهء « قاصعه » معروف است\r\nدر اين خطبه از « ابليس » كه تكبّر ورزيد و بر آدم سجده نكرد سخت نكوهش شده و در آن آمده است كه « ابليس » نخستين كسى است كه تعصّب و نخوت را اظهار كرد ؛ امام عليه السلام در اين‌جا مردم را از پيمودن راه و رسم شيطان و « تكبّر » و « تعصّب » برحذر مىدارد .\r\nستايش ويژهء خداوندى است كه لباس عزّت و كبريايى را پوشيده و اين دو را ويژهء خويش - / نه مخلوقش - / قرار داده . . . و آن را حدّ و مرز بين خويش و ديگران گردانيده ، عزّت و كبريايى را به خاطر جلالت و بزرگيش براى خود انتخاب كرده است .\r\n\r\nسرچشمهء نافرمانى\r\nآن كس كه در اين دو با وى به منازعه و ستيز بر خيزد ، از رحمت خويش به دورش داشته است و بدين وسيله فرشتگان مقرّب خود را در بوتهء آزمايش قرار داد تا متواضعان آنها از متكبّران ممتاز گردند و با اين كه از تمام آنچه در دلها است و از اسرار نهان آگاه است به آنها فرمود :\r\n« من بشرى را از گل و خاك مىآفرينم آن گاه كه آفرينش او را به پايان رساندم و جان در او دميدم ، براى او سجده كنيد ، فرشتگان همه و همه سجده كردند ، مگر ابليس » . « 2 » كه نخوت و غيرت نابجا وى را فرا گرفت و بر آدم به خاطر خلقت خويش فخر فروشى كرد و به خاطر آفرينش خود در برابر آدم تعصّب پيشه ساخت ، اين دشمن خدا پيشواى متعصّبان و سر سلسلهء متكبّران است ، كه اساس تعصّب را پى ريزى كرد و با خداوند در رداى جبروتى به ستيز و منازعه پرداخت\r\n\r\n\r\n","description":"","footnote":"\r\n( 1 ) . سورهء دخان ، آيه 29 .\r\n( 2 ) . سورهء ص ، آيات 71 - / 74 .\r\n","page_name":" 445 ","page_number":449},
  {"content":"\r\n . \r\n","description":"","footnote":"","page_name":" 446 ","page_number":450},
  {"content":"\r\n\r\nو لباس بزرگى را به تن پوشانيد و پوشش تواضع و فروتنى را كنار گذارد !\r\nمگر نمىبينيد كه چگونه خداوند او را به واسطهء تكبّرش تحقير كرد و كوچك شمرد و در اثر بلند پروازيش وى را پست و خوار گردانيد و به همين جهت او را در دنيا طرد و آتش فروزان دوزخ را در آخرت برايش مهيّا نمود .\r\n\r\nآزمايش مخلوق\r\nخداوند اگر مىخواست آدم را از نورى كه روشناييش سوى چشمها راببرد ، عقلها را در برابر زيبايى و جمالش مبهوت سازد و عطر و پاكيزگيش قوّهء شامه‌ها را تسخير كند ، بيافريند ، مىآفريد و اگر چنين مىكرد ، گردنها در برابر او خاضع مىشدند و آزمايش در اين مورد براى فرشتگان آسانتربود ! . . .\r\nامّا خداوند مخلوق خويش را با امورى كه از فلسفه و ريشهء آن آگاهى ندارند ، مىآزمايد تا از هم ممتاز گردند و تكبّر را از آنها بزدايد و آنان را از كبر و نخوت و بلندپروازى دور سازد .\r\n\r\nدرس عبرت\r\nبنابراين از آنچه خداوند در مورد ابليس انجام داده عبرت گيريد ، زيرا اعمال طولانى و كوششهاى فراوان او را ( بر اثر تكبّر ) از بين برد . او خداوند را شش هزار سال عبادت نمود كه معلوم نيست از سالهاى دنياست يا از سالهاى آخرت . امّا با ساعتى تكبّر همه را نابود ساخت ! پس چگونه ممكن است كسى بعد از ابليس همان معصيت را انجام دهد ولى سالم بماند ؛ نه ، هرگز چنين نخواهد بود ! خداوند هيچ گاه انسانى را به خاطر عملى داخل بهشت نمىكند كه در اثر همان كار فرشته‌اى را از آن بيرون كرده باشد ؛ فرمان او دربارهء اهل آسمانها و زمين يكى است و بين خدا و احدى از مخلوقاتش دوستى خاصّى برقرار نيست ، تا به خاطر آن مرزهايى را كه بر همهء جهانيان تحريم كرده است ، مباح سازد .\r\n\r\nاز شيطان بر حذر باشيد\r\nاى بندگان خدا ! از اين دشمن خداوند بر حذر باشيد ، نكند شما را به بيمارى خودش ( يعنى تكبّر ) مبتلا سازد ، و با نداى خود شما را به حركت وادارد ،\r\n\r\n","description":"","footnote":"","page_name":" 447 ","page_number":451},
  {"content":"\r\n . \r\n","description":"","footnote":"","page_name":" 448 ","page_number":452},
  {"content":"\r\n\r\nو به وسيلهء لشكرهاى سواره و پياده‌اش شما را جلب نمايد ، به جان خودم سوگند او تيرى خطرناك براى شكار كردن شما تراشيده و آماده نموده و آن را به قدرت و فشار تا سرحدّ توانايى كشيده و از نزديكترين مكان به سوى شما پرتاب كرده است ، آرى او چنين گفته : « پروردگارا ! به سبب آن كه مرا اغوا كردى ، زرق و برق زندگى را در چشم آنها جلوه مىدهم ، و همه را اغوا خواهم كرد » « 1 » ( و به سوى كفر و شرك خواهم كشانيد ) . ( امّا ) تيرى در تاريكى به سوى هدفى دور انداخت و گمانى نابجا برد ( يعنى خواسته‌اش كه همهء انسانها مشرك شوند و از راه راست منحرف شوند ، تحقّق نيافت ) ولى فرزندان نخوت و برادران تعصّب و سواران مركب كبر و جهالت او را عملًا تصديق كردند . . . تا آن‌جا كه افراد سركش شما منقاد او شدند و طمع او در شما مستحكم گرديد و بالاخره اين وضع از خفا و پنهانى درآمد و آشكار شد ، حكومتش بر شما قوّت يافت و با سپاه خويش به شما حمله آورد ، سپس شما را در پناهگاههاى مذلّت داخل ساختند ، در مهلكه ها فرود آورند ؛ او ( و سپاهيانش ) شما را با مشتعل كردن آتش فتنه ، فرو كردن نيزه در چشمها ، بريدن گلوها و كوبيدن مغزها پايمال كردند ، اين براى آن است كه شما را هلاك سازد و به سوى آتشى بكشاند كه از پيش براى شما مهيّا شده است .\r\nبنابراين ابليس بزرگترين مشكل براى دينتان و زيانبارترين و آتش افروزترين فرد براى دنياى شماست ( او خطرناكتر ) از كسانى است كه دشمن سرسخت آنانيد و براى درهم شكستنشان كمر بسته‌ايد .\r\nآتش خشم خويش را در برابر او به كار اندازيد و ارتباط خود را با وى قطع كنيد ، به خدا سوگند او نسبت به اصل و ريشهء شما تفاخر كرد و بر حسب و نسب شما طعنه زد و عيبجويى نمود ، با سپاه سوارهء خويش به شما حمله آورد و با پياده نظام خود راه راست را بر شما بست .\r\nدر هر كجا شما را بيابند صيد مىكنند و دستهايتان را قطع مىنمايند ، نه مىتوانيد با حيله و نقشه آنهارا منع كنيد و نه با سوگندوقسم ! زيرا كمينگاه آنهاجايگاهى ذلّت‌آور ، دايره‌اى تنگ‌وعرصهء مرگ و جولانگاه بلاست . بنابراين شراره‌هاى تعصّب‌وكينه‌هاى جاهلىكه درقلب داريد خاموش سازيد كه اين نخوت و تعصّب ناروا در مسلمان از القاآت ، نخوتها ، فساد و وسوسه هاى شيطان است . تاج و تواضع و فروتنى را بر سر نهيد و تكبّر و خود پسندى را زير پا افكنيد و حلقه‌هاى زنجير خود برتر بينى را از گردن فرو نهيد و فروتنى و تواضع را سنگر ميان خود و دشمنانتان يعنى ابليس و سپاهيانش برگزينيد . . . زيرا او از هر گروهى لشكرها و ياورانى ، پيادگان و سواران دارد ، شما مانند آن شخص مباشيد كه بر برادرش بدون آن كه بر او برترى داشته باشد تكبّر ورزيد ، جز خود پسندى و بلند پروازى و دشمنى و حسادت كه در قلبش جا گرفت ،\r\n\r\n\r\n","description":"","footnote":"\r\n( 1 ) . سورهء حجر ، آيهء 39 .\r\n","page_name":" 449 ","page_number":453},
  {"content":"\r\n . \r\n","description":"","footnote":"","page_name":" 450 ","page_number":454},
  {"content":"\r\n\r\nآتش خشم در اثر نخوت و تعصّب در دلش شعله ور گرديد و شيطان باد كبر و غرور را در دماغش دميد و سرانجام پشيمان شد و خداوند گناه تمام قاتلان تا روز قيامت را به گردن او افكند .\r\n\r\nاز كبر و نخوت برحذر باشيد\r\nآگاه باشيد ! شما در سركشى و ستم مبالغه كرديد و در زمين با دشمنى آشكار با خداوند فساد به راه انداختيد و با صراحت با مؤمنان به مبارزه و جنگ پرداختيد ؛ زنهار ! زنهار ! شما را به خدا سوگند از كبر و نخوت تعصّب‌آميز و تفاخر جاهلى بر حذر باشيد ! كه از مركز پرورش كينه و بغض و جايگاه وسوسه هاى شيطان است كه ملّتهاى پيشين و امّتهاى قرون گذشته را فريفته است تا آن‌جا كه آنها در تاريكىهاى جهالت فرو رفتند و در گودالهاى هلاكت سقوط كردند و به سهولت و آسانى در آن‌جا كه مىخواست كشانيده شدند ؛ كبر و نخوت و عصبيّت امرى است كه قلبها در داشتن آنها با هم شبيهند و قرنها پى در پى بر اين وضع گذشته‌اند . كبر و غرور در دل افراد به قدرى است كه سينه ها از آن به تنگى گرائيده‌اند .\r\n\r\nاز پيروى بزرگان متكبّر بپرهيزيد\r\nزنهار ! زنهار ! از پيروى و اطاعت بزرگترها و رؤسايتان بر حذر باشيد ، همانها كه به واسطهء موقعيّت خود تكبّر مىفروشند ، همان‌ها كه خويشتن را بالاتر از نسب خود مىشمارند و كارهاى نادرست را ( از طريق اعتقاد به جبر همچون شيطان ) به خدا نسبت مىدهند . . . و به انكار نعمتهاى خدا برخاستند تا باقضايش ستيز كنند و نعمتهايش را ناديده گيرند ، آنها پى و بنيان تعصّب و ستون و اركان فتنه و فساد و شمشيرهاى تفاخر جاهليتند !\r\nاز خدا بترسيد و با نعمتهاى خدا بر خود ضديّت مكنيد ! ( زيرا موجب سلب نعمت مىشود ) و نسبت به فضل و بخشش او حسادت مورزيد و از « ادعيا » ( همانها كه معلوم نيست پدرشان كيست و جامهء اسلام را به تن پوشيده‌اند و نفاق و دورويى را پيشه كرده‌اند ) اطاعت نكنيد ، از آنها كه جام پاك قلبتان را در اختيار آب تيرهء نفاقشان قرار داده‌ايد ؛ از آنها كه تندرستى خويش را با بيمارى آنها آميخته‌ايد ( و ايمان خالص خويش را با انفاق آنها مخلوط ساخته‌ايد ) و باطلشان را در حقّ خود راه داده‌ايد ، آنها ، اساس گناهانند و همدم نافرمانيها ، ابليس آنان را مركبهاى راهوار گمراهى قرار داده و سپاهى كه به وسيلهء آنها بر مردم غلبه يابد ، انتخاب كرده و آنها را به عنوان سخنگوى خود براى دزديدن عقلهايتان ، داخل شدن در چشمها و دميدن در گوشهايتان برگزيده است و به اين ترتيب شما را هدف تيرهاى خويش و جايگاه پايمال شدن زير گامها و دستاويز خود قرار داده است .\r\n\r\n","description":"","footnote":"","page_name":" 451 ","page_number":455},
  {"content":"\r\n . \r\n","description":"","footnote":"","page_name":" 452 ","page_number":456},
  {"content":"\r\n\r\n\r\nاز گذشتگان عبرت گيريد\r\nاز آنچه به ملّتهاى متكبّر پيشين از عذاب خدا و كيفرها و عقوبتها رسيده است عبرت گيريد ! و از قبرهاى آنها و محل خوابيدنشان در زير خاك پند پذيريد ! و به خداوند در مورد آثار بدى كه تكبّر در قلبها باقى مىگذارد ، پناه بريد همان گونه كه از حوادث سخت و مشكلات زندگى به او پناهنده مىشويد !\r\nاگر خداوند تكبّر ورزيدن را به كسى اجازه مىداد ، حتماً در مرحلهء نخست آن را مخصوص پيامبران و اولياى خود مىساخت ، امّا خداود تكبّر و خود برتر بينى را براى همهء آنها منفور شمرده است و تواضع و فروتنى را برايشان پسنديده ، آنها گونه‌ها را بر زمين مىگذاردند و صورتها را بر خاك مىساييدند و پر و بال خويشتن را براى مؤمنان مىگسترانيدند ، تا آن‌جا كه مردم بى خبر آنها را ضعيف و ناتوان مىشمردند ، خداوند آنها را با گرسنگى آزمايش نمود و به مشقّت و ناراحتى مبتلا ساخت ، با امور خوفناك امتحان كرد و با سختىها و مشكلات خالص گردانيد و از بوتهء آزمايش بيرون آمدند .\r\nبنابراين ثروت و اولاد ، بود و نبود و يا كم و زياد آن را دليل بر خشنودى و يا خشم خداوند مگيريد ، كه اين خود جهل و نادانى نسبت به موارد آزمايش و امتحان در مواضع بى نيازى و قدرت است ؛ زيرا خداوند سبحان فرموده است : « آيا گمان مىكنند مال و فرزندانى كه به آنها مىبخشيم ( به خاطر خشنودى و رضايتى است كه از آنها داريم و ) دليل بر آن است كه به سرعت نيكىها را براى آنها فراهم مىسازيم ( چنين نيست ) ، بلكه نمىدانند و درك نمىكنند » « 1 » ( چه اين كه اينها آزمايش است زيرا ) خداوند بندگان متكبّر و خودپسند را با اولياى خويش كه در چشم آنها ضعيف و ناتوانند ، مىآزمايد .\r\n\r\nتواضع و فروتنى انبيا\r\nموسى بن عمران با برادرش هارون بر فرعون وارد شدند ؛ در حالى كه لباسهاى پشمين به تن داشتند و در دست هر كدام عصايى بود ؛ با او شرط كردند - / كه اگر تسليم فرمان پروردگار شود - / حكومت و ملكش باقى بماند و عزّت و قدرتش دوام يابد ، امّا او گفت :\r\n« آيا از اين دو تعجّب نمىكنيد ؟ كه با من شرط مىكنند بقاى ملك‌ودوام عزّتم بستگى به خواستهء آنها داشته باشد ، در حالى كه خودشان فقر و بيچارگى از سر و وضعشان مىبارد ( اگر راست مىگويند ) چرا دستبندهايى از طلا به آنها داده نشده است ؟ » اين سخن را فرعون به خاطر بزرگ شمردن طلا و جمع آورى آن\r\n\r\n\r\n","description":"","footnote":"\r\n( 1 ) . سورهء مؤمنون ، آيات 55 و 56 .\r\n","page_name":" 453 ","page_number":457},
  {"content":"\r\n . \r\n","description":"","footnote":"","page_name":" 454 ","page_number":458},
  {"content":"\r\n\r\nو تحقير پشم و پوشيدن آن گفت .\r\n( ولى ) اگر خداوند مىخواست به هنگام مبعوث ساختن پيامبرانش ، درهاى گنجها و معادن طلا و باغهاى خرّم و سرسبز را به روى آنها بگشايد ، مىگشود و اگر مىخواست پرندگان آسمان و حيوانات وحشى زمين را همراه آنان گسيل دارد ، مىداشت ، اگر اين كار را مىكرد امتحان از ميان مىرفت و پاداش و جزا بى اثر مىشد . . . و وعده ها و وعيدهاى الهى بى فايده مىگرديد و براى پذيرندگان اجر و پاداش آزمودگان واجب نمىشد و مؤمنان استحقاق ثواب نيكوكاران را نمىيافتند و اسما و نامها با معانى خود همراه نبودند ( يعنى هيچ گاه نمىشد به يك مؤمن حقيقتاً مؤمن گفت زيرا او به خاطر قدرت و مكنت پيامبران اظهار ايمان مىكرد ) .\r\nامّا خداوند پيامبران خويش را از نظر عزم و اراده ، قوى و از نظر حالات ظاهرى فقير و ضعيف قرار داد ، ولى توأم با قناعتى كه قلبها و چشمها را پر از بى نيازى مىكرد ، هر چند فقر و نادارى ظاهرى آنها چشمها و گوشها را از ناراحتى مملوّ مىساخت .\r\nاگر پيامبران داراى آن چنان قدرتى بودند كه كسى خيال مخالفت با آنان را نمىكرد و توانايى و عزّتى داشتند كه هرگز مغلوب نمىشدند و سلطنت و شوكتى دارا بودند كه همهء چشمها به سوى آنان بود و از راههاى دور ، بار سفر به سوى آنان بسته مىشد ، پذيرفتن آنها براى مردم آسانتر و متكبّران سر تعظيم در برابرشان فرود مىآوردند و اظهار ايمان مىنمودند . امّا به خاطر ترسى كه بر آنها چيره مىشد و يا به واسطهء ميل و علاقه‌اى كه به ماديّات آنها داشتند و در اين صورت در نيّتها خلوص يافت نمىشد و غير از خداوند جنبه هاى ديگرى نيز در اعمالشان شركت داشت و با انگيزه‌هاى گوناگون به سراغ نيكيها مىرفتند .\r\nولى خداوند اراده كرده كه : پيروى از پيامبرانش و تصديق كتابهايش و خضوع و فروتنى در برابر فرمانش و تسليم در اطاعتش ، امورى ويژه و مخصوص او باشند و چيز ديگرى با آنها آميخته نگردد .\r\nو هر قدر امتحان و آزمايش بزرگتر و مشكلتر باشد ، ثواب و پاداش گرانقدرتر و بيشتر خواهد بود .\r\n\r\nكعبه ، خانهء پاك خدا\r\nمگر نمىبينيد خداوند انسانها را از زمان آدم تا انسانهاى آخرين اين جهان ، با سنگهايى كه نه زيان مىرسانند و نه نفع مىبخشند ، نه مىبينند و نه مىشنوند آزمايش نموده ، اين سنگ‌ها را خانهء محترم خود قرار داده و آن را موجب پايدارى و پابرجايى مردم گردانيده است . . .\r\nسپس آن را در سنگلاخترين مكانها\r\n\r\n","description":"","footnote":"","page_name":" 455 ","page_number":459},
  {"content":"\r\n . \r\n","description":"","footnote":"","page_name":" 456 ","page_number":460},
  {"content":"\r\n\r\nو بىگياه‌ترين نقاط زمين و كم فاصله‌ترين درّه‌ها قرار داد . در ميان كوههاى خشن ، رملهاى فراوان ، چشمه‌هاى كم آب و آباديهاى از هم جدا و پر فاصله ، كه نه شتر و نه اسب و گاو و گوسفند هيچ كدام در آن به راحتى زندگى نمىكند .\r\nسپس آدم عليه السلام و فرزندانش را فرمان داد كه به آن سو توجّه كنند و آن را مركز تجمّع و سر منزل مقصود و بار اندازشان گردانيد ، تا افراد از اعماق قلب به سرعت از ميان فلات و دشتهاى دور و از درون واديها و درّه‌هاى عميق و جزاير از هم پراكندهء درياها ، به آن‌جا روى آوردند ، تا به هنگام سعى شانه ها را حركت دهند و « لا إله الّا اللَّه » گويان ، اطراف خانه طواف كنند و با موهاى آشفته و بدنهاى پر گرد و غبار به سرعت حركت كنند ، لباسهايى كه نشانهء شخصيّتهاست كنار انداخته و با اصلاح نكردن موها قيافهء خود را تغيير دهند .\r\nاين آزمونى بزرگ ، امتحانى شديد و آزمايشى آشكار و پاكسازى و خالص گردانيدنى مؤثّر است كه خداوند آن را سبب رحمت و رسيدن به بهشتش قرار داده است .\r\nاگر خداوند خانهء محترمش و محلهاى انجام وظايف حج را در ميان باغها و نهرها و سرزمينهاى هموار و پردرخت و پر ثمر ، مناطقى آباد و داراى خانه و كاخهاى بسيار و آباديهاى به هم پيوسته ، در ميان گندم زارها و باغهاى خرّم و پرگل و گياه ، در ميان بستانهاى زيبا و پر طراوت و پر آب ، در وسط باغستانى بهجت زا و جاده هاى آباد قرار مىداد ، به همان نسبت كه آزمايش و امتحان ساده‌تر بود پاداش و جزا نيز كمتر بود .\r\nو اگر پى و بنيان خانهء « كعبه » و سنگهايى كه در بنا به كار رفته از زمرّد سبز و ياقوت سرخ و نور و روشنايى بود . . . شكّ و ترديد ديرتر در سينه هاى ( ظاهر بينان ) رخنه مىكرد و كوشش ابليس بر قلبها كمتر اثر مىگذاشت و وسوسه هاى پنهانى از مردم منتفى مىگشت .\r\nامّا خداوند بندگانش را با انواع شدايد مىآزمايد و با انواع مشكلات دعوت به عبادت مىكند و به اقسام گرفتاريها مبتلا مىنمايد تا تكبّر را از قلبهايشان خارج سازد و خضوع و آرامش را در جان آنها جايگزين نمايد و تا دروازه هاى فضل و رحمتش را به رويشان بگشايد و وسايل عفو خويش را به آسانى در اختيارشان قرار دهد .\r\n\r\nاز ستمگرى بر حذر باشيد\r\nزنهار ! زنهار ! شما را به خدا ! از تعجيل عقوبت و كيفر سركشى و ستم بر حذر باشيد و از سرانجام وخيم ظلم و عاقبت سوء تكبّر و خود پسندى ،\r\n\r\n","description":"","footnote":"","page_name":" 457 ","page_number":461},
  {"content":"\r\n . \r\n","description":"","footnote":"","page_name":" 458 ","page_number":462},
  {"content":"\r\n\r\nكه كمينگاه بزرگ ابليس و مركز كيد و نيرنگ عظيم اوست بهراسيد ، كيد و نيرنگى كه با قلبهاى مردان همچون زهرهاى كشنده مىآميزد و هرگز از تأثير فرو نمىماند و كسى از هلاكتش جان به در نمىبرد .\r\nهيچ كس ؛ نه عالم و دانشمند به خاطر علم و دانشش و نه فقير به خاطر لباس كهنه‌اش .\r\nو خداوند به خاطر حفظ بندگانش از اين امور يعنى ، ظلم و ستم و كيد شيطان ، با نمازها ، زكاتها و مجاهده در گرفتن روزهء واجب ، آنان را حراست فرموده است ، تا اعضا و جوارحشان آرام و چشمهايشان خاشع و غرايز و تمايلات سركششان رام و ذليل و قلبهاى آنها خاضع گردد و تكبّر از آنها رخت بربندد ؛ به علاوه ساييدن پيشانى كه بهترين جاهاى صورت است به خاك ، موجب تواضع و گذاردن اعضاى پرارزش بدن بر زمين دليل كوچكى و چسبيدن شكم به پشت ( در اثر روزه ) مايهء فروتنى است و پرداخت زكات موجب صرف ثمرات زمين و غير آن به نيازمندان و مستمندان مىشود ، ( همهء اينها حراست و حفظ بندگان را از كيدهاى شيطان و ساير ناهنجارىها به همراه دارد ) .\r\n\r\nتعصّبهاى بى دليل\r\nبه آثار اين افعال ( نماز و روزه و زكات و سجده ) بنگريد كه چگونه شاخه هاى درخت تفاخر را درهم مىشكنند و از جوانه زدن كبر و خودپسندى جلوگيرى مىكنند .\r\nمن در اعمال و كردار جهانيان نظر افكندم ، هيچ كس را نيافتم كه دربارهء چيزى تعصّب به خرج دهد جز اين كه علّتى داشته كه حقيقت را بر جاهلان مشتبه ساخته و يا در عقل و انديشهء سفيهان نفوذ نموده ، جز شما كه تعصّب دربارهء چيزى مىورزيد كه نه سببى دارد و نه علّتى ، امّا ابليس در برابر « آدم عليه السلام » به خاطر اصل و اساس خود تعصّب ورزيد و آفرينش آدم را مورد طعن قرار داد و گفت : « من از آتشم و تو از خاك » !\r\n\r\nتعصّب ثروت\r\nو امّا ثروتمندان عيّاش ملّتها تعصّبشان به واسطهء زر و زيور و دارايى آنهاست ، چنان كه خود مىگفتند :\r\n« ثروت و فرزندان ما از همه بيشتر است و هرگز مجازات نمىشويم » . « 1 » و اگر قرار است تعصّبى در كار باشد بايد به خاطر اخلاق پسنديده ،\r\n\r\n\r\n","description":"","footnote":"\r\n( 1 ) . سورهء سبأ ، آيهء 35 .\r\n","page_name":" 459 ","page_number":463},
  {"content":"\r\n . \r\n","description":"","footnote":"","page_name":" 460 ","page_number":464},
  {"content":"\r\n\r\nافعال نيك و كارهاى خوب باشد ، همان افعال و امورى كه افراد با شخصيّت و شجاعان خاندان عرب و سران قبايل در آنها برترى مىجستند .\r\nيعنى اخلاق پسنديده ، انديشه هاى بزرگ ، مقامهاى بلند و آثار ستوده ( در اينها تعصّب به خرج دهيد ) تعصّبهاى شما براى خصلتهاى ارزشمند ، حفظ حقوق همسايگان ، وفا به پيمانها ، اطاعت كردن نيكيها ، سرپيچى از تكبّر ، جود و بخشش‌داشتن ، خوددارى از ستم ، وحشت از قتل نفس ، انصاف دربارهء مردم ، فرو خوردن خشم و دورى و اجتناب از فساد در زمين باشد .\r\nبنابراين از كيفرهايى كه در اثر كردار بد و كارهاى ناپسند بر امّتهاى پيشين واقع شده بر حذر باشيد و حالات آنها را در خوبيها و سختيها همواره به ياد آريد ، نكند شما مانند آنان باشيد .\r\nپس آن‌گاه كه در تفاوت حال آنان به هنگامى كه در خوبى بودند و زمانى كه در شرّ و بدى قرار داشتند ، انديشه نموديد به سراغ كارهايى رويد كه موجب عزّت و اقتدار آنان شد ، دشمنان را از آنان دور نموده ، عافيت و سلامت را براى آنان به ارمغان آورد . نعمت را در اختيارشان قرار داد و باعث كرامت و شخصيّت و پيوند اجتماعى آنان شد ، يعنى از تفرقه و پراكندگى اجتناب ورزيدند و بر الفت و همگامى همّت گماشتند و يكديگر را به آن توصيه و تحريص نمودند و از هر كارى كه ستون فقرات آنها را در هم شكست و قدرتشان را سست كرد ، اجتناب ورزيد ، يعنى از كينه‌هاى درونى ، بخل و حسادت و پشت كردن به هم و ايجاد فتور و سستى بين جامعه سخت دورى گزينيد .\r\nدر شرح حال مؤمنان پيشين تدبّر كنيد كه در حال آزمايش و امتحان چگونه بودند ! آيا بيش از همه ، مشكلات بر دوش آنان نبود ؟ و آيا بيش از همه مردم در شدّت و زحمت نبودند ؟ و آيا از همهء جهانيان در تنگناى بيشترى قرار نداشتند ؟\r\nفرعونها آنان را بردهء خويش ساخته بودند و همواره آنها را در بدترين شكنجه‌ها قرار مىدادند ، تلخيهاى روزگار را به آنها چشاندند و اين وضعيّت همچنان با ذلّت هلاكت و مقهوريت ادامه داشت .\r\nنه‌راهى داشتند كه ازاين وضع سر باز زنند و نه طريقى براى دفاع از خود مىيافتند تا آن‌گاه كه خداوند ؛ جديّت و استقامت و صبر در برابر ناملايمات به خاطر محبّتش و تحمّل ناراحتيها از خوف و خشيتش را در آنها يافت ، در اين موقع از درون حلقه‌هاى تنگ بلا ، راه نجاتى برايشان گشود و ذلّت را به عزّت\r\n\r\n","description":"","footnote":"","page_name":" 461 ","page_number":465},
  {"content":"\r\n . \r\n","description":"","footnote":"","page_name":" 462 ","page_number":466},
  {"content":"\r\n\r\nو ترس را به امنيّت تبديل كرد ، يعنى آنها را حاكم ، زمامدار و پيشوايان برجسته گردانيد . آن‌قدر كرامت و احترام از ناحيهء خداوند به آنان رسيد كه حتّى خيال آن را هم در سر نمىپروراندند .\r\nبنگريد آنها چگونه بودند هنگامى كه جمعيّتهاشان متّحد ، خواسته‌ها متّفق ، قلبها و انديشه‌ها معتدل ، دست‌ها پشتيبان هم ، شمشيرها يارى كنندهء يكديگر ، ديدها نافذ و عزمها و مقصودهاشان همه يكى بود ، آيا آنها مالك و سرپرست اقطار زمين نگرديدند ؟ و آيا زمامدار و رئيس همهء جهانيان نشدند ؟\r\nاز آن طرف به پايان كار آنان نيز نگاه كنيد ، آن هنگام كه پراكندگى در ميان آنها واقع شد ، الفتشان به تشتّت گراييد ، اهداف و دلها اختلاف پيدا كرد ؛ به گروههاى متعدّدى تقسيم شدند و در عين پراكندگى با هم به نبرد پرداختند ، ( در اين هنگام بود ) كه خدا لباس كرامت و عزّت را از تنشان بيرون كرد و وسعت نعمت را از آنان سلب نمود ، تنها آنچه از آنها باقى مانده سرگذشت آنان است كه در بين شما به گونهء درس عبرتى براى آنها كه بخواهند عبرت گيرند ، ديده مىشود .\r\n\r\nاز امّتها عبرت گيريد\r\nاز حال فرزندان اسماعيل ؛ فرزندان اسحاق و فرزندان يعقوب عليهم السلام عبرت گيريد ! چقدر حالات ( ملّتها ) با هم مشابه و صفات و افعالشان شبيه به يكديگر است ! در حالت تشتّت و تفرّق آنها دقّت كنيد ، زمانى كه كسراها و قيصرها مالك آنها بودند ، سرانجام آنها را از سرزمينهاى آباد ؛ از كناره‌هاى دجله و فرات و از محيطهاى سرسبز و خرّم گرفتند و به جاهاى كم گياه و بى آب و علف ، محلّ وزش بادها و مكانهايى كه زندگى در آنها مشكل و سخت است تبعيد ساختند ، آنها را در آن‌جا مسكين ، بيچاره و همنشين شتر ساختند ( شغلشان ساربانى و خوراكشان تنها شير شتر و لباس و وسايل زندگيشان از پشم آن تهيّه مىشد ) آنان را ذليلترين امّتها از نظر محلّ سكونت قرار داده و در بىحاصلترين سرزمين‌ها مسكن دادند . نه كسى داشتند تا آنها را دعوت به حق كند و به او پناهنده شوند و نه سايهء الفت و اتّحادى كه به عزّت و شوكتش تكيه نمايند .\r\nاوضاع آنها متشتّت ، قدرتها پراكنده و جمعيّت انبوهشان متفرّق بود ، در بلايى شديد و در ميان جهالتى متراكم فرو رفته بودند ، دختران را زنده به گور ، بتها را مورد پرستش قرار مىدادند و قطع رحم و غارتهاى پى در پى و همه جانبه در ميان آنان رواج داشت .\r\n\r\n","description":"","footnote":"","page_name":" 463 ","page_number":467},
  {"content":"\r\n . \r\n","description":"","footnote":"","page_name":" 464 ","page_number":468},
  {"content":"\r\n\r\n\r\nنعمت وجود پيامبر اسلام صلى الله عليه و آله\r\nامّا به نعمتهاى بزرگى كه خداوند هنگام بعثت پيامبر اسلام به آنان ارزانى داشت بنگريد كه اطاعت آنان را با آيين خود پيوند داد و با دعوتش آنها را متّحد ساخت ، ( بنگريد ) چگونه نعمت ، پر و بال كرامت خود را بر آنها گسترد و نهرهاى مواهب خود را به سوى آنان جارى نمود و آيين حق با تمام بركاتش آنها را در بر گرفت ، در ميان نعمتهاى دين غرق گشتند و در دل يك زندگانى خرّم شادمان شدند ، امور آنان در سايهء قدرت كامل استوار گرديد و در سايهء عزّتى پيروز قرار گرفتند و حكومتى ثابت و پايدار نصيبشان گرديد ، پس آنان حاكم و زمامدار جهانيان شدند و سلاطين روى زمين گشتند و مالك و فرمانفرماى كسانى شدند كه قبلًا بر آنها حكومت مىكردند و قوانين و احكام را دربارهء كسانى به اجرا گذاردند كه قبلًا دربارهء خودشان اجرا مىنمودند ، كسى قدرت درهم شكستن نيروى آنان را نداشت و احدى خيال مبارزه با آنان را در سر نمىپروراند .\r\n\r\nتوبيخ عصيانگران\r\nهان ! به هوش باشيد كه دست از ريسمان اطاعت برگرفته‌ايد و با تجديد رسوم جاهليّت ، دژ محكم الهى را درهم شكسته‌ايد ؛ خداوند بر اين امّت منّت گذارده و پيوند الفت و اتّحاد را بين آنان ايجاد نموده است كه در سايهء آن زندگى كنند و به كنف حمايت آن پناهنده شوند ؛ اين نعمتى است كه احدى نمىتواند بهايى برايش تعيين كند ، زيرا از هر بهايى گرانقدرتر و از هر چيز پر ارزشى ، با ارزشتر است .\r\nآگاه باشيد ! كه پس از هجرت ، همچون اعراب باديه نشين شده‌ايد و بعد از اخوّت و برادرى و اتّحاد و الفت به احزاب مختلف تقسيم گشته‌ايد ؛ از « اسلام » به نام آن اكتفا كرده‌ايد و از « ايمان » جز تصوّر و ترسيمى از آن چيزى نمىشناسيد .\r\nمىگوييد : « النار و لا العار » آتش دوزخ آرى امّا ننگ نه ! ، گويا مىخواهيد ( با اين شعارتان ) با هتك حريم الهى و نقض پيمانى كه خداوند آن را مرز قانون خويش در زمين و موجب امنيّت مخلوقش قرار داده ، اسلام را وارونه سازيد .\r\nشما اگر به جز اسلام پناهى بگزينيد ، كافران با شما سخت نبرد خواهند كرد و در اين موقع ( كه به اسلام تكيه نكرده‌ايد ) نه جبرئيل ، نه ميكائيل ،\r\n\r\n","description":"","footnote":"","page_name":" 465 ","page_number":469},
  {"content":"\r\n . \r\n","description":"","footnote":"","page_name":" 466 ","page_number":470},
  {"content":"\r\n\r\nنه مهاجران و نه انصار به يارى شما نخواهند آمد ( زيرا اينان در پرتو اسلام به كمك شما بر مىخيزند ) و راهى جز زد و خورد با شمشير نخواهيد داشت تا اين كه خداوند بين شما حكم نمايد .\r\nمثلهاى ( قرآن ) در مورد عذاب و كيفرهاى خداوند و سرگذشت كسانى كه مورد خشم او قرار گرفتند در اختيار شماست . بنابراين در رفع تهديدهاى الهى به خاطر جهالت يا سستى در برابر خشم او و يا اطمينان به عدم فرو فرستادن عذابش كندى مورزيد . خداوند ، مردم قرون پيشين را از رحمت خود دور نساخت ، جز به خاطر اين كه امر به معروف و نهى از منكر را ترك كردند ، خداوند افراد سفيه را به خاطر گناه و افراد عاقل و دانا را به خاطر ترك نهى از منكر از رحمت خود به دور داشت .\r\nبه هوش باشيد ! شما قيد و بند اسلام را قطع ، حدود آن را معطّل و احكام آن را به دست نابودى سپرده‌ايد . بدانيد ! خداوند مرا به نبرد با سركشان و پيمان‌شكنان و مفسدان در زمين امر فرموده است : امّا « ناكثين » ( پيمان شكنان ) من با آنها نبرد كردم ، امّا « قاسطين » ( متجاوزان ) با آنها جهاد نمودم و امّا « مارقين » ( خارج شوندگان از دين ) آنان را بر خاك مذلّت نشاندم و امّا شيطان ردهه ( ذوالثديه رئيس خوارج ) با صاعقه‌اى كه قلبش را به تپش درآورد و سينه‌اش را به لرزه انداخت كارش تمام شد ، تنها تعداد محدودى از ستمگران و سركشان باقى مانده‌اند ، كه اگر خداوند مرا باقى بگذارد با حملهء ديگرى نابودشان خواهم كرد و دولت و حكومت حق را به جاى آنها بر قرار خواهم كرد ، جز افراد قليلى كه در اطراف بلاد پراكنده شده و از دسترس من خارج باشند .\r\n\r\nوحى\r\nمن در دوران نوجوانى ، بزرگان و شجاعان عرب را به خاك افكندم و شاخه‌هاى بلند درخت قبيلهء « ربيعه » و « مضر » را در هم شكستم ، شما به خوبى موقعيّت مرا از نظر خويشاوندى و قرابت نزديك و منزلت و مقام ويژه نسبت به رسول خدا صلى الله عليه و آله مىدانيد ، او مرا در دامن خويش پرورش داد ؛ من كودك بودم ، او ( همچون فرزندش ) مرا در آغوش خويش مىفشرد و در استراحتگاه مخصوص خويش جاى مىداد ، بدنش را به بدنم مىچسبانيد و بوى پاكيزهء او را استشمام مىكردم ، غذا را مىجويد و در دهانم مىگذاشت .\r\nهرگز دروغى در گفتارم نيافت و اشتباهى در كردارم پيدا ننمود .\r\nاز همان زمان كه رسول خدا صلى الله عليه و آله را از شير باز گرفتند ، خداوند بزرگترين فرشته از فرشتگان خويش را مأمور ساخت تا شب و روز وى را به راههاى بزرگوارى و درستى و اخلاق نيك جهانى سوق دهد .\r\nو من همچون سايه‌اى به دنبال آن حضرت حركت مىكردم و او هر روز نكتهء تازه‌اى از اخلاق نيك را براى من آشكار مىساخت و مرا فرمان مىداد كه به او اقتدا كنم ،\r\n\r\n","description":"","footnote":"","page_name":" 467 ","page_number":471},
  {"content":"\r\n . \r\n","description":"","footnote":"","page_name":" 468 ","page_number":472},
  {"content":"\r\n\r\nوى مدّتى از سال ، مجاور كوه « حرا » مىشد ، تنها من او را مشاهده مىكردم و كسى جز من او را نمىديد .\r\nدر آن روز غير از خانهء رسول خدا صلى الله عليه و آله خانه‌اى كه اسلام در آن راه يافته باشد وجود نداشت ؛ تنها خانهء آن حضرت بود كه او و خديجه و من نفر سوّم آنها ، اسلام را پذيرفته بوديم ، من نور وحى و رسالت را مىديدم و نسيم نبوّت را استشمام مىكردم . من به هنگام نزول وحى بر محمّد صلى الله عليه و آله صداى نالهء شيطان را شنيدم ! از رسول خدا صلى الله عليه و آله پرسيدم : اين ناله چيست ؟ فرمود : « اين شيطان است كه از پرستش خويش مأيوس گرديده ، تو آنچه را كه من مىشنوم ، مىشنوى و آنچه را كه من مىبينم مىبينى ! تنها فرق ميان من و تو اين است كه تو پيامبر نيستى ، بلكه وزير منى و بر طريق و جادهء خير قرار دارى » .\r\nمن همراه او بودم - درود خدا بر او باد - هنگامى كه سران قريش نزد وى آمدند ؛ گفتند : « اى محمّد ! تو ادّعاى بزرگى كرده‌اى ، ادّعايى كه هيچ كدام از پدران و خاندانت چنين ادّعايى نكرده‌اند ، ما از تو يك معجزه مىخواهيم اگر پاسخ مثبت دهى و آن را به انجام برسانى مىدانيم كه تو نبى و پيامبر هستى و اگر انجام ندهى بر ما روشن مىشود كه ساحر و دروغگويى » .\r\nپيامبر صلى الله عليه و آله پرسيد : « خواستهء شما چيست ؟ » .\r\nگفتند : « اين درخت را صدا بزنى كه از ريشه برآمده ، جلو آيد و پيش رويت بايستد ! »\r\nفرمود : « خداوند بر همه چيز تواناست ، اگر خداوند اين عمل را انجام دهد آيا ايمان مىآوريد ؟ و به حق گواهى مىدهيد ؟\r\nگفتند : « بلى » .\r\nفرمود : به زودى آنچه را مىخواهيد به شما ارائه خواهم داد و مىدانم كه شما به سوى خير و نيكى باز نخواهيد گشت و در ميان شما كسى قرار دارد كه در درون چاه ( بدر ) افكنده خواهد شد و نيز كسى است كه ( نبرد ) احزاب را به راه خواهد انداخت !\r\nسپس صدا زد : « اى درخت ! اگر به خدا و روز واپسين ايمان دارى و مىدانى كه من پيامبر خدا هستم ، از ريشه از زمين بيرون آى و نزد من آى و به فرمان خداوند پيش روى من بايست » ! سوگند به كسى كه او رابه حق مبعوث ساخت ، درخت با ريشه‌هايش از زمين كنده شد ، پيش آمد و به شدّت صدا مىكرد ، همچون پرندگان به هنگامى كه بال مىزنند و صدايى از به هم خوردن پرهايش در هوا پراكنده مىشود ، تا آن كه پيش آمد و در جلوى رسول خدا صلى الله عليه و آله ايستاد ! و شاخه‌هايش همچون بالهاى پرندگان به هم مىخورد ، شاخهء بلند خود را بر روى پيامبر صلى الله عليه و آله و بعضى از آنها را بر دوش من افكند و من در جانب راست آن حضرت بودم . امّا قريش هنگامى كه اين وضع را مشاهده كردند از روى كبر و غرور گفتند : « به درخت فرمان ده ! نصفش پيشتر آيد و نصف ديگرش در جاى خود باقى بماند » .\r\nپيامبر صلى الله عليه و آله فرمان داد : نيمه‌اى از آن با وضعى شگفت آور و صدايى شديد به پيامبر نزديك شد\r\n\r\n","description":"","footnote":"","page_name":" 469 ","page_number":473},
  {"content":"\r\n . \r\n","description":"","footnote":"","page_name":" 470 ","page_number":474},
  {"content":"\r\n\r\nآنچنان كه نزديك بود به آن حضرت بپيچد ، باز از روى كفر و سركشى گفتند : فرمان ده اين نصف باز گردد و به نصف ديگر ملحق شود و به صورت نخستين در آيد ! پيامبر صلى الله عليه و آله دستور فرمود و درخت چنين كرد ، من گفتم : « لا إله الّا الله » اى پيامبر صلى الله عليه و آله من نخستين كسى هستم كه به تو ايمان دارم و نخستين فردى هستم كه اقرار مىكنم : « درخت با فرمان خدا براى تصديق نبوت و اجلال و بزرگداشت برنامه و دعوتت آنچه را خواستى انجام داد » .\r\nامّا آنها همه گفتند : « نه او ساحرى است دروغگو كه سحرى شگفت آور دارد و در سحر خويش سخت با مهارت است ؛ آيا پيامبريت را كسى جز امثال اين ( منظورشان من بودم ) تصديق مىكند ؟ ( امّا ) من از كسانى هستم كه در راه خدا از هيچ ملامتى نمىترسند ؛ از كسانى كه سيمايشان سيماى صدّيقان و سخنانشان ، سخنان نيكان است . شب زنده دارانند و روشنى بخش روز ، به دامن قرآن تمسّك جسته‌اند و سنّتهاى خدا و رسولش را احيا مىكنند ، نه تكبّر مىورزند و نه علوّ و برترى پيشه مىسازند ، نه خيانت مىكنند و نه فساد به راه مىاندازند ، دلها و قلبهاشان در بهشت و بدن و پيكرهاشان مشغول انجام وظيفه و عمل است !\r\n\r\nخطبهء 193\r\nكه در آن صفات و روحيّات و اعمال پرهيزكاران را به وضوح شرح مىدهد .\r\nنقل شده : يكى از اصحاب اميرمؤمنان عليه السلام به نام « همّام » كه مردى عابد و پرهيزكار بود به آن حضرت عرض كرد : « اى امير مؤمنان ! پرهيزكاران را برايم آن چنان توصيف كن كه گويا آنان را با چشم مىنگرم » !\r\nامّا امام عليه السلام در پاسخش درنگ فرمود : آن‌گاه فرمود : اى همّام ! از خدا بترس و نيكى كن كه « خداوند با كسانى است كه تقوا پيشه كنند و با كسانى كه نيكوكارند » . « 1 » ولى همّام به اين مقدار قانع نشد ( و در اين باره اصرار ورزيد ) تا اين كه امام تصميم گرفت صفات متّقين را مشروحاً برايش بازگو كند . پس از آن خداى را ستايش و ثنا نمود و بر پيامبرش درود فرستاد .\r\nسپس فرمود :\r\nامّا بعد : خداوند سبحان مخلوق را آفريد در حالى كه از اطاعتشان بىنياز ،\r\n\r\n\r\n","description":"","footnote":"\r\n( 1 ) . سورهء نحل ، آيهء 128 .\r\n","page_name":" 471 ","page_number":475},
  {"content":"\r\n . \r\n","description":"","footnote":"","page_name":" 472 ","page_number":476},
  {"content":"\r\n\r\nو از معصيت آنان ايمن بوده ، زيرا نه نافرمانى گنهاهكاران به او زيان مىرساند و نه اطاعت مطيعان به او نفعى مىبخشد . روزى و معيشت آنان را بينشان تقسيم كرد و هر كدام را در دنيا به جاى خويش قرار داد ؛ امّا پرهيزكاران در دنيا داراى اين صفات برجسته‌اند : گفتارشان راست ، پوشش آنان ميانه روى و خط مشى و راه رفتنشان تواضع و فروتنى است .\r\nچشمان خويش را از آنچه خداوند بر آنها تحريم نموده ، پوشيده‌اند و گوشهاى خود را وقف شنيدن علم و دانش سودمند ساخته‌اند . در بلا و آسايش حالشان يكسان است ( و تحوّلات آنها را دگرگون نمىسازد ) .\r\nو اگر نبود اجل و سرآمد معيّنى كه خداوند براى آنها مقرّر داشت ، روحهاى آنان حتّى يك چشم بر هم زدن از شوق پاداش و از ترس كيفر در جسمشان قرار نمىگرفت ، خالق و آفريدگار در روح و جانشان بزرگ جلوه كرده ( به همين جهت ) غير خداوند در نظرشان كوچك است . آنها به كسى مىمانند كه بهشت را با چشم ديده و در آن متنعّم است و همچون كسى هستند كه آتش دوزخ را مشاهده كرده و در آن معذّب است ، قلبهايشان پر از اندوه و ( انسانها ) از شرّشان در امان ، بدنهاشان لاغر و نيازمنديهاشان اندك و ارواحشان عفيف و پاك است ، براى مدّتى كوتاه در اين جهان صبر و استقامت ورزيدند و راحتى بس طولانى به دست آوردند ، تجارتى است پرسود كه پروردگارشان برايشان فراهم ساخته ، دنيا ( با جلوه گريهايش ) خواست آنها را بفريبد ولى آنها فريبش را نخوردند و آن را نخواستند . دنيا خواست ( با لذّاتش ) آنها را اسير خود سازد ولى آنها با فداكارى ، خويشتن را آزاد ساختند .\r\n( پرهيزكاران ) در شب همواره بر پا ايستاده‌اند ، قرآن راشمرده و با تدبّر تلاوت مىكنند ، با آن جان خويش را محزون مىسازند و داروى درد خود را از آن مىگيرند ، هر گاه به آيه‌اى برسند كه در آن تشويق باشد با علاقهء فراوان به آن روى آورند و روح و جانشان با شوق بسيار در آن خيره شود و آن را همواره نصب العين خود مىسازند و هر گاه به آيه‌اى برخورد كنند كه در آن بيم باشد ، گوشهاى دل خويشتن را براى شنيدن آن باز مىكنند و صداى ناله و به هم خوردن زبانه‌هاى آتش جهنّم با آن وضع مهيبش در درون گوششان طنين انداز است ؛ آنها در پيشگاه خدا به ركوع مىروند و جبين و دست و پا و زانوها را به هنگام سجده بر خاك مىسايند و از او آزادى خويش را از آتش جهنّم درخواست مىكنند .\r\nو امّا درروز دانشمندانى بردبار و نيكوكارانى با تقوا هستند ، ترس و خوف ، بدنهاى آنها را همچون چوبهء تير لاغر ساخته ، چنان كه ناظران ، آنها را بيمار مىپندارند امّا هيچ بيمارى در وجودشان نيست ، بى خبران مىپندارند آنها ديوانه‌اند ، در حالى كه انديشه‌اى بس بزرگ آنان را به اين وضع درآورده است .\r\nاز اعمال اندك خويش خشنود نيستند و اعمال فراوان خود را زياد نمىبينند ؛\r\n\r\n","description":"","footnote":"","page_name":" 473 ","page_number":477},
  {"content":"\r\n . \r\n","description":"","footnote":"","page_name":" 474 ","page_number":478},
  {"content":"\r\n\r\nآنان خويش را متّهم مىسازند و از كردار خود خوفناكند . هر گاه يكى از آنها ستوده شود ، از آنچه درباره‌اش گفته شده ، در هراس مىافتد و مىگويد : من از ديگران نسبت به خود آگاهترم ! و پروردگارم به اعمالم از من آگاهتر است .\r\n( مىگويد : ) بار پروردگارا ! مرا در مورد گناهانى كه به من نسبت مىدهند مؤاخذه مفرما ! و از نيكى هايى كه دربارهء من گمان مىبرند برتر قرار ده ! و گناهانى را كه نمىدانند بيامرز !\r\nاز نشانه‌هاى آنان اين است : در دين نيرومند ، نرمخو و دورانديش ، با ايمانى مملوّ از يقين ، حريص در كسب دانش و داراى علم توأم با حلم ، ميانه رو در حال غنا ، در عبادت خاشع ، در عين تهيدستى آراسته ، در شدايد بردبار ، طالب حلال ، در راه هدايت با نشاط و از طمع دور است ، اعمال نيك را انجام مىدهد امّا باز هم ترسان است ، روز را شام مىسازد و همّش سپاسگزارى است ، شب را به روز مىآورد و تمام فكرش ياد خداست ، مىخوابد امّا ترسان است و بر مىخيزد در حالى كه شادمان است ، ترس او از غفلت و شادمانى او به خاطر فضل و رحمتى است كه به او رسيده ؛ هر گاه نفس او در انجام وظايفى كه خوش ندارد ، سركشى كند او هم از آنچه دوست دارد محرومش مىسازد .\r\nروشنى چشمش در چيزى است كه زوال در آن راه ندارد و بى علاقگى و زهدش در چيزى است كه باقى نمىماند ، علم و حلم را به هم آميخته و گفتار را با كردار هماهنگ ساخته ؛ آرزويش را نزديك ، لغزشش را كم ، قلبش را خاشع ، نفسش را قانع ، خوراكش را اندك ، امورش را آسان ، دينش را محفوظ و شهوتش را مرده مىبينى و خشمش را فرو خورده است . همگان به خيرش اميدوار و از شرش در امانند ، اگر در ميان غافلان باشد جزء ذاكران محسوب مىگردد و اگر در ميان ذاكران باشد جزء غافلان محسوب نمىشود .\r\nستمكار ( پشيمان ) را مىبخشد و به آن كه محرومش ساخته عطا مىكند ؛ با آن كس كه پيوندش را قطع كرده مىپيوندد ، از گفتار زشت و ناسزا بر كنار است ، گفته هايش نرم ، بديهايش پنهان و نيكيهايش آشكار است . نيكىهايش رو كرده و شرّش رخ بر تافته است . در شدايد و مشكلات خونسرد و آرام ، در برابر ناگواريها شكيبا و بردبار و در موقع نعمت و راحتى سپاسگزار است ، نسبت به كسى كه دشمنى دارد ظلم نمىكند و به خاطر دوستى با كسى مرتكب گناه نمىشود . پيش از آن كه شاهد و گواهى بر ضدّش اقامه شود خود به حق اعتراف مىكند ، آنچه را به او سپرده‌اند ضايع نمىكند و آنچه را به او تذكّر داده‌اند به فراموشى نمىسپارد ، مردم‌را با نامهاى زشت نمىخواند ، به همسايه‌هازيان نمىرساند ، مصيبت زده را شماتت نمىكند ، در محيط باطل وارد نمىگردد و از دايرهء حق بيرون نمىرود ، اگرسكوت كند سكوتش وى را مغموم نمىسازد و اگر بخندد صدايش به قهقهه بلند نمىشود ، اگر به او ستمى ( از دوستان ) شود ، صبر مىكند\r\n\r\n","description":"","footnote":"","page_name":" 475 ","page_number":479},
  {"content":"\r\n . \r\n","description":"","footnote":"","page_name":" 476 ","page_number":480},
  {"content":"\r\n\r\nتا خدا انتقام وى را بگيرد .\r\nخود را در سختى قرار مىدهد ، امّا مردم ازدستش در آسايشند ، خود را به خاطر آخرت به زحمت مىاندازد و مردم را در راحتى قرار مىدهد . كناره‌گيرى او از كسانى كه دورى مىكند ، از روى زهد و به خاطر پاك ماندن است و معاشرتش با آنان كه نزديكى دارد ، توأم با مهربانى و نرمش است ، كناره‌گيرىاش از روى تكبّر و خود برتربينى نيست و نزديكيش به خاطر مكر و خدعه نخواهد بود .\r\nراوى مىگويد : هنگامى كه سخن به اين‌جا رسيد ، ناگهان « همّام » ناله‌اى از جان بركشيد كه روحش همراه آن از كالبدش خارج شد .\r\nاميرمؤمنان عليه السلام فرمود : آه به خدا سوگند من از اين پيشامد بر او مىترسيدم .\r\nسپس فرمود : مواعظ و پند و اندرزهاى رسا به آنان كه اهل موعظه‌اند چنين مىكند .\r\nكسى عرض كرد : پس شما چطور اى اميرمؤمنان ؟ ( يعنى توصيف پرهيزكاران با همام چنين كرد پس چرا با شما چنين نمىكند ؟ )\r\nامام عليه السلام فرمود : واى بر تو ! هر اجلى وقت معيّنى دارد كه از آن نمىگذرد و سبب مشخّصى كه از آن تجاوز نمىكنند ؛ آرام باش ، ديگر چنين سخن مگوى ، اين حرفى بود كه شيطان بر زبانت جارى ساخت .\r\n\r\nخطبهء 194\r\nكه دربارهء صفات منافقان ايراد فرموده\r\nخداوند را بر توفيقى كه بر اطاعتش داده و حمايتى كه در جلوگيرى از نافرمانيش كرده ، ستايش مىكنيم و از او مىخواهيم كه نعمتش را كامل و دست ما را به ريسمان محكمش متّصل سازد و گواهى مىدهيم كه محمّد صلى الله عليه و آله بنده و فرستادهء اوست ، همو كه در راه رضاى حق در هر گونه شدّت و ناراحتى فرو رفت و جام مشكلات و سختيها را نوشيد ؛ در حالى كه بستگان و نزديكانش متلوّن و ناپايدار و بيگانگان در دشمنىاش مصمّم بودند ، اعراب براى نبرد با او زمام مركبها را رها ساخته ، با تازيانه به پهلوى آنها مىزدند تا اين كه از دورترين نقطه و پرفاصله‌ترين خانه دشمنى خويش را در برابرش قرار دادند .\r\nاى بندگان خدا ! شما ره به تقوا و پرهيزكارى سفارش مىكنم و از منافقان بر حذر مىدارم ، زيرا آنها گمراه و گمراه كننده‌اند . خطاكار و خطااندازند ، به رنگهاى گوناگون بيرون مىآيند و به قيافه‌ها و زبانهاى متعدّد خود نمايى مىكنند ؛ از هر وسيله‌اى براى فريفتن و در هم شكستن شما استفاده مىكنند\r\n\r\n","description":"","footnote":"","page_name":" 477 ","page_number":481},
  {"content":"\r\n . \r\n","description":"","footnote":"","page_name":" 478 ","page_number":482},
  {"content":"\r\n\r\nو در هر كمينگاهى به كمين شما مىنشينند ، دلهايشان بيمار و ظاهرشان پاك و آراسته است ، در نهان براى فريب مردم گام بر مىدارند . از بيراهه‌ها حركت مىكنند ، وصفشان درمان ، گفتارشان به ظاهر شفابخش ، امّا كردارشان دردى است درمان‌ناپذير !\r\nبر رفاه و آسايش مردم حسد مىورزند و ( اگر بر كسى ) بلايى وارد شود خوشحالند و اميدواران را مأيوس مىكنند ، آنها در هر راهى كشته‌اى دارند و در هر دلى راهى و در هر مصيبتى اشك ساختگى مىريزند . مدح و تمجيد را به يكديگر قرض مىدهند و انتظار پاداش و جزا مىكشند ، اگر چيزى بخواهند اصرار مىورزند و اگر ملامت كنند پرده درى مىنمايند و اگر سرپرستى به عهدهءشان گذارده شود از حد تجاوز مىكنند . در برابر هر حقّى باطلى در برابر هر دليل قاطعى شبهه‌اى ، براى هر زنده‌اى قاتلى ، براى هر درى كليدى و براى هر شبى چراغى تهيّه كرده‌اند ، با اظهار يأس و بى رغبتى مىخواهند به مطامع خويش برسند تا بازار خود را گرم سازند و كالاهاى خويش را به فروش برسانند . سخن مىگويند ولى باطل خود را شبيه حق جلوه مىدهند . توصيف مىكنند ولى با آراستن ظاهر راه فريب پيش مىگيرند . راه ورود به خواستهء خود را آسان و طريق خروج از دام خويش را تنگ و پر پيچ و خم جلوه مىدهند . آنها دار و دستهء شيطانند و شراره‌هاى آتش دوزخ ( خداوند مىفرمايد : ) « آنان حزب شيطانند و بدانيد حزب شيطان در زيانند » . « 1 »\r\n\r\nخطبهء 195\r\nكه در آن پس از ستايش خدا و ثنا بر پيامبر صلى الله عليه و آله مردم را اندرز مىدهد\r\n\r\nستايش خدا\r\nحمد و ستايش مخصوص خداوندى است كه از آثار قدرت و جلال كبرياييش آن‌قدر آشكار ساخته كه چشم عقلها از عجايب قدرتش در حيرت فرو رفته و انديشه‌هاى بلند انسانها را از شناختن كنه صفاتش بازداشته است .\r\n\r\nشهادتين\r\nاز روى ايمان و يقين و اخلاص و اعتقاد گواهى مىدهم كه معبودى جز خداوند يكتا نيست ، و نيز شهادت مىدهم كه محمّد صلى الله عليه و آله بنده و فرستادهء اوست . وى را هنگامى فرستاد كه نشانه‌هاى هدايت به كهنگى گراييده و جاده‌هاى دين محو و نابود شده بود ،\r\n\r\n\r\n","description":"","footnote":"\r\n( 1 ) . سورهء مجادله ، آيهء 19 .\r\n","page_name":" 479 ","page_number":483},
  {"content":"\r\n . \r\n","description":"","footnote":"","page_name":" 480 ","page_number":484},
  {"content":"\r\n\r\nاو حق را آشكار ساخت و مردم را نصيحت نمود و آنها را به سوى رشد و كمال ، هدايت كرد و فرمان ميانه روى و عدالت داد ، درود بر او و خاندانش باد .\r\n\r\nپند و اندرز\r\nاى بندگان خدا ! آگاه باشيد خداوند شما را بيهوده نيافريده و مهمل و بدون سرپرست نگذاشته ، از مقدار و اندازهء نعمتش بر شما آگاه و احسان و نيكى خود را بر شما احصا فرموده است ، بنابراين از او درخواست پيروزى بر دشمن و رستگارى كنيد ، دست نياز را به سوى او دراز و عطا و بخشش را تنها از او بخواهيد ، قطعاً ميان شما و او حجابى نيست و درى بين او و شما بسته نشده است . او در همه جا ؛ در هر لحظه و هر ساعت و با هر كس - از جنّ و انس - همراه است .\r\nعطا و بخشش از قدرت و داراييش نمىكاهد و سائلان نعمتش را تمام نمىكنند و عطا شدگان از خزائنش كم نمىكنند . توجه به يك شخص وى را از ديگرى غافل نمىسازد و شنيدن صدايى او را از شنيدن صداى ديگر باز نمىدارد ، عطا و بخشش وى به كسى مانع از سلب نعمت از ديگرى نمىشود ، غضبش او را از رحمت باز نمىدارد و رحمتش او را از كيفر و عذاب غافل نمىسازد ، پنهان بودنش ( از چشمها ) مانع از آشكار بودنش ( در پيشگاه عقل به خاطر آثارش ) نيست و ظاهر بودنش ( در نزد خرد ) وى را از پنهان بودن ( از چشمها ) جدا نمىسازد ، نزديك است در عين حال دور ، بلند مرتبه است و در همين حال نزديك ، آشكار است و پنهان ، پنهان است و آشكار ، از همه حساب مىكشد و كسى از او حساب نتواند خواست .\r\nموجودات را با ( نياز ) به فكر و انديشه نيافريده و از آنان به خاطر خستگى و تعب كمك نخواسته است .\r\nاى بندگان خدا ! شما را به تقوا سفارش مىكنم ، كه زمام و مهار انسان و عبادات او و قوام زندگى پر سعادت به تقواست ، پس به وسيله‌هاى مطمئن متمسّك شويد و به تقواى حقيقى چنگ زنيد كه شما را به سر منزل آرامش و منزلگاههاى پر وسعت و قلعه‌هاى محكم و سراهاى عزّت مىرساند ( اين مراحل سعادت را روزى به انسان مىبخشد كه ) « چشمها در آن روز خيره مىشود و از حركت باز مىايستد » . « 1 » همه جا در نظر انسان تاريك و گلّه‌هاى شتر ( بهترين ثروت عرب ) و مال و اموال فراموش مىگردند ، در « صور » دميده مىشود ، قلبها از كار مىافتد ، زبانها بند مىآيد ، كوههاى بلند و سنگهاى محكم به هم مىخورند آن چنان كه قسمتهاى سخت و محكم درهم ريخته ، نرم مىشوند و همچون سراب به نظر مىآيند ، جاى آنها چنان صاف و همواره مىگردد كه گويا كوهى وجود نداشته است ، ( در آن روز نه شفيعى است كه شفاعت كند و نه دوستى كه سودى بخشد و نه عذر موجّهى كه كيفر را بر طرف سازد .\r\n\r\n\r\n","description":"","footnote":"\r\n( 1 ) . سورهء ابراهيم ، آيهء 42 .\r\n","page_name":" 481 ","page_number":485},
  {"content":"\r\n . \r\n","description":"","footnote":"","page_name":" 482 ","page_number":486},
  {"content":"\r\n\r\n\r\nخطبهء 196\r\n\r\nبعثت پيامبر\r\nهنگامى پيامبر صلى الله عليه و آله را مبعوث ساخت كه نه نشانه‌اى ( از دين ) بر پا و نه چراغ هدايتى روشن و نه طريق حقّى آشكار بود !\r\n\r\nموعظه به زهد و پارسايى\r\nاى بندگان خدا ! شما را به تقوا توصيه مىكنم و از دنيا برحذر مىدارم ؛ زيرا دنيا سراى ناپايدار و جايگاه سختى و مشقّت است ، ساكنانش مسافر و مقيمانش مجبور به جدايى از آن هستند .\r\nدنيا همچون كشتى است كه در دل درياها بادهاى تند و شديد آن را مضطرب مىسازد ، اهل خود را هميشه در اضطراب و ناراحتى قرار مىدهد ، ( سر نشينان آن ) بعضى غرق شده و هلاك گرديده‌اند و برخى در ميان امواج در حال نجاتند ؛ بادها آنها را از اين سو به آن سو مىبرند و در جاهاى هولناك قرار مىدهند . امّا آنها كه هلاك شده‌اند باز يافتنشان ممكن نيست و آنان كه نجات يافته‌اند نيز در شرف هلاكند .\r\nاى بندگان خدا ! از هم اكنون ( به هوش باشيد و ) اعمال صالح انجام دهيد در حالى كه هنوز زبانها آزاد ، بدن‌ها سالم ، اعضا و جوارح آماده ، محلّ رفت و آمد وسيع و مجال بسيار است ، ( به هوش باشيد ) پيش از آن كه فرصت از دست برود و مرگ فرا رسد ، آمدن مرگ را مسلّم و تحقّق يافته شماريد ، نه آن كه منتظر آن باشيد ( كه در عمل سستى و تأخير كنيد ) .\r\n\r\nخطبهء 197\r\nكه در آن موقعيّت خويش و لزوم اطاعت فرمانش را تأكيد مىكند\r\nاصحاب و ياران محمّد صلى الله عليه و آله كه حافظان و نگهداران اسرار او هستند ، به خوبى مىدانند كه من حتّى يك لحظه به معارضه با ( احكام و دستورات ) خدا\r\n\r\n","description":"","footnote":"","page_name":" 483 ","page_number":487},
  {"content":"\r\n . \r\n","description":"","footnote":"","page_name":" 484 ","page_number":488},
  {"content":"\r\n\r\nو پيامبر برنخاسته‌ام ، بلكه با در كف گذاشتن جان خود ، در صحنه‌هاى نبردى كه شجاعان قدمهايشان مىلرزيد و پشت كرده فرار مىكردند با حضرتش مواسات و همراهى كردم و اين شجاعتى است كه خداوند مرا به آن اكرام فرموده است .\r\nرسول خدا صلى الله عليه و آله در حالى كه سرش بر سينه‌ام قرار داشت ، قبض روح گرديد و جانش در دستم جريان پيدا كرد ، پس آن را به چهره كشيدم .\r\nمن متصدّى غسل آن حضرت صلى الله عليه و آله بودم و فرشتگان مرا يارى مىكردند ( گويى ) در و ديوار و صحن خانه‌اش به ضجّه درآمده بودند .\r\nگروهى ( از فرشتگان ) به زمين مىآمدند و گروهى به آسمان مىرفتند ؛ گوش من از صداى آهستهء آنان كه بر آن حضرت نماز مىخواندند خالى نمىشد ، تا آن‌گاه كه او را در ضريحش به خاك سپرديم .\r\nبنابراين چه كسى به آن حضرت به هنگام حيات و مرگ از من سزاوارتر است ؟ با بينش خويش به سوى جهاد به سرعت حركت كنيد ، بايد نيّت شما در صحنهء جهاد ، عملتان را تصديق كند ؛ سوگند به آن كسى كه جز او آفريدگار و معبودى نيست من در جادهء حق قرار دارم و آنها ( مخالفان ) در لغزشگاه باطل ! مىگويم آنچه را كه مىشنويد ! و براى خود و شما از خداوند درخواست مغفرت و آمرزش مىكنم !\r\n\r\nخطبهء 198\r\nكه در مورد احاطهء علم خداوند به تمام جزئيّات و تشويق به تقوا و برترى اسلام\r\nو قرآن ايراد فرموده است .\r\n( خداوند ) از صداى نعرهء حيوانات وحشى در كوهها و بيابانها ، گناه و معصيت بندگان در خلوتگاهها ؛ آمد و شد و حركت ماهيان در اقيانوسهاى ژرف و تلاطم امواج آب در اثر وزش تندبادها ( از همه اينها ) آگاه است .\r\nو گواهى مىدهم كه « محمّد صلى الله عليه و آله » برگزيدهء خدا ، سفير وحى و رسول رحمت اوست .\r\n\r\nتوصيه به پرهيزكارى\r\nامّابعد ، من شما را به ترس از خدايى توصيه مىكنم كه آفرينشتان را آغاز كرده و به سوى او بازگشت مىكنيد ،\r\n\r\n","description":"","footnote":"","page_name":" 485 ","page_number":489},
  {"content":"\r\n . \r\n","description":"","footnote":"","page_name":" 486 ","page_number":490},
  {"content":"\r\n\r\nهمان خدايى كه خواسته هاى شما را برمىآورد ، آخرين نقطهء اميد و ميل شما اوست ؛ راه راست و معتدل شما به او ختم مىشود و به هنگام ترس و فزع تنها پناهگاهتان او مىباشد .\r\nتقوا و ترس از خدا ، داروى بيماريهاى قلوب ، بينايى دلها ، شفاى آلام جسمانى ؛ صلاح و مرهم زخمهاى جانها ، پاكيزه كنندهء آلودگى ارواح ؛ جلاى نابينايى چشمهاى شماست . . .\r\n( تقوا ) امنيّت در برابر ناآراميها و اضطرابها و روشنايى تيرگيهاى شماست .\r\nبنابراين اطاعت خداوند را جامهء زيرين قرار دهيد ، نه رويين ، بلكه آن را داخل بدن و زير پوست نه جامهء زيرين ، بلكه بالاتر از آن ؛ آن را با اعضا و جوارح و قلب خويش بياميزيد .\r\nاطاعت او را امير و فرماندهء امور خود ، راه ورود به آبگاه ( زندگى ) ، شفيع براى رسيدن به خواسته‌ها ، سپر براى روز اضطراب ، چراغ داخل قبرها ، آرامش براى وحشتهاى طولانى و راه گشايش براى لحظات سخت و مشكل زندگى خود قرار دهيد ! زيرا اطاعت خداوند وسيلهء نگهدارنده‌اى است از حوادث هلاك كننده و از وحشتگاههايى كه انتظار آن را داريد و از حرارت آتشهاى برافروخته شده . آن كس كه دست به دامن تقوا زند ، شدايد و سختى ها پس از نزديك شدن از وى دور گردند ؛ تلخيها شيرين ، امواج ناراحتيهاى متراكم از هم گشوده ، مشكلات پى در پى و خسته كننده آسان ، مجد و عظمت و بزرگواريهاى از دست رفته همچون باران دانه درشت بر او فرو بارند ، رحمت قطع شدهء خداوند به او عطف توجّه كند ، نعمتها پس از فرو نشستن به جوشش آيند و بركات كم شده ، به فراوانى بر او ببارند .\r\nبنابراين از خداوندى بترسيد كه با پند و اندرزش به شما سود بخشيده ، به وسيلهء رسالتش شما را اندرز داده و با نعمتش بر شما منّت گذارده ؛ خويشتن را براى پرستش او خاضع سازيد و با انجام وظايف ؛ حقّ اطاعتش را به جا آوريد .\r\n\r\nفضيلت اسلام\r\nسپس ( آگاه‌باشيد ) اسلام‌آيينىاست‌كه خداوند براى خويشتن انتخاب فرموده و آن را با ديد علم خويش آماده ساخته ( و سخت به آن اهتمام ورزيده است ) وبهترين مخلوقش ( يعنى محمّد صلى الله عليه و آله ) را براى تبليغ آن برگزيده است ، پايه‌هاىآن را بر محبّت خويش قرار داده و اديان و مذاهب . . . را با عزّت و قدرت اسلام ضعيف نموده ، مذاهب و ملّتهاى ديگر را با اعتلاى آن پايين قرار داد و با احترام و نفوذ آن دشمنانش را خوار گردانيد و با نصرت و يارى آن مخالفان سر سختش را مخذول كرد و با نيرومند ساختنش اركان ضلالت را درهم كوبيد\r\n\r\n","description":"","footnote":"","page_name":" 487 ","page_number":491},
  {"content":"\r\n . \r\n","description":"","footnote":"","page_name":" 488 ","page_number":492},
  {"content":"\r\n\r\nو تشنگان را از چشمهء زلال آن سيراب ساخت و آبگاهش را پر آب كرد .\r\n( خداوند ) اسلام را طورى قرار داده كه هرگز پيوندهايش شكسته نشود ؛ حلقه هايش گسسته نگردد ، اساس و ريشه‌اش ويرانى نپذيرد ، در پايه هايش زوال راه نيابد ، درخت وجودش بركنده نشود ، مدّتش پايان نگيرد ، قوانينش غبار كهنگى به خود راه ندهد ، شاخه هايش قطع نگردد ، ضيق و تنگى در راههايش يافت نشود ، سهولت آن دشوارى نپذيرد ، تيرگى در روشناييش به چشم نخورد و در طريق مستقيمش كژى راه نيابد ، ستونش پيچيدگى نبيند و در جاده‌هاى وسيع آن لغزندگى نباشد ، در چراغهايش خاموشى و در شيرينيش تلخى پيدا نشود .\r\nبنابراين آيين اسلام ستونهايى است كه خداوند آن را در اعماق حق استوار ساخته ، اساسها و پى هاى آن را ثابت قرار داده و چشمه سارهايى است كه آب آن فوران مىكند ، چراغهايى است كه شعله هاى آن برافروخته شده ، منار هدايتى است كه مسافران راه حق به آن اقتدا مىكنند ، پرچمهايى است كه براى راهنمايى پويندگان ( راه خدا ) نصب گرديده و آبگاههايى است كه واردان آن سيراب مىشوند .\r\nخداوند منتهاى خشنودى خود ، بزرگترين ستونهايش ( يعنى عبادت ) و قلّهء بلند اطاعتش ( يعنى جهاد ) را در آن قرار داده است . بنابراين اسلام در پيشگاه خداوند داراى اركانى مطمئن ، بنايى بلند مرتبه ، دليلى درخشنده ، شعله هاى روشنى بخش ، برهانى نيرومند و مناره هاى بلند پايه است كه ستيز و معارضه با آن امكان‌پذير نيست ، پس آن را گرامى داريد ، از آن تبعيّت كنيد ؛ حقّ آن را ادا نماييد و آن را در جايگاه مناسب و شايستهء خود قرار دهيد و آن چنان كه هست آن را بپذيريد .\r\n\r\nپيامبر اعظم صلى الله عليه و آله\r\nخداوند محمّد صلى الله عليه و آله را هنگامى به حق مبعوث ساخت كه . . . دنيا به پايان يافتن نزديك شده ، نشانه‌هاى آخرت روى آور گرديده ، رونق آن پس از روشنايى به ظلمت گراييده و اهل خويش را از ناراحتى سر پا نگهداشته بود ، بسترش ناهموار و آمادهء زوال و نابودى بود ، مدّتش پايان مىگرفت و علامتهاى زوالش نزديك مىشد . اهلش در حال نابودى ، حلقهء زندگى در آن شكسته ، اسبابش از هم گسيخته ، پرچمهايش كهنه و پوسيده ، پرده هايش دريده و عمر طولانى آن به كوتاهى گراييده بود .\r\n( در اين هنگام ) خداوند وى را ابلاغ كنندهء رسالتش ، افتخار آفرين براى امّتش ، باران بهارى براى تشنگان اهل زمانش ؛ سربلندى براى پيروانش و مايهء شرف براى ياران و انصارش قرار داد .\r\n\r\n","description":"","footnote":"","page_name":" 489 ","page_number":493},
  {"content":"\r\n . \r\n","description":"","footnote":"","page_name":" 490 ","page_number":494},
  {"content":"\r\n\r\n\r\nقرآن كريم\r\nسپس كتاب آسمانى يعنى قرآن را بر او نازل فرمود ، نورى كه خاموشى ندارد ، چراغى كه افروختگى آن زوال نپذيرد ، دريايى كه اعماقش را درك نتوان نمود ، راهى كه گمراهى در آن وجود ندارد ، شعاعى كه روشنى آن تيرگى نگيرد ، فرقان و جدا كنندهء حق از باطلى كه درخشش دليلش به خاموشى نگرايد ، بنيانى كه اركان آن منهدم نگردد ، بهبود بخشى كه با وجود آن ، بيماريها وحشت نياورد ، قدرتى كه ياورانش شكست ندارند و حقّى كه مددكارانش خذلان نبينند .\r\nقرآن معدن ايمان است و مركز آن ، چشمه سارهاى دانش است و درياهاى آن ، منابع عدالت است و غديرهاى آن ، پايه هاى اسلام است و بنيان آن ، نهرهاى زلال حق است و سرزمينهاى مطمئن آن ، دريايى است كه بهره گيران تشنه كام ، آبش را تمام نتوانند كشيد ، و چشمه‌هايى است كه استفاده كنندگان از آن كم نتوانند كرد ، محلّ برداشت آبى است كه هر چه از آن برگيرند كم نمىشود ، منازلى است كه مسافران ، راه آن را گم نمىكنند ، نشانه‌هايى است كه از چشم سير كنندگان پنهان نمىماند و كوهسارى است كه ( ديدهء رهگذران را به خود متوجّه ساخته ) از آن نمىگذرند .\r\nخداوند اين قرآن را فرو نشانندهء عطش دانشمندان ، باران بهارى براى قلب درك‌كنندگان و جادهء وسيع براى صالحان قرار داده است . قرآن دارويى است كه پس از آن بيمارى باقى نمىماند ، نورى است كه با آن ظلمتى يافت نمىشود ، ريسمانى است كه دستگيرهء آن مطمئن ، پناهگاهى است كه قلّهء بلند آن مانع دشمنان ، نيرو و قدرتى است براى كسى كه به آن چنگ زند ؛ محلّ امنى است براى هر كس كه به آن وارد شود . راهنمايى است براى آن كه به آن اقتدا كند ؛ انجام وظيفه‌اى است براى آن كس كه آن را مذهب خويش برگزيند ، برهانى است براى كسى كه به گفته هايش استدلال كند ، شاهد و گواهى است براى آن كه از آن سخن بگويد ، پيروزى و غلبه است براى افرادى كه با آن استدلال نمايند ، نجات دهنده‌اى است براى كسى كه آن را به كار گيرد ، نشانه‌اى است براى كسى كه حامل آن باشد و به آن عمل كند ، مركب راهوارى است براى كسى كه با آن علامتگذارى كند . سپرى است براى آن كس كه لباس رزم بپوشد .\r\nدانشى است براى كسى كه حفظ كند ، گفتار پر ارزشى است براى آن كه روايت كند و حكم و فرمانى است براى كسى كه قضاوت به عهده گيرد .\r\n\r\n","description":"","footnote":"","page_name":" 491 ","page_number":495},
  {"content":"\r\n . \r\n","description":"","footnote":"","page_name":" 492 ","page_number":496},
  {"content":"\r\n\r\n\r\nخطبهء 199\r\nكه همواره يارانش را به آن توصيه مىكرد\r\nموضوع نماز را به خوبى مراعات كنيد محافظت آن را بر عهده گيريد ، زياد به آن توجّه كنيد و فراوان نماز بخوانيد و به وسيلهء آن به خدا تقرّب جوييد ، زيرا نماز « به عنوان فريضهء واجب در اوقات مختلف شبانه روز بر مؤمنان مقرّر شده است » « 1 » مگر به پاسخ دوزخيان در برابر اين پرسش كه « چه چيز شما را به دوزخ كشانيده است » گوش فرا نداده‌ايد كه « مىگويند : ما از نمازگزاران نبوديم . . . » . « 2 » نماز گناهان را همچون برگهاى پاييزى مىريزد ، غل و زنجيرهاى معاصى را از گردنها مىگشايد .\r\nپيامبر صلى الله عليه و آله نماز را به چشمهء آب گرمى كه بر در خانهء كسى باشد و در شبانه‌روز پنج بار خود را در آن شستسو دهد تشبيه كرده است كه بدون ترديد چرك و آلودگى در بدن چنين كسى باقى نخواهد ماند !\r\nگروهى از مؤمنان كه زينت و متاع اين جهان و چشم روشنى آن يعنى فرزندان و اموال ، آنان را به خود مشغول نداشته ، حقّ نماز را خوب شناخته‌اند ، خداوند سبحان مىگويد : « مردانى هستند كه تجارت و داد و ستد ، آنان را از ياد خدا و برپا داشتن نماز و پرداخت زكات باز نمىدارد » . « 3 » رسول خدا صلى الله عليه و آله بعد از بشارت به بهشت ، خويش را در مورد نماز به تعب و مشقّت انداخته بود ، زيرا خداوند به او فرموده بود : « خانوادهء خويش را به نماز فرمان ده و در برابر آن شكيبا باش » ، « 4 » لذا آن حضرت پى در پى اهل بيت خود را به نماز امر مىكرد و خود نيز در انجام آن شكيبايى داشت .\r\n\r\nزكات\r\n( و بدانيد كه ) زكات همراه نماز مايهء تقرّب مسلمانان به خداوند است ، بنابراين كسى كه زكات را با طيب خاطر عطا كند ، كفّارهء ( گناهان ) او محسوب مىشود و مانع و حاجبى از آتش براى او خواهد بود ؛ پس نبايد كسى چشم به دنبال آنچه پرداخته بدوزد و در اداى آن براى خويش مشقّت ببيند ، يا به خاطر آن حسرت خورد ، زيرا آن كس كه بدون طيب نفس براى دريافت مزد بيشترى آن را بپردازد ؛ نسبت به سنّت پيامبر صلى الله عليه و آله جاهل است و از اجر و ثواب مغبون و در عمل گمراه و بسيار پشيمان خواهد شد .\r\n\r\n\r\n","description":"","footnote":"\r\n( 1 ) . سورهء نساء ، آيهء 103 .\r\n( 2 ) . سورهء مدّثّر ، آيات 42 - / 43 .\r\n( 3 ) . سورهء نور ، آيهء 37 .\r\n( 4 ) . سورهء طه ، آيهء 32 .\r\n","page_name":" 493 ","page_number":497},
  {"content":"\r\n . \r\n","description":"","footnote":"","page_name":" 494 ","page_number":498},
  {"content":"\r\n\r\n\r\nاداى امانت\r\nسپس ( وظيفهء الهى هر كس ) اداى امانت است ، چه اين كه آن كس كه اهل امانت نباشد ، هرگز به مقصد نمىرسد ( بدانيد ) امانت بر آسمانهاى بنا شده ، زمينهاى گسترده ، كوههاى مرتفع كه از آنها طولانىتر ، عريض‌تر و بلندتر و عظيم‌تر پيدا نشود ، عرضه شد ( ولى آنها قدرت تحمّل آن را نيافتند ) و اگر قرار بود چيزى به واسطهء طول ، عرض ، قوّت و نيرويى كه دارد از پذيرفتن امانت امتناع ورزد و تكبّر به خرج دهد ، حتماً ( آسمان ، زمين و كوهها ) بودند ولى اينها ( به خاطر غرور و قدرت خود امتناع نورزيدند بلكه ) از كيفر تحمّل و عدم قدرت بر اداى آن وحشت داشتند و آنچه را موجود ناتوانترى ، يعنى انسان به آن جاهل بود ، درك كردند . قرآن در اين باره مىفرمايد : « انسان ستمگر و نادان بود » . « 1 »\r\n\r\nعلم خداوند\r\nآنچه را كه بندگان در شب و روز انجام مىدهند ، بر خداوند متعال پوشيده نيست ، بطور دقيق از اعمال آنها آگاه است و با علم بى پايانش به آنها احاطه دارد ، اعضاى شما گواهان او و اندام شما سپاهيان او ، ضمير و وجدانتان جاسوسان وى و خلوتهاى شما در برابر او آشكار و عيان است .\r\n\r\nخطبهء 200\r\nكه دربارهء معاويه ايراد فرموده است\r\n\r\nمن از همه سياستمدارترم\r\nسوگند به خدا « معاويه » از من سياستمدارتر نيست ، امّا او نيرنگ مىزند و مرتكب انواع گناه مىشود ، اگر نيرنگ ناپسند و ناشايسته نبود ، من سياستمدارترين مردم بودم ، ولى هر نيرنگى گناه است و هر گناهى يك نوع كفر است ، « در قيامت هر غدّار و مكّارى پرچم خاصّى دارد كه به آن وسيله شناخته مىشود » .\r\nبه خدا سوگند من با كيد و مكر اغفال نمىشوم و در رويارويى با شدايد ناتوان نمىگردم .\r\n\r\n\r\n","description":"","footnote":"\r\n( 1 ) . سورهء احزاب ، آيهء 72 .\r\n","page_name":" 495 ","page_number":499},
  {"content":"\r\n . \r\n","description":"","footnote":"","page_name":" 496 ","page_number":500},
  {"content":"\r\n\r\n\r\nخطبهء 201\r\nكه در آن توصيه فرموده راه روشن را انتخاب كنيد\r\nاى مردم ! در طريق هدايت از كمى طرفداران آن وحشت نكنيد ! زيرا مردم در اطراف سفره‌اى اجتماع كرده‌اند كه مدّت سيرى آن كوتاه و گرسنگى آن طولانى است .\r\nاى مردم ! رضايت و نارضايى ( بر عملى ) موجب وحدت پاداش و كيفر مردم مىگردد ( يعنى ؛ عاملان و كسانى كه راضى به آن عملند ، در كيفر يا پاداش شريكند ) ناقهء « ثمود » را يك نفر بيشتر پى نكرد ، امّا عذاب و كيفر آن همهء قوم ثمود را فرا گرفت ، زيرا همه به عمل او راضى بودند ، خداوند سبحان مىفرمايد :\r\n« فَعَقَروها فَاصبَحُوا نادِمينَ ؛ آن را پى كردند ولى ( سرانجام پس از نزول بلا ) پشيمان شدند » . « 1 » سرزمين آنان همچون آهن گداخته‌اى كه در زمين نرم فرو رود ، يكباره فريادى بر آورد و فروكش كرد ! ( و به اين طريق كيفر اعمال خلاف خود را ديدند ) .\r\nاى مردم ! آن كس كه از راه آشكار و جادهء واضح برود به آب مىرسد ؛ امّا آن كس كه مخالفت كند و از اين طريق منحرف گردد . در حيرت و سرگردانى قرار خواهد گرفت ( و تشنه كام جان مىدهد ) .\r\n\r\nخطبهء 202\r\nروايت شده كه : اين سخن را امام عليه السلام به هنگام دفن فاطمه عليها السلام سيدهء زنان جهان ايراد فرموده و گويا با پيامبر صلى الله عليه و آله در كنار قبر او سخن مىگويد\r\nاى رسول خدا ! از جانب من و دخترت كه هم اكنون در جوارت فرود آمده و به سرعت به تو ملحق شده است ، سلام !\r\nاى پيامبر ! از فراق دختر برگزيده و پاكت پيمانهء صبرم لبريز شده و طاقتم از دست رفته است ، امّا پس از رو به رو شدن با مرگ و رحلت تو هر مصيبتى به من برسد كوچك است . ( فراموش نمىكنم ) با دست خود ، تو را در ميان قبر قرار دادم و هنگام رحلت سرت بر سينه‌ام بود كه قبض روح شدى ؛ « انا لِلّه وَ إنّا إلَيهِ راجِعُون ؛ ما از آن خداييم و به سوى او باز مىگرديم » . « 2 » ( اى پيامبر ! ) امانتى كه به من سپرده بودى هم اكنون باز داده شده و گروگان باز پس دادم ؛ امّا اندوهم هميشگى است و شبهايم همراه بيدارى !\r\n\r\n\r\n","description":"","footnote":"\r\n( 1 ) . سورهء شعراء ، آيهء 157 .\r\n( 2 ) . سورهء بقره ، آيهء 156 .\r\n","page_name":" 497 ","page_number":501},
  {"content":"\r\n . \r\n","description":"","footnote":"","page_name":" 498 ","page_number":502},
  {"content":"\r\n\r\nتا آن دم كه خداوند سر منزل تو را كه در آن اقامت گزيده‌اى برايم انتخاب كند .\r\nبه زودى دخترت تو را آگاه خواهد ساخت كه امّتت در ستم كردن به وى اجتماع كرده بودند ؛ سرگذشت وى را از او بى پرده بپرس و چگونگى را از وى خبر گير ! وضع اين چنين است در حالى كه هنوز فاصله‌اى با زمان حيات تو نيفتاده و يادت فراموش نگرديده است !\r\nسلام من به هر دوى شما باد ! سلام وداع كننده ! نه سلامى كه ناخشنود يا خسته دل باشد ، اگر از خدمت تو باز مىگردم از روى ملامت نيست ! و اگر در كنار قبرت اقامت گزينم نه به خاطر سوء ظنّى است كه به وعدهء نيك خدا در مورد صابران دارم !\r\n\r\nخطبهء 203\r\nكه دربارهء زهد در دنيا و تشويق به آخرت فرموده است\r\nاى مردم ! دنيا سراى گذر است و آخرت خانهء قرار و هميشگى ! پس از گذرگاه خويش براى سر منزل استقرار خود توشه تهيّه كنيد ! و پرده‌هاى خويش را در پيش كسى كه ازاسرارتان آگاه است ندريد ! پيش از اين كه بدنتان از جهان خارج گردد ، قلبتان را از آن خارج سازيد ! در دنيا آزمايش مىشويد و براى غير از آن آفريده شده‌ايد . آن دم كه كسى بميرد مردم مىگويند : چه باقى گذاشت ؟ ولى فرشتگان مىگويند چه چيز پيش فرستاده ؟ خدا پدرتان را رحمت كند ! مقدارى از ثروت خويش را از پيش بفرستيد ، تا به عنوان قرض ( در پيشگاه خدا ) برايتان باقى بماند ، و همه را مگذاريد كه فريضهء سنگينى برايتان خواهد داشت ( و آن پاسخگويى روز قيامت است ) .\r\n\r\nخطبهء 204\r\nكه همواره اصحاب خويش رابا آن مخاطب مىساخته است\r\nخدا شما را رحمت كند ، آمادهء حركت شويد كه نداى رحيل و كوچ در ميان شما بلند شده است . علاقهء به اقامت در دنيا را كم كنيد !\r\n\r\n","description":"","footnote":"","page_name":" 499 ","page_number":503},
  {"content":"\r\n . \r\n","description":"","footnote":"","page_name":" 500 ","page_number":504},
  {"content":"\r\n\r\nو با تهيّهء زاد و توشهء اعمال نيك به سوى آخرت باز گرديد ! كه گردنه‌هاى سخت و دشوار و سر منزلهاى خوفناك در پيش داريد و بايد در آنها فرود آييد و در آن‌جا توقّف كنيد !\r\nآگاه باشيد ! كه فاصلهء نگاههاى مرگ به شما كوتاه و نزديك است و گويا مرگ چنگالهايش را در جان شما فرو برده ، كردارهاى بد ، مشكلات زندگى و كژيها و ناروايىها ( شما را غافلگير ساخته مرگ را از شما پنهان داشته‌اند ) بنابراين علايق و وابستگيهاى دنيا را از خويش كم كنيد و كمر خويش را با توشهء تقوا محكم ببنديد !\r\nقسمتى از اين سخن قبلًا گذشت ولى با اين روايت تفاوت داشت .\r\n\r\nخطبهء 205\r\nهنگامى كه « طلحه » و « زبير » پس از بيعت با امام عليه السلام اعتراض كردند كه چرا در امور با آنان مشورت نكرده و از آنها كمك نگرفته است ، امام عليه السلام اين سخن را در پاسخ آنها فرمود .\r\nبراى امور ناچيزى خشم گرفتيد و خوبيهاى فراوان را ناديده انگاشتيد ! آيا ممكن است مرا آگاه سازيد كه شما چه حقّى داشته‌ايد كه آن را از شما باز داشته‌ام ؟ يا كدام سهم بوده كه من متصرّف شده و بر شما ستم روا داشته‌ام ؟ و يا كدام شكايت و حقّى بوده كه يكى از مسلمانان پيش من آورده و من در برابر ( گرفتن و رسيدگى به آن ) ضعف نشان داده‌ام ؟ و يا كدام ( حق و يا فرمان الهى بوده ) كه به آن جاهل و يا راه آن را اشتباه پيموده‌ام ؟\r\nبه خدا سوگند ! من به خلافت رغبتى نداشتم و به ولايت و زمامدارى شما علاقه‌اى نشان نمىدادم و اين شما بوديد كه مرا به آن دعوت كرديد و آن را به من تحميل نموديد ، و آن‌گاه كه حكومت و زمامدارى به من رسيد ، در كتاب خدا و قوانين او نظر انداختم ، هر دستورى كه داده و هر امرى كه فرموده بود ، متابعت كردم . به سنّت و روش پيامبر صلى الله عليه و آله توجّه نموده ، به آن اقتدا نمودم ، لذا هيچ نيازى به حكم و رأى شما و ديگران پيدا نكردم . هنوز حكمى پيش نيامده كه آن را ندانم و نياز به مشورت شما و برادران مسلمان خود پيدا كنم . اگر چنين پيشامدى مىشد از شما و ديگران روى گردان نبودم !\r\nو امّا ( اعتراض ) شما در مورد اين كه ( چرا بين شما و ساير مسلمانان ) به تساوى رفتار كرده‌ام ، اين حكمى نبوده كه من به رأى خود صادر كرده و بر طبق خواستهء دلم انجام داده باشم ، بلكه من و شما مىدانيم ،\r\n\r\n","description":"","footnote":"","page_name":" 501 ","page_number":505},
  {"content":"\r\n . \r\n","description":"","footnote":"","page_name":" 502 ","page_number":506},
  {"content":"\r\n\r\nكه اين همان دستور العملى است كه پيامبر صلى الله عليه و آله آورده و انجام داده است ، و در آنچه خداوند سهم بندى آن را مشخّص نموده و فرمان آن را صادر كرده ، به شما نيازى نداشتم . پس به خدا سوگند ! نه شما و نه ديگرى نمىتواند به من اعتراضى در اين مسأله داشته باشد .\r\nخداوند قلبهاى ما و شما را به سوى حق متوجّه سازد و شكيبايى و استقامت ( تحمّل حق ) را به ما الهام نمايد !\r\nسپس امام عليه السلام فرمود : خدا رحمت كند آن كس را كه هر گاه حقّى را ببيند ، اعانت كند و يا اگر ستمى را مشاهده نمايد ، آن را از بين ببرد ؛ به يارى صاحب حق بر خيزد ( و بر ضدّ ستمگر قيام نمايد ! ) .\r\n\r\nخطبهء 206\r\nاين سخن را هنگامى فرمود كه شنيد عدّه‌اى از اصحابش شاميان را در « صفّين » دشنام مىدادند .\r\nمن خوش ندارم كه شما دشنام دهنده باشيد ! امّا اگر كردارشان را يادآور مىشديد و گمراهيها و كارهاى ناشايستهء آنان را بر مىشمرديد به گفتار درست نزديكتر و در اتمام حجّت رساتر بود ، شما بايد به جاى دشنام به آنها مىگفتيد :\r\nبار پروردگارا ! خون ما و آنها را حفظ كن ! بين ما و آنها را اصلاح نما ! و آنان را از گمراهى به راه راست هدايت فرما ! تا آنان كه جاهلند ، حق را بشناسند و كسانى كه ستيزگى و دشمنى با حق مىكنند دست بردارند و باز گردند .\r\n\r\nخطبهء 207\r\nاين سخن را امام عليه السلام هنگامى فرمود كه در بعضى از روزهاى جنگ « صفّين » مشاهده كرد ، فرزندش امام حسن عليه السلام به سوى نبرد به سرعت در حركت است .\r\nاين جوان را به شدّت بگيريد و نگاهش داريد ؛ تا ( مرگ او ) مرا در هم نكوبد . من در مرگ اين دو - حسن\r\n\r\n","description":"","footnote":"","page_name":" 503 ","page_number":507},
  {"content":"\r\n . \r\n","description":"","footnote":"","page_name":" 504 ","page_number":508},
  {"content":"\r\n\r\nو حسين عليهما السلام - بخل مىورزم ، نكند با مرگ آنها نسل رسول خدا صلى الله عليه و آله قطع گردد !\r\nسيّد رضى رحمه الله مىفرمايد : جملهء « أملِكُوا عَنّي هذَا الْغُلامَ » در مرحلهء اعلاى سخن و از فصيح‌ترين جمله‌هاست .\r\n\r\nخطبهء 208\r\nكه هنگام اضطراب و شورش اصحابش در مورد حكومت ايراد فرموده است .\r\nاى مردم ! همواره وضع من و شما آن طور بود كه من دوست مىداشتم تا آن‌گاه كه نبرد شما را خسته و در هم كوفته ساخت .\r\nسوگند به خدا ( اعتراف مىكنم كه ) جنگ عدّه‌اى از شما را ( از ما ) گرفت و جمعى را باقى گذاشت ، امّا ( بدانيد ) اين نبرد براى دشمنانتان كوبنده‌تر و خستگى آفرين‌تر بود !\r\nمن ديروز فرمانده و امير بودم ، ولى امروز مأمور و فرمانبر شده‌ام ! ديروز نهى كننده و بازدارنده بودم و امروز نهى شده و بازداشته شده‌ام ؛ شما زندگى و بقاى در دنيا را دوست داريد و من نمىتوانم شما را به راهى كه دوست نداريد مجبور سازم !\r\n\r\nخطبهء 209\r\nامام عليه السلام در « بصره » به عيادت « علاءبن زياد حارثى » كه از يارانش بود رفت\r\nو چون چشمش به خانهء وسيع او افتاد فرمود :\r\nاين خانهء با اين وسعت را در اين دنيا براى چه مىخواهى ؟ با اين كه در آخرت به آن نيازمندترى !\r\nآرى ، مگر اين كه بخواهى به اين وسيله به آخرت برسى ، يعنى مهمانى كنى و مهمانان را در آن گرامى دارى ، صلهء رحم نمايى و بدين وسيله حقوق ( لازم خود را ) اظهار كرده به مورد خود قرار دهى ! كه در اين صورت با اين خانه به آخرت نائل شده‌اى !\r\nعلاء گفت : اى اميرمؤمنان ! از برادرم « عاصم بن زياد » پيش تو شكايت مىآورم .\r\nفرمود : مگر چه كرده ؟\r\n\r\n","description":"","footnote":"","page_name":" 505 ","page_number":509},
  {"content":"\r\n . \r\n","description":"","footnote":"","page_name":" 506 ","page_number":510},
  {"content":"\r\n\r\n« علاء » پاسخ داد : عبايى پوشيده و از دنيا كناره گرفته است .\r\nامام عليه السلام فرمود : حاضرش كنيد . هنگامى كه آمد به او فرمود :\r\nاى دشمنك جان خود ! شيطان در تو راه يافته و هدف تير او قرا گرفته‌اى ! آيا به خانواده و فرزندانت رحم نمىكنى ؟ تو خيال مىكنى خداوند ( به ظاهر ) طيّبات را بر تو حلال كرده ، امّا ( در واقع ) دوست ندارد كه از آنها استفاده كنى ؟ ! تو در پيشگاه خداوند بى ارزشتر از آنى كه بدين گونه با تو رفتار كند !\r\n« عاصم » گفت : اى اميرمؤمنان ! امّا تو خود با اين لباس خشن و آن غذاى ناگوار بسر مىبرى ( در حالى كه پيشوا و امام ما هستى ؟ و بر ما لازم است به تو اقتدا كنيم ) .\r\nفرمود : واى بر تو ! من مثل تو نيستم ( وظيفهء من غير از شماست ) خداوند بر پيشوايان حق و عدالت واجب شمرده كه بر خود سخت گيرند و همچون طبقهء ضعيف مردم باشند ، تا ندارى فقير او را به هيجان نياورد كه سر از فرمان خداوند بر تابد .\r\n\r\nخطبهء 210\r\nاين سخن را امام در پاسخ كسى فرموده كه از او در مورد احاديث بدعت‌آور\r\nو روايات گوناگون كه در بين مردم رواج دارد ، پرسش نموده است .\r\nآنچه در بين مردم شايع است هم احاديث حق است و هم باطل ، هم راست و هم دروغ ، هم ناسخ و هم منسوخ ، هم عام و هم خاص ، هم محكم و هم متشابه ، هم احاديثى است كه به خوبى حفظ شده و هم رواياتى كه طبق ظنّ و گمان روايت گرديده است .\r\nدر عصر پيامبر صلى الله عليه و آله آن‌قدر به آن حضرت دروغ بسته شده كه به پا خاسته خطبه خواند و فرمود : « هر كس عمداً به من دروغ ببندد ، جايگاه خويش را در آتش جهنّم بايد انتخاب كند ! » .\r\n( بدان ) افرادى كه نقل حديث مىكنند چهار دسته‌اند و پنجمى نخواهند داشت :\r\n\r\n1 - منافقان\r\nنخست منافقى كه اظهار ايمان مىكند ، نقاب اسلام را به چهره زده ، نه از گناه باكى دارد و نه از آن دورى مىكند و عمداً به پيامبر خدا صلى الله عليه و آله دروغ مىبندد . اگر مردم مىدانستند كه اين شخص منافق و دروغگوست از او قبول نمىكردند و تصديقش نمىنمودند ، امّا ( چون از واقعيّت او آگاه نيستند ) مىگويند :\r\nوى از صحابهء رسول خدا صلى الله عليه و آله است ؛ پيامبر را ديده ، از او حديث شنيده و مطالب را از او دريافت كرده است ،\r\n\r\n","description":"","footnote":"","page_name":" 507 ","page_number":511},
  {"content":"\r\n . \r\n","description":"","footnote":"","page_name":" 508 ","page_number":512},
  {"content":"\r\n\r\nبه همين دليل به گفته‌اش ترتيب اثر مىدهند . در حالى كه خداوند شما را از وضع منافقان آن چنان كه بايد آگاه ساخته و چنان كه لازم بوده اوصاف آنان را براى شما بر شمرده است ( اين منافقان ) پس از پيامبر صلى الله عليه و آله نيز به زندگى خود ادامه دادند و به پيشوايان گمراه و داعيان دوزخ با دروغ و بهتان تقرّب جستند ، پيشوايان گمراه نيز به اينها ولايت و رياست بخشيدند و آنان را حاكم ساختند و برگردن مردم سوار نمودند و به وسيلهء اينها به خوردن دنيا مشغول شدند ؛ مردم هم معمولًا همراه سلاطين و دنيا هستند ؛ مگر كسى كه خداوند او را محفوظ دارد . اين يكى از آن چهار گروه .\r\n\r\n2 - اشتباه كاران\r\nدوّم كسى است كه از رسول خدا صلى الله عليه و آله چيزى شنيده ، امّا آن را درست حفظ نكرده ، بلكه در آن اشتباه نموده است ، ولى عمداً به آن حضرت دروغ نبسته ، آنچه در اختيار دارد روايت مىكند و به آن عمل مىنمايد و مىگويد : من از پيامبر صلى الله عليه و آله آن را شنيدم ؛ اگر مسلمانان مىدانستند اشتباه كرده از او نمىپذيرفتند ؛ خودش هم اگر توجّه پيدا مىكرد كه در آن اشتباه واقع شده ، آن را رها مىساخت و مورد عمل قرار نمىداد .\r\n\r\n3 - اهل شبهه\r\nسوّم كسى است كه شنيده پيامبر صلى الله عليه و آله به چيزى امر فرموده ، در حالى كه ( اين امر موقّت بوده و ) بعداً پيامبر صلى الله عليه و آله از آن نهى نموده و او نهى آن حضرت را نشنيده است .\r\nو يا اين كه شنيده پيامبر خدا از چيزى نهى مىكند ، ولى از امرى كه بعداً نموده است بى اطّلاع مانده ، اين شخص در حقيقت « منسوخ » را فرا گرفته امّا « ناسخ » را نشنيده و حفظ نكرده است ، وى اگر مىدانست ، آنچه شنيده نسخ شده است آن را رها مىساخت و مسلمانان هم اگر مىدانستند نسخ شده آن را ترك مىنمودند .\r\n\r\n4 - حافظان راستگو\r\nچهارم كسى است كه نه دروغ به خدا بسته و نه بر پيامبرش ؛ از خوف خدا و براى تعظيم پيامبر صلى الله عليه و آله دروغ را دشمن مىدارد و نيز در آنچه شنيده اشتباهى برايش پيش نيامده است بلكه آن را با تمام جوانبش حفظ كرده است\r\n\r\n","description":"","footnote":"","page_name":" 509 ","page_number":513},
  {"content":"\r\n . \r\n","description":"","footnote":"","page_name":" 510 ","page_number":514},
  {"content":"\r\n\r\nو آن چنان كه شنيده ، بدون كم و زياد نقل مىكند .\r\nوى ناسخ را حفظ نموده و به آن عمل مىكند و منسوخ را فرا گرفته و از آن دورى مىگزيند .\r\n« خاص » و « عام » ، « محكم » و « متشابه » را شناخته و هر كدام را در جاى خويش قرار داده است .\r\nگاهى سخنانى از پيامبر صلى الله عليه و آله صادر مىشده است كه داراى دو جنبه بوده ، سخنى جنبهء خصوصى دارد و گفتارى جنبهء عمومى و آن كس كه مقصود خداوند و منظور پيامبر صلى الله عليه و آله را از آن نمىدانست ، مىشنيد و حفظ مىنمود و بدون توجّه به معنا و مقصود و هدف آن ، آن را توجيه مىكرد .\r\nاين طور نبود كه همهء اصحاب پيامبر صلى الله عليه و آله از او پرسش كنند و استفهام نمايند ، تا آن‌جا كه عدّه‌اى دوست داشتند ، اعرابى و يا سائلى بيايد و از آن حضرت چيزى بپرسد و آنها پاسخ آن را بشنوند ( و بهره گيرند ) امّا من هر چه از خاطرم مىگذشت از او مىپرسيدم و حفظ مىنمودم .\r\nاين است جهات مختلف مردم در احاديث و علل اختلاف رواياتشان .\r\n\r\nخطبهء 211\r\nكه دربارهء شگفتى آفرينش ايراد فرموده است .\r\nو از قدرت و جبروت و بديع لطايف صنعت خداوند اين بود كه از آب درياى ممتد و پرامواج و متراكم كه امواج آن سخت به هم مىخوردند و از آن صداى مهيبى بر مىخاست ، موجود خشك و جامدى آفريد ، سپس طبقاتى از آن خلقت كرد و پس از پيوستگى آنها را از هم گشود و هفت آسمان را به وجود آورد .\r\nاين آسمانهابه فرمان او برقرار ماندند و در حدّ و اندازه‌اى كه از طرف خداوند بر ايشان تعيين شده بود ، قرار گرفتند و زمينى به وجود آورد كه دريايى عظيم و مسخّر شده ( جوّ وسيع و پهناور ) آن را به دوش حمل مىكند ، در برابر فرمانش خاضع و در برابر هيبتش تسليم است ، آبهاى متحرّك آن از ترس او ساكن شد ، سپس صخره‌ها ، تپّه‌ها و كوههاى زمين را آفريد و آنها را در جايگاه خود ثابت نگاهداشت و در قرار گاهشان مستقر ساخت ، قلّه‌هاى كوهها در هوا پيش مىرفت و ريشهء آنها در آب رسوخ مىنمود ،\r\n\r\n","description":"","footnote":"","page_name":" 511 ","page_number":515},
  {"content":"\r\n . \r\n","description":"","footnote":"","page_name":" 512 ","page_number":516},
  {"content":"\r\n\r\nكوهها از جاهاى پست و صاف بر آمدگى پيدا مىنمودند و كم كم ارتفاع يافتند و بن آنها در درون و اعماق زمين ريشه دوانيد !\r\nقلّه‌هاى آنها را به سوى آسمان كشيد و نوك آنها را طولانى ساخت . خداوند اين كوهها را تكيه گاه زمين و ميخهاى نگهدارندهء آن گردانيد . پس آن‌گاه در عين متحرّك بودن آرام گرفت ، نكند اهل خويش را در سقوط و اضطراب قرار دهد و يا آنچه را كه حمل كرده فرو اندازد و يا آن را از جاى خويش زايل سازد .\r\nمنزّه است آن كس كه زمين را در ميان آن همه امواج ناآرام ثابت نگهداشت و پس از رطوبت جوانبش ، آن را خشك ساخت ( بارانهاى سيلابى پايان گرفت و خشكيها سر از آب برآوردند ) و آن را جايگاه آرام زندگى براى مخلوق خويش گردانيد ، بساط زندگى را براى آنان ، برروى اقيانوس عظيم و راكدى كه جريان ندارد و ايستاده و سير نمىكند گسترد ، تنها بادهاى شديد و تند آن را بر هم مىزند و ابرهاى پر باران آن را به حركت در مىآورد . « در اين امور درس عبرتى است براى كسى كه بترسد » و احساس مسئوليّت در پيشگاه خدا كند ( انَّ فى ذلِكَ لَعِبْرَةً لِمَنْ يَخْشى ) . « 1 »\r\n\r\nخطبهء 212\r\nكه همواره با اين سخنان اصحاب خويش را براى جهاد با شاميان بسيج مىنمود\r\nبار پروردگارا ! هر كدام از بندگانت كه سخن عادلانه و به دور از ستم و اصلاح كننده و بدون مفسدهء ما را در دين و دنيا بشنود ولى پس از يارى آيين تو و اعزاز دينت سرباز زند ، كندى ورزد و پشت كند ؛ ما تو را بر ضدّ او به شهادت مىطلبيم . اى كسى كه بزرگترين شاهدانى و باز تمام آنها را كه در آسمانها و زمين سكونت بخشيده‌اى به عنوان گواه بر ضدّ او به شهادت دعوت مىكنيم ، با اين كه مىدانيم تو ما را از يارى او بى نياز مىسازى و او را به گناهش خواهى گرفت !\r\n\r\n\r\n","description":"","footnote":"\r\n( 1 ) . سورهء نازعات ، آيهء 26 .\r\n","page_name":" 513 ","page_number":517},
  {"content":"\r\n . \r\n","description":"","footnote":"","page_name":" 514 ","page_number":518},
  {"content":"\r\n\r\n\r\nخطبهء 213\r\nكه در آن از مجد و عظمت خداوند سخن به ميان آورده\r\nستايش مخصوص خداوندى است كه از شباهت به مخلوقات والاتر است و از توصيف واصفان بالاتر ، بر همهء ناظران و بينايان به وسيلهء تدبير شگفت آورش آشكار و با جلال و عزّتش از فكر متفكّران پنهان ، داناست امّا نه اين كه معلوماتش اكتسابى باشد و بر آن افزوده گردد و نه اين كه از كسى فرا گيرد ، تقدير و اندازهء جميع امور به دست اوست ، بدون اين كه نياز به تفكّر و يا رجوع به ضمير و وجدان داشته باشد ، خداوندى كه تاريكيها نمىتواند برايش ستر و پوششى گردد ( كه نتواند اشيا را ببيند ) و براى ديدن موجودات نياز به استفاده از نور ندارد ، شب وى را نمىپوشاند و روز بر او جريان ندارد . نه اشيا را با حس بينايى درك مىكند و نه علم و دانشش از طريق اخبار و آگاهى بدست مىآيد !\r\nقسمت ديگرى از اين خطبه دربارهء پيامبر صلى الله عليه و آله\r\nاو را با نور و روشنايى فرستاد و از ميان مخلوقش برگزيد و بر همه مقدّم داشت ؛ پراكندگيها را به وسيلهء او از بين برد و اتّحاد و الفت ايجاد فرمود ( مفاسد را ريشه كن و به جاى آن مصالح گذاشت ) ، شورشى بر ضدّ زورمندان به دست آن حضرت به وجود آورد ( تا همه سر تسليم فرود آوردند ) مشكلات و صعوبتها را به وسيلهء او خاضع و ناهمواريها را به دست وى هموار ساخت ، تا آن جا كه ضلالت و گمراهى را از چپ و راست ( هرسو ) عقب راند .\r\n\r\nخطبهء 214\r\nكه در آن از صفات اصيل پيامبر صلى الله عليه و آله و اوصاف دانشمندان و پند و اندرز به تقوا سخن به ميان آورده\r\nگواهى مىدهم كه خداوند عادل است و دادگر و حاكمى است جدا كنندهء حق از باطل و نيز گواهى مىدهم كه « محمّد صلى الله عليه و آله » بنده و فرستادهء او و سرور مخلوقات است .\r\nهر زمان خدا انسانها را به دو بخش تقسيم كرد ، نور وجود آن حضرت را در بهترين آن دو به وديعه نهاد ، ناپاك‌دامنان در او سهمى و فاجران و گناهكاران در او هيچ دخالتى نداشتند .\r\n\r\n","description":"","footnote":"","page_name":" 515 ","page_number":519},
  {"content":"\r\n . \r\n","description":"","footnote":"","page_name":" 516 ","page_number":520},
  {"content":"\r\n\r\nآگاه باشيد ! خداوند براى خير و نيكى ، اهلى قرار داده و براى حق ، ستون و پايه هايى و براى اطاعت فرمانش نگهدارنده‌اى ، در هر گامى كه در طريق اطاعتش بر مىداريد كمك و ياورى از جانب او تعيين شده كه اين اعانت و كمك بر زبانها جارى و قلبها را ثابت نگه مىدارد ؛ كه براى كسى كه بخواهد به آن اكتفا نمايد ، كفايت و براى آنان كه شفا بخواهند شفاست !\r\n\r\nصفات دانشمندان\r\nآگاه باشيد ! كه بندگان خدا ، آنها كه علم خداى را حافظند ، به مصونيّت او مصون هستند ، آنها چشمه‌هاى علوم خداوند را جارى مىسازند و با « دوستى » ، پيوستگى ايجاد مىكنند ، با محبّت يكديگر را ملاقات و با ظرفى سيراب سازنده يكديگر را سيراب مىكنند و با رفع تشنگى خارج مىشوند ، شكّ و ترديد در آنها راه نمىيابد و غيبت در آنها به سرعت پيش نمىرود ، سرشت و اخلاقشان را بر اين وضع پى ريزى نموده ، به خاطر خدا با هم دوستند و براى او با هم پيوند رفاقت برقرار مىسازند ، اينها نسبت به بقيّهء مردم همچون بذرهاى انتخاب شده هستند كه دانه‌هاى خوب را جهت كاشتن انتخاب و بقيه را رها مىكنند و اين امتياز در اثر خالص ساختن و پاك كردن آنها و به خوبى از عهدهء امتحان برون آمدن است .\r\n\r\nپند و اندرز به تقوا\r\nاين نصيحت را به قيمت قبولش از من بپذيريد ( كه جز قبول آن پاداشى از شما نمىطلبم ) و از مرگ پيش از رسيدنش بر حذر باشيد ، انسان بايد در اين كوتاه مدّت عمرش و اقامت اندكش در اين جايگاه ، نظر افكند ، تا آن را به منزلگاهى بهتر مبدّل سازد ، بايد براى جايى كه وى را مىبرند و براى شناسايى خانهء ديگرش كوشش كند .\r\nخوشا به حال آن كس كه قلبى سليم دارد ؛ از كسى كه هدايتش مىكند اطاعت و از آن كه وى را به پستى مىكشاند دورى جويد ، به راه امن و درست با بينايى كسى كه بينايش سازد و اطاعت آن كس كه به هدايت دعوتش كند برسد و به سراى هدايت پيش از آن كه درهايش بسته شود و اسبابش قطع گردد مبادرت ورزد ، در توبه را بگشايد و گناه را از بين ببرد ، اگر چنين كند بر جادّهء حق قرار گرفته و به راه راست و وسيع حق هدايت شده است .\r\n\r\n","description":"","footnote":"","page_name":" 517 ","page_number":521},
  {"content":"\r\n . \r\n","description":"","footnote":"","page_name":" 518 ","page_number":522},
  {"content":"\r\n\r\n\r\nخطبهء 215\r\nكه همواره پروردگار را با آن مىخوانده\r\nستايش ويژهء خداوندى است كه مرا بيمار نساخته و مرگم را فرا نرسانده است ، به بيماريهاى بدمنظر ( و برص ) دچار نگردانده و به كيفربدترين اعمالم نرسانده و مرا بلاعقب قرار نداده است ، مرتد از دين و منكر پروردگارم ننموده ، چنانم نساخته كه از ايمانم وحشت داشته باشم و نيز ديوانه‌ام نكرده و به كيفر و عذاب ملّتهاى پيشين گرفتارم ننموده است .\r\nشب را به روز آوردم در حالى كه بنده‌اى مملوكم و در حالى كه به نفس خود ستم نموده‌ام .\r\n( خداوندا ! ) حجّت تو بر من تمام و من حجّت و دليلى در برابر تو ندارم . جز آنچه تو مىبخشى نمىتوانم چيزى تهيّه كنم و جز اين كه تو مرا نگه مىدارى من قدرت ندارم خويش را از چيزى حفظ كنم .\r\nپروردگارا ! به تو پناه مىبرم ، نكند بى نيازيى كه به من بخشيده‌اى ، سلب گردد و نيازمند گردم و در هدايتت گمراه شوم ، در سايهء حكومتت بر من ستم شود و با وجود اين كه همه چيز در دست تو است مقهور و مغلوب گردم .\r\nخداوندا ! نخستين نعمت گرانبها از نعمتهاى خويش را كه از من مىگيرى جانم قرار ده ! و نخستين وديعه‌اى كه از من باز مىستانى نعمت جانم از ميان همهء نعمتها گردان ! ( و تا آخر عمر ساير نعمتها را به من ارزانى دار ) .\r\nبارالها ! از اين به تو پناه مىبرم كه از گفتارت روى گردانيم ! يا به كناره‌گيرى از آيينت فريفته شويم ! و يا اين كه هوا و هوسهاى سركش دل - نه هدايت تو - بر ما چيره گردد !\r\n\r\nخطبهء 216\r\nكه در « صفين » ايراد فرمود\r\nامّا بعد ، خداوند براى من بر شما ، به واسطهء سرپرستى امورتان حقّى قرار داده\r\n\r\n","description":"","footnote":"","page_name":" 519 ","page_number":523},
  {"content":"\r\n . \r\n","description":"","footnote":"","page_name":" 520 ","page_number":524},
  {"content":"\r\n\r\nو در مقابل ، براى شما همانند آن ، حقّى برگردن من گذاشته است . بنابراين دايرهء حق در توصيف و در مرحلهء سخن از هر چيز وسيع‌تر است ولى به هنگام عمل كم وسعت‌ترين دايره‌هاست . حق به نفع كسى جريان نمىيابد جز اين كه در مقابل برايش « مسئوليّتى » به وجود مىآورد و حق بر زيان كسى جارى نمىشود ، جز اين كه به همان اندازه به سود او جريان مىيابد و اگر قرار بود حق به سود كسى جريان يابد و مسئوليّت برايش ايجاد نكند ، اين مخصوص خداوند بود ، نه مخلوقش و اين به واسطهء قدرتش بر بندگان و عدالتش در تمام چيزهايى كه فرمانش بر آنها جريان دارد ، خواهد بود ، امّا ( در عين حال ) خداوند حقّ خود را بر بندگان اين قرار داده كه اطاعتش كنند و در برابر ، پاداش آنان را حقّى بر خود به طور تفضل چندين برابر قرار داده و حتّى ، بيشتر از آن ، براى كسانى كه اهلش باشند مقرّر فرموده است .\r\n\r\nحقوق زمامداران بر رعيت و به عكس\r\nسپس خداوند از حقوقى كه قرار داده حق بعضى از مردم بر بعضى ديگر است و آن را از هر نظر براى افراد مساوى قرار داده است . بعضى از اين حقوق بعضى ديگر را به دنبال دارد و بعضى از اين حقوق حتماً در پى حقّ ديگرى است . ( چنان كه اگر زمامدار مثلًا عدالت نكند حقّ اطاعت ندارد ) .\r\nاز ميان حقوق خداوند بزرگترين حقّى كه فرض شمرده است ، حقّ والى و زمامدار بر رعيت و حقّ رعيت بر والى و حاكم است . اين فريضه‌اى است كه خداوند براى هر يك از زمامداران و رعايا بر ديگرى قرار داده است و آن را نظام الفت و پيوستگى آنان با يكديگر و عزّت و نيرومندى دينشان گردانيده است .\r\nبنابراين رعيت هرگز اصلاح نمىشود ، جز با اصلاح شدن واليان و زمامداران ، و زمامداران اصلاح نمىگردند جز با رو به راه بودن رعايا ؛ پس آن‌گاه كه رعيت حقّ حكومت را ادا كند و حكومت نيز حقّ رعايا را مراعات نمايد ، حق در ميانشان قوى و نيرومند خواهد شد و جاده هاى دين صاف و بىدست انداز مى گردد ، نشانه و علامتهاى عدالت اعتدال مىپذيرد و راه و رسمها درست در مجراى خويش به كار مىافتد ؛ بدين ترتيب زمان صالح مىشود ، به بقاى دولت اميدوار بايد بود و دشمنان مأيوس خواهند شد . امّا آن‌گاه كه رعيت بر والى خويش چيره گردد و يا رئيس حكومت بر رعايا اجحاف نمايد ( نظام بر هم مىخورد و ) هماهنگيها از هم مىپاشد ، نشانه‌هاى ستم و جور آشكار خواهد گرديد ، دستبرد دربرنامه‌هاى دينى بسيار مىشود و جاده‌هاى وسيع سنن و آداب مذهبى متروك خواهد ماند ، بر طبق ميل و هوا عمل مىشود و احكام خداوند تعطيل مىگردد و بيماريهاى اخلاقى بسيار خواهد شد . ( مردم ) از حقوق بزرگى كه تعطيل مىگردد و باطلهاى عظيمى كه رواج مىيابد وحشتى نمىكنند ،\r\n\r\n","description":"","footnote":"","page_name":" 521 ","page_number":525},
  {"content":"\r\n . \r\n","description":"","footnote":"","page_name":" 522 ","page_number":526},
  {"content":"\r\n\r\nدر چنين وضعى نيكان خوار و ذليل گردند و اشرار و بدان عزيز و قدرتمند شوند و مجازاتهاى الهى بر بندگان بزرگ مىشود ( در حالى كه اين كيفرها را با اعمال خود به وجود آورده‌اند ) .\r\nدر اين هنگام بر شما لازم است كه يكديگر را بر اداى اين حقوق نصيحت كنيد و به خوبى در انجام آن همكارى نماييد ! امّا ( در عين حال بدانيد ) هيچ كس - گر چه سخت در به دست آوردن خشنودى خداوند حريص باشدو در اين راه آنچه مىتواند تلاش كند - نمى تواند اطاعتى كه شايستهء مقام خداوند است انجام دهد . بلى ، از حقوق واجب خداوند بر بندگان اين است كه به اندازهء توانايى خود در خيرخواهى و نصيحت بندگانش كوشش كنند و در راه برقرارى حق در ميان خود ، همكارى نمايند ( و نيز توجّه داشته باشيد ) هيچ‌گاه نمىتوان كسى را يافت - هر چند مقام و منزلتش در حق ، بزرگ باشد و سابقه دار در دين و فضيلت - كه در انجام حقّى كه به عهده دارد نياز به كمك نداشته باشد و همچنين هرگز كسى را نتوان پيدا نمود - هر چند مردم او را كوچك شمارند و با چشم حقارت وى را بنگرند - كه در كمك كردن به حق يا كمك به او در انجام حق از او بى نياز بود .\r\nدر اينجا يكى از ياران امام عليه السلام ( به پاخاست و ) با سخنى طولانى كه در آن فراوان آن حضرت را ستود ، به امام پاسخ مثبت داد و اطاعت و شنوايى خويش را در همه حال از دستورات آن حضرت اعلام كرد .\r\nامام عليه السلام در پاسخ فرمود : سزاوار است آن كس كه جلال خداوند در نظرش بزرگ و مقام او در قلبش پر عظمت است همه چيز - به خاطر آن عظمت - جز خداوند در نظرش كوچك جلوه كند و سزاوارترين كسى كه چنين است ، آن كس است كه نعمت خداوند بر او بزرگ و مشمول لطف و احسان خاصّ او گرديده ، زيرا هر قدر نعمت خدا بر كسى افزونتر گردد ، حقّ او ( به همان نسبت ) بيشتر مىشود .\r\nو ( بدانيد ) از بدترين حالات زمامداران در پيشگاه صالحان اين است كه گمان برده شود آنها فريفتهء تفاخر گشته و كارشان شكل برترى جويى به خود گرفته ، من از اين ناراحتم كه حتّى در ذهن شما جولان كند كه مدح و ستايش را دوست دارم ؛ از شنيدن آن لذّت مىبرم . من - به حمد الله - چنين نيستم و اگر ( فرضاً ) دوست هم مىداشتم ، به خاطر خضوع در برابر ذات پر عظمت و كبريايى خدا - كه از همه كس به ثنا و ستايش سزاوارتر است - آن را ترك گفتم .\r\nگاهى مردم ستودن افراد را به خاطر مجاهده‌ها و تلاشهايشان لازم مىشمرند ( و اين براى مردم بى عيب است ، امّا من از شما مىخواهم ) مرا با سخنان جالب خود نستاييد ( و اين كه مىبينيد در راه اجراى فرمان خداوند تلاش مىكنم ) براى اين است كه مىخواهم خود را از مسؤوليّت حقوقى كه بر گردنم هست خارج سازم ؛ حقوقى كه خداوند و شما بر گردنم داريد و هنوز كاملًا از انجام آنها فراغت نيافته‌ام و واجباتى كه به جاى نياورده و بايد به مرحلهء اجرا گذارم .\r\n\r\n","description":"","footnote":"","page_name":" 523 ","page_number":527},
  {"content":"\r\n . \r\n","description":"","footnote":"","page_name":" 524 ","page_number":528},
  {"content":"\r\n\r\nبنابراين آن گونه كه با زمامداران ستمگر سخن مىگويند با من سخن مگوييد و آن چنان كه در پيشگاه حكّام خشمگين و جبّار خود را جمع و جور مىكنند ، در حضور من نباشيد و بطور تصنّعى ( و منافقانه ) با من رفتار منماييد و هرگز گمان مبريد در مورد حقّى كه به من پيشنهاد كرده‌ايد ، كُندى ورزم ( يا ناراحت شوم ) و نه اين كه خيال كنيد من درپى بزرگ ساختن خويشتنم ، زيرا كسى كه شنيدن حق و يا عرضه داشتن عدالت به او برايش مشكل باشد ، عمل به آن براى وى مشكلتر است ! با توجّه به اين ، از گفتن سخن حق و يا مشورت عدالت‌آميز ، خوددارى مكنيد ، زيرا من ( شخصاً به عنوان يك انسان ) خويشتن را ما فوق آن كه اشتباه كنم نمىدانم و از آن در كارهايم ايمن نيستم ، مگر اين كه خداوند مرا حفظ كند چرا كه مالكيّت خداوند بر جان من از خودم بيشتر است . من و شما بندگان مملوك خداوندى هستيم كه جز او پروردگارى نيست ، او آن چنان در وجود ما تصرّف دارد كه ما بدان‌گونه قدرت تصرّف در خويش را نداريم ، خداوند ما را از آنچه بوديم خارج ساخت و به صلاح و رستگارى آورد ، به جاى ضلالت هدايت بخشيد و پس از نابينايى و كوردلى بصيرت و بينايى عطا كرد .\r\n\r\nخطبهء 217\r\nكه در شكايت از قريش فرموده است\r\nبار خداوندا ! من در برابر قريش و همدستانشان از تو استمداد مىجويم ( و به تو شكايت مىآورم ) آنها پيوند خويشاونديم را قطع كردند ، پيمانهء حقّم را واژگونه ساختند و همگى براى مبارزهء با من درمورد حقّى كه از همه به آن سزاوارتر بودم ، متّفق گشتند و گفتند : « پاره‌اى از حقوق را بايد بگيرى و پاره‌اى را بايد صرف نظر كنى ( و حقّ خلافت از نوع دوّم است ! ) اكنون يا با همين غم و اندوه شكيبايى كن و يا با تأسّف بمير » !\r\nمن در امر خود نظر افكندم نه ياورى ديدم و نه مدافع و همكارى ، مگر اهل بيتم كه مايل نبودم جانشان به خطر بيفتد ، بنابراين چشمان پر از خاشاك را بر هم گذاردم و همچون كسى كه استخوان در گلويش گير كرده باشد ، آب دهان فرو بردم و با خويشتن‌دارى و فرو خوردن خشم در امرى كه از حنظل تلختر و از تيزى دم شمشيربراى قلب دردناك‌تر بود ، شكيبايى ورزيدم .\r\nسيّد رضى رحمه الله مىگويد : اين سخن در اثناى يكى از خطبه‌هاى پيشين ( خطبهء 172 ) گذشت و من به خاطر تفاوت بين دو روايت ، آن را تكرار كردم .\r\n\r\n","description":"","footnote":"","page_name":" 525 ","page_number":529},
  {"content":"\r\n . \r\n","description":"","footnote":"","page_name":" 526 ","page_number":530},
  {"content":"\r\n\r\n\r\nخطبهء 218\r\nكه دربارهء كسانى كه براى مبارزه با وى به سوى « بصره » حركت كردند فرموده است\r\nبر مأموران من و خزانه داران بيت المال مسلمانان كه در اختيار من است وارد شدند و در شهرى كه همهء مردمش در اطاعت و بيعت من هستند قدم گذاردند ؛ وحدت آنها را بر هم زدند و جمعيّت آنها را كه همه با من بودند به شورش واداشتند و بر شيعيان من حمله بردند ؛ عدّه‌اى را از روى خدعه و ناجوانمردانه كشتند و گروهى هم با شهامت دست به شمشير برده استقامت ورزيدند و شديداً با دشمن جنگيدند تا آن كه خداوند را صادقانه ملاقات كردند ( و شربت شهادت نوشيدند ) .\r\n\r\nخطبهء 219\r\nاين سخن را امام هنگامى فرمود كه از كنار كشتهء « طلحه بن عبدالله » و\r\n« عبدالرحمان بن عتاب بن اسيد » در روز جنگ جمل عبور نمود\r\n« ابومحمّد » در اين مكان غريب مانده است ! سوگند به خدا من نمىخواستم قريش در زير اين آسمان كشته افتاده باشند ، انتقام خود را از « بنى عبد مناف » گرفتم ( و قصاص خون شيعيان را نمودم ) و امّا رؤساى بنى جمح از دست من فرار كردند .\r\nآنها به سوى امرى گردن كشيده بودند كه اهليّت آن را نداشتند و پيش از آن كه به آن برسند گردنهاشان شكسته شد !\r\n\r\n","description":"","footnote":"","page_name":" 527 ","page_number":531},
  {"content":"\r\n . \r\n","description":"","footnote":"","page_name":" 528 ","page_number":532},
  {"content":"\r\n\r\n\r\nخطبهء 220\r\nاين سخن در توصيف پويندهء راه خداست\r\nعقلش را زنده ساخته و شهواتش را ميرانده است ، تا آن‌جا كه جسمش به لاغرى گراييده و خشونت و غلظت اخلاقش به لطافت تبديل شده ، برقى پر نور در وجودش درخشيده و راه هدايت را برايش روشن ساخته و در طريق الهى او را به راه انداخته ، همواره در مسير تكامل از بابى به باب ديگر منتقل شده تا به دروازهء سلامت و سراى زندگى جاودانى راه يافته و در جايگاه امن و راحت ، با آرامش و اعتماد ثابت قدم گرديده است . ( اينها همه به خاطر ) آن است كه عقل و قلبش را به كار واداشته و پروردگارش را راضى ساخته است .\r\n\r\nخطبهء 221\r\nاين سخن را پس از تلاوت آيات « الْهيكُمُ التَّكاثُرُ * حَتَّى زُرْتُمُ الْمَقابِرَ » « 1 » بيان فرمود\r\nشگفتا ! چه هدف بسيار دورى ! و چه زيارت كنندگان غافلى ! و چه افتخار موهوم و رسوايى ! به ياد استخوانهاى پوسيدهء كسانى افتاده‌اند كه سالهاست خاك شده‌اند ، آن هم چه يادآورى ؛ آنها با اين فاصلهء بسيار به ياد تفاخر به كسانى افتادند ( كه هيچ گونه سودى به حالشان نخواهد داشت ) آيا به خوابگاه ابدى پدران خويش افتخار مىكنند ؟ و يا با شمارش تعداد مردگان و نابود شدگان خود را بسيار مىشمرند ؟\r\n( گويى ) خواهان بازگشت اجسادى هستند كه تار و پودشان از هم گسيخته و حركاتشان به سكون تبديل يافته ، ( اين اجساد پوسيده ) اگر مايهء عبرت باشند ، سزاوارتر است تا باعث افتخار ! اگر با توجّه به وضع آنان به آستانهء تواضع فرود آيند عاقلانه‌تر است تا آنان را وسيلهء سر بلندى قرار دهند ! ( امّا ) به آنها با چشمان كم سو نگاه انداختند و در اثر اين كوته بينى در درياى جهل و غرور فرو رفتند .\r\nاگر شرح حال آنان را از عرصه‌هاى ويران آن ديار و خانه‌هاى خالى بپرسند ، پاسخ خواهند داد : در زمين گم شدند ( و بدنهاشان خاك و خاك آنها معلوم نيست در كجا پراكنده و جزء چه موجودى شده است ! ) ، شما نيز بعد از آنان در غرور و جهل قرار گرفته‌ايد ، بر جمجمهء آنها قدم مىگذاريد\r\n\r\n\r\n","description":"","footnote":"\r\n( 1 ) . « افزون‌طلبى ( و تفاخر ) شما را به خود مشغول داشته ( و از خدا غافل نموده ) است تا آن‌جا كه به ديدار قبرها رفتيد « و قبور مردگان خود رابر شمرديد و به آنان افتخار كرديد ! » - سورهء تكاثر ، آيهء 1 و 2 .\r\n","page_name":" 529 ","page_number":533},
  {"content":"\r\n . \r\n","description":"","footnote":"","page_name":" 530 ","page_number":534},
  {"content":"\r\n\r\nو بر اجساد آنها زراعت مىكنيد و از آنچه باقى گذارده‌اند مىخوريد و در كهنه خانه‌هاى آنها سكونت مىگزينيد و روزگاران در فاصلهء بين شما و آنها بر شما نوحه گرى و زارى مىكند .\r\nآنها پيش از شما به كام مرگ فرو رفتند و براى تعيين آبخورگاه از شما پيشى گرفتند . ( آرى ) همانها كه داراى مقامهاى عزّت و درجات افتخار بودند ، سلاطين بودند و يا رعاياى آنها ( پس از مرگ ) در درون قبرها خزيدند و زمين بر آنها مسلّط شد ، از گوشتشان خورد و از خونهايشان آشاميد ؛ در حفره‌هاى گورستان به صورت جمادى بىرشد و ناپيدا ! كه اميد يافت شدن آن هرگز نيست قرار گرفتند . ديگر وقوع حوادث هراس‌انگيز آنها را به وحشت نمىاندازد و دگرگونيها آنها را محزون نمىسازد ، به زلزله‌ها و اضطراب‌ها اعتنايى ندارند و به سر و صداهاى شديد گوش فرا نمىدهند ، غايبانى هستند كه انتظارشان كشيده نمىشود ! و حاضرانى هستند كه حضور نمىيابند ! جمع بودند و پراكنده شدند ؛ به يكديگر الفت داشتند و جدا گرديدند ، اگر اخبارشان به دست فراموشى سپرده شده و ديارشان در سكوت فرو رفته است ، بر اثر طول زمان و بُعد محلّ سكونت آنان نيست ، بلكه جامى به آنها نوشانده‌اند كه به جاى سخن گفتن گنگ و به جاى شنوايى كر شدند و حركاتشان به سكون تبديل يافته است و در ديد نخست ، پندارى كه افتاده و به خواب رفته‌اند .\r\nهمسايگانى هستند كه با يكديگر انس نمىگيرند ، دوستانى هستند كه به ديدار يكديگر نمىروند ، پيوندهاى شناسايى در ميان آنها به كهنگى گراييده و اسباب برادرى قطع گرديده ؛ همه ، با اين كه جمعند تنهايند ! و با اين كه دوستند از يكديگر دورند ، نه براى شب صبحگاهى مىشناسند و نه براى روز شامگاهى !\r\nشب يا روزى كه رخت سفر مرگ در آن بسته‌اند براى آنها جاودان شده ، خطرات آن جهان را وحشتناك‌تر از آنچه مىترسيدند يافتند و نشانه‌هاى آن را بزرگتر از آنچه در نظر داشتند مشاهده كردند ، براى وصول به هر يك از دو نتيجه ( بهشت يا دوزخ ) تا محلّ قرارگاهشان مهلت داده شده و عالمى از بيم و اميد برايشان فراهم ساخته ، اگر مىخواستند آنچه را كه در آن‌جا مشاهده كرده‌اند و با چشم ديده‌اند توصيف كنند ، زبانشان عاجز مىماند !\r\nولى اگر آثارشان محو شده و اخبارشان منقطع گشته ، چشمهاى عبرت گير ، آنها را مىنگرد و گوش دل اخبار آنان را مىشنود و با غير زبان سخن ( زبان‌حال ) خود حرف مىزنند و مىگويند : چهره‌هاى خرّم و زيبا پژمرده شده و در حالت عبوسى فرو رفته و اجسام و بد نهايى كه در ناز و نعمت پرورش يافته بود ، از هم متلاشى گرديده است ،\r\n\r\n","description":"","footnote":"","page_name":" 531 ","page_number":535},
  {"content":"\r\n . \r\n","description":"","footnote":"","page_name":" 532 ","page_number":536},
  {"content":"\r\n\r\nبر اندام خويش لباس كهنگى پوشيده‌ايم و تنگى قبر ما را سخت در فشار قرار داده ؛ وحشت و ترس را از يكديگر به ارث مىبريم و خانه‌هاى خاموش ( قبر ) بر ما فرو ريخته ، زيباييهاى اجساد ما را محو كرده و نشانه‌هاى شناسايى ، چهره‌هاى ما را دگرگون ساخته ، اقامت ما در اين خانه‌هاى وحشتزا طولانى شده ، نه از اين مشكلات فرجى يافته‌ايم و نه از تنگى ( قبر ) گشايشى . اگر آنها را در نظر خود مجسّم كنيد و يا پرده‌ها كنار رفته آنان را ببينيد ، در حالى كه گوشهاى آنان را حشرات و كرمها خورده و كر شده‌اند ؛ چشمهايشان به جاى سرمه پر از خاك گرديده و فرو رفته‌اند و زبانهايى كه با سرعت و فصاحت سخن مىگفتند قطعه قطعه گرديده‌اند ، قلبها در سينه‌ها پس از بيدارى به خاموشى گراييده و در هر يك از اعضاى آنان پوسيدگى تازه‌اى آشكار گشته و آنها را زشت ساخته و راه آفات به سوى اجسامشان به آسانى گشوده شده است ، همه تسليمند ، نه دستى براى دفاع دارند و نه قلبى كه به آن جزع كنند . ( آرى ) هنگامى كه اينان را در نظر مجسّم سازى ، قلبهاى پر غم و چشمانى پر خاشاك را مىبينى كه از هر نظر بيچاره‌اند ، همان بيچارگى كه از آنها دور نمىشود و شدّت و اضطرابى كه جلا و روشنى ندارد ( و بر طرف نمىگردد ) .\r\nچقدر زمين اجساد عزيزان خوش سيما را كه در دنيا با غذاهاى لذيذ و رنگين پرورش يافتند و در آغوش ناز و نعمت بزرگ شدند به كام خود فرو برده ، همانها كه مىخواستند با سرور و خوشحالى ، غمها را از دل بزدايند و به هنگام مصيبت براى از بين نرفتن طراوت زندگى و سرگرميهاى بيهودهء آن ، به لذّت و خوشى پناه مىبردند و در آن هنگام كه در سايهء زندگى ( پر ناز و نعمت ) غفلت زا ، آنها به دنيا و دنيا به آنها مىخنديد ، ناگهان روزگار با خارهاى آلام و مصائب ، آنان را در هم كوبيد ، گذشت روزگار ، نيرويشان را درهم ريخت ، مرگ از نزديك به آنان نظر افكند و غم و اندوهى كه از آن آگاهى نداشتند با آنها در آميخت ، غصّه‌هاى پنهانى كه حتّى خيال آن را نمىكردند در وجودشان راه يافت و در حالى كه شديداً به سلامت و تندرستى انس داشتند ، بيماريها در پيكرشان تولّد يافت ، در اين هنگام هراسان ، به آنچه پزشكان آنها را عادت داده و آموخته بودند - كه « حرارت را با « برودت » و « برودت » را با « حرارت » تسكين بخشند - روى آوردند ، ( اما ) هيچ حرارتى را با برودت خاموش نساختند جز اين كه حرارت شعله‌ورتر شد ! و هيچ برودتى را ( با داروى حرارت ) تحريك نكردند جز اين كه برودت را تهييج نمود ! و براى اعتدال مزاج به وسيلهء هيچ دارويى نپرداختند جز اين كه آنها را آمادهء بيمارى ديگرى نمود ، تا آن‌جا كه تسلّى دهنده‌اش سست و پرستارش به غفلت گراييد و خاندانش از توصيف بيماريش خسته و ناتوان شدند و از پاسخ سائلان در مورد بيمارى او عاجز ماندند و دربارهء همان خبر حزن آورى كه از او كتمان مىنمودند ، در پيش او به گفتگو پرداختند ؛ يكى مىگفت : تا هنگام مرگ به همين وضع باقى است ( و با همين بيمارى از دنيا مىرود ) ، ديگرى آرزوى بازگشت بهبوديش را در دل نزديكانش مىافكند ، سوّمى آنان را به شكيبايى در فقدانش دعوت مىكرد\r\n\r\n","description":"","footnote":"","page_name":" 533 ","page_number":537},
  {"content":"\r\n . \r\n","description":"","footnote":"","page_name":" 534 ","page_number":538},
  {"content":"\r\n\r\nو گذشتگان را به يادشان مىآورد ، در همين حال كه وى در شرف سفر مفارقت دنيا و ترك دوستان بود ؛ ناگهان عارضه‌اى گلوگير برايش پيش آمد ، كه فهم و دركش در حيرت افتاد و زبانش به خشكى گراييد .\r\nچه وصاياى لازم و مطالب مهمّى كه پاسخ آن‌ها را مىدانست امّا زبانش از گفتن آنها بازمانده و چه سخنان دردناكى كه مىشنيد و خود را به كرى مىزد : ( اين زخم زبانها ) يا از شخص بزرگى بود كه او را محترم مىداشته و يا از كوچكى است كه به او ترحّم مىنموده است ( خلاصه اين كه ) مرگ دشواريهايى دارد كه هراس انگيزتر از آن است كه بتوان در قالب الفاظ ريخت و يا انديشه‌هاى مردم دنيا بتوانند آنها را درك نمايند !\r\n\r\nخطبهء 222\r\nكه به هنگام تلاوت اين آيه فرموده\r\n« يُسَبِّحُ لَهُ بالْغُدُوِّ وَ الْاصال رِجالٌ لَاتُلْهيهِمْ تِجارَةٌ وَ لَابَيْعٌ عَنْ ذِكْرِ اللَّهِ » « 1 »\r\nخداوند متعال ياد خويش را جلاى قلبها قرار داده ، كه در اثر آن گوش ، پس از سنگينى مىشنود و چشم پس از كم سويى مىبيند و بدين وسيله پس از لجاجت و دشمنى منقاد و رام مىگردد .\r\nخداوند - كه نعمتهايش بزرگ باد - درهر عصر و زمانى همواره بندگانى داشته كه به فكر آنها الهام مىكرده و در وادى عقل و انديشه با آنان سخن مىگفته است . ( اين بندگان ) با نور بيدارى عقول ، چراغ فهم و بينايى را در چشمها ، گوشها و دلها روشن مىساخته‌اند ، انسانها را به ياد روزهاى خاصّ الهى مىانداختند و از مقام عظمت پروردگار آنان را بيم مىدادند ، اين افراد به منزلهء راهنمايان بيابانها بودند ، كسانى كه راه مستقيم وسط را پيش گرفته ، طريقشان را مىستودند و آنان را به نجات بشارت مىدادند و افرادى كه به جانب چپ و راست متمايل مىشدند از آنها انتقاد كرده و از هلاكت بيمشان مىدادند ، بدين گونه اين بندگان پاك ، چراغ آن تاريكيها و راهنماى آن پرتگاهها بودند .\r\nياد خدا اهلى دارد كه آن را به جاى زرق و برق دنيا برگزيده‌اند ، لذا هيچ تجارت و داد و ستدى آنها را از ياد خدا باز نداشته است . با همين وضع زندگى خود را ادامه مىدهند و غافلان را با فريادهاى باز دارندهء خود ، متوجّه ( كيفر ) محرّمات الهى مىكنند ، به عدالت فرمان مىدهند و خود به آن عمل مىنمايند ،\r\n\r\n\r\n","description":"","footnote":"\r\n( 1 ) . « و صبح و شام در آنها تسبيح او مىگويند . مردانى كه نه تجارت و نه معامله‌اى آنان را از ياد خدا غافل نمىكند » - سورهء نور ، آيات 36 و 37 .\r\n","page_name":" 535 ","page_number":539},
  {"content":"\r\n . \r\n","description":"","footnote":"","page_name":" 536 ","page_number":540},
  {"content":"\r\n\r\nمردم را از بدى باز مىدارند و خود به گرد آن نمىچرخند ، با اين كه در دنيا هستند گويا آن را رها كرده و به آخرت پيوسته‌اند ، از اين رو ماوراى دنيا را مشاهده كرده ، گويا از پشت ديوار اين جهان سر برآورده و به جهان برزخيان مىنگرند و اقامت طولانى آن‌جا را مشاهده مىكنند . و گويا رستاخيز وعده‌هاى خود را براى آنها عملى ساخته است ، آنها اين پرده‌ها را براى جهانيان كنار زده ، حتّى گويا چيزهايى را مىبينند كه ديگران نمىبينند و مطالبى را مىشنوند كه ديگران نمىشنوند . اگر آنان را در پيشگاه عقل خود مجسّم سازيد و مقامات ستوده و مجالس آشكار آنان را بنگريد ، مىبينيد كه نامه‌هاى اعمال خويش را گشوده و براى حسابرسى اعمال خود آماده شده‌اند ، براى حساب هر كار كوچك و بزرگى كه به آن دستور داشته‌اند و كوتاهى كرده‌اند و يا از آن نهى شده و مرتكب گرديده‌اند ، سنگينى بار گناهانشان را به دوش گرفته ، نمىتوانند كمر راست كنند ، گريه گلويشان را گرفته و با فرياد مىگريند و گريان با هم گفتگو مىكنند و با صداى بلند در پيشگاه پروردگار خويش در مقام پشيمانى و اعتراف به تقصيرند ( آرى اگر آنها را در پيشگاه عقلتان مجسّم كنيد ) خواهيد يافت كه آنها نشانه‌هاى هدايتند و چراغهاى تاريكى ، فرشتگان آنان را در ميان گرفته ، آرامش بر آنها نازل گرديده ، درهاى آسمان برويشان گشوده شده و مقامهاى محترمى برايشان فراهم آمده است ؛ مقامى كه خداوند به آن نظر رحمت انداخته آنها را مىنگرد ، از سعى و كوشش آنان راضى و موقعيّتشان را مىستايد . با دعا و نيايش به درگاه خداوند آرامش ، عفو و گذشت مىطلبند ، اينان گروگانان نيازمندى به فضل و كرم او و اسيران تواضع و فروتنى به عظمت و بزرگوارى او هستند ؛ غم و اندوه طولانى قلبشان را مجروح ساخته و گريه‌هاى بسيار چشمهايشان را به هر درى كه اميدوارى به خدا در آن وجود دارد دستى براى كوبيدن از سوى آنان دراز است ؛ از كسى درخواست مىكنند كه سختى و تنگى برايش معنا ندارد و اميدواران را محروم نمىسازد . اكنون به خاطر خود ، حساب خويشتن را برس ! زيرا ديگران حسابرسى غير از تو دارند .\r\n\r\nخطبهء 223\r\nاين سخن را به هنگام تلاوت اين آيه فرموده\r\n« يا ايُهَا الْانْسانُ ما غَرَّكَ بِرَبِّكَ الْكَريمِ » « 1 »\r\n( اين آيه ) كوبنده‌ترين دليل در برابر شنونده و قطع كننده‌ترين عذر شخص مغرور است ! همو كه جهالت و نادانيش او را خوشحال ساخته ( مىفرمايد ) :\r\nاى انسان ! چه چيز تو را بر گناه جرأت داده ؟ و چه چيز تو را در برابر پروردگارت مغرور ساخته ؟ و چه كس تو را بر هلاكت خويشتن علاقه‌مند نموده است ؟\r\n\r\n\r\n","description":"","footnote":"\r\n( 1 ) . « اى انسان ! چه چيز تو را در برابر پروردگار كريمت مغرور ساخته است ؟ » - سورهء انفطار ، آيهء 6 .\r\n","page_name":" 537 ","page_number":541},
  {"content":"\r\n . \r\n","description":"","footnote":"","page_name":" 538 ","page_number":542},
  {"content":"\r\n\r\nمگر اين بيمارى تو بهبودى نمىيابد ؟ و يا اين خوابت بيدارى ندارد ؟ چرا همان گونه كه به ديگرى رحم مىكنى ، به خود رحم نمىكنى ؟ تو كه هرگاه كسى را در دل آفتاب سوزان بيابى ، بر او سايه مىافكنى و هرگاه بيمارى را ببينى كه سخت ناتوان گشته از روى ترحّم و دلسوزى بر او مىگريى ، پس چه چيز تو را بر اين بيماريت شكيبايى بخشيده ؟ و بر اين مصائبت صبور ساخته ؟ و چه چيز تو را از گريه بر خويشتن تسلّا داده ؟ در حالى كه هيچ چيز براى تو عزيزتر از خودت نيست و چگونه ترس از فرود آمدن بلا ، شب هنگام تو را بيدار نكرده ؟ با اين كه در درون معصيت خداوند و گناه غوطه‌ورى و در زير سلطه و قدرت خداوند قرار دارى !\r\nبيا اين « بيمارى دورى از خدا » را با داروى تصميم و عزم راسخ مداوا كن ! و اين خواب غفلتى كه چشمت را فرا گرفته با بيدارى بر طرف ساز ! بيا مطيع خداوند شو و به ياد او انس گير ! خوب تصوّر كن كه به هنگام روى گردانيدنت از خدا ، او با دادن نعمت به تو روى مىآورد ، به عفو و بخشش خويش دعوتت مىكند و تو را در زير پوشش فضل و بركات خود قرار مىدهد ، امّا در عين حال تو همچنان به او پشت كرده و به ديگرى روى مىآورى !\r\nپس چه بلند مرتبه است خداوندى كه با اين قدرت عظيم كريم است ! و امّا تو با اين ضعف و حقارت چه بر معصيت او جرأت ورزيده‌اى ، در صورتى كه تو در پناه پرده‌پوشى او قرار دارى ! و در فراخناى فضل و رحمتش در حركتى ! امّا او فضل خويش را از تو منع نكرده و پردهء گناهانت را ندريده است ؛ بلكه حتّى يك چشم برهم زدن از دايرهء لطفش بيرون نبوده‌اى ؛ يا در نعمتى قرار دارى كه به تو بخشيده ، يا در گناهى كه از آن پرده‌پوشى كرده و يا بلا و مصيبتى كه از تو بر طرف ساخته است ، بنگر اگر از در اطاعتش در مىآمدى ديگر چگونه بود ؟ سوگند به خدا اگر اين وضع بين دو نفر كه در نيرو و توان مساويند وجود داشت تو نخستين حاكمى بودى كه خود بر مذموميّت اخلاق و بدى كردارت حكم مىكردى !\r\nحقّاً بايد بگويم : دنيا مغرورت نساخته و اين تو هستى كه به آن مغرور شده‌اى ! در حالى كه پندهاى فراوانى برايت آشكار نموده و تو را به عدل و انصاف دعوت كرده است !\r\nدنيا به هشدارهايى كه در مورد ريختن بلا به جانت و كاستن از نيرو و قدرتت به تو مىدهد ، راستگوتر و وفادارتر است از اين كه به تو دروغ گويد و يا مغرورت سازد ، چه بسيار نصيحت كننده و پند دهنده‌اى است كه نزد تو متّهم است و چه بسيار راستگويانى در مورد دنيا كه تو آنها را دروغگو مىشمارى ! اگر از روى شهرهاى ويران شده و خانه‌هاى درهم فروريخته به شناسايى دنيا بپردازى ، آن را يادآورى كننده‌اى دلسوز و واعظى گويا ، همچون دوستى مهربان كه در رسيدن اندوه به تو بخل مىورزد ، خواهى يافت .\r\n( دنيا ) چه خوب سرايى است امّا براى آنها كه آن را خانهء هميشگى ندانند و چه خوب محلّى است براى كسى كه آن را وطن برنگزيند ؛ سعادتمندان به وسيلهء دنيا ، در قيامت كسانى هستند كه امروز از زرق و برق آن فرار مىكنند .\r\n\r\n","description":"","footnote":"","page_name":" 539 ","page_number":543},
  {"content":"\r\n . \r\n","description":"","footnote":"","page_name":" 540 ","page_number":544},
  {"content":"\r\n\r\nهنگامى كه نفخهء صور بدمد و قيامت با تمام حوادث بزرگش محقّق گردد و اهل هر معبدى به آن ملحق و بندگان هر معبودى به او بپيوندند و مطيعان به مطاع خود برسند ، در آن هنگام كه نه چشمى بر خلاف حق و عدالت در هوا گشوده و نه قدمى آهسته در زمين جز به حق برداشته شود . پس در آن روز چه دليلهايى كه ابطال نمىگردد و چه عذرهايى كه قطع نمىشود ؟ ! بنابراين در جستجوى چيزى باشيد كه عذر خويش را با آن مدلّل داريدو حجّت و دليل خود را با آن استوار سازيد و آنچه باقى ماندنى است از ميان آنچه باقى نمىماند انتخاب كنيد و وسيله‌اى براى سفر ( آخرت ) آماده نماييد و چشم به جرقّه‌هاى برق نجات بدوزيد و بار و بنهء اين سفر را محكم بر پشت مركبها ببنديد .\r\n\r\nخطبهء 224\r\nكه در آن از ظلم و ستم تبرّا مىجويد و داستان آهن تفتيده و برادرش عقيل را بازگو مىكند\r\nسوگند به خدا ! اگر شب را بر روى خارهاى « سعدان » بيدار بسر برم ! و يا در غلها و زنجيرها بسته و كشيده شوم ، برايم محبوبتر است از اين كه خدا و رسولش را روز قيامت در حالى ملاقات كنم كه به بعضى از بندگان ستم كرده و چيزى از اموال دنيا را غصب نموده باشم . چگونه به كسى ستم روا دارم ، آن هم براى جسمى كه تار و پودش به سرعت به سوى كهنگى پيش مىرود ( و از هم مىپاشد ) و مدّتهاى طولانى در ميان خاكها مىماند . سوگند به خدا ! « عقيل » برادرم را ديدم كه به شدّت فقير شده بود و از من مىخواست كه يك من از گندمهاى شما را به او ببخشم .\r\nكودكانش را ديدم كه از گرسنگى موهايشان ژوليده و رنگشان بر اثر فقر دگرگون گشته ، گويا صورتشان با نيل رنگ شده بود .\r\n« عقيل » باز هم اصرار كرد و چند بار خواستهء خود را تكرار نمود ، من به او گوش فرا دادم ! خيال كرد من دينم را به او مىفروشم ! و به دلخواه او قدم بر مىدارم و از راه و رسم خويش دست مىكشم ! ( امّا من براى بيدارى و هوشياريش ) آهنى را در آتش گداختم ؛ سپس آن را به بدنش نزديك ساختم ، تا با حرارت آن عبرت گيرد ، ناله‌اى همچون بيمارانى كه از شدّت درد مىنالند سر داد و چيزى نمانده بود كه از حرارت آن بسوزد ؛ به او گفتم :\r\nهان اى « عقيل ! » زنان سوگمند در سوگ تو بگريند ! از آهن تفتيده‌اى كه انسانى آن را به صورت بازيچه سرخ كرده ناله مىكنى ! امّا مرا به سوى آتشى مىكشانى كه خداوند جبّار با شعلهء خشم و غضبش آن را بر افروخته است ؟ !\r\n\r\n","description":"","footnote":"","page_name":" 541 ","page_number":545},
  {"content":"\r\n . \r\n","description":"","footnote":"","page_name":" 542 ","page_number":546},
  {"content":"\r\n\r\nتو از اين رنج مىنالى و من از آتش سوزان نالان نشوم ؟ !\r\nاز اين سرگذشت ، شگفت آورتر داستان كسى است كه نيمه شب ظرفى سرپوشيده پر از حلواى خوش طعم و لذيذ به در خانهء ما آورد ، ولى اين حلوا معجونى بود كه من از آن متنفّر شدم ، گويا آن را با آب دهان مار يا استفراغش خمير كرده بودند .\r\nبه او گفتم : هديه است ، يا زكات و يا صدقه ؟ كه اين دو بر ما اهل بيت حرام است .\r\nگفت : نه اين است و نه آن ، بلكه « هديه » است .\r\nبه او گفتم : زنان بچه مرده بر تو گريه كنند ! آيا از طريق آيين خدا وارد شده‌اى كه مرا بفريبى ؟ آيا دستگاه ادراكت به هم ريخته ؟ يا ديوانه شده‌اى ؟ و يا هذيان مىگويى ؟ به خدا سوگند ! اگر اقليمهاى هفت‌گانه با آنچه در زير آسمان‌هاست به من دهند كه خداوند را با گرفتن پوست جوى از دهان مورچه‌اى نافرمانى كنم ، هرگز نخواهم كرد و اين دنياى شما از برگ جويده‌اى كه در دهان ملخى باشد ، نزد من خوارتر و بى ارزشتر است .\r\n« على » را با نعمتهاى فناپذير و لذّتهاى نابود شدنى دنيا چه كار ! از به خواب رفتن عقل و لغزشهاى قبيح به خدا پناه مىبريم و از او يارى مىجوييم .\r\n\r\nخطبهء 225\r\nكه در آن از خدا مىخواهد از همگان بى نيازش كند\r\nپروردگارا ! آبرويم را بى نيازى نگهدار ! و شخصيتم را در اثر فقر ساقط مگردان ! كه از روزى خواران تو درخواست روزى كنم و از اشخاص پست خواستار عطوفت و بخشش باشم ! و به ستودن آن كس كه كمكم مىكند مبتلا گردم ! و به مذمّت و بدگويى از آن كه به من نمىبخشد آزمايش شوم ! و تو در ماوراى همهء اينها سرپرست منى كه ببخشى و يا منع نمايى ! و تو بر همه چيز قادرى « إنَّكَ عَلى كُلِّ شَىْءٍ قَديرٌ » . « 1 »\r\n\r\n\r\n","description":"","footnote":"\r\n( 1 ) . سورهء آل عمران ، آيهء 26 .\r\n","page_name":" 543 ","page_number":547},
  {"content":"\r\n . \r\n","description":"","footnote":"","page_name":" 544 ","page_number":548},
  {"content":"\r\n\r\n\r\nخطبهء 226\r\nكه در تنفّر از زرق و برق دنيا ايراد فرموده\r\n( دنيا ) سرايى است كه بلاها آن را احاطه كرده و به بى وفايى و مكر معروف است ، حالاتش يكنواخت نمىماند و ساكنانش ايمن نيستند .\r\nاحوالش گوناگون و حالاتش گذرنده ، زندگى در آن مذموم و امنيّت در آن غير ممكن است ، اهل آن همواره هدف تيرهاى بلا هستند كه دنيا مرتّباً به سوى آنها پرتاب مىكند و با مرگ نابودشان مىسازد .\r\nاى بندگان خدا ! بدانيد شما و آنچه در آن از اين دنيا هستيد در همان راهى قرار داريد كه پيشينيان شما بودند ، همانها كه عمرشان از شما طولانىتر ، سرزمينشان آبادتر و آثارشان از شما بيشتر بود ، ناگاه صداهايشان خاموش ، نيروها و حركتهاشان راكد ، اجسادشان كهنه ، سرزمينشان خالى و آثارشان مندرس گرديد .\r\nقصرهاى بلند و محكم و بساط عيش و پشتيهاى نرم و راحت آنها به سنگ و آجر و لحدهاى گورستان تبديل شد ! همين گورهايى كه درگاه آن بر خرابى بنا گذارده شده و با خاك آن را محكم كرده‌اند ، محلّ قبرها به هم نزديك و ساكنان آنها از هم غريب و دور ! در ميان محلّهء وحشت زدگان و فارغ بالهاى گرفتار و مشغول قرار دارند . با وطنهاى خود انس نمىگيرند و هم‌چون همسايگان با هم ارتباطى ندارند با اين كه به هم نزديكند و خانه‌هايشان در كنار هم قرار دارد ! چگونه مىتوانند با هم ديدار كنند ؛ در حالى كه فنا و فرسودگى با سينهء خود آنها را در هم كوبيده و سنگ و خاكها آنان را خورده‌اند .\r\nدر پيش خود مجسّم سازيد كه شما نيز مانند آنها خواهيد شد و در گرو همان قبر و در دل همان وديعه گاه قرار خواهيد گرفت . چگونه خواهيد بود آن‌گاه كه امور پايان پذيرد ( و دوران برزخ تمام شود ) ، مردگان از قبرها بر خيزند « آن‌جاست كه هر كس از آنچه از پيش فرستاده آگاه مىشود و به سوى خداوند كه مولا و سرپرست حقيقى همگان است ، باز مىگردند و افتراها و سخنهاى نابجايى كه در دنيا دستاويزشان بود به دردشان نمىخورد » . « 1 »\r\n\r\n\r\n","description":"","footnote":"\r\n( 1 ) . سورهء يونس ، آيهء 30 .\r\n","page_name":" 545 ","page_number":549},
  {"content":"\r\n . \r\n","description":"","footnote":"","page_name":" 546 ","page_number":550},
  {"content":"\r\n\r\n\r\nخطبهء 227\r\nكه در آن از خداوند تقاضاى هدايت به خير و سعادت مىكند\r\nپروردگارا ! تو براى دوستانت مأنوس‌ترين مونسهايى و براى توكّل كنندگانت بهترين بر طرف كنندهء مشكلاتى . درون دل آنان را مىدانى و از اسرار ضميرشان آگاهى و از اندازهء ديد چشمانشان با خبرى .\r\nاسرار آنها برايت مكشوف و قلوبشان به تو متوجّه است و اگر غربت آنان را به وحشت اندازد ، ياد تو مونس تنهايى آنهاست و اگر مصائب و مشكلات بر آنان فرو بارد به تو پناه مىآورند ، چه اين كه مىدانند زمام امور به دست توست و سرچشمهء آنها به فرمان تو !\r\nپروردگارا ! اگر از بيان خواستهء خود عاجز شوم ! و يا در پيدا كردن راه و رسم درخواست خود نابينا گردم ، تو مرا بر مصالح خويش راهنمايى كن ! و قلبم را به سوى آنچه رشد و صلاح من است ، رهبرى فرما كه اين كار از هدايتهاى تو ناشناخته و به دور نيست و برآوردن چنين خواسته هايى براى تو تازگى ندارد .\r\nپروردگارا ! با عفو و بخشش خود با من رفتار كن ، نه با عدل و دادگريت !\r\n\r\nخطبهء 228\r\nكه به بعضى از اصحابش اشاره مىكند\r\nخداوند به او خير دهد ! كه كژيها را راست كرد و بيماريها را مداوا نمود ؛ سنّت را به پاداشت و فتنه را پشت سرگذاشت ، با جامه‌اى پاك و كم عيب از اين جهان رخت بربست و به خير و نيكى آن رسيد ، از شرّ و بدى آن رهايى يافت ! وظيفهء خويش را نسبت به خداوند انجام داد و آن‌چنان كه بايد از مجازات او مىترسيد !\r\nخود رفت و مردم را بر سر چند راهى باقى گذاشت كه نه گمراهان در آن هدايت مىيافتند و نه\r\n\r\n","description":"","footnote":"","page_name":" 547 ","page_number":551},
  {"content":"\r\n\r\nجويندگان هدايت به يقين راه خويش را پيدا مىكردند .\r\n\r\n","description":"","footnote":"","page_name":" 548 ","page_number":552},
  {"content":"\r\n\r\n\r\nخطبهء 229\r\nپيرامون بيعت مردم با او در امر خلافت\r\n« شريف رضى رحمه الله » مىگويد : نظير اين سخن - / با تعبيرهاى ديگرى - / قبلًا گذشت .\r\nشما ( براى بيعت ) دستم را گشوديد و من بستم . شما آن را به سوى خود كشيديد و من آن را برگرفتم ! پس از آن همچون شتران تشنه كه روز وعدهء آب به آبخورگاه حمله كنند و به يكديگر پهلو زنند به گردم ريختيد ! آن‌چنان كه بند كفشم پاره شد ، عبا از دوشم افتاد و ضعيفان پايمان گرديدند !\r\nسرور و خوشحالى مردم آن روز به خاطر بيعت با من ، چنان شدّت داشت كه كودكان به وجد آمده و پيران خانه نشين با پاى لرزان خود براى ديدار منظرهء اين بيعت به راه افتاده بودند ، بيماران براى مشاهده بر دوش افراد سوار شده و دوشيزگان نو رسيده ( بر اثر عجله و شتاب ) بدون نقاب در آن مجمع حاضر شده بودند !\r\n\r\nخطبهء 230\r\nپيرامون مسائل گوناگون\r\nتقوا و ترس از خدا كليد گشايش دروازه هاى راستى و درستى است و ذخيرهء رستاخيز و سبب آزادى از هرگونه بردگى ( شيطان ) و نجات از هرگونه هلاكت . در پرتو تقوا ، طالبان پيروز و فرار كنندگان رهايى مىيابند و با آن به هر هدف و آرزويى مىتوان رسيد !\r\n\r\nارزش عمل\r\nعمل كنيد ( تا هنگامى كه ) عمل ( شما به پيشگاه شما ) بالا مىرود و به تو نفع مىبخشد ؛\r\nو به دعاهاى شما ترتيب اثر داده مىشود ، ( عمل كنيد تا زمانى كه ) احوال آرام و قلمهاى ( فرشتگان براى نوشتن اعمال ) در جريان است ؛ به انجام اعمال صالح مبادرت ورزيد پيش از آن كه عمرتان پايان يابد ، يا بيمارى مانع گردد و يا تير مرگ شما را هدف قرار دهد ،\r\n\r\n","description":"","footnote":"","page_name":" 549 ","page_number":553},
  {"content":"\r\n . \r\n","description":"","footnote":"","page_name":" 550 ","page_number":554},
  {"content":"\r\n\r\nچه اين كه مرگ از بين برندهء لذّات شماست و مكدّر كنندهء تمايلات و فاصله افكن ميان شما و اهدافتان ، ديدار كننده‌اى است دوست نداشتنى ! حريفى است مغلوب ناشدنى ، جنايتكارى است تعقيب نكردنى ! هم اكنون دامهايش بر دست و پاى شما آويخته و ناراحتيها و مشكلاتش شما را احاطه نموده ، تيرهايش شما را هدف قرار داده ، تسلّطش بر شما عظيم است و حملاتش پى در پى . كمتر ممكن است تيرش به هدف اصابت نكند و ضربه‌اش كارگر نشود ، چقدر نزديك است كه سايه هاى تاريك مرگ و شدّت دردهاى آن و تيرگى بىهوشىها و شدايد و ظلمت سكرات و تألّمات خروج روح از تن و تاريكى زمان چشم به هم گذاشتن و ناگوارى چشيدن آن شما را فراگيرد . خوب پيش خود مجسّم سازيد كه ناگهان مرگ به شما حمله ور مىشود و شما را حتّى از گفتن سخن آهسته ساكت مىسازد . دوستان مشاورتان را از گردتان پراكنده مىكند ، آثارتان را محو و خانه‌هايتان را معطّل مىگذارد ، وارثان شما را بر مىانگيزاند تا ارث شما را تقسيم كنند ، اينها يا دوستان خاصّى هستند كه نمىتوانند به هنگام مرگ به شما نفعى ببخشند و يا نزديكان غم‌زده‌اى كه نمىتوانند جلوى مرگ را بگيرند و يا مسروران و شماتت كنندگانى كه از مرگ شما غم به خاطر راه نمىدهند !\r\n\r\nتلاش و كوشش\r\nبا جدّيّت و كوشش ( به انجام اعمال نيك ) بپردازيد ، براى اين سفر مهيّا و آماده شويد و زاد و توشه از اين منزل ، فراوان برگيريد . دنيا شما را مغرور نسازد ، چنان كه پيشينيان و امّت‌هاى گذشته را در اعصار و قرون قبل مغرور ساخت ؛ همانها كه شير از پستان دنيا دوشيدند و به غفلتهاى آن گرفتار شدند ، مدّت آن را به پايان بردند و تازه هاى آن را كهنه ساختند . ولى سرانجام مسكنهاى آنها گورستان و ثروتهايشان ميراث براى ديگران گرديد . هم اكنون كسى كه نزد آنان برود وى را نمىشناسند و به آنها كه برايشان مىگريند اهميّت نمىدهد و به كسانى كه آنان را مىخوانند پاسخ نمىگويند .\r\nاز زرق و برق دنيا برحذر باشيد كه غدّار است و مكّار ، فريبنده است و حيله گر ، بخشنده‌اى است منع كننده ! پوشنده‌اى است برهنه سازنده ، آرامش آن بى دوام ، مشكلاتش بى سرانجام و بلاهايش جاودانى و قطع ناشدنى !\r\nقسمتى ديگر از اين خطبه كه در توصيف زاهدان است .\r\nآنها گروهى از مردم دنيا بودند ، امّا اهل آن نبودند يعنى در دنيا بودند امّا همچون كسانى كه در آن نبودند ، به آنچه درك مىكردند عمل مىنمودند و از آنچه بايد برحذر باشند ، پيشى مىگرفتند ، آنها جز با كسانى كه اهل آخرت بودند نشست و برخاست نداشتند ، مىديدند كه دنيا پرستان مرگ اجسادشان را بزرگ مىشمرند ، امّا اينها مرگ قلبهاى زندگان را بزرگتر مىدانند !\r\n\r\n","description":"","footnote":"","page_name":" 551 ","page_number":555},
  {"content":"\r\n . \r\n","description":"","footnote":"","page_name":" 552 ","page_number":556},
  {"content":"\r\n\r\n\r\nخطبهء 231\r\nكه در « ذى قار » هنگام حركت به سوى « بصره » ايراد فرمود ، « واقدى » اين خطبه را\r\nدر كتاب « الجمل » آورده است .\r\nپيامبر صلى الله عليه و آله براى انجام فرمان خداوند قيام كرد و رسالتهاى پروردگارش را ابلاغ نمود ؛ به وسيلهء او شكافهاى اجتماعى را پر كرد و فاصله ها را پيوستگى بخشيد و بين خويشاوندان يگانگى برقرار ساخت ؛ بعد از آن كه آتش دشمنى در سينه ها و كينه‌هاى برافروخته در دلها جايگزين شده بود .\r\n\r\nخطبهء 232\r\n« عبداللّه بن زمعه » كه از شيعيان آن حضرت بود ، به هنگام خلافتش نزد امام آمد\r\nو از او درخواست مالى كرد ، امام عليه السلام سخنان ذيل را در پاسخش فرمود\r\nاين ثروت نه مال من است و نه از آن تو ! ؛ غنيمتى است مربوط به مسلمانان كه با شمشيرهاشان به دست آورده‌اند ؛ اگر تو در نبرد همراهشان بوده‌اى سهمى همچون سهم آنان دارى ! و گرنه دستچين آنهابراى غير دهان آنان نخواهد بود !\r\n\r\nخطبهء 233\r\nاين سخن را هنگامى فرمود كه « جعدة بن هبيره » نتوانست در منبر سخن بگويد ،\r\nاين سخن دربارهء فضايل اهل بيت عليهم السلام و اوضاع نابسامان عصر او مىباشد .\r\nآگاه‌باشيد ! زبان پارهء گوشتى است‌از اين پيكر انسان ؛ هر گاه آمادگى در انسان نباشد ، زبان هم ياراى نطق ندارد\r\n\r\n","description":"","footnote":"","page_name":" 553 ","page_number":557},
  {"content":"\r\n . \r\n","description":"","footnote":"","page_name":" 554 ","page_number":558},
  {"content":"\r\n\r\nو به هنگام آمادگى ، نطق مهلتش نمىدهد ، ما فرمانروايان سخنيم و رگ و ريشهء آن در ميان ما استوار و محكم شده و شاخه هايش بر ما سايه افكنده است !\r\n\r\nفساد زمان\r\nخدا شما را رحمت كند ! بدانيد در زمانى قرار گرفته‌ايد كه گويندهء حق در آن كم است و زبان از گفتار راست عاجز و گنگ و حق جويان خوارند ؛ مردمش همدم گناه و همگام سهل انگارى ، سستى و تنبلىاند ، جوانانشان بداخلاق ، بزرگسالانشان گنهكار ، عالمشان منافق و دوستان در دوستى خيانتكارند . نه كوچكشان بزرگسال را احترام مىكند و نه ثروتمندشان زندگى مستمندانشان را تكفّل مىنمايد .\r\n\r\nخطبهء 234\r\nذعلب يمامى از احمد بن قتيبه ، از عبداللّه بن يزيد ، از مالك بن دحيه نقل مىكند كه : خدمت اميرمؤمنان على عليه السلام بوديم در آن‌جا سخن از تفاوتهاى مردم به ميان آمد ، امام عليه السلام فرمود :\r\nآنچه بين آنها تفاوت به وجود آورده آغاز سرشت آنهاست ، چه اين كه آنها از قطعه‌اى از زمين شور و شيرين ، سفت و سست تركيب يافته‌اند و بر حسب نزديك بودن خاكشان با هم نزديكند و به مقدار فاصلهء خاكشان با يكديگر متفاوتند ، افراد خوش منظر ( غالباً ) سست عقلند ؛ بلند قدان كم همّت ، پاكيزه عملان بدمنظرند و كوتاه قدان خوشفكر و عميقند . آنها كه نهادى پاك دارند ، اعمال و اخلاقى ناپسند دارند ، كسانى كه عقلشان حيران است ، افكارشان پراكنده است و سخنوران قوىّ القلب‌اند .\r\n\r\n","description":"","footnote":"","page_name":" 555 ","page_number":559},
  {"content":"\r\n . \r\n","description":"","footnote":"","page_name":" 556 ","page_number":560},
  {"content":"\r\n\r\n\r\nخطبهء 235\r\nاين سخن را هنگامى پيامبر صلى الله عليه و آله را غسل مىداد و او را براى دفن مهيّا مىساخت فرموده است .\r\nپدر و مادرم فدايت اى پيامبر خدا ! با مرگ تو چيزى قطع شد كه با مرگ ديگرى قطع نگشت و آن نبوّت و پيام آوردن و اخبار آسمان بود .\r\nمصيبت تو اين امتياز را دارد كه از ناحيه‌اى تسلّا دهنده است ، يعنى پس از مصيبت تو ديگر مرگها اهميتى ندارد و از سوى ديگر اين يك مصيبت همگانى است كه عموم مردم به خاطر تو در سوگند . اگر نبود كه امر به صبر و شكيبايى فرموده‌اى و از بى تابى نهى نموده‌اى آن‌قدر گريه مىكرديم كه اشكهايمان تمام شود و اين درد جانكاه هميشه برايمان باقى بود و حزن و اندوهمان دائمى و تازه اينها در مصيبت تو كم بود ؛ امّا حيف نمىتوان مرگ را بازگرداند و آن را دفع نمود .\r\nپدر و ماردم فدايت باد ؛ ما را در پيشگاه پروردگارت ياد كن و ما را هرگز فراموش منما !\r\n\r\nخطبهء 236\r\nكه پيرامون حوادث بعد از هجرت پيامبر صلى الله عليه و آله و ملحق شدنش به آن حضرت بحث مىكند .\r\nخود را در همان راهى قرار دادم كه پيامبر صلى الله عليه و آله رفته بود ، همه جا در سراغش بودم و در گذرگاههاى يادش قدم مىزدم تا اين كه به منزلگاه « عَرَج » رسيدم .\r\nاين سخن از يك كلام طولانى از آن حضرت گرفته شده است .\r\nسيّد رضى رحمه الله مىگويد : جمله « فَأطَأُذِكْرَهُ » ( در گذرگاههاى ياد او قدم مىزدم ) از سخنانى است كه در نهايت ايجاز و اختصار و فصاحت است و منظور امام عليه السلام اين است كه خبر پيامبر صلى الله عليه و آله از ابتداى حركت تا پايان مسير به من داده مىشد ، امام از اين معنا با آن كنايهء عجيب ياد كرده است .\r\n\r\n","description":"","footnote":"","page_name":" 557 ","page_number":561},
  {"content":"\r\n . \r\n","description":"","footnote":"","page_name":" 558 ","page_number":562},
  {"content":"\r\n\r\n\r\nخطبهء 237\r\nكه در آن يارانش را به تسريع مبارزه در برابر شورشيان « جمل » دعوت مىكند .\r\nحال كه در متن زندگى و حيات هستيد به عمل پردازيد ، پرونده‌ها باز ، بساط توبه گسترده ، فراريان از اطاعت خدا به سوى آن خوانده مىشوند ، بدكاران اميد بازگشت و پاك شدن دارند ، پيش از آن‌كه چراغ عمل خاموش گردد ، مهلت قطع شود ، اجل پايان گيرد و در توبه بسته شود و فرشتگان به آسمان روند ( سخت بكوشيد و فرصت را غنيمت بشمريد ) .\r\nهر انسانى بايد براى خويش از خويشتن و از حياتش براى پس از مرگش ، از جهان فانى براى جهان باقى و از اين جايگاه موقّت براى اقامتگاه آخرتش توشه برگيرد و نيز انسان بايد در تمام عمر از خدا بترسد ؛ زيرا به او مهلت عمل داده شده است و همچنين انسان بايد نفس سركش را زمام كند و افسار آن را در اختيار گيرد و آن را از طغيان نگاه دارد و از همين راه او را از نافرمانى به اطاعت از خداوند بكشاند .\r\n\r\nخطبهء 238\r\nكه دربارهء حكمين و نكوهش شاميان و پيروان معاويه فرموده است\r\nآنها سنگدلان ، اوباش و بردگانى اراذلند كه از هر سو گرد آمده‌اند و از گروههاى مختلف تركيب يافته‌اند . ( اينان ) از كسانى هستند كه سزاوار است بفهمند و ادب شوند ، آموخته گردند و تربيت شوند ، از كسانى هستند كه بايد برايشان قيّم و سرپرستى تعيين كرد و دستشان را گرفت و از تصرّف در اموالشان ممنوع كرد ، نه از مهاجران هستند و نه از انصار و نه از آنان كه خانه و زندگى خود را براى مهاجران آماده كرده‌اند و از جان و دل ايمان را پذيرفتند .\r\nآگاه باشيد ! شاميان براى خويش نزديكترين افراد به مقصود و مطلوبشان ( عمروعاص ) را به حكميّت برگزيده‌اند\r\n\r\n","description":"","footnote":"","page_name":" 559 ","page_number":563},
  {"content":"\r\n . \r\n","description":"","footnote":"","page_name":" 560 ","page_number":564},
  {"content":"\r\n\r\nو شما نزديكترين فرد به آنچه دوست نداريد و از آن ناخشنوديد ( ابوموسى ) را به حكميّت انتخاب كرديد .\r\nسر و كار شما با ( امثال ) عبداللّه بن قيس است ، همان كسى كه ديروز مىگفت : « جنگ فتنه است ، بند كمانها را ببريد و شمشيرها را در نيام كنيد ! »\r\nاگر راستگوست پس چرا خود بدون اجبار در ميدان نبرد شركت كرد و اگر دروغگوست پس متّهم است .\r\nسينهء « عمروعاص » را با مشت گره كردهء « عبداللّه بن عباس » بشكنيد و از مهلت روزگار استفاده نماييد و مرزهاى دور اسلام را در اختيار بگيريد .\r\nمگر نمىبينيد شهرهاى شما را ميدان نبرد كرده‌اند و سرزمين حيات و زندگى شما هدف تير دشمن قرار گرفته است ؟ !\r\n\r\nخطبهء 239\r\nكه در آن از آل محمّد صلى الله عليه و آله سخن به ميان آورده است .\r\nآل محمّد صلى الله عليه و آله مايهء حيات علم و دانشند و مرگ نادانى ، حلمشان شما را از علم و دانششان آگاه مىسازد و ظاهرشان از باطنشان و سكوتشان از حكمت و منطقشان شما را مطّلع مىگرداند ، هرگز با حق مخالفت نمىكنند و در آن اختلاف ندارند ، آنها اركان اسلامند و پناهگاههاى مردم ، به وسيلهء آنان حق به نصاب خود رسيد و باطل از جايگاه خويش ريشه كن گرديد و زبان باطل از بن بركنده شد .\r\nدين را درك كردند ، دركى توأم با فراگيرى و عمل ؛ نه تنها شنيدن و نقل كردن ! زيرا راويان علم فراوانند و رعايت كنندگان و عمل كنندگان آن كم !\r\n\r\n","description":"","footnote":"","page_name":" 561 ","page_number":565},
  {"content":"\r\n . \r\n","description":"","footnote":"","page_name":" 562 ","page_number":566},
  {"content":"\r\n\r\n\r\nخطبهء 240\r\n« عبداللّه بن عباس » به هنگامى كه عثمان در محاصره بود از ناحيهء او اين پيام را براى امام عليه السلام آورد كه پيشنهاد مىكرد امام عليه السلام از مدينه خارج شود و به ملك خود در « ينبع » برود ، تا مردم شعار خلافت به نام او ندهند ! و اين بار دوم بود كه عثمان از آن حضرت چنين درخواستى مىكرد . امام عليه السلام در پاسخ عبداللّه بن عباس فرمود :\r\nاى ابن عباس ! عثمان مقصودى جز اين ندارد كه مرا همچون شتر آبكش قرار دهد . گاهى بروم و گاه بازگردم ؛ يك بار فرستاد كه از مدينه خارج شوم و باز فرستاد كه بازگردم ! و هم اكنون نيز فرستاده است كه بيرون رو ! به خدا سوگند من آن قدر از او دفاع كردم كه ترسيدم گناهكار باشم !\r\n\r\nخطبهء 241\r\nكه در آن اصحابش را به جهاد تشويق فرموده است .\r\nخداوند از شما اداى شكر و سپاس خويش را مىطلبد و فرمان خويش را به دست شما مىسپارد و در اين سراى آزمايش و تمرين در زمانى محدود به شما فرصت مىدهد تا كوشش كنيد و برندهء جايزهء او ( بهشت برين ) شويد ، بنابراين كمربندها را محكم ببنديد و آماده شويد و دامنها را به كمر زنيد ( تا دست و پايتان را نگيرد و مانع تلاش شما نشود ) به مقام‌هاى بلند رسيدن با هوسرانى و لذّت سازگار نيست ، بسا خواب‌ها ( ى شب ) است كه تصميمهاى روز را از بين برده و تاريكيهاست كه ياد همّتهاى بلند را از خاطرها محو كرده است .\r\nدرود خدا بر سيّد و سرور ما محمّد پيامبر امّى و بر خاندانش ، چراغهاى روشنى بخش تاريكىها و رشته هاى محكم الهى و سلام فراوان بر آنها باد !\r\nبدا به حال آن كه - در پيشگاه خداوند - فقرا و مساكين و سائلان و آنها كه از حقّشان محروم مانده‌اند و بدهكاران و ورشكستگان و در راه ماندگان خصم و شاكى او باشند .\r\nكسى كه امانت را خوار شمارد و دست به خيانت آلايد و خويشتن و دينش را از آن منزّه نسازد ، درهاى ذلّت و رسوايى را در دنيا به روى خود گشوده و در قيامت خوارتر و رسواتر خواهد بود و بزرگترين خيانت ، خيانت به ملّت است و رسواترين تقلّب ، تقلّب به پيشوايان مسلمين . والسلام .\r\n\r\n","description":"","footnote":"","page_name":" 563 ","page_number":567},
  {"content":"\r\n . \r\n","description":"","footnote":"","page_name":" 564 ","page_number":568},
  {"content":"\r\n\r\n\r\nنامه هاى اميرمؤمنان على عليه السّلام\r\n\r\nنامهء 1\r\nبه اهل كوفه هنگام حركت از مدينه به سوى بصره\r\nاز بندهء خدا اميرالمؤمنين ( على عليه السلام ) به اهل كوفه ، گروه ياران شرافتمند و بلندپايگان عرب !\r\nامّا بعد : من از جريان « عثمان » آن چنان شما را آگاهى دهم كه شنيدن آن همچون ديدن باشد . مردم به او عيب گرفتند و طعنه زدند و من يكى از مهاجران بودم كه بيش‌تر براى رضايتش ( در راه خدا ) مىكوشيدم و كمتر سرزنشش مىنمودم ، ولى « طلحه » و « زبير » آسانترين فشارى كه بر او وارد مىكردند همانند تند راندن شتر بود و خواندن‌هاى ناراحت كننده ( كه هر چه زودتر خسته شود ) و از ناحيهء « عايشه » نيز ( عثمان ) بطور ناگهانى مورد غضب قرار گرفت .\r\nسرانجام عدّه‌اى به تنگ آمدند و او را كشتند و مردم بدون اكراه و اجبار ، بلكه با اختيار و رغبت ؛ با من بيعت نمودند .\r\nآگاه باشيد ! سراى هجرت ( مدينه ) ، اهل خويش را بيرون رانده و آنها هم از آن فاصله گرفته‌اند ؛ ( مدينه ) همچون ديگى در حال غليان است و فتنه به پا خاسته .\r\nبنابراين به سوى امير و فرماندهء خود بشتابيد و به جهاد دشمنان خويش مبادرت ورزيد ؛ به خواست خداوند بزرگ .\r\n\r\n","description":"","footnote":"","page_name":" 565 ","page_number":569},
  {"content":"\r\n . \r\n","description":"","footnote":"","page_name":" 566 ","page_number":570},
  {"content":"\r\n\r\n\r\nنامهء 2\r\nبه اهل كوفه پس از فتح بصره\r\nخداوند به شما اهل اين شهر از ناحيهء اهل‌بيت پيامبرتان جزا و پاداش دهد ، به بهترين پاداشى كه به عاملان و مطيعان خود و سپاسگزاران نعمتهايش عطا مىكند ، چرا كه شنيديد و اطاعت كرديد ، دعوت شديد و اجابت نموديد .\r\n\r\nنامهء 3\r\nبه « شريح بن حارث » قاضى خود\r\nنقل شده « شريح بن حارث » قاضى اميرمؤمنان على عليه السلام در عصر حكومت امام عليه السلام خانه‌اى براى خود به هشتاد دينار خريد ، اين گزارش كه به امام رسيد وى را احضار كرده ، به او فرمود :\r\nبه من خبر رسيده كه خانه‌اى به قيمت هشتاد دينار خريده و آن را قباله كرده‌اى و بر آن شهود و گواه گرفته‌اى .\r\n« شريح » پاسخ داد : چنين بوده است اى اميرمؤمنان ! امام عليه السلام نگاه خشم آلودى به وى كرده ، فرمود :\r\nاى « شريح » ! به زودى كسى به سراغت خواهد آمد كه نه قباله‌ات را نگاه مىكند و نه از شهودت مىپرسد ، تو را از آن خارج مىكند و تنها تو را به قبرت تحويل مىدهد .\r\nاى « شريح » ! بنگر اين خانه را از ثروت غير خود نخريده و يا بهاى آن را از غير مال حلال خود نپرداخته باشى كه هم در دنيا و هم در آخرت خود را زيانكار كرده‌اى ! . . .\r\nآگاه باش ! اگر هنگام خريد خانه نزد من آمده بودى ، نسخهء قباله را بدين گونه مىنوشتم كه ديگر در خريدن آن خانه حتّى به بهاى يك درهم يا بيشتر علاقه به خرج ندهى !\r\n\r\n","description":"","footnote":"","page_name":" 567 ","page_number":571},
  {"content":"\r\n . \r\n","description":"","footnote":"","page_name":" 568 ","page_number":572},
  {"content":"\r\n\r\nنسخهء قباله اين است :\r\n« اين چيزى است كه بنده‌اى ذليل از مرده‌اى كه آمادهء كوچ است خريدارى كرده ؛ خانه‌اى از سراى غرور ، در محلّهء فانى شوندگان و در كوچهء هالكان ! »\r\nاين خانه به چهار حد منتهى مىگردد :\r\nيك حدّ آن به آفات و بلاها مىخورد ، حدّ دوّم به مصائب و حدّ سوّم به هوا و هوس‌هاى هلاك كننده و حدّ چهارم آن به شيطان اغواگر منتهى مىشود و دَرِ خانه همين جاست .\r\nاين خانه را مغرورِ آرزوها ، از كسى كه پس از مدت كوتاهى از اين جهان رخت بر مىبندد ؛ به مبلغ خروج از عزّتِ قناعت و دخول در ذلّت دنياپرستى و بدبختى ، خريدارى نموده ، هرگونه عيب و نقص و كشف خلافى در اين معامله واقع شود به عهدهء بيمارى بخش اجسام پادشاهان ! و گيرندهء جان جبّاران و زايل كنندهء سلطنت فرعون‌ها - همچون : « كِسْرى » ، « قَيْصَر » ؛ « تُبَّع » و « حِمْيَر » - مىباشد و كسانى كه مال را گِردآورى كردند و بر آن افزودند و آنها كه بنا كردند و محكم ساختند ، طلاكارى نموده و زينت دادند ، اندوختند و نگهدارى كردند و به گمان خود براى فرزندان باقى گذاردند ، همانها كه همگى به پاى حساب و محلّ ثواب و عقاب رانده مىشوند ، يعنى هنگامى كه فرمان داورى قضاوت الهى رسيده باشد « و بيهودگان در آن‌جا به زيان برسند » ! « 1 » « شاهد » اين قباله عقل است آن‌گاه كه از تحت تأثير هوا و هوس خارج گردد و از علايق دنيا جان سالم به در برد .\r\n\r\nنامهء 4\r\nبه بعضى از سران سپاهش\r\nاگر ( دشمنان ) به سايهء اطاعت و تسليم بازگردند ( مزاحم آنان مشو چرا كه ) اين همان است كه ما دوست داريم و اگر حوادث ، آنان را مهيّاى اختلاف و عصيان نموده است به كمك مطيعان با عاصيان نبرد كن ! و به آنها كه پيرو فرمان تو اند از كسانى كه سستى مىورزند ، خويش را بىنياز ساز كه سست عنصران و آنان كه از جنگ كراهت دارند ، عدمشان به ز وجود و نشستن آنها از قيامشان بهتر است !\r\n\r\n\r\n","description":"","footnote":"\r\n( 1 ) . سورهء مؤمن ، آيهء 78 .\r\n","page_name":" 569 ","page_number":573},
  {"content":"\r\n . \r\n","description":"","footnote":"","page_name":" 570 ","page_number":574},
  {"content":"\r\n\r\n\r\nنامهء 5\r\nبه « اشعث بن قيس » فرماندار آذربايجان\r\nفرماندارى براى تو وسيلهء آب و نان نيست ، بلكه امانتى است در گردنت ، تو نيز بايد مطيع ما فوق خود باشى .\r\nدربارهء رعيت حق ندارى استبداد به خرج دهى ! در مورد بيت‌المال به هيچ كارى جز با احتياط و اطمينان اقدام مكن ! بخشى از اموال خدا در اختيار توست و تو يكى از خزانه‌داران او هستى تا آن را به دست من بسپارى و اميد است من رئيس بدى براى تو نباشم - والسلام .\r\n\r\nنامهء 6\r\nبه معاويه\r\nهمان كسانى كه با « ابوبكر » ، « عمر » و « عثمان » بيعت كردند ، با همان شرايط و كيفيّت با من بيعت نمودند .\r\nبنابراين نه آن كه حاضر بود ( هم اكنون ) اختيار فسخ دارد و نه آن كه غايب بود اجازهء ردّ كردن .\r\nشورا فقط از آنِ مهاجران و انصار است اگر آنها همگى كسى را امام ناميدند خداوند راضى و خشنود است . اگر كسى از فرمان آنها با طعن و بدعت خارج گردد او را به جاى خود مىنشانند و اگر طغيان كند با او پيكار مىكنند ، چرا كه از غير طريق مؤمنان تبعيّت كرده و خدا او را در بيراهه رها مىسازد .\r\nاى معاويه ! به جانم سوگند اگر با نگاه عقلت بنگرى ؛ نه با چشم هوا و هوست ، مىيابى كه من از همه در خون « عثمان » مبرّاترم و مىدانى كه من از آن بر كنار بوده‌ام ، جز اين كه بخواهى خيانت كنى و چنين نسبتى را به من بدهى ، اكنون كه چنين است هر جنايتى كه مىخواهى بكن - والسلام .\r\n\r\n","description":"","footnote":"","page_name":" 571 ","page_number":575},
  {"content":"\r\n . \r\n","description":"","footnote":"","page_name":" 572 ","page_number":576},
  {"content":"\r\n\r\n\r\nنامهء 7\r\nبه معاويه\r\nامّا بعد ! اندرزهاى پر وصله و رنگارنگ ( كه هر قسمتى را از جايى گرفته‌اى ) به همراه نامهء تزيين شده‌ات به من رسيد . آن را با گمراهىهاى خويش مزيّن ساخته‌اى و با سوء رأيت امضا نموده‌اى ، نامه‌اى است از مردى كه چشم ندارد تا هدايتش كند و رهبر ندارد تا ارشادش نمايد . هوا و هوس او را به سوى خود دعوت نموده و او اين دعوت را اجابت كرده . گمراهى ، افسارش را گرفته و او به دنبالش مىدود به همين دليل هذيان بسيار مىگويد و در گمراهى سرگردان است .\r\nقسمتى ديگر از اين نامه\r\nبيعت يك بار بيش نيست . تجديد نظر در آن راه ندارد و در آن اختيار فسخ نخواهد بود . آن كس كه از اين بيعت سربتابد طعنه‌زن و عيب‌جو خوانده مىشود و آن كه دربارهء قبول و ردّ آن انديشه كند ، منافق است .\r\n\r\nنامهء 8\r\nبه « جرير بن عبدالله بجلى » هنگامى كه او را به سوى معاويه فرستاد\r\nامّا بعد ! هنگامى كه نامهء من به دستت رسيد « معاويه » را به حكم قطعى وادار كن ! و به او بگو : براى يك طرفه شدن ، عزمش را جزم كند . سپس او را بين جنگ بيرون كننده و يا تسليم دالّ بر عجز و رسواگر مخيّر ساز ، اگر جنگ را اختيار كرد به او اعلام جنگ كن ! و اگر تسليم شد از او بيعت بگير - والسلام .\r\n\r\n","description":"","footnote":"","page_name":" 573 ","page_number":577},
  {"content":"\r\n . \r\n","description":"","footnote":"","page_name":" 574 ","page_number":578},
  {"content":"\r\n\r\n\r\nنامهء 9\r\nبه معاويه\r\nقبيلهء ما ( قريش ) خواستند پيامبرمان را بكشند و ما را ريشه‌كن كنند ، غم و اندوه را به جان‌هاى ما ريختند و هر چه مىتوانستند بدى دربارهء ما انجام دادند ، ما را از زندگانى خوش و راحت باز داشتند و ترس و خوف را با ما قرين گردانيدند ، ما را به پناه بردن به كوه‌هاى صعب‌العبور مجبور ساختند و آتش جنگ با ما را روشن نمودند ، ولى خداوند اراده نمود كه به وسيلهء ما شريعتش را نگهدارى كند و با دفاع ما شرّشان را از حريم آن باز دارد . مؤمنان ما ، در اين راه ( براى نگهدارى پيامبر صلى الله عليه و آله ) خواستار ثواب بودند و كافران ما از اصل ( خويشاوندى متعصّبانه ) دفاع مىنمودند .\r\nامّا ديگران از قريش ( از غير تيرهء ما ) كه ايمان مىآوردند از اين ناراحتىها در امان بودند و اين به وسيلهء هم پيمانها و يا عشيره‌هايشان بود كه مورد حمايت قرار مىگرفتند و جان آنها در امان بود .\r\nهرگاه آتش جنگ شعله مىكشيد . . .\r\nو مردم حمله مىكردند پيامبر اسلام صلى الله عليه و آله اهل‌بيت خود را پيشاپيش لشكر قرار مىداد كه اصحابش از آتش شمشير و نيزه مصون بمانند ( لذا ) « عبيدة بن حارث » ( پسر عموى پيامبر صلى الله عليه و آله ) روز « بدر » كشته شد و « حمزه » ( عموى آن حضرت ) روز « احد » شهيد گشت و « جعفر » ( پسرعموى رسول‌خدا ) در « موته » شربت شهادت نوشيد . كسانى هم بودند كه اگر مىخواستم نامشان را مىبردم ، كه دوست داشتند همانند آنان شهادت نصيبشان شود ، امّا مقدّر بود زنده بمانند و مرگشان به تأخير افتد !\r\nشگفتا ! از اين روزگار كه مرا همسنگ كسى قرار داده كه چون من ، خدمت به اسلام ننموده و سابقه‌اى در دين چون سابقهء من - كه هيچ كس به مثل آن دسترسى ندارد - پيدا نكرده است ، جز اين‌كه كسى ادّعايى كند كه من نمىشناسم و گمان نمىكنم خداوند نيز چنين كسى را بشناسد ( زيرا كسى نيست كه چنان سابقه و خدماتى مثل من داشته باشد ) و خدا را در هر حال شكر مىگويم .\r\nو امّا آنچه از من خواسته‌اى كه قاتلان « عثمان » را به تو بسپارم من در اين باره فكر كردم ، ديدم براى من جايز نيست كه آنها را به تو يا به غير تو بسپارم . به جان خودم سوگند اگر دست از گمراهى و اختلاف باز ندارى ، به زودى خواهى يافت كه همانها به پيكار و تعقيب تو برخواهند خواست و نوبت آن را نمىدهند كه تو براى دسترسى به آنان زحمت جستجو در خشكى و دريا و كوه و دشت را تحمّل كنى ولى بدان اين جستجويى است كه يافتنش براى تو ناراحت كننده است و ديدارى است كه ملاقات آن تو را خوشحال نخواهد ساخت و سلام بر آنان كه اهل آنند !\r\n\r\n","description":"","footnote":"","page_name":" 575 ","page_number":579},
  {"content":"\r\n . \r\n","description":"","footnote":"","page_name":" 576 ","page_number":580},
  {"content":"\r\n\r\n\r\nنامهء 10\r\nبه معاويه\r\nچگونه خواهى بود آن‌گاه كه چادر اين دنيا را كه در آن فرو رفته‌اى ، از سرت برگيرند ، همين دنيايى كه با زينتهايش خود را زيبا جلوه داده و با لذّتهايش ( دنياپرستان را ) فريب داده .\r\nتو را دعوت كرده و اجابتش نموده‌اى . . .\r\nزمامت را كشيده و به دنبالش رفته‌اى ، فرمانت داده اطاعتش كرده‌اى ؛ به زودى تو را وارد ميدانى مىكند كه هيچ سپرى در آن‌جا نجاتت ندهد ، بنابراين از اين امر ( حكومت ) كناره بگير ، آمادهء حساب شو ! و دامن را براى حوادثى كه بر تو نازل شده در هم پيچ ! به حاشيه‌نشينان فرومايه گوش فرا مده ! اگر چنين كنى به تو اعلام مىكنم كه خويش را در غفلت قرار داده‌اى . ( بدان ) تو از متنعّمانى هستى كه فزونى نعمت تو را طاغى ساخته و شيطان بر تو حكومت پيدا كرده و در راه ساختن تو به آرزوى خود رسيده و همچون روح و خون سراسر وجودت را زير تسلّط آورده است .\r\nاى معاويه ! چه زمانى شما رهبران رعيت و فرمانروايان ملّت بوده‌ايد ؟ آن هم بدون سبقت در اسلام و شرافت والاى معنوى ؟ پناه بر خدا از اين شقاوت ريشه‌دار ! تو را بر حذر مىدارم از اين كه به غرور آمال و آرزوها ادامه دهى و آشكار و نهانت يكسان نباشد ( در ظاهر دم از اسلام مىزنى ولى باطناً در راه شرك گام بر مىدارى ) .\r\nمرا به جنگ دعوت كرده‌اى ؟ اگر راست مىگويى مردم را كنار بگذار ، و خود به مبارزهء من بيا ! كار به دو لشكر نداشته باش و آنها را از جنگ معاف دار تا معلوم شود گناه بر قلب چه كسى چيره شده و پرده بر چشم چه كسى افتاده است !\r\nمن « ابوالحسن » درهم كوبندهء جدّ و برادر و دايى تو در روز بدرم !\r\nهمان شمشير با من است و با همان قلب پر توان با دشمن روبه‌رو مىشوم ، بدعتى در دين نگذاشته‌ام و پيامبر جديدى انتخاب نكرده‌ام . من بر همان را هم كه شما پس از آن كه از آن اطاعت كرديد و با اكراه در آن قدم گذارديد ، تركش نموديد .\r\nخيال كردى براى انتقام خون عثمان آمده‌اى ؟ در حالى كه مىدانى . . .\r\nخون او كجا ( و به دست چه كسى ) ريخته شده . اگر راستى طالب خون او هستى از همان جا كه مىدانى طلب كن ! گويا تو را مىبينم كه آن چنان از رويارويى در جنگ ضجّه و ناله مىكنى كه شتران زير بارهاى سنگين ؛\r\n\r\n","description":"","footnote":"","page_name":" 577 ","page_number":581},
  {"content":"\r\n . \r\n","description":"","footnote":"","page_name":" 578 ","page_number":582},
  {"content":"\r\n\r\nو تو را مشاهده مىكنم كه با جمعيّت خود از ضربات پى در پى و فرمان حتمى شكست و كشتگانى كه پشتِ سر هم بر روى زمين مىافتند ؛ ناله و فرياد برآورده‌اى و مرا به كتاب خدا دعوت مىكنى ، در حالى كه جمعيّت تو كافرند و منكر ، يا از جادهء حق بركنارند .\r\n\r\nنامهء 11\r\nبه سپاهيانش هنگامى كه آنها را به سوى دشمن فرستاد\r\nهرگاه به دشمن رسيديد و يا او به سراغ شما آمد ، لشكرگاه خويش را در پيش تپّه‌ها و يا دامنهء كوه‌ها و يا كنار نهرها قرار دهيد كه اين وسيلهء حفاظت و ايمنى شماست و از پيش رو بهتر مىتوانيد به دفاع بپردازيد .\r\nهميشه با دشمن از يك سو و يا دو سو ( نه بيشتر ) بجنگيد ، مراقبانى در قلّهء كوه‌ها و روى تپه‌ها و بلندىها قرار دهيد ! مبادا دشمن از جايى كه محلّ خطر و يا مورد اطمينان است ، ناگهان به شما حمله كند .\r\nآگاه باشيد ! مقدّمهء لشكر چشم‌هاى لشكرند و چشم‌هاى مقدّمه طلايه‌داران و پيشاهنگانند .\r\nاز تفرقه و پراكندگى سخت برحذر باشيد ، هر كجا فرود آمديد همه با هم فرود آييد و هرگاه كوچ كرديد همه كوچ كنيد و آن‌گاه كه شب پردهء سياهش را بر شما افكند ، نيزه‌داران با نيزه‌ها دايره‌اى اطراف لشكر به وجود آورند و خود در ميان آنها استراحت كنيد ، امّا خوابتان بايد بسيار سبك و كوتاه باشد ، همچون شخصى كه آب را جرعه جرعه مىنوشد و يا مضمضه مىكند !\r\n\r\nنامهء 12\r\nبه « معقل بن قيس رياحى » در آن هنگام كه او را با سه هزار نفر به عنوان\r\nمقدّمهء لشكر خويش به سوى شام فرستاد\r\nاز خدا بترس ، همان خدايى كه به ناچار بايد ملاقاتش كنى و سرانجامى جز حضور در پيشگاهش ندارى ، جز با كسى كه با تو بجنگد پيكار مكن ،\r\n\r\n","description":"","footnote":"","page_name":" 579 ","page_number":583},
  {"content":"\r\n . \r\n","description":"","footnote":"","page_name":" 580 ","page_number":584},
  {"content":"\r\n\r\nصبح و عصر حركت كن و هنگام گرمى روز به لشكر استراحت ده ؛ در پيمودن راه آرامش به خرج ده ! در ابتداى شب كوچ مكن كه خداوند شب را وسيلهء آرامش قرار داده و آن را براى اقامت و توقّف تعيين كرده ، نه كوچ و مسافرت ، بنابراين شب هنگام بدنت را آرام كن و مركب‌ها را نيز آسوده بگذار پس آن‌گاه كه توقّف نمودى به هنگام سحر يا وقتى كه سپيده دميد ، به يارى خدا حركت كن .\r\nهرگاه دشمن را ملاقات كردى ، در ميان يارانت قرار گير . نه آن‌قدر به دشمن نزديك شو كه خيال شود آتش جنگ را تو مىخواهى روشن كنى و نه آن‌قدر دور بايست كه گمان برده شود از نبرد مىترسى .\r\n( چنين باش ) تا فرمان من به تو برسد ( امّا به هوش باش ) پيش از آن كه آنها را به صلح و مسالمت و راه خدا دعوت كنى و راه عذرشان را در پيشگاه خداوند ببندى ؛ به خاطر عداوت خصوصى با آنها پيكار نكنى .\r\n\r\nنامهء 13\r\nبه دو نفر از سران سپاهش\r\n« مالك بن حارث اشتر » را بر شما و بر آنان كه زير فرمان شما هستند امير ساختم ! گوش به فرمانش دهيد و مطيع او باشيد ! او را زره و سپر خويش قرار دهيد ، چه اين كه او كسى است . . .\r\nكه احتمال نمىرود سستى به خرج دهد و لغزش پيدا كند و نيز از اين بيمناك نيستيم كه كندى كند ، در جايى كه سرعت لازم است و يا سرعت به خرج دهد در موردى كه كندى سزاوارتر است .\r\n\r\nنامهء 14\r\nبه لشكرش پيش از روبه‌رو شدن با دشمن در « صفّين »\r\nبا آنها نجنگيد تا آنها پيش دستى كنند ، چه اين كه شما بحمداللَّه ( براى حقّانيّت خود ) داراى حجّت و دليل هستيد ، و واگذاشتن شما نبرد را\r\n\r\n","description":"","footnote":"","page_name":" 581 ","page_number":585},
  {"content":"\r\n . \r\n","description":"","footnote":"","page_name":" 582 ","page_number":586},
  {"content":"\r\n\r\nتا آنها شروع كنند ، اين حجّت ديگرى است به سود شما و بر زيان آنان .\r\nآن‌گاه كه به اذن خدا آنان را شكست داديد ، فراريان را نكشيد و ناتوان‌ها را ضربت نزنيد ! و مجروحان را به قتل نرسانيد ! با اذيّت و آزار زنان را به هيجان نياوريد ، گرچه آنها به شما دشنام دهند و متعرّض آبروى شما گردند و به سرانتان بدگويى كنند ، زيرا نيروى تحمّل و تعقّل آنها كمتر است و به همين دليل زودتر تحت تأثير واقع مىشوند و به هيجان مىآيند ( در زمان پيامبر صلى الله عليه و آله ) به ما دستور داده شده بود كه دست از آزار آنها برداريم با اين كه مشرك بودند و حتّى در زمان جاهليّت اگر مردى دست به روى زنى بلند مىكرد و سنگ كوچكى يا چوبى به او مىزد همين باعث ننگ او و فرزندان وى مىشد .\r\n\r\nنامهء 15\r\nكه همواره به هنگام مقابله با دشمن در ميدان جنگ مىخواند\r\nخداوندا ! قلب‌ها به تو پيوسته ، گردن‌ها به سوى تو كشيده شده و چشم‌ها به سوى تو خيره و قدم‌ها در راه تو جابجا گشته و بدن‌ها كهنه گرديده است .\r\nخداوندا ! عداوت اينها آشكار گرديده !\r\nو ديگ‌هاى كينه‌شان به جوش آمده ! خداوندا ! شكايت خود را به سوى تو مىآوريم كه پيامبر از ميان ما رفته ، دشمنان ما فراوان و خواسته‌هايمان پراكنده شده است .\r\n« پروردگارا ! درهاى صلح و عدالت را بين ما و بين قوم ما به حق بگشا كه تو بهترين گشايندگانى » . « 1 »\r\n\r\nنامهء 16\r\nكه همواره هنگام نبرد به اصحابش مىفرمود\r\nاز عقب‌نشينىهايى كه مقدّمهء حملهء تازه است و از جولانى كه حمله به پشتِ سر دارد ناراحت مشويد ! حقّ شمشيرها را ادا كنيد !\r\n\r\n\r\n","description":"","footnote":"\r\n( 1 ) . سورهء اعراف ، آيهء 88 .\r\n","page_name":" 583 ","page_number":587},
  {"content":"\r\n . \r\n","description":"","footnote":"","page_name":" 584 ","page_number":588},
  {"content":"\r\n\r\nو جاى در غلطيدن دشمن را مهيّا سازيد ، خود را براى زدن سخت‌ترين نيزه و محكم‌ترين ضربهء شمشير ( بر پيكر دشمن خونخوار ) به هيجان آوريد . صداى خود را در سينه‌ها خفه كنيد كه اين در بيرون راندن سستى ، نقش مهمّى دارد . سوگند به آن كسى كه دانه را شكافت و انسان را آفريد ! دشمنان ما اسلام را نپذيرفته ، بلكه در ظاهر تسليم شده‌اند و كفر را در سينه پنهان داشتند ، امّا هنگامى كه ياورانى بر ضدّ اسلام يافتند آنچه را پنهان كرده بودند ، آشكار ساختند .\r\n\r\nنامهء 17\r\nكه در پاسخ « معاويه » نگاشته\r\nامّا اين كه خواسته‌اى شام را به تو واگذارم ! ( آگاه باش ) من چيزى را كه ديروز از تو منع كردم ، امروز به تو نخواهم بخشيد ( حكم الهى ديروز با امروز فرق نكرده ) .\r\nو امّا اين كه نوشته‌اى جنگ ، همهء عرب را جز اندكى ، به كام خود فرو برده ، بدان آن كس كه بر حق بوده ، جايگاهش بهشت است و آن كس كه به راه باطل در كام جنگ فرو رفته در آتش است !\r\nاما اين كه ادّعاى مساوى بودن ما در جنگ و نفرات ( از تمام جهات كرده‌اى ) چنين نيست ، زيرا تو در شك به درجهء من در يقين نرسيده‌اى و اهل شام بر دنيا حريص‌تر از اهل عراق به آخرت نيستند .\r\nو اما اين كه گفته‌اى : « ما همه فرزندان عبد مناف هستيم » بلى چنين است ! امّا « اميّه » چون « هاشم » و « حرب » چون « عبدالمطلّب » و « ابوسفيان » مانند « ابوطالب » نخواهند بود و هرگز مهاجران چون اسيران آزاد شده نيستند و فرزندان صحيح‌النسب چون منسوب به پدر و آن كه بر حق است چون كسى كه بر باطل است و مؤمن چون مفسد نخواهند بود و چه بدند آنها كه از پيشينيان خود كه در آتشند تبعيّت مىكنند .\r\nاز همه گذشته فضل و برترى نبوّت در اختيار ماست كه با آن عزيزان را ذليل و ذليلان را عزيز و بلند مرتبه ساختيم . و هنگامى كه خدا عرب را فوج فوج به دين خود داخل ساخت و اين امّت به هر حال ( از روى اختيار يا اجبار ) اسلام را پذيرفت ، شما از كسانى بوديد كه به اين دين داخل شديد ( امّا اين كار ) يا براى دنيا بود و يا از ترس و اين موقعى بود كه سبقت گيرندگان به جهت سبقتشان رستگار شده\r\n\r\n","description":"","footnote":"","page_name":" 585 ","page_number":589},
  {"content":"\r\n . \r\n","description":"","footnote":"","page_name":" 586 ","page_number":590},
  {"content":"\r\n\r\nو مهاجران نخستين ، فضل و برترى خويش را يافته بودند ، بنابراين شيطان را از خويش بهره‌مند و راه او را در وجود خود باز مگذار ، والسلام .\r\n\r\nنامهء 18\r\nبه « عبدالله بن عبّاس » فرماندار بصره\r\nبدان « بصره » ( امروز ) جايگاه ابليس است و محلّ كشتزار فتنه ، با اهل آن به نيكى رفتار كن و گِره وحشت و ترس از حكومت را از قلوبشان بگشاى ( تا به راه آيند و احساس امنيّت كنند ) .\r\nبدرفتارى تو با « بنىتميم » و خشونتت با آنها را به من گزارش داده‌اند ؛ طايفهء بنىتميم همان‌ها هستند كه هر گاه مردى نيرومند از دست داده‌اند ، نيرومند ديگرى در ميانشان چشم گشوده است و در نبرد و مبارزه در جاهليّت و در اسلام كسى از آنان پيشى نگرفته است ، به علاوه آنها با ما پيوند خويشاوندى نزديك و قرابت دارند كه ما نزد خدا به وسيلهء صلهء رحم و پيوند با آنان مأجوريم و با قطع آن مؤاخذيم .\r\nبنابراين اى ابوالعبّاس مدارا كن ، اميد است خداوند در مورد آنچه بر زبان ودستت از خير و شرّ جارى شده تو را بيامرزد چرا كه هر دو در اين رفتار شريكيم ! و سعى كن كه حسن ظن من نسبت به تو پايدار بماند و نظرم دربارهء تو دگرگون ( و ضعيف ) نشود . والسلام\r\n\r\nنامهء 19\r\nبه يكى از فرماندارانش\r\nامّا بعد ! دهقانان محلّ فرمانداريت از خشونت ، قساوت ، تحقير و سنگدلى تو شكايت آورده‌اند\r\n\r\n","description":"","footnote":"","page_name":" 587 ","page_number":591},
  {"content":"\r\n . \r\n","description":"","footnote":"","page_name":" 588 ","page_number":592},
  {"content":"\r\n\r\nو من دربارهء آنها انديشيدم ، نه آنان را شايستهء نزديك شدن يافتم چرا كه مشركند و نه سزاوار دورى و جفا ، چرا كه با آنان پيمان بسته‌ايم ، پس لباسى از نرمش همراه با كمى شدّت براى آنان بپوش ، با رفتارى ميان شدّت و نرمش با آنها معامله كن ، اعتدال را در رفتار با آنان رعايت نما ، نه زياد آنها را نزديك كن و نه زياد دور ! ان‌شاءاللَّه\r\n\r\nنامهء 20\r\nكه به « زياد بن ابيه » جانشين فرماندارش عبدالله بن عبّاس در « بصره » نوشته است و عبدالله بن عبّاس در آن روزگار فرماندارى « بصره » و « اهواز » و « فارس » و « كرمان » و ديگر نواحى آن‌جا را از طرف امام عليه السلام عهده‌دار بود\r\nصادقانه به خداوند ، سوگند ياد مىكنم اگر گزارش رسد كه از غنايم و بيت‌المال مسلمين چيزى كم يا زياد به خيانت برداشته‌اى ، آنچنان بر تو سخت بگيرم كه در زندگى كم بهره و بىنوا و حقير و ضعيف شوى . والسلام\r\n\r\nنامهء 21\r\nبه زياد\r\nاسراف را كنار بگذار و ميانه‌روى را پيشه كن ! از امروز به فكر فردا باش و از اموال دنيا به مقدار ضرورت براى خويش نگاهدار و زيادى را براى روز نيازت از پيش بفرست ( و براى قيامت ذخيره كن ) .\r\nآيا اميد دارى خداوند ثواب متواضعان را به تو دهد در حالى كه در پيشگاهش از متكبّران باشى ؟ و آيا طمع دارى كه ثواب انفاق‌كنندگان را به تو عنايت كند در صورتى كه در زندگى پرنعمت و ناز قرار دارى ؟ و مستمندان و بيوه‌زنان را از آن منع مىكنى ؟\r\nبدان انسان به آنچه از پيش فرستاده پاداش داده مىشود و به آنچه قبلًا براى خود نزد خدا ذخيره كرده وارد مىگردد . والسلام\r\n\r\n","description":"","footnote":"","page_name":" 589 ","page_number":593},
  {"content":"\r\n . \r\n","description":"","footnote":"","page_name":" 590 ","page_number":594},
  {"content":"\r\n\r\n\r\nنامهء 22\r\nبه « عبدالله بن عباس » ؛ عبداللَّه بن عباس همواره مىگفت : « پس از سخنان پيامبر اسلام صلى الله عليه و آله\r\nاز هيچ سخنى به اندازهء اين سخن سود نبردم » !\r\nامّا بعد ! انسان گاهى مسرور مىشود به خاطر رسيدن به چيزى كه هرگز از دستش نمىرفت ، و گاهى ناراحت مىشود ، به خاطر از دست دادن چيزى كه هرگز به آن نمىرسيد !\r\nاز اين رو خوشحالى تو بايد از چيزى باشد كه در طريق آخرت به دست آورده‌اى و تأسف تو بايد از امورى باشد كه مربوط به آخرت است و از دست داده‌اى ، به آنچه از دنيا مىرسى آن‌قدر خوشحال مباش ! و آنچه از دنيا از دست مىدهى بر آن تأسّف مخور و جزع مكن ! همّتت در آن باشد كه پس از مرگ به آن خواهى رسيد !\r\n\r\nنامهء 23\r\nكه پس از ضربت ابن ملجم ملعون قبل از شهادتش به عنوان وصيّت بيان فرمود\r\nوصيّت من به شما اين است كه به خدا شرك نورزيد ! و سنّت محمّد صلى الله عليه و آله را ضايع مگردانيد ؛ اين دو ستون دين را استوار برپا داريد ! و اين دو چراغ را روشن نگهداريد و ديگر از هيچ ملامت و مذمّتى نترسيد .\r\nمن ديروز يار و همنشين شما بودم ، امروز باعث عبرت شما و فردا از شما جدا خواهم شد ؛ اگر زنده ماندم خود ولىّ خون خويشم و اگر بميرم مرگ ميعاد و قرارگاه من است . اگر عفو كنم ، عفو براى من موجب تقرّب به خداست و براى شما نيكى و حسنه است ، بنابراين عفو كنيد « آيا دوست نداريد خدا شما را مشمول عفو و آمرزش خويش قرار دهد » ؟ « 1 » به خدا سوگند چيزى از نشانه‌هاى مرگ ، ناگهان به من روى نياورده كه من از آن ناخشنود باشم و طلايه‌اى از آن آشكار نشده كه من آن را زشت بشمارم . . .\r\nمن نسبت به مرگ همچون كسى هستم كه شب هنگام در جستجوى آب باشد و ناگهان به آن برسد و يا همچون كسى كه گمشده خويش را پيدا كند ؛ « و آنچه نزد خداست براى نيكان بهتر است » . « 2 »\r\n\r\n\r\n","description":"","footnote":"\r\n( 1 ) . سورهء نور ، آيهء 32 .\r\n( 2 ) . سورهء آل عمران ، آيهء 198 .\r\n","page_name":" 591 ","page_number":595},
  {"content":"\r\n . \r\n","description":"","footnote":"","page_name":" 592 ","page_number":596},
  {"content":"\r\n\r\nسيّد رضى رحمه الله مىگويد : قسمتى از اين سخن در گذشته در ضمن خطبه‌ها ( كلام 149 ) گذشته ولى به خاطر اضافه‌اى كه در اين‌جا بود آن را تكرار كرديم .\r\n\r\nنامهء 24\r\nدر مورد مصرف اموالش بعد از وفات خويش كه پس از بازگشت از صفّين مرقوم فرموده است .\r\nاين دستورى است كه بندهء خدا علىّبن ابىطالب اميرمؤمنان در مورد چگونگى مصرف اموالش به خاطر خشنودى خدا داده است ، تا از اين طريق خداوند وى را قرين رحمت و دمساز بهشت سازد و امنيّت و آرامش در سراى ديگر به او عنايت كند . . .\r\nبخشى از آن وصيّت اين است :\r\nسرپرستى آن به عهدهء حسن بن على است كه به طور شايسته از آن مصرف كند و به طور شايسته از آن انفاق نمايد . اگر براى حسن پيشامدى رخ داد و حسين زنده است ، او سرپرستى آن را به عهده گيرد و به جاى وى وظيفه را انجام دهد .\r\nپسران فاطمه همان مقدار سهم از اين مال دارند كه پسران على عليه السلام و اين كه سرپرستى آن را به پسران فاطمه واگذاردم به خاطر خدا و به خاطر تقرّب به رسول اللَّه صلى الله عليه و آله ، بزرگداشت حرمت او و احترام پيوند خويشاونديش مىباشد .\r\nو با كسى كه اين اموال در دست اوست شرط مىكنم كه اصل مال را حفظ كند و تنها از ميوه و درآمدش در آن راهى كه به او دستور داده‌ام انفاق نمايد و از نهال‌هاى نخل چيزى نفروشد تا همهء اين سرزمين يك پارچه زير پوشش نخل قرار گيرد و آباد شود .\r\nو هر كدام از كنيزانم - كه با او همبستر شده‌ام و - صاحب فرزند يا حامله است ، از فروش او به خاطر سهم فرزندش خوددارى شود و اگر فرزندش مرد و او زنده است آزاد باشد ، بند بردگى از گردنش برداشته و جزء آزادشدگان قرار گيرد .\r\n\r\n","description":"","footnote":"","page_name":" 593 ","page_number":597},
  {"content":"\r\n . \r\n","description":"","footnote":"","page_name":" 594 ","page_number":598},
  {"content":"\r\n\r\nسيّد رضى رحمه الله مىگويد : در سخن امام عليه السلام « وَدِيَّةً » به معناى نهال نخل و جمع آورى « وَدي » ( بر وزن على ) مىباشد .\r\nو جملهء ديگر امام كه « حَتّى تُشْكِلَ ارْضُها غِراساً » فصيح‌ترين سخن است و منظور اين است كه آنچنان درختان و نهال‌هاى خرما زمين را بپوشاند كه چهرهء زمين كاملًا دگرگون شود ، به طورى كه هر كس آن را ببيند گمان كند به سرزمين ديگرى گام نهاده است .\r\n\r\nنامهء 25\r\nبه افرادى كه مأمور جمع‌آورى زكات از طرف او مىشدند\r\nشريف رضى رحمه الله مىگويد : « ما قسمتى از اين وصيّت را در اين‌جا آورديم تا معلوم گردد امام عليه السلام همواره اركان حق را به پا مىداشت و فرمان به عدل را صادر مىكرد ، در كارهاى كوچك و بزرگ ، پرارزش يا كم ارزش » .\r\nبا تقوا و احساس مسؤوليّت در برابر خداوند يكتا و بىشريك حركت كن و در اين راه هيچ مسلمانى را مترسان ! و بر سرزمين او ناخشنود مگذر ! بيش از حقّ خداوند در اموالش از او مگير ؛ پس آن‌گاه كه به آبادى قبايل رسيدى ، ابتدا در كنار آب فرود آى و داخل خانه‌هاشان مشو ! سپس با آرامش و وقار به سوى آنان برو ، تا در ميان آنها قرارگيرى ، به آنها سلام كن و از اظهار تحيّت به آنان بخل مورز !\r\nپس از آن به آنان مىگويى : اى بندگان خدا مرا ولىّ خدا و خليفه‌اش به سوى شما فرستاده تا حقّ خدا را كه در اموالتان است بگيرم ؛ آيا در اموال شما حقّى از خدا هست كه آن را به نماينده‌اش بپردازيد ؟ اگر كسى گفت نه ، ديگر به او مراجعه مكن و اگر كسى پاسخ داد بلى ، همراهش برو ؛ امّا نه اين كه او را بترسانى يا تهديد كنى . . .\r\nيا بر او سخت‌گيرى كنى و او را به كار مشكلى مكلّف سازى ، هر چه از طلا يا نقره به تو داد بستان و اگر داراى گوسفند يا شتر بود ، بدون اذن او داخل مشو ، زيرا بيشتر آنها از آنِ اوست و آنگاه كه داخل شدى همچون شخص مسلّط و سخت‌گير رفتار مكن ؛ حيوانى را فرار مده و ناراحت مساز ! و در ميان آنها صاحبش را ناراحت مكن !\r\n( به هنگام گرفتن حق خدا ) حيوانات را دو قسمت كن و صاحبش را مخيّر ساز كه يك قسمت را انتخاب كند و در انتخابش به او اعتراض مكن !\r\n\r\n","description":"","footnote":"","page_name":" 595 ","page_number":599},
  {"content":"\r\n . \r\n","description":"","footnote":"","page_name":" 596 ","page_number":600},
  {"content":"\r\n\r\nبعد قسمت باقيمانده را دو نيمه كن و وى را مخيّر ساز يكى را انتخاب كند ، باز هم به او در اين گزينش خرده مگير ، به همين گونه تقسيم كن تا آن‌جا كه باقيمانده به اندازهء حقّ خداوند باشد ، آن‌گاه حقّ خداوند را بگير . ( باز هم مواظب باش ) اگر از اين تقسيم پشيمان بود و خواست از نو تقسيم نمايى قبول كن ! و حيوانات را به هم مخلوط نما و همچون گذشته آنها را تقسيم كن تا حقّ خداوند باقى بماند و آن را بگيرى .\r\n( فراموش مكن ) حيوانات پير و دست و پا شكسته و بيمار و معيوب را به عنوان زكات نپذير و آنها را به غير از كسى كه به دينش اطمينان دارى و نسبت به اموال مسلمانان دلسوز است مسپار ، تا آن را به پيشواى مسلمين برساند و در ميان آنها تقسيم كند . چوپانى گوسفندان و شتران را جز به شخص خيرخواه و مهربان و امين و حافظ - كه نه سخت‌گير است و نه اجحاف‌گر ؛ نه تند مىراند و نه حيوانات را خسته مىكند - مسپار .\r\nسپس هر چه جمع‌آورى كردى فوراً به سوى ما روانه ساز تا آنها را در مصارفى كه خداوند فرمان داده است ، مصرف كنيم و آن‌گاه كه آن را به دست امين خود براى رساندن به مركز سپردى به او سفارش كن كه بين شتران و نوزادش جدايى نيفكند و شير آن را آنچنان ندوشد كه به بچه‌اش زيان وارد شود و در سوار شدن بر شتران عدالت را مراعات كند و نيز مراعات شتر خسته و يا زخمى كه سوارى دادن برايش مشكل است بنمايد ، آنها را بين راه به غدير آب ببرد و از كناره‌هاى جادهء علف‌دار به درون جادهء بىگياه منحرف نسازد و ساعاتى استراحتشان بدهد . . .\r\nو آن‌گاه كه به آب و علفزار مىرسد ، مهلت دهد آب بنوشند و علف بخورند ، تا هنگامى كه به ما مىرسند - به اذن خدا - فربه و سرحال باشند ، نه خسته و كوفته ، تا آنها را طبق كتاب خدا و سنّت پيامبرش صلى الله عليه و آله تقسيم كنيم .\r\nاين برنامه باعث بزرگى پاداش و هدايت تو خواهد شد . ان‌شاءاللَّه\r\n\r\nنامهء 26\r\nبه بعضى از كارمندانى كه براى گِردآورى زكات مىفرستاده است\r\nاو را به تقوا و ترس از خدا در امور پنهانى و اعمال مخفى فرمان مىدهد ! در آن‌جا كه هيچ كس جز خدا شاهد و گواه و احدى غير از او وكيل نمىباشد و نيز به او فرمان داده عملى را آشكارا از اطاعت‌هاى خدا انجام ندهد كه در پنهانى خلاف آن را انجام مىدهد ،\r\n\r\n","description":"","footnote":"","page_name":" 597 ","page_number":601},
  {"content":"\r\n . \r\n","description":"","footnote":"","page_name":" 598 ","page_number":602},
  {"content":"\r\n\r\n( و بايد بداند ) آن كس كه پنهانى و آشكارش ، كردار و گفتارش با هم مخالفت نداشته باشد ، امانت الهى را ادا كرده و عبادت را خالصانه انجام داده است .\r\nو به او فرمان داده كه با مردم با چهرهء عبوس روبه‌رو نشود ! آنها را بهتان نزند و به آنها به حساب برترىجويى به خاطر اين كه رئيس است بىاعتنايى نكند ، چه اين كه آنها برادران دينى هستند و كمك در استخراج حقوق !\r\n( بدان ) براى تو در اين زكات نصيب مشخّص و حقّ معيّنى است و شريكانى از مستمندان و ضعيفان بينوا دارى ، همان‌گونه كه ما حقّ تو را مىدهيم تو هم بايد نسبت به حقوق آنها وفادار باشى ؛ اگر چنين نكنى از مردمى خواهى بود كه در رستاخيز بيش از همه دشمن و شكايت كننده دارى . . .\r\nبدا به حال آن كه - در پيشگاه خداوند - فقرا و مساكين و سائلان و آنها كه از حقّشان محروم مانده‌اند و بدهكاران و ورشكستگان و در راه ماندگان خصم و شاكى او باشند .\r\nكسى كه امانت را خوار شمارد و دست به خيانت آلايد و خويشتن و دينش را از آن منزّه نسازد ، درهاى ذلّت و رسوايى را در دنيا به روى خود گشوده و در قيامت خوارتر و رسواتر خواهد بود و بزرگترين خيانت ؛ خيانت به ملّت است و رسواترين تقلّب ، تقلّب به پيشوايان مسلمين . والسلام\r\n\r\nنامهء 27\r\nبه « محمّد بن ابى بكر » هنگامى كه وى را به حكومت مصر منصوب كرد\r\nبالهاى محبّتت را براى آنها بگستر ! و پهلوى نرمش و ملايمت را بر زمين بگذار ! چهرهء خويش را براى آنها گشاده دار و تساوى در بين آنها حتّى در نگاههايت را مراعات كن ! تا بزرگان كشور در حمايت از آنها طمع نورزند و ضعفا در انجام عدالت از تو مأيوس نشوند ، كه خداوند از شما بندگان دربارهء اعمال كوچك و بزرگ و آشكار و پنهان باز خواست خواهد كرد ؛ اگر كيفرتان كند شما استحقاق بيش از آن را داريد و اگر عفوتان كند ، او كريم‌تر است .\r\nاى بندگان خدا ! آگاه باشيد كه پرهيزكاران هم از دنياى زودگذر و هم از سراى آخرت بهره گرفتند ؛\r\n\r\n","description":"","footnote":"","page_name":" 599 ","page_number":603},
  {"content":"\r\n . \r\n","description":"","footnote":"","page_name":" 600 ","page_number":604},
  {"content":"\r\n\r\nبا اهل دنيا در دنيايشان شركت جستند ، در حالى كه اهل دنيا در آخرت با آنها شركت نكردند . در دنيا بهترين مسكن ( ساده‌ترين مسكنها ) را برگزيدند و بهترين خوراكها ( خوراك ساده و حلال ) را تناول كردند ، ( با همان زندگى ساده و پاك ) همان لذّتى را كه متنعّمان از دنيا بردند ، نصيبشان شد و هم آنچه جبّاران مستكبر از آن بر گرفتند ، بهرهء آنها گشت ( و زندگى ظاهراً محقّرشان لذّتبخش‌تر از زندگى پر زرق و برق دنيا پرستان بود ) .\r\nسپس از اين جهان با زاد و توشه‌اى وافر و به مقصد رساننده و تجارتى پر سود به سوى سفر آخرت شتافتند ، لذّت بى علاقگى به دنيا را در دنياى خويش بردند و يقين كردند كه در آخرت همسايگان خدايند ، در سرايى كه هر چه تقاضا كنند اجابت مىشود و هيچ گونه لذّتى از آنان دريغ نخواهد شد .\r\nاى بندگان خدا ! از مرگ و نزديك بودنش بترسيد ، آمادگيهاى لازم را براى آن فراهم سازيد ، كه امرى عظيم و جريانى پر اهميّت به همراه مىآورد ، يا خيرى به همراه دارد كه هرگز آلودهء به شر نيست و يا شرى كه هيچ گاه نيكى با آن نخواهد بود . پس چه كسى از عمل كنندهء براى بهشت ، به بهشت نزديكتر است ؟ و كدام كس از عمل كننده براى آتش به آتش و عذاب ؟ شما تبعيدشدگان مرگيد ! اگر بايستيد دستگيرتان خواهد كرد و اگر از آن فرار كنيد به شما خواهد رسيد ، مرگ از سايهء شما با شما همراه‌تر است و به پيشانى شما مهر مرگ زده شده . دنيا پشت سر شما درهم مىپيچد ؛ پس بر حذر باشيد از آتشى كه عمقش زياد و حرارتش شديد و عذابش تازه است . جايگاهى است كه رحمت در آن وجود ندارد و گوش به سخن كسى داده نمىشود و ناراحتيها در آن بر طرف نمىگردد .\r\nاگر مىتوانيد خوفتان از خداوند شديد باشد و در عين حال به خداوند حسن ظنّ داشته باشيد ، چنين كنيد و بين آن دو جمع نماييد ، زيرا بندهء راستين حسن ظنّش به خداوند به اندازهء خوفش از اوست و آن كس كه به خدا حسن ظنّ بيشترى دارد ، بايد بيش از همه از مجازات او ترسان باشد . ( تا تعادل بين خوف و رجا بر قرار گردد ) .\r\nاى محمّد بن ابى بكر ! بدان كه من تو را سرپرست بزرگترين لشكرم يعنى لشكر مصر نمودم . پس بر تو لازم است كه با خواسته‌هاى دلت مخالفت كنى و از دينت دفاع نمايى ؛ گر چه بيش از يك ساعت از زندگانيت باقى نمانده باشد و هرگز خداوند را به خاطر رضايت احدى از مخلوقش به خشم نياورى ، چرا كه خداوند جاى همه كس را مىگيرد و كسى نمىتواند جاى خداوند را بگيرد !\r\nنماز را در اوقات خودش به جاى آر ! نه آن‌كه به هنگام بيكارى در انجامش تعجيل كنى و به هنگام اشتغال به كار آن را تأخير اندازى .\r\nو بدان كه تمام اعمالت تابع نمازت خواهند بود !\r\n\r\n","description":"","footnote":"","page_name":" 601 ","page_number":605},
  {"content":"\r\n . \r\n","description":"","footnote":"","page_name":" 602 ","page_number":606},
  {"content":"\r\n\r\nقسمتى ديگر از اين عهدنامه\r\nامام هدايت و امام گمراهى و پستى ، هيچيگاه مساوى نيستند ؛ همچنين دوستدار پيامبر و دشمن او با هم برابر نخواهند بود .\r\nپيامبر صلى الله عليه و آله به من فرمود :\r\n« من بر امّتم نه از مؤمن مىترسم و نه از مشرك ، چرا كه مؤمن ايمانش او را باز مىدارد و مشرك را خداوند به وسيلهء شركش نابود مىسازد . تنها كسانى كه از شرّشان بر شما مىترسم آنها هستند كه در دل منافقند و در زبان دانا ، سخنانى مىگويند دل پسند ولى اعمالى دارند زشت و ناپسند ! » .\r\n\r\nنامهء 28\r\nدر پاسخ معاويه\r\nشريف رضى رحمه الله مىگويد : اين از نامه‌هاى بسيار جالب است .\r\nامّا بعد ! نامه ات رسيد ، در آن يادآور شده‌اى كه خداوند محمّد صلى الله عليه و آله را براى دينش برگزيد و با اصحابش وى را تأييد كرد ، راستى دنيا چه شگفتيهايى دارد ، تو مىخواهى ما را از آنچه خداوند به ما عنايت فرموده آگاه سازى ! و از نعمت وجود پيغمبر در ميان ما به ما خبر دهى ! تو در اين راه به كسى مىمانى كه خرما به « هجر » مىبرد « 1 » و يا همچون شاگرد تيرانداز كه بخواهد به استادش درس تير اندازى دهد .\r\nو گمان كرده‌اى كه برترين اشخاص در اسلام فلان و فلانند ، مطلبى را يادآور شده‌اى كه اگر راست باشد ، ابداً مربوط به تو نيست . . . و اگر دروغ و نادرست باشد زيانى براى تو ندارد ، تو را با برتر و غير برتر و رئيس سياسى اسلام و زير دستانش چكار ؟ اسيران آزاد شدهء كفّار جاهليّت و فرزندانشان را با امتيازات بين مهاجران نخستين و ترتيب درجات و تعريف طبقاتشان چه نسبت ؟ !\r\nهيهات ! خود را در صفى قرار مىدهى كه از آن بيگانه‌اى ؛ كار به جايى رسيده كه محكومان حاكم شده‌اند ! اى انسان چرا سر جايت نمىنشينى ؟ ! و چرا از كوتاهى و ناتوانى خويش آگاه نمىشوى ؟ ! و چرا به جاى خودت كه قضا و قدر براى تو تأخير داشته باز نمىگردى ؟ ! غلبهء مغلوب و پيروزى پيروزمند ( در اسلام ) با تو چه ارتباطى دارد ؟\r\nتو همان كسى هستى كه همواره در بيابان گمراهى سرگردانى و از راه راست و حدّ اعتدال منحرفى .\r\nمگر نمىبينى - / نه اين كه بخواهم خبرت دهم ،\r\n\r\n\r\n","description":"","footnote":"\r\n( 1 ) . اين ضرب المثل مشابه اين مثل فارسى است : « زيره به كرمان مىبرد » .\r\n","page_name":" 603 ","page_number":607},
  {"content":"\r\n . \r\n","description":"","footnote":"","page_name":" 604 ","page_number":608},
  {"content":"\r\n\r\nبلكه به عنوان شكر و سپاسگذارى نعمت خداوند مىگويم - / جمعيّتى از مهاجران و انصار در راه خدا شربت شهادت نوشيدند و هركدام داراى مقام و مرتبتى بودند ، امّا هنگامى كه شهيد ما « حمزه » شربت شهادت نوشيد ، به او گفته شد سيّدالشّهدا ( آقاى شهيدان ) و رسول‌اللّه هنگام نماز بر وى ( به جاى پنج تكبير ) هفتاد تكبير گفت . و نيز مگر نمىدانى ، گروهى دستشان در ميدان جهاد قطع شد كه هركدام مقام و منزلتى دارند ، ولى هنگامى كه اين جريان دربارهء يكى از ما انجام شد ، لقب « طيّار » به او دادند و گفته شد :\r\n« در آسمان بهشت با دو بال خود پرواز مىكند » ! و اگر نه اين بود كه خداوند نهى كرده كه انسان خويشتن را بستايد فضايل فراوانى را بر مىشمردم كه دلهاى آگاه مؤمنان با آن آشناست و گوشهاى شنوندگان از شنيدن آنها تحاشى ندارد . به هر حال دست از اين سخنها بردار و گمراهان را از خود دور كن ! ما ساخته و پرورش يافته و رهين منّت پروردگار خويش هستيم ؛ ولى مردم پرورش يافته و تربيت شدهء مايند ، آميزش و اختلاط ما با شما هرگز عزّت هميشگى و عطاهاى ما را بر شما از بين نمىبرد . . .\r\nما از طايفهء شما همسر گرفتيم و به طايفهء شما همسر داديم ، همچون اقوام همطراز ، در حالى كه شما هرگز در اين پايه نبوديد و چگونه ممكن است چنين باشد ، در حالى كه پيغمبر ( محمّد صلى الله عليه و آله و سلم ) از ماست . و تكذيب كننده ( ابوجهل ) از شما ، اسداللّه ( حمزه ) از ماست . و اسدالاحلاف ( يعنى ابوسفيان جمع كننده و قسم دهندهء احزاب براى جنگ با پيامبر ) از شما ؛ دو سيّد و آقاى جوانان بهشت ( حسن و حسين ) از ما هستند و كودكان آتش ( اولاد مروان يا فرزندان عقبة بن ابى معيط ) از شما ، بهترين زنان جهان ( فاطمه ) از ماست و حمّالة الحطب ( همسر ابولهب ) از شما و چيزهاى فراوان ديگرى از اين قبيل ، دربارهء ما و شما !\r\nدوران اسلام ما به گوش همه رسيده و كارهاى ما در دوران جاهليّت نيز بر كسى مخفى نيست ؛ كتاب خدا قرآن آنچه را كه برنشمرديم در يك آيه جمع كرده و نشان داده است و آن گفتهء خداوند است كه :\r\n« خويشاوندان در كتاب الهى نسبت به يكديگر سزاوارترند » . « 1 » و نيز فرموده است : « شايسته‌ترين مردم به ابراهيم كسانى هستند كه از او تبعيّت كردند و همچنين اين پيامبر و كسانى كه ايمان آورده‌اند و خداوند ولىّ و سرپرست مؤمنان است . » « 2 » پس ما از يك طرف به وسيلهء قرابت از ديگران سزاوارتريم و از طرف ديگر در اثر اطاعت .\r\nآن روز كه مهاجرين در « سقيفه » با انصار گفتگو كردند ، توانستند با ذكر قرابت و خويشاوندى با پيغمبر صلى الله عليه و آله و سلم بر آنها پيروز شوند ؛ اگر اين دليل برترى است پس حق با ماست نه با شما و اگر دليل ديگرى دارد ، ادّعاى انصار به جاى خود باقى است . گمان برده‌اى كه من بر تمام خلفا حسد ورزيده‌ام و بر همهء آنها طغيان كرده‌ام ، اگر چنين باشد جنايتى بر تو نرفته است كه از تو عذر خواهى كنم !\r\n\r\n\r\n","description":"","footnote":"\r\n( 1 ) . سورهء انفال ، آيهء 75 .\r\n( 2 ) . سورهء اعراف ، آيهء 3 .\r\n","page_name":" 605 ","page_number":609},
  {"content":"\r\n . \r\n","description":"","footnote":"","page_name":" 606 ","page_number":610},
  {"content":"\r\n\r\nو به گفتهء شاعر « اين نقصى است كه گرد ننگ آن بر تو نمىنشيند » !\r\nو گفته‌اى كه مرا همچون شتر افسار زدند و كشيدند كه بيعت كنم ! . . .\r\nعجبا ، به خدا سوگند خواسته‌اى مذمّت كنى و ناخودآگاه مدح و ثنا گفته‌اى ، خواسته‌اى رسوا كنى ولى رسوا شده‌اى . اين براى يك مسلمان نقص نيست كه مظلوم واقع شود ، مادام كه در دين خود ترديد نداشته باشد و در يقين خود شك نكند و اين خلاصهء حجّت و دليل من است حتّى در برابر غير تو ؛ من به همين خلاصه و كوتاهى اكتفا كردم كه جاى شرحش نيست !\r\nسپس دربارهء وضع من با عثمان يادآور شده‌اى و حقّ توست كه از اين گفتار پاسخ داده شوى ، چرا كه از خويشان و بستگانش بودى ، حال كدام‌يك از ما دشمنيش با او شديدتر بود و راه را براى كشندگانش مهيّاتر ساخت ؟ آيا كسى كه به ياريش پرداخت و از او خواست كه به جايش بنشيند و دست بكشد ؟ و يا كسى كه ( عثمان ) از او يارى خواست و او تأخير كرد تا مرگ بر سرش هجوم آورد و زندگيش به سرآمد ؟\r\nنه ، به خدا سوگند « خداوند مانعان از نصرت را خوب مىشناسد و هم آنان كه به برادران خود مىگفتند : به سوى ما آييد و به هنگام ناراحتى جز مقدار كمى به كمك نمىشتافتند » . « 1 » من نمىگويم : در مورد بدعتهايى كه به وجود آورده بود بر او عيب نمىگرفتم ، مىگرفتم و از آن عذرخواهى نمىكنم ، اگر گناه من هدايت و ارشاد اوست ، بسيارند كسانى كه مورد ملامت واقع مىشوند و بى گناهند .\r\nو به گفتهء شاعر : « گاهى شخص ناصح و خيرخواه از بس اصرار در نصيحت مىكند ، مورد تهمت قرار مىگيرد » .\r\nو من قصدى « جز اصلاح تا حدّ توانايى ندارم و موفقيّت من تنها به لطف خداست وتوفيق را جز از خداوند نمىخواهم ، بر او توكّل كردم و به او بازگشتم » . « 2 » و گفته‌اى كه نزد تو براى من و اصحابم جز شمشير چيزى نيست ؛ راستى مضحك است بعد از آن گريه كردن ! . . .\r\nكى به ياد دارى و چه وقت بوده كه فرزندان « عبدالمطلب » به دشمن پشت كنند و از شمشير بترسند ؟ !\r\n« پس كمى صبر كن كه حريفت به ميدان خواهد آمد » !\r\nبه زودى آن كس را كه تعقيب مىكنى به تعقيب تو برخواهد خواست و آنچه را كه از آن فرار مىكنى ، در نزديكى خود خواهى يافت و من در ميان سپاهى عظيم از\r\n\r\n\r\n","description":"","footnote":"\r\n( 1 ) . سورهء احزاب ، آيهء 18 .\r\n( 2 ) . سورهء هود ، آيهء 88 .\r\n","page_name":" 607 ","page_number":611},
  {"content":"\r\n . \r\n","description":"","footnote":"","page_name":" 608 ","page_number":612},
  {"content":"\r\n\r\nمهاجران و انصار و تابعان ، به سرعت به سوى تو خواهم آمد ، با كسانى كه جمعيّتشان به هم فشرده است ، به هنگام حركتشان غبار ، آسمان را تيره و تار مىكند ؛ لباس شهادت در تن دارند ، بهترين ملاقات برايشان ملاقات با پروردگارشان است . همراه اين لشكر فرزندان بدرند و شمشيرهاى هاشمى ، كه مىدانى لبهء تيز آنها چگونه بر پيكر برادر ، دايى ، جد و خاندانت قرار گرفت ! « وَ ما هِىَ مِنَ الظَّالِمينَ بِبَعيدٍ ؛ و اين از ستمگران دور نيست » . « 1 »\r\n\r\nنامهء 29\r\nبه اهل بصره\r\nگسستن ريسمان اتّحاد و پراكندگى شما طورى بود كه خود از آن آگاهيد ، من از مجرم شما گذشتم و شمشير از فرارى شما برداشتم و آنان كه به جانب من آمدند پذيرفتم و از تقصيرشان صرف نظر كردم . اگر هم اكنون افكار مهلك و نظريّات ضعيف و فاسد ، شما را به مخالفت و ستيزه با من بكشاند ، سپاه من آماده و پا در ركابند ! و اگر مرا مجبور به حركت به سوى خود سازيد ، حمله‌اى به شما بياورم كه « جنگ جمل » در برابر آن بسيار كوچك باشد ، با اين كه به فضايل مطيعان شما عارفم و حقّ ناصحان شما را مىشناسم و هرگز به خاطر متّهمى به شخص بى گناه و خوبى تجاوز روا نمىدارم و هيچ‌گاه پيمان وفادار را نقض نخواهم كرد .\r\n\r\nنامهء 30\r\nبه معاويه\r\nاز خداوند در مورد آنچه در اختيار دارى بترس ! و در حقوق خداوند بر خود نظر كن ، از معرفت و شناسايى چيزى كه در ندانستن آن معذور نيستى خوددارى مكن ،\r\n\r\n\r\n","description":"","footnote":"\r\n( 1 ) . سورهء هود ، آيهء 83 .\r\n","page_name":" 609 ","page_number":613},
  {"content":"\r\n . \r\n","description":"","footnote":"","page_name":" 610 ","page_number":614},
  {"content":"\r\n\r\nاطاعت نشانه‌هاى واضح ، راههايى نورانى ، طرق واسع و آشكار و سرانجام خواستنى دارد .\r\nهوشمندان در اين راه گام مىنهند و فرومايگان و نابخردان ، خويش را از آن منحرف مىسازند . كسى كه از آن روى برتابد از حق رو برتافته و در بيابان حيرت و سرگردانى افتاده است . خدا نعمتش را از او مىگيرد و بلايش را بر او مىفرستد .\r\nزنهار ! زنهار ! خويشتن را نگاهدار كه خداوند راهى را كه بايد به روى ، برايت روشن ساخته ، از اين بترس كه زندگيت پايان گيرد ، در حالى كه به سوى عاقبت تلخ و زيانبار و منزلگاه كفر مىروى ؛ خواسته هاى دلت تو را در درون شر داخل ساخته و در پرتگاه ضلالت و گمراهى انداخته ، در مهلكه ها تو را وارد نموده و راهها را بر تو سخت فرو بسته است !\r\n\r\nنامهء 31\r\nبه امام حسن مجتبى عليه السلام كه در سرزمين « حاضرين » هنگام بازگشت از « صفّين » به او نوشته است\r\n( اين نامه‌اى است ) از پدرى فانى ؛ معترف به سختگيرى زمان ، كه آفتاب عمرش رو به غروب است و خواه ناخواه تسليم گذشت دنياست ، هم او كه در منزلگاه پيشينيان سكنى گرفته و فردا از آن كوچ خواهد كرد .\r\nبه فرزندى آرزومند ، آرزومند چيزى كه هرگز به دست نمىآيد و در راهى گام مىنهد كه ديگران در آن گام نهادند و هلاك شدند !\r\nبه كسى كه هدف بيماريهاست ، گروگان روزگار ، در تيررس مصايب ، بندهء دنيا ، بازرگان غرور ، بدهكار نابوديها و اسير مرگ ، هم پيمان اندوهها ، قرين غمها ، آماج آفات و بلاها ، مغلوب شهوات و جانشين مردگان .\r\nامّا بعد ! آگاهى من از پشت كردن دنيا و چيرگى روزگار بر من و روى آوردن آخرت به سويم ، مرا از ياد غير خودم بازداشته و تمام اهتمامم را به سوى آخرت جلب كرده است و از آن‌جا كه به خويشتن مشغولم از غير خودم روى برتافته‌ام . اين وضع ، هوا و هوس مرا كنار زده و نظر خالص و نهايى را براى من آشكار ساخته ، لذا مرا به مرحله‌اى رسانده كه سراسر جدّى است و شوخى در آن راه ندارد و به راستى و صداقتى كشانده كه در آن دروغ نيست .\r\nو چون تو را جزئى از خود ، بلكه همهء خودم يافتم ، آن‌چنان كه اگر ناراحتى به تو رسد به من رسيده و اگر مرگ دامنت را بگيرد ، گويا دامن مرا گرفته ،\r\n\r\n","description":"","footnote":"","page_name":" 611 ","page_number":615},
  {"content":"\r\n . \r\n","description":"","footnote":"","page_name":" 612 ","page_number":616},
  {"content":"\r\n\r\nبه اين جهت اهتمام كار تو را اهتمام كار خود يافتم . . .\r\nلذا اين نامه را براى تو نوشتم تا تكيه گاه تو باشد ، خواه من زنده باشم يا نباشم .\r\nپسرم ! تو را به تقوا و التزام به فرمان خدا ، آباد كردن قلب و روح با ذكر او و چنگ زدن به ريسمان الهى توصيه مىكنم و چه وسيله‌اى مىتواند مطمئن‌تر از رابطه‌اى كه بين تو و خداست - / اگر به آن چنگ زنى - / باشد ؟ !\r\nقلبت را با موعظه و اندرز زنده كن ( و هواى نفست را ) با زهد و بى اعتنايى بميران ، دل را با يقين نيرومند ساز ! و با حكمت و دانش نورانى نما و با ياد مرگ رام كن و آن را به اقرار به فناى دنيا وادار و با نشان دادن فجايع دنيا او را بصير گردان ! و از حملات روزگار و زشتيهاى گردش شب و روز بر حذرش دار ! اخبار گذشتگان را بر او عرضه نما ! و آنچه را كه به پيشينيان رسيده است يادآوريش كن ، در ديار و آثار مخروبهء آنها گردش نما و درست بنگر آنها چه كرده‌اند ، ببين از كجا منتقل شده‌اند و در كجا جاى گرفته ، فرود آمده‌اند .\r\nخواهى ديد از ميان دوستان منتقل شده و به ديار غربت بار انداخته‌اند ، گويا طولى نمىكشد كه تو هم همانند يكى از آنها خواهى بود . ( بنابراين ) منزلگاه آيندهء خود را اصلاح كن ، آخرتت را به دنيايت مفروش و در مورد آنچه نمىدانى سخن مگو ، در آنچه موظّف نيستى كسى را مخاطب نساز و در راهى كه ترس گمراهى در آن دارى قدم مگذار ! چه اين كه خوددارى نمودن به هنگام بيم از سرگردانى گمراهى ، بهتر از آن است كه انسان خود را در مسيرهاى خطرناك بيفكند .\r\nامر به معروف كن تا خود اهل معروف باشى ؛ با دست و زبانت منكرات را انكار نما و از كسى كه عمل بد انجام مىدهد به سختى دورى گزين و در راه خدا تا سرحدّ توان تلاش كن و هرگز سرزنش سرزنش گران تو را از تلاش در راه خدا باز ندارد . . .\r\nدر درياى شدايد و مشكلات در راه حق هرجا كه باشد فرو رو ، در دين تفقّه كن ! و خويشتن را بر استقامت در برابر مشكلات عادت ده كه شكيبايى در راه حق از اخلاق نيك به شمار مىرود ، در تمام كارها خويشتن را به خدا بسپار كه خود را به پناهگاهى مطمئن و نيرومند سپرده‌اى . به هنگام دعا با اخلاص پروردگارت را بخوان ! كه بخشش و حرمان به دست اوست و همواره از خدا بخواه كه آنچه خير و نيك است برايت پيش آورد ، در وصيّتم دقّت كن و آن را سرسرى مگير چه اين كه بهترين گفته آن است كه سودمند باشد .\r\n\r\n","description":"","footnote":"","page_name":" 613 ","page_number":617},
  {"content":"\r\n . \r\n","description":"","footnote":"","page_name":" 614 ","page_number":618},
  {"content":"\r\n\r\nآگاه باش ! دانشى كه نفع نبخشد در آن خيرى نيست و دانشى كه سزاوار فراگرفتن نيست سود نمىبخشد .\r\nپسرم ! هنگامى كه يافتم به سن پيرى رسيده‌ام و ديدم قوايم به سستى مىگرايد ، به اين وصيّت مبادرت ورزيدم ، و فرازهايى از آن را به تو گفتم ، مبادا اجلم فرا رسد در حالى كه آنچه را در درون داشته‌ام برايت بيان نكرده باشم و ( لازم ديدم ) پيش از آن كه در رأيم نقصانى ايجاد شود همچنان كه در جسمم به وجود آمده ، يا پيش از آن‌كه هوا و هوس و فتنه هاى دنيا بر تو هجوم آورد و همچون مركبى سركش گردى ، اين سخنان را با تو بگويم ، چرا كه قلب جوان همچون زمين خالى است ، هر بذرى در آن پاشيده شود مىپذيرد . بنابراين من در تعليم و ادب تو پيش از آن كه قلبت سخت شود و عقل و فكرت به امور ديگر مشغول گردد مبادرت ورزيدم ، تا با تصميم جدّى به استقبال امورى بشتابى كه انديشمندان و اهل تجربه ، زحمت دريافتن و آزمون آن را كشيده‌اند و تو را از تلاش بيشتر و تجربهء مجدّد بى نياز ساخته‌اند ، بنابراين آنچه از تجربيّات آنها نصيب ما شده ، نصيب تو هم خواهد بود ، بلكه شايد پاره‌اى از آنچه بر ما مخفى مانده ( با گذشت زمان ) بر تو روشن گردد .\r\nپسرم ! درست است كه من به اندازهء همهء كسانى كه پيش از من مىزيسته‌اند عمر نكرده‌ام ، امّا در كردار آنها نظر افكنده‌ام . . .\r\nو در اخبارشان تفكّر نمودم و در آثار آنها به سير و سياحت پرداختم تا بدانجا كه همانند يكى از آنها شدم ؛ بلكه گويا در اثر آنچه از تاريخ آنان به من رسيده با همهء آنها از اوّل تا آخر بوده‌ام . در نتيجه من قسمت زلال و مصفّاى زندگى آنان را از بخش كدر و تاريك باز شناختم و سود و زيانش را دانستم ، از ميان تمام آنها قسمتهاى مهم و برگزيده را برايت خلاصه كردم و از بين همهء آنها زيبايش را برايت انتخاب نمودم و مجهولات آن را از تو دور داشتم . لذا همان‌گونه كه يك پدر مهربان بهترين نيكيها را براى فرزندش مىخواهد من نيز صلاح ديدم كه تو را بدين صورت تربيت كنم . و همّت خود را بر آن گماشتم ، زيرا تو در آغاز عمر قرار دارى و روزگارت رو به جلو مىرود ، داراى نيّتى سالم و روحى با صفا هستى .\r\n( چنين ديدم ) كه در آغاز كتاب خدا را همراه تفسيرش و قوانين اسلام و احكامش و حلال و حرام آن را به تو تعليم دهم ، و اين همه توجّه را به تو كردم و غير تو را برنگزيدم آن‌گاه از اين ترسيدم كه آنچه بر مردم در اثر پيروى هوا و هوس و عقايد باطل مشتبه شده و در آن اختلاف نموده‌اند ، بر تو نيز مشتبه گردد ، به همين دليل روشن ساختن اين قسمت هرچند خوشايند تو نباشد ، پيش من محبوبتر از آن است كه تو را تسليم امرى سازم كه از هلاكتت ايمن نباشم\r\n\r\n","description":"","footnote":"","page_name":" 615 ","page_number":619},
  {"content":"\r\n . \r\n","description":"","footnote":"","page_name":" 616 ","page_number":620},
  {"content":"\r\n\r\nو اميدوارم خداوند تو را در طريق رشد و صلاحت توفيق دهد و به مقصودت رهبرى كند ، اينك اين وصيّتم را براى تو مىفرستم .\r\nپسرم ! بدان محبوبترين چيزى كه از ميان گفته‌هايم در اين وصيّت نامه به آن تمسّك مىجويى ، تقوا و پرهيزكارى است و اكتفا به آنچه خداوند بر تو فرض و واجب شمرده است و نيز حركت در راهى كه پدرانت در گذشته از آن راه رفته‌اند و صالحان خاندانت آن طريق را پيموده‌اند ، زيرا همان‌گونه كه تو دربارهء خويش نظر مىكنى ، آنها نيز نظر افكندند و همان گونه كه تو براى صلاح خويش مىانديشى آنها نيز مىانديشيدند . . .\r\nآنها پس از فكر و دقّت به اين‌جا رسيدند كه آنچه را به خوبى شناخته‌اند بگيرند و آنچه را كه مكلّف نيستند رها سازند و اگر روحت از قبول اين ابا دارد كه تا همانند آنها آگاهى نيابى و اقدام نكنى مىبايست از راه صحيح و براى فهميدن و ياد گرفتن اين راه را بپويى ، نه اين كه خود را به شبهات بيفكنى و يا به دشمنىها تمسّك جويى .\r\nاما پيش از آن كه در طريق آگاهى در اين باره گام نهى ، از خداوندت استعانت بجوى و در توفيقت در اين راه رغبت و ميل به خداوند نشان ده ! و هرگونه عاملى را كه موجب خلل در افكارت مىشود يا تو را در شبهه مىافكند ، يا تو را تسليم گمراهى مىسازد ؛ رها ساز .\r\nپس آنگاه كه يقين كردى قلبت صفا يافته و در برابر حق خاضع شده و نظرت تكامل يافته و اراده‌ات متمركز و تصميمت قاطع و واحد گشته ، در آنچه برايت تفسير مىكنم نظر افكن ! و اگر آنچه را در اين زمينه دوست مىدارى ، برايت فراهم نشد و فراغت خاطر حاصل نكردى ، بدان كه در طريقى كه ايمن از سقوط نيستى گام بر مىدارى و در دل تاريكيها قدم مىزنى ، چرا كه آن كسى كه در اشتباه يا در حال تحيّر و ترديد است ، طالب دين نيست و در چنين موقعى امساك و خوددارى از چنين راههايى بهتر است .\r\nپسرم ! در فهم وصيتم دقت نما ! بدان مالك مرگ همو مالك حيات است و آفريننده همان كسى است كه مىميراند و فانى كننده هموست كه ، جهان هستى را از نو نظام مىبخشد . همان كسى كه بيمارى مىدهد شفا نيز عطا مىكند ، و بدان كه دنيا پابرجا نمىماند مگر به همان گونه كه خداوند آن را قرار داده است ، گاه نعمت و گاه ابتلا و پاداش در رستاخيز ، يا آنچه كه او بخواهد و تو نمىدانى .\r\nاگر دربارهء جهان و حوادثش مشكل و بغرنجى براى تو پيش آمد ، آن را بر نادانى خود حمل كن ، زيرا تو در نخست جاهل و نادان آفريده شدى و سپس عالم و آگاه گرديدى و چه بسيار است آنچه را كه نمىدانى و فكرت در آن سرگردان و چشمت در آن گمراه مىگردد ، امّا پس از مدّتى آن را مىبينى ! . . .\r\n\r\n","description":"","footnote":"","page_name":" 617 ","page_number":621},
  {"content":"\r\n . \r\n","description":"","footnote":"","page_name":" 618 ","page_number":622},
  {"content":"\r\n\r\nبنابراين به آن كس كه تو را آفريده و روزيت داده و آنچه لازمهء خلقتت بوده به تو بخشيده پناه ببر ! و پرستش تو ويژهء او باشد ، ميل و رغبتت به سوى او و تنها از او بترس .\r\nپسرم ! بدان هيچ كس از خدا همچون پيامبر اسلام صلى الله عليه و آله و سلم خبر نياورده است . بنابراين رهبرى او را بپذير ! و در طريق نجات و رستگارى ، او را قائد خويش انتخاب كن ! من از هيچ اندرزى درباره‌ات كوتاهى نكرده‌ام و تو هر قدر هم كوشش كنى و صلاح خويش را در نظر بگيرى مصالح خود را آن اندازه كه من دربارهء تو تشخيص داده‌ام تشخيص نخواهى داد !\r\nپسرم ! بدان اگر پروردگارت شريكى داشت رسولان او نيز به سوى تو مىآمدند ، آثار ملك و قدرتش را مىديدى و افعال و صفاتش را مىشناختى ، امّا او خداوندى است يكتا ، همان‌گونه كه خويش را توصيف كرده است . هيچ كس در ملك و مملكتش قادر به ضديّت با او نيست ، هرگز از بين نخواهد رفت ، و همواره بوده است ، او سر سلسلهء هستى است بدون اين كه آغازى داشته باشد و آخرين آنهاست بدون اين كه پايانى برايش تصوّر شود ؛ بزرگ مرتبه‌تر از آن است كه ربوبيّتش در احاطهء فكر يا ديده قرار گيرد .\r\nحال اين كه حقيقت را شناختى در عمل بكوش ! آن‌چنان كه سزاوار مانند توست در كوچكى قدر منزلت و كمى قدرت و فزونى عجز و نياز شديد به پروردگار است .\r\nدر راه طاعتش كوشش نما ! از عقوبتش ترسان باش ! و از خشمش بيمناك ! چرا كه او تو را جز به نيكى امر نكرده و جز از قبح و زشتى باز نداشته است .\r\nفرزندم ! من تو را از دنيا و حالات آن و زوال و دگرگونيش آگاه ساختم و از آخرت و آنچه براى اهلش در آن مهيّا شده ، مطّلع گردانيدم و دربارهء هر دو برايت مثلها زدم ، تا به وسيلهء آنها عبرت‌گيرى و در راه صحيح آن گام نهى ! كسانى كه دنيا را خوب آزموده‌اند ، همانند مسافرانى هستند كه در سرمنزلى بى آب و آبادى و پر مشقّت قحطى زده كه قابل ماندن نيست قرار گرفته و قصد كوچ به سوى منزلى پرنعمت و به ناحيه‌اى كه در آن آسايش و راحتى است ، نموده‌اند ( اينها براى رسيدن به آن منزل ) مشقّتهاى راه را متحمّل شده‌اند ، فراق دوستان را پذيرفته ، سختى مسافرت و غذاهاى ناگوار را با جان و دل قبول نموده‌اند ، تا به خانهء وسيع خويش و سرمنزل قرار و آرامش خود گام نهند . لذا از هيچ كدام از اين ناراحتىها و مشكلات در اين راه احساس درد و رنجى نمىكنند ؛ هزينه هاى مصرف شده را غرامت نمىانگارند و هيچ چيز برايشان محبوبتر از آن نيست كه آنان را به منزلشان نزديك و به محلّ آرامششان برساند .\r\n\r\n","description":"","footnote":"","page_name":" 619 ","page_number":623},
  {"content":"\r\n . \r\n","description":"","footnote":"","page_name":" 620 ","page_number":624},
  {"content":"\r\n\r\nامّا كسانى كه به دنيا مغرور شده‌اند ، همانند مسافرانى هستند كه در منزلى پرنعمت قرار داشته ، سپس به آنها اعلام مىشود كه بايد به سوى منزلى خشك و خالى از نعمت حركت كنند ، نزد آنان هيچ چيز ناخوشايندتر و ناراحت كننده‌تر از مفارقت آنچه در آن بوده‌اند و حركت به سوى ناراحتيهايى كه بايد تحمّل كنند و در آن قرار گيرند ، نيست ! پسرم ! خويشتن را معيار و مقياس قضاوت بين خود و ديگران قرار بده ! پس آنچه را كه براى خود دوست مىدارى ، براى ديگران دوست دار و آنچه را كه براى خود نمىپسندى ، بر ديگران نيز مپسند ؛ ستم مكن ! همان گونه كه دوست ندارى به تو ستم شود . نيكى كن ، همانطور كه دوست دارى نسبت به تو نيكى كنند ، براى خويشتن چيزى را زشت بدان كه همان را براى ديگرى قبيح مىشمارى ، به همان چيز براى مردم راضى باش كه براى خود مىپسندى ، آنچه نمىدانى مگو ، اگر چه آنچه مىدانى بسيار اندك باشد ! و آنچه را كه دوست ندارى به تو بگويند ، به ديگران نيز مگو . بدان كه عجب و غرور ، ضدّ صواب و راستى ، و آفت عقل است . نهايت كوشش و تلاش را در زندگى داشته باش ! ( و از آنچه به دست آورده‌اى انفاق كن ) و براى ديگران اندوخته مكن ! و آن گاه كه در راه راست هدايت يافتى ، در برابر پروردگارت سخت خاضع و خاشع باش .\r\nبدان ! راهى بس طولانى و پر مشقّت در پيش دارى و نيز بدان در اين راه از كوشش صحيح ، تلاش فراوان ، و اندازه‌گيرى توشه و راحله به مقدار كافى بى نياز نخواهى بود و با توجّه به اين‌كه بايد در اين راه سبكبار باشى ؛ بيش از تاب و تحمّل خود بار بر دوش مگير ! كه سنگينى آن براى تو و بال خواهد بود .\r\nو هر گاه نيازمندى را يافتى كه مىتواند زاد و توشهء تو را تا رستاخيز بر دوش گيرد و فردا كه به آن نيازمند شوى به تو پس دهد آن را غنيمت بشمار و اين زاد را بر دوش او بگذار و اگر قدرت بر جمع آورى چنين زاد و توشه‌اى را دارى هر چه بيشتر فراهم ساز و همراه او بفرست ، چرا كه ممكن است روزى در جستجوى چنين شخصى برآيى ولى پيدايش نكنى . هنگامى كه بى نياز هستى اگر كسى قرض بخواهد غنيمت بشمار ، تا در روز سختى و تنگدستى تو ادا نمايد . بدان كه پيش روى تو گردنه هايى صعب العبور وجود دارد كه ( براى عبور از آنها ) سبكباران حالشان به مراتب بهتر از سنگين باران است ، و كندروان حالشان بسيار بدتر از سرعت كنندگان . بدان كه نزول تو سرانجام يا در بهشت است يا در دوزخ . بنابراين براى خويش پيش از رسيدنت به آن جهان وسايلى مهيّا ساز و منزل را پيش از آمدنت آماده نما ، زيرا « پس از مرگ هيچ عذرى پذيرفته نمىشود »\r\n\r\n","description":"","footnote":"","page_name":" 621 ","page_number":625},
  {"content":"\r\n . \r\n","description":"","footnote":"","page_name":" 622 ","page_number":626},
  {"content":"\r\n\r\nو راه بازگشتى به دنيا وجود ندارد .\r\nبدان ! همان كسى كه گنجهاى آسمان‌ها و زمين را در اختيار دارد به تو اجازهء دعا و درخواست را داده است و اجابت آن را نيز تضمين نموده ، به تو امر كرده كه از او بخواهى تا به تو عطا كند و از او درخواست رحمت نمايى ، تا رحمتش را بر تو فرو فرستد . . .\r\nخداوند بين تو و خودش كسى را قرار نداده كه حجاب و فاصله باشد و تو را مجبور نساخته كه به شفيع و واسطه‌اى پناه ببرى و مانعت نشده كه اگر كار خلافى نمودى ، توبه كنى در كيفر تو تعجيل ننموده و در انابه و بازگشت بر تو عيب نگرفته است . در آن‌جا كه فضاحت و رسوايى سزاوار توست ؛ تو را رسوا نساخته و براى بازگشت و قبول توبه شرايط سنگينى قائل نشده است . در جريمه با تو به مناقشه نپرداخته و تو را از رحمتش مأيوس نساخته است بلكه بازگشت تو را از گناه ، حسنه و نيكى قرار داده ، گناه و بديت را يك و نيكيت را ده به حساب آورده است و در توبه و بازگشت و عذرخواهى را به رويت گشوده است .\r\nپس آن‌گاه كه ندايش كنى بشنود ، آن زمان كه با او نجوا نمايى سخنت را مىداند ، پس حاجتت را به سوى او مىبرى ، و آن چنان كه هستى در پيشگاه او خود را نشان مىدهى . هر گاه بخواهى با او درد دل مىكنى و ناراحتى و مشكلاتت را در برابر او قرار مىدهى ، از او در كارهايت استعانت مىجويى و از خزائن رحمتش چيزهايى را مىخواهى كه جز او كسى قادر به اعطاى آن نيست . مانند عمر بيشتر ، تندرستى بدن و وسعت روزى .\r\nبار ديگر تأكيد مىكنم كه خداوند كليدهاى خزائنش را در دست تو قرار داده ، زيرا به تو اجازه داده كه از او درخواست كنى ، بنابراين هر گاه خواستى ، مىتوانى به وسيلهء دعا درهاى نعمت خدا را بگشايى و باران رحمت خدا را فرود آورى . امّا هرگز نبايد از تأخير در اجابت دعا مأيوس گردى ، زيرا بخشش به اندازهء نيّت است .\r\nگاه مىشود كه اجابت به تأخير مىافتد تا اجر و پاداش و عطاى درخواست كننده و آرزومند بيشتر گردد و گاه مىشود كه درخواست مىكنى ، امّا اجابت نمىگردد ، در حالى كه بهتر از آن به زودى و يا در موعد مقرّرى به تو عنايت خواهد شد و يا اين كه به خاطر چيز بهترى ، اين خواسته‌ات برآورده نمىشود زيرا چه بسا چيزى را مىخواهى كه اگر به تو داده شود موجب نابودى دين تو مىشود . روى اين اصل بايد خواستهء تو هميشه چيزى باشد كه جمال و زيباييش برايت باقى و و بال و بديش از تو رخت بر بندد ، مال براى تو باقى نمىماند و تو نيز براى آن باقى نخواهى ماند .\r\nپسرم ! بدان تو براى آخرت آفريده شده‌اى نه براى دنيا ! براى فنا نه بقاى در اين جهان ! براى مرگ نه براى زندگى !\r\n\r\n","description":"","footnote":"","page_name":" 623 ","page_number":627},
  {"content":"\r\n . \r\n","description":"","footnote":"","page_name":" 624 ","page_number":628},
  {"content":"\r\n\r\n( و بدان ) كه تو در منزلى قرار دارى كه هر آن ممكن است از آن كوچ كنى ؛ در منزلى كه بايد زاد و توشه از آن برگيرى تو در طريق آخرتى ، تو رانده شدهء مرگى ؛ همان مرگى كه هرگز فرار كننده از آن نجات نمىيابد ، و از دست جوينده‌اش بيرون نمىرود و سرانجام او را مىگيرد . بنابراين از مرگ بر حذر باش ! نكند زمانى تو را به چنگ آورد كه در حال بدى باشى و تو پيشتر با خود مىگفتى كه از اين حال توبه خواهى كرد ، امّا او ميان تو و توبه‌ات حائل گردد و اين‌جا است كه تو خويشتن را به هلاكت انداخته‌اى .\r\n\r\nياد مرگ\r\nپسرم ! بسيار به ياد مرگ باش و به ياد آنچه به سوى آن مىروى و پس از مرگ در آن قرار مىگيرى تا اين‌كه هنگامى كه مرگ به نزد تو آيد تو خود را از هر جهت مهيّا كرده باشى . نيروى خويش را تقويت و دامن همّت بر كمر زده و آماده باشى ، نكند ناگهان بر تو وارد شود و مغلوبت سازد ؛ ( پسرم ) از اين سخت بر حذر باش كه علاقهء شديد مردم به دنيا و حملهء حريصانه شان به آن تو را مغرور سازد . چرا كه خداوند تو را از وضع دنيا آگاه كرده و دنيا نيز خود از فنا و زوالش تو را خبر داده و بديهاى خود را آشكارا به تو نشان داده است . ( بدان ) دنيا پرستان همچون سگانى هستند كه بى صبرانه همواره صدا مىكنند و درندگانى كه در پى دريدن يكديگرند بعضى بر بعضى ديگر فرياد مىكشند ، زورمندان ضعيفان را مىخورند و بزرگترها كوچكترها را ؛ يا همچون چهارپايانى كه گروهى از آنان پاهايشان بسته و گروهى ديگر رها شده‌اند ، راه‌هاى صحيح را گم كرده و به راههاى نامعلوم گام گذارده‌اند ، در وادى پر از آفات رها شده‌اند ، در سرزمينى شنزار كه حركت در آن به كندى امكان‌پذير است ، نه چوپانى دارند كه آنها را جمع كند و نه كسى كه آنهارا به منزل و چراگاه برساند ؛ دنيا آنان را در طريق كورى به راه انداخته و چشمهاشان را از ديدن نشانه‌هاى هدايت بر بسته ؛ در حيرت و سرگردانى دنيا مانده و در نعمتهاى آن غرق گرديده‌اند ، آنها را مالك و پروردگار خويشتن برگزيده‌اند ؛ دنيا آنها را و آنها دنيا را به بازى گرفته و ماوراى آن را فراموش كرده‌اند .\r\n\r\nدر تلاش براى دنيا اندازه نگهدار\r\nآرام ! كه به زودى تاريكى بر طرف مىشود ( و حقيقت آشكار مىگردد ) گويا مسافران به سر منزل مقصود رسيده‌اند . آن كس كه سريع براند به ( قافله ) ملحق خواهد شد !\r\nپسرم ! بدان آن كس كه مركبش شب و روز است ، دائماً در حركت است ، - هر چند خود را ساكن مىپندارند -\r\n\r\n","description":"","footnote":"","page_name":" 625 ","page_number":629},
  {"content":"\r\n . \r\n","description":"","footnote":"","page_name":" 626 ","page_number":630},
  {"content":"\r\n\r\nو همواره قطع مسافت مىكند ، گر چه ظاهراً متوقّف است .\r\nبدان ! بطور مسلّم هرگز به همهء آرزوهايت نخواهى رسيد و از اجلت تجاوز نخواهى كرد ( بيش از آنچه مقرّر شده عمر نخواهى نمود ) و تو در راه همان كسانى هستى كه پيش از تو مىزيسته‌اند ، بنابراين در طريق به دست آوردن دنيا ملايم باش !\r\nو در كسب و كار ميانه روى را پيشه كن ( نه حرص داشته باش و نه طمع ) ، زيرا بسيار شده كه تلاش بى حد در راه دنيا منجر به نابودى اموال گرديده است ! چرا كه نه هر تلاشگرى به روزى رسيده و نه هر مدارا كننده‌اى محروم مىشود . بزرگوارتر از آن باش ! كه به پستى تن در دهى - هر چند تو را به مقصودت برساند - زيرا تو نمىتوانى در برابر آنچه از آبرو و شخصيّتت در اين راه از دست مىدهى ، بهايى به دست آورى ، « بندهء ديگرى مباش چرا كه خداوند تو را آزاد آفريده » ! چه خوبى و آسايشى دارد آن نيكى كه جز با شر و بدى به دست نمىآيد و يا آسايش و راحتى كه جز با مشقّت زياد حاصل نمىشود . نكند مركبهاى طمع با سرعت حركت كنند و تو را به آبشخورهاى مهلكه بيندازند . . . اگر توانستى كه بين تو و خداوند ، صاحب نعمتى واسطه نباشد انجام ده ، زيرا تو قسمت خود را دريافت خواهى كرد و سهمت را خواهى گرفت و مقدار كمى كه از ناحيهء خدا برسد محترمانه‌تر است از مقدار زيادى كه از ناحيهء يكى از مخلوقاتش باشد ؛ هر چند همهء نعمتها از ناحيهء اوست .\r\n\r\nسفارشهاى گوناگون\r\nتدارك و جبران آنچه بر اثر سكوتت از دست داده‌اى آسانتر است ، از جبران آنچه در اثر سخنت از دست رفته ! چرا كه نگهدارى آنچه در ظرف هست با محكم بستن دهانهء آن امكان‌پذير است ، و نگهدارى آنچه در دست دارى نزد من محبوبتر است ، از درخواست چيزى كه در دست ديگرى است ؛ تلخى يأس و نادارى بهتر است از درخواست از مردم . كسب و كار ( و ثروت كم ) همراه با عفّت و پاكى و درستكارى بهتر است از ثروت فراوان توأم با فجور و گناه . انسان اسرار خويش را بهتر از هر كس ديگر نگهدارى مىكند .\r\nبسيارند كسانى كه بر زيان خود تلاش مىكنند . كسى كه پر حرفى كند حرفهاى بىمعنا زياد خواهد زد .\r\nهركس انديشه كند ، بينايى خواهد يافت . با نيكوكاران همراه شو كه از آنان خواهى شد . از اهل شرّ و بدى دور شو تا از آنها بر كنار باشى . غذاى حرام بدترين غذاهاست ! ستم بر ناتوان بدترين ستم است ! .\r\nآن گاه كه رفق و مدارا كردن شدّت به حساب آيد ، شدّت ، رفق و مدارايى خواهد بود . گاه مىشود كه دارو مايهء بيمارى و بيمارى داروى نجات‌بخش است ! چه بسا آن كس كه اهل اندرز نيست ، اندرز دهد و آن كس كه از او درخواست نصيحت شده ، خدعه به كار برد ! از تكيه كردن بر آرزوها بر حذر باش ، كه سرمايهء احمقان است . عقل ، نگهدارى تجربه‌هاست . بهترين تجربه‌هايت آن است كه به تو پند دهد .\r\n\r\n","description":"","footnote":"","page_name":" 627 ","page_number":631},
  {"content":"\r\n . \r\n","description":"","footnote":"","page_name":" 628 ","page_number":632},
  {"content":"\r\n\r\nپيش از آن‌كه فرصت از دست برود و مايهء اندوهت گردد آن را غنيمت بشمار . چنان نيست كه هر كس در جستجو باشد به خواسته‌اش برسد . و هر غايب و پنهانى باز گردد . از موارد فساد ، از بين بردن زاد و توشه و تباه ساختن معاد است . هر كارى سرانجامى دارد ؛ به زودى آنچه برايت مقدّر شده به تو خواهد رسيد . هر بازرگانى همواره خود را در مخاطره مىاندازد ( تا نتيجه گيرد ) . بسيار شده كه سرمايهء كم ، رشدش از سرمايهء زياد بيشتر بوده است ! . . .\r\nنه در كمك كار پست خيرى وجود دارد و نه در دوست متّهم ؛ آن‌گاه كه روزگار در اختيار تو است بهرهء خود را بگير . هيچ گاه نعمتى را به خاطر اين‌كه بيشتر به دست آورى به خطر مينداز . از سوار شدن بر مركب سركش لجاجت بر حذر باش .\r\n\r\nوظيفهء تو در برابر دوستان\r\nدر برابر برادرت اين مطالب را بر خود تحمّل كن ؛ به هنگام قطع رابطه از ناحيهء او ، تو پيوند نما و هنگام قهر و دوريش ، لطف و نزديكى . و در برابر بخلش ، بذل و بخشش ، و در زمان دوريش ، نزديكى ، به هنگام سختگيريش نرمش ، به هنگام جرمش قبول عذر ، آن چنان كه گويا تو بندهء او هستى ، و او صاحب نعمت توست . ( امّا ) بر حذر باش از اين‌كه آنچه گفته شد در غير محلّش قرار دهى يا دربارهء كسى كه اهليّت ندارد به انجام رسانى . هرگز دشمن دوست خود را به دوستى مگير ! كه با اين‌كار با دوستت به دشمنى بر خاسته‌اى . نصيحت خالصانهء خود را براى برادرت مهيّا ساز ! خواه نيك باشد يا بد ؛ خشم را فرو خور كه من جرعه‌اى شيرين‌تر و خوش سرانجامتر و لذّت بخشتر از آن نديدم . با كسى كه با تو به خشونت رفتار كند نرمى پيش گير ، كه به زودى او در برابر تو نرم خواهد شد . با دشمن خود با فضل و كرم رفتار كن ، كه در ميان يكى از دو پيروزى شيرين‌ترين را برگزيده‌اى . اگر خواستى پيوند برادرى و رفاقت را ببرى جاى دستى برايش باقى بگذار كه اگر روزى خواست باز گردد و بار ديگر با تو دوست شود ، بتواند . كسى كه به تو گمان نيكى برد با ( علمت ) گمانش را تصديق كن ! هيچ گاه به اعتماد رفاقت و يگانگى كه بين تو و برادرت هست ، حق او را ضايع مكن ! زيرا آن‌كه حقّش را ضايع مىكنى با تو برادر نخواهد بود . سعى كن خاندانت بدترين افراد نسبت به تو نباشد . به كسى كه با تو علاقه ندارد علاقه‌مند مباش ! نبايد برادرت در قطع پيوند برادرى نيرومندتر از تو در برقرارى پيوند و نه در بدى كردن قويتر از تو در نيكى كردن باشد ! . . .\r\nظلم و ستم كسى كه بر تو ستم مىكند زياد بر تو گران نيايد چرا كه در حقيقت به زيان خود و سود تو تلاش مىكند ( و سرانجام بر او پيروز خواهى شد ) پاداش كسى كه تو را خوشحال مىكند اين نيست كه به او بدى كنى .\r\n\r\n","description":"","footnote":"","page_name":" 629 ","page_number":633},
  {"content":"\r\n . \r\n","description":"","footnote":"","page_name":" 630 ","page_number":634},
  {"content":"\r\n\r\nپسرم ! بدان كه « روزى » بر دو گونه است : يك نوع روزى است كه به جستجوى آن بر مىخيزى و روزى ديگرى است كه به سراغ تو خواهد آمد يعنى اگر تو هم به سويش نروى به سويت مىآيد ، چه زشت است خضوع به هنگام نياز و جفا و ستم به هنگام بى نيازى . تنها از دنيا آن مقدار مال تو خواهد بود كه با آن سراى آخرتت را اصلاح كنى . اگر قرار است براى چيزى كه از دستت رفته ناراحت شوى پس براى هرچيزى كه به تو نرسيده نيز ناراحت باش ! با آنچه در گذشته ديده و شنيده‌اى بر آنچه هنوز نيامده است استدلال كن ! چرا كه امور شبيه يكديگرند از كسانى مباش كه پند و اندرز به آنها سود نمىبخشد ، مگر آن زمان كه سخت در توبيخ او مبالغه كنى ، چرا كه عاقلان با اندرز و آداب پند مىپذيرند ، امّا چهارپايان با زدن و ادب كردن ! همّ و غمها را با نيروى صبر و حسن يقين از خود دور ساز !\r\nكسى كه ميانه روى را ترك كند از راه حق منحرف شده ، يار و همنشين در حكم خويشاوند است .\r\nدوست آن است كه در نبود انسان حقّ دوستى را رعايت كند ، هوا و هوس شريك كورى است . چه بسا بيگانگانى كه از خويشاوندان نزديكترند و خويشاوندانى كه از هركس دور تر مىباشند !\r\nغريب كسى است كه دوست نداشته باشد . كسى كه از حق تجاوز كند در تنگنا قرار مىگيرد . آن كس كه به ارزش خود اكتفا كند برايش پاينده‌تر خواهد بود . مطمئن‌ترين وسيله‌اى كه مىتوانى به آن چنگ بزنى وسيله‌اى است كه بين تو و خدايت ايجاد رابطه كند . كسى كه به كار تو اهميّت نمىدهد در حقيقت دشمن تو است ، گاه مىشود كه نوميدى نوعى وصول به مقصد است ! و اين در صورتى است كه طمع موجب هلاكت شود . چنان نيست كه هر عيب پنهانى آشكار شود و همه فرصتها به نتيجه رسد ، گاه مىشود كه بينا به خطا مىرود و نابينا به مقصد مىرسد ، شرّ و بدى را تأخير افكن زيرا هروقت بخواهى مىتوانى انجام دهى ! بريدن از جاهل معادل پيوند با عاقل و هوشيار است ! . . .\r\nكسى كه از مكر روزگار ايمن بماند زمانه به او خيانت خواهد كرد و كسى كه آن را بزرگ بشمارد او را خوار خواهد ساخت . چنين نيست كه هر تيراندازى به هدف بزند . آن گاه كه حكومت تغيير كند و دگرگون شود زمانه نيز دگرگون خواهد شد ؛ پيش از حركت به سوى سفر دربارهء همسفرت جستجو و تحقيق كن و پيش از گرفتن منزل دربارهء همسايه ات . از گفتن سخنان بى محتوا بر حذر باش گرچه آن را از ديگرى نقل كنى .\r\n\r\nسخنى در مورد زنان\r\nاز مشاوره با زنان ( هوسباز ) بپرهيز كه نظريّهء آنها ناقص و تصميمشان سست و ناپايدار است\r\n\r\n","description":"","footnote":"","page_name":" 631 ","page_number":635},
  {"content":"\r\n . \r\n","description":"","footnote":"","page_name":" 632 ","page_number":636},
  {"content":"\r\n\r\nو از طريق حجاب ، چشمها و نگاههايشان را باز دار زيرا حجاب و پوشش ، آنها را سالمتر و پاكتر نگاه خواهد داشت ؛ خارج شدن و بيرون رفتن آنها بدتر از اين نيست كه افراد غير مطمئن را در بين آنان راه دهى . اگر بتوانى كه غير از تو ديگرى را نشناسند اين كار را بكن . به زن ، بيش از حدّ خود و امورى كه مربوط به او نيست تحميل مكن ! زيرا زن هم‌چون شاخه گلى است نه قهرمان خشن ، احترامش را به حدّى نگهدار كه او را به فكر نيندازد كه براى ديگرى شفاعت كند . برحذر باش از اين‌كه در غير جايى كه بايد غيرت به خرج داد اظهار غيرت كنى ، ( كه نشانهء سوءظن تو نسبت به او باشد ) زيرا اين‌گونه اظهار بى اعتمادى و سوءظن ، زنان پاك را به ناپاكى و بى گناهان را به آلودگى سوق مىدهد .\r\nبراى هركدام از خدمت گذارانت كارى معيّن ساز كه او را در قبال آن مسؤول بدانى ، چرا كه اين سبب مىشود كارها را به يكديگر وانگذارند ، و در خدمتت سستى نكنند . قبيله و عشيره‌ات را گرامى دار ، زيرا آنها پروبال توانَد كه به وسيلهء آنها پرواز مىكنى و اصل و ريشهء توانَد كه به آنها باز مىگردى و دست و نيروى توانَد كه با آن به دشمن حمله مىكنى .\r\n\r\nنيايش\r\nدين و دنيايت را نزد خداوند به امانت گذار و از او بهترين مقدّرات را هم اكنون و در آينده ، در دنيا و آخرت مسئلت نما ! والسلام .\r\n\r\nنامهء 32\r\nبه معاويه\r\n. . . گروه بسيارى از مردم را به هلاكت افكندى ، با گمراهى و ضلالت خويش آنان را فريفتى ! و در امواج فتنه و فساد انداختى همان فتنه و فسادى كه تاريكيهايش فراگير است و امواج شبهاتش همهء آنها را در كام خود فرو برده و اين سبب شد كه آنها از حق دور شده و به جاهليّت و دوران گذشته رو آورند ؛ به قهقرا برگشته و به حسب و نسب و تفاخرات قومى اعتماد كنند .\r\nجز گروهى از روشن ضميران و اهل بصيرت كه از اين راه باز گشته و پس از آن كه تو را شناختند از تو جدا شدند . از همكارى و معاونت تو به سوى خدا فرار كردند و اين به آن خاطر بود كه تو آنها را به كارى صعب و پر مشقّت ( نبرد بر ضدّ حق ! ) واداشتى\r\n\r\n","description":"","footnote":"","page_name":" 633 ","page_number":637},
  {"content":"\r\n . \r\n","description":"","footnote":"","page_name":" 634 ","page_number":638},
  {"content":"\r\n\r\nو از راه راست منحرفشان ساختى .\r\nاى معاويه ! در برابر كارهايت از خدا بترس ! و زمامت را از دست شيطان بازگير ! كه دنيا از تو بريده و آخرت به تو نزديك است ( و پايان عمرت نزديك است ) . والسلام .\r\n\r\nنامهء 33\r\nبه « قثم بن عبّاس » فرماندار امام عليه السلام در شهر مكّه\r\nامّا بعد ! مأمور اطّلاعات من در مغرب ( شام ) برايم نوشته و مرا آگاه ساخته كه گروهى از مردم « شام » به سوى « حج » گسيل داشته شده‌اند ، گروهى كوردل ، ناشنوا و كورديده ، كه حق را با باطل مشوب مىسازند و در طريق نافرمانى خالق از مخلوق اطاعت مىكنند ، با دادن دين خود ، شير از پستان دنيا مىدوشند و آخرت را - / كه در انتظار نيكان و پاكان است - / به متاع اين دنيا مىفروشند ؛ در حالى كه هر كار نيك نتيجه‌اش عايد عامل آن مىشود و جزاى شر جز به فاعلش نمىرسد !\r\nبنابراين در مورد آنچه در اختيار دارى ( حكومت ) سخت قيام كن ! قيام شخصى دورانديش و نيرومند ، قيام شخصى عاقل و نصيحتگر ، قيام كسى كه از سلطان خويش اطاعت مىكند و مطيع فرمان امام و پيشوايش مىباشد ، از اين بپرهيز كه عملى انجام دهى كه در برابرش عذربخواهى ، نه به هنگام اقبال نعمت مغرور و خوشحال باش و نه به هنگام شدايد سست و ترسو و ضعيف ! والسلام .\r\n\r\nنامهء 34\r\nبه « محمّد بن ابوبكر » هنگامى كه در اثر عزلش از فرماندارى « مصر » و قرار دادن « مالك اشتر » به جاى او ناراحت شده بود ، و سرانجام « اشتر » در بين راه از دنيا رفت و به آن‌جا نرسيد .\r\nامّا بعد ! به من خبر رسيده كه از فرستادن « اشتر » به سوى فرمانداريت ناراحت شده‌اى ، ولى اين كار را من نه به اين جهت انجام دادم ،\r\n\r\n","description":"","footnote":"","page_name":" 635 ","page_number":639},
  {"content":"\r\n . \r\n","description":"","footnote":"","page_name":" 636 ","page_number":640},
  {"content":"\r\n\r\nكه تو در تلاش و كوششت كندى ورزيده‌اى و يا براى اين باشد كه جدّيّت بيشترى به خرج دهى ، اگر آنچه در اختيارت قرار دارد از تو گرفتم ، تو را والى جايى قرار دادم كه هزينهء آن بر تو آسانتر و حكومت آن برايت جالبتر است .\r\nآن مردى كه من او را فرماندار « مصر » كرده بودم ، مردى بود كه نسبت به ما ناصح و خيرخواه و نسبت به دشمنانمان سختگير و درهم كوبنده بود ، خداى او را رحمت كند كه ايّام زندگى خود را كامل كرد ، عمر را به پايان برد و مرگ را ملاقات نمود در حالى كه ما از او راضى بوديم ؛ خداوند هم نعمت خشنوديش را بر او ارزانى دارد و پاداشش را مضاعف گرداند .\r\n( امّا اكنون ) تو براى پيكار با دشمنت سپاه را بيرون آر و طبق بصيرت و فهمت در مبارزه با او حركت كن . دامن جنگ را براى كسى كه با تو مىجنگد به كمر زن و مردم را در راه پروردگارت به مبارزه دعوت كن . از خداوند بسيار يارى بطلب كه مشكلاتت را حل خواهد كرد و در شدايدى كه بر تو نازل مىشود ياريت مىكند - / إن شاءاللّه .\r\n\r\nنامهء 35\r\nبه « عبداللَّه بن عبّاس » پس از شهادت « محمّدبن‌ابىبكر »\r\nامّا بعد ، « مصر » به دست دشمن گشوده شده و « محمّدبن‌ابىبكر » - / كه خدا رحمتش كند - / به شهادت رسيده . اين مصيبت را به حساب خداوند مىگذاريم و اجر آن را از خدا مسئلت مىداريم ، ( مصيبت ) فرزندى ناصح و كارگزارى تلاشگر و كوشا ، شمشيرى برنده و قاطع و ستونى بازدارنده .\r\nمن مردم را به ملحق شدن به او و همكاريش تشويق و تحريص كردم و به آنها فرمان دادم كه پيش از وقوع واقعه به فريادش برسند . من آنها را آشكارا و پنهانى ، از آغاز تا انجام در حركت به سوى او دعوت كردم . عدّه‌اى هماهنگى خود را با اكراه اعلام و گروهى بطور دروغين خود را به بيمارى زدند و گروه سوّم افرادى بودند كه براى تنها ماندن ( سپاه حق ) دست از ياريش كشيدند .\r\nاز خداوند تقاضا مىكنم كه براى نجات من از ميان اين گونه افراد فرجى عاجل قرار دهد . به خدا سوگند اگر علاقه و آرزوى من به شهادت به هنگام پيكار با دشمن نبود و خود را براى مرگ در راه خدا آماده نساخته بودم ، دوست مىداشتم حتى يك روز با اين مردم روبه رو نشوم و هرگز آنها را ملاقات نكنم !\r\n\r\n","description":"","footnote":"","page_name":" 637 ","page_number":641},
  {"content":"\r\n . \r\n","description":"","footnote":"","page_name":" 638 ","page_number":642},
  {"content":"\r\n\r\n\r\nنامهء 36\r\nاين نامه را به عنوان پاسخ به برادرش « عقيل‌بن‌ابىطالب » در مورد لشكرى كه به سوى بعضى از دشمنان گسيل داشته ، نوشته است\r\nسپاهى انبوه از مسلمانان را به سوى او گسيل داشتم ، هنگامى كه اين خبر به او رسيد ، دامن فرار را به كمر زد ! و با پشيمانى قدم به عقب گذاشت . ( ولى ) سپاه در بعضى از راهها به او رسيدند و اين هنگامى بود كه خورشيد به غروب نزديك مىشد ؛ لحظه‌اى نبرد بين آنها درگرفت ، و اين كار به سرعت انجام شد ، اين درست به اندازهء توقّف ساعتى بيش نبود و پس از آن كه سخت گلويش فشرده شد ، نيمه جانى از معركه به در برد ، و اين در حالى بود كه از او رمقى بيش نمانده بود و با سختى تمام نجات يافت . . .\r\nقريش را همراه با تلاششان در گمراهى ، جولانشان در اختلاف و سركشى آنها در تيه ضلالت واگذار ، كه آنها با هم ، در نبرد با من همدست شده‌اند ، همان گونه كه پيش از من در مبارزه با رسول خدا صلى الله عليه و آله و سلم هماهنگ و متّحد بودند ، كيفر رساننده‌ها به جاى من قريش را به كيفر رسانند ( خدا قريش را به كيفر اعمالشان برساند ) آنها پيوند خويشاونديم را بريدند و حكومت فرزند مادرم ( پيامبر ) را از من سلب كردند . امّا آنچه در مورد جنگ از من پرسيده‌اى و نظر مرا در اين باره خواسته‌اى ، عقيدهء من اين است با كسانى كه پيكار با ما را حلال مىشمارند پيكار كنم ، تا آن‌گاه كه خداوند را ملاقات نمايم و در اين راه نه كثرت جمعيّت در اطرافم موجب عزّت و قدرت برايم خواهد شد و نه متفرّق شدن آنان از اطرافم موجب وحشت ، هرگز گمان نكنى كه فرزند پدرت - / اگر چه مردم او را رها كنند - / به تضرّع و خشوع افتد و يا در برابر ظلم ، سستى به خرج دهد و تسليم و راضى شود و نيز گمان مبر ، كه ( برادرت ) زمام خويش را به دست هركس بسپارد يا به اين و آن سوارى دهد ، بلكه بدان گونه است كه شاعر قبيلهء « بنى سليم » گفته است : اگر از من بپرسى : چگونه هستى ؟ جواب مىدهم در برابر مشكلات زمان صبور و با استقامتم .\r\nبر من مشقّت بار است كه حزن و اندوهى در چهره‌ام ديده شود كه موجب شماتت دشمن ، يا ناراحتى دوست گردد !\r\n\r\n","description":"","footnote":"","page_name":" 639 ","page_number":643},
  {"content":"\r\n . \r\n","description":"","footnote":"","page_name":" 640 ","page_number":644},
  {"content":"\r\n\r\n\r\nنامهء 37\r\nبه معاويه\r\nسبحان‌اللّه ! چقدر به هوا و هوسهاى بدعت‌آميز و سرگردان كننده وابسته‌اى ، آن هم همراه تضييع حقايق و دور افكندن دلايل مطمئن كه مطلوب خداوند است و اتمام كنندهء حجّت بر بندگانش .\r\nامّا اين كه بسيار به خون عثمان و نسبت به كشندگان او احتجاج مىكنى ( به روشنى بايد بگويم : ) تو آن‌جا به يارى عثمان برخاستى كه در حقيقت يارى خودت بود ، ولى در آن‌جا كه تنها يارى عثمان بود ؛ دست از يارش برداشتى ! والسلام\r\n\r\nنامهء 38\r\nبه مردم « مصر » آن‌گاه كه « مالك اشتر » را زمامدار آنها ساخت\r\nاز بندهء خدا « على امير مؤمنان » به سوى مردمى كه خشم و نفرتشان براى خاطر خدا و به خاطر اين بود كه گروهى از فرمانش سربرتافتند و بر روى زمين معصيت او مىشد ، حقّ او از بين رفته بود ؛ در آن هنگام كه جور و ستم خيمه و سراپردهء خود را بر نيك و بد ، بر كسانى كه حاضر و مسافر بودند ، بر سر همگان افراشته بود ، در آن هنگام كه نه معروف و نيكى وجود داشت كه انسان در كنار آن احساس آرامش كند و نه از منكر و زشتى اجتناب مىشد .\r\nامّا بعد ! يكى از بندگان خداوند را به سوى شما فرستادم كه به هنگام خوف ( مردم از جنگ ) خواب به چشم راه نمىدهد ، در ساعات ترس و وحشت ؛ از دشمن هراس نخواهد داشت و نسبت به بدكاران از شعلهء آتش سوزنده‌تر است او « مالك بن حارث » از قبيلهء « مذحج » است ، سخنش را بشنويد و فرمانش را در آن‌جا كه مطابق حق است اطاعت كنيد ، چرا كه او شمشيرى است از شمشيرهاى خدا كه نه تيزيش به كندى مىگرايد و نه ضربتش بى اثر مىگردد . اگر او فرمان بسيج و حركت داد ، حركت كنيد\r\n\r\n","description":"","footnote":"","page_name":" 641 ","page_number":645},
  {"content":"\r\n . \r\n","description":"","footnote":"","page_name":" 642 ","page_number":646},
  {"content":"\r\n\r\nو اگر دستور توقّف داد توقّف نماييد كه او هيچ اقدام ، هجوم ، عقب نشينى و پيشروى جز به فرمان من نمىكند ، من شما را بر خودم مقدّم داشتم كه او را به فرمانداريتان فرستادم ؛ او نسبت به شما ناصح و خيرخواه است و نسبت به دشمنانتان سختگير !\r\n\r\nنامهء 39\r\nبه عمروبن عاص\r\nتو دين خود را تابع دنياى كسى قرار داده‌اى كه گمراهى و ضلالتش آشكار است و پرده‌اش دريده ! افراد با شخصيّت و بزرگوار را در همنشينى با خود لكّه دار مىسازد و انسان حليم و عاقل با معاشرت با او به سفاهت و نادانى مىگرايد . تو گام به جاى قدم او گذاشتى و بخشش او را خواستار گرديدى ، همچون سگى كه به دنبال شيرى برود ، به چنگال او متّكى شده و منتظر قسمتهاى اضافى شكارش باشد كه به سوى او اندازد ( تو با اين كار ) دنيا و آخرتت را تباه كرده‌اى ! در حالى كه اگر به حق مىپيوستى آنچه مىخواستى به آن مىرسيدى ، ( چرا كه استعداد كافى دارى ) .\r\nاگر خداوند به من امكان دهد و دستم به تو و پسر « ابوسفيان » برسد ، كيفر آنچه انجام داده‌ايد به شما خواهم داد . امّا اگر حوادث به صورتى پيش آمد كه من آن قدرت را نيافتم و شما باقى مانديد ، آنچه در پيش داريد و در سراى آخرت براى شما مهيّا شده بدتر است . والسلام\r\n\r\nنامهء 40\r\nبه يكى از فرماندارانش\r\nامّا بعد ! دربارهء تو به من جريانى گزارش شده است ، كه اگر انجام داده باشى پروردگارت را به خشم آورده‌اى ، امامت را عصيان كرده‌اى و امانت ( فرماندارى ) خود را به رسوايى كشيده‌اى .\r\nبه من خبر رسيده كه تو زمينهاى آباد را برهنه و ويران كرده‌اى و آنچه توانسته‌اى تصاحب نموده‌اى .\r\nو از بيت المال كه زير دستت بوده است به خيانت خورده‌اى ، فوراً حساب خويش را برايم بفرست و بدان كه حساب خداوند از حساب مردم سخت‌تر است ! والسلام .\r\n\r\n","description":"","footnote":"","page_name":" 643 ","page_number":647},
  {"content":"\r\n . \r\n","description":"","footnote":"","page_name":" 644 ","page_number":648},
  {"content":"\r\n\r\n\r\nنامهء 41\r\nبه يكى از فرماندارانش\r\nامّا بعد ! من تو را شريك در امانتم ( حكومت و زمامدارى ) قرار دادم ، و تو را صاحب اسرار خود ساختم .\r\nمن از ميان خاندان و خويشاوندانم مطمئنتر از تو نيافتم به خاطر مواسات ، يارى نمودن و اداى امانتى كه در تو سراغ داشتم ، امّا تو همين كه ديدى زمان بر پسر عمويت سخت گرفته و دشمن در نبرد محكم ايستاده ، امانت در ميان مردم خوار و بى مقدار شده و اين امّت اختيار را از دست داده و حمايت كننده‌اى نمىيابد ، عهد و پيمانت را نسبت به پسر عمّت دگرگون ساختى و همراه ديگران مفارقت جستى ، با كسانى كه دست از ياريش كشيدند هم صدا شدى ، و با خائنان ، نسبت به او خيانت ورزيدى نه پسر عمّت را يارى كردى و نه حقّ امانت را ادا نمودى . گويا تو جهاد خود را به خاطر خدا انجام نداده‌اى ؛ گويا حجّت و بيّنه‌اى از طرف پروردگارت دريافت نداشته‌اى و گويا تو با اين امّت براى تجاوز و غصب دنيايشان حيله و نيرنگ به كار مىبردى و مقصدت اين بود كه اينها را بفريبى و غنايمشان را در اختيارگيرى ؛ پس آن‌گاه كه امكان تشديد خيانت به امّت را پيدا كردى تسريع نمودى ، با عجله به جان بيت المال آنها افتادى و آنچه در قدرت داشتى از اموالشان - / كه براى زنان بيوه و ايتامشان نگهدارى مىشد - / ربودى ! همانند گرگ گرسنه‌اى كه گوسفند زخمى و استخوان شكسته‌اى را بربايد ! سپس آن را به سوى حجاز با سينه‌اى گشاده و دل خوش حمل نمودى ! بى آن‌كه در اين كار احساس گناه كنى ، بى پدر باد دشمنت ! گويا ميراث پدر و مادرت را به سرعت به خانهء خود حمل مىكردى ، « سبحان اللّه » آيا به معاد ايمان ندارى ؟ از بررسى دقيق و سختگيرى حساب در روز قيامت نمىترسى ؟ ! اى كسى كه در پيش ما از خردمندان به شمار مىآمدى ! چگونه خوردنى و آشاميدنى را در دهان فرو مىبرى ، در حالى كه مىدانى حرام مىخورى و حرام مىآشامى ؟ چگونه با اموال ايتام و مساكين و مؤمنان و مجاهدان راه خدا ، كنيز مىخرى و زنان را به همسرى مىگيرى ؟ ( در حالى كه مىدانى ) اين اموال را خداوند به آنان اختصاص داده و به وسيلهء آن مجاهدين ، بلاد اسلام را نگهدارى و حفظ مىنمايد ! از خدا بترس و اموال اينها را به سويشان بازگردان كه اگر اين كار را نكنى و خداوند به من امكان دهد وظيفه‌ام را در برابر خدا دربارهء تو انجام خواهم داد\r\n\r\n","description":"","footnote":"","page_name":" 645 ","page_number":649},
  {"content":"\r\n . \r\n","description":"","footnote":"","page_name":" 646 ","page_number":650},
  {"content":"\r\n\r\nو با اين شمشيرم كه هيچ كس را با آن نزدم ، مگر اين كه داخل دوزخ شد ، بر تو خواهم زد . . .\r\nبه خدا سوگند اگر حسن و حسين اين كار را كرده بودند هيچ پشتيبانى و هواخواهى از ناحيهء من دريافت نمىكردند ، و در ارادهء من اثر نمىگذاردند تا آن‌گاه كه حق را از آنها بستانم و ستمهاى ناروايى را كه انجام داده‌اند دور سازم ؛ به خداوندى كه پروردگار جهانيان است سوگند ، اگر ( فرضاً ) آنچه تو گرفته‌اى براى من حلال بود ، خوشايندم نبود كه آن را ميراث براى بازماندگانم بگذارم . بنابراين دست نگهدار و اندكى انديشه نما ! فكر كن به مرحلهء آخر زندگى رسيده‌اى ، در زير خاكها مدفون گشته‌اى و اعمالت به تو عرضه شده ، در جايى كه ستمگر با صداى بلند نداى حسرت سر مىدهد و كسى كه عمر خود را ضايع ساخته درخواست بازگشت مىكند « ولى راه فرار و چاره مسدود است » . « 1 »\r\n\r\nنامهء 42\r\nبه « عمربن ابوسلمه مخزومى » فرماندار « بحرين » كه بدين وسيله او را بر كنار و « نعمان بن عجلان زرقى » را به جايش منصوب فرمود\r\nامّا بعد ! من « نعمان بن عجلان زرقى » را فرماندار « بحرين » قرار دادم و اختيار تو را از فرماندارى آن‌جا برگرفتم ؛ بدون اين كه اين كار براى تو مذمّت و يا ملامت در برداشته باشد ، چرا كه تو زمامدارى را به نيكى انجام دادى و حقّ امانت را ادا نمودى .\r\nبنابراين به سوى ما حركت كن بى آن‌كه مورد سوءظن يا ملامت ، يا متّهم و يا گناهكار باشى ! زيرا من تصميم گرفته‌ام به سوى ستمگران اهل شام حركت كنم و دوست دارم تو با من باشى ، چرا كه تو از كسانى هستى كه من در جهاد با دشمن و برپاداشتن ستونهاى دين از آنها استعانت مىجويم ، إن شاءاللّه .\r\n\r\n\r\n","description":"","footnote":"\r\n( 1 ) . سورهء ص ، آيهء 3 .\r\n","page_name":" 647 ","page_number":651},
  {"content":"\r\n . \r\n","description":"","footnote":"","page_name":" 648 ","page_number":652},
  {"content":"\r\n\r\n\r\nنامهء 43\r\nبه « مصقلةبن هبيره شيبانى » فرماندار « اردشير خرّه » ( يكى از شهرهاى فارس )\r\nبه من دربارهء تو گزارشى رسيده كه اگر درست باشد و اين كار را انجام داده باشى پروردگارت را به خشم آورده و امامت را عصيان كرده‌اى . ( گزارش رسيده ) كه تو غنايم مربوط به مسلمانان را كه به وسيلهء اسلحه و اسبهايشان به دست آمده و خونهايشان در اين راه ريخته شده ، در بين افرادى از باديه نشينان قبيله ات - / كه تو رابرگزيده‌اند - / تقسيم مىكنى .\r\nسوگند به كسى كه دانه را در زير خاك شكافت ! و روح انسانى را آفريد ! اگر اين گزارش درست باشد ، تو در نزد من خوار خواهى شد و ارزش و مقدارت كم خواهد بود ، حقّ پروردگارت را سبك مشمار و دنيايت را با نابودى دينت اصلاح مكن ، كه از زيانكارترين افراد خواهى بود !\r\nآگاه باش ! حق مسلمانانى كه نزد من و يا پيش تو هستند در تقسيم اين اموال مساوى است ، بايد همهء آنها به نزد من آيند و سهميّهء خود را از من بگيرند .\r\n\r\nنامهء 44\r\nبه « زيادبن ابيه » و اين هنگامى بود كه به او گزارش رسيد ، معاويه مىخواهد با ملحق ساختن زياد به فرزندان ابوسفيان وى را بفريبد ( چون در نسب زياد سخن بود )\r\nمن اطّلاع يافتم كه معاويه نامه‌اى برايت نوشته ، تا عقلت را بدزدد و عزم و تصميمت را درهم بشكند ، از او برحذر باش كه شيطان است . از هر طرف به سراغ انسان مىآيد . . .\r\nاز پيش رو ، پشت سر ، از راست و چپ مىآيد تا در حال غفلت ، او را تسليم خود سازد و درك و شعورش را بدزدد .\r\n( آرى ) ابوسفيان در زمان عمربن خطاب سخنى بيهوده و بدون انديشه از پيش خود\r\n\r\n","description":"","footnote":"","page_name":" 649 ","page_number":653},
  {"content":"\r\n . \r\n","description":"","footnote":"","page_name":" 650 ","page_number":654},
  {"content":"\r\n\r\nو با تحريكات شيطان مىگفت ؛ ولى اين سخن آن‌قدر بى پايه است كه نه با آن نسب ثابت مىشود و نه استحقاق ميراث مىرود . كسى كه به چنين سخنى متمسّك شود ، همچون بيگانه‌اى است كه در جمع مى خوارگان وارد شود و بخواهد با آنان دم زند كه بالاخره همه آن را كنار مىزنند و از جمع خود منعش مىنمايند و يا همانند ظرفى است كه به بار مركبى بياويزند كه با حركت مركب همواره در تزلزل و اضطراب است . هنگامى كه « زياد » اين نامه را مطالعه كرد گفت : به پروردگار كعبه سوگند كه امام عليه السلام با اين نوشته شهادت بر اين مطلب ( كه در دل من بوده ) داده است و اين همچنان در قلبش بود تا زمانى كه معاويه او را دعوت به ملحق شدن نمود .\r\nشريف رضى رحمه الله مىگويد : « واغل » كسى است كه براى نوشيدن مىهجوم مىآورد ولى جزو گروه مى خواران نيست ، و همواره وى را عقب مىرانند ، و « نوط المذبذب » ظرفى است كه در كنار مركب مىآويزند . همواره در حركت است و از اين طرف به آن طرف مىافتد ، و هرگاه مركب پشتش را حركت دهد و يا در راه رفتن عجله كند مىلرزد .\r\n\r\nنامهء 45\r\nبه « عثمان بن حنيف انصارى » فرماندار بصره ، پس از آن كه به حضرت گزارش داده شد ، كه يكى از ثروتمندان بصره وى را به ميهمانى دعوت كرده و او پذيرفته است\r\nامّا بعد ! اى پسر حنيف ! به من گزارش داده شده كه مردى از متمكّنان اهل « بصره » تو را به خوان ميهمانيش دعوت كرده و تو بسرعت به سوى آن شتافته‌اى ، در حالى كه طعامهاى رنگارنگ و ظرفهاى بزرگ غذا يكى بعد از ديگرى پيش تو قرار داده مىشد . من گمان نمىكردم تو دعوت جمعيّتى را قبول كنى كه نيازمندانشان ممنوع و ثروتمندانشان دعوت شوند . به آنچه مىخورى بنگر ( آيا حلال است يا حرام ؟ ) . آن‌گاه آنچه حلال بودنش براى تو مشتبه بود از دهان بينداز و آنچه را يقين به پاكيزگى و حلّيتش دارى تناول كن !\r\nآگاه باش ! هر مأمورى امام و پيشوايى دارد كه بايد به او اقتدا كند و از نور دانشش بهره گيرد ، بدان امام شما از دنيايش به همين دو جامهء كهنه و از غذاها به دو قرص نان اكتفا كرده است ، آگاه باش ! شما توانايى آن را نداريد كه چنين باشيد ، امّا مرا با ورع ، تلاش ، عفت و پاكى و پيمودن راه صحيح يارى دهيد .\r\nبه خدا سوگند ! من از دنياى شما طلا و نقره‌اى نيندوخته‌ام و از غنايم و ثروتهاى آن مال فراوان ذخيره نكرده‌ام و براى اين لباس كهنه‌ام بدلى مهيّا نساخته‌ام و از زمين آن حتّى يك وجب در اختيار نگرفته‌ام .\r\n\r\n","description":"","footnote":"","page_name":" 651 ","page_number":655},
  {"content":"\r\n . \r\n","description":"","footnote":"","page_name":" 652 ","page_number":656},
  {"content":"\r\n\r\nو از اين دنيا بيش از خوراك مختصر و ناچيزى برنگرفته‌ام . اين دنيا در چشم من بى ارزشتر و خوارتر از دانهء تلخى است كه بر شاخهء درخت بلوطى برويد .\r\nآرى از ميان آنچه آسمان بر آن سايه افكنده تنها « فدك » در اختيار ما بود كه آن هم گروهى بر آن بخل و حسادت ورزيدند و گروه ديگرى آن را سخاوتمندانه رها كردند ( و از دست ما خارج گرديد ) و بهترين حاكم خداست .\r\nمرا با « فدك » و غير فدك چكار ؟ در حالى كه جايگاه فرداى هركس قبر اوست كه در تاريكى آن آثارش محو و اخبارش ناپديد مىشود . قبر حفره‌اى است كه هرچه بر وسعت آن افزوده شود و دست حفر كننده بازتر باشد ، سرانجام سنگ و كلوخ آن را پر مىكند و جاهاى خالى آن را خاكهاى انباشته مسدود مىنمايد .\r\nمن نفس سركش را با تقوا تمرين مىدهم و رام مىسازم ، تا در آن روز بزرگ و خوفناك با ايمنى وارد صحنهء قيامت شود و در آن‌جا كه همه مىلغزند او ثابت و بى تزلزل بماند . ( فكر نكن من قادر به تحصيل لذّتهاى دنيا نيستم ، به خدا سوگند ) اگر مىخواستم مىتوانستم از عسل مصفّا و مغز اين گندم و بافته هاى اين ابريشم براى خود خوراك و لباس تهيّه كنم .\r\nامّا هيهات كه هوا و هوس بر من غلبه كند و حرص و طمع مرا وادار كند تا طعامهاى لذيذ را برگزينم .\r\nدر حالى كه ممكن است در سرزمين « حجاز » يا « يمامه » كسى باشد كه حتّى اميد به دست آوردن يك قرص نان هم نداشته باشد و نه هرگز شكمى سير خورده باشد ، آيا من با شكمى سير بخوابم در حالى كه در اطرافم شكمهاى گرسنه و كبدهاى سوزانى باشند ؟ و آيا آن‌چنان باشم كه آن شاعر گفته است .\r\n« اين درد تو را بس كه شب با شكم سير بخوابى ، در حالى كه در اطراف تو شكمهايى گرسنه و به پشت چسبيده باشند » !\r\nآيا به همين قناعت كنم كه گفته شود : من اميرمؤمنانم ؟ امّا با آنان در سختىهاى روزگار شركت نكنم ؟ ! و پيشوا و مقتدايشان در تلخيهاى زندگى نباشم ؟ من آفريده نشدم كه خوردن خوراكيهاى پاكيزه مرا به خود مشغول دارد ؛ همچون حيوان پروارى كه تمام همّش ، علف است و يا همچون حيوان رها شده‌اى كه شغلش چريدن و خوردن و پركردن شكم مىباشد ، و از سرنوشتى كه در انتظار اوست بى خبر است ، آيا بيهوده يا مهمل و عبث آفريده شده‌ام ؟\r\nآيا بايد سررشته دار ريسمان گمراهى باشم ؟ و يا در طريق سرگردانى قدم گذارم ؟ گويا مىبينم گوينده‌اى از شما مىگويد :\r\n\r\n","description":"","footnote":"","page_name":" 653 ","page_number":657},
  {"content":"\r\n . \r\n","description":"","footnote":"","page_name":" 654 ","page_number":658},
  {"content":"\r\n\r\n« هرگاه اين ( دو قرص نان ) قوت و خوراك فرزند ابوطالب است بايد هم اكنون نيرويش به سستى گراييده باشد و از مبارزه با همتايان و نبرد با شجاعان بازماند » .\r\nآگاه باشيد ! درختان بيابانى چوبشان محكمتر است ، امّا درختان سرسبز كه همواره در كنار آب قرار دارند پوستشان نازكتر ( و كم دوامترند ) ، درختانى كه در بيابان روييده و جز با آب باران سيراب نمىگردند ؛ آتششان شعله ورتر و پردوامتر است و من نسبت به پيامبر صلى الله عليه و آله همچون روشنى كه از روشنايى ديگر گرفته شده باشد و همچون ذراع نسبت به بازو هستم ( بنابراين روش او را از دست نمىدهم ) .\r\nبه خدا سوگند اگر عرب براى نبرد با من پشت به پشت يكديگر بدهند من به اين نبرد پشت نمىكنم و اگر فرصت دست دهد كه بتوانم آن را مهار كنم به سرعت به سوى آنان خواهم شتافت ، و به زودى تلاش خواهم كرد كه زمين را از اين شخص وارونه ! و اين جسم كج انديش ( معاويه ) پاك سازم ، تا سنگ و شن از ميان دانه ها خارج شود !\r\nبخش ديگرى از اين نامه كه در پايان آن آمده :\r\nاى دنيا ! از من دور شو ! افسارت را برگردنت انداختم ، تو را رها كردم من از چنگال تو رهايى يافته و از دامهاى تو رسته‌ام و از لغزشگاههايت دورى گزيده‌ام .\r\nكجايند پيشينيانى كه با شوخيهايت آنها را مغرور ساختى ؟ كجا هستند ملّتهايى كه با زينتها و زخارف خود آنها را فريفتى ؟ هان ! آنها گروگان گورستانها و هم آغوش لحدها شده‌اند ( اى دنيا ! ) سوگند به خدا اگر تو شخصى ديدنى و قالبى حسّى بودى ، حدود خداوند را در مورد بندگانى كه آنها را با آرزوها فريب داده‌اى بر تو جارى مىساختم ، و كيفر پروردگار را در مورد ملّتهايى كه آنها را به هلاكت افكندى و قدرتمندانى كه آنها را تسليم مرگ و نابودى نمودى و هدف انواع بلاها قرار دادى در آنجا كه نه راه پس داشتى و نه راه پيش ، درباره‌ات به مرحلهء اجرا مىگذارم .\r\nهيهات ! كسى كه در لغزشگاههاى تو قدم گذارد ، سقوط مىكند . كسى كه بر امواج بلاهاى تو سوار گردد غرق مىشود . ( امّا ) كسى كه از دامهاى تو خود را بر كنار دارد پيروز مىگردد . آن كه از دست تو سالم رسته از اين هيچ ناراحت نيست كه معيشت او به تنگى گراييده ، چرا كه دنيا در نظر او همچون روزى است كه زمان زوال و پايان گرفتنش فرا رسيده .\r\nاز من دور شو ! سوگند به خدا ! من رام تو نخواهم شد تا مرا خوار سازى و زمام اختيارم را به دست تو نخواهم سپرد كه به هر كجا خواهى ببرى ! به خدا سوگند ، - / سوگندى كه تنها مشيّت خداوند را از آن استثنا مىكنم - / آن‌چنان نفس خويش را به رياضت وادارم كه به يك قرص نان - / هرگاه به آن دست يابم - /\r\n\r\n","description":"","footnote":"","page_name":" 655 ","page_number":659},
  {"content":"\r\n . \r\n","description":"","footnote":"","page_name":" 656 ","page_number":660},
  {"content":"\r\n\r\nكاملًا متمايل و مشتاق شود و به نمك ، به جاى خورش قناعت نمايد و آن‌قدر از چشمهايم اشك بريزم كه همچون چشمه‌اى خشكيده ، ديگر اشكم جارى نگردد . آيا همان گونه كه گوسفندان در بيابان شكم را پر مىكنند و مىخوابند و يا دستهء ديگرى از آنها در آغلها از علف سير مىشوند و استراحت مىكنند ، « على » هم بايد از اين زاد و توشه بخورد و به استراحت پردازد ؟ ! در اين صورت چشمش روشن باد كه پس از سالها عمر به چهارپايان رها شده و گوسفندانى كه در بيابان مىچرند اقتدا كرده است !\r\nخوشا به حال آن كس كه وظيفهء واجبش را نسبت به پروردگارش ادا كرده ، سختى و مشكلات را تحمّل نموده ، خواب را در شب كنار گذارده ، تا آن‌گاه كه بر او غلبه كند ، روى زمين دراز بكشد و دست زير سر بگذارد و استراحت كند ، در ميان گروهى باشد كه از خوف معاد ، چشمهايشان خواب ندارد ، پهلوهايشان براى استراحت در خوابگاهشان قرار نگرفته ، همواره لبهايشان به ذكر پروردگار در حركت است ، گناهانشان بر اثر استغفار از بين رفته « آنها حزب اللّه‌اند ، آگاه باشيد كه حزب اللّه رستگارانند ! » . « 1 » بنابراين اى « پسر حنيف » ! از خدا بترس و به همان قرصهاى نان اكتفا كن تا خلاصى تو از آتش جهنّم امكان‌پذير گردد .\r\n\r\nنامهء 46\r\nبه بعضى از فرماندارانش\r\nامّا بعد ، تو از كسانى هستى كه من براى به پا داشتن دين از آنها كمك مىگيرم ! سركشى و تكبّر را به وسيلهء آنان در هم مىكوبم و مرزهايى كه در معرض خطر قرار دارد ، به وسيلهء آنها حفظ مىكنم . بنابراين ، تو در مورد آنچه برايت مهم است از خدا استعانت جوى ، و شدّت و سختگيرى را با كمى نرمش در هم‌آميز ، در آن‌جا كه مدارا كردن بهتر است مدارا كن ! امّا آن‌جايى كه جز با شدّت عمل كار از پيش نمىرود ، شدّت را به كار بند . پر و بالت را براى مردم بگستر ! و با چهرهء گشاده با آنان روبه رو شو ! نرمش را نسبت به آنها نصب العين خود گردان ! و در نگاه ، اشاره و تحيّت و درود ، ميان آنها مساوات را رعايت كن ! تا زورمندان و بزرگان كشور در تبعيض و حمايت بى دليل تو طمع نورزند و ضعيفان از عدالت تو مأيوس نگردند . والسلام .\r\n\r\n\r\n","description":"","footnote":"\r\n( 1 ) . سورهء مجادله ، آيهء 22 .\r\n","page_name":" 657 ","page_number":661},
  {"content":"\r\n . \r\n","description":"","footnote":"","page_name":" 658 ","page_number":662},
  {"content":"\r\n\r\n\r\nنامهء 47\r\nبه حسن و حسين عليهما السلام هنگامى كه ابن ملجم ملعون آن حضرت را ضربت زد\r\nشما را به تقوا و پرهيزكارى و ترس از خداوند سفارش مىكنم ، در پى دنيا پرستى نباشيد گرچه به سراغ شما آيد ، و بر آنچه از دنيا از دست مىدهد تأسّف مخوريد ! سخن حق بگوييد و براى اجر و پاداش ( الهى ) كار كنيد . دشمن سرسخت ظالم و ياور و همكار مظلوم باشيد !\r\nمن شما و تمام فرزندان و خاندانم و كسانى را كه اين وصيّت نامه‌ام به آنها مىرسد ، به تقوا و ترس از خداوند ، نظم امور خود و اصلاح ذات البين ، سفارش مىكنم ! زيرا من از جدّ شما صلى الله عليه و آله شنيدم كه مىفرمود :\r\n« اصلاح بين مردم از همهء نماز و روزه‌ها برتر است » .\r\nخدا را ! خدا را ! در مورد « يتيمان » ، نكند آنها گاهى سير و گاهى گرسنه بمانند ، نكند آنها در حضور شما در اثر عدم رسيدگى از بين بروند !\r\nخدا را ! خدا را ! كه در مورد « همسايگان » خود خوشرفتارى كنيد ، چرا كه آنان مورد توصيه و سفارش پيامبر شما هستند . وى همواره نسبت به همسايگان سفارش مىفرمود تا آن‌جا كه ما گمان برديم به زودى سهميّه‌اى از ارث برايشان قرار خواهد داد !\r\nخدا را ! خدا را ! در توجّه به « قرآن » ، نكند ديگران در عمل به آن از شما پيشى گيرند .\r\nخدارا ! خدارا ! در مورد « نماز » چرا كه ستون دين شماست .\r\nخدا را ! خدا را ! در مورد « خانهء پروردگارتان » ، تا آن هنگام كه ( زنده ) هستيد آن را خالى نگذاريد كه اگر خالى گذارده شود ، مهلت داده نمىشويد ( و بلاى الهى شما را فرو خواهد گرفت ) .\r\nخدا را ! خدا را ! در مورد « جهاد » با اموال ، جانها و زبانهاى خويش در راه خدا ( كه بايد همهء اينها را در اين راه به كار گيريد ) و بر شما لازم است پيوندهاى دوستى و محبّت را محكم داريد و بذل و بخشش را فراموش نكنيد و از پشت كردن به هم و قطع رابطه بر حذر باشيد .\r\n« امر به معروف و نهى از منكر » را ترك نكنيد كه اشرار بر شما مسلّط مىشوند ، سپس هر چه دعا كنيد مستجاب نمىگردد ! سپس فرمود : اى نوادگان « عبدالمطلّب » ، نكند شما بعد از شهادت من ، دست خود را از آستين بيرون آورده و در خون مسلمانان فرو بريد و بگوييد : « اميرمؤمنان كشته شد » ( و اين بهانه‌اى براى خونريزى شود ) . آگاه باشيد به خاطر من تنها قاتلم را بايد بكشيد . بنگريد ! هرگاه من از اين ضربت جهان را بدرود گفتم او را تنها يك ضربت بزنيد ، تا ضربتى در برابر ضربتى باشد ، اين مرد را مثله نكنيد ( گوش و بينى و اعضاى او را نبريد ) كه من از رسول خدا صلى الله عليه و آله شنيدم مىفرمود :\r\n« از مثله كردن بپرهيزيد ، گر چه نسبت به سگ گزنده باشد ! » .\r\n\r\n","description":"","footnote":"","page_name":" 659 ","page_number":663},
  {"content":"\r\n . \r\n","description":"","footnote":"","page_name":" 660 ","page_number":664},
  {"content":"\r\n\r\n\r\nنامهء 48\r\nبه معاويه\r\nظلم و ستم و كارهاى خلاف حق ، انسان را در دين و دنيايش به هلاكت مىاندازد ، و نقايص و عيوب او را نزد عيب جويان آشكار مىسازد ، من مىدانم كه آنچه از دست رفته به دست نتوانى آورد . گروههايى در مطالبهء امرى به ناحق برخاسته‌اند و در اين راه سوگند ياد كرده‌اند ، خداوند هم اين سوگندشان را تكذيب كرده است .\r\n( اى معاويه ) از روزى بر حذر باش كه افرادى كه كارهاى پسنديده انجام داده‌اند ، خوشحالند ( و تأسّف مىخورند چون كم عمل كرده‌اند ) و كسانى كه شيطان را زمامدار خود قرار داده‌اند و با او ستيزه نكرده‌اند سخت پشيمان مىگردند .\r\nتو ما را به حكم قرآن دعوت كردى ، در حالى كه خود اهل قرآن نيستى و ما هم پاسخ مثبت به تو نداديم ، بلكه به قرآن پاسخ داديم و حكمش را پذيرفتيم و به آن تن در داديم ، والسلام .\r\n\r\nنامهء 49\r\nبه معاويه\r\nامّا بعد ! دنيا انسان را به خود مشغول و از غير خود بيگانه مىسازد . دنيا پرستان به چيزى از دنيا نمىرسند ، مگر اين كه درى از حرص به رويشان مىگشايد ، و آتش عشق آنان تندتر مىگردد .\r\nكسى كه به دنيا برسد هرگز به آنچه دارد قانع نيست ، و هرگز آنچه به دست آورده او را از آنچه از دنيا به دست نياورده بى نياز نمىسازد و به دنبال آن فراق و جدايى و پنبه كردن بافته‌هاست و اگر از آنچه گذشته است عبرت‌گيرى ، آنچه را باقى است حفظ خواهى كرد ، والسلام .\r\n\r\n","description":"","footnote":"","page_name":" 661 ","page_number":665},
  {"content":"\r\n . \r\n","description":"","footnote":"","page_name":" 662 ","page_number":666},
  {"content":"\r\n\r\n\r\nنامهء 50\r\nبه سران سپاهش\r\nاز جانب بندهء خدا « على بن ابى طالب » اميرمؤمنان به نيروهاى مسلّح و نگهدارندهء مرزها !\r\nامّا بعد ! حقّى كه بر والى و زمامدار ، انجام آن لازم است اين است ، فضل و برترى كه به او رسيده و مقام خاصّى كه به او داده شده ، نبايد او را نسبت به رعيت دگرگون كند و اين نعمتهايى كه خداوند به او ارزانى داشته ، بايد هر چه بيشتر او را به بندگان خدا نزديك و نسبت به برادرانش رئوف و مهربان سازد .\r\nآگاه باشيد ! حقّ شما بر من اين است كه جز اسرار جنگى ، هيچ سرّى را از شما پنهان نسازم و در امورى كه پيش مىآيد جز حكم الهى كارى بدون مشورت شما انجام ندهم . هيچ حقّى را از شما به تأخير نيندازم ، بلكه آن را در وقت و سر رسيدن آن پرداخت كنم . ( و نيز حقّ شما بر من اين است كه : ) همهء شما در پيشگاه من مساوى باشيد .\r\nآن‌گاه كه اين وظايف را انجام دادم و نعمت خداوند بر شما مسلّم و حقّ اطاعت من بر شما لازم گرديد ، موظّفيد كه از فرمان من سرپيچى نكنيد ! در كارهايى كه انجام آنها به صلاح و مصلحتى است و سستى و تفريط روا مداريد . در درياهاى شدايد به خاطر حق فرو رويد .\r\nاگر اين وظايف را نسبت به من انجام ندهيد ، آن كس كه راه كج برود از همه نزد من خوارتر است .\r\nسپس او را به سختى كيفر مىكنم و هيچ راه فرارى نزد من نخواهد داشت . اين فرمان را از امراى خود بپذيريد و آمادگى خود را در راه اصلاح امورتان در اختيارشان بگذاريد . والسلام .\r\n\r\nنامهء 51\r\nبه كارگزاران بيت المال\r\nاين نامه‌اى است از بندهء خدا على اميرمؤمنان به كارگزاران بيت المال و جمع آورى خراج .\r\n\r\n","description":"","footnote":"","page_name":" 663 ","page_number":667},
  {"content":"\r\n . \r\n","description":"","footnote":"","page_name":" 664 ","page_number":668},
  {"content":"\r\n\r\nامّا بعد ! كسى كه از آنچه به سوى آن در حركت است ( قيامت ) ترس نداشته باشد ، چيزى از پيش براى حفظ خويشتن نمىفرستد ، بدانيد آنچه به آن مكلّف شده‌ايد كم ، امّا ثواب آن بسيار است . اگر براى آنچه خداوند از آن نهى كرده يعنى ستم و دشمنى ، « عقاب و كيفرى » وجود نداشت ، باز براى درك ثواب در اجتناب از آنها ، عذرى باقى نمىماند ، خودتان انصاف را نسبت به مردم روا داريد ! و در برابر انجام نيازمنديهايشان - كه طبعاً مشكلاتى به همراه دارد - صبر و استقامت به خرج دهيد .\r\nشما خزانه داران رعيت ، وكلاى امّت و سفيران ائمّه و پيشوايان هستيد . بر هيچ كس به خاطر نيازمنديش و موقعيّت خود ، خشم نگيريد . هيچ كس را از خواسته‌هاى مشروعش باز مداريد ، و به خاطر گرفتن خراج از بدهكار ، لباس تابستانى يا زمستانى و مركبى كه با آن به كارهايش مىرسد و نيز برده‌اش را به فروش نرسانيد ، و نيز به خاطر گرفتن درهمى ، كسى را تازيانه نزنيد ، همچنين براى جمع آورى بيت المال ، به مال احدى چه مسلمان و چه غير مسلمانى كه در پناه اسلام است دست نزنيد ، مگر اين كه اسب يا اسلحه‌اى باشد كه براى تجاوز به مسلمانها به كار گرفته مىشود ، چرا كه براى مسلمان درست نيست بگذارد چنين مركب يا اسلحه‌اى در اختيار دشمنان اسلام باشد و در نتيجه آنها نيرومندتر از سپاه اسلام گردند .\r\nاز نصيحت و اندرز به خويشتن و از خوشرفتارى با سپاهيان و كمك به رعايا و تقويت دين خداوند خوددارى مكنيد . در راه خداوند آنچه بر شما واجب است انجام دهيد ، زيرا كه خداوند از ما و شما خواسته است با كوششهاى خود از او سپاسگزارى كنيم و به مقدار قدرت خود يارىاش نماييم ؛ در حالى كه هيچ قدرت و نيرويى جز از ناحيهء خداوند بزرگ و بلند مرتبه وجود ندارد : وَ لاقُوّةَ الَّا بِاللَّهِ الْعَلِى الْعَظِيمْ .\r\n\r\nنامهء 52\r\nبه فرمانداران شهرها پيرامون اوقات و معناى نماز\r\nامّا بعد ! « نماز ظهر » را تا هنگامى كه خورشيد به اندازهء طول خوابگاه گوسفندى ( از نصف النهار ) گذشته باشد با مردم بخوانيد ، و « نماز عصر » را هنگامى برايشان به جا آوريد كه خورشيد هنوز كاملًا زنده و قسمتى از روز باقى است ، به گونه‌اى كه مىتوان تا غروب دو فرسخ راه را طى كرد .\r\n\r\n","description":"","footnote":"","page_name":" 665 ","page_number":669},
  {"content":"\r\n . \r\n","description":"","footnote":"","page_name":" 666 ","page_number":670},
  {"content":"\r\n\r\n« نماز مغرب » را برايشان موقعى انجام دهيد كه روزه دار افطار مىكند و حاجى ( از عرفات به جانب مشعر الحرام و از آن‌جا ) به سوى منى حركت مىكند و « نماز عشا » را از هنگامى كه شفق پنهان مىگردد تا يك ثلث از شب ، با آنان انجام دهيد . ( و امّا ) « نماز صبح » را وقتى بايد برايشان بخوانيد كه شخص مىتواند صورت رفيقش را ببيند و او را بشناسد ( امّا چگونگى نماز جماعت در زود خواندن و يا طول دادن آن ) بايد مانند نمازى باشد كه ناتوانترين مأمومين مىتواند بخواند و هرگز فتنه گر مباشيد ( كه با طول دادن نماز و دعاهاى آن افراد را بفريبيد ) .\r\n\r\nنامهء 53\r\nاين فرمان را امام عليه السلام براى « مالك اشتر نخعى » به هنگامى كه او را فرماندار « مصر » قرار داد نوشته است ، و اين زمانى بود كه وضع زمامدار مصر « محمد بن ابوبكر » درهم ريخته و متزلزل شده بود .\r\nاين فرمان از طولانىترين و جامع‌ترين فرمانهاى امام عليه السلام مىباشد .\r\nبسم الله الرحمن الرحيم\r\nاين دستورى است كه بندهء خدا على اميرمؤمنان به « مالك بن حارث اشتر » در فرمانش به او صادر فرموده است ، و اين فرمان را هنگامى نوشت كه وى را زمامدار و والى كشور مصر قرار داد تا مالياتهاى آن سرزمين را جمع آورى كند ، با دشمنان آن كشور بجنگد ، به اصلاح اهل آن همّت گمارد و به عمران و آبادى شهرها ، قصبات و روستاها و قريه‌هاى آن بپردازد .\r\n( نخست ) او را به تقوا و ترس از خداوند ، ايثار و فداكارى در راه اطاعتش و متابعت از آنچه در كتاب خدا ( قرآن ) به آن امر شده است ، فرمان مىدهد : به متابعت اوامرى كه در كتاب الله آمده ، فرايض و واجبات و سنّتها ، همان دستوراتى كه هيچ كس جز با متابعت آنها روى سعادت نمىبيند و جز با انكار و ضايع ساختن آنها در شقاوت و بدبختى واقع نمىشود به او فرمان مىدهد كه ( آيين ) خدا را با قلب ، دست و زبان يارى كند ، چرا كه خداوند متكفّل يارى كسى شده كه او را يارى نمايد و عزّت كسى كه او را عزيز دارد ، و نيز به او فرمان مىدهد كه خواسته‌هاى نابجاى خود را درهم بشكند ، و به هنگام وسوسه‌هاى نفس خويشتن دارى را پيش گيرد زيرا كه « نفس امّاره » همواره انسان را به بدى وادار مىكند ، مگر آن كه رحمت الهى شامل حال او شود .\r\nاى مالك ! بدان من تو را به سوى كشورى فرستادم كه پيش از تو دولتهاى عادل و ستمگرى بر آن حكومت داشتند ،\r\n\r\n","description":"","footnote":"","page_name":" 667 ","page_number":671},
  {"content":"\r\n . \r\n","description":"","footnote":"","page_name":" 668 ","page_number":672},
  {"content":"\r\n\r\nو مردم به كارهاى تو همان گونه نظر مىكنند كه تو در امور زمامداران پيش از خود ، و همان را دربارهء تو خواهند گفت كه تو دربارهء آنهامى گفتى .\r\nبدان ! افراد شايسته را با آنچه خداوند بر زبان بندگانش دربارهء آنها جارى مىسازد مىتوان شناخت ، بنابراين بايد محبوبترين ذخيره در پيش تو عمل صالح باشد ، زمام هوا و هوس خويش را در دست گير ، و آنچه برايت حلال نيست نسبت به خود بخل روا دار ، زيرا بخل نسبت به خويشتن اين است كه راه انصاف را در آنچه محبوب و مكروه توست پيش‌گيرى . قلب خويش را نسبت به ملّت خود مملوّ از رحمت و محبّت و لطف كن و همچون حيوان درنده‌اى نسبت به آنان مباش كه خوردن آنان را غنيمت شمارى ! زيرا آنها دو گروه بيش نيستند : يا برادران دينى تواند ، يا انسانهايى همچون تو ، گاه از آنها لغزش و خطا سر مىزند . ناراحتيهايى به آنان عارض مىگردد ، به دست آنان عمداً يا بطور اشتباه كارهايى انجام مىشود ( در اين موارد ) از عفو و گذشت خود آن مقدار به آنها عطا كن ، كه دوست دارى خداوند از چشم پوشى و عفوش به تو عنايت كند ، زيرا تو ما فوق آنها و پيشوايت ما فوق تو و خداوند ما فوق كسى است كه تو را زمامدار قرار داده است ! امور آنان را به تو واگذار كرده و به وسيلهء آنها تو را آزمايش نموده است . هرگز خود را در مقام نبرد با خدا قرار مده ! چرا كه تو تاب كيفر او را ندارى ، و از عفو و رحمت او بى نياز نيستى . هرگز از عفو و بخششى كه نموده‌اى پشيمان مباش ، و هيچ گاه از كيفرى كه نموده‌اى به خود مبال ، و نيز هرگز نسبت به كار خشم آلودى كه پيش مىآيد و راه چاره دارد سرعت به خرج مده . مگو من مأمورم ( و بر اوضاع مسلّطم ) ، امر مىكنم و بايد اطاعت شود كه اين موجب دخول فساد در قلب و خرابى و ضعف دين و نزديك شدن تغيير و تحوّل در قدرت است . آن‌گاه كه در اثر موقعيّت و قدرتى كه در اختيار دارى ، كبر و عجب و خود پسندى در تو پديد آيد ، به عظمت ملك خداوند كه ما فوق تو است و توانايى او در مورد تو بر آنچه كه خود غالب بر آن نيستى نظر افكن ! كه اين تو را از آن سركشى پايين مىآورد و آن شدّت و تندى را از تو باز مىدارد و آنچه از دستت رفته است يعنى نيروى عقل و انديشه ات را كه تحت تأثير اين خودپسندى واقع شده ، به تو باز مىگرداند .\r\nاز همتايى در علوّ و بزرگى با خداوند بر حذر باش ! و از تشبّه به او در جبروتش خود را بر كنار دار ! چرا كه خداوند هر جبّارى را ذليل و هر فرد خود پسند\r\n\r\n","description":"","footnote":"","page_name":" 669 ","page_number":673},
  {"content":"\r\n . \r\n","description":"","footnote":"","page_name":" 670 ","page_number":674},
  {"content":"\r\n\r\nو متكبّرى را خوار خواهد ساخت . نسبت به خداوند و نسبت به مردم از جانب خود و از جانب افراد خاصّ خاندانت و از جانب رعايايى كه به آنها علاقه‌مندى ، انصاف به خرج ده ! كه اگر چنين نكنى ستم نموده‌اى ! و كسى كه به بندگان خدا ستم كند ، خداوند پيش از بندگانش دشمن او خواهد بود ، و كسى كه خداوند دشمن او باشد دليلش را باطل مىسازد و با او به جنگ مىپردازد تا دست از ظلم بر دارد يا توبه كند .\r\n( و بدان ! ) هيچ چيزى در تغيير نعمتهاى خدا و تعجيل انتقام و كيفرش ؛ از اصرار بر ستم سريعتر و زودرس‌تر نيست ، چرا كه خداوند دعا و خواستهء مظلومان را مىشنود و در كمين ستمگران است .\r\nبايد محبوبترين كارها نزد تو امورى باشند ، كه با حقّ و عدالت موافقتر و با رضايت تودهء مردم هماهنگ‌تر است ؛ چرا كه خشم تودهء مردم ، خشنودى خواص را بى اثر مىسازد ، امّا ناخشنودى خاصّان با رضايت عموم ، جبران‌پذير است .\r\n( اين را نيز بدان كه ) احدى از رعايا از نظر هزينهء زندگى در حالت صلح و آسايش ، بر والى سنگين‌تر و به هنگام بروز مشكلات در اعانت و همكارى كمتر و در اجراى انصاف ناراحت‌تر و به هنگام درخواست و سؤال پراصرارتر و پس از عطا و بخشش كم سپاس‌تر و به هنگام منع خواسته‌ها دير عذر پذيرتر و در ساعات رويارويى با مشكلات كم استقامت‌تر ، از « گروه خواص » نخواهند بود . ولى پايهء دين و جمعيّت مسلمانان و ذخيرهء دفاع از دشمنان تنها « تودهء ملّت » هستند ! بنابراين بايد گوشَت به آنها و ميلت با آنان باشد .\r\nبايد آنها كه نسبت به رعيّت عيبجوترند از تو دور تر و نزد تو مبغوض‌تر باشند زيرا ، مردم عيوبى دارند كه والى در ستر و پوشاندن آن عيوب از همه سزاوارتر است . در صدد مباش كه عيب پنهانى آنها را به دست آورى ، بلكه وظيفهء تو آن است كه آنچه برايت ظاهر گشته اصلاح كنى و آنچه از تو مخفى است خدا دربارهء آن حكم مىكند .\r\nبنابراين تا آن‌جا كه توانايى دارى ، عيوب مردم را پنهان ساز ! تا خداوند عيوبى را كه دوست دارى براى مردم فاش نشود ، مستور دارد . ( با برخورد خوب ) عقدهء آنها را كه كينه دارند بگشا و اسباب هر دشمنى و عداوت را از خود قطع كن ! و از آنچه برايت روشن نيست تغافل نما ! . . .\r\nبه‌تصديق سخن‌چينان تعجيل مكن ! زيرا آنان گر چه در لباس ناصحين جلوه گر شوند خيانت مىكنند .\r\n\r\n","description":"","footnote":"","page_name":" 671 ","page_number":675},
  {"content":"\r\n . \r\n","description":"","footnote":"","page_name":" 672 ","page_number":676},
  {"content":"\r\n\r\nبخيل را در مشورت خود دخالت مده ! زيرا كه تو را از احسان منصرف و از تهيدستى و فقر مىترساند و نيز با افراد ترسو مشورت مكن ! زيرا در كارها روحيه‌ات را تضعيف مىنمايند . همچنين حريص را به مشاورت مگير ! كه حرص به ستمگرى را در نظرت زينت مىدهد . ( همهء آنچه دربارهء اين افراد گفتم ) به خاطر اين است كه بخل و ترس و حرص ، غرايز و تمايلات متعدّدى هستند كه جامع آنها سوءظن به خداى بزرگ است .\r\nبدترين وزرا كسانى هستند كه : وزير زمامداران بد و اشرار پيش از تو بوده‌اند ، كسى كه با آن گناهكاران در كارها شركت داشته ، نبايد جزو صاحبان سِرّ تو باشد ، آنها همكاران گناهكاران و برادران ستمكارانند ، در حالى كه تو بهترين جانشين را از ميان مردم به جاى آنها خواهى يافت ، از كسانى كه از نظر فكر و نفوذ اجتماعى كمتر از آنها نيستند و در مقابل ، بار گناهان آنها را بر دوش ندارند ، از كسانى هستند كه با ستمگران در ستمشان همكارى نكرده و در گناه شريك آنان نبوده‌اند .\r\nاين افراد هزينهء شان بر تو سبكتر ، همكاريشان با تو بهتر ، محبّتشان با تو بيشتر و انس و الفتشان با بيگانگان كمتر است . بنابراين آنها را از خواص و دوستان خود و رازداران خويش قرار ده !\r\nسپس ( از ميان اينان ) افرادى را كه در گفتن حق از همه صريح‌تر و در مساعدت و همراهى نسبت به آنچه خداوند براى اوليايش دوست نمىدارد ، به تو كمتر كمك مىكند ، مقدّم دار ، خواه موافق ميل تو باشد يا نه ، به اهل ورع و صدق و راستى بپيوند و آنان را طورى تربيت كن كه ستايش بى حد از تو نكنند و تو را نسبت به اعمال نادرستى كه انجام نداده‌اى تمجيد ننمايند ، زيرا مدح و ستايش بيش از حد ، عجب و خودپسندى به بار مىآورد و انسان را به كبر و غرور نزديك مىسازد .\r\nهرگز نبايد افراد نيكوكار و بدكار در نظرت مساوى باشند زيرا اين كار سبب مىشود كه افراد نيكوكار در نيكيهايشان بى رغبت شوند و بدكاران در عمل بدشان تشويق گردند ، هركدام از اينها را مطابق كارش پاداش ده ! بدان كه هيچ وسيله‌اى براى جلب اعتماد والى ، به وفادارى رعيت ، بهتر از احسان به آنها و تخفيف هزينه ها بر آنان و عدم اجبارشان به كارى كه وظيفه ندارند نيست ، در اين راه آن‌قدر بكوش تا به وفادارى آنان خوشبين شوى ( و بر آنان اعتماد كنى كه ) اين خوش‌بينى بار رنج فراوانى را از دوشت بر مىدارد .\r\n\r\n","description":"","footnote":"","page_name":" 673 ","page_number":677},
  {"content":"\r\n . \r\n","description":"","footnote":"","page_name":" 674 ","page_number":678},
  {"content":"\r\n\r\nسزاوار است به آنها كه بيشتر مورد احسان تو قرار گرفته و در آزمونها سرافراز شده‌اند ، خوشبين‌تر باشى و به عكس آنها كه مورد بدرفتارى تو واقع شده و امتحان خوبى نداده‌اند بدبين‌تر .\r\nهرگز سنّت پسنديده‌اى را كه پيشوايان اين امّت به آن عمل كرده‌اند ، و ملّت اسلام به آن انس و الفت گرفته و امور رعيت به وسيلهء آن اصلاح مىگردد ، نقض مكن ! و نيز سنّت و روشى كه به اين سنّتهاى گذشته زيان وارد مىسازد احداث منما كه اجر ، براى كسى خواهد بود كه آن سنّتها را برقرار كرده و گناهش بر تو كه آنها را نقض نموده‌اى .\r\nبا دانشمندان زياد به گفتگو بنشين و با حكما و انديشمندان نيز بسيار به بحث بپرداز ، اين گفتگوها و بحثها بايد دربارهء امورى باشد كه به وسيلهء آن وضع كشورت را اصلاح مىكنى و آنچه پيش از تو موجب قوام كار مردم بوده برقرار مىگردد .\r\n( اى مالك ) بدان ! مردم از گروههاى مختلف تشكيل يافته‌اند كه هركدام جز به وسيلهء ديگرى اصلاح و تكميل نمىشوند و هيچ كدام از ديگرى بى نياز نيستند . ( اين گروهها عبارتند ) از :\r\n« لشكريان خدا » ، « نويسندگان عمومى و خصوصى » ، « قضات عادل و دادگستر » ، « عاملان انصاف و مدارايى » ( انتظامات داخلى ) ، « اهل جزيه و ماليات » اعم از كسانى كه در پناه اسلامند و يا مسلمانند و « تجّار و صنعتگران » و بالاخره « قشر پايين جامعه » يعنى نيازمندان و مستمندان ، براى هركدام از اين گروهها خداوند سهمى را مقرّر داشته و در كتاب خدا يا سنّت پيامبر كه به صورت عهد در نزد ما محفوظ است ، اين سهم را مشخّص و معيّن ساخته است .\r\nاما « سپاهيان » با اذن پروردگار حافظان و پناهگاه رعيت ، زينت زمامداران ، عزّت و شوكت دين و راههاى امنيّتند . قوام رعيت جز به وسيلهء اينان ممكن نيست . از طرفى برقرارى سپاه جز به وسيلهء خراج ( ماليات اسلامى ) امكان‌پذير نمىباشد ، زيرا با خراج براى جهاد با دشمن تقويت مىشوند و براى اصلاح خود به آن تكيه مىنمايند ، و با آن رفع نيازمنديهاى خويش را مىكنند . سپس اين دو گروه ( سپاهيان و ماليات دهندگان ) جز با گروه سوّم قوام و پايدارى نمىپذيرند و آنها عبارتند از :\r\n« قضات » و « كارگزاران دولت » و منشىها ، زيرا آنها قرار دادها و معاملات را استحكام مىبخشند ، و مالياتها را جمع آورى مىكنند ، و در ضبط امور خصوصى و عمومى مورد اعتماد و اطمينان هستند ، و اين گروهها بدون « تجّار » و « پيشه‌وران » و « صنعتگرن » قوامى ندارند ،\r\n\r\n","description":"","footnote":"","page_name":" 675 ","page_number":679},
  {"content":"\r\n . \r\n","description":"","footnote":"","page_name":" 676 ","page_number":680},
  {"content":"\r\n\r\nزيرا آنها وسايل زندگى را جمع آورى مىكنند ، و در بازارها عرضه مىنمايند ، و وسايل و ابزارى را با دست خود مىسازند كه در امكان ديگران نيست .\r\nسپس « قشر پايين جامعه » نيازمندان و از كار افتادگان هستند كه بايد به آنها مساعدت و كمك نمود و براى هر كدام به خاطر خدا سهمى مقرّر داشت ، و نيز هر يك از نيازمندان به مقدار اصلاح كارشان بر والى حق دارند ، و هرگز والى از اداى آنچه خداوند او را ملزم به آن ساخته خارج نخواهد شد ، جز با اهتمام و كوشش و استعانت از خداوند و مهيّا ساختن خود بر ملازمت حق و شكيبايى و استقامت در برابر آن ، خواه بر او سبك باشد يا سنگين .\r\nفرماندهء سپاهت را كسى قرار ده كه در پيش تو نسبت به خدا و پيامبر و امام تو خيرخواه‌تر از همه و پاكدلتر و عاقلتر باشد . . .\r\nاز كسانى كه دير خشم مىگيرند و عذرپذيرترند ؛ نسبت به ضعفا رئوف و مهربان و در مقابل زورمندان قوى و پرقدرت ، از كسانى كه مشكلات آنها را از جاى به در نمىبرد و ضعف و نرمش آنها را از كار باز نمىدارد .\r\nسپس روابط خود را با افراد با شخصيّت و اصيل و خاندانهاى صالح و خوش سابقه برقرار ساز ! و پس از آن با مردمان شجاع و سخاوتمند و افراد بزرگوار ، چرا كه آنها كانون كرم و مراكز نيكى هستند .\r\nآن‌گاه از آنان آن گونه تفقّد كن كه پدر و مادر از فرزندشان تفقّد و دلجويى مىكنند ، و هرگز نبايد چيزى را كه به وسيلهء آن آنها را نيرو مىبخشى ، در نظر تو بزرگ آيد ، و نيز نبايد لطف و محبّتى كه با بررسى وضع آنها مىنمايى هرچند اندك باشد ، خرد و حقير بشمارى ، زيرا همين لطف و محبّتهاى كم آنان را وادار به خيرخواهى و حسن ظن نسبت به تو مىكند . هرگز از بررسى جزئيّات امور آنها به خاطر انجام كارهاى بزرگ ايشان ، چشم مپوش ! زيرا همين الطاف و محبّتهاى جزئى جايى براى خود دارد كه از آن بهره بردارى مىكنند و كارهاى بزرگ نيز موقعيّتى دارد كه خود را از آن بى نياز نمىدانند .\r\nبرگزيده‌ترين فرماندهان لشكر تو بايد كسانى باشند كه در كمك به سپاهيان بيش از همه مواسات كنند ، و از امكانات خود بيشتر به آنان كمك نمايند ، به حدّى كه هم نفرات سربازان و هم كسانى كه تحت تكفّل آنها هستند اداره شوند . بطورى كه همهء آنها تنها به يك چيز بينديشند و آن جهاد با دشمن است ، محبّت ومهربانى تو نسبت‌به آنان‌قلبهايشان‌را به تو متوجّه‌مىسازد ، ( بدان ) برترين چيزى كه موجب روشنايى چشم زمامداران مىشود ، برقرارى عدالت در همهء بلاد و آشكار شدن علاقهء رعايا نسبت به آنهاست .\r\n\r\n","description":"","footnote":"","page_name":" 677 ","page_number":681},
  {"content":"\r\n . \r\n","description":"","footnote":"","page_name":" 678 ","page_number":682},
  {"content":"\r\n\r\nامّا مودّت و محبّت آنان جز با پاكى دلهايشان نسبت به واليان آشكار نمىگردد ، و خيرخواهى آنها در صورتى مفيد است كه با ميل خود گرداگرد زمامداران را بگيرند و حكومت آنها برايشان سنگينى نكند و طولانىشدن‌مدّت زمامداريشان‌براى اين رعايا ناگوار نباشد . ميدان اميد سران سپاهت را توسعه بخش و پى در پى آنها را تشويق كن ! و كارهاى مهمّى كه انجام داده‌اند برشمار . زيرا يادآورى كارهاى نيك آنها شجاعانشان را به حركت بيشتر ، وادار مىكند ، و آنان را كه در كار كندى مىورزند به كار تشويق مىنمايد ، إن شاء اللّه .\r\nسپس بايد زحمات هركدام از آنها را به دقّت بدانى ، و هرگز زحمت و تلاش كسى از آنان را به ديگرى نسبت ندهى ، و ارزش خدمت او را كمتر از آنچه هست به حساب نياورى و از سوى ديگر شرافت و آبروى كسى موجب اين نشود كه كار كوچكش را بزرگ بشمارى ، و همچنين حقارت و كوچكى كسى موجب نگردد كه خدمت پر ارجش را كوچك به حساب آورى . مشكلاتى كه در احكام برايت پيش مىآيد و امورى كه بر تو مشتبه مىشود ، به خدا و پيامبرش ارجاع ده ، چرا كه خداوند بزرگ به گروهى كه علاقه داشته ارشادشان كند فرموده : « اى كسانى كه ايمان آورده‌ايد اطاعت خداوند كنيد و اطاعت پيامبرش و اطاعت اولى الامرى كه از خود شما هستند و اگر در چيزى نزاع كرديد آن را به خدا و رسولش باز گردانيد » . « 1 » بازگرداندن چيزى به خداوند ، متمسّك شدن به قرآن كريم و يافتن دستور از آيات محكم آن است و بازگرداندن به پيامبر صلى الله عليه و آله ، همان تمسّك به سنّت قطعى و مورد اتّفاق آن حضرت است .\r\nسپس از ميان مردم ، برترين فرد ، در نزد خود را براى قضاوت برگزين از كسانى كه مراجعهء فراوان ، آنها را در تنگنا قرار ندهد ، و برخورد مخالفان با يكديگر او را به خشم و كج خلقى وا ندارد . در اشتباهاتش پافشارى نكند ، و بازگشت به حق ، هنگامى كه براى آنها روشن شد ، بر آنها سخت نباشد . طمع را از دل بيرون كرده و در فهم مطالب به اندك تحقيق بدون بررسى لازم اكتفا نكند ، از كسانى كه در شبهات از همه محتاطتر و دريافتن و تمسّك به حجّت و دليل از همه مصرتر باشد . با مراجعهء مكرّر شكايت كنندگان ، كمتر خسته شود و در كشف امور شكيباتر و به هنگام آشكار شدن حق در فصل خصومت از همه قاطعتر باشد . از كسانى كه ستايش فراوان آنها را فريب ندهد و تمجيدهاى بسيار ، آنان را متمايل به جانب مدح كننده نسازد ؛ البتّه اين افراد بسيار كمند . آن گاه با جدّيّت هرچه بيشتر قضاوتهاى قاضى خويش را بررسى كن و در بذل و بخشش به او سفرهء سخاوتت را بگستر ، آنچنان كه نيازمنديش از بين برود و حاجت و نيازى به مردم پيدا نكند و از نظر منزلت و مقام آن‌قدر مقامش را نزد خودت بالا ببر كه هيچ كدام از ياران نزديكت ، به نفوذ در او طمع نكند ، و از توطئهء اين گونه افراد در نزد تو در امان باشد ، ( و بداند كه موقعيّتش از او بالاتر نيست كه بخواهد از او شكايتى بكند ) .\r\nدر آنچه گفتم با دقّت بنگر ! چرا كه اين دين اسير\r\n\r\n\r\n","description":"","footnote":"\r\n( 1 ) . سورهء نساء ، آيهء 59 .\r\n","page_name":" 679 ","page_number":683},
  {"content":"\r\n . \r\n","description":"","footnote":"","page_name":" 680 ","page_number":684},
  {"content":"\r\n\r\nدست اشرار و وسيلهء هوسرانى و دنياطلبى گروهى بوده است .\r\nسپس در كارهاى كارمندانت بنگر ! و آنها را با آزمايش و امتحان به كار وادار ! و از روى ميل و استبداد آنها را به كارى واندار ، زيرا استبداد و تسليم تمايل شدن ، كانونى از شعبه هاى جور و خيانت است ، و از ميان آنها افرادى را كه با تجربه‌تر و پاكتر و پيشگام‌تر در اسلامند برگزين ، زيرا اخلاق آنها بهتر و خانوادهء آنها پاكتر و همچنين كم طمعتر و در سنجش عواقب كارها بيناترند .\r\nسپس حقوق كافى به آنها بده زيرا اين كار آنها را در اصلاح خويش تقويت مىكند و از خيانت در اموالى كه زير دست آنهاست بى نياز مىسازد .\r\nبه علاوه اين حجّتى در برابر آنهاست ، اگر از دستورات سرپيچى كنند يا در امانت خيانت ورزند ، سپس با فرستادن مأموران مخفى راستگو و باوفا ، كارهاى آنان را زير نظر بگير ! زيرا بازرسى مداوم پنهانى ، سبب مىشود كه آنها به امانت دارى و مدارا كردن به زير دستان ترغيب شوند ! اعوان و انصار خويش را سخت زير نظر بگير ، اگر يكى از آنها دست به خيانت زد و مأموران سرّى تو متّفقاً چنين گزارشى را دادند ، به همين مقدار از شهادت قناعت كن ، و او را زير تازيانهء كيفر بگير ! و به مقدار خيانتى كه انجام داده او را كيفر نما ! سپس وى را در مقام خوارى و مذلّت بنشان ! و نشانهء خيانت را بر او بنه ! و گردنبند ننگ و تهمت را به گردنش بيفكن ! ( و او را به جامعه چنان معرّفى كن كه عبرت ديگران گردد ) .\r\n« خراج » و « ماليات » را دقيقاً زير نظر بگير ! به گونه‌اى كه صلاح ماليات دهندگان باشد . زيرا در بهبودى وضع ماليات و بهبودى حال ماليات دهندگان ، بهبودى حال ديگران نيز نهفته است . و هرگز ديگران به صلاح و آسايش نمىرسند ، جز اين كه خراج دهندگان در صلاح و بهبودى به سر برند ؛ چرا كه مردم همه ، عيال و نانخور خراج و خراجگزاران هستند . بايد كوشش تو در آبادى زمين بيش از كوشش در جمع آورى خراج باشد ، زيرا كه خراج جز با آبادانى به دست نمىآيد .\r\nو آن كس كه بخواهد ماليات را بدون عمران و آبادانى مطالبه كند ، شهرها را خراب و بندگان خدا را نابود مىسازد ، و حكومتش بيش از مدّت كمى دوام نخواهد داشت . اگر رعايا از سنگينى ماليات و يا رسيدن آفات ، يا خشك شدن آب چشمه‌ها و يا كمى باران و يا دگرگونى زمين در اثر آب گرفتن و فساد بذرها و يا تشنگى بسيار براى زراعت و فاسد شدن آن به تو شكايت آورند ، ماليات را به مقدارى كه حال آنها بهبود يابد تخفيف ده و هرگز اين تخفيف بر تو گران نيايد ، زيرا كه آن ذخيره و گنجينه‌اى است كه آنها بالاخره آن را در عمران و آبادى كشورت به كار مىبندند\r\n\r\n","description":"","footnote":"","page_name":" 681 ","page_number":685},
  {"content":"\r\n . \r\n","description":"","footnote":"","page_name":" 682 ","page_number":686},
  {"content":"\r\n\r\nو موجب عمران سرزمينهاى تو و زينت حكومت و رياست تو خواهد بود و از تو به خوبى ستايش مىكنند و در گسترش عدالت از ناحيهء تو با خرسندى سخن مىگويند ، و تو نيز خود در اين ميان مسرور و شادمان خواهى بود . بعلاوه تو مىدانى با تقويت آنها از طريق توسعهء ذخيره‌اى كه برايشان نهاده‌اى اعتماد كنى ، و نيز مىتوانى با اين عمل كه آنها را به عدالت و مهربانى عادت داده‌اى ، به آنان مطمئن باشى ؛ چرا كه گاهى براى تو گرفتاريهايى پيش مىآيد كه بايد بر آنها تكيه كنى ، و در اين حال آنها با طيب خاطر ، پذيرا خواهند شد و عمران و آبادى تحمّل همه اينها را دارد و امّا ويرانى زمين تنها به اين علّت است كه كشاورزان و صاحبان زمين فقير مىشوند و بيچارگى و فقر آنها به خاطر آن است كه زمامداران به جمع اموال مىپردازند و نسبت به بقاى حكومتشان بدگمانند و از تاريخ زمامداران گذشته عبرت نمىگيرند .\r\nسپس در وضع منشيان و كارمندانت دقّت كن و كارهايت را به بهترين آنها بسپار و نامه هاى سرّى و نقشه ها و طرحهاى مخفى خود را در اختيار كسى بگذار كه داراى اساسىترين اصول اخلاقى باشد ! از كسانى كه موقعيّت و مقام ، آنها را مست و مغرور نسازد كه در حضور بزرگان و سران مردم ، نسبت به تو مخالفت و گستاخى كنند و در اثر غفلت ، در رساندن نامه هاى كارمندانت ، به تو و گرفتن جوابهاى صحيحش از تو ، كوتاهى ننمايند ، خواه در امورى باشد كه از طرف تو دريافت مىدارند و يا از سوى تو مىبخشند ، بايد قراردادهايى كه براى تو تنظيم مىكنند سست و آسيب‌پذير نباشد و هرگاه قراردادى به زيان تو باشد از يافتن راه حل عاجز نمانند ، و نسبت به ارزش و منزلت خويش ، در كارها ناآگاه و بىاطّلاع نباشند كه شخص ناآگاه ، از منزلت خويش ، از ارزش و مقام ديگرى ناآگاهتر خواهد بود .\r\nسپس در انتخاب اين منشيان هرگز به فراست و خوش‌بينى و خوش گمانى خود تكيه مكن ، چرا كه مردان زرنگ ، طريقهء جلب نظر و خوش‌بينى زمامداران را با ظاهر سازى و تظاهر به خوش خدمتى خوب مىدانند ، در حالى كه در ماوراى اين ظاهر جالب هيچ گونه امانت دارى و خيرخواهى وجود ندارد . بلكه آنها را از طريق پستهايى كه براى حكومتهاى صالح پيش از تو داشته‌اند بيازماى .\r\nبنابراين بر كسانى اعتماد كن كه در ميان مردم خوش سابقه‌تر و در امانتدارى معروفترند و اين خود دليل آن است كه تو براى خدا و كسانى كه والى بر آنان هستى خير خواه مىباشى ، بايد براى هر نوعى از كارها يك رئيس انتخاب كنى ! رئيسى كه كارهاى مهم ، وى را مغلوب و درمانده نسازد و كثرت كارها او را پريشان و خسته نكند و به خوبى بايد بدانى هر عيبى در منشيان تو يافت شود - كه تو از آن بى خبر باشى - شخصاً مسؤول آن خواهى بود ! . . .\r\n\r\n","description":"","footnote":"","page_name":" 683 ","page_number":687},
  {"content":"\r\n . \r\n","description":"","footnote":"","page_name":" 684 ","page_number":688},
  {"content":"\r\n\r\nبه تجّار و صاحبان صنايع توصيه كن ! و آنها را به خير و نيكى سفارش نما ( و در اين توصيه بين ) بازرگانانى كه در شهر و يا ده هستند ( و داراى مركز ثابت و تجارتخانه اند ) و آنها كه سيّار و در گردشند و نيز صنعتگرانى كه با نيروى جسمانى خويش به كار صنعت مىپردازند ، تفاوت مگذار ! چرا كه آنها منابع اصلى منافع و اسباب آسايش جامعه به شمار مىروند ، آنها هستند كه از سرزمينهاى دوردست ، از پرتگاهها و كوهستانها ، خشكيها و درياها و سرزمينهاى هموار و ناهموار ، موادّ مورد نياز را گرد مىآورند ، از مناطقى كه عموم مردم با آن سر و كارى ندارند و جرأت رفتن به آن سامان را نمىكنند ؛ ( توجّه داشته باش ) بازرگانان و پيشه وران و صنعتگران مردمى سالمند و از نيرنگ و شورش آنها بيمى نيست ، آنها صلح دوست و آرامش طلبند . امّا بايد از وضع آنان ، چه آنها كه در مركز فرماندارى تو زندگى مىكنند و چه آنها كه در گوشه و كنار هستند جستجو و بازرسى كنى ؛ ولى بدان با همهء آنچه گفتم در ميان آنها گروهى تنگ نظر و بخيل آن هم به صورت قبيح و زشت آن مىباشند ، كه همواره در پى احتكار موادّ مورد نياز مردم و تسلّط يافتن بر تمام معاملات هستند ! و اين موجب زيان تودهء مردم و عيب و ننگ بر زمامداران است .\r\nبنابراين از احتكار بشدّت جلوگيرى كن كه رسول خدا صلى الله عليه و آله و سلم از آن منع فرمود . بايد معاملات با شرايط آسان صورت گيرد ، با موازين عدل و نرخهايى كه نه به فروشنده زيان رساند و نه به خريدار ! و هرگاه كسى پس از نهى تو دست به احتكار زد او را كيفر كن ! و در مجازات او بكوش ولى اين مجازات نبايد بيش از حد باشد . خدا را ! خدا را ! در مورد طبقهء پايين ، آنها كه راه چاره ندارند يعنى مستمندان و نيازمندان و تهيدستان و از كار افتادگان ، در اين طبقه هم كسانى هستند كه دست سؤال دارند و هم افرادى كه بايد به آنها بدون پرسش ، بخشش شود ؛ بنابراين به آنچه خداوند در مورد آنان به تو دستور داده عمل نما ! قسمتى از بيت المال و قسمتى از غلّات خالصه جات اسلامى را در هر محل به آنها اختصاص ده و بدان آنها كه دورند به مقدار كسانى كه نزديكند سهم دارند و بايد حقّ همهء آنها را مراعات كنى ، بنابراين هرگز نبايد سرمستى زمامدارى تو را به خود مشغول سازد ، ( و به آنها رسيدگى نكنى ) چرا كه هرگز به خاطر كارهاى فراوان و مهمّى كه انجام مىدهى ، از انجام نشدن كارهاى كوچك معذور نيستى ! نبايد دل از آنها برگيرى و چهره به روى آنها درهم كشى ! در امور آنها كه به تو دسترسى ندارند و مردم به ديدهء تحقير به آنها مىنگرند بررسى كن و براى اين كار فرد مورد اطمينانى را كه خدا ترس و متواضع باشد برگزين ، تا وضع آنان را به تو گزارش دهد ، سپس با آن گروه بطورى رفتار كن كه به هنگام ملاقات پروردگار عذرت پذيرفته باشد ، چرا كه از ميان رعايا اين گروه از همه به احقاق حق محتاج‌ترند ، و بايد در اداى حقّ تمام افراد در پيشگاه خداوند عذر و دليل داشته باشى .\r\nدربارهء يتيمان و پيران از كار افتاده كه هيچ راه چاره‌اى ندارند و نمىتوانند دست نياز خود را به سوى مردم دراز كنند ، بررسى كن ؛\r\n\r\n","description":"","footnote":"","page_name":" 685 ","page_number":689},
  {"content":"\r\n . \r\n","description":"","footnote":"","page_name":" 686 ","page_number":690},
  {"content":"\r\n\r\nالبتّه اين كار بر زمامداران سنگين است ! ولى حق ، همه‌اش سنگين است ! و گاهى خداوند آن را بر اقوامى سبك مىسازد ، اقوامى كه طالب عاقبت نيكند و خويش را به استقامت و بردبارى عادت داده و به راستى وعده هاى خداوند اطمينان دارند .\r\nبراى مراجعان خود وقتى مقرّر كن كه به نياز آنها شخصاً رسيدگى كنى ! مجلس عمومى و همگانى براى آنها تشكيل ده و درهاى آن را به روى هيچ كس نبند و به خاطر خداوندى كه تو را آفريده تواضع كن و لشكريان و محافظان و پاسبانان را از اين مجلس دور ساز ! تا هركس با صراحت و بدون ترس و لكنت ، سخنان خود را با تو بگويد ؛ زيرا من بارها از رسول خدا صلى الله عليه و آله اين سخن را شنيدم : « ملّتى كه حقّ ضعيفان از زورمندان در ميان آنان با صراحت گرفته نشود ، هرگز پاك و پاكيزه نمىشود و روى سعادت نمىبيند » سپس خشونت و كندى آنها را در سخن تحمّل كن ، در مورد آنها هيچ گونه محدوديّت و استكبار روا مدار كه خداوند به واسطهء اين كار ، رحمت واسعش را بر تو گسترش خواهد داد و موجب ثواب اطاعت او براى تو خواهد شد . آنچه مىبخشى به گونه‌اى ببخش كه گوارا باشد ( بى منّت و بى خشونت ) ، و خوددارى از بخشش را با لطف و معذرت خواهى توأم كن !\r\nبدان قسمتى از كارها است كه شخصاً بايد آنها را انجام دهى ، ( و نبايد به ديگران واگذار كنى ) ، از جمله : پاسخ دادن به كار گزاران دولت مىباشد ، در آن‌جا كه منشيان و دفترداران از پاسخ عاجزند ، و ديگر برآوردن نيازهاى مردم است در همان روز كه احتياجات گزارش مىشود و پاسخ آنها براى همكارانت مشكل و دردسر مىآفريند . ( به هوش باش ! ) كار هر روز را در همان روز انجام ده ، زيرا هر روز كارى مخصوص به خود دارد . بايد بهترين اوقات و بهترين ساعات عمرت را براى خلوت با خدا قرار دهى ! هرچند ، اگر نيّت خالص داشته باشى و امور رعايا روبه‌راه شود همهء كارهايت عبادت و براى خداست .\r\nاز جمله كارهايى كه مخصوصاً بايد با اخلاص انجام دهى اقامهء فرايض است كه ويژهء ذات پاك اوست . بنابراين از بدنت شب و روز در اختيار فرمان خدا بگذار ! و آنچه موجب تقرّب تو به خداوند مىشود ، بطور كامل و بدون نقص و عيب به انجام رسان ، اگر چه خستگى جسمى و ناراحتى پيدا كنى ، و هنگامى كه به نماز جماعت براى مردم مىايستى بايد نمازت نه نفرت آور و نه تضييع كننده باشد ( نه آن‌قدر آن را طول بده كه موجب تنفّر مأمومين شود و نه آن‌قدر سريع كه نماز را ضايع كنى ) ، چرا كه در بين مردمى كه با تو به نماز ايستاده‌اند ، هم بيمار وجود دارد و هم افرادى كه كارهاى فورى دارند ؛ من از رسول خدا صلى الله عليه و آله به هنگامى كه مرا به سوى « يمن » فرستاد پرسيدم : چگونه با آنان نماز بخوانم ؟ در پاسخ فرمود : « نمازى بخوان همچون نمازى كه ناتوان‌ترين آنها مىخواند\r\n\r\n","description":"","footnote":"","page_name":" 687 ","page_number":691},
  {"content":"\r\n . \r\n","description":"","footnote":"","page_name":" 688 ","page_number":692},
  {"content":"\r\n\r\nو نسبت به مؤمنان رحيم و مهربان باش ! »\r\nهيچ گاه خود را زمانى طولانى از رعيت پنهان مدار ! چرا كه دور بودن زمامداران از چشم رعايا خود موجب نوعى محدوديّت و بى اطّلاعى نسبت به امور مملكت است و اين چهره پنهان داشتن زمامداران ، آگاهى آنها را از مسائل نهانى قطع مىكند .\r\nدر نتيجه ، بزرگ در نزد آنان كوچك و كوچك بزرگ ، كار نيك زشت و كار بد نيكو شمرده شده و حق با باطل آميخته مىشود . چرا كه زمامدار به هر حال بشر است و امورى كه از او پنهان است نمىداند . از طرفى حق هميشه علامت مشخّصى ندارد تا بشود راست را از دروغ تشخيص داد ، از اين گذشته تو از دو حال خارج نيستى ، يا مردى هستى كه خود را آماده جانبازى در راه حق ساخته‌اى ؟ بنابر اين از چه خود را پنهان مىدارى ، آيا نسبت به حقّ واجبى كه بايد بپردازى ، يا كار نيكى كه بايد انجام دهى ؟ ! يا مردى هستى بخيل و تنگ نظر ، در اين صورت ، مردم چون تو را ببينند مأيوس مىشوند و از حاجت خواستن صرف نظر مىكنند ! به علاوه بيشتر حوايج مراجعان براى تو چندان زحمتى ندارد ، از قبيل شكايت از ستمى ، يا درخواست انصاف در داد و ستدى .\r\nسپس بدان براى زمامدار ، خاصّان و صاحبان اسرارى است كه خود خواه و دست درازند و در داد و ستد ، با مردم عدالت و انصاف را رعايت نمىكنند ؛ ريشهء ستم آنان را با قطع وسايل از بيخ بركن ! و به هيچ يك از اطرافيان و بستگان خود زمينى از اراضى مسلمانان وامگذار و بايد طمع نكنند كه قرار دادى به سود آنها منعقد سازى كه مايهء ضرر ساير مردم باشد ؛ خواه در آبيارى و يا عمل مشترك ديگر ، بطورى كه هزينه هاى آن را بر ديگران تحميل كنند كه در اين صورت سودش براى آنهاست و عيب و ننگش براى تو در دنيا و آخرت .\r\nحق را دربارهء آنها كه خواهان حقّند چه خويشاوند و چه بيگانه ، رعايت كن و دراين‌باره صابر باش و به حساب خدا بگذار ! ( وپاداش اين كار را از او بخواه ) هرچند اين كار ، موجب فشار برياران نزديكت شود و سنگينى اين راه را به خاطر سرانجام ستودهء آن تحمّل كن و هرگاه رعايا نسبت به تو گمان بد ببرند ، افشاگرى كن ! و عذر خويش را در مورد آنچه موجب بدبينى شده آشكارا باآنان در ميان گذار و با صراحت آنها را از خود بر طرف ساز ،\r\n\r\n","description":"","footnote":"","page_name":" 689 ","page_number":693},
  {"content":"\r\n . \r\n","description":"","footnote":"","page_name":" 690 ","page_number":694},
  {"content":"\r\n\r\nچه اين كه اين گونه صراحت ، موجب تربيت اخلاقى تو و ارفاق و ملاطفت براى رعيت است و اين بيان عذر ، تو را به مقصودت در وادار ساختن آنها به حق مىرساند .\r\nهرگز صلحى را كه از جانب دشمن پيشنهاد مىشود و رضاى خدا در آن است رد مكن ، كه در صلح براى سپاهت آسايش و تجديد نيرو و براى خودت آرامش از همّ و غمها و براى كشورت امنيّت است ، امّا زنهار ! زنهار ! سخت از دشمنت پس از بستن پيمان صلح بر حذر باش ! چرا كه دشمن گاهى نزديك مىشود كه غافلگير سازد ، بنابراين دور انديشى را به كار گير و در اين موارد روح خوشبينى را كنار بگذار ، اگر پيمانى بين تو و دشمنت بسته شد و يا تعهّد پناه دادن را به او دادى ، جامهء وفا را بر عهد خويش بپوشان و تعهّدات خود را محترم بشمار ! و جان خود را سپر تعهّدات خويش قرار ده ! زيرا هيچ‌يك از فرايض الهى نيست كه همچون وفاى به عهد و پيمان ، مردم جهان - با تمام اختلافاتى كه در آرا و خواسته ها دارند - نسبت به آن ، اين چنين اتّفاق نظر داشته باشند ، حتّى مشركان زمان جاهليّت ، علاوه بر مسلمانان ، آن را مراعات مىكردند ، چرا كه عواقب سوء پيمان شكنى را آزموده بودند . بنابراين هرگز پيمان شكنى مكن و در عهد خود خيانت روا مدار و دشمنت را مفريب ، زيرا غير از شخص جاهل و شقى ، كسى گستاخى بر خداوند را روا نمىدارد . خداوند عهد و پيمانى را كه با نام او منعقد مىشود با رحمت خود مايهء آسايش بندگان و حريم امنى برايشان قرار داده تا به آن پناه برند و براى انجام كارهاى خود به جوار او متمسّك شوند . بنابراين ، فساد ، خيانت و فريب ، در عهد و پيمان راه ندارد ، هرگز پيمانى را مبند كه در تعبيرات آن‌جاى گفتگو باقى بماند و بعد از تأكيد و عبارات محكم ، عبارات سست و قابل توجيه به كار مبر ( كه اثر آن را خنثى مىكند ) . هرگز نبايد قرار گرفتن در تنگنا به خاطر الزامهاى الهى پيمانها تو را وادار سازد كه براى فسخ آن از راه ناحق اقدام كنى ، زيرا شكيبايى تو در تنگناى پيمانها كه اميد گشايش و پيروزى در عاقبت آن دارى ، بهتر است از پيمان شكنى و خيانتى كه از مجازات آن مىترسى ، همان پيمان شكنى كه موجب مسؤوليّتى از ناحيهء خداوند مىگردد كه نه در دنيا و نه در آخرت نتوانى پاسخگوى آن باشى .\r\nزنهار ! از ريختن خون به ناحق بپرهيز ، زيرا هيچ چيز در نزديك ساختن كيفر انتقام ، بزرگ ساختن مجازات ، سرعت زوال نعمت و پايان بخشيدن به زمامدارى ، همچون ريختن خون ناحق نيست و خداوند سبحان در دادگاه قيامت قبل از هر چيز در ميان بندگان خود ، در مورد خونهايى كه ريخته شده دادرسى خواهد كرد .\r\n\r\n","description":"","footnote":"","page_name":" 691 ","page_number":695},
  {"content":"\r\n . \r\n","description":"","footnote":"","page_name":" 692 ","page_number":696},
  {"content":"\r\n\r\nبنابراين زمامداريت را با ريختن خون حرام تقويت مكن . چرا كه آن را تضعيف و سست مىكند ، بلكه بنياد آن را مىكند و آن را به ديگران منتقل مىنمايد ، و هيچ‌گونه عذرى نزد خدا و نزد من در قتل عمد پذيرفته نيست ، چرا كه كيفر آن قصاص است ، و اگر به قتل خطا مبتلا گشتى و شمشير و تازيانه و دستت به ناروا كسى را كيفر كرد - چون ممكن است با يك مشت و بيشتر قتلى واقع گردد - مبادا غرور زمامدارى مانع از آن شود كه حقّ اولياى مقتول را بپردازى و رضايت آنها را جلب كنى !\r\nخويشتن را از خودپسندى بر كنار دار و نسبت به نقاط قوّت خويش خودبين مباش . مبادا تملّق را دوست بدارى زيرا كه آن مطمئن‌ترين فرصت براى شيطان است ، تا نيكوكارى نيكان را محو و نابود سازد .\r\nاز منّت بر رعيّت به هنگام احسان ، بپرهيز و بيش از آنچه انجام داده‌اى كار خود را بزرگ مشمار و از اين كه به آنها وعده دهى و سپس تخلّف كنى بر حذر باش ، زيرا منّت ، احسان را باطل مىسازد و بزرگ شمردن خدمت ، نور حق را مىبرد و خلف وعده ، موجب خشم خدا و خلق است ، خداوند مىفرمايد : « اين موجب خشم بزرگ نزد خداست كه بگوييد چيزى ( كارى ) را كه انجام نمىدهيد » . « 1 » از عجله در مورد كارهايى كه وقتشان نرسيده ، يا سستى در كارهايى كه امكان عمل آن فراهم شده ، يا لجاجت در امورى كه مبهم است ، يا سستى در كارها هنگامى كه واضح و روشن است برحذر باش ! و هر امرى را در جاى خويش و هر كارى را به موقع خود انجام ده .\r\nاز امتياز خواهى براى خود در آنچه مردم در آن مساوى هستند بپرهيز و از تغافل از آنچه مربوط به توست و براى همه روشن است بر حذر باش ؛ چرا كه به هر حال نسبت به آن در برابر مردم مسؤولى و به زودى پرده از روى كارهايت بر كنار مىرود و انتقام مظلوم از تو گرفته مىشود . باد دماغت را فرو بنشان ، حدّت و شدّت و قدرت دست و تيزى زبانت را در اختيار خود گير ! و براى جلوگيرى از اين كار ، مخصوصاً توجّه به زبانت داشته باش كه ( سخنى بدون فكر نگويى ) و نيز در به كار بستن قدرت تأخير انداز تا خشمت فرو نشيند و مالك خويشتن گردى ؛ هرگز حاكم بر خويشتن نخواهى بود جز اين كه فراوان به ياد قيامت و بازگشت به سوى پروردگار باشى !\r\n\r\n\r\n","description":"","footnote":"\r\n( 1 ) . سورهء صف ، آيهء 3 .\r\n","page_name":" 693 ","page_number":697},
  {"content":"\r\n . \r\n","description":"","footnote":"","page_name":" 694 ","page_number":698},
  {"content":"\r\n\r\nبر تو واجب است كه همواره به ياد حكومتهاى عادلانِ پيش از خود باشى ، همچنين توجّه خود را بر روشهاى خوب يا اثرى كه از پيامبرمان صلى الله عليه و آله و سلم رسيده و يا فريضه‌اى كه در كتاب خداوند آمده معطوف دار ، به خطوطى از حكومت كه در روش من مشاهده كرده‌اى ، اقتدا كن و براى پيروى از اين عهد نامه كه با آن حجّت خود را بر تو تمام ساخته‌ام ، تلاش و كوشش نما ! كه اگر نفس سركش بر تو چيره شود ؛ عذرى نزد من نداشته باشى . من از خداوند بزرگ با آن رحمت وسيع و قدرت عظيمش بر انجام تمام خواسته ها ، مسألت دارم كه ، من و تو را موفّق دارد تا رضاى او را جلب نماييم و كارى كنيم كه نزد او و خلقش معذور باشيم ، همراه با مدح و ثناى نيك در ميان بندگان و آثار خوب در شهرها و تماميّت نعمت و فزونى شخصيّت در پيشگاه او و نيز از او مسئلت دارم كه زندگى من و تو را با « سعادت و شهادت » پايان بخشد .\r\n« كه ما همه به سوى او باز مىگرديم » « 1 » و سلام و درود ، بر پيامبر خدا صلى الله عليه و آله و سلم و دودمان پاكش باد ، سلامى فراوان و بسيار ، والسلام .\r\n\r\nنامهء 54\r\nاين نامه را امام عليه السلام همراه « عمران بن حصين خزاعى » براى « طلحه » و « زبير » فرستاد و « ابو جعفر اسكافى » در كتاب « مقامات » در بخش فضايل اميرمؤمنان عليه السلام آن را آورده است .\r\nامّا بعد ! شما مىدانيد - گرچه كتمان مىكنيد - كه من به دنبال مردم نرفتم ، آنها به سراغ من آمدند . من دست بيعت را به سوى آنان نگشودم ، آنها با اصرار زياد با من بيعت كردند ، و شما دو نفر هم از كسانى بوديد كه مرا خواستيد و با من بيعت كرديد ( حقيقت اين است و شما نيز به خوبى آگاهيد كه ) عموم مردم با من به خاطر زور و يا متاع دنيا بيعت ننمودند . . .\r\nحال شما دو نفر اگر از روى ميل با من بيعت نموده‌ايد بايد برگرديد و فوراً در پيشگاه خداوند توبه كنيد ، و اگر از روى اكراه و نارضايى بوده ، يعنى در قلب خود به اين امر راضى نبوده‌ايد ، شما با دست خود اين راه را براى من گشوده و بيعت مرا به گردن خود ثابت كرده‌ايد ؛ زيرا اطاعت خويش را آشكار و نارضايى خويش را پنهان داشته‌ايد ، ( و در كارى كه هيچ اجبارى نباشد ، ادّعاى اين كه در دل از بيعت خود راضى نبوده‌ايد ، پذيرفته نيست ) به جان خودم سوگند ! شما از ساير مهاجران سزاوارتر به تقيّه و كتمان عقيده نيستيد ( زيرا هيچ كس در آن روز مجبور به اطاعت از من نبود )\r\n\r\n\r\n","description":"","footnote":"\r\n( 1 ) . سورهء بقره ، آيهء 156 .\r\n","page_name":" 695 ","page_number":699},
  {"content":"\r\n . \r\n","description":"","footnote":"","page_name":" 696 ","page_number":700},
  {"content":"\r\n\r\nهرگاه از آغاز كناره‌گيرى كرده بوديد كار شما آسانتر بود تا اين‌كه نخست بيعت كنيد و بعد به بهانه‌اى سرباز زنيد .\r\nشما پنداشته‌ايد كه من قاتل « عثمان » هستم ، بياييد تا ميان من و شما كسانى حكم كنند كه هم اكنون در « مدينه » اند ؛ نه به طرفدارى من برخاسته‌اند و نه به طرفدارى از شما . سپس هركس به اندازهء جرمى كه در اين حادثه داشته ، بايد مسؤوليّت آن را بپذيرد . اى دو پيرمرد و اى كسانى كه زمام امور عدّه‌اى را به دست گرفته‌ايد ! از رأى و نظريهء خود بازگرديد ، چرا كه الآن بازگشت شما از اين راه خلاف ، تنها موجب ننگ است ( آن هم به عقيدهء شما ) ولى ادامهء اين راه ، هم ننگ و هم آتش دوزخ را براى شما فراهم مىسازد ! والسلام .\r\n\r\nنامهء 55\r\nبه معاويه\r\nامّا بعد ! خداوند سبحان دنيا را مقدّمه‌اى براى ما بعد از آن ( آخرت ) قرار داده و اهل دنيا را در بوتهء امتحان در آورده ، تا روشن شود كدام يك بهتر عمل مىكنند ، ما براى دنيا آفريده نشده‌ايم و تنها براى كوشش و تلاش در آن مأمور نگشته‌ايم ؛ ما در دنيا آمده‌ايم تا به وسيلهء آن آزمايش شويم ، خداوند مرا به تو و تو را به وسيلهء من در معرض امتحان در آورده و يكى از ما را حجّت بر ديگرى ساخته . تو به دنيا رو آوردى و تفسير قرآن را بر خلاف حق ، وسيلهء رسيدن به دنيا ساختى و مرا در برابر چيزى مؤاخذه مىكنى كه دست و زبانم هرگز به آن آلوده نشده ؛ ( اشاره به قتل عثمان است ) تو و اهل شام آن را دست آويز كرده‌ايد و به من نسبت داده‌اى تا آن‌جا كه عالمان شما جاهلانتان را و آنها كه سركارند از كار افتادگان شما را به آن تشويق مىكنند .\r\nاز خدا بترس ! و با شيطان كه در رام كردنت مىكوشد ستيزه كن ! و روى خويش را به سوى آخرت كه راه من و توست بگردان و بترس از آن كه خداوند تو را به زودى به يك بلاى كوبنده كه ريشه ات را بزند و دنباله‌ات را قطع كند دچار سازد ، من براى تو سوگند ياد مىكنم ، سوگندى كه تخلّف ندارد ، بر اين كه اگر ( خداوند من و تو را در ميدان نبرد گرد آورد و ) مقدّرات ، من و تو را به پيكار با يكديگر كشاند ، آن‌قدر در برابر تو بمانم « تا خداوند ميان ما حكم فرمايد كه او بهترين حاكمان است » « 1 » ( اشاره به اين‌كه از دست من نجات نخواهى يافت ) .\r\n\r\n\r\n","description":"","footnote":"\r\n( 1 ) . سورهء اعراف ، آيهء 87 .\r\n","page_name":" 697 ","page_number":701},
  {"content":"\r\n . \r\n","description":"","footnote":"","page_name":" 698 ","page_number":702},
  {"content":"\r\n\r\n\r\nنامهء 56\r\nبه « شريح بن هانى » زمانى كه وى را به عنوان فرماندهى لشكر به سوى شام فرستاد\r\nدر هر صبح و شام به ياد خدا باش و از خدا بترس ، از دنياى فريب دهنده بر خويشتن خائف باش و در هيچ حال از آن ايمن مباش ، بدان اگر خويشتن را از بسيارى از چيزهايى كه دوست مىدارى به خاطر ترس از ناراحتيهاى آن باز ندارى ، هوا و هوسها تو را به زيانهاى فراوانى خواهند رساند ، بنابراين در برابر هوسهاى سركش مانع و رادع و به هنگام خشم و غضب بر نفس خويش ، شكننده و غالب باش !\r\n\r\nنامهء 57\r\nبه « اهل كوفه » ، هنگام حركت از « مدينه » به سوى « بصره »\r\nامّا بعد ! من از اين سرزمين و قبيله‌ام خارج شدم ، در حالى كه از دو حال بيرون نيست يا ستمكارم و يا مظلوم ، يا متجاوزم و يا بر من تجاوز رفته است ، لذا من به تمام كسانى كه نامه‌ام به آنها مىرسد به خاطر خدا تأكيد مىكنم ، فوراً به سوى من حركت كنند تا اگر نيكوكارم ياريم دهند و اگر گناهكارم مانع كار من شوند . ( اين سخن را امام عليه السلام در اينجا براى اين خاطر به مردم كوفه گفت كه سمپاشيها را خنثى كند و بر آنها اتمام حجّت نمايد كه در هر حال به سوى او بروند و در ميدان « جمل » حاضر شوند ) .\r\n\r\n","description":"","footnote":"","page_name":" 699 ","page_number":703},
  {"content":"\r\n . \r\n","description":"","footnote":"","page_name":" 700 ","page_number":704},
  {"content":"\r\n\r\n\r\nنامهء 58\r\nكه به اهالى شهرها نوشته و جريان « صفّين » را بيان داشته است\r\nآغاز كار اين بود كه ما با اهل شام روبه رو شديم و ظاهر حال اين بود كه پروردگار ما يكى ، پيامبرمان يكى و در دعوت به اسلام متّحديم ؛ نه ما از آنها خواستار بيش از ايمان به خدا و تصديق پيامبر بوديم و نه آنها از ما ! ما در همهء جهت يكى بوديم ، تنها اختلاف در مورد « خون عثمان » بود . در حالى كه ما از آن برى بوديم و دست ما به آن آلوده نشده بود ! ما گفتيم بياييد امروز با فرو نشاندن آتش فتنه و آرام ساختن مردم ، چيزى را درمان كنيم كه پس از اين به دست نخواهد آمد ، تا آن كه امر خلافت محكم و جمعيّت مسلمانها متّحد گردد و قدرت پيدا كنيم كه حق را در جاى خود قرار دهيم ؛ امّا آنها پاسخ دادند : ما اين درد را با دشمنى و زور ، مداوا خواهيم كرد ، ( آرى ) آنها سرباز زدند تا جنگ بالهايش را گشود و در ميدان ثابت و مستقر گرديد ، شعله‌هايش بالا گرفت و قوى و نيرومند شد .\r\nهنگامى كه دندان جنگ در بدن ما و آنها فرو نشست و چنگالهايش در وجود ما و آنها قرار گرفت ، پاسخ آنچه ما آنان را به سوى آن دعوت مىكرديم دادند و حاضر به گفتگو شدند . ما نيز درخواست آنها را پذيرفتيم . ( با اين كه مىدانستيم باز هم ، آنها براى دست يافتن به حق تن به اين كار نداده‌اند ، بلكه قصد فريب دارند ) با سرعت به آن پاسخ داديم تا حجّت بر آنها روشن شود و عذرشان قطع گردد ، پس هركس از آنها پايبند به اين پيشنهاد شود ، خداوند او را از هلاكت نجات داده و كسى كه لجاجت كند و پافشارى نمايد معلوم گردد ، پيمان شكنى است كه خدا پرده بر قلبش افكنده و بدبختى حكومت خودكامگان بر سر او سايه انداخته است .\r\n\r\nنامهء 59\r\nبه « اسودبن قطبه » رئيس سپاه « حلوان » ( از ايالات فارس )\r\nامّا بعد ! زمامدار اگر دنبال هوا و هوسهاى پى در پى خويش باشد ، غالباً او را از عدالت باز مىدارد ؛\r\n\r\n","description":"","footnote":"","page_name":" 701 ","page_number":705},
  {"content":"\r\n . \r\n","description":"","footnote":"","page_name":" 702 ","page_number":706},
  {"content":"\r\n\r\nبنابراين امور مردم از نظر حقوق بايد نزد تو مساوى باشد ، چرا كه هيچ‌گاه جور و ستم جانشين عدالت نخواهد شد ، از آنچه براى خود نمىپسندى اجتناب كن و نفس خويش را در برابر آنچه خداوند بر تو واجب ساخته به اميد ثوابش و همچنين از ترس كيفرش به خضوع و تسليم وادار !\r\nو بدان كه دنيا سراى آزمايش است كه هركس ساعتى در آن فراغت يابد و دست از كار بكشد ، همين ساعت بيكارى موجب حسرت و پشيمانى او در قيامت خواهد شد ، و بدان كه هيچ چيز تو را از حق بى نياز نخواهد ساخت .\r\nاز جمله حقوقى كه بر تو فرض و واجب است كنترل هوسهاى خويش ، مواظبت رعايا و رسيدگى توأم با تلاش به كارهاى آنهاست . در اين راه آنچه از منافع عايد تو مىشود ، براى تو از مشكلات و ناراحتيهايى كه متحمّل مىگردى ، به مراتب سودمندتر است ، والسلام .\r\n\r\nنامهء 60\r\nبه فرمانداران و بخشداران شهرهايى كه لشكر از آنها عبور مىكند\r\nفرمانى است از ناحيهء بندهء خدا على اميرمؤمنان به تمام كارگزاران خراج و فرمانداران شهرستانهايى كه سپاه از منطقهء آنها گذر مىكند .\r\nامّا بعد ! من سپاهيانى را براى نبرد بسيج كردم كه با خواست خدا از آباديهاى شما مىگذرند و آنها را به آنچه خداوند بر آنها واجب كرده ، توصيه نموده‌ام . به آنان گفته‌ام كه از آزار مردم و ايجاد ناراحتيها و مشكلات خوددارى كنند و من بدين وسيله در برابر شما و كسانى كه در پناه شما هستند از مشكلاتى كه سپاهيان به وجود مىآورند از خود رفع مسؤوليّت مىكنم ، ( كه آنها حقّ رساندن هيچ گونه زيان را به كسى ندارند ) جز اين كه آنها سخت گرسنه شوند و راهى براى سير كردن خود نيابند .\r\nبنابراين اگر كسى از آنها ، چيزى را از روى ستم از افراد گرفت ، وظيفه داريد او را در برابر عملش كيفر كنيد . ( و شما را نيز توصيه مىكنم كه ) جلوى زيانهاى اشرار و بى خردان منطقهء خود را نسبت به سپاهيان بگيريد ، و جز در آن موارد كه استثنا كردم متعرّض آنان نشويد . من خود پشت سر سپاه در حركتم . شكايات خود را پيش من آوريد ، در آن مواردى كه آنها بر شما چيره شده‌اند و شما قدرت دفع آن را جز با كمك خداوند و من نداريد به من مراجعه كنيد ، كه من به كمك خداوند آن را تغيير مىدهم و دگرگون مىسازم ، إن شاءاللّه .\r\n\r\n","description":"","footnote":"","page_name":" 703 ","page_number":707},
  {"content":"\r\n . \r\n","description":"","footnote":"","page_name":" 704 ","page_number":708},
  {"content":"\r\n\r\n\r\nنامهء 61\r\nبه « كميل‌بن زياد نخعى » فرماندار « هيت » ( از آباديهاى كشور عراق ) امام در اين نامه او را ملامت مىكند كه چرا با لشكريان غارتگر دشمن كه از آن منطقه عبور كرده‌اند مقابله نكرده است\r\nامّا بعد ! سستى انسان در انجام آنچه بر عهدهء او گذارده شده و اصرار بر انجام آنچه در وظيفهء او نيست ، يك ناتوانى روشن و نظريّهء باطل و هلاك كننده است ؛ تو به اهل « قر قيسا » حمله كرده‌اى ولى مرزهايى كه حفظش را بر عهدهء تو گذارده‌ايم بى دفاع رها ساخته‌اى ، اين كار ، يك فكر نادرست و بيهوده است . تو در حقيقت پلى شده‌اى براى دشمنانى كه مىخواهند بر دوستانت دست غارت بگشايند ، نه بازوى توانايى دارى ، نه هيبت و ترسى در دل دشمن ايجاد مىكنى ! نه مرزى را حفظ مىكنى و نه شوكت دشمنى را درهم مىشكنى ، نه اهل شهر و ديارت را كفايت مىكنى و از آنان به خوبى دفاع مىنمايى و نه امير و پيشوايت را از دخالت در آن‌جا بى نياز مىسازى !\r\n\r\nنامهء 62\r\nكه همراه « مالك اشتر » براى اهل مصر فرستاد ، زمانى كه استاندارى آن‌جا را به او واگذار نمود\r\nامّا بعد ! خداوند سبحان محمّد صلى الله عليه و آله و سلم را فرستاد تا بيم دهندهء جهانيان و گواه و حافظ آيين انبياى او باشد . چون او - كه درود بر او باد - از جهان رخت بربست ، مسلمانان دربارهء امارت و خلافت بعد از او به منازعه برخاستند . به خدا سوگند هرگز فكر نمىكردم و به خاطرم خطور نمىكرد ، كه عرب بعد از پيامبر ، امر امامت و رهبرى را از اهل بيت او بگردانند ( و در جاى ديگر قرار دهند و باور نمىكردم ) آنها آن را از من دور سازند !\r\nتنها چيزى كه مرا ناراحت كرد اجتماع مردم اطراف فلان بود كه با او بيعت كنند ، دست بر روى دست گذاردم تا اين كه با چشم خود ديدم گروهى از اسلام بازگشته و مىخواهند دين محمّد صلى الله عليه و آله و سلم را نابود سازند .\r\n( در اين‌جا بود ) كه ترسيدم اگر اسلام و اهلش را يارى نكنم بايد شاهد نابودى و شكاف در اسلام باشم\r\n\r\n","description":"","footnote":"","page_name":" 705 ","page_number":709},
  {"content":"\r\n . \r\n","description":"","footnote":"","page_name":" 706 ","page_number":710},
  {"content":"\r\n\r\nكه مصيبت آن براى من از رها ساختن خلافت و حكومت بر شما بزرگتر بود ، چرا كه اين بهرهء دوران كوتاه زندگى دنياست ، كه زايل و تمام مىشود . همانطور كه « سراب » تمام مىشود و يا همچون ابرهايى كه از هم مىپاشند ، پس براى دفع اين حوادث به پا خاستم تا باطل از ميان رفت و نابود شد و دين پابرجا و محكم گرديد .\r\nقسمتى ديگر از اين نامه\r\nبه خدا سوگند اگر من تنها با آنها ( دشمنان ) رو به رو شوم ، در حالى كه آنها تمام روى زمين را پر كرده باشند نمىترسم و باكى ندارم ؛ من آن گمراهى را كه آنها در آن هستند و هدايتى را كه خودم بر آن هستم با چشم خود مىبينم و با يقين به پروردگارم پابرجا مىباشم ! من مشتاق ملاقات پروردگارم هستم ، و به پاداشش اميدوار و چشم انتظارم ، ولى از اين اندوهناكم كه سرپرستى حكومت اين امّت به دست اين بى خردان و نابكاران افتد . بيت المال را به غارت ببرند ، آزادى بندگان خدا را سلب كنند و آنها را بردهء خويش سازند ، با صالحان نبرد كنند و فاسقان را همدستان خود قرار دهند .\r\nدر اين گروه بعضى هستند كه شراب نوشيده و حد بر او جارى شده و برخى از آنان اسلام را نپذيرفتند تا براى آنها عطايى تعيين گردد و اگر به خاطر اين جهات نبود ، اين اندازه شما را براى قيام و نهضت تشويق نمىكردم و به سستى در كار سرزنش و توبيخ نمىنمودم ، و در گرد آورى و تشويقتان نمىكوشيدم ، و اگر ابا و سستى مىنموديد رهايتان مىساختم .\r\nآيا نمىبينيد اطراف شما را گرفته‌اند و شهرهاى شما را گرفته‌اند و شهرهاى شما را تحت تسلّط خود درآورده‌اند ؟ آيا نمىبينيد كشورهاى شما تسخير شده و شهرهاى شما به ميدان جنگ تبديل گشته است ؟\r\n- خداى شما را رحمت كند - براى نبرد با دشمن كوچ كنيد ، شانه از زير بار نبرد تهى نكنيد و سستى و تنبلى به خود راه ندهيد كه زير دست خواهيد شد و تن به ذلّت و خوارى خواهيد داد و بهرهء زندگى شما از همه پست‌تر خواهد بود ، برادر جنگ هميشه بيدار است و آن كس كه بخوابد ، دشمن از تعقيب او نخواهد خفت ، والسلام .\r\n\r\n","description":"","footnote":"","page_name":" 707 ","page_number":711},
  {"content":"\r\n . \r\n","description":"","footnote":"","page_name":" 708 ","page_number":712},
  {"content":"\r\n\r\n\r\nنامهء 63\r\nاين نامه را امام عليه السلام به « ابو موسى اشعرى » فرماندار كوفه به هنگامى نوشت ، كه به او خبر رسيد ابو موسى اهل كوفه را از حركت بسوى آن حضرت براى جنگ جمل بازداشته است\r\nاز بندهء خدا على اميرمؤمنان به « عبداللّه‌بن قيس » ( ابو موسى اشعرى ) .\r\nامّا بعد ، سخنى از تو به من گزارش داده‌اند كه هم به سود توست و هم به زيان تو ! هنگامى كه فرستادهء من بر تو وارد مىشود ، فوراً دامن بر كمر زن و كمربندت را محكم ببند و از خانه ات بيرون آى ، از كسانى كه با تو هستند دعوت نما ، اگر حق را يافتى و تصميم خود را گرفتى ، آنها را به سوى ما بفرست و اگر سستى را پيشه كردى از مقام خود دور شو ! به خدا سوگند ! هر كجا و هرچه باشى ، به سراغت خواهند آمد ، دست از تو برنخواهند داشت و رهايت نخواهند ساخت تا گوشت و استخوان وتر و خشكت را به هم درآميزند . ( اين كار را انجام ده پيش از آن كه ) در بازنشستگى و بركناريت تعجيل گردد و از آنچه پيش روى تو هست همان گونه خواهى ترسيد كه از پشت سر ، ( آن‌چنان بر تو سخت گيرند كه سراسر وجودت را خوف و ترس فرا گيرد و در دنيا همان قدر وحشت‌زده خواهى شد كه در آخرت ) اين حادثه آن‌چنان كه فكر مىكنى كوچك و ساده نيست ، بلكه حادثهء بسيار بزرگى است كه بايد بر مركبش سوار شد و مشكلات و سختيهايش را هموار ساخت ، و كوههاى ناصافش را صاف نمود .\r\nپس انديشهء خود را بكارگير ! و مالك كار خويش باش و بهره و نصيبت را درياب و اگر براى تو خوشايند نيست كنار رو ، بدون كاميابى و رسيدگى به راه رستگارى . اگر تو خواب باشى ديگران وظيفه‌ات را انجام خواهند داد و آن چنان به دست فراموشى سپرده شوى كه نگويند فلانى كجا است ؟ به خدا سوگند اين راه ، حق است و به دست مرد حق انجام مىگردد ، و من باكى ندارم كه خدانشناسان چكار مىكنند ، والسلام .\r\n\r\nنامهء 64\r\nدر پاسخ معاويه\r\nامّا بعد ، ما و شما همان طورى كه يادآورى نموده‌اى ، گرد هم جمع و با هم انس داشتيم ، ولى در گذشته از هم جدا شديم ، زيرا ما ايمان آورديم و شما به كفر خود باقى مانديد ، امروز هم ما به راه راست مىرويم و شما پيرامون فتنه هستيد . آنها كه از گروه شما اسلام را پذيرا شدند از روى ميل نبود ؛\r\n\r\n","description":"","footnote":"","page_name":" 709 ","page_number":713},
  {"content":"\r\n . \r\n","description":"","footnote":"","page_name":" 710 ","page_number":714},
  {"content":"\r\n\r\nبلكه در حالى بود كه همهء بزرگان عرب در برابر رسول خدا صلى الله عليه و آله و سلم تسليم شدند و در حزب او در آمدند .\r\nنوشته بودى كه من ، « طلحه » و « زبير » را كشته و « عايشه » را تبعيد كرده‌ام و در « كوفه » و « بصره » اقامت گزيده‌ام ! اين مربوط به تو نيست و لزومى ندارد عذر آن را از تو بخواهم ( اين تنها مربوط به امّت اسلامى و من است كه اميرمؤمنانم ) .\r\nتو يادآور شده بودى كه با گروهى از « مهاجران » و « انصار » به مقابله با من خواهى شتافت ( كدام مهاجر و كدام انصار ؟ ) هجرت از آن روزى كه برادرت ( يزيد بن ابوسفيان روز فتح مكّه ) اسير شد ، پايان يافت . با اين حال اگر در اين ملاقات شتاب دارى ، دست نگهدار ، زيرا اگر من به ديدار تو آيم سزاوارتر است . چرا كه خداوند مرا به سوى تو فرستاده كه از تو انتقام بگيرم ! و اگر تو با من ديدار كنى چنان است كه شاعر « بنى اسد » گفته :\r\n« به استقبال تندباد تابستانى مىشتابند كه آنها را با سنگريزه‌ها و ميان غبار و تخته سنگها درهم مىكوبد » .\r\nنزد من همان شمشيرى است كه بر پيكر جدّ و دايى و برادرت ( يك جا در ميدان بدر ) كوبيدم !\r\nبه خدا سوگند من مىدانم تو مردى بى خرد و پوشيده دل هستى ، و سزاوار است دربارهء تو گفته شود :\r\nبه نردبانى بالا رفته‌اى كه تو را به پرتگاه خطرناكى كشانده كه به زيان توست نه به سود تو ، زيرا به كسى مىمانى ، كه غير گمشدهء خود را مىجويد و گوسفندان ديگرى را مىچراند .\r\nمقامى را مىطلبى كه نه سزاوار آن هستى و نه در كانون آن قرار دارى ، چقدر بين كردار و گفتارت فاصله است ؟ ! و چقدر با عموها و دايىهاى بت پرستت شباهت دارى ؟ ! همانها كه شقاوت و تمنّاى باطل وادارشان ساخت كه « محمّد صلى الله عليه و آله » را انكار كنند و همان گونه كه مىدانى با او ستيزه كردند تا به خاك و خون غلطيدند و نتوانستند از خود دفاع كنند و نه از زخم شمشيرها كه ميدان نبرد از آن خالى نيست و سستى با آن نمىسازد ، خود را حفظ نمايند .\r\nتو دربارهء قاتلان « عثمان » زياد حرف زدى ، بيا نخست همچون ساير مسلمانان با من بيعت كن ، سپس دربارهء آنها طرح شكايت نما تا من طبق حكم خداوند ميان تو و آنها داورى كنم ، امّا آنچه را تو مىخواهى ، مانند فريب دادن طفل است ، كه بخواهند وى را از شير بگيرند و سلام به آنها كه لياقت دارند !\r\n\r\n","description":"","footnote":"","page_name":" 711 ","page_number":715},
  {"content":"\r\n . \r\n","description":"","footnote":"","page_name":" 712 ","page_number":716},
  {"content":"\r\n\r\n\r\nنامهء 65\r\nبه معاويه\r\nامّا بعد ! زمان آن فرا رسيده كه از مشاهدهء امور با چشم صحيح بهره‌مند گردى ؛ تو با ادّعاهاى باطل همان راه نياكان خود را مىپيمايى . . .\r\nخود را در دروغ و فريب مىافكنى ، آنچه بالاتر از شأن توست به خود نسبت مىدهى و به آنچه نمىرسى و از تو منع شده دست مىافكنى ، همهء اين كارها به خاطر فرار از زير بار حق و انكار كردن آنچه از گوشت و خون براى تو لازمتر است ، مىباشد ( يعنى ايمان و بيعت با امام معصوم ) همان چيزى كه گوش تو شنيده و به خوبى از آن آگاهى . آيا بعد از روشن شدن راه حق ، جز گمراهى آشكار ، چيزى هست ؟\r\nو آيا بعد از بيان واضح ، چيزى جز مغلطه اندازى و اشتباه كارى تصوّر مىشود ؟ از اشتباه اندازى و غلط كاريها بپرهيز ! زيرا از دير زمانى فتنه ، پرده‌هاى سياه خود را گسترده و با تاريكى خود ديده هايى را نابينا كرده است .\r\nنامه‌اى از تو به من رسيده كه سراسر آن پشت هم اندازى بود ؛ در آن از صلح و خيرخواهى خبرى نبود . در اساطير و سخنان افسانه‌اى هيچ اثرى از دانش و بردبارى به چشم نمىخورد ؛ تو همچون كسى هستى كه در زمين سست و صعب العبور گام گذارده و يا همچون كسى كه در تاريكى دخمه‌هاى زيرزمينى راه خود را گم مىكند . تو مىخواهى به نقطه‌اى برسى كه از مرتبه‌ات بسيار برتر و نشانه هايش از تو دور است و عقابان بلند پرواز را ياراى پرواز به آن نيست ؛ چرا كه در اوج ستارگان آسمان همچون « عيّوق » است !\r\nپناه به خدا كه تو بعد از من ، سرپرست مسلمانان براى جلب منفعت يا دفع ضرر گردى ، يا من در اين باره براى تو نسبت به يك تن از آنان قرار داد و تعهّدى امضا كنم .\r\nاز هم اكنون خود را درياب و براى خويشتن چاره انديش ، زيرا اگر كوتاهى كنى و براى كوبيدنت بندگان خدا بپاخيزند ، درهاى چاره به رويت بسته خواهد شد و چيزى كه امروز از تو مورد قبول است فردا نخواهند پذيرفت ، والسلام .\r\n\r\n","description":"","footnote":"","page_name":" 713 ","page_number":717},
  {"content":"\r\n . \r\n","description":"","footnote":"","page_name":" 714 ","page_number":718},
  {"content":"\r\n\r\n\r\nنامهء 66\r\nبه « عبداللّه‌بن عباس » ، اين نامه به صورت ديگرى نيز قبلًا آمده است\r\nامّا بعد ! بسيار مىشود كه انسان از يافتن چيزى كه هرگز از او فوت نمىشد ، خشنود مىگردد ( و به عكس ) از فوت منفعتى كه هرگز نصيب او نمىگرديد ، اندوهناك مىشود ! از اين رو مواظب باش كه بهترين و برترين چيز نزد تو رسيدن به لذّات دنيا و يا انتقام از دشمن نباشد ؛ بلكه بايد بهترين امور نزد تو خاموش كردن آتش باطل و يا زنده كردن حق باشد ، تنها به چيزى كه از پيش فرستاده‌اى خوشحال باش و تأسّفت ، از آن چيزى كه به جاى مىگذارى و بايد تمام همّ تو معطوف به جهان پس از مرگ باشد .\r\n\r\nنامهء 67\r\nبه « قثم‌بن عباس » فرماندار مكّه\r\nامّا بعد ! در اقامهء حج ، مردم را راهنما باش و روزهاى خدا را به ياد آنها آر ، صبح و عصر براى رسيدگى به امور آنان بنشين ، به كسانى كه پرسشى دارند پاسخ ده ! جاهلان را بياموز و با دانشمندان مذاكره كن ، در بين تو و مردم بايد واسطه و سفيرى جز زبانت و حاجب و پرده‌اى جز چهره‌ات نباشد ؛ افرادى كه با تو كار دارند از ملاقات با خود محروم مساز ! اگر آنها را در ابتدا از در خانه‌ات برانند حلّ مشكلشان بعداً جبران آن را نخواهد كرد .\r\nاموالى كه در نزد تو گرد آمده و مربوط به خداست ، به دقّت در مصرف آن بنگر و آن را مصرف عيالمندان و گرسنگان كسانى كه در محل هستند بكن . . .\r\nآن‌چنان كه بطور صحيح به دست فقرا و نيازمندان برسد و مازاد آن را نزد ما بفرست تا بين كسانى كه در اين‌جا هستند ، تقسيم كنيم .\r\n\r\n","description":"","footnote":"","page_name":" 715 ","page_number":719},
  {"content":"\r\n . \r\n","description":"","footnote":"","page_name":" 716 ","page_number":720},
  {"content":"\r\n\r\nبه مردم « مكّه » دستور ده تا از كسانى كه در اين شهر مسكن مىگزينند اجاره بها نگيرند ، زيرا خداوند مىفرمايد :\r\n« در اين سرزمين كسانى كه مقيم هستند و آنها كه از بيرون مىآيند مساويند » ( سَواءً الْعاكِفُ فيهِ وَالْبادِ ) . « 1 » منظور از « عاكف » كسى است كه مقيم در آن‌جاست و از « بادى » كسى كه از نقاط ديگر به قصد حج به مكه مىآيد . خداوند ما و شما را توفيق انجام اعمال نيك كه موجب رضا و محبّت اوست عنايت كند ، والسلام .\r\n\r\nنامهء 68\r\nبه « سلمان فارسى » ( ره ) پيش از خلافتش\r\nامّا بعد ! دنيا به « مار » مىماند ، ظاهرش نرم و زيبا ، ولى زهرى كشنده در درون دارد ! بنابراين از هر چيز دنيا كه توجّه تو را جلب مىكند ، اعراض كن ؛ زيرا به زودى از تو جدا خواهد شد و جز مدّت كمى مصاحب تو نخواهد بود ، همّ و غمّ آن را از خود بنه ، چرا كه يقين به فراق و دگرگونى حالات آن دارى ، آن گاه كه به آن سخت انس گرفتى ، در همان حال به شدّت از آن برحذر باش ! زيرا در همان زمان كه انسان در آن به خوشحالى مطمئن مىشود ، او را به طرف محذور و مشكلات مىفرستد ، و هر زمان كه به آن سخت انس مىگيرد او را در وحشت و هراس قرار خواهد داد ، والسلام .\r\n\r\nنامهء 69\r\nبه « حارث همدانى »\r\nبه ريسمان قرآن چنگ زن و از آن اندرز بخواه ، حلالش را حلال به شمار و حرامش را حرام ؛ آنچه از حقايق زندگى پيشينيان در قرآن آمده است تصديق كن ، از ( حوادث ) گذشتهء دنيا براى باقيماندهء آن عبرت گير ، چرا كه بعضى از آن شبيه بعضى ديگر است ،\r\n\r\n\r\n","description":"","footnote":"\r\n( 1 ) . سورهء حج ، آيهء 25 .\r\n","page_name":" 717 ","page_number":721},
  {"content":"\r\n . \r\n","description":"","footnote":"","page_name":" 718 ","page_number":722},
  {"content":"\r\n\r\nو پايان آن به آغازش ملحق مىگردد ، امّا تمام آن گذرا و ناپايدار است .\r\nنام خدا را بزرگ شمار و جز به حق از او نام مبر ، بسيار زياد به ياد مرگ و عالم بعد از آن باش . هرگز آرزوى مرگ مكن مگر با شرايط مورد اعتماد ، ( به اين شرط كه خود را اهل نجات بدانى ) . از هر عملى كه صاحبش را خشنود سازد و عموم مسلمانان را ناپسند آيد بر حذر باش و از هر كارى كه پنهانى انجام مىشود و در ظاهر از آن شرم دارى پرهيز كن ! از اعمالى كه اگر از كننده‌اش پرسش شود انكار مىكند و يا پوزش مىطلبد اجتناب نما ؛ آبروى خود را هدف تيرهاى سخنان مردم قرار مده و تمام آنچه را مىشنوى براى مردم بازگو مكن ( چرا كه راست و دروغ با هم مخلوط است ) و اين تو را به دروغ آلوده مىكند ، و نيز تمام آنچه را براى تو نقل مىكند تكذيب منما ؛ زيرا اين براى نادانى تو بس است .\r\nخشمت را فرو خور ، به هنگام قدرت گذشت پيشه كن و هنگام خشم بردبارى . آن‌گاه كه حكومت در دست توست عفو و مدارا كن تا عاقبت خوب براى تو باشد . هر نعمتى كه خداوند به تو داد نيكو دار و هيچ نعمتى از نعمتهاى خدا را ضايع و تباه مساز ! و بايد اثر نعمتهايى كه خدا به تو داده در تو ديده شود .\r\nبدان ! برترين مؤمنان كسانى هستند كه خود ، خاندان و اموالشان را در راه خدا تقديم كنند و از همه در اين راه پيشگام‌تر باشند . . .\r\nزيرا هرچه از كارهاى خير را پيش فرستى براى تو ذخيره خواهد شد ، و آنچه باقى گذارى خيرش براى ديگران خواهد بود . از يارانى كه در فكر و نظر ضعيفند و عمل آنها ناشايسته است برحذر باش ! زيرا مقياس سنجش شخصيّت هركس را يارانش تشكيل مىدهند ، در شهرهاى بزرگ مسكن گزين ، زيرا آنجا مركز اجتماع مسلمانان است ، و از اقامتگاههايى كه اهل غفلت و جفا هستند و ياران مطيع خدا در آن كمند بپرهيز ، فكرت را به چيزى مشغول دار كه از آن بهره مىبرى ، از نشستن در مراكز عمومى در بازارها بپرهيز ، زيرا آن‌جا محلّ حضور شيطان و انگيزش فتنه‌هاست . به افراد پايين‌تر از خود بيشتر توجّه داشته باش ، كه اين خود شكر برترى تو بر آنهاست .\r\nدر روز « جمعه » پيش از اداى نماز مسافرت مكن ، مگر براى جهاد در راه خدا و يا در كارى كه براستى معذور هستى . در تمام اعمالت مطيع فرمان خدا باش ! زيرا اطاعت فرمان خدا از هر كارى بهتر است . در بجا آوردن عبادت نفس خود را بفريب و آن را رام ساز و خويشتن را بر آن مجبور منما ! بلكه بكوش آن را توأم با نشاط و در وقت فراغت انجام دهى ، مگر فرايضى كه بر تو حتم است و به هر حال بايد آنها را به انجام رسانى و تعهّد خود را به موقع ادا كنى\r\n\r\n","description":"","footnote":"","page_name":" 719 ","page_number":723},
  {"content":"\r\n . \r\n","description":"","footnote":"","page_name":" 720 ","page_number":724},
  {"content":"\r\n\r\nو بترس از آن كه مرگ گريبانت را بگيرد و تو از خدايت فرار كرده و در طلب دنيا باشى ، از همنشينى بدان بپرهيز كه بدى ، بدى آرد ، خداى را محترم شمار و تعظيم نما و دوستان خدا را دوست بدار ، و از خشم برحذر باش كه آن لشكرى بزرگ از لشكريان ابليس است ، والسلام .\r\n\r\nنامهء 70\r\nبه « سهل بن حنيف » فرماندار « مدينه » دربارهء گروهى از مردم مدينه كه به معاويه ملحق شده بودند\r\nامّا بعد ! به من خبر رسيده كه افرادى از قلمرو تو مخفيانه به « معاويه » پيوسته‌اند ، بر اين تعداد كه از دست داده‌اى و از كمك آنان بى بهره مانده‌اى افسوس مخور ، براى آنها همين گمراهى بس ، كه از هدايت و حق به سوى كوردلى و جهل شتافته‌اند و اين براى تو مايهء آرامش خاطر است .\r\nآنها دنيا پرستانى هستند كه با سرعت به آن روى آورده‌اند در حالى كه عدالت را به خوبى شناخته و ديده و گزارش آن را شنيده‌اند و به خاطر سپرده و دانسته‌اند كه همهء مردم در نزد ما و در آيين حكومت ما حقوق برابر دارند ، آنها از اين برابرى به سوى خودخواهى و تبعيض و منفعت‌طلبى گريخته‌اند . دور باشند از رحمت خدا !\r\nبه خدا سوگند ! آنها از ستم نگريخته‌اند و به عدل روى نياورده‌اند ، و ما اميدواريم كه در اين راه خداوند مشكلات را بر ما آسان سازد ، و سختيها را هموار ! إن شاءاللّه ، والسلام .\r\n\r\n","description":"","footnote":"","page_name":" 721 ","page_number":725},
  {"content":"\r\n . \r\n","description":"","footnote":"","page_name":" 722 ","page_number":726},
  {"content":"\r\n\r\n\r\nنامهء 71\r\nبه « منذربن جارود عبدى » كه در بعضى از كارهاى فرماندارى خويش خيانت كرده بود\r\nامّا بعد ! شايستگى پدرت مرا نسبت به تو گرفتار خوش بينى ساخت و گمان كردم كه تو هم پيرو هدايت و شيوهء او هستى و از راه او مىروى . ناگهان به من خبر دادند كه تو در پيروى از هوا و هوس فروگذار نمىكنى ! و براى آخرتت ذخيره‌اى باقى نگذاشته‌اى . دنيايت را با ويرانى آخرت آباد مىسازى ، و پيوند با خويشاوندانت را به قيمت قطع دينت برقرار مىكنى . اگر آنچه از تو به من رسيده درست باشد ، شتر ( باركش ) خانواده‌ات و بند كفشت از تو بهتر است ! و كسى كه همچون تو باشد شايستگى اين را دارد كه حفظ مرزى را به او بسپارند و نه كارى كه به وسيلهء او اجرا شود ، يا قدرش را بالا برند و يا در امانتى شريكش سازند و يا در جمع آورى حقوق بيت المال به او اعتماد كنند ، به مجرّد رسيدن اين نامه به سوى من حركت كن ، إن شاءاللّه .\r\nشريف رضى رحمه الله مىگويد : « منذربن جارود » همان كسى است كه اميرمؤمنان عليه السلام درباره‌اش فرمود : « او آدم متكبّرى است پى در پى به اين طرف و آن طرفش مىنگرد ، همچون متكبّران گام بر مىدارد و مواظب است بر كفشش گرد و غبار ننشيند » !\r\n\r\nنامهء 72\r\nبه عبداللّه بن عباس\r\nامّا بعد ! تو بر اجل و سرآمدت پيشى نمىگيرى ! و آنچه روزى تو نيست قسمت تو نمىگردد . بدان دنيا دو روز است : روزى به سود تو و روزى به زيانت ، دنيا خانهء متغيّر و پرتحوّلى است . آنچه از منافع قسمت توست به سراغ تو مىآيد ، هرچند ضعيف باشى و آنچه هم بر زيان توست گريبانت را مىگيرد هرچند قوى باشى و قدرت دفع آن را نخواهى داشت !\r\n\r\n","description":"","footnote":"","page_name":" 723 ","page_number":727},
  {"content":"\r\n . \r\n","description":"","footnote":"","page_name":" 724 ","page_number":728},
  {"content":"\r\n\r\n\r\nنامهء 73\r\nبه معاويه\r\nامّا بعد ! من در اين كه مكرّر گوش به نامه هاى تو فرا داده و پاسخ نوشته‌ام خود را تخطئه و سرزنش مىنمايم . در آن هنگام كه تو از من خواسته هايى ( همچون حكومت شام ) دارى و مرتباً نامه نگارى مىكنى ، به كسى مىمانى كه به خواب سنگينى فرو رفته و خوابهاى دروغينش او را تكذيب مىكنند و يا همچون شخص سرگردان و ايستاده‌اى كه ايستادن برايش سخت است و نمىداند كه آينده به سود اوست يا به زيانش . گرچه تو آن شخص نيستى ، امّا شبيه او هستى .\r\nبه خدا سوگند ! اگر نبود علاقه به باقى ماندن مؤمنان پاكدل ، ضربه هاى كوبنده‌اى از من به تو مىرسيد كه استخوانت را خرد و گوشتت را آب كند .\r\nبدان كه شيطان تو را از اين كه به كارهاى خوب بپردازى باز داشته ، ( و نمىگذارد ) به اندرزها گوش فرا دهى . سلام بر آنها كه شايستهء سلامند !\r\n\r\nنامهء 74\r\nكه براى قبيلهء « ربيعه » و « يمن » تنظيم فرموده و از خط « هشام‌بن كلبى » نقل شده است .\r\nاين پيمانى است كه اهل « يمن » شهريان و بيابان نشينهاى آنها و « ربيعه » اعمّ از شهرنشين و بيابانى بر آن اتّفاق كرده‌اند ، كه قانون قرآن را پايبند باشند و به سوى آن دعوت كنند و به آن امر نمايند ، و هركس آنها را به قرآن دعوت و امر نمود ، به او پاسخ مثبت دهند ، آن را به هيچ بهايى نفروشند و چيزى را به جاى آن نپذيرند و متّحد باشند بر ضد كسى كه آن را ترك كند و به مخالفت با آن برخيزند ، و ياور يكديگر باشند . همه يك صدا ، هرگز پيمان خويش را به خاطر گِلهء بعضى و يا خشم كسى و يا خوار شمردن و يا دشنام دادن به يكديگر ، نشكنند .\r\n\r\n","description":"","footnote":"","page_name":" 725 ","page_number":729},
  {"content":"\r\n . \r\n","description":"","footnote":"","page_name":" 726 ","page_number":730},
  {"content":"\r\n\r\nبر اين عهد و پيمان حاضران و غايبان ، دانايان و غير دانايان ، بردباران و نابردباران آنها پايبندند و به آن احترام مىگذارند .\r\nآنها با اين پيمان در برابر خداوند متعهّد و مسؤولند « انَّ عَهْدَ اللّهِ كانَ مَسْؤُلًا ؛ پيمان الهى مورد بازخواست قرار خواهد گرفت » . « 1 » اين عهدنامه را على بن ابى طالب نوشته است .\r\n\r\nنامهء 75\r\nكه در آغاز بيعت به « معاويه » نوشته\r\nاين نامه را « واقدى » در كتاب « الجمل » آورده است\r\nاز بندهء خدا اميرمؤمنان به « معاويه » فرزند « ابوسفيان » .\r\nامّا بعد ! از اتمام حجّتم دربارهء شما و اعراضم از شما به خوبى آگاهى دارى . تا آنچه شدنى بود واقع شد و چاره‌اى جز اين نبود . اين داستان سر دراز دارد و سخن فراوان است . گذشته ، گذشت و آينده روى آورده است . ( سخن دربارهء اينها را فعلًا بگذار ) اكنون تو مأمورى از تمام كسانى كه در آنجا هستند بيعت بگيرى و با گروهى از يارانت به سوى من بشتاب ، والسلام .\r\n\r\nنامهء 76\r\nبه « عبداللّه‌بن عباس » هنگامى كه وى را به فرماندارى « بصره » منصوب فرمود\r\nبا چهره‌اى باز در مجلس خود با مردم رو به رو شو ! و با حكم و قضاوت ( عادلانه ) آنها را بنگر ، از خشم و غضب ، سخت دورى كن كه انگيزه‌اى است از شيطان .\r\nبدان آنچه تو را به خدا نزديك مىسازد از دوزخ دور مىكند و آنچه تو را از خدا دور مىكند به آتش نزديك مىنمايد .\r\n\r\n\r\n","description":"","footnote":"\r\n( 1 ) . سورهء احزاب ، آيهء 15 .\r\n","page_name":" 727 ","page_number":731},
  {"content":"\r\n . \r\n","description":"","footnote":"","page_name":" 728 ","page_number":732},
  {"content":"\r\n\r\n\r\nنامهء 77\r\nبه « عبداللّه‌بن عبّاس » هنگامى كه وى را براى گفتگو نزد « خوارج » فرستاد\r\nبا آيات قرآن با آنها محاجه نكن ؛ چرا كه قرآن ( براى اين لجوجان ) تاب معانى مختلف و امكان تفسيرهاى گوناگون دارد ، تو چيزى مىگويى و آنها چيز ديگر ( و سخن بجايى نمىرسد ) ، لكن با سنّت پيامبر صلى الله عليه و آله با آنها بحث نما ! كه در برابر آن پاسخى نخواهند يافت ( و مجبور به تسليمند ) .\r\n\r\nنامهء 78\r\nبه ابوموسى اشعرى در جواب نامهء او دربارهء حكمين\r\nاين نامه را « سعيدبن يحيى اموى » در كتاب « المغازى » آورده است\r\nبسيارى از مردم از بهرهء زيادى كه ممكن بود ( در اثر تهذيب نفس در آخرت نصيب آنها گردد ) بازماندند . به دنيا روى آوردند و از سر هواى نفس سخن نگفتند و اين كار باعث تعجّب من گرديده كه اقوامى خودپسند در آن گرد آمده‌اند ، من مىخواهم زخم درون آنها را مداوا كنم ، چرا كه مىترسم مزمن و غير قابل علاج گردد ( ولى آنها مانع مىشوند ) .\r\nبدان ! هيچ كس نسبت به وحدت ، اتّحاد ، الفت و همزيستى امّت محمّد صلى الله عليه و آله از من حريصتر و كوشاتر نيست . من در اين كار پاداش نيك و سرانجام شايسته را از خدا مىطلبم ، و به آنچه تعهّد كرده‌ام وفادارم ، هرچند تو از آن شايستگى كه به هنگام رفتن از نزد من داشتى ، تغيير پيدا كرده باشى .\r\nبدبخت كسى است كه از عقل و تجربه‌اى كه نصيب او شده محروم ماند و من از اين كسى كه سخن بيهوده مىگويد متنفّرم . و از اين كه كارى را كه خدا آن را اصلاح كرده برهم زنم بيزارم ، آنچه را نمىدانى رها كن ، زيرا كه اشرار مردم ، شايعات زشت و سخنان نادرست ( دربارهء من ) از گوشه و كنار به تو مىرسانند ، والسلام .\r\n\r\n","description":"","footnote":"","page_name":" 729 ","page_number":733},
  {"content":"\r\n . \r\n","description":"","footnote":"","page_name":" 730 ","page_number":734},
  {"content":"\r\n\r\n\r\nنامهء 79\r\nبه فرماندهان لشكر هنگامى كه زمام خلافت را به دست گرفت\r\nامّا بعد ! هلاكت و بدبختى كسانى كه پيش از شما بودند به دو دليل بود : نخست اين كه آنها مردم را از حق بازداشتند ؛ لذا ناچار شدند حقّ خويش را ( از طريق رشوه و راههاى نادرست از ايشان ) خريدارى كنند .\r\nديگر اين كه آنها مردم را به باطل سوق دادند و آنان از آن پيروى كردند .\r\nپايان بخش نامه‌ها\r\n\r\n","description":"","footnote":"","page_name":" 731 ","page_number":735},
  {"content":"\r\n . \r\n","description":"","footnote":"","page_name":" 732 ","page_number":736},
  {"content":"\r\n\r\n\r\nحكمت‌هاى اميرمؤمنان على عليه السّلام\r\nامام عليه السلام فرمود :\r\n1 - در فتنه ها همچون شتر كم سنّ و سال باش ! نه پشتى كه سوار شوند و نه پستانى كه بدوشند .\r\n2 - هركس « طمع » در درون داشته باشد خود را حقير كرده ، و كسى كه ناراحتيهايش را فاش كند به ذلّت خويش راضى شده ، و كسى كه زبانش را بر خود امير كند شخصيّت خود را تحقير و پايمال كرده است .\r\n3 - « بخل » ننگ است و « ترس » نقصان و « فقر » شخص زيرك را از بيان دليلش گنگ مىسازد ، و شخصى كه فقير است در شهرش نيز غريب است .\r\n4 - « ناتوانى » آفت است ، و « شكيبايى » شجاعت ، و « زهد » ثروت و « تقوا » سپر و بهترين همنشين ، « رضايت » و خشنودى است .\r\n5 - « علم » ميراث گرانبهايى است و « آداب » لباس فاخر و زينتى است و كهنگىناپذير و « فكر » آيينه‌اى است صاف .\r\n6 - « سينهء شخص عاقل » صندوق اسرار اوست و « خوشرويى » دام محبّت است و « تحمّل ناراحتىها » قبر عيوب است .\r\nو نقل شده كه در اين باره نيز چنين فرموده است :\r\nسؤال و پرسش وسيلهء پوشاندن عيبها است ، و آن كس كه از خود راضى باشد خشمگين بر او زياد خواهد بود .\r\n\r\n","description":"","footnote":"","page_name":" 733 ","page_number":737},
  {"content":"\r\n . \r\n","description":"","footnote":"","page_name":" 734 ","page_number":738},
  {"content":"\r\n\r\n7 - « صدقه » و كمك به نيازمندان داروى مؤثّرى است ، و اعمال بندگان در اين دنيا ، نصب العين آنها در آخرت خواهد بود .\r\n8 - تعجّب كنيد از اين انسان كه با يك قطعه پيه مىبيند ؛ با قطعه گوشتى سخن مىگويد ، و با استخوانى مىشنود و از شكافى نفس مىكشد ! ( و اين كارهاى بزرگ و حياتى را با اين وسايل كوچك انجام مىدهد ) .\r\n9 - هنگامى كه دنيا به كسى رو كند نيكيهاى غير او را به او عاريت مىدهد و هنگامى كه دنيا به كسى پشت كند ، نيكيها و افتخاراتش را از او سلب مىنمايد .\r\n10 - با مردم آنچنان معاشرت كنيد كه اگر بميريد بر مرگ شما اشك ريزند و اگر زنده بمانيد به شما عشق ورزند .\r\n11 - هنگامى كه بر دشمنت پيروز شدى عفو را شكرانهء اين پيروزى قرار ده !\r\n12 - عاجزترين مردم كسى است كه از به دست آوردن دوست عاجز بماند و از او عاجزتر كسى است كه دوستان دست آورده را از دست بدهد !\r\n13 - هنگامى كه مقدّمات نعمتها به شما مىرسد دنبالهء آن را به واسطهء كمى شكرگزارى از خود دور نسازيد .\r\n14 - كسى كه نزديكانش او را رها سازند ، آنها كه دورند او را مىبرند ( و ياريش مىكنند . )\r\n15 - هر شخص گرفتارى را نمىتوان سرزنش كرد ( چه بسا بى تقصير باشد ) .\r\n16 - امور ، تسليم تقديرها است تا آنجا كه گاه مرگ انسان در تدبير و هوشيارى اوست .\r\n17 - از امام عليه السلام دربارهء اين گفتار پيامبر صلى الله عليه و آله سؤال شد كه فرموده است : « موهاى سفيد را تغيير دهيد و خود را شبيه يهود نكنيد » .\r\nامام عليه السلام فرمود : اين سخن پيامبر صلى الله عليه و آله زمانى فرمود كه پيروان اسلام كم بودند ، امّا امروز كه اسلام توسعه يافته و امنيّت حكمفرماست هر كسى مختار است ( كه اين كار را بكند يا نكند ) .\r\n\r\n","description":"","footnote":"","page_name":" 735 ","page_number":739},
  {"content":"\r\n . \r\n","description":"","footnote":"","page_name":" 736 ","page_number":740},
  {"content":"\r\n\r\n18 - دربارهء كسانى كه از نبرد كردن همراه او خوددارى كردند فرمود :\r\nحق را تنها گذاشتند و باطل را يارى نكردند .\r\n19 - كسى كه در مسير آرزوها بشتابد در مرگ خواهد افتاد .\r\n20 - از لغزشهاى مردم نيك و با شخصيّت چشم‌پوشى كنيد چرا كه هيچ يك از آنها لغزش نمىكند ، مگر اين كه دست خدا به دست اوست و او را بلند مىنمايد .\r\n21 - ترس با يأس مقرون شده و كم رويى با محروميّت و فرصتها مىگذرد همچون عبور ابرها ، بنابراين فرصتهاى نيك را غنيمت بشماريد .\r\n22 - ما را حقّى است كه اگر به ما داده شود ( آزاديم ) و الّا در عقب شتر ، سوار خواهيم شد ( و همچون اسيران خواهيم بود ) هرچند زمانى طولانى بر اين حال بگذرد .\r\nشريف رضى رحمه الله مىگويد : اين از سخنان لطيف و فصيح امام عليه السلام است و معناى آن اين است كه اگر حق ما به ما داده نشود ، همچون افراد خوار و كم ارزش خواهيم بود . و اين بدان جهت است كسى كه در رديف انسان سوار مىشود در قسمت آخر مركب سوار خواهد بود ، همچون برده و اسير و امثال آنها .\r\n23 - كسى كه عملش او را كند سازد . نسبش او را سرعت نخواهد بخشيد .\r\n24 - از جمله كفّاره‌هاى گناهان بزرگ ، به فرياد مصيبت زدگان رسيدن و تسلّى دادن به رنجيدگان است .\r\n25 - اى فرزند آدم هنگامى كه ببينى پروردگارت پى در پى نعمتهايش را بر تو مىفرستد ، در حالى كه تو معصيت او را مىكنى ، بترس ( كه مجازات سنگينى در انتظار توست ! ) .\r\n26 - كسى چيزى را در دل پنهان نمىكند مگر اين كه در سخنانى كه از دهان او مىپرد و در چهره و قيافه‌اش آشكار مىگردد .\r\n27 - با بيماريت راه برو ، مادامى كه با تو راه مىرود ( تا زمانى كه فشار شديد نياورده بگذار خود بدن بدون نياز طبيب و دارو آن را دفع كند ) .\r\n28 - برترين زهد مخفى داشتن زهد است .\r\n29 - هنگامى كه تو عقب مىروى و مرگ به جلو مىآيد ، چه زود با يكديگر ملاقات خواهيد كرد !\r\n30 - ( از خدا ) بترس ! ( از خدا ) بترس ! به خدا سوگند آن‌قدر پرده پوشى كرده كه گويى آمرزيده است .\r\n\r\n","description":"","footnote":"","page_name":" 737 ","page_number":741},
  {"content":"\r\n . \r\n","description":"","footnote":"","page_name":" 738 ","page_number":742},
  {"content":"\r\n\r\n31 - دربارهء « ايمان » از آن حضرت سؤال شده در پاسخ فرمود :\r\nايمان بر چهار پايه استوار است .\r\n\r\nبر « صبر » ، « يقين » ، « عدالت » و « جهاد » ؛\r\n« صبر » بر چهار شعبه تقسيم مىشود : بر اشتياق ، ترس و مواظبت زهد و انتظار . كسى كه مشتاق بهشت باشد از شهوات و تمايلات سركش بر كنار مىرود و آن كس كه از آتش جهنّم بيمناك باشد از محرّمات دورى مىگزيند ، كسى كه در دنيا زاهد باشد مصيبتها را ناچيز مى شمرد و آن كس كه منتظر مرگ باشد براى انجام اعمال نيك سرعت مىگيرد .\r\n« يقين » نيز بر چهار قسمت است : بر بينش در هوشيارى و زيركى ، رسيدن به دقايق حكمت ، پند گرفتن از عبرتها و توجّه به روش پيشينيان ، كسى كه هوشيار و بينا باشد حكمت و دقايق امور برايش روشن شد عبرت فرا مىگيرد و كسى كه درس عبرت فرا گيرد گويا هميشه با گذشتگان بوده است .\r\n« عدالت » نيز چهار شعبه دارد : دقّت در فهم ، غور در علم و دانش ، قضاوت صحيح و حلم و بردبارى ثابت و پابرجا . بنابراين آن كس كه خوب بفهمد ، به اعماق دانش آگاهى پيدا مىكند و كسى كه به عمق علم برسد سيراب از سرچشمهء احكام باز مىگردد ، و آن كس كه حلم و بردبارى داشته باشد ، در كار خود تفريط و كوتاهى نمىكند و در ميان مردم با آبرومندى و ستودگى زندگى خواهد كرد .\r\n« جهاد » نيز چهار شعبه دارد : امر به معروف ، نهى از منكر ، صدق و راستى در معركه نبرد و كينه و دشمنى با فاسقان ، آن كسى كه امر به معروف كند پشت مؤمنان را محكم كرده و كسى كه نهى از منكر نمايد بينى كافران را بر خاك ماليده و هركس در معركهء نبرد صادقانه بايستد وظيفه‌اش را انجام داده و آن كسى كه فاسقان را دشمن دارد و به خاطر خدا خشم گيرد ، خداوند به خاطر او خشم و غضب مىكند و او را در روز قيامت خشنود مىسازد .\r\n« كفر » نيز بر چهار پايه قرار دارد : دنبال اوهام رفتن به گمان كنجكاوى از اسرار ، جنگ و ستيز با مردم ؛ انحراف از حقّ و دور شدن از هدايت و پيروى از هوا و هوس ، آن كس كه به دنبال اوهام و جستجوى اسرار ديگران برود به حقّ باز نمىگردد و كسى كه در اثر جهل به نزاع و ستيز برخيزد همواره از شناخت حقّ محروم خواهد ماند و كسى كه از راه حقّ منحرف شود و به دنبال هوسها برود نيكى در نزد او بد و بدى در پيش او خوب جلوه مىكند و گرفتار مستى گمراهى مىگردد و آن كس كه به عناد و لجاج پردازد ، راهها برايش پر از سنگ و ناهموار ، و كارها بر او سخت و پيچيده مىشوند و در تنگنا قرار مىگيرد .\r\n\r\n","description":"","footnote":"","page_name":" 739 ","page_number":743},
  {"content":"\r\n . \r\n","description":"","footnote":"","page_name":" 740 ","page_number":744},
  {"content":"\r\n\r\n« شك » نيز بر چهار شعبه است : بر « مراء و جدال » ، « ترس و وحشت » ، « ترديد » ، و « خودباختگى » آن كس كه « مجادله » و لجاجت در بحث را عادت خويش قرار بدهد ، هرگز از تاريكى شكّ به روشنايى يقين گام نمىنهد ، هركس از آينده بترسد به قهقرا بر مىگردد و آن كس كه در ترديد و دو دلى باشد و نتواند تصميم بگيرد زير سم شيطانها له خواهد شد و آن كس كه در برابر وسايلى كه هلاكت دنيا و آخرت در آن است خودباخته شود ، در هر دو جهان هلاك خواهد شد .\r\nشريف رضى رحمه الله مىگويد : سخن امام عليه السلام هنوز دنباله داشت كه ما براى طولانى نشدن و خارج نشدن از منظور در اين باب - كه جمع آورى سخنان كوتاه امام است - از بقيّه صرف‌نظر كرديم .\r\n32 - كسى كه كار نيك انجام مىدهد خودش از آن كار بهتر است و انجام دهندهء كار شر ، از آن كار بدتر است ، ( چرا كه آنچه در دل دارند بيش از آن است كه انجام مىدهند ) .\r\n33 - سخاوتمند باش ، ولى اسراف كننده مباش . در زندگى حسابگر باش ولى سختگير مباش .\r\n34 - بهترين غنا و بى نيازى ، ترك آرزوهاست .\r\n35 - كسى كه در انجام كارهايى كه مردم ناخوش دارند ، سرعت داشته باشد مردم دربارهء او آنچه كه نمىدانند مىگويند ( و نسبتهاى ناروا به او مىدهند ) .\r\n36 - كسى كه آرزويش را طولانى كند عملش را بد خواهد كرد .\r\n37 - اين سخن را امام عليه السلام هنگامى فرمود كه در مسير حركتش به شام كدخدايان شهر انبار با او ملاقات كردند ، و به خاطر احترام به امام عليه السلام از مركب پياده شدند و با سرعت به سوى او شتافتند ( و مراسمى كه نشانهء ذلّت در برابر امرا بود انجام دادند .\r\nامام عليه السلام فرمود : اين چه كارى بود كه شما كرديد ؟\r\nعرض كردند : اين آدابى است كه ما اميران خود را با آن بزرگ مىداريم .\r\nامام عليه السلام فرمود : به خدا سوگند با اين عمل زمامداران شما بهره‌مند نمىشوند و شما با اين كار در دنيا مشقّت بر خود هموار مىسازيد ، و در قيامت بدبخت خواهيد بود ، و چه زيانبار است مشقّتى كه پشت سر آن مجازات الهى باشد ، و چه پرسود است آرامشى كه با آن امان از عذاب دوزخ باشد .\r\n38 - امام عليه السلام اين سخنان را به فرزندش حسن عليه السلام فرمود :\r\nفرزندم ! چهار چيز و چهار چيز را از من داشته باش ! كه با آن هر كارى بكنى به تو زيان نخواهد رسيد :\r\nبالاترين سرمايه ها عقل است ، بزرگترين فقر حماقت است ، بدترين تنهايى و وحشت ، خودبينى است ، و برترين حسب و نسب اخلاق نيك است .\r\n\r\n","description":"","footnote":"","page_name":" 741 ","page_number":745},
  {"content":"\r\n . \r\n","description":"","footnote":"","page_name":" 742 ","page_number":746},
  {"content":"\r\n\r\nفرزندم ! برحذر باش از دوستى با احمقى كه مىخواهد به تو منفعت برساند ، زيان مىرساند .\r\nبرحذر باش از دوستى بخيل ، چرا كه به هنگام شديدترين حاجت تو را رها مىسازد . برحذر باش از دوستى با انسان فاجر و فاسق ، چرا كه تو را به چيز كمى مىفروشد .\r\nبرحذر باش از دوستى دروغگو چرا كه او مثل سراب است ، دور را در نظر تو نزديك و نزديك را در نظر تو دور مىسازد !\r\n39 - كارهاى مستحب اگر به واجبات زيان رساند موجب قرب خدا نمىشود .\r\n40 - زبان عاقل در پشت قلب او قرار دارد و قلب احمق پشت زبان اوست .\r\nشريف رضى رحمه الله مىگويد : اين از مطالب شگفت‌انگيز و پرارزش است و منظور اين است كه عاقل زبانش را رها نمىسازد در سخن گفتن ، مگر بعد از مشورت و فكر و سنجش ، ولى احمق حرفها و سخنانى كه از زبانش مىپرد قبل از مراجعه به فكر و دقّت و انديشه است . بنابراين گويا زبان عاقل تابع و پشت قلب اوست و قلب احمق تابع زبانش مىباشد .\r\n41 - همين معنا به عبارت ديگر از آن حضرت نقل شده است :\r\nقلب احمق در دهان اوست ، و زبان عاقل در قلب او ! و معناى هر دو يكى است .\r\n42 - حضرت به يكى از يارانش هنگامى كه بيمار شده بود فرمود :\r\nخداوند اين درد و ناراحتى تو را باعث از بين رفتن گناهانت قرار داده ، زيرا بيمارى پاداشى ندارد و لكن گناهان را از ميان مىبرد و آنها را همچون برگ درختان مىريزد ، اجر و پاداش تنها در گفتار به زبان و عمل با اعضا است و خداوند سبحان كسانى را كه بخواهد از بندگانش به خاطر صدق نيّت و باطن پاك داخل بهشت مىكند ( و از طريق تفضّل با آنها رفتار مىنمايد ) .\r\nشريف رضى رحمه الله مىگويد : من مىگويم آنچه امام عليه السلام فرموده درست است . بيمارى اجر و پاداش ندارد ، چرا كه بيمارى از قبيل چيزهايى است كه استحقاق عوض دارد ، زيرا عوض استحقاق بر چيزى است كه در قبال فعل خداوند نسبت به عبد باشد ، مانند بيماريها و امثال آن و امّا اجر و ثواب در برابر كارى است كه بنده انجام مىدهد . بنابراين بين اين دو فرق است كه امام عليه السلام با آن علم ثاقب و نظريّهء رساى خود آن را بيان فرموده .\r\n43 - امام عليه السلام دربارهء خباب ابن ارت فرمود : خداى خباب بن ارت را رحمت كند . او از روى ميل اسلام آورد\r\n\r\n","description":"","footnote":"","page_name":" 743 ","page_number":747},
  {"content":"\r\n . \r\n","description":"","footnote":"","page_name":" 744 ","page_number":748},
  {"content":"\r\n\r\nو از روى اطاعت خدا هجرت كرد . و به زندگى ساده قناعت نمود ، و از خدا خشنود و در تمام دوران زندگى مجاهد بود .\r\n44 - خوشا به حال كسى كه به ياد معاد باشد ، و براى روز حساب عمل كند ، و به مقدار كفايت قناعت نمايد ، و از خدا راضى باشد .\r\n45 - اگر با اين شمشيرم بر بينى مؤمن بزنم كه مرا دشمن بدارد ، دشمن نخواهد داشت ، و اگر تمام دنيا را در گلوى منافق بريزم كه مرا دوست بدارد ؛ دوست نخواهد داشت !\r\nو اين به خاطر آن است كه مقدّر شده و بر زبان پيامبر امّى ( درس نخوانده ) گذشته كه فرمود : « اى على ! هيچ مؤمنى تو را دشمن نمىدارد و هيچ منافقى تو را دوست نخواهد داشت » !\r\n46 - كار بدى كه تو را ناراحت ( و پشيمان ) مىسازد ، نزد خدا بهتر از كار نيكى است كه تو را مغرور مىسازد !\r\n47 - ارزش و مقام هركس به اندازهء همّت اوست ، و صداقت هركس به اندازهء شخصيّت و جوانمردى اوست ، و شجاعت هركس به اندازهء زهد و بى اعتنايى او ( به ارزشهاى مادّى ) است ، و عفّت هركس به اندازهء غيرت اوست .\r\n48 - پيروزى در پرتو تدبير و احتياط است ، و تدبير و احتياط به تفكّر است ، و تفكّر صحيح به نگهدارى اسرار است .\r\n49 - بپرهيزيد از حملهء بزرگوار ، به هنگام نياز و گرسنگى ، و از حملهء انسان پست به هنگام سيرى .\r\n50 - دلهاى انسانها همچون حيوانات وحشى است ، هركس از راه محبّت وارد شود ، با او الفت مىگيرند .\r\n51 - عيب تو پنهان است مادامى كه دنيا رو به سوى توست .\r\n52 - شايسته‌ترين مردم به عفو قادرترين آنها به مجازات است .\r\n53 - سخاوت آن است كه ابتدايى ( و بدون درخواست ) باشد و امّا آنچه در برابر تقاضا داده مىشود ، از روى حيا و براى دفع مذمّت است .\r\n54 - هيچ « ثروتى » چون « عقل » و هيچ « فقرى » چون « جهل » ، هيچ « ميراثى » چون « ادب » نيست ، و هيچ « پشتيبانى » چون « مشورت » نخواهد بود .\r\n55 - « صبر » بر دو گونه است : صبر در انجام كار خوبى كه دوست ندارى ، و صبر بر ترك كار بدى كه دوست دارى .\r\n\r\n","description":"","footnote":"","page_name":" 745 ","page_number":749},
  {"content":"\r\n . \r\n","description":"","footnote":"","page_name":" 746 ","page_number":750},
  {"content":"\r\n\r\n56 - « بى نيازى » در غربت « وطن » است ، و « نيازمندى » در وطن « غربت » است ( زيرا انسان بى نياز هركجا باشد ، وسايل برايش فراهم و افراد دورش را مىگيرند ، ولى نيازمند ، اقوام و بستگان نيز رهايش مىكنند ) .\r\n57 - قناعت مالى است كه هرگز تمام نمىشود .\r\nشريف رضى رحمه الله مىگويد : اين كلام از پيامبر صلى الله عليه و آله نيز نقل شده است .\r\n58 - مال و ثروت مادّهء اصلى همهء شهوات است .\r\n59 - كسى كه تو را بترساند ( از چيزى كه خطرناك است ) ، همچون كسى است كه تو را بشارت مىدهد ( به چيزى كه مايهء سرور و خوشحالى است ) .\r\n60 - زبان درنده‌اى است كه اگر رهايش كنى دندان مىگيرد .\r\n61 - زن عقربى است كه نيش زدن او شيرين است .\r\n62 - هنگامى كه تحيّتى به تو گويند ، به صورتى بهتر از آن پاسخ گوى و هنگامى كه هديه‌اى براى تو فرستند ، آن را به بهتر از آن مقابله كن ، ولى با اين حال فضيلت از آن كسى است كه ابتدا كرده است !\r\n63 - شفاعت كننده بال و پر طلب كننده است .\r\n64 - اهل دنيا همچون سوارانى هستند كه آنها را مىبرند ، و آنها در خوابند .\r\n65 - از دست دادن دوستان غربت است .\r\n66 - از دست رفتن حاجت بهتر از آن است كه از نااهل طلب كنى .\r\n67 - از بخشش كم ، حيا مكن زيرا محروم ساختن ، از آن هم كمتر است !\r\n68 - خويشتن دارى زينت فقر است و شكرگزارى زينت بى نيازى است .\r\n69 - وقتى آنچه را مى خواهى انجام نگيرد ، اهميّت ندارد ، هركس كه مىخواهى باش .\r\n70 - هميشه جاهل يا افراط گر و تجاوزكار ، و يا كندرو و تفريط كننده است .\r\n71 - هنگامى كه عقل انسان كامل مىشود ، سخنش كم مىشود .\r\n72 - روزگار بدنها را كهنه و آرزوها را نو مىكند ، مرگ را نزديك\r\n\r\n","description":"","footnote":"","page_name":" 747 ","page_number":751},
  {"content":"\r\n . \r\n","description":"","footnote":"","page_name":" 748 ","page_number":752},
  {"content":"\r\n\r\nو خواسته‌ها را دور مىسازد ، كسى كه به آن برسد سخت خسته مىشود . كسى كه به آن نرسد رنج مىبرد !\r\n73 - كسى كه خود را در مقام پيشوايى و امام مردم قرار مىدهد ، بايد پيش از آن كه به تعليم ديگران بپردازد ، به تعليم خويش بپردازد و بايد تأديب كردن او به عملش پيش از تأديب كردن به زبانش باشد .\r\nكسى كه معلّم و ادب كنندهء خويشتن است ؛ به احترام سزاوارتر است از كسى كه معلّم و مربّى مردم است .\r\n74 - نفسهاى انسان گامهاى او به سوى مرگ است .\r\n75 - هرچيز كه شمرده شود سرانجام پايان مىگيرد ، و آنچه در انتظار وجودش هستى ، سرانجام فرا مىرسد .\r\n76 - كارها هنگامى كه مشتبه شوند آخرشان را با اولشان مىسنجند ( سالى كه نكوست از بهارش پيداست ) .\r\n77 - نقل شده كه « ضراربن حمزهء ضبائى » ( كه از ياران امام عليه السلام بود ) بر معاويه وارد شد .\r\nمعاويه از او خواست كه حالات اميرمؤمنان على عليه السلام را براى او شرح دهد .\r\n« ضرار » در پاسخ گفت : گواهى مىدهم كه او را در بعضى از مواقف عبادتش ديدم ، به هنگامى كه شب ، پردهء تاريكى خود را فرو افكنده بود . او در محراب ايستاده ، و محاسنش را گرفته همچون انسان مارگزيده به خود مىپيچيد و در تب و تاب بود ، و همچون انسان محزون و غمگين گريه مىكرد و مىگفت :\r\nاى دنيا ! اى دنيا ! از من دور شو ! خود را به من عرضه مىكنى ؟ يا اشتياق خود را به من نشان مىدهى ، مىخواهى مرا به شوق آورى ؟ ! هرگز آن زمان كه تو در من نفوذ كنى فرا نرسد . هيهات ! دور شو ! ديگرى را فريب ده ! من نيازى به تو ندارم . من تو را سه طلاقه كرده‌ام كه رجوعى در آن نيست . زندگى تو كوتاه ، موقعيّت تو كم و آرزوى تو پست است .\r\nآه از كمى زاد و توشه و طولانى بودن راه و دورى سفر و عظمت مقصد .\r\n78 - سخن ذيل را امام عليه السلام در پاسخ آن مرد شامى فرمود كه از او پرسيد آيا مسير ما به سوى شام به قضا و قدر خداوند است ؟\r\n« البتّه اين سخن طولانى بوده كه قسمتى از آن برگزيده شد » .\r\nواى بر تو ( اى مرد شامى كه گمان مىكنى قضا و قدر به معناى اجبار است ) گويا تو گمان كردى قضاى لازم و قدر حتمى را . اگر چنين بود ثواب و عقاب و وعده و وعيد الهى بيهوده بود ؛ خداوند سبحان بندگان خود را امر كرده و مخيّر ساخته\r\n\r\n","description":"","footnote":"","page_name":" 749 ","page_number":753},
  {"content":"\r\n . \r\n","description":"","footnote":"","page_name":" 750 ","page_number":754},
  {"content":"\r\n\r\nو نهى كرده و برحذر داشته و تكاليف آسانى بر دوش آنان گذارده ، هرگز تكليف سنگينى نكرده و در برابر كار كم پاداش زياد قرار داده و هيچ‌گاه كسى از روى اجبار او را معصيت نكرده و اطاعت از روى اكراه نبوده ، و پيامبران را بيهوده نفرستاده و كتب آسمانى را براى بندگان عبث نازل نكرده است ، آسمانها و زمين و آنچه در ميان آنهاست را باطل و بى هدف نيافريده ، « اين گمان كسانى است كه كافرند ، واى بر كافران از آتش دوزخ » . « 1 » 79 - حكمت و دانش را فراگير از هرجا كه باشد ؛ چرا كه حكمت گاهى در سينهء منافق است و آرام نمىگيرد تا اين كه خارج شود و در كنار دوستانش در سينه مؤمن جاى گيرد !\r\n80 - گفتار حكمت‌آميز ، گمشدهء مؤمن است پس حكمت را بگير هرچند از اهل نفاق باشد .\r\n81 - قيمت و ارزش هركس به اندازهء كارى است كه به خوبى مىتواند انجام دهد .\r\nشريف رضى رحمه الله مىگويد : اين از كلماتى است كه قيمتى براى آن تصوّر نمىشود و هيچ حكمتى هم وزن آن نيست و هيچ سخنى به آن نمىرسد .\r\n82 - شما را به پنج چيز سفارش مىكنم كه اگر براى تحصيل آن شتران راهوار را سوار شويد و در اطراف بيابانها گردش كنيد سزاوار است . ( كنايه از اين كه هرقدر زحمت براى آن بكشيد بجا است ) .\r\nجز به خدا اميد نداشته باشيد و جز از گناهانتان نترسيد و اگر از چيزى سؤال كنند كه نمىدانيد حيا نكنيد و بگوييد : نمىدانيم و اگر چيزى را نمىدانيد از فرا گرفتن آن خجالت نكشيد .\r\nصبر و استقامت را در هر كار پيشه كنيد ، چرا كه صبر نسبت به ايمان همچون سر است در مقابل تن ، تن بى سر فايده ندارد و صبر بى ايمان نيز بى نتيجه است .\r\n83 - امام به مردى كه در ثناخوانى بر او افراط كرد ، ولى در دل امام را متّهم مىنمود فرمود : من كمتر از آن هستم كه مىگويى و بالاتر از آنم كه در دل دارى !\r\n84 - باقيماندگان شمشير ( آنها كه پس از يك جنگ خونين براى حفظ عقيده و ايمان و استقلال و شرف باقى مىمانند ) دوام و بقايشان زيادتر و فرزندانشان بيشتر است .\r\n85 - كسى كه جملهء « نمىدانم » را ترك كند خود را به كشتن خواهد داد . ( اظهار اطّلاع در همه چيز سبب گمراهى و گمراه ساختن مايهء هلاكت دنيا و آخرت خواهد شد ) .\r\n86 - رأى و تدبير پير ، نزد من بهتر از استقامت جوان ( در ميدان جنگ ) است و در روايت ديگرى آمده است : « از جنگ جويى جوان » .\r\n\r\n\r\n","description":"","footnote":"\r\n( 1 ) . سورهء انبياء ، آيهء 27 .\r\n","page_name":" 751 ","page_number":755},
  {"content":"\r\n . \r\n","description":"","footnote":"","page_name":" 752 ","page_number":756},
  {"content":"\r\n\r\n87 - تعجّب مىكنم از كسى كه نوميد مىشود در حالى كه استغفار با اوست .\r\n88 - امام باقر عليه السلام از جدّش اميرمؤمنان على عليه السلام چنين نقل مىكند كه فرمود :\r\nدر روى زمين دو امان و وسيلهء نجات از عذاب الهى بود كه يكى از آنها برداشته شد ، دوّمى را دريابيد و به آن چنگ زنيد .\r\nامّا امانى كه برداشته شد رسول اللَّه صلى الله عليه و آله بود و امّا امانى كه باقى مانده استغفار است ، خداوند تعالى مىفرمايد ؛ « خداوند آنها را عذاب نمىكند تا تو در ميانشان هستى و خداوند آنها را هرگز عذاب نمىكند در حالى كه استغفار مىكنند » . « 1 » سيّد رضى رحمه الله مىگويد : كه اين يك نمونه از بهترين استفاده ها و لطيفترين استنباطها از آيات قرآن است .\r\n89 - كسى كه ميان خود و خدا را اصلاح كند ، خداوند ميان او و مردم را اصلاح خواهد نمود و كسى كه امر آخرتش را اصلاح كند خدا امر دنيايش را اصلاح خواهد كرد و كسى كه از درون جانش واعظى داشته باشد ، خداوند حافظى براى او قرار خواهد داد .\r\n90 - فقيه عامل و كامل آن كسى است كه مردم را از رحمت الهى نوميد نكند و از لطف و محبّت او مأيوس نسازد و از نقشه ها و مجازاتهاى غافلگيرانهء او ايمن ننمايد .\r\n91 - اين قلبها خسته و افسرده مىشوند همچون بدنها ؛ براى رفع ملالت آنها لطايف حكمت‌آميز زيبا و جالب انتخاب كنيد .\r\n92 - پست‌ترين دانشها آن است كه تنها روى زبان متوقّف شود و برترين دانشها آن است كه در اعضا و اركان بدن آشكار گردد .\r\n93 - هيچ‌يك از شما نگويد « خداوندا ! به تو پناه مىبرم از امتحان شدن » ، زيرا هيچ كس نيست مگر اين كه امتحانى دارد ، ولى كسى كه مىخواهد به خدا پناه ببرد از امتحانات گمراه كننده به خدا پناه برد ، زيرا خداوند سبحان مىگويد : « بدانيد كه اموال و اولاد شما مايهء امتحان شما هستند » . « 2 » و معناى اين سخن آن است كه خداوند مردم را به اموال و اولادشان آزمايش مىكند ؛ تا آن كس كه از روزيش خشمگين است از آن كس كه شاكر و راضى است شناخته شود ؛ هرچند خداوند سبحان از مردم به خودشان آگاهتر است ،\r\n\r\n\r\n","description":"","footnote":"\r\n( 1 ) . سورهء اعراف ، آيهء 164 .\r\n( 2 ) . سورهء انفال ، آيهء 28 .\r\n","page_name":" 753 ","page_number":757},
  {"content":"\r\n . \r\n","description":"","footnote":"","page_name":" 754 ","page_number":758},
  {"content":"\r\n\r\nولى اين به خاطر آن است كه افعالى كه با آن استحقاق ثواب و عقاب پيدا مىكنند ظاهر گردد ؛ زيرا بعضى از مردم ( مثلًا ) پسر را دوست دارند و فرزندان دختر را ناخوش دارند و بعضى افزايش مال را مىخواهند و از نقصان مال ناراحتند .\r\nشريف‌رضى رحمه الله مىگويد : و اين از تفاسير عميق و پيچيده‌اى است كه از آن حضرت شنيده شده .\r\n94 - از امام سؤال شد ، خوبى و خوشبختى در چيست ؟ فرمود :\r\nخوبى و خوشبختى در اين نيست كه مالت فراوان و فرزندانت زياد شوند ، خوشبختى آن است كه علمت افزون گردد و حلمت زياد شود و با پرستش پروردگار به مردم مباهات كنى و اگر نيكى كنى شكر خدا به جاى آورى و اگر بدى كنى استغفار كنى . دنيا فقط براى دو كس خوب است : كسى كه گناهانى كرده و مىخواهد با توبه جبران كند ، و كسى كه با سرعت به كارهاى نيك مشغول است .\r\n95 - عملى كه توأم با تقوا باشد كم نيست ( هرچند به نظر ناچيز آيد ) چگونه كم خواهد بود عملى كه مقبول درگاه خداست ؟\r\n96 - نزديكترين و شايسته‌ترين مردم به پيامبران آنها هستند كه از همه به تعليمات آنان آگاهترند ، سپس امام عليه السلام اين آيه را تلاوت فرمود :\r\n« شايسته‌ترين و نزديكترين مردم به ابراهيم ، آنها هستند كه از او پيروى كردند و اين پيامبر و مؤمنان به اين پيامبر » . « 1 » سپس فرمود : دوست محمّد صلى الله عليه و آله كسى است كه از خدا اطاعت كند هرچند پيوند نسبى او دور باشد و دشمن محمّد صلى الله عليه و آله كسى است كه معصيت خدا كند هرچند قرابت او نزديك باشد .\r\n97 - امام عليه السلام صداى يكى از خوارج را شنيد كه نماز شب مىخواند و قرآن تلاوت مىكرد ؛ فرمود :\r\nخواب توأم با يقين و ايمان ، بهتر است از نماز با شك !\r\n98 - اخبارى را كه مىشنويد پيرامون آن تفكّر كنيد ، تفكّرى براى عمل ، نه تفكّر براى روايت ، زيرا راويان علم بسيارند و عمل كنندگان به آن كم !\r\n99 - امام عليه السلام شنيد مردى مىگويد « انّا للّه وَ انّا الَيْه راجعُونَ » فرمود :\r\nاين كه مىگوييم « إنّا للّه » اقرار مىكنيم كه ما مملوك خدا هستيم ، و اين كه مىگوييم « وَ إنّا إلَيْه راجعُونَ » اقرار مىكنيم كه همه سرانجام از دنيا مىرويم .\r\n100 - امام عليه السلام در برابر گروهى كه او را ستودند فرمود : خداوندا ! تو نسبت به من از خودم آگاهترى\r\n\r\n\r\n","description":"","footnote":"\r\n( 1 ) . سورهء آل عمران ، آيهء 68 .\r\n","page_name":" 755 ","page_number":759},
  {"content":"\r\n . \r\n","description":"","footnote":"","page_name":" 756 ","page_number":760},
  {"content":"\r\n\r\nو من آگاهتر به خودم از آنها هستم . خداوندا ! ما را بهتر از آنچه آنها گمان مىكنند قرار ده و آنچه را نمىدانند بر ما ببخش .\r\n101 - انجام حوايج مردم كامل نمىشود مگر به سه چيز : كوچك شمردنش تا خود بزرگ گردد و مكتوم داشتنش تا خود آشكار شود و تعجيل در آن تا گوارا باشد .\r\n102 - زمانى بر مردم فرا مىرسد كه مقرّب نمىگردد مگر حيله گر و سخن چين و جالب شمرده نشود مگر فاجر ، و ضعيف شمرده نمىشود مگر افراد با انصاف ، در آن زمان كمك به نيازمندان خسارت و ضرر محسوب مىشود و صلهء رحم منّت ، و عبادت وسيلهء برترى جويى بر مردم .\r\nدر آن زمان حكومت به شوراى زنان و فرمانروايى كودكان و تدبير خواجه هاست !\r\n103 - لباس كهنه و وصله دارى بر اندام امام عليه السلام بود كسى دربارهء آن سؤال كرد ؛ فرمود : قلب به خاطر آن خضوع مىكند و نفس سركش با آن رام مىشود و مؤمنان به آن اقتدا مىكنند ( و سرمشق مىگيرند ) .\r\nدنيا و آخرت دو دشمن مختلف و دو جادهء جداگانه‌اند كسى كه دنيا را دوست دارد و به آن عشق مىورزد آخرت را دشمن مىدارد و با آن عداوت مىكند و اين دو همچون مشرق و مغربند و انسان همچون كسى كه ميان اين دو راه مىرود هر زمان به يكى نزديك شود از ديگرى دور مىگردد ، و اين دو همچون دو « هوو » هستند ! ( كه معمولًا ناسازگارند ) .\r\n104 - از نوف بكالى نقل شده كه گفت در يكى از شبها امام عليه السلام را ديدم براى عبادت از بستر خود خارج شده بود نگاهى بر ستارگان آسمان افكند .\r\nسپس به من فرمود : اى نوف ! خواب هستى يا بيدار !\r\nعرض كردم بيدارم ، فرمود :\r\nاى نوف ! خوشا به حال زاهدان در دنيا و راغبان در آخرت ؛ آنها كه زمين را فرش قرار دادند و خاك آن را بستر و آبش را عطر و قرآن را همچون لباس زيرين و دعا را لباس رويين . سپس دنيا را بر روش « مسيح » طى كردند .\r\nاى نوف ! داوود عليه السلام در چنين ساعتى از خواب برخاست ، و گفت : اين همان ساعتى است كه\r\n\r\n","description":"","footnote":"","page_name":" 757 ","page_number":761},
  {"content":"\r\n . \r\n","description":"","footnote":"","page_name":" 758 ","page_number":762},
  {"content":"\r\n\r\nهيچ بنده‌اى در آن دعا نمىكند جز اين كه مستجاب خواهد شد ، مگر آن كه مأمور جمع ماليات براى حاكم ظالم ، يا جاسوس مخفى او و يا مأمور انتظامى ! و يا صاحب طنبور و يا طبّال ( مطرب ) بوده باشد .\r\n105 - خداوند فرايضى بر شما واجب كرده است آنها را ضايع نكنيد و حدود و مرزهايى را براى شما تعيين كرده از آن تجاوز نكنيد و از چيزهايى شما را نهى كرده حرمت آنها را نگاه داريد و از امورى ساكت شده نه به خاطر فراموش كارى ( بلكه به خاطر مصالحى ) پس خود را در مورد آنها به زحمت نيفكنيد .\r\n106 - مردم چيزى از امور دينشان را براى اصلاح دنيايشان ترك نمىكنند مگر اين كه خداوند زيانبارتر از آن را به روى آنها خواهد گشود .\r\n107 - چه بسيارند دانشمندانى كه جهلشان آنها را كشته در حالى كه علمشان با آنهاست . امّا به حالشان سودى نمىدهد .\r\n108 - در درون سينهء انسان قطعه گوشتى آويخته است كه عجيب‌ترين اعضاى وجود اوست ، و آن قلب اوست ، و اين شگرفى به خاطر آن است كه انگيزه‌هايى از حكمت و ضدّ آن در آن جمع است . هرگاه آرزوها در آن ظاهر شود ، طمع او را ذليل خواهد كرد و هنگامى كه طمع در او به هيجان آيد ، حرص او را هلاك مىكند و هنگامى كه يأس مالك او گردد ، تأسّف او را از پاى در مىآورد و هرگاه غضب بر او مستولى شود ، خشمش فزونى مىگيرد و هرگاه از چيزى راضى شود ، جانب احتياط را از دست مىدهد و اگر ترس بر او غالب شود ، احتياط كارى او را به خود مشغول مىدارد و هرگاه كار او آسان گردد ، در غفلت و بى خبرى فرو مىرود ، اگر مالى بيابد بى نيازى او را به طغيان وا مىدارد و اگر مصيبتى به او برسد ، بىتابى او را رسوا مىكند و اگر فقر دامنش را بگيرد ، مشكلات او را به خود مشغول مىدارد و اگر گرسنگى پيدا كند ، از ناتوانى زمينگير مىشود و اگر پرخورى كند شكم پرى او را به رنج انداخته راه نفس را بر او مىبندد و بطور كلّى هرگونه كمبود به او زيان مىرساند و هرگونه زيادى او را فاسد مىسازد .\r\n109 - ما جايگاه ميانه و حدّ وسط هستيم ، عقب افتادگان بايد به ما ملحق شوند و تندروان غلوّ كننده بايد به سوى ما باز گردند .\r\n110 - فرمان خدا را تنها كسى مىتواند اجرا كند كه سازشكار نباشد و به روش اهل باطل عمل نكند\r\n\r\n","description":"","footnote":"","page_name":" 759 ","page_number":763},
  {"content":"\r\n . \r\n","description":"","footnote":"","page_name":" 760 ","page_number":764},
  {"content":"\r\n\r\nو پيرو فرمان طمع نگردد .\r\n111 - به هنگام بازگشت از صفّين « سهل‌بن حنيف انصارى » كه همراه امام عليه السلام بود در كوفه از دنيا رفت و او از محبوبترين مردم نزد امام عليه السلام بود .\r\nامام عليه السلام ( در زمينهء بى وفايى دنيا و از دست دادن سريع عزيزان ) فرمود :\r\nحتّى اگر كوهى مرا دوست بدارد از هم مىشكافد و فرو مىريزد !\r\nشريف رضى رحمه الله مىگويد : معناى اين سخن آن است كه شدايد و مصايب بسرعت به سراغ او مىآيد و اين سرنوشت تنها در انتظار پرهيزكاران و برگزيدگان و خوبان است ، و اين همانند سخن زير است كه از امام عليه السلام نقل شده :\r\n112 - هركس ما اهل بيت را دوست دارد بايد چادر فقر را مهيّا سازد ( و آمادهء انواع محروميّتها و فشار ستمكاران گردد ) .\r\n113 - هيچ مالى پر درآمدتر از عقل نيست ، هيچ تنهايى وحشتناكتر از خودبينى نيست . هيچ عقل و درايتى همچون عاقبت انديشى نيست ، هيچ بزرگوارى همچون تقوا نيست ، هيچ همنشينى همچون حسن خلق نيست ، هيچ ميراثى همچون ادب نيست ، هيچ رهبرى همچون توفيق نيست ، هيچ تجارتى همچون عمل صالح نيست ، هيچ سودى همچون پاداش الهى نيست ، هيچ پارسايى همچون پرهيز از شبهات نيست ، هيچ زهدى همچون بى اعتنايى به حرام نيست ، هيچ علمى همچون تفكّر نيست ، هيچ عبادتى همچون اداى فرايض و واجبات نيست ، هيچ ايمانى همانند حيا و صبر نيست ، هيچ سابقهء شخصيّتى چون تواضع نيست ، هيچ شرافتى چون علم نيست ، هيچ عزّتى چون حلم نيست و نه هيچ پشتيبانى مطمئنتر از مشورت !\r\n114 - هنگامى كه صلاح و نيكى بر زمان و مردم زمان گسترش يابد ؛ در اين حال اگر كسى گمان بد به ديگرى ببرد كه از او گناهى ظاهر نشده به او ستم كرده است ! و هنگامى كه فساد بر زمان و اهل زمان مستولى شود ، هر كسى گمان خوب به ديگرى ببرد خود را فريب داده است .\r\n115 - كسى به آن حضرت عرض كرد حال شما چطور است ؟\r\nامام عليه السلام فرمود : چگونه خواهد بود حال كسى كه با بقاى خود فانى مىشود و با سلامت خود بيمار مىگردد ، و از آن راهى كه خود را در امان مىبيند مرگش فرا مىرسد !\r\n116 - چه بسيارند كسانى كه به وسيلهء نعمت غافلگير مىشوند و به خاطر پرده پوشى خدا بر گناهانشان مغرور مىگردند\r\n\r\n","description":"","footnote":"","page_name":" 761 ","page_number":765},
  {"content":"\r\n . \r\n","description":"","footnote":"","page_name":" 762 ","page_number":766},
  {"content":"\r\n\r\nو بر اثر تعريف و تمجيد از آنان فريب مىخورند و خداوند هيچكس را به چيزى مانند « مهلت دادن » آزمايش نكرده است .\r\n117 - دو كس در مورد من هلاك شدند : دوست غلوّ كننده و دشمن بدخواه !\r\n118 - از دست دادن فرصت غم‌انگيز است .\r\n119 - مَثَل دنيا مانند مار است كه زير دست انسان نرم و ملايم ، ولى سمّ كشنده در درون آن مىباشد ، نادان بى خبر به آن علاقه پيدا مىكند و هوشمند عاقل از آن بر حذر مىشود .\r\n120 - از امام عليه السلام دربارهء قريش سؤال شد ، فرمود : « امّا طايفهء بنى مخزوم » گل قبيلهء قريشند ؛ دوست داريم كه با مردانشان هم سخن شويم و با زنانشان ازدواج كنيم و امّا « طايفهء بنى عبد شمس » از همه بد انديش‌تر و بخيل‌ترند .\r\nو امّا ما « طايفه بنى هاشم » از همهء آنها نسبت به آنچه در دست داريم بخشنده‌تريم و به هنگام بذل جان از همه سخاوتمندتريم ، آنها پر جمعيّت‌تر و مكّارتر و زشت ترند و ما فصيحتر و دلسوزتر و زيباتريم .\r\n121 - اين دو عمل با هم تفاوت بسيار دارند : عملى كه لذّتش مىرود و عواقب بد آن مىماند و عملى كه زحمتش مىرود و اجر و پاداش آن باقى مىماند .\r\n122 - امام عليه السلام در تشييع جنازه‌اى شركت كرده بود . صداى خندهء مردى را شنيد ، فرمود :\r\nگويى مرگ در دنيا بر غير ما نوشته شده و گويى حق بر غير ما واجب گشته و گويى اين مردگانى را كه مىبينيم مسافرانى هستند كه به زودى به سوى ما باز مىگردند آنها را در قبرشان مىگذاريم و ميراث آنها را مىخوريم ، گويى بعد از آنها جاودانيم ما هر واعظ و اندرز دهنده‌اى را فراموش كرده‌ايم و هدف مصايب سنگين و آفاتى كه هر اصل و فرع را نابود مىكند ، قرار گرفته‌ايم .\r\n123 - خوشا به حال كسى كه در نزد خود كوچك ( و در نظر مردم بزرگ و عزيز ) است و كسب و كار او پاك و حلال و باطن او صالح و شايسته و اخلاق او نيك است و اضافهء مال خود را در راه خدا انفاق مىكند ؛ سخنان زائد و بى جا نمىگويد و آزار او به مردم نمىرسد ؛ سنّت و روش پيامبر صلى الله عليه و آله براى او كافى است ، ( به همين دليل ) بدعتى در دين خدا نمىگذارد .\r\nسيد رضى رحمه الله مىگويد : بعضى اين سخن را به پيامبر صلى الله عليه و آله نسبت مىدهند و همچنين گفتار قبل ( اشاره به حديث 122 است ) .\r\n\r\n","description":"","footnote":"","page_name":" 763 ","page_number":767},
  {"content":"\r\n . \r\n","description":"","footnote":"","page_name":" 764 ","page_number":768},
  {"content":"\r\n\r\n124 - غيرت زن كفر است و غيرت مرد ايمان . ( اشاره به اين كه زن اگر حسادت به همسر ديگر شوهرش بورزد ، مخالفت با فرمان خدا كرده است ، و مخالفت و حسادت مرد نسبت به گام نهادن مرد بيگانه در زندگى خانوادگيش اطاعت و فرمان خداست . )\r\n125 - اسلام را چنان تفسير مىكنم كه هيچ كس پيش از من آن را چنين تفسيرى نكرده باشد ، اسلام همان تسليم است ( تسليم در برابر فرمان خدا ) و تسليم همان يقين است ( چرا كه تسليم بدون ايمان و يقين ممكن نيست ) و يقين همان تصديق است ( چرا كه تا علم و تصديق حاصل نشود ، يقين حاصل نمىشود ) و تصديق همان اقرار است ( چرا كه تصديق در درون قلب كافى نيست و بايد آن را افشا كرد ) و اقرار همان احساس مسؤوليّت است ( چرا كه بدون آن لفظى است بى معنا ) و احساس مسؤوليّت همان عمل است ( چرا كه نتيجهء احساس مسؤوليّت عمل مىباشد ) .\r\n126 - تعجّب مىكنم از بخيل ، كه به استقبال فقرى مىرود كه از آن گريخته است و غنايى را از دست مىدهد كه خواهان آن است ، در دنيا همچون فقيران زندگى مىكند ، امّا در آخرت بايد همچون اغنيا حساب پس دهد .\r\nو تعجّب مىكنم از متكبّرى كه ديروز نطفه‌اى بى ارزش بود و فردا مردار گنديده‌اى است ، و تعجّب مىكنم از كسى كه در خدا شك مىكند ، در حالى كه او خلق خدا را مىبيند ، و تعجّب مىكنم از كسى كه مرگ را فراموش مىكند با اين كه مردگان را مىبيند ، و تعجّب مىكنم از كسى كه انكار جهان ديگر مىكند در حالى كه جهان نخست را مىبيند ، و تعجّب مىكنم از كسى كه دار فانى را آباد مىكند و دار باقى را به دست فراموشى مىسپارد .\r\n127 - كسى كه در عمل كوتاهى كند ، به اندوه گرفتار مىشود و خداوند به كسى كه در مال و جانش نصيبى براى خدا نيست ، اعتنايى ندارد .\r\n128 - بپرهيزيد از سرما در آغازش ( در پاييز ) و استقبال كنيد از آن در آخرش ( نزديك بهار ) زيرا در بدنها همان مىكند كه با درختان مىكند . در آغاز خشك مىكند و در آخر برگ مىآورد .\r\n129 - بزرگى خالق نزد تو ، مخلوق را در چشمت كوچك مىكند .\r\n130 - امام عليه السلام از ميدان « صفّين » باز مىگشت . به قبرستانى كه پشت دروازهء كوفه بود رسيد ، رو به طرف قبرستان كرده فرمود :\r\nاى ساكنان خانه هاى وحشتناك و مكانهاى خالى و قبرهاى تاريك ! اى خاك‌نشينان ! اى غريبان ! اى تنهايان ! اى وحشت زدگان ! شما در اين راه بر ما پيش قدم شديد و ما نيز به شما ملحق خواهيم شد . ( اگر از اخبار دنيا بپرسيد به شما مىگويم : )\r\nامّا خانه‌هايتان را ديگران ساكن شدند ، همسرانتان به ازدواج افراد ديگر در آمدند و اموالتان تقسيم شد ، اين خبرى است كه در نزد ماست ، در نزد شما چه خبر ؟\r\n\r\n","description":"","footnote":"","page_name":" 765 ","page_number":769},
  {"content":"\r\n . \r\n","description":"","footnote":"","page_name":" 766 ","page_number":770},
  {"content":"\r\n\r\nسپس رو به اصحابش كرد ، فرمود : هرگاه به آنها اجازهء سخن داده مىشد ، به شما خبر مىدادند كه :\r\n« بهترين زاد و توشه در سفر آخرت پرهيزكارى است » . « 1 » 131 - امام عليه السلام از كسى شنيد مذمّت دنيا مىكند ، فرمود : اى كسى كه نكوهش دنيا مىكنى در حالى كه تو خود به غرور دنيا گرفتار شده‌اى و فريفتهء باطلهاى آن هستى ، آيا تو خود مغرور به دنيا هستى و سپس مذمّت آن مىكنى ؟ تو از جرم دنيا شكايت دارى يا دنيا بايد از جرم تو شكايت كند ؟ كى دنيا تو را گول زده و چه موقع تو را فريب داده است ؟ آيا به محلّ سقوط پدرانت در دامن فنا ، يا به خوابگاه مادرانت در زير خاك تو را فريب داده ؟ چه اندازه با دست خود بيماران را پرستارى كردى ؟ ! در كنار بستر آنها مراقب آنان بودى ، درخواست شفاى آنها را نمودى و از طبيبان براى آنها دارو خواهش كردى در آن روزهايى كه داروى تو به حال آنان سودى نداشت و گريهء تو فايده‌اى نمىكرد ! ترس و وحشت تو به درد هيچ يك از آنها نخورد و كوششهايت براى آنها نتيجه‌اى نداشت و به مطلوب خود نرسيدى و تو قادر بر دفاع از آنها نبودى . دنيا خودش را با اين وضع براى تو مجسّم ساخته و با قربانگاههاى ديگران قربانگاه تو را .\r\nاين دنيا جايگاه صدق و راستى است براى آن كس كه با آن به راستى رفتار كند و خانهء تندرستى است براى آن كس كه از آن چيزى بفهمد و سراى بى نيازى است براى آن كس كه از آن توشه برگيرد و محلّ اندرز است براى آن كه از آن اندرز گيرد . مسجد دوستان خداست و نمازگاه فرشتگان پروردگار و محلّ نزول وحى الهى و تجارتخانهء اولياى حق ، آنها در اين‌جا رحمت خدا را به دست آوردند و بهشت را سود خود قرار داده‌اند .\r\nچه كسى دنيا را نكوهش مىكند ، در حالى كه جدايى خود را اعلام داشته ، فراق خود را با صداى بلند خبر داده و مرگ خود و اهلش را بيان كرده است ، پس دنيا با نمونه هايى از بلاها به آنها نشان داد كه اين امر در حقّ آنها نيز امكان‌پذير است ، با سرور و خوشحاليش دلهايشان را به سرور متوجّه ساخت ؛ گاه هنگام عصر در عافيت است و به هنگام صبح مصيبت ، گاه تشويق مىكند و گاه مىترساند ، گاه تخويف مىكند و گاه بر حذر مىدارد ! و به همين جهت در صبحگاهان ندامت و پشيمانى ، گروهى آن را مذمّت مىكنند و گروهى ديگر در قيامت آن را مدح مىنمايند ، همان گروهى كه دنيا به آنها تذكّر داد و آنان متذكّر شدند ، براى آنها سخن گفت آنها تصديقش كردند و اندرز داد و آنها پذيرا شدند .\r\n132 - خداوند فرشته‌اى دارد كه همه روز بانك مىزند : بزاييد براى مرگ و گرد آوريد براى فنا و بنا كنيد براى ويران شدن . ( يعنى سرانجام كار جهان چنين است و هيچ چيز پايدار نمىماند ) .\r\n133 - دنيا دار گذر است نه دار اقامت و مردم در آن دو گروهند :\r\n\r\n\r\n","description":"","footnote":"\r\n( 1 ) . سورهء بقره ، آيهء 197 .\r\n","page_name":" 767 ","page_number":771},
  {"content":"\r\n . \r\n","description":"","footnote":"","page_name":" 768 ","page_number":772},
  {"content":"\r\n\r\nگروهى كه خود را فروختند و خويش را هلاك كردند و گروهى كه خود را خريدند و آزاد كردند .\r\n134 - دوست انسان ، دوست او نخواهد بود مگر اين كه برادرش را در سه حالت فراموش نكند : به هنگامى كه دنيا به او پشت كرده و به هنگامى كه غايب است و پس از مرگش !\r\n135 - كسى كه توفيق چهار چيز پيدا كند ، از چهار چيز محروم نخواهد شد : كسى كه توفيق دعا بيابد از اجابت محروم نمىگردد ، كسى كه توفيق توبه پيدا كند از قبول محروم نمىشود و كسى كه توفيق استغفار بيابد از آمرزش محروم نمىگردد و كسى كه توفيق شكر گزارى پيدا كند از فزونى روزى محروم نخواهد شد .\r\nشريف رضى رحمه الله مىگويد : قرآن اين گفته را تصديق مىكند ، چرا كه در مورد دعا مىفرمايد :\r\n« بخوانيد مرا تا اجابت كنم شما را » « 1 » و راجع به « استغفار » مىگويد : « آن كس كه مرتكب عمل زشتى شود و يا به خود ستم كند سپس از خدا طلب آمرزش كند خداوند را آمرزنده و مهربان خواهد يافت » « 2 » و دربارهء « شكر » فرمود : « اگر سپاسگذارى كنيد نعمت را بر شما افزون خواهم كرد » « 3 » و دربارهء « توبه » گفته است : « توبه تنها دربارهء كسانى است كه كار بدى را از روى جهالت انجام مىدهند و سپس به زودى توبه مىكنند خداوند توبهء چنين اشخاصى را مىپذيرد و خداوند دانا و حكيم است » . « 4 » 136 - نماز موجب تقرّب هر پرهيزكار است و حج ، جهاد هر ضعيفى است و براى هر چيز زكاتى است و زكات بدن روزه است و جهاد زن ، شوهر دارى شايسته است .\r\n137 - روزى را به وسيلهء صدقه فرود آوريد !\r\n138 - كسى كه يقين به پاداش داشته باشد در بخشش ، سخاوت به خرج مىدهد .\r\n139 - كمك به اندازهء نياز ( و تقاضا ) نازل مىشود .\r\n140 - كسى كه در خرج كردن ميانه روى كند هرگز نيازمند نخواهد شد .\r\n141 - كمى زن و فرزند يكى از دو آسايش است . ( يعنى اگر درآمد كافى ندارد حدّاقل ، عائله‌اش كم باشد راحت‌تر است ) .\r\n142 - دوستى و محبّت نيمى از عقل است .\r\n143 - غصّه و اندوه نصف پيرى است .\r\n144 - صبر و شكيبايى به اندازهء مصيبت نازل مىشود ، كسى كه دستش را ( به عنوان بى تابى و ناشكرى )\r\n\r\n\r\n","description":"","footnote":"\r\n( 1 ) . سورهء بقره ، آيهء 60 .\r\n( 2 ) . سورهء نساء ، آيهء 110 .\r\n( 3 ) . سورهء ابراهيم ، آيهء 7 .\r\n( 4 ) . سورهء نساء ، آيهء 17 .\r\n","page_name":" 769 ","page_number":773},
  {"content":"\r\n . \r\n","description":"","footnote":"","page_name":" 770 ","page_number":774},
  {"content":"\r\n\r\nبه هنگام مصيبت بر زانو زند اجر او ضايع مىشود ( و پاداشى بر مصيبت نخواهد داشت ) .\r\n145 - چه بسيار روزه دارانى كه از روزهء خود جز گرسنگى و تشنگى بهره‌اى نمىبرند و چه بسيار شب زنده دارانى كه از قيام شبانهء خود جز بى خوابى و خستگى ثمره‌اى نمىگيرند ، چه نيك است خواب هوشمندان و افطارشان !\r\n146 - ايمانتان را با صدقه حفظ كنيد و اموالتان را با زكات نگهداريد و امواج بلا را با دعا دور سازيد .\r\n147 - از سخنان امام به كميل بن زياد نخعى\r\nكميل بن زياد مىگويد : امير مؤمنان على بن ابى طالب عليه السلام دست مرا گرفت و مرا به سوى قبرستان كوفه برد ، هنگامى كه به صحرا رسيديم آه پردردى كشيد و فرمود :\r\nاى كميل بن زياد اين دلها همانند ظرفهاست ، كه بهترين آنها ظرفى است كه حفظ و نگهداريش بيشتر باشد ، بنابراين آنچه را براى تو مىگويم از من حفظ كن .\r\nمردم سه گروهند : اوّل علماى الهى ، دوّم دانش طلبانى كه در راه نجات دنبال تحصيل علمند و سوّم احمقان بى سر و پا كه دنبال هر صدايى مىدوند و با هر بادى حركت مىكنند ! همانها كه با نور علم روشن نشده‌اند و به ستون محكمى پناه نبرده‌اند .\r\nاى كميل ! علم بهتر از مال است : علم تو را پاسدارى مىكند ولى تو بايد مال را حفظ كنى ، مال با انفاق كم مىشود ولى علم با انفاق افزون مىگردد ؛ دست پروردگان مال به مجرّد زوال مال از بين مىروند ؛ ( ولى شاگردان علم پايدارند ) .\r\nاى كميل بن زياد ! شناخت علم ، آيينى است كه با آن جزا داده مىشود ، به وسيلهء آن انسان در دوران حيات اطاعت فرمان خدا مىكند ، و بعد از وفات نام نيك از او مىماند و علم حاكم است و مال محكوم !\r\nاى كميل ! ثروت اندوزان مرده‌اند ، در حالى كه ظاهراً در صف زندگانند ؛ ولى دانشمندان تا دنيا برقرار است زنده‌اند ، خود آنها از ميان مردم بيرون رفته‌اند ، ولى چهرهء آنان در آيينهء دلها نقش شده است .\r\n( بدان ) در اين‌جا علم فراوانى است ، - با دستش اشاره به سينهء مباركش كرد - اگر افراد لايقى مىيافتم ، به آنها تعليم مىدادم . آرى ، تنها كسى را مىيابم كه زود درك مىكند ولى ( از نظر تقوا ) قابل اطمينان نيست ! دين را وسيلهء دنيا قرار مىدهد\r\n\r\n","description":"","footnote":"","page_name":" 771 ","page_number":775},
  {"content":"\r\n . \r\n","description":"","footnote":"","page_name":" 772 ","page_number":776},
  {"content":"\r\n\r\nو از نعمت خدا بر ضدّ بندگانش استفاده مىكند و از دلايل الهى بر ضدّ اولياى حق كمك مىگيرد .\r\nيا كسى كه مطيع حاملان حق است امّا بصيرتى ندارد ، با نخستين شبهه و ايراد ، شك در دل او پيدا مىشود ، بدان نه اين به درد مىخورد و نه آن .\r\nيا كسى كه اسير لذّت است و در چنگال شهوات گرفتار است ، و يا كسى كه حريص به جمع و ذخيرهء مال است ، اينها از رهبران دين نيستند و شبيه‌ترين موجودات به آنها چهار پايان هستند كه براى چرا رها شده‌اند ! آرى اين چنين علم با مرگ حاملانش مىميرد ( چون افرادى را كه لايق آن باشند نمىيابند كه به آنان تعليم دهند ) .\r\nآرى ؛ هرگز روى زمين خالى نمىشود از كسى كه به حجّت الهى قيام كند ، خواه ظاهر باشد و آشكار و يا ترسان و پنهان ! تا دلايل الهى و نشانه هاى روشن او باطل نگردد ، ولى آنها چند نفرند و كجا هستند ؟\r\nبه خدا سوگند آنها تعدادشان كم و قدر و مقامشان نزد خدا بسيار است .\r\nخداوند به واسطهء آنها حجّتها و دلايلش را حفظ مىكند تا به افرادى كه نظير آنها هستند بسپارند و بذر آن را در قلب افرادى شبيه خود بيفشانند .\r\nعلم و دانش با حقيقت و بصيرت به آنها روى آورده و روح يقين را لمس كرده‌اند و آنچه دنيا پرستان هوسباز مشكل مىشمرند ، بر آنها آسان است .\r\nآنها به آنچه جاهلان از آن وحشت دارند انس گرفته‌اند ، در دنيا با بدنهايى زندگى مىكنند كه ارواحشان به جهان بالا پيوند دارد .\r\nآنها خلفاى الهى در زمينند و دعوت كنندگان به دين خدا .\r\nآه ، آه ، چقدر اشتياق ديدار آنها را دارم . اى كميل ( همين قدر كافى است ) هر وقت مىخواهى باز گرد !\r\n148 - / انسان زير زبان خود پنهان است ( تا مرد سخن نگفته باشد عيب و هنرش نهفته باشد ) .\r\n149 - / آن كس كه قدر خود را نشناخت هلاك شد .\r\n150 - / امام عليه السلام در پاسخ كسى كه تقاضاى موعظه كرد ، فرمود :\r\nاز كسانى مباش كه بدون عمل ، اميد سعادت آخرت را دارند و توبه را با آرزوهاى دراز تأخير مىاندازند ، دربارهء دنيا همچون زاهدان سخن مىگويند ، ولى همچون دنيا پرستان عمل مىكنند ، هرگاه چيزى از دنيا به او برسد سير نمىشود و اگر نرسد قانع نخواهد شد ، از شكر آنچه به او داده شده عاجز است ، ولى باز هم فزونى مىطلبد ، ديگران را از كار بد نهى مىكند ، امّا خود نهى نمىپذيرد ،\r\n\r\n","description":"","footnote":"","page_name":" 773 ","page_number":777},
  {"content":"\r\n . \r\n","description":"","footnote":"","page_name":" 774 ","page_number":778},
  {"content":"\r\n\r\nبه ديگران امر مىكند امّا خودش عمل نمىكند ؛ نيكان را دوست مىدارد امّا عمل آنها را انجام نمىدهد ؛ گنهكاران را دشمن مىدارد امّا خود يكى از آنهاست ، مرگ را به خاطر زيادى گناهانش مكروه مىشمارد ، امّا خود به آنچه مرگ را به خاطر آن ناخوش مىدارد ادامه مىدهد ؛ اگر بيمار شود پشيمان مىگردد و اگر تندرست باشد احساس امنيّت مىكند و به لهو مىپردازد ، به هنگام سلامت خودخواه و مغرور است و به هنگام گرفتارى نااميد . اگر بلايى به او برسد همچون بيچارگان دعا مىكند و اگر آسايش و وسعت به او برسد همچون مغروران از خداى روى مىگرداند .\r\nنفسش او را در امور دنيا به انجام آنچه گمان دارد وادار مىكند ، ولى در امور آخرت به آنچه يقين دارد اعتنا نمىكند ! بر ديگران به كمتر از گناه خود مىترسد و براى خويش بيشتر از آنچه عمل كرده اميد دارد .\r\nاگر بى نياز شود مغرور و مفتون مىگردد و اگر فقير شود نوميد و سست مىشود .\r\nدر عمل كوتاهى مىكند و در سؤال مبالغه ، هرگاه شهوتى بر او عارض شود گناه را جلو مىاندازد و توبه را به تأخير ! و اگر محنتى به او برسد دستورات دين را ( در زمينهء صبر و شكيبايى ) به كلّى از دست مىدهد ؛ عبرت آموختن را توصيف مىكند ولى خود عبرت نمىگيرد ؛ موعظهء بسيار مىكند امّا خود موعظه نمىپذيرد ، سخن بسيار مىگويد امّا عمل كم مىكند .\r\nبراى دنياى فانى كوشش فراوان دارد ولى براى آخرت باقى مسامحه كار است . غنيمت را غرامت مىبيند و غرامت را غنيمت ( آنچه در راه خدا انفاق مىكند ، در نظر او غرامت است و آنچه در راه معصيت خرج مىكند غنيمت ! ) ، از مرگ مىترسد ولى فرصتها را از دست مىدهد ؛ از ديگران معصيتهاى كوچك را بزرگ مىشمارد در حالى كه بزرگتر از آن را از خود ناچيز به حساب مىآورد ، طاعتى را كه اگر ديگران انجام دهند ، كوچك مىشمرد از خودش بزرگ مىداند . او به مردم ايراد مىگيرد امّا با خودش مجامله مىكند ، لهو و لعب با ثروتمندان نزد او از ذكر خدا با فقيران محبوبتر است ! به نفع خود بر زبان ديگران حكم مىكند امّا هرگز به زبان خود به نفع ديگران حكم نمىكند ؛ ديگران را هدايت مىكند و خود را گمراه مىسازد . مردم از او اطاعت مىكنند و او مخالفت مىورزد ، حق خود را مىگيرد ولى حقّ ديگران را نمىپردازد ، از مردم در آنچه معصيت خدا نيست مىترسد ، ولى از خدا در ستم كردن بر مردم نمىترسد .\r\nسيّد رضى رحمه الله مىگويد : اگر در اين كتاب جز اين كلام نبود براى اندرز و موعظه و بينايى بينندگان و عبرت ناظران انديشمند كافى بود .\r\n151 - براى هركس سرانجامى است شيرين يا تلخ .\r\n152 - هر چيزى كه روى مىآورد ، روزى پشت مىكند و چيزى كه پشت مىكند ، گويى هرگز نبوده است !\r\n153 - شخص صبور پيروزى را از دست نخواهد داد ، هرچند طول بكشد .\r\n\r\n","description":"","footnote":"","page_name":" 775 ","page_number":779},
  {"content":"\r\n . \r\n","description":"","footnote":"","page_name":" 776 ","page_number":780},
  {"content":"\r\n\r\n154 - آن كس كه به كار جمعيّتى راضى باشد ، همچون كسى است كه در آن كار با آنها دخالت دارد ، منتها آن كس كه در كار باطل دخالت دارد دو گناه مىكند : گناه عمل و گناه رضايت .\r\n155 - به عهد و پيمانها وفادار باشيد ، مخصوصاً هنگامى كه طرف شما افراد باشخصيّت و وفادار به عهد باشند .\r\n156 - لازم است از كسى اطاعت كنيد كه از نشناختن او معذور نيستيد . ( يعنى از خداوند قادر متعال كه شناختش بر همه فرض است ) .\r\n157 - چهرهء حقيقت به شما نشان داده شده است ، اگر چشم بينا داشته باشيد ، وسايل هدايت در اختيار شماست ، اگر اهل هدايت باشيد و صداى حق در گوش شماست ، اگر گوش شنوا داشته باشيد .\r\n158 - برادرت را ( به هنگام خطا كارى ) به وسيلهء نيكى سرزنش كن ! و شرّ او را از طريق بخشش كردن دور ساز .\r\n159 - كسى كه خود را در مواضع تهمت قرار دهد ، نبايد آن كس را كه به او سوءظن پيدا مىكند سرزنش نمايد .\r\n160 - آنها كه دستشان به حكومت مىرسد ( غالباً ) استبداد به خرج مىدهند .\r\n161 - كسى كه استبداد رأى داشته باشد هلاك مىشود ، و هركس با مردان بزرگ مشورت كند در عقل و دانش آنها شركت مىجويد .\r\n162 - كسى كه رازش را بپوشاند ، اختيارش هميشه در دست اوست .\r\n163 - فقر مرگ بزرگ است .\r\n164 - آن كسى كه حقّ « حق ناشناسى » را ادا كند ، ( گويى ) او را پرستش كرده ( و بردهء اوست ) .\r\n165 - اطاعت مخلوق در معصيت خالق روا نيست ، ( هرگز به خاطر اطاعت مخلوق معصيت خالق مكن ) .\r\n166 - براى انسان عيب نيست كه حقّش تأخير افتد ؛ عيب آن است كه چيزى را كه حقّش نيست بگيرد .\r\n167 - خودپسندى مانع بزرگ ترقّى است .\r\n168 - آخرت نزديك است و توقّف در دنيا كوتاه .\r\n169 - صبح براى آنها كه دو چشم باز دارند روشن است ( كنايه از اين كه حق براى آنها كه اهل تحقيق و فكر هستند آشكار مىباشد ) .\r\n170 - ترك گناه آسانتر از تقاضاى توبه است .\r\n\r\n","description":"","footnote":"","page_name":" 777 ","page_number":781},
  {"content":"\r\n . \r\n","description":"","footnote":"","page_name":" 778 ","page_number":782},
  {"content":"\r\n\r\n171 - بسيار مىشود كه يك وعدهء غذا ( غذاى نامناسب ) جلوى وعده‌هاى متعدّد غذا را مىگيرد !\r\n172 - مردم دشمن چيزى هستند كه نمىدانند .\r\n173 - كسى كه از افكار ديگران استقبال كند موارد خطا را مىشناسد ( يعنى با مشورت به اشتباه نمىافتد ) .\r\n174 - كسى كه نيزهء خشم را به خاطر خدا تيز كند ، توانايى بر كشتن سردمداران كفر پيدا مىكند !\r\n175 - هنگامى كه از چيزى زياد مىترسى خود را در آن بيفكن ! كه ( گاه ) آن ترس از خود آن چيز سخت سعهء صدر است !\r\n176 - وسيلهء رياست سخت‌تر است !\r\n177 - گنهكار را به وسيلهء پاداش دادن به نيكوكار تنبيه كن .\r\n178 - قلب خود را از كينهء ديگران پاك كن ، تا قلب آنها از كينهء تو پاك شود .\r\n179 - لجاجت ، فكر و رأى انسان را سست مىكند .\r\n180 - طمع بردگى جاويدان است .\r\n181 - ثمرهء تفريط و كوتاهى پشيمانى است و ثمرهء دورانديشى سلامت .\r\n182 - خاموش ماندن از گفتار حكمت‌آميز بد است ، همان گونه كه سخن گفتن نابخردانه !\r\n183 - هميشه از دو مكتب مختلف ، يكى ضلالت و گمراهى است .\r\n184 - از آن زمان كه حق به من نشان داده شد ، هرگز در آن شك نكردم .\r\n185 - هرگز دروغ نگفته‌ام و هيچ گاه دروغ به من گفته نشده ( آنچه پيامبر به من فرموده راست و درست بوده است ) ، هرگز گمراه نبودم و هرگز كسى به وسيلهء من گمراه نشد .\r\n186 - ستمگرى كه ابتدا به ظلم مىكند ، فرداى قيامت دستش را از پشيمانى به دندان مىگزد !\r\n187 - كوچ كردن ( از دنيا ) نزديك است !\r\n188 - آن كس كه صورت خود را در برابر حق قرار دهد ( و به مقابله و مبارزه برخيزد ) هلاك مىشود .\r\n189 - كسى كه صبر و شكيبايى او را نجات ندهد ، بىتابى او را از پاى در مىآورد !\r\n\r\n","description":"","footnote":"","page_name":" 779 ","page_number":783},
  {"content":"\r\n . \r\n","description":"","footnote":"","page_name":" 780 ","page_number":784},
  {"content":"\r\n\r\n190 - عجبا ! آيا خلافت با همنشينى پيامبر صلى الله عليه و آله و خويشاوندى حاصل مىشود ؟\r\nسيّد رضى رحمه الله مىگويد : از آن حضرت شعرى در همين زمينه نقل شده است ( خطاب به خليفهء اوّل ) .\r\nاگر تو از طريق شورا مالك امور مردم شدى . اين چه شورايى است كه طرفهاى مشورت ( امثال من ) غايب بودند ؟\r\nو اگر از طريق قرابت با پيامبر صلى الله عليه و آله در برابر مخالفانت استدلال كردى ديگران از تو به پيامبر صلى الله عليه و آله نزديكتر و سزاوارترند !\r\n191 - انسان در دنيا هدفى است كه تيرهاى مرگ همواره به سوى او نشانه مىروند ، ثروتى است كه مصايب در مصادرهء آن سبقت مىجويند . همراه هر جرعه‌اى از آب زندگى گلوگير شدنى است و با هر لقمه‌اى غصّه‌ها ( و استخوانى ! )\r\nانسان به نعمتى دست نمىيابد جز با فراق ديگرى ، و هيچ روزى از زندگيش فرا نمىرسد جز اين كه روز ديگرى از ايّام حياتش كاهش يافته . بنابراين ما اعوان و انصار مرگيم و جانمان هدف هلاكت . از كجا مىتوانيم اميد به بقا داشته باشيم ، در حالى كه اين شب و روز هنوز مقامى را بالا نبرده كه به سرعت در انهدام آن مىكوشند و جمعها را پراكنده مىسازند .\r\n192 - اى فرزند آدم ! هرچه بيش از مقدار خوراكت به دست آورى خزانه دار ديگران خواهى بود .\r\n193 - براى دلهاى آدميان علاقه و اقبال ، و گاهى تنفّر و ادبار است . هنگامى كه مىخواهيد كارى را انجام دهيد از طريق علاقه و اشتياق اشخاص وارد شويد ، زيرا هنگامى كه قلب را مجبور بر كارى كنيد ، نابينا مىشويد .\r\n194 - چه موقع من آتش خشمم را فرو نشانم ؟ . . .\r\nآيا در موقعى كه عاجز از انتقامم كه به من گفته شود . اگر صبر مىكردى تا توانا شوى بهتر بود ، يا در موقعى كه قادر بر انتقامم كه به من گفته مىشود ، اگر عفو كنى بهتر است ؟\r\n195 - امام عليه السلام از كنار مزبله‌اى عبور كرد ، فرمود : اين همان است كه بخيلان به آن بخل ورزيدند !\r\nدر روايت ديگرى چنين نقل شده كه امام عليه السلام پس از مشاهدهء مزبله‌اى فرمود : اين همان چيزى است كه ديروز شما بر سر تصاحب آن با هم رقابت داشتيد !\r\n196 - آنچه از مال تو از دست رود و مايهء پند و عبرت گردد ، در حقيقت از دست نرفته است !\r\n197 - اين دلها همانند تن‌ها خسته و افسرده مىشوند ؛ در اين حال نكته هاى زيبا و نشاطانگيز براى آنها انتخاب كنيد .\r\n198 - امام عليه السلام هنگامى كه گفتار خوارج را شنيد كه مىگفتند : « لا حُكْمَ إِلَّا لِلّهِ »\r\n( حكومت مخصوص خداست ) فرمود : اين سخن حقّى است كه از آن هدف باطلى دارند .\r\n\r\n","description":"","footnote":"","page_name":" 781 ","page_number":785},
  {"content":"\r\n . \r\n","description":"","footnote":"","page_name":" 782 ","page_number":786},
  {"content":"\r\n\r\n199 - در تعريف اوباش از مردم فرمود :\r\n« آنها كسانى هستند كه هرگاه هماهنگ گردند ، غالب شوند و هنگامى كه پراكنده شوند شناخته نشوند » .\r\nو گفته شده كه امام فرمود : « آنها كسانى هستند كه هرگاه متّحد شوند ، زيان رسانند و هنگامى كه متفرّق گردند ، سود به بار خواهند آورد » .\r\nگفته شد : زيان اتّحاد آنها را دانستيم . منفعت پراكندگيشان چيست ؟ فرمود :\r\nپيشه‌وران و اهل كسب به كارهاى خود باز مىگردند و مردم از تلاش آنها سود مىبرند ، بنّا به كار خود مىپردازد ، بافنده مشغول بافندگى و نانوا به پخت نان اشتغال پيدا مىكند .\r\n200 - جنايتكارى را به خدمتش آوردند . و عده‌اى اوباش همراه او بودند ، فرمود : درود بر شما نباشد ، اى كسانى كه چهره‌هاى شما جز به هنگام بديها ديده نمىشود .\r\n201 - همراه هر انسانى دو فرشته است كه وى را محافظت مىكنند ، ولى هنگامى كه مقدّرات فرا رسد او را رها مىسازند . اجل و مدّت زندگى ، خود سپرى است حافظ و نگاهدار !\r\n202 - هنگامى كه « طلحه » و « زبير » به امام عليه السلام گفتند : با تو بيعت مىكنيم به اين شرط كه در حكومت شريك باشيم ، فرمود : نه ، شما شريك در تقويت و كمك و يار و ياور به هنگام ناتوانى و سختيها و مشكلات باشيد .\r\n203 - اى مردم ! از خدايى بترسيد كه اگر سخنى بگوييد مىشنود ، اگر پنهان داريد مىداند ، و آماده براى مرگى باشيد كه اگر از آن فرار كنيد ، به شما دست مىيابد . اگر بايستيد شما را مىگيرد ، و اگر فراموشش كنيد ، شما را فراموش نخواهد كرد .\r\n204 - به خاطر ناسپاسى افراد ، از كار نيك مضايقه نكنيد ، چرا كه در عوض گاهى كسى از تو سپاسگزارى مىكند كه از عمل نيكت بهره‌اى نبرده ، و چه بسا همين تعداد شكرگزارى ، اثرش بيش از ناسپاسى افراد ناسپاس است « و خداوند نيكوكاران را دوست مىدارد » . « 1 » 205 - هر ظرفى با ريختن چيزى در آن از وسعت فراگيريش كاسته مىشود ، مگر پيمانهء علم ، كه هر چه از دانش در آن جاى دهى وسعتش افزون مىگردد .\r\n206 - نخستين نتيجه‌اى كه شخص حليم از حلم خود مىبرد اين است كه مردم در برابر جاهل و نادان از او حمايت خواهند كرد .\r\n207 - اگر « حليم » نيستى ، خود را به « حلم » و بردبارى بزن ، زيرا كم شده كسى خود را شبيه قومى كند\r\n\r\n\r\n","description":"","footnote":"\r\n( 1 ) . سورهء مائده ، آيهء 93 .\r\n","page_name":" 783 ","page_number":787},
  {"content":"\r\n . \r\n","description":"","footnote":"","page_name":" 784 ","page_number":788},
  {"content":"\r\n\r\nو از آنان به شمار نيايد .\r\n208 - كسى كه به حساب خودش برسد ، سود مىبرد و كسى كه از خويش غفلت كند زيان مىبيند ، كسى كه ( از خدا ) بترسد ايمنى مىيابد ، كسى كه عبرت گيرد بينا مىشود و كسى كه بينا گردد مىفهمد و آن كس كه فهم دارد دانا مىشود .\r\n209 - دنيا پس از چموشى - همچون شترى كه از دادن شير به دوشنده‌اش خوددارى مىكند و براى بچه‌اش نگه مىدارد - / به ما روى مىآورد .\r\nسپس آن حضرت به دنبال اين سخن اين آيه را تلاوت كرد :\r\n« مىخواهيم بر مستضعفين زمين منّت گذاريم و آنها را پيشوايان زمين و وارثان آن قرار دهيم » . « 1 » 210 - از خدا بترسيد ، ترسيدن كسى كه دامن خود را براى اطاعت خدا به كمر زده ، سخت مىكوشد و در اين فاصله حيات و زندگى به سرعت در راه گام بر مىدارد و از ترس اعمال بدش به سوى مغفرت خداوند رو مىآورد ، در بازگشت به عالم آخرت و سرانجام زندگى و عاقبت كار مىانديشد .\r\n211 - سخاوت ، حافظ آبروهاست و حلم دهان بند سفيهان ، عفو ، زكات پيروزى است و دورى و فراموشى ، كيفر پيمان شكنان است . مشورت ، چشم هدايت است و آن كس كه به رأى خود قناعت كند خود را به خطر افكنده ، صبر و استقامت با مصايب مىجنگد ، بىتابى به ( ناملايمات ) زمان كمك مىكند ؛ برترين بى نيازى ترك آرزوهاست .\r\nچه بسيار عقلها كه اسيرند و هوا و هوسها ، امير و سلطان بر آنها ، نگهدارى تجربهء بخشى از موفّقيّت است ، دوستى ، خويشاوندى اكتسابى است ، بر انسان بدون پشتكار و زود رنج تكيه مكن !\r\n212 - خودپسندى ، دشمن عقل و يكى از حسودان نسبت به آن است .\r\n213 - ( مشكلات را تحمّل كن ) و چشم خود را بر خاشاك و رنجها فرو بند تا هميشه راضى باشى .\r\n214 - كسى كه ساقهء درخت وجودش نرم است ، شاخه هايش فراوان است ( كنايه از اين كه افراد متواضع و با محبّت دوستان فراوان دارند ) .\r\n215 - اختلاف ، تصميم‌گيرى را نابود مىكند .\r\n216 - كسى كه به نوايى مىرسد طغيان مىكند .\r\n217 - در دگرگونى احوال ، جوهر مردان شناخته مىشود .\r\n\r\n\r\n","description":"","footnote":"\r\n( 1 ) . سورهء قصص ، آيهء 5 .\r\n","page_name":" 785 ","page_number":789},
  {"content":"\r\n . \r\n","description":"","footnote":"","page_name":" 786 ","page_number":790},
  {"content":"\r\n\r\n218 - حسادت نسبت به دوست ، دليل بيمارى دوستى است .\r\n219 - قربانگاه عقلها غالباً در پرتو طمعهاست .\r\n220 - داورى در حقّ افراد مورد اطمينان ، با تكيه بر گمان ، از عدالت دور است .\r\n221 - بدترين توشه براى آخرت ستم بر بندگان خداست .\r\n222 - تغافل يكى از بهترين كارهاى كريمان است ، ( اشاره به اين كه از بسيارى از كارهايى كه بر ضدّ شخص آنهاست چشم پوشى مىكنند ) .\r\n223 - كسى كه لباس حيا او را بپوشاند ، مردم عيب او را نمىبينند .\r\n224 - كثرت سكوت موجب ابهت و بزرگى است و انصاف مايهء فزونى دوستان ، با بذل و بخشش قدر انسان بالا مىرود و با تواضع نعمت كامل مىشود و با پذيرش هزينه ها بزرگى تثبيت مىگردد و روش عادلانه ، مخالفان را مقهور مىسازد و با حلم و بردبارى در برابر سفيهان ، ياوران انسان فزونى مىيابند .\r\n225 - از غفلت حسودان نسبت به سلامتى تن خويش در شگفتم ، ( چرا كه حسد انسان را بيمار مىسازد ) .\r\n226 - طمعكار در بند ذلّت گرفتار است .\r\n227 - از امام عليه السلام دربارهء تفسير ايمان سؤال شد ، فرمود :\r\nايمان شناخت با قلب ( عقل ) ، اقرار به زبان و عمل با اعضا و جوارح است .\r\n228 - كسى كه به خاطر دنيا محزون باشد ، از قضاى الهى ناخشنود است و آن كس كه از مصيبتى كه به او رسيده شكايت كند ، شكايت پروردگارش را كرده ؛ كسى كه نزد ثروتمندى رود و به خاطر ثروتش در برابر او تواضع كند دو سوّم دينش از دست رفته و كسى كه قرآن بخواند و پس از مرگ وارد آتش گردد از كسانى بوده كه آيات خدا را استهزا مىكرده ، و آن كس كه قلبش سخت با حبّ دنيا پيوند خورده باشد ، اين سه حالت او را رها نخواهد كرد : اندوه دايم ، حرصى كه هرگز او را ترك نگويد و آرزويى كه به آن نخواهد رسيد .\r\n229 - ملك قناعت و نعمت حسن خلق ، براى انسان كافى است .\r\nو از امام عليه السلام در تفسير اين آيه سؤال شد :\r\n\r\n","description":"","footnote":"","page_name":" 787 ","page_number":791},
  {"content":"\r\n . \r\n","description":"","footnote":"","page_name":" 788 ","page_number":792},
  {"content":"\r\n\r\n« فَلَنُحْيِيَنَّهُ حَيوةً طَيِّبَةً ؛ او را حيات طيّب و پاكيزه خواهيم بخشيد » فرمود : زندگى پاكيزه قناعت است .\r\n230 - با كسى كه روزى به او روى آورده شريك شويد كه براى بى نيازى مؤثّرتر و در روى آورى بهره سزاوارتر است .\r\n231 - امام عليه السلام در تفسير آيهء « انَ اللّهَ يَأمُرُ بِالْعَدْلِ وَالْاحْسانِ ؛ خداوند به عدل و احسان فرمان مىدهد » « 1 » فرمود :\r\n« عدالت » حقّ مردم را دادن و « احسان » بخشش بيشتر است .\r\n232 - كسى كه با دست كوتاه ببخشد ، با دست بلند به او بخشيده مىشود .\r\nشريف رضى رحمه الله مىگويد : معنى سخن اين است كه : آنچه انسان از اموال خود در راه خير و نيكى انفاق مىكند - هرچند كم باشد - خداوند جزا و پاداش او را بسيار مىدهد .\r\nو منظور از « دو دست » در اين‌جا ، دو نعمت است كه امام عليه السلام بين نعمت پروردگار و نعمت از ناحيهء انسان را با كوتاهى و بلندى فرق گذاشته . نعمت و بخشش از ناحيهء بنده را كوتاه و آن كه از ناحيهء خداوند است ، بلند قرار داده و اين بدان جهت است كه نعمت خدا هميشگى و چند برابر نعمت مخلوق است ، چرا كه نعمت خداوند اصل و اساس تمام نعمتهاست ، بنابراين تمام نعمت‌ها به نعمت‌هاى خدا باز مىگردد و از آن سرچشمه مىگيرد .\r\n233 - امام عليه السلام به فرزندش حسن عليه السلام چنين فرمود :\r\nكسى را به مبارزه دعوت مكن و اگر تو را به مبارزه بطلبند ، اجابت كن چرا كه دعوت كننده به مبارزه ياغى و ستمكار است و ياغى و ستمكار در هر حال مغلوب است .\r\n234 - خصلتهاى نيك زنان ، خصلتهاى بد مردان است . ( اين خصلتها عبارتند از : ) تكبّر ، ترس و بخل .\r\nهرگاه زنى متكبّر باشد ، بيگانه را به خود راه نمىدهد و اگر بخيل باشد مال خود و همسرش را حفظ مىكند ، و زنى كه ترسو باشد از هرچيزى كه به آبروى او صدمه بزند مىترسد و فاصله مىگيرد .\r\n235 - به امام عليه السلام گفته شد : « عاقل » را برايمان توصيف كن ! فرمود :\r\nعاقل كسى است كه هر چيز را در جاى خود قرار مىدهد .\r\nعرض شد : « جاهل » را توصيف بفرماييد ! فرمود : توصيف كردم !\r\nشريف رضى رحمه الله مىگويد : منظور اين است : جاهل كسى است كه اشيا ( كارها ) را در جاى خود قرار نمىدهد . بنابراين ترك اين توصيف\r\n\r\n\r\n","description":"","footnote":"\r\n( 1 ) . سورهء نحل ، آيهء 90 .\r\n","page_name":" 789 ","page_number":793},
  {"content":"\r\n . \r\n","description":"","footnote":"","page_name":" 790 ","page_number":794},
  {"content":"\r\n\r\nگويا توصيف جاهل است چرا كه آن بر خلاف عاقل مىباشد .\r\n236 - به خدا سوگند ! اين دنياى شما در نظر من ، از استخوان خنزيرى كه در دست شخص جذامى باشد پست‌تر است .\r\n237 - گروهى خدا را از روى رغبت و ميل ( به بهشت ) پرستش مىكنند ، اين عبادت تجّار است و گروهى او را از روى ترس مىپرستند ، اين عبادت بردگان است و گروهى خدا را به خاطر شكر نعمتها ( و اين كه شايستهء عبادت است ) مىپرستند ، اين عبادت آزادگان است .\r\n238 - زن همه‌اش بد است و بدتر از آن ، اين كه وجود او لازم است . ( بديهى است اين اشاره به زنان بى بند و بار و فاقد تعهّد و ايمان است و گرنه على عليه السلام در سخنانش بارها از زنان پاك و با ايمان مدح و تمجيد كرده است ) .\r\n239 - آن كس كه از سستى اطاعت كند ، حقوق افراد را ضايع مىسازد و كسى كه از گفتهء سخن چين پيروى كند ، دوستى براى خود باقى نمىگذارد .\r\n240 - سنگ غصبى در بناى خانه ، گروگان ويرانى آن است .\r\nشريف رضى رحمه الله مىگويد : اين سخن از پيامبر صلى الله عليه و آله نيز نقل شده است و در اين كه سخن اين دو بزرگوار شبيه هم مىباشد ، هيچ جاى شگفتى نيست . براى اين كه هر دو از يك‌جا سرچشمه گرفته است .\r\n241 - روز انتقام مظلوم از ظالم شديدتر است از روز ستم كردن ظالم بر مظلوم .\r\n242 - تقوا و پرهيزكارى پيشه كن ، اگرچه كم باشد . ميان خود و خدا پرده‌اى قرار ده گرچه نازك باشد .\r\n243 - هنگامى كه پاسخها زياد و درهم شوند ، حق مخفى مىماند .\r\n244 - خداوند در هر نعمتى حقّى دارد . كسى كه حقّش را ادا كند ، نعمت او را افزون كند و كسى كه كوتاهى كند ، نعمت را در خطر زوال قرار مىدهد .\r\n245 - هنگامى كه توانايى و قدرت بر چيزى پيدا شد ، علاقه به آن كم مىشود .\r\n246 - از فرار و رميدن نعمتها برحذر باشيد كه هر فرارى باز نمىگردد .\r\n247 - كرم و محبّت از خويشاوندى برتر است .\r\n\r\n","description":"","footnote":"","page_name":" 791 ","page_number":795},
  {"content":"\r\n . \r\n","description":"","footnote":"","page_name":" 792 ","page_number":796},
  {"content":"\r\n\r\n248 - كسى كه به تو گمان نيكى برد ، گمانش را ( عملًا ) تصديق كن .\r\n249 - برترين اعمال آن است كه در عين عدم تمايل ، خويشتن را بر آن وادار كنى .\r\n250 - خداوند را به وسيلهء فسخ شدن تصميمها ، گشوده شدن گرهها و نقص اراده‌ها شناختم .\r\n251 - تلخى دنيا شيرينى آخرت و شيرينى دنيا تلخى آخرت است .\r\n252 - خداوند « ايمان » را به خاطر تطهير دل از شرك واجب فرمود و « نماز » را براى پاك شدن از كبر ، « زكات » را سبب روزى ، « روزه » را آزمايشى براى اخلاص بندگان ، « حج » را وسيلهء نزديكى مسلمانان ، « جهاد » را براى سربلندى اسلام ، « امر به معروف » را به خاطر اصلاح تودهء مردم ، « نهى از منكر » را براى بازداشتن بى خردان ، « صلهء رحم » را براى كثرت نفرات ، « قصاص » را براى حفاظت خونها ، « اقامهء حدود » را براى بزرگداشت محرّمات الهى و « ترك شرب خمر » را براى حفظ و سلامت عقل ، « دورى از دزدى » را براى حفظ عفّت ( دستها ) و « ترك زنا » را براى حفظ نسبها ، « ترك لواط » را به خاطر افزايش نسل و « شهادت و گواهى » را براى اظهار حق در برابر انكارها ، « ترك دروغ » را به خاطر احترام راستى ، و « سلام » را به عنوان تأمين از خوف و خطر ، « امانت » را براى نظام امّت و « اطاعت و فرمانبردارى » ( از ولىّ امر مسلمين ) را براى تعظيم مقام پيشوا .\r\n253 - امام عليه السلام كراراً مىفرمود : هرگاه خواستيد ظالمى را سوگند دهيد ، اين گونه سوگند دهيد : « از حول و قوّهء خدا برى است » ( اگر فلان كار را انجام داده باشد ) چرا كه اگر اين قسم را به دروغ ياد كند مجازات او به سرعت فرا مىرسد ، امّا اگر چنين سوگند ياد كند « به خدايى كه جز او خدايى نيست » ( اين كار را نكرده‌ام ) در كيفرش تعجيل نمىشود ، چرا كه خدا را به يگانگى ياد كرده است .\r\n254 - اى فرزند آدم ! تو خود وصىّ خويش در اموال و ثروتت باش ! امروز به گونه‌اى در آن عمل كن كه مىخواهى بعد از تو ( طبق وصيّتت ) عمل كنند .\r\n255 - تند خويى نوعى جنون و ديوانگى است ، چرا كه صاحبش پشيمان مىشود و اگر پشيمان نشود دليل آن است كه جنونش مستحكم است .\r\n\r\n","description":"","footnote":"","page_name":" 793 ","page_number":797},
  {"content":"\r\n . \r\n","description":"","footnote":"","page_name":" 794 ","page_number":798},
  {"content":"\r\n\r\n256 - تندرستى مولود كمى حسادت است .\r\n257 - به « كميل بن زياد نخعى » فرمود : اى كميل ! خاندانت را فرمان ده كه روزها در كسب فضايل و مكارم بكوشند و شبها در انجام حوايج مردمى كه خوابند تلاش كنند .\r\nسوگند به كسى كه تمام صداها را مىشنود هركس سرور و خوشحالى در قلبى ايجاد كند ، خداوند از آن سرور ، برايش لطفى مىآفريند كه هرگاه مصيبتى بر او نازل شود ، اين لطف همچون آب به سوى آن سرازير مىشود ، تا آن مصيبت را از وى دور سازد ، همان گونه كه ساربان شتر غريب را از گلّه دور مىسازد .\r\n258 - آن گاه كه فقير و نيازمند شديد ، با خداوند به وسيلهء صدقه تجارت كنيد .\r\n259 - وفادارى در برابر پيمان شكنان ، پيمان شكنى در پيشگاه خدا و پيمان شكنى با آنان وفادارى در نزد خداست .\r\n260 - چه بسيارند گنهكارانى كه خدا به آنها احسان مىكند ، احسانى كه مقدّمهء هلاكت و شدّت عذاب آنهاست ، و چه بسيارند كسانى كه به خاطر خطاپوشى مغرور مىشوند و بر اثر ذكر خير مردم مفتون مىگردند . در حالى كه خداوند هيچ كس را به آزمايش ، همچون مهلت دادن آزمون نكرده است .\r\nشريف رضى رحمه الله مىگويد : اين سخن سابقاً ( حكمت 116 ) گذشت جز اين كه در اين‌جا اضافه‌اى مفيد وجود دارد .\r\n\r\n","description":"","footnote":"","page_name":" 795 ","page_number":799},
  {"content":"\r\n . \r\n","description":"","footnote":"","page_name":" 796 ","page_number":800},
  {"content":"\r\n\r\n\r\nگزيده‌اى از سخنان دشوار امام على عليه السلام كه نيازمند تفسير است\r\nدر اين‌جا فصل كوتاهى است كه شامل نُه جمله از كلمات قصار امام عليه السلام مىباشد و علّت جدا ساختن اين چند جمله از بقيّه اين است كه نياز بيشترى به تفسير و بيان داشته است . و پس از آن باز مىگرديم به ادامهء كلمات قصار .\r\n\r\n1 - / و در ضمن گفتار آن حضرت آمده است\r\nهنگامى كه وضع بدين منوال شد ، پيشواى دين ( خشم گيرد ) و آمادگى خود را اعلام مىكند . در اين موقع ( مؤمنان ) به سرعت اطرافش جمع گردند همان گونه كه ابرهاى پاييزى .\r\nشريف رضى رحمه الله مىگويد : منظور از « يعسوب » آقاى بزرگى است كه در آن روز سرپرست امور مردم است و « قزع » قطعه هاى ابرى است كه آب در آنها نيست ( و لذا با سرعت بر صفحهء آسمان مىدوند و جمع مىشوند . ) به نظر مىرسد كه اين جمله اشاره به قيام مهدى ( عج ) و گرد آمدن يارانش بوده باشد ، همان گونه كه ابن ابى الحديد استنباط كرده است .\r\n\r\n2 - / و در ضمن سخنان آن حضرت آمده\r\nاين سخنران ماهر و زبردست .\r\nشريف رضى رحمه الله مىگويد : منظور از اين سخن ، اين است كه او در سخنرانى سخت ماهر است و كسى كه در لحن يا طريقى حركت مىكند ، او را شحشح مىگويند و در غير اين دو موضع شحشح به شخص بخيل و خسيس اطلاق مىشود .\r\n\r\n3 - / و در گفتار آن حضرت آمده\r\nخصومت و دشمنى مهلكه‌هايى در بر دارد .\r\nشريف رضى رحمه الله مىگويد : منظور امام از « قحم » مهلكه‌هاست ، زيرا خصومت و دشمنى هلاكت و تلف را در اغلب موارد همراه دارد و از اين باب است كه گفته مىشود : « قحمة الاعراب » كه منظور اين است سختى و گرسنگى به آنها مىرسد به گونه‌اى كه اموالشان پايان مىگيرد و معناى « تقحم » نيز همين است . البتّه در مورد معناى اين جمله وجه ديگرى نيز گفته شده و آن اين كه خشكسالى روستاييان را از سرزمين خود به مناطق سبز و آباد مىكشد .\r\n\r\n4 - / و در سخنان آن حضرت آمده\r\nزنان هنگامى كه به حدّ كمال رسيدند ، خويشاوندان پدرى مقدّمند .\r\nشريف رضى رحمه الله مىگويد : منظور از نص آخرين درجهء هرچيز است ؛ مانند « نص » در سير كه به معنى آخرين مرحلهء توانايى مركب است . هنگامى كه مىگوييم : « نَصَصْتُ الرَّجُلِ عَنِ الْامْرِ » منظور اين است ، آن قدر سؤال از كسى بشود كه آنچه در آن زمينه مىداند بيان كند ، بنابراين « نص الحقائق » به معناى رسيدن به مرحلهء بلوغ است كه همان پايان دورهء كودكى است . اين جمله از فصيحترين كنايات و شگفت آورترين آنها در اين مورد است .\r\n\r\n","description":"","footnote":"","page_name":" 797 ","page_number":801},
  {"content":"\r\n . \r\n","description":"","footnote":"","page_name":" 798 ","page_number":802},
  {"content":"\r\n\r\nمنظور امام اين است هنگامى كه زنان به اين مرحله برسند « عصبه » يعنى مردان خويشاوند پدرى كه محرم آنان هستند ، مانند برادر و عمو به حمايت آنها سزاوارتر از مادرند . و همچنين در انتخاب همسر براى آنها .\r\nو منظور از حقاق مخالفت و درگيرى مادر با عصبه ؛ اين در مورد زن است به طورى كه هركدام به ديگرى مىگويد : من از تو احقّ هستم . گفته مىشود : « حاقَقْتُهُ حِقاقاً » يعنى با او به جدال برخاستم ، و گفته شده : مقصود از « نَصُّ الْحِقاق » رشد عقلى است يعنى به مرحله‌اى برسد كه حقوق و احكام دربارهء او اجرا شود . امّا آن كس كه نصّ الحقائق نقل نموده منظورش از حقايق جمع « حقيقت » است . اين بود تفسيرى كه « ابو عبيد قاسم بن سلام » براى اين جمله كرده است ، امّا نظر من اين است كه منظور از « نصّ الحقاق » اين است كه زن به مرحله‌اى برسد كه جايز باشد تزويج كند و اختياردار حقوق خود شود ؛ اين در حقيقت تشبيه به « حقاق » در شتر است ( طبق عادت عرب كه همه چيز را به شتر تشبيه مىكند ) چرا كه « حقاق » جمع « حقه و حق » به معناى شترى است كه سه سالش تمام است و آماده بهره بردارى است . « حقائق » نيز جمع « حقه » است ، بنابراين هر دو تعبير به يك معنا باز مىگردد . هرچند معناى دوّم صحيح‌تر به نظر مىرسد .\r\n\r\n5 - / و در گفتهء ديگرى از آن حضرت مىخوانيم\r\n« ايمان » نخست به صورت نقطهء سفيد و درخشانى در دل آشكار مىشود و هر اندازه كه ايمان افزايش يابد ، سفيدى آن نقطه گسترش مىيابد .\r\n« لمظه » همچون نقطهء سفيد و امثال آن است كه از همين باب گفته شده است : « فرس المظ » اسب المظ يعنى اسبى كه بر لبش نقطهء سفيدى وجود داشته باشد .\r\n\r\n6 - / و در گفته هاى آن حضرت آمده است\r\nهرگاه انسان طلبى از كسى دارد كه نمىداند مىپردازد يا خير ، واجب است پس از وصول زكات آن را بپردازد .\r\nشريف رضى رحمه الله مىگويد : بنابراين « دين ظنون » آن است كه طلبكار نمىداند آيا مىتواند از بدهكار وصول كند يا نه . گويا طلبكار در حال ظنّ و گمان است ، گاهى اميد دارد كه بتواند آن را بستاند و گاهى نه ، اين از فصيحترين سخنان است . همچنين هر كارى طالب آن هستى و نمىدانى در چه موضعى نسبت به آن خواهى بود ، آن را « ظنون » گويند . و گفتهء اعشى شاعر عرب از همين باب است آن‌جا كه مىگويد : « چاهى كه معلوم نيست آب دارد يا نه و از محلّى كه باران گير باشد دور است ، نمىشود آن را همچون فرات ، كه پر از آب است و كشتى و شناگر ، ماهى را از پا در مىآورد ؛ قرار داد » .\r\n« جد » چاه قديمى بيابانى را گويند و ظنون آن است كه معلوم نيست آب دارد يا نه .\r\n\r\n7 - / در يكى از سخنانش آمده\r\nهنگامى كه سپاهى را براى فرستادن به جنگ مشايعت مىكرد ، فرمود : تا آن جا كه مىتوانيد از زنان دورى جوييد .\r\n\r\n","description":"","footnote":"","page_name":" 799 ","page_number":803},
  {"content":"\r\n . \r\n","description":"","footnote":"","page_name":" 800 ","page_number":804},
  {"content":"\r\n\r\nشريف رضى رحمه الله مىگويد : معناى اين سخن اين است كه از ياد زنان و توجّه دل به آنها در هنگام جنگ اعراض كنيد و از نزديكى با آنان امتناع ورزيد ، چه اين كه كار با زنان حميّت را سست و در تصميم خلل ايجاد مىنمايد و از حركت سريع و كوشش در جنگ باز مىدارد .\r\nهركس كه از چيزى امتناع ورزد گفته مىشود « عذب عنه » و « عاذب » و « عذوب » به معناى كسى است كه از خوردن و آشاميدن امتناع مىورزد .\r\n\r\n8 - / و در ضمن يكى از سخنان آن حضرت آمده\r\n( مسلمان هنگامى كه دست به عمل پستى نزده ) همچون مسابقه دهندهء ماهرى مىماند كه منتظر است در همان دوره اوّل ببرد .\r\nشريف رضى رحمه الله مىگويد : منظور از « ياسرون » كسانى هستند كه به وسيلهء پيكانهاى تير بر سر شتر نحر شده بخت آزمايى مىكنند ، و « فالج » كسى است كه پيروز شده است . گفته مىشود « فلج عليهم و فلجهم » يعنى بر آنها پيروز شد و لذا در بعضى « رجز » ها مىخوانيم كه از پيروزمند تعبير به « فالج » شده است .\r\n\r\n9 - / و در ضمن سخنان آن حضرت آمده است\r\nهرگاه آتش جنگ سخت شعله ور مىشد ، ما به رسول خدا صلى الله عليه و آله پناه مىبرديم . و در آن ساعت هيچ يك از ما به دشمن از او نزديكتر نبود .\r\nشريف رضى رحمه الله مىگويد : معناى اين سخن اين است كه وقتى ترس از دشمن بزرگ مىنمود و جنگ به گونه‌اى مىشد كه گويا جنگجويان را مىخواهد در كام خود فرو برد ؛ مسلمانان به پيامبر پناهنده مىشدند تا رسول خدا شخصاً به نبرد پردازد و خداوند به وسيلهء او نصرت و پيروزى را بر آنان نازل فرمايد و در سايهء آن حضرت ايمن گردند .\r\nامّا جملهء « اذَا احْمَرَّ الْبَأسُ » كنايه از شدّت كارزار است . در اين باره سخنان متعدّدى گفته شده كه بهترين آنها اين است كه امام عليه السلام داغى جنگ را به شعله هاى سوزان آتش تشبيه كرده است و از چيزهايى كه اين نظر را تقويت مىكند سخن پيامبر در جنگ حنين است . وى هنگامى كه نبرد سخت و شمشير زدن مردم را در جنگ « هوازن » مشاهده كرد ، فرمود : « الْانَ حَمْىَ الْوَطيسُ ؛ اكنون تنور جنگ داغ شد » ؛ « وطيس » تنور آتش است . بنابراين رسول خدا صلى الله عليه و آله داغى و گرمى جنگ را به افروختگى و شدّت شعله ورى آتش تشبيه فرموده است .\r\nاين بخش ( كلمات پيچيدهء محتاج به تفسير ) پايان پذيرفت و ما به روش و سبك خود در اين‌باره باز مىگرديم .\r\n261 - هنگامى كه خبر حملهء ياران معاويه بر « انبار » و غارت كردن آن‌جا را شنيد شخصاً پياده به طرف « نخيله » ( منزلگاهى در نزديكى كوفه ) حركت كرد ، مردم خود را به او رساندند و عرض كردند ، اى اميرمؤمنان ! ما به جاى تو از عهدهء آنان بر خواهيم آمد ، امام فرمود : شما از عهدهء مشكلات خودتان بر نمىآييد چگونه مشكل ديگران را از من دفع مىكنيد ؟ رعاياى پيشين از ستم فرمانروايان خود شكايت داشتند ، امّا من امروز از ستم رعيتم شكايت دارم ، گويا من پيروم و آنها زمامدار ؛ من فرمانبر و محكومم و آنها فرمانده و حاكم .\r\n\r\n","description":"","footnote":"","page_name":" 801 ","page_number":805},
  {"content":"\r\n . \r\n","description":"","footnote":"","page_name":" 802 ","page_number":806},
  {"content":"\r\n\r\nهنگامى كه اين گفته را امام در ضمن يك سخن طولانى - كه قسمت برگزيده‌اى از آن در ضمن خطبه ها گذشت - فرمود ، دو نفر از اصحابش جلو آمدند . يكى از آنها عرض كرد : من جز اختيار خود و برادرم را ندارم ، امر فرما تا اطاعت كنيم ؛ امام فرمود :\r\nشما دو نفر در برابر آنچه من مىخواهم ( كه بسيج يك سپاه است ) چه كارى مىتوانيد انجام دهيد .\r\n262 - مىگويند : « حارث بن حوط » خدمت امام آمده عرض كرد : فكر مىكنى من گمان دارم اصحاب جمل ( لشگر طلحه و زبير آتش افروزان جنگ در بصره ) گمراهند ( نه ، گمراه نيستند ) .\r\nامام در پاسخ فرمود : اى حارث ، تو به زيرت نگاه كرده‌اى و به بالاى سرت نظر نيفكنده‌اى ، لذا در تحيّر فرو رفتى ( و ندانستى كدام جانب را اختيار كنى ) ، تو حق را نشناختى تا كسى كه حق را اخذ نموده بشناسى ، و نيز باطل را هم نشناخته‌اى تا كسانى را كه طرفدار آن هستند بشناسى .\r\nحارث گفت : بنابراين من نيز همراه « سعيد بن مالك و عبداللّه بن عمر » كناره‌گيرى مىكنم ( و بى طرف مىمانم ) امام فرمود :\r\n« سعيد » و « عبداللّه بن عمر » نه حق را يارى كردند و نه باطل را خوار ساختند .\r\n263 - همنشين سلطان ، چون كسى است كه بر شير سوار شده ، ديگران به مقام او غبطه مىخورند ، ولى خود مىداند در چه وضع خطرناكى قرار گرفته است .\r\n264 - نسبت به بازماندگان ديگران خوش رفتارى كنيد تا نسبت به بازماندگان شما همين گونه رفتار كنند .\r\n265 - سخن حكما و دانشمندان اگر درست باشد ، داروى ( شفا بخش ) است و اگر نادرست و خطا باشد درد و بيمارى ( مهلك ) است .\r\n266 - كسى از آن حضرت خواست تا ايمان را برايش توصيف كند . امام فرمود : فردا نزد من بيا تا در حضور جمعيّت تو را از آن آگاه سازم ، كه اگر گفته‌ام را فراموش كنى ، ديگرى برايت حفظ و نگهدارى كند ، چرا كه سخن همچون شتر فرارى است كه بعضى آن را پيدا مىكنند و بعضى آن را نمىيابند .\r\nشريف رضى رحمه الله مىگويد : امّا اصل پاسخ امام را به اين شخص سابقاً ( در كلام 31 ) تحت عنوان « الإيمان على أربع شعب : » ( أربع دعائم ) آورديم .\r\n\r\n","description":"","footnote":"","page_name":" 803 ","page_number":807},
  {"content":"\r\n . \r\n","description":"","footnote":"","page_name":" 804 ","page_number":808},
  {"content":"\r\n\r\n267 - اى فرزند آدم ! غم و اندوه روزى را كه نيامده ، بر آن روز كه در آن هستى تحميل مكن ! چرا كه اگر از عمرت باشد ، روزيت را خداوند در آن روز مىدهد ( و اگر نباشد اندوه چرا ؟ ) .\r\n268 - دوست خود را در حدّ اعتدال دوست بدار ، چرا كه ممكن است روزى دشمنت گردد ( و نيز ) دشمنت را در همين حد دشمن دار ، زيرا ممكن است روزى دوست تو شود .\r\n269 - مردم در دنيا دو گروهند : گروهى به خاطر دنيا تلاش مىكنند و دنيايشان آنان را از آخرتشان بازداشته ، نسبت به بازماندگان خود از فقر وحشت دارند ، ولى از فقر ( معنوى اخروى ) خويش را در امان مىدانند ؛ لذا عمر خود را در راه منافع ديگران فانى مىسازند .\r\nگروهى ديگر : به خاطر آنچه بعد از دنياست كوشش مىكنند ، امّا سهم آنها از دنيا بدون عمل به آن‌ها مىرسد ؛ آنها هر دو بهره ( بهرهء دنيا و بهرهء آخرت ) را با هم مىبرند و هر دو سرا را با هم مالك مىشوند .\r\nدر درگاه خداوند آبرومند خواهند بود ، به گونه‌اى كه هرچه را بخواهند خداوند از آنها دريغ نمىدارد .\r\n270 - مىگويند : در ايّام خلافت عمر بن خطّاب ، در نزد او از زيورهاى كعبه و كثرت آن سخن به ميان آمد ، گروهى گفتند :\r\nاگر آن را مىگرفتى و با آن لشگرهاى مسلمين را مجهّز مىساختى ، اجرش بزرگتر بوده ، « كعبه » زيور و زينت براى چه مىخواهد ؟ « عمر » نيز تصميم گرفت كه چنين كند و در اين باره از اميرمؤمنان على عليه السلام سؤال نمود .\r\nآن حضرت در پاسخ فرمود :\r\nاين قرآن بر پيامبر صلى الله عليه و آله نازل شد در حالى كه چهار نوع مال وجود داشت : « اموال مسلمانان » كه آنها را طبق دستور قرآن بين ورثه تقسيم فرمود ، « فيىء » كه آن را بر مستحقّان آن بخش نمود ، « خمس » كه آن را در مورد خود قرار داد و « صدقات » كه آنها را نيز در مواردش صرف كرد ، و در آن هنگام زيورهاى « كعبه » بر آن بود و خداوند آن را بر همان حال گذاشت ، نه اين كه از روى فراموشى آن را گذاشته باشد و وجودش بر او مخفى باشد . بنابراين تو هم آن را بر همان حال كه خدا و پيامبرش آن را قرار داده‌اند باقى گذار .\r\n« عمر » گفت : « اگر تو نبودى رسوا مىشديم » و زيورهاى كعبه را به حال خود واگذاشت .\r\n271 - مىگويند : دو نفر را خدمت آن حضرت آوردند كه از بيت المال سرقت كرده بودند ؛ يكى از اين دو بردهء بيت المال و ديگرى بردهء مردم بود .\r\n\r\n","description":"","footnote":"","page_name":" 805 ","page_number":809},
  {"content":"\r\n . \r\n","description":"","footnote":"","page_name":" 806 ","page_number":810},
  {"content":"\r\n\r\nامام فرمود : امّا اين يكى ( بردهء بيت المال ) خودش مال خداست و حدّى بر او نيست ، قسمتى از مال خداوند ، قسمت ديگر را خورده و امّا آن ديگرى بايد به شدّت حد بر او جارى شود .\r\nپس دستش را قطع نمود .\r\n272 - اگر گامهايم استوار ماند و از اين فتنه ها خلاص گردم امورى را تغيير خواهم داد ( و بدعتهايى را كه گذارده‌اند از ميان خواهم برد ) .\r\n273 - يقين بدانيد كه خداوند براى بنده - اگر چه بسيار چاره جو ، سخت كوش و در طرح و نقشه نيرومند باشد - بيش از آنچه در كتابش مقدّر شده ، قرار نداده است و ناتوانى بنده و كمى چاره جويى وى موجب نمىشود ، كه آن‌چه برايش مقرّر گشته به او نرسد . كسى كه از اين حقيقت آگاه باشد و به آن عمل نمايد از همه كس در جلب منفعت ، آسايش و راحتيش بيشتر است . امّا كسى كه اين واقعيّت را نداند و در آن ترديد داشته باشد از همهء مردم گرفتارتر و زيانكارتر است .\r\nچه بسيارند افرادى كه مشمول نعمت خداوند قرار گرفته‌اند ، امّا اين نعمت مقدّمهء بلا و هلاكت برايشان محسوب مىگردد و چه بسيارند افرادى كه در بلا و سختى قرار دارند ، امّا اين وسيله‌اى براى آزمايش و تكامل آنهاست ، بنابراين اى كسى كه مىخواهى از اين گفته بهره‌گيرى ( و اى شنونده ! ) بر سپاس و شكر نعمتها بيفزا و از سرعت و شتاب در به دست آوردن دنيا بكاه ، و هنگامى كه به پايان روزى رسيدى ، توقّف كن !\r\n274 - علم خويشتن را جهل و يقينتان را شك قرار ندهيد ( يعنى ) آن گاه كه عالم و آگاه شديد عمل كنيد و زمانى كه يقين كرديد اقدام نماييد .\r\n275 - طمع ( آدمى را ) بر سرچشمهء آب وارد مىكند ، بدون اين كه او را سيراب كرده باز مىگرداند ؛ ضامنى است كه وفا نمىكند ؛ بسيار شده كه نوشندهء آب پيش از آن كه سيراب شود گلوگير شده . به هر مقدار ارزش چيزى كه براى به دست آوردنش سر و دست شكسته مىشود ، بيشتر باشد ، به همان قدر مصيبت از دست دادنش زيادتر است ؛ آرزوها چشم دلها را كور مىكند . بهره و سود به سوى كسى مىآيد كه دنبالش نرود .\r\n276 - بار پروردگارا ! به تو پناه مىبرم ! از اين كه ظاهرم را در چشمها نيكو جلوه دهى و باطنم را در پيشگاهت زشت سازى . بخواهم به وسيلهء تمام اعمالى كه تو از آن خوب آگاهى ، خوشبينى و احترامات مردم را براى خود حفظ و نگهدارى كنم ، و ظاهر خوبم را براى مردم آشكار كنم و اعمال بدم را فقط تو بدانى تا به بندگانت نزديك گردم و از رضا و خشنودى تو دور !\r\n277 - نه ، سوگند به كسى كه ما را در بقاياى شب تار نگهداشت ، شبى كه لبخند سپيده دمش از روزى روشن خبر مىدهد كه چنين و چنان نبوده است ( هدف از ذكر اين عبارت بيان طرز جالب سوگند امام است ) .\r\n\r\n","description":"","footnote":"","page_name":" 807 ","page_number":811},
  {"content":"\r\n . \r\n","description":"","footnote":"","page_name":" 808 ","page_number":812},
  {"content":"\r\n\r\n278 - كار كمى كه با نشاط آن را تداوم دهى اميدوار كننده‌تر است از كار زياد و خسته كننده .\r\n279 - هنگامى كه نافله ها ( و مستحبّات ) به فرائض و واجبات زيان رسانند ، آنها را ترك گوييد .\r\n280 - كسى كه دورى سفر آخرت را به خاطر داشته باشد ، خود را مهيّا مىسازد .\r\n281 - تفكّر و انديشه همچون ديدن با چشم نيست ، چرا كه گاهى چشم به صاحبش دروغ مىگويد ولى عقل سليم نسبت به كسى كه از او راهنمايى بخواهد غشّ و خيانت نمىكند .\r\n282 - بين شما و موعظه پرده‌اى از غفلت وجود دارد ( و آن پردهء شهوات و هوسهاست ) .\r\n283 - ( شما چگونه جمعيّتى هستيد كه ) نادانهايتان همچنان در عمل ( بدون بصيرت ) مىافزايند و دانشمندانتان كوتاهى مىكنند ( عملها فاقد علم و علمها بى عمل است ) .\r\n284 - علم و آگاهى ، عذر افرادى را كه بهانه مىتراشند و از مسؤوليّت شانه خالى مىكنند ، قطع كرده است .\r\n285 - آنها كه زمانشان پايان گرفته خواهان مهلتند و آنها كه مهلت دارند ، تعلّل مىورزند و كوتاهى مىكنند .\r\n286 - تا كنون مردم به هيچ چيز « آفرين بر او » نگفته‌اند ، مگر اين كه سرانجام روزگار ، روز بدى از براى او فراهم ساخته .\r\n287 - از امام عليه السلام دربارهء قضا و قدر سؤال شد ؛ فرمود : راه تاريكى است در آن گام ننهيد ، درياى ژرفى است ، در آن وارد نشويد و سرّ الهى است ، براى شكافتن آن خود را به زحمت نيندازيد .\r\n288 - هرگاه خداوند بنده‌اى را بر اثر گناهانش پست بشمرد ، علم و دانش را از او منع مىكند .\r\n289 - / در گذشته يك برادر خدايى ( و دينى ) داشتم ( كه توصيفش چنين بود ) : آنچه او را در نظرم بزرگ جلوه مىداد ، كوچكى دنيا در نظر او بود . او از تحت حكومت شكمش خارج شده بود ؛ آنچه نمىيافت اشتهايش را نداشت و از آنچه مىيافت زياد مصرف نمىكرد . اكثر اوقات زندگيش ساكت بود . اگر سخن مىگفت بر گويندگان چيره بود و عطش پرسش كنندگان را فرو مىنشاند .\r\nضعيف و مستضعف بود . اگر كارى جدّى به ميان مىآمد ، همچون شير بيشه مىخروشيد و مانند مار بيابانى به حركت مىآمد . پيش از حضور در محكمهء قضاوت دليل اقامه نمىكرد . هيچ كس را نسبت به كارش - در آن‌جا كه امكان داشت عذرى داشته باشد - قبل از استماع عذرش ملامت نمىنمود .\r\n\r\n","description":"","footnote":"","page_name":" 809 ","page_number":813},
  {"content":"\r\n . \r\n","description":"","footnote":"","page_name":" 810 ","page_number":814},
  {"content":"\r\n\r\nاز هيچ دردى جز هنگام بهبودى شكايت نمىكرد . سخنى را مىگفت كه خود انجام مىداد و چيزى كه عمل نمىكرد نمىگفت . اگر در سخن گفتن مغلوب مىشد در سكوت ، كسى بر او غلبه نمىيافت . بر شنيدن حريصتر بود تا گفتن . هرگاه دو كار برايش پيش مىآمد ، مىانديشيد كه كدام به هوا و هوس نزديكتر است ، با آن مخالفت مىورزيد . بر شما باد با داشتن اين اخلاق نيك ، از يكديگر در داشتن آنها سبقت گيريد و اگر قدرت انجام همهء آن‌ها را نداريد ، بدانيد انجام كمى از آن بهتر از ترك بسيار است .\r\n290 - حتّى اگر خداوند تهديد به عذاب در برابر عصيان نكرده بود ، واجب بود به پاس نعمتهايش نافرمانى نشود .\r\n291 - امام در تسليت به « اشعث بن قيس » در مرگ فرزندش چنين فرمود :\r\n« اى اشعث ! » اگر بر فرزندت محزون شوى اين به خاطر مقام پدرى شايسته است ، و اگر صبر و شكيبايى پيشه كنى ، خداوند به جاى هر مصيبتى عوضى قرار مىدهد .\r\nاى اشعث ! اگر صبر كنى مقدّرات بر تو جارى مىشود و تو پاداش خواهى داشت و اگر ناشكيبايى و بيتابى كنى ، باز هم مقدّرات مسير خود را طى مىكند و وزر و گناه بر تو خواهد بود .\r\nاى اشعث ! فرزندت تو را مسرور ساخت در حالى كه آزمايش و فتنه بر تو بود و او تو را محزون ساخت در حالى كه براى تو ثواب و رحمت است .\r\n292 - امام عليه السلام هنگامى كه پيامبر اسلام صلى الله عليه و آله را مىخواست به خاك بسپارد ، كنار قبر ، فرمود :\r\nصبر و شكيبايى جميل و زيباست ، ولى نه در مورد ( مرگ ) تو و بيتابى زشت و قبيح است ، امّا نه بر فراق تو . مصيبت مرگ تو سخت بزرگ و سنگين است و هر مصيبتى پيش از تو و بعد از تو در برابر آن كوچك و حقير است .\r\n293 - با احمق معاشرت و مصاحبت مكن ! كه كارهاى احمقانه‌اش را برايت زيبا جلوه مىدهد و دوست دارد تو مثل او باشى .\r\n294 - از امام عليه السلام دربارهء فاصلهء ميان مشرق و مغرب سؤال شد ، در پاسخ فرمود :\r\nمسير يك روز خورشيد ! !\r\n295 - دوستانت سه گروه و دشمنانت نيز سه گروهند ، امّا دوستانت : دوستت و دوست دوستت و دشمن دشمنت . امّا دشمنانت : دشمنت و دشمن دوستت و دوست دشمنت مىباشند .\r\n\r\n","description":"","footnote":"","page_name":" 811 ","page_number":815},
  {"content":"\r\n . \r\n","description":"","footnote":"","page_name":" 812 ","page_number":816},
  {"content":"\r\n\r\n296 - امام عليه السلام مردى را ديد كه بر ضدّ دشمن سعايت مىكند ، امّا از طريقى كه به خودش ضرر مىزند ، به او فرمود :\r\nتو همچون كسى هستى كه نيزه بر خود مىزند تا كسى را كه پشت سرش سوار است بكشد .\r\n297 - درسهاى عبرت چه بسيارند و عبرت‌گير كم !\r\n298 - كسى كه در دشمنى با دشمنان افراط كند گنهكار است و كسى كه كوتاهى كند بر خود ستم كرده و كسى كه با ديگران به دشمنى برخيزد ، توانايى ندارد حقّ تقوا را رعايت كند .\r\n299 - گناهى كه بعد از آن مهلت دو ركعت نماز برايم باشد ، مهم نيست ، چرا كه در اين نماز عفو و عافيت را از خدا مىطلبم ( و توبه خواهم كرد ) .\r\n300 - از امام عليه السلام پرسيدند : خداوند چگونه به حساب اين همه مخلوق مىرسد ؟ فرمود :\r\nهمان‌گونه كه آنها را با آن كثرت روزى مىدهد .\r\nپرسيده شد : چگونه به حساب آنها رسيدگى مىكند و حال اين كه او را نمىبينند ؟\r\nفرمود :\r\nهمان‌گونه كه آنها را روزى مىدهد و او را نمىبينند .\r\n301 - فرستادهء تو نمايندهء عقل توست و نامهء تو گوياترين سخنگوى تو !\r\n302 - آن كس كه شديداً به بلا مبتلاست ، محتاجتر به دعا نيست ، از كسى كه مبتلا نيست ولى هر لحظه انتظار آن را مىكشد .\r\n303 - مردم فرزندان دنيا هستند و هيچ كس را بر محبّت مادرش نمىتوان ملامت كرد .\r\n304 - مستمند فرستادهء خداست . كسى كه از او دريغ دارد از خدا دريغ داشته و كسى كه به او عطا و بخشش كند به خدا عطا كرده .\r\n305 - انسان غيرتمند هرگز زنا نمىكند ( و كارى را كه در مورد كسان خود دوست نمىدارد در حقّ ديگران روا نخواهد داشت ) .\r\n306 - اجل و سرنوشت قطعى ، براى حفاظت انسان كافى است ( يعنى تا عمر به پايان نرسد هيچ حادثه‌اى او را از پاى در نمىآورد ) .\r\n307 - آدم داغدار خواب و آسايش دارد ، امّا كسى كه مالش را ربوده‌اند خواب ندارد .\r\nشريف رضى رحمه الله مىگويد : معناى سخن بالا اين است كه انسان بر قتل فرزندان ممكن است صبر كند ، امّا در سلب و ربودن اموالش صبر نمىنمايد .\r\n\r\n","description":"","footnote":"","page_name":" 813 ","page_number":817},
  {"content":"\r\n . \r\n","description":"","footnote":"","page_name":" 814 ","page_number":818},
  {"content":"\r\n\r\n308 - دوستى ميان پدران خويشاوندى ميان فرزندان است ، و خويشاوندى به دوستى نيازمندتر است تا دوستى به خويشاوندى ( يعنى هنگامى كه پدران با هم دوست صميمى باشند ، گويى فرزندانشان خويشاوندند و خويشاوندان آن‌گاه خويشاوند محسوب مىشوند كه دوست باشند ) .\r\n309 - از حدس و گمان افراد با ايمان برحذر باشيد ، چرا كه خداوند حق را بر زبان آنها قرار داده است .\r\n310 - هيچ كس در ادّعاى ايمان صادق نيست مگر زمانى كه به آنچه نزد خداست مطمئنتر از آنچه نزد اوست باشد ( تا جايى كه آنچه را دارد مىدهد تا به آنچه نزد خداست برسد ) .\r\n311 - هنگامى كه امام عليه السلام وارد بصره شد « انس بن مالك » را خواست تا نزد « طلحه » و « زبير » برود و آنچه را كه از پيامبر صلى الله عليه و آله دربارهء آنها شنيده به آنها يادآورى كند .\r\nانس از اين مأموريّت سرپيچى كرد و به خدمت امام عليه السلام آمد و گفت : من آن را فراموش كرده‌ام ؛ امام فرمود :\r\nاگر دروغ مىگويى ، خداوند سرت را به سفيدى روشنى مبتلا كند كه عمامه آن را نتواند پوشانيد .\r\nشريف رضى رحمه الله مىگويد : منظور امام بيمارى « برص » است ، چيزى نگذشت كه لكّه‌هاى سفيد برص در چهرهء انس آشكار گشت و از آن پس هيچ‌كس او را بى نقاب نمىديد .\r\n312 - دلهاى آدميان گاهى پرنشاطند و گاه بى نشاط ، آن‌گاه كه پر نشاطند آنها را به انجام مستحبّات نيز وادار كنيد و آن‌گاه كه بى نشاطند ، تنها به انجام فرائض و واجبات قناعت جوييد .\r\n313 - در قرآن ، اخبار پيشينيان و مسير حوادث آينده و حكم و دستور بين شما آمده است .\r\n314 - / سنگ را از همان‌جا كه آمده باز گردانيد ، چرا كه شرّ و بدى را جز با بدى نمىتوان رفع نمود .\r\n315 - به دبير و نويسنده‌اش « عبداللّه بن ابى رافع » فرمود : مركّب دواتت را با گذاردن ليقه در آن تنظيم كن و نوك قلمت را طولانى نما ، بين سطرها فاصله بينداز و فاصله بين حروف را كم كن كه اين به جلوه و زيبايى خط مىافزايد .\r\n316 - من يعسوب و پيشواى مؤمنانم و مال و ثروت ، يعسوب بدكاران .\r\nشريف رضى رحمه الله مىگويد : معناى اين سخن اين است كه مؤمنان از من تبعيّت مىكنند و بدكاران و فاجران از مال . همان گونه كه زنبوران عسل از رئيس خود تبعيّت مىنمايند .\r\n317 - بعضى از يهوديان با آن حضرت گفتند : هنوز پيامبرتان را دفن نكرده بوديد كه درباره‌اش اختلاف نموديد .\r\n\r\n","description":"","footnote":"","page_name":" 815 ","page_number":819},
  {"content":"\r\n . \r\n","description":"","footnote":"","page_name":" 816 ","page_number":820},
  {"content":"\r\n\r\nامام در پاسخ فرمود : ما در مورد آنچه از ( وصاياى ) او رسيده اختلاف كرديم نه دربارهء خودش ، امّا شما پس از گذشتن از دريا هنوز پاهايتان نخشكيده بود كه به پيامبر خود گفتيد : « براى ما هم بتى بساز همان گونه كه اين قوم بت پرست ، بتهايى دارند و او فرمود : شما مردمى نادان هستيد » . « 1 » 318 - از امام سؤال شد ، به چه وسيله در ميدان نبرد بر همتايان خود غالب آمدى ؟ فرمود :\r\nمن با هيچ كس روبرو نشدم جز اين كه مرا بر ضدّ خودش كمك كرد .\r\nشريف رضى رحمه الله مىگويد : اشاره به اين مىكند كه هيبتش در دل‌ها جاى گرفته بود و مبارزان مقهور هيبت او مىشدند .\r\n319 - به « محمّد بن حنفيّه » فرزندش فرمود :\r\nفرزندم ! از فقر بر تو مىترسم از آن به خدا پناه ببر ! چرا كه فقر دين انسان را ناقص و عقل و انديشهء او را مشوّش و مردم را نسبت به او و او را نسبت به مردم بدبين مىسازد .\r\n320 - امام به كسى كه از آن حضرت مسألهء پيچيده‌اى را پرسيد ؛ فرمود :\r\nهمواره براى كسب آگاهى ، پرسش كن نه براى بهانه جويى و توليد دردسر ، چرا كه نادانِ آمادهء يادگيرى ، شبيه عالم است ، و عالم و دانشمند خلافگو همچون نادانى است كه بهانه جو و ناراحت كننده است .\r\n321 - ابن عبّاس نظر خود را به عنوان يك مشاور در مسأله‌اى به محضر امام بيان كرد ، امّا امام با عقيدهء او موافقت نكرد و فرمود : تو حق دارى نظر مشورتى خود را به من بگويى و من روى آن بينديشم و تصميم نهايى بگيرم ، امّا اگر بر خلاف نظر تو تصميم گرفتم ، بايد از من اطاعت كنى ! ( اشاره به اين كه مشاوران تنها حقّ اظهار نظر دارند نه اين كه نظرات خود را بر رهبرشان تحميل كنند ) .\r\n322 - نقل شده هنگامى كه امام از صفّين بازگشت و به كوفه وارد شد ، از محلّهء قبيلهء شباميين عبور فرمود ، مشاهده كرد كه ، زنان بر كشتگان صفّين مىگريند « حرب بن شرحبيل شبامى » كه از سران آن قبيله بود ، به حضور آن حضرت رسيد . امام به او فرمود : آيا زنان شما آن طور كه مىشنوم بر شما چيره شده‌اند ؟ آيا آنها را از اين ناله ها باز نمىداريد ؟ « حرب » پياده همراه امام حركت مىكرد ، در حالى كه آن حضرت سوار بود ، به او فرمود : بازگرد چرا كه پياده حركت كردن شخصى مانند تو در ركاب مثل من ، مايهء فتنه و غرور بر والى و ذلّت و خوارى براى مؤمن است .\r\n323 - امام عليه السلام روز جنگ نهروان هنگامى كه از كنار كشتگان خوارج ، مىگذشت ، فرمود :\r\nبدا به حال شما ! آن كس كه شما را فريب داد به شما ضرر زد . به امام عليه السلام عرض شد اى امير مؤمنان چه كسى آنها را فريب داد ؟ فرمود : شيطان گمراه‌گر و نفس امّاره آنها را به وسيلهء آرزوها فريفت ، راه گناه را بر آنها گشود ، نويد پيروزى به آنها داد و آنها را به جهنّم فرستاد .\r\n\r\n\r\n","description":"","footnote":"\r\n( 1 ) . سورهء اعراف ، آيهء 138 .\r\n","page_name":" 817 ","page_number":821},
  {"content":"\r\n . \r\n","description":"","footnote":"","page_name":" 818 ","page_number":822},
  {"content":"\r\n\r\n324 - از معصيت خدا در خلوتگاهها بپرهيزيد ، چرا كه همو شاهد و همو حاكم و دادرس است .\r\n325 - زمانى كه خبر شهادت محمّد بن ابى بكر به امام عليه السلام رسيد فرمود :\r\nاندوه ما بر او به اندازهء شادى شاميان است ، چرا كه آنها دشمنى را از دست دادند و ما دوستى را .\r\n326 - عمرى كه خداوند بر فرزندان آدم در آن اتمام حجّت مىكند و عذرش را مىپذيرد ، شصت سال است .\r\n327 - كسى كه با توسّل به گناه پيروز شود ، پيروز نيست و كسى كه با ستم غلبه كند ، در واقع مغلوب است .\r\n328 - خداوند سبحان غذا و نياز نيازمندان را در اموال ثروتمندان معيّن كرده ، پس هيچ فقيرى گرسنه نمىماند ، مگر به واسطهء اين كه ثروتمندان از حقّ آنان بهره‌مند شده‌اند و خداوند آنها را به خاطر اين عمل مؤاخذه خواهد كرد ، ( بنابراين هميشه وجود فقير و محروم در يك جامعه دليل بر جنايت ثروتمندان آن است ) .\r\n329 - بى نيازى از عذر خواهى ، بهتر است تا عذر صادقانه و مقبول ( يعنى اگر گناه نكنى و عذر نخواهى بهتر از آن است كه مرتكب گناه شوى و عذرت پذيرفته شود ) .\r\n330 - كمترين حقّى كه براى خدا رعايتش لازم است اين كه با استمداد از نعمتهايش نافرمانيش نكنيد .\r\n331 - خداوند سبحان طاعت خود را غنيمت زيركان قرار داده ، آن‌جا كه هوسبازان ناتوان ، كوتاه مىآيند .\r\n332 - سلطان ( و حاكم عادل ) پاسدار الهى در زمين اوست .\r\n333 - و در توصيف مؤمن چنين فرمود : مؤمن شاديش در چهره و اندوهش در درون قلب اوست ، سينه‌اش از هرچيز گشاده‌تر و هوسهاى نفسانيش از هر چيز خوارتر است . بلند پروازى را ناخوش دارد و رياكارى را دشمن مىشمرد ، اندوهش طولانى و همّتش بلند است ؛ سكوتش زياد و تمام وقتش مشغول است ؛ شكرگزار ، شكيبا و ژرف انديش است ؛ رشتهء دوستى را محترم مىشمارد ولى به زودى با كسى پيوند دوستى برقرار نمىسازد ؛ اخلاقش ملايم و برخوردش توأم با نرمش است ، دلش از سنگ خارا محكمتر و در پيشگاه خدا از برده ذليلتر است .\r\n334 - اگر انسان سرآمد زندگى و عاقبت كارش را مىديد ، آرزوها و غرورش را دشمن مىشمرد .\r\n335 - هر انسانى در اموالش دو شريك دارد : وارث و حوادث .\r\n336 - كسى كه از او درخواستى شده تا وعده نداده ، آزاد است ( و پس از وعده دادن در گرو وعدهء خويش است ) .\r\n337 - هر آن كه مردم را دعوت كند ، ولى خود عمل نكند ، همچون تيرانداز بدون كمان است .\r\n\r\n","description":"","footnote":"","page_name":" 819 ","page_number":823},
  {"content":"\r\n . \r\n","description":"","footnote":"","page_name":" 820 ","page_number":824},
  {"content":"\r\n\r\n338 - دانش دو قسم است : فطرى و شنيدنى ، دانش شنيدنى ( اكتسابى ) سودى ندهد ، مگر آن كه هماهنگ با فطرى باشد .\r\n339 - رأى صائب همراه قدرت و حكومت است ، با آن مىآيد و با آن مىرود . ( اشاره به اين كه تا قدرت در دست نباشد ، رأى صائب نتيجه‌اى ندارد و يا اين كه زمانى كه قدرت در دست انسان است ، هر چه بگويد تصديقش مىكنند و با زوال آن تكذيب . )\r\n340 - خويشتندارى ، زينت فقر است و سپاسگزارى زينت غنا و توانگرى .\r\n341 - روز اجراى عدل بر ستمگر سخت‌تر است از روز ظلم ستمگر بر مظلوم .\r\n342 - برترين بى نيازى آن است كه از آنچه در دست مردم است ، چشم بپوشى و مأيوس باشى .\r\n343 - گفتار آدميان نگهدارى مىگردد و باطن اشخاص آزموده مىشود ، « و هركس در گرو كردار خويش است » . « 1 » مردم همگى در نقصان و عيبند ، جز كسى كه خدايش نگه داشته است ؛ پرسش كنندگان آنها در صدد بهانه جويى و آزارند و پاسخ دهندگان توجيه‌گر و ناحساب گو ، حتى برترين آنها از نظر فكر و انديشه به خاطر حبّ و بغض از رأى خود باز مىگردد و با استقامت‌ترين آنها با يك نگاه و يا يك كلمه دگرگون مىشود .\r\n344 - اى مردم از خدا بترسيد ! چه بسيار آرزومندانى كه به آرزوى خويش نمىرسند و چه بسيار سازندگانى كه در آنچه ساخته‌اند ، سكونت نمىكنند ، چه بسيارند جمع آورى كنندگانى كه به زودى اندوخته هاى خود را ترك مىگويند و شايد از طريق باطل جمع آورى كرده و با حق آن را نپرداخته ، از راه حرام به آن رسيده و گناهش را بر دوش كشيده و وزر آن بر اوست ، با افسوس و دريغ بر پروردگار خويش وارد مىشود ، « هم دنيا را از دست داده و هم آخرت را و اين است زيان آشكار » . « 2 » 345 - توانايى نداشتن بر گناه ، خود نوعى عصمت است ( ولى با عصمتى كه به هنگام توانايى حاصل مىشود ، فرق بسيار دارد ) .\r\n346 - آبرويت جامد است ، درخواست و تقاضا ، آن را ( آب كرده ) مىچكاند ، ببين نزد كه آن را مىريزى .\r\n347 - ستايش بيش از استحقاق ، تملّق است و كمتر از استحقاق ، درماندگى است يا حسد .\r\n348 - سخت‌ترين گناهان آن است كه صاحبش آن را كوچك بشمرد .\r\n\r\n\r\n","description":"","footnote":"\r\n( 1 ) . سورهء مدثر ، آيهء 38 .\r\n( 2 ) . سورهء حج ، آيهء 11 .\r\n","page_name":" 821 ","page_number":825},
  {"content":"\r\n . \r\n","description":"","footnote":"","page_name":" 822 ","page_number":826},
  {"content":"\r\n\r\n349 - هركس به عيب خود بنگرد او را از عيبجويى ديگران باز مىدارد و هركس به آنچه خدا روزيش داده راضى شود ، بر آنچه از دست داده ، اندوهناك نشود و آن كس كه تيغ ستم بركشد با آن كشته مىشود و كسى كه بى مقدمه به سراغ كارهاى سخت برود هلاك مىگردد و هركس خود را در گردابهاى خطرناك بيفكند غرق مىشود و هركس در موارد سوءظن گام بگذارد متّهم مىگردد .\r\nو آن كس كه زياد سخن مىگويد زياد اشتباه مىكند و آن كس كه زياد اشتباه كند حيايش كم مىشود و كسى كه حيايش كم شد پارساييش نقصان مىگيرد و كسى كه پارساييش نقصان گيرد قلبش مىميرد و كسى كه قلبش بميرد ، داخل دوزخ مىشود .\r\nو آن كس كه به عيوب مردم بنگرد و آن را بد شمرد ، ولى براى خويش آن را خوب بداند ، احمق واقعى است و قناعت سرمايه‌اى است فناناپذير و كسى كه فراوان ياد مرگ كند ، به اندكى از دنيا راضى مىشود و هركس بداند گفتارش جزء اعمال او محسوب مىشود ، سخن كم مىگويد مگر در آن‌جا كه مربوط به اوست .\r\n350 - مردان ستمگر سه نشانه دارند : با نافرمانى به ما فوق خود ستم مىكنندو با قهر و غلبه به زير دستان خويش ظلم روا مىدارند و پشتيبان ستمگرانند .\r\n351 - چون سختيها به آخرين درجهء شدّت برسد ، فرج نزديك است و در آن هنگام كه حلقه هاى بلا تنگ شود ، نوبت راحتى و آسايش فرا مىرسد .\r\n352 - امام عليه السلام به يكى از يارانش فرمود :\r\nاكثر وقت خود را به خانواده و فرزندان ( و تأمين زندگى آنها ) اختصاص مده ، زيرا آنها اگر از دوستان خدا باشند ، خداوند دوستان خود را رها نمىسازد و اگر از دشمنان خدا هستند ، چرا تمام همّ خويش را صرف دشمنان خدا مىكنى ؟\r\n353 - بزرگترين عيب آن است كه آنچه خود داراى آن هستى بر ديگران عيب بشمارى .\r\n354 - در حضور امام عليه السلام كسى به ديگرى با اين عبارت تبريك نوزاد گفت : « قدم اين نوزاد قهرمان و يكّه سوار مبارك باد » امام فرمود :\r\nاين گونه مگو ! لكن بگو : شكر بخشنده را بگذار و بخشوده شده بر تو مبارك باد ، اميدوارم بزرگ شود و از نيكوكاريش بهره‌گيرى .\r\n355 - يكى از كارگزاران حكومت امام خانهء مهمّى ساخت به او فرمود :\r\nسكّه‌هاى طلا و نقره سر و كلّهء خود را نشان داده‌اند اين ساختمان مىگويد تو مردى ثروتمند و غنى هستى .\r\n\r\n","description":"","footnote":"","page_name":" 823 ","page_number":827},
  {"content":"\r\n . \r\n","description":"","footnote":"","page_name":" 824 ","page_number":828},
  {"content":"\r\n\r\n356 - از امام پرسيدند : اگر در خانهء شخصى را بر رويش ببندند و او را در همان‌جا ، زندانى كنند ، روزيش از كجا مىرسد ؟ فرمود :\r\nاز همان جا كه مرگش به سراغش مىآيد .\r\n357 - امام به بازماندگان ميّتى چنين تسليت گفت :\r\nاين امر آغازش با شما نبوده و به شما نيز پايان نخواهد يافت . اين رفيق و دوست شما گاهى مسافرت مىرفت ، اكنون نيز او را در بعضى از سفرها بدانيد . اگر از سفر آمد بسيار خوب و گرنه شما به سوى او خواهيد رفت .\r\n358 - اى مردم ! بايد خداوند شما را به هنگام نعمت ، خائف ببيند ، همان گونه كه از نقمت شما را ترسان مىبيند ، زيرا كسى كه خدا به او نعمت وسيعى دهد و آن را استدراج ( مقدّمهء مجازات تدريجى ) نشمرد ، از امر خوفناكى خود را ايمن دانسته و به عكس ، آن كس كه خدا بر او تنگ گيرد و آن را آزمايش ( و مقدّمهء تكامل ) نداند ، پاداش اميد بخشى را از دست داده است .\r\n359 - و فرمود : اى اسيران طمع و خواهش‌هاى نفس ، كوتاه آييد و باز ايستيد ، زيرا افراد متمايل به دنيا را جز حوادث سخت و صداى برخورد دندان‌هاى حوادث به خود نياورد ، اى مردم خود عهده‌دار تربيت نفس خويش باشيد و آن را از كشش عادتها باز داريد .\r\n360 - هر سخنى كه از دهان كسى خارج شد ، تا احتمال درستى و نيكى در آن مىيابى ، حمل بر فساد مكن .\r\n361 - هرگاه نيازى به درگاه حق دارى با صلوات بر پيامبر صلى الله عليه و آله شروع كن ، سپس حاجتت را بخواه زيرا خداوند كريمتر از آن است كه دو حاجت ، يكى را قبول و ديگرى را رد كند .\r\n362 - كسى كه به آبروى خود علاقه‌مند است بايد بحثهاى لجاجت‌آميز را با مردم ترك كند .\r\n363 - از نادانى شخص ، عجله كردن پيش از امكان و از دست دادن امكانات و سستى نمودن پس از فرصت است .\r\n364 - از آنچه تحقّق نايافته بحث مكن ، چرا كه در آنچه واقع شده به اندازهء كافى جاى بحث و گفتگو و سؤال و جواب وجود دارد .\r\n\r\n","description":"","footnote":"","page_name":" 825 ","page_number":829},
  {"content":"\r\n . \r\n","description":"","footnote":"","page_name":" 826 ","page_number":830},
  {"content":"\r\n\r\n365 - فكر ، آيينهء شفّاف و درخشنده‌اى است و حوادث عبرت‌انگيز ، بيم دهنده و اندرزگو است و براى تأديب خويشتن همين بس كه از آنچه براى ديگران نمىپسندى بپرهيزى .\r\n366 - علم از عمل جدا نيست و هركس براستى عالم باشد عمل مىكند ، چرا كه علم عمل را بانك مىزند و به سوى خود مىخواند ، اگر اجابت كرد مىماند و الّا كوچ مىكند .\r\n367 - اى مردم ! كالاى دنيا همچون گياهان خشكيدهء و با خيز است ؛ از چنين چراگاهى دورى گزينيد ؛ دل كندن از آن لذّتبخش‌تر است تا دلبستن و اعتماد بر آن و استفاده از آن به مقدار لازم بهتر است از جمع و انباشتن آن . آن كس كه فراوان از آن گرد آورد ، محكوم به فقر و نيازمندى گردد ؛ و هر كس از آن بى نيازى گزيد ، به آسايش و راحتيش كمك شده است .\r\nكسى كه زيور و زينتهاى دنيا به چشمش شگفت‌انگيز آيد ، نابينايى قلب به دنبال خواهد داشت . و آن كس كه عشق آن به دل گرفت ، درونش پر از غم و اندوه شد و اين اندوهها همچنان در قلبش در حركت خواهند بود ، اندوهى پيوسته و غمى حزن آفرين ، تا آن‌جا كه نفسش پايان گيرد ، به گوشه‌اى افتاده رگهاى حياتش قطع گردد ، نابوديش در پيشگاه خداوند بى اهميّت و افكندنش به قبر بر دوستانش آسان باشد .\r\nولى انسان مؤمن به دنيا با چشم عبرت مىنگرد ، از لذايذ آن به مقدار ضرورت بهره مىگيرد و آهنگ دلرباى آن را با گوش بغض و دشمنى مىشنود . هرگاه گفته شود فلانى توانگر شد مىگويد : بى خير و بى نوا گرديد ، اگر از فكر بقا خوشحال شود ، از انديشهء فنا محزون مىگردد .\r\nاين حال دنياى آنان است و هنوز روزى كه در آن متحيّر و سرگردان خواهند بود ، فرا نرسيده است .\r\n368 - خداوند سبحان ثواب را بر اطاعتش و كيفر و عقاب را بر معصيتش مقرّر داشته ، تا بندگانش را از نقمت و خشمش باز دارد و آنها را به سوى بهشتش سوق دهد .\r\n369 - بر مردم روزگارى خواهد آمد كه در بين آنان از قرآن جز خطوطش و از اسلام جز نامش باقى نماند . مساجدشان در آن زمان از جهت بنا و ساختمان آباد ، امّا از جهت هدايت خراب ، ساكنان و آباد كنندگان آن بدترين مردم روى زمينند ، فتنه و فساد از آنان بر مىخيزد و خطاها در آنها لانه مىكند . آن كس كه از فتنه ها كناره‌گيرى كرده او را به آن باز مىگردانند و هركسى كه از آنجا مانده ، به سوى آن سوقش مىدهند .\r\nخداوند سبحان مىفرمايد : به ذاتم سوگند ! بر آنان فتنه‌اى برانگيزم كه عاقل و بردبار در آن حيران ماند ، و هم اكنون اين كار انجام شده ، و ما از خداوند خواستاريم كه از لغزش غفلتهاى ما در گذرد .\r\n\r\n","description":"","footnote":"","page_name":" 827 ","page_number":831},
  {"content":"\r\n . \r\n","description":"","footnote":"","page_name":" 828 ","page_number":832},
  {"content":"\r\n\r\n370 - مىگويند : امام عليه السلام كمتر بر منبر قرار مىگرفت ، مگر اين كه قبل از خطبه اين سخن را مىفرمود :\r\nاى مردم ! از خدا بترسيد ! هيچ كس بيهوده و عبث آفريده نشده كه به لهو و بازى پردازد و سر خود رها نگرديده تا به كارهاى لغو و بى ارزش مشغول شود ، دنياى دلپسندش ، جاى آخرتى كه با بدنگرى ، زشت در نظرش جلوه كرده است ، نگيرد ؛ آن مغرورى كه به دنيا ظفر يافته بلند همّت‌تر از آن كسى نيست كه به كمترين سهم از آخرت دست پيدا كرده است .\r\n371 - شرافتى برتر از اسلام ، عزتى عزيزتر از تقوا ، بازدارنده‌ترى بهتر از ورع ، شفيعى با نفوذتراز توبه ، گنجى بى نيازكننده‌تر از قناعت و هيچ چيزى براى نابودى فقر بهتر از رضا به مقدار حاجت نيست ، آن كس كه به مقدار نياز اكتفا كند ، به آسايش و راحتى دست يافته و وسعت و آرامش را به دست آورده است .\r\nدنيا پرستى كليد رنج و بلا و مركب تعب و ناراحتى است . حرص ، تكبّر و حسد ، دواعى و انگيزه‌هاى فرو رفتن در گناهان است و بدكارى ، جامع تمام عيبهاست .\r\n372 - امام به جابربن عبداللّه انصارى فرمود :\r\nاى جابر ! اركان دين و دنيا بر چهار چيز استوار است : عالم و دانشمندى كه علم خود را به كار گيرد ، نادانى كه از فراگيرى سرباز نزند ، سخاوتمندى كه در كار نيك بخل نورزد و نيازمندى كه آخرتش را به دنيا نفروشد .\r\nپس هرگاه عالم علمش را ضايع كند ( و به آن عمل ننمايد ) جاهل از فراگيرى علم خوددارى مىكند و زمانى كه بى نيازان از نيكى بخل ورزند ، نيازمندان آخرت را به دنيا مىفروشند .\r\nاى جابر ! كسى كه نعمت فراوان خداوند به او روى آورد نياز مردم به او بسيار خواهد بود ، در اين حال آن كس كه وظيفهء خود را در برابر اين نعمتهاى خداداد انجام دهد ، به دوام و بقاى نعمت خويش كمك كرده است و آن كس كه چنين نكند آنها را در معرض زوال و نابودى قرا داده .\r\n373 - ابن جرير طبرى در تاريخ خود آورده كه عبدالرحمن بن ابى ليلى فقيه - همان كسى كه براى مبارزه با حجّاج به كمك ابن اشعث برخاست - در سخنانى كه براى تشويق مردم بر جهاد ايراد كرد ، چنين گفته : من از على - كه خداوند درجاتش را در ميان صالحان بالا برد و ثواب شهيدان و صدّيقان را به او عنايت كند - در روزى كه با شاميان روبه‌رو شديم شنيدم كه مىفرمود :\r\n\r\n","description":"","footnote":"","page_name":" 829 ","page_number":833},
  {"content":"\r\n . \r\n","description":"","footnote":"","page_name":" 830 ","page_number":834},
  {"content":"\r\n\r\nاى مؤمنان ! هركس ظلم و ستمى را مشاهده كند و يا كار زشتى كه مردم را به سوى آن مىخوانند ، اگر تنها به قلبش آن را انكار كند ، سلامت را اختيار كرده است و گناهى بر او نيست ( به شرط اين كه بيشتر از آن نتواند ) و آن كس كه با زبان و بيان به مبارزه برخيزد ، پاداش الهى خواهد داشت و مقامش برتر از گروه نخست است و آن كس كه با شمشير براى بزرگداشت نام خدا و سرنگونى ظالمان به مبارزه برخيزد او به راه هدايت راه يافته و بر جادهء حقيقى گام گذارده و نور يقين در قلبش تابيده است .\r\n374 - در سخن ديگرى از آن حضرت كه در همين معناست چنين آمده :\r\nگروهى از مردم با دست و زبان و قلب به مبارزه با منكرات بر مىخيزند ، آنها تمام خصلتهاى نيك را بطور كامل در خود جمع كرده‌اند ، گروهى ديگر تنها با زبان و قلب به مبارزه بر مىخيزند امّا با دست نه ؛ اينها به دو خصلت نيك ، تمسّك جسته‌اند و يكى را از دست داده‌اند ، گروهى ديگر تنها با قلبشان مبارزه مىكنند و امّا مبارزه با دست و زبان را ترك كرده‌اند ، اين گروه بهترين خصلتها را از اين سه ، ترك گفته و تنها يكى را گرفته‌اند و گروهى ديگر ، نه با زبان و نه قلب و نه با دست با منكرات مبارزه نمىكنند ، اينها در حقيقت مردگان زنده نمايند .\r\n( بدانيد ) تمام اعمال نيك و حتّى جهاد در راه خدا در برابر امر به معروف و نهى از منكر همچون قطره‌اى است در مقابل يك درياى پهناور ، ( بدانيد ) امر به معروف و نهى از منكر نه مرگ كسى را نزديك مىكنند و نه از روزى كسى مىكاهند و امّا از همهء اينها مهمتر سخنى است كه براى دفاع از عدالت در برابر پيشواى ستمگرى گفته مىشود .\r\n375 - ابو جحيفه مىگويد : از اميرمؤمنان عليه السلام شنيدم مىفرمود :\r\nنخستين چيزى كه از جهاد از شما مىگيرند جهاد با دست است ، سپس با زبان و بعد با دل ، آن كس كه حتّى با قلبش به طرفدارى با نيكيها و مبارزه با منكرات برنخيزد ، قلبش واژگونه مىشود بالاى آن پايين و پايين آن بالا ( يعنى حسّ تشخيص نيك و بد را از دست مىدهد و آنها را وارونه تشخيص خواهد داد چون چنين عادت كرده است . )\r\n376 - حق ، سنگين امّا گواراست ، و باطل سبك امّا بلاخيز و مرگ آور .\r\n377 - براى بهترين افراد اين امّت نبايد از عذاب الهى ايمن باشيد ، چرا كه خداوند مىفرمايد : « از مجازات الهى هيچ كس جز زيانكاران احساس امنيّت نمىكنند » « 1 » و براى بدترين اين امّت نبايد از رحمت خداوند مأيوس گرديد زيرا خداوند مىفرمايد : « از رحمت خداوند جز كافران مأيوس نمىشوند » . « 2 »\r\n\r\n\r\n","description":"","footnote":"\r\n( 1 ) . سورهء اعراف ، آيهء 90 .\r\n( 2 ) . سورهء يوسف ، آيهء 88 .\r\n","page_name":" 831 ","page_number":835},
  {"content":"\r\n . \r\n","description":"","footnote":"","page_name":" 832 ","page_number":836},
  {"content":"\r\n\r\n378 - بخل جامع تمام عيبهاست و اين افسارى است كه انسان را به سوى هر بدى مىكشاند .\r\n379 - اى فرزند آدم ! روزى دو گونه است : يكى آن كه تو در جستجوى آن هستى و ديگر آن كه تو را مىجويد كه اگر به دنبال آن نروى به سراغ تو مىآيد . بنابراين فكر و اندوه سال آينده را بر فكر و اندوه امروز اضافه مكن ! كه رسيدگى به مشكلات هر روز براى آن روز كافى است ، اگر سال آينده جزء عمرت باشد ، خداوند هر روز تازه ، روزى تازه مىدهد و اگر از عمرت نيست ، چرا غم و اندوه چيزى بخورى كه مربوط به تو نيست .\r\n( بدان ) كسى پيش از تو به روزى تو نمىرسد و آن را از دست تو بيرون نتواند آورد و آنچه براى تو مقدّر شده ، هرگز تأخير نخواهد كرد .\r\nشريف رضى رحمه الله مىگويد : اين سخن در همين باب ( تحت شمارهء 267 ) گذشت ولى چون در اين‌جا واضحتر و مشروحتر بود ، آن را بر اساس روشى كه در آغاز كتاب تذكّر داديم ، آورديم :\r\n380 - بسيار بودند كسانى كه در آغاز روز زنده بودند ، امّا روز را به پايان نبردند و چه بسا كسانى كه در آغاز شب زندگيشان مورد غبطهء مردم بود ، امّا پايان همان شب ، عزاداران به سوگشان نشستند .\r\n381 - سخن ؛ مادام كه نگفته‌اى در اختيار توست امّا همين كه از دهان خارج شد ، تو در اختيار آن خواهى بود ، بنابراين زبانت را همچون طلا و نقره‌ات ، نگهدار زيرا بسيار شده كه يك كلمه نعمت بزرگى را از انسان سلب كرده و يا بلا و دردسرى مهم فراهم ساخته است .\r\n382 - آنچه نمىدانى مگو ! بلكه همهء آنچه را كه مىدانى نيز مگو ، زيرا خداوند بر اعضا و جوارح تو واجباتى قرار داده كه در قيامت از آنها بازخواست خواهد كرد ( اشاره به اين كه بعضى از سخنان اظهارش ممكن است مفسده آفرين و يا افشاى اسرار مؤمنى باشد ) .\r\n383 - از آن بر حذر باش كه خداوند تو را نزد معصيتهايش حاضر ببيند و نزد طاعات غايب ، كه از زيانكاران خواهى بود ، اگر ( قرار است ) قدرتمند باشى ، بر اطاعت خداوند قوى باش و اگر بنا است ضعيف و ناتوان باشى در برابر معصيت پروردگار ضعيف و ناتوان باش .\r\n384 - اعتماد به دنيا با توجّه به آنچه با چشم خود ( از تحوّلات آن ) مشاهده مىكنى ، جهل و نادانى است و كوتاهى در حسن عمل با اين كه اطمينان به پاداش دارى غبن و خسارت است و اطمينان به هركس ، قبل از آزمايش و امتحان او دليل عجز و ناتوانى توست .\r\n385 - براى پستى دنيا ( دنياى پر زرق و برق فريبنده ) همين بس ، كه تنها محلّ معصيت خدا\r\n\r\n","description":"","footnote":"","page_name":" 833 ","page_number":837},
  {"content":"\r\n\r\nآن‌جاست و براى رسيدن به پاداش خدا راهى جز ترك آن نيست .\r\n\r\n","description":"","footnote":"","page_name":" 834 ","page_number":838},
  {"content":"\r\n\r\n386 - آن كس كه در تلاش چيزى باشد يا به همهء آن و يا لااقل به قسمتى از آن دست خواهد يافت .\r\n387 - آن خوبى و نيكى كه جهنّم به دنبال داشته باشد ، در حقيقت خوبى نيست و آن بدى و مشكلى كه بهشت در پشت سرش باشد بدى محسوب نمىشود .\r\nهر نعمتى در برابر بهشت حقير و كوچك است و هر بلا و رنجى در برابر جهنّم عافيت و تندرستى .\r\n388 - آگاه باشيد ! فقر يكى از بلاهاست و بدتر از آن بيمارى بدن است و از آن بدتر بيمارى قلب است .\r\nبدانيد كه تقواى قلب ، دليل صحّت بدن خواهد بود ( منظور امام از بيمارى قلب فساد اخلاق و انحراف عقيده است ) .\r\n389 - كسى كه عملش او را عقب اندازد نسبش او را پيش نخواهد برد .\r\nو در روايت ديگرى آمده : آن كس كه ارزشهاى شخصى ندارد ارزش پدران و نياكان او را سود نخواهد داد .\r\n390 - انسان مؤمن ساعات زندگى خود را به سه بخش تقسيم مىكند : قسمتى را صرف مناجات با پروردگارش مىنمايد ، قسمت ديگرى را در طريق اصلاح معاش و زندگيش به كار مىگيرد و قسمت سوّم را براى بهره‌گيرى از لذّتهاى حلال و دلپسند مىپردازد ، و براى شخص عاقل درست نيست كه حركتش جز در يكى از اين سه جهت باشد : براى اصلاح امور زندگى ، يا در راه آخرت و يا در لذّت غيرحرام .\r\n391 - در دنيا زاهد و آزاده باش تا خداوند چشم تو را نسبت به عيوب آن بينا سازد و غافل مباش كه مراقب تواند .\r\n392 - سخن بگوييد تا شناخته شويد ، چرا كه انسان در زير زبان خود پنهان است .\r\n393 - از دنيا همان قدر بگير كه به تو مىرسد و آنچه از تو رو گردانده به دنبالش مشتاب و اگر چنين نمىكنى لااقل تلاش معقولانه و مشروع كن !\r\n394 - چه بسيار سخنهايى كه از اعمال قدرت مؤثّرتر است .\r\n395 - به هر مقدار كه قناعت كنى كافى است .\r\n( اين همه ترغيب امام به قناعت و زهد و بى اعتنايى به دنيا ظاهراً به خاطر اين بوده كه در آن عصر به دنبال فتوحات اسلامى و افزايش سريع درآمدها يك روح دنيا پرستى و مسابقهء در تجمّل‌طلبى در ميان مردم پيدا شده بوده است كه منشأ انواع بدبختيهاى مردم و مردن روح آزادگى مىشده و گرنه تلاش سازنده و منطقى براى پيشرفت امور زندگى و اقتصادى هرگز ممنوع نيست ) .\r\n396 - مرگ آرى امّا تن دادن به پستى هرگز ، قناعت به كم ، آرى ولى دست نياز به سوى ديگرى دراز كردن نه ، آن كس كه با احترام و تلاش صحيح چيزى به او نرسد ، با كوششهاى نا صحيح چيزى به او نخواهد رسيد . دنيا دو روز است : روزى به سود توست و روزى به زيان تو ، آن روز كه به سود توست به خوشگذرانى و غرور مپرداز ، و زمانى كه به زيان تو بود شكيبا باش .\r\n397 - مشك عطر خوبى است حملش سبك و عطرش بسيار خوشبو !\r\n\r\n","description":"","footnote":"","page_name":" 835 ","page_number":839},
  {"content":"\r\n . \r\n","description":"","footnote":"","page_name":" 836 ","page_number":840},
  {"content":"\r\n\r\n398 - تفاخر را كنار بگذار ، تكبّر را فرو ريز و به ياد قبرت باش !\r\n399 - فرزند بر پدر حقّى دارد و پدر نيز بر فرزند حقّى . حقّ پدر بر فرزندان اين است كه در همه چيز جز در معصيت خدا اطاعتش كند ، و حقّ فرزند بر پدر آن كه نام نيك برايش انتخاب كند ، تربيتش را خوب و قرآن را تعليمش دهد .\r\n400 - چشم زخم حق است و توسّل به نيروهاى غير طبيعى حق است ، سحر حق است فال نيك حق است .\r\nامّا فال بد حق نيست ، واگيرى ( خرافى ) حق نيست ، بوى خوش و عسل و سوارى و نگاه به سبزه ، حرز و نگهبان ( و مايهء قوّت و نشاط است ) .\r\n401 - هماهنگى با اخلاق و رسوم مردم در موارد مشروع مايهء امنيّت از دشمنى و كينه هاى آنان است .\r\n402 - امام به يكى از افراد كه در حضورش سخن نامناسب و كوچكى گفت ، فرمود : پيش از پر در آوردن ، پرواز كردى و هنوز بالغ نشده به بانگ آمدى .\r\nشريف رضى رحمه الله مىگويد : منظور از « شكير » در اين‌جا نخستين پرهايى است كه بر بال پرنده مىرويد ، پيش از آن كه قوى و محكم شود و « سقب » شتر نابالغ است و شتر معمولًا پيش از رسيدن به بلوغ ، آن فرياد مخصوص را سر نمىدهد .\r\n403 - كسى كه به كارهاى مختلف بپردازد ، نقشه‌ها و پيش بينيهايش به جايى نمىرسد .\r\n404 - در پاسخ اين سؤال كه معناى « لا حَوْل وَ لا قُوَّةَ إلّابِاللَّه » چيست ؟ فرمود :\r\nما با خداوند و در عرض مالكيّت او مالك چيزى نيستيم و مالك نمىشويم جز آنچه او تمليك ما كرده باشد ، پس هر گاه نيرو و قدرت يا مالى را به ما بخشد ما را مكلّف به وظايفى ساخته ، در حالى كه خود او از ما نسبت به آن سزاوارتر است و هر گاه آن را از ما بگيرد ، تكليفش را از ما برداشته است .\r\n405 - امام متوجّه شد « عمّار بن ياسر » با « مغيرة بن شعبه » بحث مىكند و پاسخ او را مىدهد ، به او فرمود :\r\n« اى عمّار ! او را رها كن ، چرا كه او از دين به مقدارى اخذ كرده كه به دنيا نزديكش سازد ، و عمداً حق را بر خود مشتبه ساخته ، تا شبهات را بهانهء لغزشها و خلافهايش قرار دهد .\r\n\r\n","description":"","footnote":"","page_name":" 837 ","page_number":841},
  {"content":"\r\n . \r\n","description":"","footnote":"","page_name":" 838 ","page_number":842},
  {"content":"\r\n\r\n406 - چه خوب است تواضع و فروتنى ثروتمندان در برابر فقرا براى رسيدن به پاداش الهى و از ان بهتر بى اعتنايى و تكبّر مستمندان در برابر اغنيا به خاطر تكيه به خداست .\r\n407 - خداوند عقل را در وجود كسى وديعه ننهاده ، جز اين كه روزى به وسيلهء آن او را نجات خواهد داد .\r\n408 - آن كس كه با حق گلاويز شود حق او را بر زمين خواهد كوبيد .\r\n409 - قلب ، كتاب ديده است .\r\n410 - پرهيزكارى رئيس اخلاق و صفات پسنديده است .\r\n411 - لبهء تيز زبانت را بر ضدّ كسى كه سخن بر زبانت نهاده به كار مگير ، همچنين بلاغت سخنت را بر ضدّ كسى كه فنّ سخنورى به تو آموخته صرف مكن !\r\n412 - در تأديب خويشتن همين بس كه از آنچه بر ديگران نمىپسندى اجتناب ورزى .\r\n413 - يا شكيبايى آزادگان داشته باش و گرنه همچون جاهلان بى خبر خود را به فراموشى زن .\r\n414 - و در خبر ديگرى آمده كه امام به اشعث بن قيس به عنوان تسليت فرزندش فرمود :\r\nيا همچون مردان بزرگوار شكيبايى كن و گرنه همچون بهايم خود را به غفلت زن .\r\n415 - امام در توصيف دنيا فرموده است :\r\nمغرور مىكند و زيان مىرساند و مىگذرد . خداوند نه دادن آن را به عنوان پاداش دوستانش پذيرفته و نه گرفتن آن را به عنوان كيفر دشمنانش . اهل دنيا همچون كاروانى هستند كه هنوز رحل اقامت نينداخته‌اند ، قافله سالار فرياد مىزند ( كوچ كنيد و آنها كوچ مىكنند ) .\r\n416 - به فرزندش امام حسن عليه السلام فرمود : چيزى از دنيا بعد از خود باقى مگذار ، زيرا آنچه باقى مىگذارى براى يكى از دو كس خواهد بود ، يا شخصى است كه آن را در اطاعت خداوند صرف مىكند و سعادتمند مىگردد به همان چيزى كه تو به خاطر آن شقاوت يافته‌اى و يا شخصى است كه آن را در معصيت خداوند به كار مىگيرد و به وسيلهء آنچه تو براى او اندوخته‌اى ، شقاوتمند مىشود . بنابراين تو معاون او در گناه بوده‌اى . هيچ كدام از اين دو ، لياقت ندارند كه تو آنها را بر خود مقدّم دارى .\r\nشريف رضى رحمه الله مىگويد : اين سخن به گونهء ديگرى نيز نقل شده و آن اين است كه :\r\n\r\n","description":"","footnote":"","page_name":" 839 ","page_number":843},
  {"content":"\r\n . \r\n","description":"","footnote":"","page_name":" 840 ","page_number":844},
  {"content":"\r\n\r\nامّا بعد ! آنچه از دنيا هم اكنون در اختيار تو است ، قبلًا در دست ديگرى بوده و بعد از تو نيز به ديگران مىرسد ، تو اموال را براى يكى از دو كس گرد مىآورى : يكى آن‌كه در اطاعت خداوند مصرف مىكند و سعادتمنديش به چيزى خواهد بود كه تو با آن شقاوتمند شدى و ديگرى آن كه آن را در طريق نافرمانى خداوند به كار مىاندازد كه اين موجب شقاوت تو خواهد بود ، به خاطر آنچه براى او جمع كرده‌اى ، و هيچ كدام از اين دو كس اهليّت آن را ندارند كه تو آنان را بر خود مقدّم دارى و نه اين كه بار او را بر دوش بكشى ؛ بنابراين براى گذشتگان رحمت خدا و براى بازماندگان رزق پروردگار را طلب كن !\r\n417 - كسى در حضور امام عليه السلام از روى غفلت و بى خبرى گفت استغفراللّه امام فرمود : مادرت بر تو بگريد ، آيا مىدانى استغفار يعنى چه ؟ استغفار مقام بلند مرتبگان است و آن يك كلمه است ، امّا شش معنا و مرحله دارد : نخست پشيمانى از گذشته ، دوّم تصميم بر ترك هميشگى در آينده ، سوّم اين كه حقوقى را كه از مردم ضايع كرده‌اى به آنها بازگردانى ، بطورى كه هنگام ملاقات پروردگار حقّى بر تو نباشد ، چهارم اين كه هر واجبى كه از تو فوت شده ، حقّ آن را به جاى آورى ( قضا كنى ) ، پنجم آن كه گوشتهايى كه در اثر حرام بر اندامت روييده ، با اندوه بر گناه آب كنى تا چيزى از آن باقى نماند و گوشت تازه به جاى آن برويد ، و ششم آن كه به همان اندازه كه شيرينى معصيت و گناه را چشيدى زحمت طاعت را نيز بچشى ، پس از انجام اين مراحل مىگويى : « اسْتَغْفِرُاللّه » .\r\n418 - حلم و بردبارى ، قوم و عشيره است .\r\n419 - بيچاره فرزند آدم ! سرآمد زندگيش نامعلوم ، علل بيماريش ناپيدا ، كردارش در جايى محفوظ ، پشه او را مىآزارد ، گلوگيرى آب و يا غذايى او را مىكشد و عرق ، او را متعفّن و بدبو مىسازد .\r\n420 - نقل شده است كه آن حضرت در ميان اصحابش نشسته بود ، زن صاحب جمالى از آن‌جا عبور كرد ، چشم حاضران به آن زن افتاد ، امام عليه السلام فرمود :\r\nچشمان اين مردان سخت در طلب است و اين مايهء تحريك و هيجان است ، بنابراين هرگاه يكى از شما نگاهش به زن صاحب جمالى افتاد ، با همسر خود آميزش كند چرا كه اين زنى است همچون آن .\r\n\r\n","description":"","footnote":"","page_name":" 841 ","page_number":845},
  {"content":"\r\n . \r\n","description":"","footnote":"","page_name":" 842 ","page_number":846},
  {"content":"\r\n\r\nيكى از خوارج كه حاضر بود گفت : « خداوند اين كافر را بكشد چقدر دانا و فقيه است ! » اصحاب از جاى پريدند كه او را به قتل برسانند ولى امام فرمود :\r\nآرام ! جواب دشنام دشنام است و يا گذشت از گناه ، ( نه اعدام ) .\r\n421 - آن مقدار از عقلت تو را كفايت مىكند ، كه راههاى گمراهى را از راه سعادت برايت واضح سازد .\r\n422 - كار نيك را انجام دهيد و هيچ مقدار از آن را كم مشماريد ، چرا كه كوچك آن بزرگ و كمش بسيار است و نبايد هيچ كدام از شما بگويد ، فلان كس در انجام كار خير از من سزاوارتر است ، كه به خدا سوگند چنين خواهد شد ، زيرا خوب و بد را اهلى است كه هرگاه كه آن را واگذاريد ، ديگران به جاى شما انجام مىدهند .\r\n423 - آن كس كه درونش را اصلاح كند ، خداوند ظاهرش را اصلاح مىنمايد و هركس براى دينش كار كند ، خداوند دنيايش را كفايت مىكند ، و آن كس كه ميان خود و خدايش را نيكو گرداند خداوند رابطهء بين او و مردم را نيكو خواهد كرد .\r\n424 - حلم پرده‌اى است پوشنده و عقل شمشيرى است برنده ، بنابراين عيوب اخلاقيت را با حلم بپوشان و هوسهاى سركشت را با عقلت بكش !\r\n425 - خداوند بندگانى دارد كه نعمتهاى خاصّى به آنها بخشيده تا ديگر بندگان از آن بهره گيرند ، به همين جهت مادام كه از اين نعمتها بذل مىكنند ، خدا آن را در دستشان ثابت مىدارد ، امّا هنگامى كه بخل ورزند ، از آنها مىگيرد و به ديگران مىدهد .\r\n426 - شايسته نيست كه انسان به دو خصلت اطمينان پيدا كند : سلامت و ثروت ، چرا كه ديده شده انسان تندرست ، ناگاه بيمار و شخص ثروتمند يك باره فقير و مستمند شده است .\r\n427 - كسى كه حاجت خود را نزد مؤمنى برد ، گويا نزد خدا برده و كسى كه نزد كافرى برد ، گويى از خدايش شكايت كرده است .\r\n428 - امام در يكى از عيدها فرمود : امروز تنها روز عيد كسانى است كه روزهء آنها مقبول درگاه خدا و عبادتهاى شبانهء آنان مورد پذيرش او قرار گرفته و هر روز در آن نافرمانى خدا نشود ، آن روز عيد است ( و هر روز كه گناه نكنى ، روز عيد توست ) .\r\n429 - بزرگترين حسرتها در روز قيامت ، حسرت شخصى است كه ثروتى را از راه حرام به دست آورده\r\n\r\n","description":"","footnote":"","page_name":" 843 ","page_number":847},
  {"content":"\r\n . \r\n","description":"","footnote":"","page_name":" 844 ","page_number":848},
  {"content":"\r\n\r\nو آن را براى كسى به ارث گذاشته كه در راه خدا انفاق كرده است و خدا به خاطر اين مال او را داخل بهشت و شخص اوّل را به خاطر همان وارد جهنّم گردانيده است .\r\n430 - زيانمندترين مردم در معاملات و نوميدترين آنها در تلاش و سعى ، كسى است كه خويشتن را در راه به دست آوردن مال فرسوده كرده ولى مقدّرات او را در رسيدن به خواسته‌اش يارى نكرده‌اند . از دنيا با حسرت آن بيرون رفته و در آخرت با گناه آن گام نهاده است .\r\n431 - روزى بر دو گونه است : يكى آن‌كه انسان را مىجويدو ديگرى آن كه انسان آن را مىجويد .\r\nكسى كه دنيا را طلب كند ، مرگ او را مىطلبد تا او را از دنيا خارج سازد و كسى كه طالب آخرت است دنيا در طلب او بر مىآيد تا روزى كامل خود را از آن برگيرد .\r\n432 - دوستان خدا كسانى هستند كه به باطن دنيا مىنگرند ، زمانى كه مردم به ظاهر آن نگاه مىكنند و به آيندهء آن مشغولند در حالى كه مردم به امروز آن سرگرمند و لذا امورى را كه مىترسند سرانجام قاتل آنها باشد ، از ميان مىبرند و آنچه را مىدانند عاقبت آنها را ترك مىگويد به دست فراموشى مىسپرند ؛ آنچه را ديگران بسيار مىبينند ، كم مىشمارند و رسيدن به آن را از دست دادن محسوب مىكنند ، دشمنند با آنچه دنيا پرستان صلحند و صلحند با آنچه آنها دشمنند .\r\nقرآن به وسيلهء آنها فهميده مىشود و آنها نيز به وسيلهء قرآن مىفهمند ، قرآن به وسيلهء آن‌ها برپا است ، همان گونه كه آنها به وسيلهء قرآن نيز برپا هستند ؛ بالاتر از اميد خود ، اميدى نمىبينند و برتر از آنچه مىترسند ، مايهء ترسى سراغ ندارند ( اشاره به خشنودى و خشم پروردگار است ) .\r\n433 - پيوسته از قطع لذّتها و بقاى مسؤوليّتهاى آن ياد كنيد .\r\n434 - آزمايش كن تا دشمنش دارى ! ( يعنى بسيار مىشود كه ظاهر اشخاص جلب توجّه مىكند ، امّا پس از آزمايش مورد نفرت قرار مىگيرند ) .\r\nشريف رضى رحمه الله مىگويد : بعضى اين سخن را از پيامبر صلى الله عليه و آله مىدانند ، ولى آنچه تقويت مىكند كه اين سخن از اميرمؤمنان است ، جريانى است كه « ثعلب » از « ابن اعرابى » نقل كرده كه مأمون گفته : اگر نه اين بود كه على عليه السلام فرموده : « اخْبُرْ تَقْللِه » من مىگفتم « اقْلِه تَخْبُر » ( دشمنش بدار تا او را بيازمايى » .\r\n435 - چنين نيست كه خداوند در شكر را بر بنده‌اى بگشايد ، ولى در فزونى را بر او ببندد ،\r\n\r\n","description":"","footnote":"","page_name":" 845 ","page_number":849},
  {"content":"\r\n . \r\n","description":"","footnote":"","page_name":" 846 ","page_number":850},
  {"content":"\r\n\r\nو همچنين امكان ندارد كه باب دعا را بر كسى بگشايد و در اجابت را بر رويش ببندد و ممكن نيست در توبه را به روى كسى باز كند و در آمرزش را به رويش مسدود سازد .\r\n436 - شايسته‌ترين مردم به كرم و بزرگوارى ، كسى است كه بزرگواران به واسطهء او شناخته شوند ( معرّف بزرگواران ، خود بايد بزرگوارتر باشد ) .\r\n437 - از امام عليه السلام پرسيدند از اين دو كدام برترند : عدالت ؛ يا سخاوت ؟ فرمود :\r\nعدالت هرچيز را در جاى خود قرار مىدهد ، ولى سخاوت آن را از مسيرش فراتر مىبرد : عدالت ، قانونى همگانى است ، ولى سخاوت جنبهء خصوصى دارد ، بنابراين عدالت شريفتر و برتر است .\r\n438 - مردم دشمن آنند كه نمىدانند .\r\n439 - تمام زهد در دو جمله از قرآن آمده است . خداوند مىفرمايد : « تا بر گذشته تأسّف مخوريد و نسبت به آينده شاد و دلبند نباشيد » . « 1 » بنابراين آن كس كه غم گذشته نمىخورد و نسبت به آينده شاد و دلبند نيست هر دو جانب زهد را در اختيار گرفته ( اشاره به اين كه حقيقت زهد ترك وابستگيها و اسارتها در چنگال گذشته و آينده است ) .\r\n440 - بسا خوابهاى شب كه تصميمهاى روز را از بين برده ( اشاره به اين كه با گذشت يك شب گاهى انسان تغيير عقيده مىدهد ) .\r\n441 - پستهاى مهم ، ميدان مسابقه و آزمايش مردان است ( اين‌جاست كه كفالت و استعداد و مديريّت و صدق و امانت افراد آشكار مىشود ) .\r\n442 - هيچ شهرى براى تو شايسته‌تر از شهرى ديگر نيست . بهترين شهرها شهرى است كه تو را پذيرا شود ( و وسايل پيشرفت تو را فراهم سازد ) .\r\n443 - هنگامى كه خبر شهادت « مالك اشتر » رحمةاللّه عليه به امام عليه السلام رسيد ، فرمود :\r\nمالك ، امّا چه مالكى ! به خدا سوگند اگر كوه بود ، يكتا بود و اگر سنگ بود ، سرسخت و محكم بود ، هيچ مركبى نمىتوانست از كوهسار وجودش بالا رود و هيچ پرنده‌اى به اوج آن راه نمىيافت .\r\nشريف رضى رحمه الله مىفرمايد : « فند » به كوه تك و تنها گفته مىشود .\r\n444 - كار كم امّا مستمرّ و پرنشاط بهتر از كار بسيار و ملالت آور ( و موقّت ) است .\r\n445 - هرگاه در انسانى خوى و خصلت برازنده‌اى باشد ، انتظار همانندهايش را نيز داشته باشيد .\r\n446 - امام در سخنى كه بين او و غالب بن صعصعه ، پدر « فرزدق » ردّ و بدل شده چنين فرمود :\r\n\r\n\r\n","description":"","footnote":"\r\n( 1 ) . سورهء حديد ، آيهء 23 .\r\n","page_name":" 847 ","page_number":851},
  {"content":"\r\n . \r\n","description":"","footnote":"","page_name":" 848 ","page_number":852},
  {"content":"\r\n\r\nشتران فراوانت چه شدند ؟\r\nعرض كرد اى اميرمؤمنان ! حقوق واجب ( زكات ) آنها را پراكنده ساخت ! امام فرمود : اين بهترين راه مصرف آنها بود .\r\n447 - آن كس كه بدون آگاهى ( از احكام اسلام ) به تجارت پردازد ، در ربا غوطه‌ور خواهد شد .\r\n448 - كسى كه مصايب كوچك را بزرگ شمارد ، خداوند او را به مصيبتهاى بزرگ مبتلا مىسازد .\r\n449 - كسى كه براى خود شخصيّت قائل است ، شهواتش در پيش او خوار و ذليل خواهند بود . ( اشاره به اين كه تسليم هوا و هوس شدن شخصيّت انسان را خرد مىكند ) .\r\n450 - هر شوخى كه انسان مىكند مقدارى از عقل خود را با آن از دست مىدهد ( اشاره به افراط و زياده روى در مزاح است و گرنه مزاح به صورت معتدل ، نه تنها مذموم نيست بلكه پيشوايان اسلام خود آن را انجام مىدادند ) .\r\n451 - بى ميلى تو نسبت به آن كس كه به تو علاقه‌مند است ، دليل كمى بهرهء تو در دوستى است و تمايل تو نسبت به كسى كه بى اعتناست سبب خوارى توست .\r\n452 - غنا و فقر آن گاه آشكار مىشود كه اعمال ما بر خدا عرضه شود .\r\n453 - « زبير » همواره از ما اهل بيت بود تا آن زمان كه فرزند شومش عبداللّه نشو و نما كرد .\r\n454 - انسان را با تكبّر چكار ؟ در آغاز نطفه بود و سرانجام مردارى است . نه مىتواند به خود روزى دهد و نه مرگ را از خود براند .\r\n455 - از امام پرسيدند : برترين شعراى عرب كيست ؟\r\nفرمود :\r\nشاعران همه يك روش نداشتند و در يك مسير به مسابقه نپرداخته‌اند تا پيشگام آنها مشخّص شود و اگر به ناچار بايد به اين سؤال پاسخ داد ، بايد گفت : آن سلطان گمراه ، يعنى « امرء القيس » بر همه مقدّم است .\r\n456 - آيا آزاد مردى پيدا مىشود كه اين ته ماندهء دنيا را به اهلش واگذارد ؟ بدانيد جان شما بهايى جز بهشت ندارد ، به كمتر از آن نفروشيد .\r\n457 - دو گرسنه‌اند كه هرگز سير نمىشوند : طالب علم و طالب دنيا .\r\n458 - ايمان آن است كه راستگويى را در آن‌جا كه به تو زيان مىرساند ، بر دروغ در آن‌جا كه سود دارد مقدّم دارى ، و اين كه گفتارت بيش از عملت نباشدوديگراين‌كه به هنگام سخن دربارهء ديگرى از خدا بترسى .\r\n459 - مقدّرات بر نقشه و حسابگرى پيروز مىگردد ، تا آن‌جا كه ( گاهى ) آفت و بلا در تدبير است .\r\nشريف رضى رحمه الله مىگويد : همين مضمون ( در شمارهء 16 ) با عبارت ديگرى گذشت .\r\n\r\n","description":"","footnote":"","page_name":" 849 ","page_number":853},
  {"content":"\r\n . \r\n","description":"","footnote":"","page_name":" 850 ","page_number":854},
  {"content":"\r\n\r\n460 - بردبارى و خونسردى ( در برابر حوادث ) فرزندان دو قلويى هستند كه از همّت بلند متولّد شده‌اند .\r\n461 - غيبت ، آخرين كوشش شخص ناتوان است .\r\n462 - بسيارند كسانى كه به خاطر تعريف و تمجيد فريب مىخورند .\r\n463 - دنيا براى غيرش آفريده شده نه براى خودش ( اشاره به اين كه هدف از آفرينش اين جهان تكامل و آمادگى براى زيستن در آن جهان است ) .\r\n464 - بنىاميّه زمان معيّنى مهلت دارند تا به تاخت و تاز خود در آن مشغول باشند و همين كه بين آنها اختلاف افتاد دشمنان كفتار صفتشان آنها را فريب مىدهند و بر آنان پيروز مىگردند .\r\nشريف رضى رحمه الله مىگويد : « مرود » ( بر وزن منبر ) از مادّهء « ارواد » به معناى مهلت است و اين از فصيح‌ترين تعبيرات است . گويا امام عليه السلام مهلتى را كه آنها براى حكومت دارند ، تشبيه به ميدان مسابقه كرده كه مسابقه دهندگان با نظم و ترتيب در يك مسير به سوى هدفى پيش مىروند ، امّا هنگامى كه به هدف رسيدند نظام آنها به هم مىخورد .\r\n465 - امام عليه السلام در مدح و ستايش انصار فرموده است : به خدا سوگند آنها اسلام را همچون فرزند در دامانشان پرورش دادند ، با دستهاى گشاده و پرسخاوت و زبانهاى گويا و منطق كوبنده ، با اين كه نياز مادّى به آن نداشتند .\r\n466 - چشم ، حافظ نشيمنگاه است ( اشاره به اين كه هنگامى كه انسان به خواب مىرود وضوى او باطل مىشود ) .\r\nشريف رضى رحمه الله مىگويد : اين از استعارات شگفت‌انگيز است . امام نشيمنگاه را به مشك ، تشبيه كرده و چشم را به بندى كه سر مشك را به وسيلهء آن مىبندند ، كه هرگاه بند را رها كنند مشك نمىتواند آنچه در آن است نگه دارد . مشهور اين است كه اين سخن از پيامبر صلى الله عليه و آله است ولى عدّه‌اى آن را از اميرمؤمنان نقل كرده‌اند ، اين را « مبرد » در كتاب « مقتضب » در باب اللفظ بالحروف آورده . و ما در كتاب « مجازات آثار النبويّه » دربارهء اين استعاره سخن گفته‌ايم .\r\n467 - امام عليه السلام در ضمن يكى از سخنانش فرمود : سرپرستى ( الهى ) ، بر آنها حكومت كرد ، حق را برپا داشت و خود بر جادهء حق گام بر مىداشت تا آن جا كه دين گلوگاه خود را بر زمين نهاد ( اشاره به قيام پيامبر صلى الله عليه و آله و قدرت و سيطرهء اسلام است ، زيرا اين تعبير معمولًا دربارهء شتر به هنگام استراحت گفته مىشود كه پس از رسيدن به مقصد مىخوابد و گردن خود را بر زمين مىنهد ) .\r\n468 - / زمانى در پيش است بسيار سخت و گزنده كه ثروتمندان بر آنچه در دست دارند دندان مىفشارند ، در حالى كه چنين دستورى به آنها داده نشده است . خداوند سبحان مىفرمايد :\r\n« احسان و بخشش بين خود را فراموش نكنيد » . « 1 » در آن زمان اشرار و بدان را بلند مرتبه و نيكان را خوار مىكنند و مردم بينوا ، هستى خود را از روى اضطرار به قيمت كم مىفروشند و متمكّنان از آنها مىخرند ، در حالى كه پيامبر صلى الله عليه و آله از چنين معامله‌اى نهى كرده است .\r\n\r\n\r\n","description":"","footnote":"\r\n( 1 ) . سورهء بقره ، آيهء 237 .\r\n","page_name":" 851 ","page_number":855},
  {"content":"\r\n . \r\n","description":"","footnote":"","page_name":" 852 ","page_number":856},
  {"content":"\r\n\r\n469 - دو كس در مورد من هلاك خواهند شد : دوست غلوّ كننده و دشمن بهتان زنندهء دروغگو .\r\nشريف رضى رحمه الله مىگويد : اين عبارت همانند عبارت ديگرى است ( سخن شمارهء 117 ) كه از امام نقل شده است : « هَلَكَ فِىَّ رَجُلانِ : مُحِبُّ غالٍ وَ مُبْغِضٌ قالٍ » .\r\n470 - از امام دربارهء توحيد و عدل سؤال كردند ، فرمود :\r\nتوحيد آن است كه خداى را در وهم و انديشه نياورى و عدل آن است كه او را متّهم نسازى ( اشاره به اين كه ذات خدا در انديشهء هيچ كس نمىگنجد و او در تقسيم نعمتهايش كاملًا عادل است ) .\r\n471 - نه سكوت از بيان حق ، خوب است و نه سخن گفتن با جهل .\r\n472 - امام عليه السلام در دعايى كه براى درخواست باران نموده ، چنين گفته : بار خداوندا ! به وسيلهء ابرهاى رام ، به ما باران عنايت كن نه به وسيلهء ابرهاى سركش .\r\nشريف رضى رحمه الله مىگويد : اين از كلمات فصيح و شگفت‌انگيز است ، زيرا امام ابرهاى پر سر و صدا را كه توأم با رعد و برق و صاعقه و طوفان است ، تشبيه به شتران سركشى كرده كه بارهاى خود را مىافكنند و سواران خويش را به زمين مىكوبند ، ولى ابرهاى خالى از اين هياهو را به شتران رام تشبيه فرموده كه به راحتى مىتوان شير آنها را دوشيد و بر آنها سوار شد .\r\n473 - به آن حضرت عرض شد : اگر محاسنت را رنگ و خضاب مىكردى بهتر بود در پاسخ فرمود :\r\nخضاب و رنگ بستن زينت است ولى ما عزا داريم ( منظور امام وفات پيامبر اكرم صلى الله عليه و آله بوده است ) .\r\n474 - مجاهد شهيد در راه خدا اجرش بيشتر از كسى نيست كه قدرت بر گناه دارد امّا خويشتندارى مىكند ، چنين شخص خويشتندار نزديك است كه فرشته‌اى از فرشتگان خدا باشد .\r\n475 - قناعت ، ثروت پايان ناپذير است .\r\nشريف رضى رحمه الله مىگويد : بعضى اين سخن را از پيامبر صلى الله عليه و آله نقل كرده‌اند .\r\n476 - امام عليه السلام اين سخن را به « زياد بن ابيه » هنگامى كه او را جانشين « عبداللّه بن عبّاس » در منطقهء فارس قرار داد ، در ضمن يك سخن طولانى كه در زمينهء نهى از افزايش خراج و ماليات بيان كرد ، فرمود :\r\nعدالت را پيشه كن و از خشونت و سختگيرى بى جا و ستمگرى بپرهيز ، چرا كه سختگيرى موجب فرار مردم از منطقه و ظلم و ستم ، دعوت به مبارزهء مسلّحانه مىكند .\r\n477 - بدترين و خطرناك‌ترين گناه ، گناهى است كه انجام دهنده‌اش آن را كوچك بشمرد .\r\n478 - خداوند از جاهلان پيمان فراگيرى علم نگرفته ، مگر آن كه قبلًا از دانشمندان ، پيمان تعليم دادن گرفته است .\r\n\r\n","description":"","footnote":"","page_name":" 853 ","page_number":857},
  {"content":"\r\n . \r\n","description":"","footnote":"","page_name":" 854 ","page_number":858},
  {"content":"\r\n\r\n479 - بدترين برادران ( دوستان ) كسى است كه براى پذيرايى او خود را به زحمت بيفكنى .\r\nشريف رضى رحمه الله مىگويد : تكلّف و تكليف همواره با مشقّت توأم است ، بنابراين دوست پر توقّع كه انسان را به تكلّف وا مىدارد ، مايهء شرّ است پس او شرّ الاخوان محسوب مىشود .\r\n480 - به خشم در آوردن و شرمنده ساختن دوست ، مقدمهء جدايى از اوست .\r\nشريف رضى رحمه الله مىگويد : « حشم » و « احشم » يعنى او را به غضب در آورد و بعضى گفته‌اند :\r\nيعنى او را شرمنده ساخت و « احتشم » به معناى طلب چنين حالتى است و مسلّماً چنين كارى مقدّمهء جدايى است .\r\nشريف رضى در پايان اين باب چنين مىگويد : اين آخرين قسمت از سخنان برگزيدهء امام اميرمؤمنان على عليه السلام است كه توفيق جمع آورى آن را يافتيم و خداوند سبحان را بر اين كه منّت بر ما گذاشت و چنين توفيقى را مرحمت فرمود ، سپاس مىگوييم ، توفيق بر گردآورى اين سخنان پراكنده و نزديك ساختن آنها به يكديگر در يك مجموعه .\r\nو ما از آغاز تصميم گرفتيم كه در آخر هر باب صفحات سفيدى را به كتاب ملحق سازيم تا هروقت به كلام تازه‌اى برخورديم ، در آن جاى دهيم و يا هرگاه به تفسير تازه‌اى دربارهء سخنان امام دست يافتيم ، آن را به اين بحثها ملحق سازيم .\r\nتنها از اللّه توفيق مىطلبيم و بر او تكيه مىكنيم و او ما را كافى است و بهترين سرپرستان است .\r\nو اين در ماه رجب سنهء 400 هجرى است . درود خداوند بر سيّد و مولاى ما محمّد صلى الله عليه و آله خاتم پيامبران و هدايت كننده به بهترين راهها و بر خاندان پاك و يارانش باد ، كه ستارگان ايمان و يقينند .\r\nپايان\r\n\r\n","description":"","footnote":"","page_name":" 855 ","page_number":859},
  {"content":"\r\n . \r\n\r\n","description":"","footnote":"","page_name":" 856 ","page_number":860}
  ]