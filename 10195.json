[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ امامان شيعه\r\nحميد احمدى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاحمدى ، حميد ، 1342 -\r\nتاريخ امامان شيعه / حميد احمدى ؛ نهاد نمايندگى مقام معظم رهبرى در دانشگاهها ، معاونت پژوهشى دانشگاه معارف اسلامى . - قم : معارف ، 1389 .\r\n280 ص . 000 / 28 ريال\r\nISBN : 978 - 964 - 531 - 073 - 6\r\nفهرست نويسى بر اساس اطلاعات پيش از انتشار .\r\nكتابنامه : ص . [ 269 
  ] ؛ همچنين به صورت زير نويس\r\n1 . امامت . 2 . امامت - بررسى و شناخت . 3 . ائمه اثنا عشر . الف . نهاد نمايندگى مقام معظم رهبرى در دانشگاهها . معاونت پژوهشى دانشگاه معارف اسلامى . ب . عنوان .\r\n13 الف 2 ت / 223 BP\r\n45 / 297\r\nمجموعه تاريخ\r\n26\r\nتاريخ امامان شيعه\r\nمؤلف : حميد احمدى\r\nتدوين : نهاد نمايندگى مقام معظم رهبرى در دانشگاهها\r\nمعاونت پژوهشى دانشگاه معارف اسلامى\r\nناشر : دفتر نشر معارف\r\nويراستار : امير عباس رجبى\r\nبازبينى نهايى : سيد سعيد روحانى\r\nنوبت چاپ : پنجم ، پاييز 1389 / 5000 نسخه\r\nچاپ : باقرى\r\nقيمت : 2800 تومان\r\nشابك : 6 - 073 - 531 - 964 - 978\r\nكليه حقوق محفوظ است\r\nمراكز پخش :\r\nمديريت پخش دفتر نشر معارف : قم ، خيابان شهدا ، كوچه 32 ، پلاك 3 ، تلفن و نمابر : 7744616 ،\r\nفروشگاه شماره 1 : قم ، خيابان شهدا ، روبه روى دفتر مقام معظم رهبرى ، تلفن : 7735451 ؛\r\nفروشگاه شماره 2 : تهران ، خيابان انقلاب اسلامى ، چهار راه كالج ، جنب بانك ملت ، پلاك 715 ، تلفن : 88911212 ، نمابر : 88809386\r\nپخش پكتا : تهران ، خيابان حافظ ، نرسيده به چهار راه كالج ، نبش كوچه بامشاد ، پلاك 525 ، تلفن : 5 - 88940303\r\nنشانى الكترونيك : info @ nashremaaref . ir ؛ پايگاه اينترنت : www . nashremaaref . ir\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسخن مركز\r\nهدف غايى انسان ، نيل به كمالات معنوى و اتصال به غيب و خُلق‌پذيرى الهى است ؛ امرى كه خداى تعالى ، ميل بدان را در فطرت و جان آدمى قرار داده است . طريق وصول به اين كمالات ، همان صراط مستقيم است كه با شرايع آسمانى ارائه شده است . به‌يقين ، پيمودن اين راه بدون راهنماى راه‌پيموده امكان ندارد ؛ فردى برگزيده همچون پيامبران كه واسطهء فيضِ ميان عالم ربوبى و جهان آدميان باشد . در غير اين صورت حركت استكمالىِ نوع انسان ، بىغايت و محكوم به انقراض است . اين فرد برگزيده در اصطلاح شرع « امام » ناميده مىشود . قاعده لطف ، قاعده امكان اشرف ، قاعده نياز شرع به حافظ و مفسر ، قاعده لزوم هدايت عمومى و اتمام حجت ، برخى از دلايل ضرورت امامت و لزوم وجود امام در قلمرو فلسفى و نظرى است .\r\nرسولِ اعظمِ الهى ، حضرت محمد صلى الله عليه و آله با تلاش همه جانبه ، پرتو انوار الهى را در سرزمين تفتيده و جهالت‌زده جزيرةالعرب متجلّى ساخت و بدين طريق فيض وجودش حبل‌المتين ارتباط زمين و آسمان و شجره طوباى پرثمر و خرّم‌بخش زندگى فردى و اجتماعى نوع انسان قرار گرفت و براى استمرار اين اتصال و تكميل اهداف عظيم بعثت ، مطابق سيره و سنت ساير پيامبران بلندمرتبه با معرفى جانشين خود ، حاملان نور نبوت ( امامان اهل بيت عليهم السلام ) را چراغ فروزان معرفت بشرى و راهنماى سالكان درگاه ربوبى قرار داد .\r\nبر اين اساس به نظر اماميه ، مراتب وجود امام و كاركرد نظام امامت ، به هيچ وجه در رياست و زعامت سياسى جامعه خلاصه نمىشود ، بلكه مرجعيت دينى ، علمى و ولايت معنوى و الهى از ديگر ابعاد وجود امام در راستاى غايت بعثت در جامعه است . اينكه امت تاكنون به چه ميزان و در چه ابعادى توانسته است ظرفيت وجودى و نيازهاى گوناگون روحى ، معنوى ، اجتماعى ، سياسى و\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفرهنگى خود را در چشمه‌سار وجود امام و شجره طوباى نظام امامت برآورد ، تحقيق مستقل علمى و بدور از هر گونه هيجان و احساسات را مىطلبد و زوايايى از آن در پژوهشِ پيش‌رو آمده است .\r\nپس از افزايش عناوين دروس معارف اسلامى به 16 عنوان و تأكيد مركز برنامه‌ريزى و تدوين متون درسى بر تعدّد متن درسى در هر يك از عناوين ، متن پيش‌رو دومين كتاب در حوزه تاريخ امامت و تشيع است . نويسنده محترم جناب حجت‌الاسلام و المسلمين آقاى حميد احمدى تلاش كرده‌اند با عنايت به رهيافت كلامى - تاريخى ، به بحث از امامت ، شئون و مراتب امام و دلايل و شواهد امامت امامان عليهم السلام و نيز اوضاع سياسى ، اجتماعى و فرهنگى دوران زندگانى هر يك از عترت پيامبر اعظم صلى الله عليه و آله و وضعيت تشيع در سده‌هاى نخستين بپردازد . كتاب داراى هفت فصل و يك ضميمه است .\r\nگروه تاريخ و تمدن اسلامى مركز ضمن قدردانى از نگارنده محترم و ساير همكاران ، از نظرات اساتيد ، صاحب‌نظران و دانشجويان عزيز در بهبود اين اثر استقبال مىكند .\r\nنهاد نمايندگى مقام معظم رهبرى در دانشگاهها\r\nمركز برنامه‌ريزى و تدوين متون درسى\r\nگروه تاريخ و تمدن اسلامى\r\n\r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\nساحت حيات امامان شيعه يكى از ناب‌ترين و الهام‌بخش‌ترين پرده‌هاى تاريخ انسانيت و يكى از بزرگ‌ترين جلوه‌هاى ايمان مذهبى و خداگرايى است ؛ رويدادى پر از حماسه و آميزه‌اى از معنويت و اخلاق ، عدالت‌طلبى و آخرت‌جويى ، فداكارى ، وفادارى و پايدارى توأم با معرفت و بصيرت . جايى كه درايت ، واقع‌گرايى ، آينده‌نگرى و آزادگى به هم پيوند مىيابند ، انسان‌هايى در اوج ملكوت‌بينى و خدامحورى در گام‌هايى استوار و با دل‌هايى گسسته از هر نوع تعلق و وابستگى ، به تربيت هزاران انسان و الا و ايجاد بنيان‌هايى مستحكم براى اسلام ناب محمدى و خلق حماسه‌هايى جاودان از پاكىها و ارزش‌هاى متعالى پرداختند . تنها دل‌مشغولى اين افلاكيانِ خاك‌نشين دو چيز بود : خشنودى خداوند و آزادى انسان‌ها . اينان مىخواستند انسان‌هايى را از نادانى و سرگشتگى و از ستمكارى جباران برهانند و با ايثار جان و هستى خويش به بشريت راه نُمايند و الگويى جاودانه عرضه دارند تا براى همه حق‌پويان در همه زمان‌ها و مكان‌ها الهام‌بخش و جهت‌دهنده باشد . آنان ميراثى گرانسنگ و جاويد را از سنت ، سيره ، آرا و انديشه‌هاى ناب به يادگار نهادند تا زيرساخت‌ها و بنيان يك مذهب و مكتب در عرصه‌هاى مختلف اخلاقى ، سياسى ، اجتماعى و . . . به خوبى استوار گردد .\r\nاما در مواجهه با اين ميراث بزرگ ، همواره كسانى راه افراط يا تفريط پيموده‌اند . برخى به اين رويدادها آن چنان ابعاد اساطيرى يا غيبى داده‌اند كه آن را و اقتدا بدان را دست‌نيافتنى و ناشدنى كرده‌اند . جنبه‌هاى الهى و غيبى اين نهضت به هيچ رو نمىتواند مورد انكار قرار گيرد ؛ آن‌سان كه مىتوان دست غيب را بر فراز همه هستى و همه فرازهاى تاريخ ديد ، به ويژه آنجا كه مردان خدا در راه خدا گام بر مىدارند و همه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشائبه‌هاى غيرالهى را از اعمال خود دور مىسازند . اما رهنمونى غيبى و دستگيرهاى الهى هرگز نبايد به گونه‌اى درك و تلقى گردد كه ابعاد زمينى و جوانب انسانى پديده‌هاى طبيعت و كنش‌هاى انسان ناديده گرفته شود . چنين درك نامتعادل - به ويژه در جايى كه پيشوايانى در كارند كه هر گام و اقدام آنها مبناى رفتار پيروان آنهاست - فقط خدمت به اهداف آنها نيست ، بلكه كوششى است آگاهانه يا ناآگاهانه براى نفى كردن مجاهدت‌هاى آنان از مضامين اثرگذار و معانى حركت‌آفرين و جهت‌دهنده قيام‌ها ، تلاش‌ها و حركت‌هايى كه نمىتوان از آن تفسيرى زمينى ، تكليف‌ساز و مسئوليت‌آفرين به دست داد . بدين ترتيب اين حركت‌ها به دفينه‌هاى تاريخ و تاريك‌خانه‌هاى خيال مىپيوندد و كاركردهاى آن حداكثر به ساحت ذهن محدود مىشود و راهى به واقعيت‌ها و برون نمىيابد . ما به جاى اسطوره‌ها ، نيازمند اسوه‌هاييم ، از اين رو بايد به كنش‌ها و واكنش‌هاى انسانى در رخدادها و حوادث حيات انسان توجه عقلانى كرد . از ديگر سو ، در ميان كسانى كه تفاسير اسطوره‌اى يا غيبى را پسنديده و به تفاسير مناسب با مذاق فقهى يا ذائقه‌هاى بشرى روى آورده‌اند ، برخى را مىبينيم كه به گونه‌اى ديگر ، يا از متن تاريخىِ وقايع پرفراز و فرود حيات امامان عليهم السلام دور شده‌اند ، يا رسالت اصلى پيشوايان دين را ناديده گرفته‌اند . مكاتب فكرى ، حكومت‌ها ، احزاب و جنبش‌هايى كه بر مبناى دينى و معرفتى نيستند ، فراوان از اين دست تحليل‌ها را مىآفرينند و دستاويز خود قرار مىدهند .\r\nاز اين رو بايد دانست هر تبيينى كه از ساحت‌هاى حيات امامان به دست داده مىشود ، بايد از دو مؤلفهء شواهد كافى تاريخى و نيز هم‌خوانى با فلسفه امامت و رسالت امامان شيعه برخوردار باشد . چرايى امامت و رسالت پيشوايان دينى و نيز تفكيك رسالت‌هاى اصلى و فرعى را مىتوان به دو شيوه به دست آورد : كندوكاو در منابع دينى و آثار كلامى - فلسفى و نيز تأمل در تحقيق‌هاى تاريخى مختلف امامت در دو قرن و نيم آغاز اسلام .\r\nهرگز نبايد دربارهء رفتارهاى پيشوايان معصوم داورىهايى كرد كه با مفاد و لوازم براهين قطعى امامت سازگار نباشد ؛ همچنان‌كه در شناخت رسالت اصلى پيشوايان دينى و آنچه قوام‌بخش و هويت‌دهندهء وجود و دوام امامت آنان است ، نمىتوان مثلًا ماجراى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nكربلا را فقط حيات امام حسين دانست ؛ زيرا اولًا تاريخ امامت را بايد جريانى كلى در نظر گرفت تا در بررسىهاى تاريخى دچار سرگردانى نشويم . با اين بيان ، اعتقاد ما در مورد امامان شيعه نيز روشن مىشود كه آنها در مشروعيت و راهبرى ، از خاستگاهى يگانه و مشترك برخوردارند و هرگز ويژگىهاى شخصى يا استنباطهاى فردى ايشان در تصميم‌هاى دينى آنها اثرگذار نبوده است و هر امام در موقعيت امام ديگر ، دقيقاً همان كارى را مىكرد كه امام ديگر انجام مىداد .\r\nدوم اينكه گذشتِ زمان و مشاهدهء فرجام همه نهضت‌ها و جنبش‌هاى فكرى ، باطنى و انقلابى اسلامى - خواه آنجا كه به رويارويى صريح و مسلّحانه با ستم‌پيشگان پرداختند و خواه آنجا كه خود را از اين‌گونه رويارويىها كنار كشيدند و به مبارزهء علمى ، فرهنگى و تحكيم زيرساخت‌هاى فكرى روى آوردند - همواره بر صواب بودن مواضع امامان گواهى مىدهد . ميراث عظيم امامت كه در لابه‌لاى منابع بىشمار مكتوب شيعى و اهل سنت بر جاى مانده و گسترشى كه تشيع يافته و از سويى دوام اسلام در كليت آن و گسترش و عمق آن در سراسر جهان ، بهترين گواه درايت ، بصيرت و هوشمندى درست امامان است . به همين رو ، حماسه‌ها و صحنه‌هاى درخشان حيات آنان در عرصه‌هاى مختلف ، الگويى ماندگار شد تا همه مسلمانان در راه آرمان‌ها و اهداف والاى الهى از هيچ تلاش و فداكارى عاشقانه‌اى فروگذارى نكنند و در برابر تماميت جريان كفر و نفاق ، هوشمندانه و عالمانه بايستند . از اين رو براى به دست دادن چنين الگويى در حيات سياسى ، اجتماعى و فردى مسلمانان ، نيازمند بازكاوى و معرفت و آگاهى به زواياى مختلف حيات اين بزرگان هستيم .\r\nاز سويى ، هر كه در برابر سيرهء معصومان قرار مىگيرد و مناقب ، فضايل ، هوشمندى ، پايدارى و مظلوميت آنها را از نظر مىگذراند ، طبيعى است كه نسبت به آنها حالت تكريم و تعظيم يافته ، بدان‌ها تعلق عاطفى شديدى بيابد ؛ در شادىهايشان شاد گردد و در فقدان و مصايب آنها اندوهگين و گريان شود . اين احترام قلبى و تعلق عاطفى در كنار توصيه‌هاى پيامبر اعظم و نصوص دينى كه بزرگداشت اولياى دين و حضرات امامان را از شعائر الهى و مايهء تقواى دل‌ها و نيز دوستى آنها را پاداش رسالت و سبب راه‌يابى به سوى خدا دانسته است ، و مسلمانان را به گرامىداشت زادروزها و درگذشت‌هاى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمعصومان دعوت نموده‌اند ، بر ضرورت ايجاد پيوند و استمراربخشى آن دعوت مىنمايد .\r\nتوجه و تأسى به اين الگوهاست كه نيازمند معرفت و آگاهى از كنش‌ها ، واكنش‌ها و حيات پرارج و درخشان ايشان است .\r\nاز سوى ديگر ، هويت ملى ما ايرانيان با آيين ، فرهنگ و ارزش‌هاى شيعى به هم آميخته است . از اين رو آشنايى با حيات ، آرا و مواضع اين بزرگان ، آشنايى با بخشى از هويت فرهنگى و تاريخى ماست . اين همه ، ايجاب مىكند تاريخ امامت به عنوان جريانى بالنده و ميراث ماندگار و پرفروغ انسانى مورد مطالعه و بازشناسى شايسته قرار گيرد . نگارنده با چنين نگاه و مقصدى كوشيده است با تأكيد بر دانستنىهاى پيشين و با اهتمام به اصول و مقاصد بيان شده و با بهره‌گيرى از متون انديشمندان و اسناد و منابع حديثى و روايى ، به تبيينى متقن ، مستدل ، جامع و روشن از اين دوران طلايى و حيات جامعه اسلامى بپردازد ؛ بدان اميد كه حضرت حق به الطافش پذيرا باشد و مقبول محضر محققان و كاوشگران و دانشجويان ارجمند واقع گردد .\r\nدر پايان نيز بر خود فرض مىدانم از حمايت و مساعدت برادران ارجمند مركز برنامه‌ريزى و تدوين متون درسى نهاد نمايندگى مقام معظّم رهبرى در دانشگاه‌ها به‌ويژه آقاى سيد سعيد روحانى كه سعى وافرى در تنظيم و تدوين و بازبينى نهايى اين متن به عمل آوردند و همچنين آقاى اميرعباس رجبى ، ويراستار اين اثر ، تشكر و قدردانى نمايم .\r\nحميد احمدى\r\n12 بهمن 1385\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nفصل يكم : مبانى و كليات\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nمقدمه\r\nتاريخ كه عبارت است از حوادث و تجارب گذشته بشر ، در معناى متداول آن به حاصل كار مورّخانى اطلاق مىشود كه در صددند با اتكا بر آثار مكتوب اصيل يا منابع ، جريان رويدادها را در قالب گزارش‌هاى روايى بازسازى كنند .\r\nموضوع اصلى مورد مطالعه تاريخ ، گذشته‌اى است كه اهميت داشته باشد . در اين معنا مىتوان اعمال افراد و شخصيت‌ها و نهادهايى را كه بر تجربه بشر و سير تحول تمام جوامع تأثير نهاده‌اند ، با اهميت تلقى كرد . گرچه تاريخ در مفهوم سنتى آن عمدتاً معطوف به اقدامات حكومت‌ها ، فرمانروايان و جنگ‌هاى ميان آنها بوده است ، در دوران جديد ( يكى دو قرن اخير ) دامنه علايق تاريخ گسترش يافته و تاريخ افكار ، عقايد ، الگوها و تمايلات موجود در حيات اجتماعى و اقتصادى را نيز - كه بر جامعه تأثير مىگذارند يا آن را متمايز مىكنند - شامل شده است .\r\nمعمولًا مطالعات و تحقيقات تاريخى درباره يك تمدن يا يك كشور و يا يك منطقه يا جريان خاص ، از لحاظ زمانى و موضوعى در قالب‌هاى سياسى ، اقتصادى ، فرهنگى ، اجتماعى و فكرى انجام مىگيرد .\r\nمطالعات تاريخى در روشْ تابع گرايش‌ها و رهيافت‌هاى نظرى تاريخى است كه محقق و مورّخ بدان وابسته و دلبسته است . با هر نگاه و از هر زاويه‌اى كه به تاريخ و روش‌هاى مطالعاتى نگريسته و پرداخته شود ، ثمرات ارزنده‌اى دارد ؛ مانند تنوع تجارب انسانى و ماهيت تمدن ، كسب دانش به‌منظور فايق آمدن بر مسائل پيچيده تحقيقى در علوم انسانى و حيات اجتماعى و نيز سهمى اساسى در تجربه آموزشى .\r\nتاريخ براى ديگر شاخه‌هاى علوم اجتماعى و براى سياستمداران نيز آشكارا اطلاعات و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nداده‌هاى در خور توجه و تجاربى را فراهم مىكند كه به دست آوردن آنها در يك مقطع زمانى براى افراد ناممكن است .\r\nالبته بايد دانست كه آينده - بنا بر قوانين مسلّم تاريخ - به‌گونه‌اى تام و كامل از پيش معين و مقدّر نشده است . تاريخ خود مبيّن آن است كه تجارب انسان تا حد بسيار زيادى تابع انتخاب بوده و به همين دليل نمىتوان آينده را به‌طور كامل و دقيق پيش‌بينى كرد ، اما تاريخ مىتواند ريشه و چارچوب‌هاى بسيارى از مسائل آينده را تبيين كند و به سياستمداران و انديشمندان علوم اجتماعى ، عواقب احتمالى تصميمات گرفته‌شده را نشان دهد . از اين روى تاريخْ حركت قانونمند و نظام‌يافته مجتمع‌هاى انسانى در درازناى زندگى بشر است كه از آن در حادثه‌نگارى ، تاريخ تحليلى و فلسفه تاريخ بحث مىگردد .\r\nحادثه‌نگارى عبارت است از ثبت حوادث و پيشامدهاى رخداده در زندگى بشر ، بى آنكه چندوچون و چگونگى و چرايى آن بررسى گردد .\r\nتاريخ تحليلى ، بررسى وقايع و پيشامدها ، جستجوى علل و اسباب آنها ، تجزيه و تحليل رخدادها و ارزيابى ژرفا و گسترهء زمانى و مكانىشان و همچنين نگرشى است به آينده و پيامدها و ارزش آنچه به دنبال حوادث تاريخى خواهد آمد .\r\nفلسفه تاريخ همان كشف قوانين و احكام به‌دست آمده از تاريخ تحليلى و وقايع و حوادث تاريخى است .\r\nاسلام تاريخ را قانون و سنتى اجتماعى مىداند كه از مشيت ثابت و تغييرناپذير الهى و اراده آزاد انسانى به وجود مىآيد . در جريان تاريخ مانند هر جريان طبيعى - انسانى ديگر ، عوامل متعددى تأثير مىگذارند ، اما اراده انسانى مىتواند همه عوامل مؤثر را - چنان‌كه مىخواهد - در اختيار گيرد و در مسير مطلوب خود قرار دهد . اين تغيير به ميزان آگاهى او از جان و جهان و جهان‌آفرين بستگى دارد و از سويى اين معرفت را بيش از هر چيز ، از بررسى جريان‌هاى تاريخى گذشته و تحليل دقيقِ حوادث به دست مىآورد - البته اين دستاورد استخراج اصول و قوانين از حركت‌هاى تاريخى ، آموختن دقيق آنها براى شناخت حوادث و رخدادهاى كنونى و نيز ترسيم دقيق خط سير درست آينده است ؛ چنان‌كه بررسى رخدادها و وقايع تاريخى فرهنگ و انديشه و جريان‌هايى كه سازنده هويت فرهنگى ، دينى ، ملى و انسانى آدميان‌اند ، در بازشناسى و ادراك درست اين هويت مدد مىرساند ؛ هويتى كه در پرتو آن حراست از ميراث فرهنگى ، دينى و ملى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمهيا مىگردد و از ديگر سو به بازتوليد انديشه و فرهنگ و بالندگى و پويايى آن نيز كمك مىكند .\r\nاز اين‌رو در آموزه‌هاى قرآنى و اسلامى همواره بر شناخت هويت و وقايع تاريخى و توجه به اصول و سنن حاكم بر آنها و بازشناسى جريان حق‌مدار و باطل از ميان آن وقايع تأكيد شده است .\r\nهمه داستان‌ها و قصص قرآن‌كريم ، سرگذشت پيامبران گذشته و امت‌هايشان ، جريان و گروه‌هايى كه به تقابل با آنان برخاستند و همچنين افرادى كه ايمان آوردند و پايدارى نمودند ، همه براى انديشه‌ورزى ، بصيرت و عبرت گرفتن انديشه‌ورزان است .\r\nآموزش‌هاى تاريخى پيامبرگرامى صلى الله عليه و آله و امامان بزرگ شيعه عليهم السلام و حكيمان متأله نيز همين هدف را پى مىگيرد و سرگذشت حضرت آدم تا پيامبر خاتم را در يك راستا و به صورت قانون و فرايندى پيوسته نشان مىدهد .\r\nرهنمودهاى اميرمومنان عليه السلام در باب تاريخ نيز پرتوى تابان از هدايت تاريخى قرآن و بازتابى راستين از آموزش‌هاى ژرف پيامبر خداست . ارزشمندترين منابع تاريخى كه سند افتخار انديشه شيعى و معنويت و آموزه‌هاى اسلامى است ، نهج‌البلاغه است ؛ مهم‌ترين سندى كه افزون بر طرح مباحث معرفتى و شناختى در حوزه انديشه امامت ، به شرح و بسط آغاز دوره امامت پرداخته و فرايند نويدبخش آن را نيز ترسيم نموده است . آن امام بزرگ دربارهء اصول و سنت‌هاى تاريخى مىگويد :\r\nبندگان خدا ! بىگمان روزگار همان‌گونه بر ماندگان و حاضران مىگردد كه بر گذشتگان گرديد ؛ نه روزگارِ گذشته بازمىگردد و نه زمان كنونى هميشه باقى مىماند . سرانجام عملكردش مانند آغاز آن است ؛ كارهايش با يكديگر همانند ، و نشانه‌هايش در روشنايى و راهنمايى به يارى يكديگر برخاسته‌اند . « 1 » حضرت على عليه السلام در خطبه‌اى ديگر ، آموختن از تاريخ و درك قوانين آن را از جمله عوامل رساننده انسان به پرواپيشگى مىداند . چنين پرواپيشه‌اى در برابر حوادث تيره و ابهام‌آلود ، مشعلى در دست دارد كه هرگز در مغاك شبهه فرونمىافتد :\r\nآنكه عبرت‌هاى روزگارْ او را آشكار شود - و از آن پند پذيرد - و از كيفرها كه پيش چشم\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 157 .\r\n","page_name":" 23 ","page_number":23},
  {"content":"\r\n\r\nاوست عبرت گيرد ، پرواپيشگى او را نگه دارد و از فروافتادن در موقعيت‌هاى شبهه‌ناك نگهدارد . « 1 » حضرت ادامه مىدهد :\r\nاز ديرباز حق و باطل در پيكارند و هر يك را گروهى خريدار . اگر باطل پيروز شود ، شيوه ديرين اوست و اگر حق اندك است ، روزى قدرت قرين اوست ، اما كم افتد كه بينى ، آب رفته در جو است ؛ چند رفته را برگشت نمايد . « 2 » بنابراين از نظرگاه امام عليه السلام شناخت و آگاهى تاريخى و اصول و قوانين آن آدميان را از افتادن در پرتگاه شبهه و مغاك تباهى و ساده‌انديشى بازمىدارد و در پرتو تجزيه و تحليل حوادث تاريخى گذشته و حال و شناخت قوانين تاريخى ، حقيقت را باز مىشناسد و راه درست را برمىگزيند ؛ به‌ويژه در دورانى كه باطل جولانگاهى يابد و بر اريكه نشيند و همه چيز را تيره و ابهام‌آلود نمايد .\r\nاهل بصيرت و آگاهان به وقايع و سنن تاريخى بايد دچار تحيّر و حرمان نشوند و از زيادى باطل‌گرايان و كمى حق‌پويان نيز نهراسند . از اين‌رو ، حضرت على عليه السلام پند گرفتن از رخدادها و وقايع تاريخى را از ستون‌هاى چهارگانه يقين و باور و راه رسيدن به مرحله ثبات و اطمينان و معرفتى ناب مىداند . « 3 »\r\n\r\nتاريخ امامت\r\nتاريخ امامت كه بخشى مهم از هويت فرهنگى و دينى مسلمانان به‌طور عام و به ويژه شيعيان تلقى مىشود ، براى ما ايرانيان بخشى از هويت ملى نيز به شمار مىرود . صفحات تاريخ امامت با گذشته تاريخى تلخى - همچون تهمت و افترا ، زندان ، تبعيد و سرانجام شهادت آن بزرگان - همراه بوده است ، اما با اين همه ، خلق حماسه‌هاى ماندگار و ترسيم خطوط تابناك انسانيت ، معنويت ، فضيلت ، علم و حلم را به يادگار نهاده و كاروان بشرى را به هدايت و صفا و صدق\r\n\r\n\r\n","description":"","footnote":"\r\n( 1 ) . همان ، خطبه 16 .\r\n( 2 ) . همان .\r\n( 3 ) . بنگريد به : همان ، حكمت 31 .\r\n","page_name":" 24 ","page_number":24},
  {"content":"\r\n\r\nرهنمون بوده‌اند . آنان هوشيارانه ، صادقانه و صابرانه به حراست از كيان و شرف و عزت انسانى ، حكمت ، ايمان و فرهنگ محمدى صلى الله عليه و آله پرداختند .\r\nبه هر روى ، گذشته‌هاى تلخ را نبايد به دليل تلخى و ناگوارىاش به فراموشى سپرد ، بلكه شايسته است با تجزيه و تحليل و بررسى دقيق عوامل به‌وجودآورنده ، تشديدكننده ، نگه‌دارنده و از بين‌برنده آن اوضاع ، درس‌ها آموخت و از آن بهره‌ها گرفت . اين تجربه‌ها در تاريخ پرفرازوفرود امامان شيعه عليهم السلام فرايندى تاريخى است و از سويى هر امامى در عرصه و ساحتى خاص درخشش و تابشى داشته كه مجموع آن به‌عنوان جريانى واحد و به بيان دينى « نورى واحد » ، فرا راه مسلمانان قرار دارد و راهگشا ، آموزنده و سازنده است .\r\n\r\nمنابع و متون تاريخ‌نگارى امامان شيعه عليهم السلام و تاريخ تشيع\r\nنظر به اينكه منابع و متون بر جاى مانده در خصوص تاريخ امامت گستره‌اى نسبتاً وسيع و متنوع دارند ، نبايد تنها به متون و منابعى كه صرفاً تحت عناوين و موضوعات تاريخى تدوين شده‌اند بسنده گردد ، بلكه بايسته است منابع متنوع در زمينه‌هاى مختلف از جمله جغرافيا ، رجال ، انساب ، حديث و تفسير را به عنوان ابزار تاريخ يا علوم مرتبط با تاريخ امامت در اختيار داشت و از آنها بهره گرفت ؛ به‌ويژه اگر بدين مسئله مهم نيز توجه گردد كه تاريخ‌نگارى در اسلام ، در ابتدا خاستگاهى روايى داشته و بر مبناى سرگذشت‌نامه و حديث استوار بوده و در قرون بعدى هويت تاريخى به خود گرفته است . در اين صورت جستجوى تاريخى در اين‌گونه منابع اهميت خواهد يافت . از ديگر سو بايد دانست كه به‌رغم پيچيدگى ، تنوّع و گستردگى در منابع تاريخ امامت ، بيشتر آنها با دوران واقعه و رخداد تاريخى و حيات امامان عليهم السلام فاصله زيادى داشته ، از اين رو بىگمان دچار جرح و تعديل‌هايى شده‌اند . البته اين به‌معناى بىاعتمادى مطلق به همه متون و منابع نيست ، بلكه منظور دقت ، تأمل و وسواس در استنادجويى به اين متون و منابع و اسناد است .\r\nمسئله ديگر ، از بين رفتن بسيارى از منابع و متون تأليف‌شده است كه امروز تنها نام و عناوين تعدادى از آنها در متونى چون فهرست ابن‌نديم و يا آثار خواجه‌نصير آمده است . امروز بخش مهمى از آثار تاريخى شيعه از ميان رفته و تنها نمونه‌هاى اندكى نظير وقعة صفين اثر نصر بن مزاحم از اوايل قرن سوم و كتاب الغارات ثقفى از همان قرن به دست ما رسيده است . « 1 »\r\n\r\n\r\n","description":"","footnote":"\r\n( 1 ) . بنگريد به : رسول جعفريان ، حيات فكرى و سياسى امامان شيعه ، ص 14 .\r\n","page_name":" 25 ","page_number":25},
  {"content":"\r\n\r\nديگر نكته ، توجه به تأثرات و كنش‌هاى سياسى و حكومتى است . حيات اجتماعى و سياسى امامان شيعه كه بخش بزرگى از آن با تقيه همراه بوده از يك سو ، و فشار دستگاه اختناق از سوى ديگر ، سبب گرديد كه جريان بالنده امامت در ژرفا فعال باشد تا در سطح . آنان به گونه‌اى نه‌چندان آشكار به ايجاد و توليد و بازسازى انديشه اسلامى و جريان‌هاى فرهنگى ، فكرى و اجتماعى همت گماشتند . همين نا آشكارى سبب شده است برخى از زواياى مهم و اساسى حيات امامان شيعه ، مكتوم و ناشناخته و يا مغفول واقع شود . بىترديد اين ابعاد مهم از حيات امامان عليهم السلام بايد با توجه به تاريخ انديشه و تفكر اسلامى مورد بررسى قرار گيرد .\r\nنكته مهم ديگر در بررسى تاريخى حيات امامان شيعه عليهم السلام بازشناسى عمل سياسى آنان با رعايت اصول و معيارهاى انديشه سياسى و دينى است كه زيرساخت معرفتى حركت‌ها ، كنش‌ها و واكنش‌هاى آنهاست ؛ همانند سكوت امام على عليه السلام در عصر خلفا . بسيارى از صحنه‌هاى انسانى در دوره پيامبر - كه يك‌پارچه جنبش و شور و عمل خالصانه بوده - و حضور مقتدرانه ايشان در عرصه حكومت در سال‌هاى واپسين عمرشان ، صلح امام حسن عليه السلام ، نهضت بزرگ امام حسين عليه السلام و نهضت گسترده فرهنگى امامان ديگر و . . . همگى با لحاظ اين اصل مهم معناى متعالى خود را خواهد يافت . از اين‌رو بايد اصول ، معيارها ، زيرساخت معرفتى و عمل اجتماعى و سياسى امامان عليهم السلام را به‌خوبى شناخت . در اين بستر و فرايند ، مىتوان حيات تاريخى اين بزرگان را - كه برآيندى از پيچيدگى مسائل محيطى و اجتماعى روزگار ، رسالت دينى و انسانى و تنوع برخورد و تعامل حكومت‌گران و مردم با آنها بوده - به نيكى شناخت و مورد بررسى قرار داد .\r\nبا توجه به اين نكات و اصول - با همه سختىها و پيچيدگىهايش - و همچنين با بررسى عالمانه و هوشمندانه در منابع اصيل و معتبر مىتوان تا حدود زيادى به پاره‌اى از حقايق تاريخى حيات امامان شيعه عليهم السلام آگاهى يافت .\r\nآثارى كه در اين مسير به كار خواهد آمد ، بدين‌سان بخش‌بندى مىگردد :\r\n1 . منابع اخبار و حديث ؛\r\n2 . كتب رجال ، انساب و طبقات ؛\r\n3 . كتب فتوح و جنگ‌ها ؛\r\n4 . كتب و منابع تاريخ عمومى ؛\r\n5 . كتب خراج و اموال ؛\r\n6 . منابع جغرافيايى ؛\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n7 . كتب و منابع تك‌نگارى در مسئله امامت و حيات امامان عليهم السلام .\r\n8 . متون و كتب كلامى .\r\n\r\n1 . منابع اخبار و حديث\r\nيكى از منابع مهم تاريخ‌نگارى امامت و تشيع ، اخبار و روايات است . در حقيقت قديمىترين نوع تاريخ‌نگارى در ميان اعراب ، روايات شفاهى بوده است كه پس از اسلام ، با جلوه ديگرى به‌عنوان حديث و خبر از پيامبر و امامان عليهم السلام و صحابه پيامبر و اصحاب امامان به تكامل رسيده و از شيوه شفاهى به شيوه مكتوب تغيير شكل داده است .\r\nالبته احاديث نيز همانند منابع ديگر دستخوش تحريف‌ها و كم و كاستىها واقع شده‌اند و از همين‌رو علماى بزرگ حديث ، علم رجال و علم فقه الحديث را به وجود آوردند تا احاديث صحيح را از ناصحيح بازشناسند . در هر حال ، منابعى كه بر اين مبنا نگارش يافته‌اند ، كم نيستند . گرچه اين نگارش‌ها با نگاه به احاديث كلامى ، فقهى ، اخلاقى و دينىاند ، مىتوان به مطالب تاريخى مهمى دست يافت كه با تاريخ امامت مرتبط است ؛ همانند اصول كافى كلينى ، الأمالى و الإرشاد شيخ مفيد رحمه الله ، الغيبة شيخ طوسى ، اعلام الورى و الإحتجاج طبرسى رحمه الله ، اكمال الدين و من لا يحضره الفقيه شيخ صدوق رحمه الله ، كشف الغمّة اربلى و بحار الأنوار مجلسى رحمه الله از شيعه ، و كتاب صحيح مسلم و بخارى و مسند احمد بن حنبل كه از منابع اهل‌سنت است .\r\nاز جمله كتب ارزشمند حديثى ديگر ، كتاب عيون اخبار الرضا عليه السلام شيخ صدوق است كه در آن به زندگى امام رضا عليه السلام و شيعه به‌طور كامل پرداخته شده است .\r\n\r\n2 . كتب رجال ، انساب و طبقات\r\nيكى از كاربردهاى حديث و خبر ، تبارشناسى است كه در علوم اسلامى از آن به رجال و انساب ياد مىشود . تبارشناسى از مهم‌ترين ابزارهاى تاريخ‌نگارى در دو قرن اول و دوم هجرى است كه هيچ مورخى نبايد از اين سبك تاريخ‌نگارى غافل بماند و اهميت آن را ناديده بگيرد .\r\nاز تأليفات مهم در اين خصوص ، انساب الأشراف بلاذرى ( 279 ق ) است . وى اصل تبارشناختى نگارش تاريخ را به گونه‌اى اصولى استوار ساخته و در تدوين تأليف خويش ، از علايق قومى و قبيله‌اى - كه اساس كار اوست - بيشترين بهره را برده است . او در جلد دوم اين كتاب به پيامبر ، صحابه و اشراف و بزرگان دينى از جمله امام على عليه السلام پرداخته است . از ديگر كتب رجال\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنيز اسد الغابة فى معرفة الصحابة اثر ابن‌اثير ( 630 ق ) است .\r\nيكى ديگر از شيوه‌هاى تبارشناختى ، اتكا بر طبقات است كه با نظر به طبقه فرد صورت مىگيرد ، نه بر اساس وقايع تاريخى يا ترتيب الفبايى رجال و انساب . يكى از قديمىترين منابع در اين باب ، الطبقات الكبرى محمد بن سعد ، شاگرد واقدى ( 268 ق ) است . منبع وى نه تنها يكى از منابع پراهميت تبارشناختى است ، بلكه گستره‌اى وسيع در تاريخ‌نگارى اسلام دارد . ارزش و اهميت كتاب او به علت بهره‌گيرى از سيره و مغازى واقدى ، مسافرت‌هاى متعدد و استفاده از روايات و احاديث شيوخ هرمنطقه است . هرچند او به دليل تعصب سرسختانه مذهبىاش حديث غدير و اخبار مربوط به امام على عليه السلام را ذكر نكرده ، مىتوان از خلال رواياتش به مسايل مهمى از زندگى امام على عليه السلام و تاريخ شيعيان نيز دست يافت .\r\nاز جمله كتب رجالى ، رجال كشّى ( اختيار معرفة الرجال ) و رجال النجاشى است كه در اصل ، تاريخ فرهنگى شيعه است . « 1 »\r\n\r\n3 . كتب فتوح و جنگ‌ها\r\nدر اين باره كتاب‌هاى بسيارى نگاشته شده است . گرچه برخى از منابع قديمىتر از ميان رفته‌اند ، تعدادى آثار ارزنده هنوز در دسترس است . يكى از اين منابع ، الفتوح ، تأليف ابومحمد احمد بن على بن اعثم كوفى ( 314 ق ) است . با اينكه كتاب به فتوحات اختصاص دارد ، كار خود را از رحلت پيامبر و ماجراى سقيفه بنىساعده آغاز مىكند . ابن‌اعثم تمايلات شيعى داشته ، اما روايات و مطالبش را با اغراض و تعصبات مذهبى نياميخته است . او از محدثانى همچون ابومخنف شيعى ، ابن‌كلبى ، ابن‌شهاب زهرى ، واقدى و مدائنى مطالبى روايت كرده است .\r\nاز منابع مهم ديگر در اين باب ، فتوح البلدان احمد بن يحيى بن جابر بلاذرى ( 279 ق ) است .\r\nاين اثر - كه از كتاب ابن‌اعثم قديمىتر است - به فتوحات دوران سه خليفه و جنگ با اهل ردّه مىپردازد .\r\nپاره‌اى از منابع ، به جنگ و نبردى خاص اختصاص دارند كه در تاريخ‌نگارى اسلام و امامت از اهميت بسزايى برخوردارند . قديمىترين آنها وقعة صفين اثر نصر بن مزاحم منقرى ( 212 ق ) است كه به واقعه و نبرد صفين در دوران حكومت امام على عليه السلام پرداخته است . منقرى كه فردى شيعى\r\n\r\n\r\n","description":"","footnote":"\r\n( 1 ) . همان ، ص 23 .\r\n","page_name":" 28 ","page_number":28},
  {"content":"\r\n\r\nاست ، در خلال وقايع نبرد صفين ، مكاتبات على عليه السلام با معاويه و ساير خطبه‌ها و سخنرانىهاى وى را گردآورى كرده است . اين كتاب از منابع ارزشمند تاريخ امامت و شيعه به شمار مىرود .\r\nمنبع مهم ديگر ، الغارات اثر ابواسحاق ابراهيم بن محمد ثقفى كوفى ( 283 ق ) است كه به تفصيلْ خطبه‌هاى امام على عليه السلام در جنگ‌هاى جمل و صفين را همراه با تجاوز و غارتگرىهاى شاميان در دوران معاويه باز گفته است . همچنين كتاب الجمل شيخ مفيد قدس سره نيز افزون بر شرح وقايع جنگ جمل ، نگرشى عميق و گسترده به مسائل دوران سه خليفه به‌ويژه خلافت عثمان و قتل وى دارد .\r\n\r\n4 . كتب و منابع تاريخ عمومى\r\nبسيارى از منابع تاريخ اسلام و امامت به دوره يا موضوع خاصى اختصاص ندارند ، بلكه به بررسى و شرح كلى تاريخ از آغاز خلقت تا ظهور اسلام و از ظهور اسلام تا حيات مؤلفشان مىپردازند و يا به هر حادثه و واقعه تاريخى كه براى مؤلفان مهم بوده است ؛ همانند تاريخ يعقوبى ، الأخبار الطوال دينورى ، تاريخ الرسل و الملوك محمد بن جرير طبرى ، مروج الذهب مسعودى و الكامل فى التاريخ ابن‌اثير .\r\nاين كتب و منابع از آنجا كه به بحث شرايط و رخدادهاى تاريخى عصر خلفا و حكومت‌ها پرداخته‌اند ، براى شناخت برخى مواضع امامان شيعه در آن عصر مؤثرند .\r\n\r\n5 . كتب خراج و اموال\r\nاز تأليفات عمده قرن دوم و سوم هجرى در خصوص مسائل مالى كه از وضعيت اداره سرزمين‌هاى گشوده شده و چگونگى دريافت جزيه و خراج آگاهىهايى به دست مىدهد ، بايد از الخراج ابويوسف ( 183 ق ) و الاموال ابوعبيد ( 224 ق ) نام برد كه هر دو به مسائل مالى دوران خلفاى سه‌گانه پرداخته‌اند . البته از خلال اين منابع نيز مىتوان به بخشى از حيات امام على عليه السلام راه يافت و از سويى به تحولات و حوادثى پى برد كه بسترهاى فعاليت امامان شيعه و شيعيان بوده است .\r\n\r\n6 . منابع جغرافيايى\r\nاز علومى كه با تاريخ پيوندى تنگاتنگ دارد ، جغرافياست . از اين رو براى آگاهى از تاريخ يك سرزمين و بررسى ويژگىهاى آن مىبايد وضعيت جغرافيايى و تاريخى آن منطقه را شناخت . از\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمهم‌ترين منابع جغرافيايى ، معجم البلدان ياقوت حموى ، المسالك و الممالك اصطخرى و اشكال العالم جيحانى است .\r\nاين منابع در شناخت مناطق و اقليم سياسى ، فرهنگى و جغرافيايىِ سكونت شيعيان و ارتباطات آنان با مركزيت رهبرى شيعه و درستى و نادرستى برخى تحليل‌ها و رخدادهاى تاريخىِ مرتبط ، كمك شايانى مىكند .\r\n\r\n7 . كتب و منابع اختصاصى\r\nمنابع اختصاصى آن دسته از منابعىاند كه مستقيماً با موضوع تاريخ و حيات امامان شيعه عليهم السلام مرتبط بوده و بدانها پرداخته‌اند ، گرچه ممكن است موضوع و مباحث همهء آنها تاريخ امامت نباشد ؛ همانند نهج‌البلاغه كه دستمايه اصلى سيره و تاريخ‌نويسان حيات و سيره پيامبر صلى الله عليه و آله و امام على عليه السلام است . از جمله منابع مهم تاريخ امامت و حيات امامان شيعه عليهم السلام كه به صورت موردى يا كلّى بدان پرداخته‌اند ، بدين قرار است : شرح نهج‌البلاغه ابن ابىالحديد كه در شرح بسيارى از خطبه‌ها و نامه‌ها به وقايع سياسى و حيات امام على و امام حسن عليهما السلام شيعه پرداخته است ، دلائل الإمامة تأليف محمد بن جرير طبرى ، الفصول المهمّة اثر ابن‌صباغ مالكى ، المصباح نگاشته كفعمى ، مناقب آل ابىطالب تأليف ابن‌شهرآشوب مازندرانى ، تنقيح المقال مامقانى ، وقعة صفين نصر بن مزاحم منقرى ، كشف الغمّة فى معرفة الائمّة على بن عيسى اربلى ، اعلام الورى ابوعلى فضل بن حسن طبرسى ، كتاب الجمل شيخ مفيد ، الحياة السياسيّة للامام الرضا عليه السلام و الحياة السياسية للامام الحسن عليه السلام از جعفر مرتضى عاملى ، مقاتل نظير : مقتل الحسين عليه السلام از ابومخنف لوط بن يحيى ( 158 ق ) و المصرع فى قتل الحسين از ابن‌طاووس .\r\nدر دوره اخير نيز مىتوان به آثار ارزنده دانشمندان ارجمند ، علامه سيد مرتضى عسكرى ، استاد سيد جعفر مرتضى عاملى ، رسول جعفريان و تحقيقات ارزنده‌اى اشاره كرد كه حاصل تلاش محققان و اسلام‌شناسان در كنگره‌هاى مختلف است .\r\n\r\n8 . متون و كتب كلامى\r\nبخشى از منابع در تاريخ امامت در زمينه مباحث كلامى به اثبات امامت امامان شيعه عليهم السلام مىپردازند . اين منابع كه با عنوان دلايل الإمامة تدوين شده‌اند ، ضمن بحث و بررسى ادله اثبات امامت ، به تاريخ زندگى امامان شيعه عليهم السلام نيز پرداخته‌اند ؛ همانند كفاية المؤمنين قطب‌الدين\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nراوندى ( 573 ق ) . اين اثر ، تلخيصى است از كتاب الخرائج و الجرائح راوندى كه به‌تفصيل از معجزات پيامبر و امامان عليهم السلام سخن گفته است .\r\nاز ديگر متون كلامى ، الثاقب فى المناقب اثر ابوجعفر محمد بن على معروف به ابن‌حمزه ( 552 ق ) است كه در آن اخبارى دربارهء معجزات پيامبران و پيامبر اسلام صلى الله عليه و آله و معجزات حضرت فاطمه عليها السلام و ساير امامان عليهم السلام آمده است . همچنين كتاب كشف اليقين علامه حلى و نيز المقنع فى الامامة استرآبادى كه داراى برخى آگاهىهاى تاريخى نيز هست ، گفتنى است .\r\nعلاوه بر اين كتاب‌هايى كه درباره شكل‌گيرى فِرَق شيعى نگاشته شده ، به نوعى داراى بحث‌هاى كلامى - تاريخى است ؛ مانند فرق نوبختى كه آگاهىهاى تاريخى ارزنده‌اى در كنار مباحث كلامى به‌دست مىدهد .\r\n\r\nامامت و ولايت در مكتب تشيع\r\nمسئله رهبرى امت اسلامى پس از پيامبر صلى الله عليه و آله كه از آن به امامت ياد مىكنيم ، يكى از مسائل بنيادين در انديشه اسلامى است . امامت گاه به معناى عام‌ترى نيز به كار مىرود كه شامل خود پيامبران نيز مىشود . به ديگر بيان ، تعدادى از پيامبران الهى كه عهده‌دار مرجعيت دينى و رهبرى اجتماعى نيز بوده‌اند ، منصب امامت ( به معناى عام آن ) نيز داشته‌اند ؛ چنان‌كه قرآن‌كريم درباره امامت حضرت ابراهيم عليه السلام سخن گفته است . « 1 » اما در اينجا معناى خاص‌ترى مورد نظر است كه تنها به منصب جانشينى پيامبر براى شخصى ديگر - كه پيامبر نيست - اختصاص مىيابد .\r\nپيامبراسلام صلى الله عليه و آله پس از هجرت به مدينه ، نخستين حكومت اسلامى را بنيان نهاد و خود رهبرى آن را برعهده گرفت . از اين پس ، پيامبر صلى الله عليه و آله افزون بر انجام مسئوليت‌هاى پيامبرانه خويش - مانند دريافت و تبليغ وحى ، تفسير قرآن ، بيان احكام الهى و تعليم و تربيت مردم - عهده‌دار وظايف مربوط به رهبرى جامعه اسلامى نيز گرديد . او به اختلاف مسلمانان رسيدگى مىكرد و در ميان آنان حكم مىراند ؛ حدود و قوانين الهى را اجرا مىنمود و قواى نظامى را رهبرى مىكرد و درباره جنگ و صلح تصميم مىگرفت و امور اقتصادى جامعه را سامان مىداد .\r\nبه ديگر سخن ، رهبرى امت اسلامى در همه شئون دينى و دنيوى بر دوش پيامبر صلى الله عليه و آله سنگينى مىكرد .\r\n\r\n\r\n","description":"","footnote":"\r\n( 1 ) . بنگريد به : بقره ( 2 ) : 124 .\r\n","page_name":" 31 ","page_number":31},
  {"content":"\r\n\r\nپيامبر ده سال پس از هجرت به مدينه به ديار باقى رحلت كرد . در اين زمان امت اسلامى با چالش‌ها و پرسش‌هاى اساسى روبه‌رو گرديد . تلاش چندين ساله پيامبر در ترسيم خطوط كلى رهبرى و فراهم ساختن زيرساخت‌هاى معرفتى و مبانى نظرى امامت و رهبرى جامعه اسلامى ، از آغاز دعوت علنى در مكه شروع شد و در تمام دوران حضور پيامبر در مكه و سپس در مدينه استمرار يافت . تلاش پيامبر در طراحى و ترسيم مبانى نظرى جريان رهبرى و امامت امت اسلامى ، مبتنى بر آموزه‌هاى قرآنى - همانند آيات انذار ، ولايت ، اولوالأمر ، تطهير و تبليغ - بود كه در سنت نظرى پيامبر - همانند بيان حديث منزلت ، سفينه ، ثقلين و غدير - و سيره عملى او - مانند معرفى در غديرخم ، تعيين وزير و جانشين در يوم الإنذار ، اعلان سوره برائت در مراسم حج و پيمان برادرى - بيان و بر آنها تأكيد شد .\r\nاما با اين همه ، متأسفانه به دلايلى - كه خواهد آمد - اولين اختلاف مهم مسلمانان پس از وفات پيامبر اسلام صلى الله عليه و آله در مسئله امامت و جانشينى ايشان روى داد ؛ اختلافى كه سرانجام به جدايى تشيع از تسنن انجاميد . نبايد پنداشت كه اختلاف تشيع و تسنن در مسئله امامت ، به تعيين فردى شايسته براى جانشينى پيامبر صلى الله عليه و آله محدود مىشود ، بلكه بايد آن را مبتنى بر دو ديدگاه كلى درباره جايگاه امامت و مسئوليت او در دين اسلام و جامعه دانست .\r\nامامت در ديدگاه اهل‌سنت ، منصبى الهى نيست و از اين‌رو امام با آراى مردم يا نمايندگان آنان يا تعدادى از نخبگان انتخاب مىشود و يا حتى ممكن است با توسل به نيروى نظامى بر مسند قدرت نشيند . « 1 » اما در ديدگاه شيعه ، امامت « مسئله جانشينى پيغمبر است در توضيح و تبيين و بيان دين منهاى وحى » « 2 » از اين‌رو آن چيزى كه اهل‌سنت مطرح مىكنند ، اساساً مسئله امامت نيست ، بلكه صرفاً حاكميت سياسى بعد از پيامبر است ؛ ديدگاهى كه به هيچ رو با مسئله امامت در شيعه هم سمت‌وسو نيست .\r\nدر واقع بايد چنين گفت كه در نظر شيعه ، مسأله‌اى به نام امامت مطرح است كه اهل‌تسنن از اساس آن را قبول ندارند ، نه اينكه در شرايطش با آنها اختلاف دارند ؛ درست مثل مسئله نبوت است در مقابل منكرين نبوت . شيعه امامت را در سطحى آن‌چنان بالا مىبرد كه قهراً اگر كسى آن فرضيه را پيش بكشد و قبول كند ، نمىتواند\r\n\r\n\r\n","description":"","footnote":"\r\n( 1 ) . بنگريد به : ابىالحسن على بن محمد البصرى البغدادى ، الأحكام السلطانية ، ص 11 - 7 .\r\n( 2 ) . مرتضى مطهرى ، امامت و رهبرى ، ص 71 .\r\n","page_name":" 32 ","page_number":32},
  {"content":"\r\n\r\nقبول نكند كه امام بايد از طرف خدا تعيين شده باشد ؛ همين‌طور كه در نبوت هيچ‌گاه نمىگويند مردم بنشينند و نبى انتخاب كنند . قهراً در مورد امام در آن سطحى كه شيعه مىگويد نيز جاى اين حرف نيست كه مردم بنشينند و چنان شخصى را انتخاب كنند . « 1 » شهيد مطهرى در بيانى ديگر ، مىگويد :\r\nما هرگز نبايد چنين اشتباهى را مرتكب شويم كه تا مسئله امامت در شيعه مطرح شد ، بگوييم يعنى مسئله حكومت ، كه در نتيجه مسئله به شكل خيلى ساده‌اى باشد و اين فروعى كه برايش پيدا شده است ، پيدا شود و بگوييم حالا كه فقط مسئله حكومت و اينكه چه كسى حاكم باشد ، مطرح است . آيا آن كسى كه مىخواهد حاكم باشد ، حتماً بايد از همه افضل باشد يا نه ؟ ممكن است كسى كه حاكم مىشود ، افضل نسبى باشد نه افضل واقعى ؛ يعنى از نظر سياستمدارى و اداره امور لايق‌تر از ديگران باشد ، ولو اينكه از جنبه‌هاى ديگر خيلى پست‌تر است ، مدير و سياستمدار خوبى باشد و خائن نباشد .\r\nآيا معصوم هم باشد يا نه ؟ چه لزومى دارد ؟ . . . يك افضليت نسبى كافى است . اين تابع اين است كه ما اين مسئله را فقط در سطح حكومت و كوچك گرفتيم ، و اين اشتباه بزرگى است . . . امروز اين اشتباه خيلى تكرار مىشود . تا مىگويند امامت ، متوجه مسئله حكومت مىشوند ؛ در حالى كه مسئله حكومت از فروع و يكى از شاخه‌هاى طبيعى كوچك مسئله امامت است و اين دو را نبايد با يكديگر مخلوط كرد . « 2 » بنابراين بايد به نظريه امامت الهى در انديشه شيعه به دقت نگريست و آن را از ساير معانى و مفاهيم نزديكِ ديگر بازشناخت .\r\n\r\nتعريف امامت\r\nواژه « امام » در زبان عربى معانى گوناگونى دارد كه از آن جمله « پيشوا » و « رهبر » است . در پاره‌اى از آيات قرآن‌كريم اين معنا به‌كار رفته است .\r\n\r\n\r\n","description":"","footnote":"\r\n( 1 ) . همان ، ص 178 .\r\n( 2 ) . همان ، ص 71 .\r\n","page_name":" 33 ","page_number":33},
  {"content":"\r\n\r\nقالَ إِنّى جاعِلُكَ لِلنّاسِ إماماً . « 1 » خداوند [ به حضرت ابراهيم عليه السلام 
  ] فرمود : همانا من تو را پيشوا و امام مردم قرار مىدهم .\r\nفَقاتِلُوا أئِمَّةَ الْكُفْرِ . « 2 » پس با پيشوايان كفر پيكار كنيد .\r\nبنابراين كلمه پيشوا و امام به خودى خود مقدس نيست ؛ يعنى كسى كه پيش‌رو است و عده‌اى نيز پيرو اويند ، اعم از اينكه آن پيشوا عادل و راه‌يافته و درست‌رو باشد ، يا باطل و گمراه . « 3 » اما امامت چنان‌كه متكلمان بيان كرده‌اند بدين معناست :\r\nمنصب الهى جانشينى پيامبر صلى الله عليه و آله و راهبرى دينى و دنيوى امت اسلامى است و امام انسانى معصوم و برخوردار از علوم خدادادى است كه از سوى خدا و پيامبرش به اين مقام برگزيده و به مردم معرفى مىشود تا پس از پيامبر صلى الله عليه و آله عهده‌دار تداوم وظايف او [ به‌جز مسئوليت دريافت و ابلاغ وحى 
  ] گردد . « 4 » امامت بدين معنا داراى شئون و مراتب مختلفى است : مرجعيت دينى ، رهبرى اجتماعى و سياسى جامعه ، و ولايت .\r\n\r\nشئون و مراتب امامت\r\n\r\n1 . مرجعيت دينى\r\nپيامبر دريافت‌كننده و مبلّغ وحى ، مفسّر آيات قرآن و مبيّن دين اسلام بود . وصى پيامبر و جانشين او ، يعنى امام با تربيت پيامبر و با عنايت خداوند - در حالى كه از خطا و اشتباه مصون است - اين شأن پيامبر را پس از او ادامه مىدهد ، بىآنكه از جانب خدا وحى دريافت كند . از اين‌رو ، همه شئون و مقام تبليغ ، تفسير و تبيين دين به‌جز دريافت وحى را كه پيامبر دارا بود ، امام نيز برخوردار است . مطابق اين حيثيت ، امام به‌عنوان رهبر دينى جامعه و حافظ گوهر دين و مفسّر آن به عنايت حق است . اين مقام و شأن امام است كه عصمت و علم خاص او را ضرورى مىسازد . « 5 »\r\n\r\n\r\n","description":"","footnote":"\r\n( 1 ) . بقره ( 2 ) : 124 .\r\n( 2 ) . توبه ( 9 ) : 12 .\r\n( 3 ) . مرتضى مطهرى ، امامت و رهبرى ، ص 46 .\r\n( 4 ) . بنگريد به : عضدالدين عبدالرحمن ايجى ، شرح المواقف ، تحقيق سيد شريف جرجانى ، ج 8 ، ص 345 ؛ لاهيجى ، سرمايه ايمان ، ص 107 .\r\n( 5 ) . بنگريد به : مرتضى مطهرى ، امامت و رهبرى ، ص 54 - 51 .\r\n","page_name":" 34 ","page_number":34},
  {"content":"\r\n\r\n\r\n2 . رهبرى اجتماعى - سياسى جامعه\r\nيكى از شئون امام ، رهبرى سياسى و زمام‌دارى مسلمانان است ؛ چنان‌كه بسيارى از پيامبران نيز به امر خداوند چنين مقام و شأنى در جامعه داشتند . اين مقامِ امام را هم اهل‌سنت قبول دارد و هم شيعه ؛ با اين تفاوت كه شيعه - با ده‌ها دليل نقلى - معتقد است پيامبر جانشين خود و زعيم جامعه بعد از خود را تعيين كرد ، اما اهل‌سنت مىگويند كه آن را به مسلمانان وانهاد و جمعى از مسلمانان بعد از او زعيم جامعه را تعيين مىكنند .\r\nاگر امامت مساوى با زمامدارى سياسى بود ، اختلاف اساسى بين شيعه و سنى وجود نداشت ، اما چنان‌كه پيش‌تر نيز گفته شد ، زمامدارى جامعه يكى از فروع امامت است ، نه همه آن و همچنين از اصول دين است نه از فروع آن . « 1 » از اين‌روست كه با منتفى شدن رهبرى و حاكميت سياسى جامعه توسط امامان شيعه عليهم السلام ، امامت آنان منتفى نيست .\r\nبنابراين در اين شأن ، « امام كسى است كه تدبير و سياست امت را برعهده دارد و به تأديب مجرمان و توليت ولايت و اقامه حدود بر مستحقين و جنگ با دشمنان و بدخواهان امت مىپردازد . » « 2 »\r\n\r\n3 . ولايت\r\nامامت شأن ديگرى نيز دارد كه به بيان شهيد مطهرى اوج مفهوم امامت بوده « 3 » و مسأله‌اى است كه در ميان عرفا با عباراتى بلند به شدت مطرح است . امامت به اين معنا در شيعه جايگاهى خاص دارد . همين معناست كه در ادبيات ادعيه و متون دينى شيعه به كرّات مطرح شده كه زمين هيچ‌گاه خالى از حجّت نيست ؛ يعنى در هر دوره‌اى انسانى كامل - كه حامل معنويت كلى انسانيت است - وجود دارد . « 4 » علامه طباطبايى اين ساحت امامت را بدين‌سان تبيين مىكند :\r\nدر ثبوت و تحقق صراط ولايت - كه درون انسان مراتب كمال باطنى خود را طى كرده و\r\n\r\n\r\n","description":"","footnote":"\r\n( 1 ) . بنگريد به : همان ، ص 50 .\r\n( 2 ) . حسن حسن‌زاده آملى ، رساله امامت ، ترجمه ابراهيم احمديان ، ص 43 .\r\n( 3 ) . مرتضى مطهرى ، امامت و رهبرى ، ص 55 .\r\n( 4 ) . همان .\r\n","page_name":" 35 ","page_number":35},
  {"content":"\r\n\r\nدر موقف قرب الهى جايگزين مىشود - ترديدى نيست ؛ زيرا ظواهر دينى بدون يك واقعيت باطنى تصور ندارد و دستگاه آفرينش كه براى انسان ظواهر دينى ( مقررات عملى ، اخلاقى و اجتماعى ) را تهيه نموده و وى را به سوى او دعوت كرده است ، ضرورتاً اين واقعيت باطنى را كه نسبت به ظواهر دينى به منزله روح است ، آماده خواهد ساخت و دليلى كه بر ثبوت و دوام نبوت ( شرايع و احكام ) در عالم انسانى كرده و سازمان مقررات دينى را به‌پا نگه مىدارد ، دلالت بر ثبوت و دوام و فعليت سازمان ولايت مىكند . . .\r\nچگونه متصور است كه مرتبه‌اى از مراتب توحيد و يا حكمى از احكام دين ، امر ( فرمان ) زنده‌اى بالفعل داشته باشد ، در حالى كه واقعيت باطنى كه دربردارد ، در وجود نباشد و يا رابطه عالم انسانى با آن مرتبه ، مقطوع بوده باشد ؟ كسى كه حامل درجات قرب و امير قافله اهل ولايت بوده و رابطه انسانيت را با اين واقعيت حفظ مىكند ، در لسان قرآن « 1 » « امام » ناميده مىشود .\r\nامام يعنى كسى كه از جانب حق سبحانه براى پيشروى صراط ولايت كه به قلوب بندگان مىتابد ، اشعه و خطوط نورى هستند از كانون نورى كه پيش اوست و موهبت‌هاى متفرّقه ، جوىهايى هستند متصل به درياى بىكران كه نزد وى مىباشد . « 2 » بنابراين امامت در انديشه شيعى - با توجه به مفاد آيات قرآن و رواياتى همانند حديث منزلت ، غدير و ثقلين - بسيار فراتر از مسئوليت سياسى جامعه بوده و بلكه زعامت سياسى و حكومت يكى از وجوه آن است . امامت مسئوليت هدايت و رهبرى دينى و معنوى جامعه ، حفاظت از دين و شريعت و تفسير و تبيين صحيح آن و نيز رابطه عالم انسانيت با ولايت الهيه است .\r\nاز اين‌رو در روايات اسلامى تعاليم بلندى درباره اصل امامت و ساحت‌هاى مختلف آن بيان شده است . از ميان اين روايات بسيار ، تنها به نمونه‌هايى اشاره مىكنيم :\r\nامام صادق عليه السلام فرمود :\r\nهمواره در زمين حجت خدا حضور دارد ؛ حلال و حرام الهى را معرفى مىكند و مردم را به راه خدا دعوت مىكند . « 3 » هر كس بميرد ، در حالى كه امام خويش را نمىشناسد ، به مرگ جاهليت مرده است . « 4 »\r\n\r\n\r\n","description":"","footnote":"\r\n( 1 ) . ر . ك : سيد محمد حسين طباطبايى ، الميزان فى تفسير القرآن ، ذيل آيه 124 سوره بقره .\r\n( 2 ) . نشريه سالانه مكتب تشيع ، شماره 2 ، به نقل از : مرتضى مطهرى ، ولاءها و ولايت‌ها ، ص 70 و 71 .\r\n( 3 ) . محمد بن يعقوب بن اسحاق كلينى رازى ، اصول كافى ، ترجمه سيد جواد مصطفوى ، ج 1 ، ص 178 .\r\n( 4 ) . همان ، ص 377 .\r\n","page_name":" 36 ","page_number":36},
  {"content":"\r\n\r\nامام رضا عليه السلام نيز چنين بيانى دارد :\r\nهمانا امامت ، مقام پيامبران و ميراث اوصياست . . . امامت زمام دين و مايه انتظام مسلمين و رستگارى دنيا و عزت مؤمنان است ؛ امامت ريشه بالنده اسلام و شاخه بلندمرتبه آن است . . . .\r\nامامْ امين خداوند در ميان مخلوقاتش و حجت او بر بندگانش و جانشين او در سرزمين‌هايش و دعوت‌كننده به سوى او و دفاع‌كننده از حقوق اوست . امام از گناهانْ پاك و از نقايص به دور است ؛ دانشِ ويژه دارد و خصيصه‌اش بردبارى است . « 1 » از نظر تاريخى نيز تجربه و واقعيت‌هاى تاريخىِ بعد از پيامبر اسلام صلى الله عليه و آله حاكى از آن است كه نياز جامعه اسلامى بدين امور ، پس از رحلت رسول خدا صلى الله عليه و آله نيز همچنان ادامه داشت . اختلاف شديد مفسران در تفسير پاره‌اى از آيات قرآن و نيز اختلاف شديد مسلمانان در احكام عملى و حتى در مورد تفسير سنت پيامبر صلى الله عليه و آله ( همانند كيفيت وضوى پيامبر با آنكه سال‌ها در معرض ديد مردم بود ) ، هجوم بىامان شبهات ويرانگر به عقايد اسلامى از سوى غيرمسلمانان و جعل ده‌ها هزار حديث پس از رحلت رسول خدا صلى الله عليه و آله همگى گوياى آن است كه امت اسلامى از يك‌سو نيازمند آن بود كه عمل به وظايف دينى پس از وفات حضرت تداوم يابد و از سوى ديگر خود بدون امداد الهى به اين نياز پاسخ گويد . در چنين وضعيتى نمىتوان گفت خداوند و پيامبر او با علم به چنين ناتوانىهاى امت ، امر آنان را به خودشان واگذار كرده است ؛ چرا كه اين بر خلاف غرض خداوند در ارسال پيامبران است . اين همان استدلال عقلى است كه شيعيان با استفاده از تجارب و واقعيت‌هاى تاريخى و جوهر و روح دينى - براى استمرار ، تفسير و تبيين و حراست از دين و حفظ رابطه معنوى با آن - بدان استناد مىجويند .\r\nشيعيان با نظر به مسئوليت و جايگاه امامت در اسلام ، براى آن شرايط و ويژگىهايى قائل‌اند ؛ همچون فضيلت ( برترى معنوى ) ، عصمت ، عدالت ، علم خدادادى ( لدنّى ) و مخصوص بودن . البته همه اينها از پشتوانه محكم قرآنى و عقلى برخوردار است . « 2 »\r\n\r\n\r\n","description":"","footnote":"\r\n( 1 ) . همان ، ص 290 - 283 .\r\n( 2 ) . بنگريد به : جعفر سبحانى ، الالهيات ، ج 4 ، ص 125 - 117 ؛ مرتضى مطهرى ، امامت و رهبرى ، ص 55 و 162 - 152 ؛ حسن حسن‌زاده آملى ، رساله امامت ؛ محمد حسين حسينى طهرانى ، امام‌شناسى ، ج 1 ، ص 47 ، 81 و 146 - 144 .\r\n","page_name":" 37 ","page_number":37},
  {"content":"\r\n\r\n\r\nخلافت در انديشه اهل‌سنت\r\nخلافت در لغت عرب بدين معناست كه فردى جانشين ديگرى شود و از او در امرى نيابت نمايد ؛ « 1 » چنان‌كه در قرآن‌كريم نيز آمده است . « 2 » در نظام و انديشه سياسى اهل‌سنت واژگان خليفه و خلافت ، واژگانى پرپيشينه هستند كه با بار سياسى و اعتقادى ، دستمايه رفتار و نظريه پردازىهاى بسيارى شده‌اند .\r\nبا آنكه در ماجراى سقيفه هيچ‌گاه چنين واژه‌اى يا مشتقات آن به كار نرفت ، اجتماع‌كنندگان در سقيفه براى بيان مقصودشان در مسئله فرمانروايى مسلمانان پس از رحلت پيامبر اسلام صلى الله عليه و آله ، بيشتر از واژه « امر » استفاده كردند كه با ادبيات قرآنى سازگار است . البته واژه خليفه به شكل صفت يا اسم در قرآن « 3 » آمده است ، اما شكل مصدرى آن ( خلافت ) ، در هيچ آيه‌اى نيامده است . از اين‌رو ، برخى پژوهندگان تاريخ و انديشه سياسى مسلمانان بر اين باورند كه واژگان خليفه و خلافت و نحوه كاربرد آنها در ميان مسلمانان ، بعد از رحلت پيامبر صلى الله عليه و آله متداول گشت و از اين نتيجه مىگيرند كه كاربرد اين مفاهيم در فرهنگ سياسى مسلمانان بيشتر ريشه عرفى داشته ، تا ادبيات و آموزه‌هاى قرآنى و دينى . « 4 » به هر حال در مدتى كوتاه پس از رحلت پيامبر صلى الله عليه و آله و پس از ماجراى سقيفه ، واژه خليفه براى ابوبكر به‌كار رفت و اولين بار آن را اسامه ( فرمانده سپاهى كه به دستور پيامبر تشكيل شده بود ) به‌كار برد . وى با افزودن آن به نام پيامبر ، در نامه‌اى به ابوبكر مىنويسد : « خليفة رسول اللَّه » . « 5 » اما در زمان خليفه دوم اين مشكل پيدا شد كه كاربرد آن به صورت اضافه ( خليفة رسول اللَّه ) ثقيل و نامأنوس بود ، از اين‌رو ترجيح دادند با حذف واژگان اضافه ، به همان عنوان خليفه بسنده نموده و از كلمه « اميرالمؤمنين » نيز براى خليفه استفاده كنند . اما كاربست « خليفةاللَّه » براى حاكم ، در عصر معاويه متداول گرديد ، با آنكه در زمان خليفه دوم از كاربرد چنين واژه‌اى منع شده بودند . از اين‌رو ، معاويه اولين شخصى بود كه اين عنوان را در مورد خود به‌كار برد و بعد از آن خلفاى عباسى ، فاطميان و اسماعيليان آن را به‌كرّات مورد استفاده قرار دادند . « 6 »\r\n\r\n\r\n","description":"","footnote":"\r\n( 1 ) . محمد بن مكرّم ( ابن منظور ) ، لسان العرب ، ماده « خلف » .\r\n( 2 ) . بنگريد به : اعراف ( 7 ) : 69 ، 74 ، 169 .\r\n( 3 ) . همانند موضوع خلقت آدم و داستان حضرت ابراهيم و پيامبران بنىاسرائيل .\r\n( 4 ) . بنگريد به : حاتم قادرى ، انديشه‌هاى سياسى در اسلام و ايران ، ص 16 .\r\n( 5 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 3 ، ص 226 .\r\n( 6 ) . همان ، ص 18 .\r\n","page_name":" 38 ","page_number":38},
  {"content":"\r\n\r\nنظريه خلافت در انديشه سياسى اهل‌سنت در اشكال مختلف تكوين و منعقد گشت ؛ همانند نظريه « اهل حل و عقد » ، نظريه « استخلاف » ، نظريه « شورا » ، نظريه « استيلا » و نظريه « وراثت » .\r\nهر يك از اين نظريات با تجارب تاريخى مسلمانان نيز همراه است .\r\nاينك بدين نظريه‌ها مىپردازيم .\r\n\r\n1 . نظريه اهل حلّ و عقد\r\nاين نظريه رهاورد اجتماع سقيفه است . در سقيفه نه همه مردم ، كه تعدادى از صاحبان نفوذ و فعالان اجتماعى و سياسى جمع شده بودند تا درباره جانشينى پيامبر تصميم بگيرند . « 1 » بعد از گفت و شنود بسيار ، سرانجام دو تن از مهاجران به همراهى چند تن از انصار با ابوبكر بيعت كردند و خلافت ( حاكميت سياسى يا همان جانشينى پيامبر خدا صلى الله عليه و آله ) براى او منعقد شد .\r\nدر مجموع بيعت‌كنندگانِ با ابوبكر پنج نفر ذكر شده است . از اين‌رو ، اهل‌سنت واژه خلافت را تئوريزه كرده ، بيان داشتند :\r\nامامت از دو جهت منعقد مىگردد : يكى با انتخاب اهل حلّ و عقد و دومى با وصيت امام قبلى . « 2 » اما اينكه تعداد اصحاب حل و عقد - يعنى كسانى كه در مسائل اجتماعى و سياسى كارگشايند - چند نفر است ، در بين انديشمندان سنى اختلاف هست : دسته‌اى از آنان دست‌كم پنج نفر را براى انعقاد خلافت لازم مىدانند ؛ چرا كه خلافت ابوبكر با بيعت پنج نفر منعقد شد ، « 3 » اما برخى سه نفر را نيز كافى مىدانند . « 4 »\r\n\r\n2 . نظريه استخلاف\r\nبراساس اسناد مهم تاريخى ، خليفه دوم ( عمر ) با نصب و وصيت خليفه اول ( ابوبكر ) به خلافت\r\n\r\n\r\n","description":"","footnote":"\r\n( 1 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ؛ عزالدين هبةالله‌بن محمد بن ابىالحديد مدائنى ، شرح نهج‌البلاغه ، ج 1 .\r\n( 2 ) . بنگريد به : ابىالحسن على بن محمد البصرى البغدادى ، الأحكام السلطانية ، ص 11 - 7 .\r\n( 3 ) . علامه سيد مرتضى عسكرى ، معالم المدرستين ، ص 192 و 193 ، به نقل از : الطبقات الكبرى ، محمدبن سعد ، ج 2 ، ص 264 .\r\n( 4 ) . على بن محمد ( ابن‌اثير ) ، اسدالغابة فى معرفة الصحابة ، ص 281 .\r\n","page_name":" 39 ","page_number":39},
  {"content":"\r\n\r\nرسيد . « 1 » اين عمل سياسى مبناى نظريه‌اى گرديد كه از آن به استخلاف ياد مىكنند ؛ بدين معنا كه خليفه صلاحيت دارد براى جامعه بعد از خود رهبرى تعيين كند . اما حال پرسيدنى است كه چرا پيامبر صلى الله عليه و آله از ديدگاه سنيان چنين نكرد ؟ اين پرسشى است كه آنها بدان پاسخى در خور نداده‌اند .\r\nاين نظريه سياسى بعدها مهم‌ترين مبنا و دستمايه اعمال سياسى خلفاى اموى و عباسى گرديد .\r\nالبته گفته شد كه نظريه استخلاف تنها رابطه ايجابى ميان خليفه مستقر و جانشين او را تشريح مىكند ، از اين رو نبايد از آن رابطه سلبى را نيز نتيجه گرفت ؛ يعنى خليفه در صورت تمايل مىتواند جانشين بعد از خود را انتخاب كند ، ولى اين امر براى او تكليفى لايتغير نيست .\r\n\r\n3 . نظريه شورا\r\nاين نظريه مولود نظريه استخلاف است . گرچه در وقوع خارجى براى اولين بار به اين نظريه استناد نگرديد . خليفه دوم با اين پيش‌فرض كه خليفه مستقر ( خود او ) مىتواند جانشين خويش را براى خلافت بعد از خود تعيين كند ، جمعى از نخبگان اجتماعى را براى تعيين خليفه مأمور كرد .\r\nاين نظريه از واقعه تاريخى تعيين شورا از سوى عمر براى تعيين خليفه بعدى استحصال گرديد . عمر در واپسين روزهاى حيات خود شش نفر را - كه مىگفت پيامبر خدا از آنان راضى بود - فراخواند و بعد از برشمردن عيوب هر يك به آنان دستور داد تا براساس سازوكار معينى بعد از مرگ او يك نفر را از ميان خود به‌عنوان خليفه برگزينند و اين كار بايد ظرف سه روز انجام پذيرد .\r\nدر صورت تخلف جمعى يا فردى ، به يكى از رهبران انصار دستور داده شده بود تا آنان را گردن بزند . « 2 » نظريه شورا مشروعيت خويش را از نظريه استخلاف مىگيرد ، هرچند براى توجيه اين نظريه به چند آيه قرآن نيز استناد مىجويند . تفاوت آن با نظريه « حلّ و عقد » در اين است كه كارايى اين نظريه بيشتر در جاهايى است كه خلأ قدرت پيش‌آمده باشد .\r\n\r\n4 . نظريه استيلا\r\nاين نظريه نيز برگرفته از واقعيت‌هاى خارجى جهان اسلام است كه بعد از امام على و امام حسن مجتبى عليهما السلام اتفاق افتاد . حكومت‌ها با قهر و غلبه و اجبارْ حكومت را در دست گرفتند و همه مردم\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 1 ، ص 163 .\r\n( 2 ) . بنگريد به : همان ؛ محمد بن عبد ربّه اندلسى ، العقد الفريد ، به كوشش احمد امين ، ج 4 ، ص 274 .\r\n","page_name":" 40 ","page_number":40},
  {"content":"\r\n\r\nنيز از آنان تبعيت كردند . از اين‌رو براى مشروعيت‌بخشى اين نوع حكومت‌ها ، نظريه استيلا مطرح گرديد . يكى از انديشمندان اهل‌سنت مىنويسد : « در طريق چهارم ، از اسباب انعقاد پادشاهى و امامت ، استيلا و شوكت است » . « 1 » اين نظريه بيشتر به ساحت‌هاى اضطرارى نظر دارد ، اما شيوع آن در واقعه خارجى در غيراضطرار بيشتر بوده است . گرچه همه عالمان و فقهاى اهل‌سنت اين نظريه را نپذيرفته‌اند ، امام شافعى - از پايه‌گذاران مذهب چهارگانه اهل‌سنت - گفته است : « هر قريشى كه با شمشير بر خلافت دست يابد و مردم بر او اجتماع كنند ، خليفه است » . « 2 »\r\n\r\n5 . نظريه وراثت\r\nوراثت يا ولايتعهدى كه شيوه رايج در ميان نظام‌هاى سياسى حاكم بر مسلمانان بود ، مشروعيت خود را از نظريه استخلاف برمىگيرد ؛ چنان‌كه ابن‌خلدون درباره نظريه استخلاف و توان ذاتى آن براى تبديل به گونه وراثت چنين مىنويسد :\r\nحقيقت امامت براى اين است كه امام در مصالح دين و دنياى مردم درنگرد ؛ چه او ولى و امين آنان است و چون در دوران زندگى خويش مصالح ايشان را مورد توجه قرار مىدهد ، لازم مىآيد كه پس از مرگ هم به حال ايشان درنگرد و پس از خود كسى را براى ايشان تعيين كند . « 3 » بنابراين نظريه‌هاى سياسى اهل‌سنت بسيار تاريخ‌گراست و با حذف پاره‌اى از وقايع تاريخ سياسى و نظام‌هاى حكومتى به‌ناگزير برخى از نظريه‌هاى آنان نيز وانهاده مىشود . به ديگر عبارت ، نظريه‌هاى نظام سياسى خلافت در اهل‌سنت ، با تاريخ و اشكال مستقر جامعه سياسى پيوندى تنگاتنگ دارد ؛ حال آنكه در باب نظريه‌هاى نظام سياسى تشيع ، چنين حكمى نمىتوان داد ، يا دست‌كم اين شدت و قاطعيت وجود ندارد .\r\n\r\n\r\n","description":"","footnote":"\r\n( 1 ) . فضل‌الله روزبهان خنجى اصفهانى ، سلوك الملوك ، ص 82 .\r\n( 2 ) . محمد ابوزهره ، تاريخ المذاهب الاسلامية فى السياسة و العقايد و التاريخ و تاريخ المذاهب الفقهية ، ص 84 ؛ محمد بن عبد ربّه اندلسى ، العقد الفريد ، به كوشش احمد امين ، ج 4 ، ص 274 ؛ احمد بن يحيى بلاذرى ، انساب الاشراف ، به كوشش محمد حميدالله ، ج 5 ، ص 16 .\r\n( 3 ) . ابن‌خلدون ، العبر و ديوان المبتدأ و الخبر ( تاريخ ابن‌خلدون ) ، ج 17 ص 402 و 403 .\r\n","page_name":" 41 ","page_number":41},
  {"content":"\r\n\r\n\r\nتمايز انديشه سياسى تشيع از تسنّن\r\nمسئله مهم در تمايز انديشه سياسى تشيع از تسنن ، مقوله « عدالت » است . عدالت در تشيع ، آشكارا سطحى فراتر از كوشش‌ها و شناخت‌هاى بشرى را در بر مىگيرد . امام با دانش و معرفت الهى خود ، از توان واقعى اشيا و افراد و نسبت امور با هم باخبر است و مىتواند بر پايه اين معرفت ، نظمى عادلانه را در جهان برقرار سازد . بنابراين در تشيع ، نه صرف نظم امور و نظم اجتماعى ، بلكه عادلانه بودن اين نظمْ ارزشمند است . فعليت بخشيدن مطلوب به عدالت ، در اختيار و توان امام است . ديگر نظام‌هاى سياسى از جمله اهل‌سنت ، تنها در بهترين حالت مىتوانند بدين « عدالت » نزديك شوند ، ولى امام به عدالت و شأن آن واقف است و در صورت همراهى مردم مىتواند آن را تحقق بخشد .\r\nدر نزد اهل‌سنت ، عدالت تحت‌الشعاع امنيت و نظم اجتماعى قرار مىگيرد ، اما تشيع بر آن است كه امنيت و نظم امور به شكل واقعى ، تنها با حكومتى عادلانه محقق مىشود و اين حكومت فقط از عهده امام برمىآيد .\r\nمسئله ديگر در بحث عدالت ، به جانشينى بعد از پيامبر بازمىگردد . اگر عدالت را به منزله حكومت حق و پذيرش زعامت فرد « افضل » در نظر گيريم ، آنگاه بىاعتنايى به اين مهم - چه عمدى و چه سهوى - عملى غيرعادلانه خواهد بود . على عليه السلام از نظر شيعيان افضل مردمان پس از پيامبر بود و عدالت حكم مىكرد كه اين افضليت مورد بازشناسى و توجه قرار گيرد . در واقع پذيرش اين افضليت در راستاى فضيلت‌بخشى به كل جامعه و پاسدارى از نعمت خداوندى بود .\r\nاز اين‌رو ، امام شايسته‌ترين فرد براى حكومت ، اداره جامعه و هدايت دينى بود ؛ مسأله‌اى اساسى كه محور اختلافات نظرى بسيارى در تشيع و تسنن است .\r\n\r\nتأخّر نظريه سياسى از عمل سياسى\r\nبايد اين نكته را در نظر داشت كه آيا نظريه‌هاى انعقاد خلافت از پيشينه نظرى پر اعتماد برخوردار بوده است ؟ به بيان ديگر ، آيا عمل سياسى شكل‌گرفته بعد از پيامبر در ميان اهل‌سنت بر يك نظريه پيشين و مقدّم استوار بوده است ، يا بعد از آنكه عمل و رفتار سياسى به وقوع پيوست ، براى آن نظريه‌پردازى شد و به تئوريزه‌كردن اقدامات و رفتار سياسى پرداختند ؟\r\nبررسىهاى تاريخى نشان مىدهد كه اين اعمال در صدر اسلام مبتنى بر يك نظريه و آراى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nسياسى متقدم نبوده است ؛ چنان‌كه در ماجراى گفتگوى انصار و مهاجران در سقيفه ، عهدنامه ابوبكر و همچنين اقدام عمر براى تشكيل شورا ، به هيچ نظريه و آراى سياسى از انديشه دينى اشاره نشده است . اما بعد از وقوع و تكوين خلافت ، براى آنكه مشروعيت دينى و عرفى آن را فراهم كنند ، به تدوين و تبيين زيرساخت‌هاى معرفتى اقدام كردند كه تماماً مبتنى بر سيره و رفتار سياسى خلفا و صحابى پيامبر بود . از اين‌رو ، صحابى پيامبر در كنار خلفا در انديشه و نظام سياسى اهميتى ويژه يافتند ؛ تا بدانجا كه براى آرا و اجماع آنان جايگاه خاصى قائل شدند . همين اهميت سبب شد كه با دقتى خاص نه‌تنها در انديشه سياسى ، بلكه در تشريع نيز بدانها توجه گردد . اينكه صحابى به چه كسانى اطلاق مىشود و داراى چه ويژگىهايى هستند نيز مورد مناقشه بسيار قرار گرفت . ابن‌حجر عسقلانى ، يكى از عالمان اهل سنت ، صحابى را اين‌گونه تعريف مىكند :\r\nصحابى كسى است كه پيامبر خدا صلى الله عليه و آله را ملاقات كرده باشد ؛ در صورتى كه به او ايمان داشته و با اسلام از دنيا رفته باشد . . . از ملاقات‌كنندگان با پيامبر [ باشد 
  ] ؛ خواه كسانى كه به مدت طولانى در محضرش بودند يا مدت كوتاه ، چه از پيامبر روايتى نقل كرده باشد ، چه روايتى نقل نكرده باشد و چه با او به جنگ رفته باشد يا نرفته باشد و حتى به دليل عارضه‌اى همانند نابينايى قدرت بر ديدار پيامبر را نداشته باشد . « 1 » وى در جايى ديگر مىنويسد :\r\nدر سال دهم هجرى در مكه و طايف كسى نبود ، مگر اينكه مسلمان شده بود و در حجةالوداع همراه پيامبر حج گزارد ، و در اوس و خزرج در سال دهم فردى نمانده بود ، مگر اينكه اسلام را پذيرفته بود و در هنگام رحلت پيامبر نيز هيچ‌يك از آنها اظهار كفر نكرد . « 2 » با اين بيان ، همه مردمان حجاز از اصحاب پيامبراند ؛ چنان‌كه مىخوانيم :\r\nتمامى اصحاب پيامبر عادل‌اند و معارف و احكام دينى و شرعى را مىتوان از آنها اخذ كرد . « 3 »\r\n\r\n\r\n","description":"","footnote":"\r\n( 1 ) . ابن‌حجر عسقلانى ، الاصابة فى تمييز الصّحابة ، ج 1 ، ص 10 .\r\n( 2 ) . همان ، ص 13 و 16 .\r\n( 3 ) . ابوحاتم رازى ، تقدمة المعرفة لكتاب الجرح و التعديل ، ص 7 .\r\n","page_name":" 43 ","page_number":43},
  {"content":"\r\n\r\nابن ابىالحديد شارح نهج‌البلاغه و از علماى بزرگ اهل‌سنت نيز مىگويد :\r\nعلماى اهل‌سنت مىگويند كه ما . . . حسن‌ظن به صحابه پيامبر داريم و هر آنچه از آن صادر شد و هر عملى كه از آنان واقع گرديد . . . بر صورتِ درستى حمل مىكنيم ؛ چون آنان به مصلحت اسلام نظر داشتند . « 1 » در نظريه سياسى ، اهل‌سنت ناگزير شدند به اصحاب پيامبر صلى الله عليه و آله جايگاهى دهند تا از رفتار آنان براى ايجاد زيرساخت‌هاى معرفتى و نظريه‌هاى سياسى و دينى سود جويند ؛ زيرا بدون چنين تمهيداتى نمىتوانستند به رفتار سياسىِ بعد از پيامبر مشروعيت دينى و حقوقى بخشند .\r\nاما اصحاب پيامبر در نظرگاه سياسى شيعه ، هم از حيث مفهومى و هم از جهت مصاديق خارجى و هم از منظر جايگاه عمل سياسى و دينى آنان - كه منشأ مشروعيت دينى و سياسى مىباشد - با ديدگاه سنيان متفاوت است .\r\nاز ديدگاه شيعه ، صحابى به كسانى اطلاق مىگردد كه ملازم و معاشر پيامبر بوده‌اند ؛ يعنى با ايشان همراهى زيادى داشته‌اند . « 2 » همين معنا از آيات قرآنى در مورد حواريون حضرت عيسى عليه السلام ، ياران حضرت موسى عليه السلام و داستان حضرت يوسف عليه السلام نيز برمىآيد .\r\nهمچنين از نگاه شيعه ، صِرف صحابى بودن دلالت بر عدالت ، درست‌انديشى و صحت عمل دينى و اجتماعى او نيست ؛ چنان‌كه قرآن‌كريم مسلمانانِ همراه پيامبر را با صفات مختلف ، هم مدح و هم مذمت مىكند و درباره فسق و آلوده بودن برخى صحابه نيز از زبان پيامبر مواردى در تاريخ آمده است . قرآن به‌صراحت به پيامبر صلى الله عليه و آله هشدار مىدهد برخى مسلمانان مدينه كه به حضور پيامبر رفت‌وآمد دارند ، منافق‌اند ؛ در حالى كه اين افراد در تعريف اهل‌سنت صحابىاند .\r\nپيامدهاى مهم تأخر نظريه سياسى از عمل سياسى در مكتب اهل‌سنت ، تعدّد و تنوّع نظريه‌هاست ؛ زيرا در ساحت عملى كه مبتنى بر يك نظريه و زيرساخت معرفتىِ معيّن نباشد ، به سبب تنوّع گرايش‌ها و رهيافت‌هاى سياسى ، اجتماعى و فرهنگى ، مصالح اجتماعى و . . . ممكن است عملْ متنوع گردد . عمل سياسى در چنين وضعيتى ، متغيرى است كه صرفاً تابع مقتضيات خاص صاحبان قدرت و نخبگان سياسى و اجتماعى و همچنين شرايط و عوامل سياسى و\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 1 ، ص 157 .\r\n( 2 ) . بنگريد به : علامه سيد مرتضى عسكرى ، معالم المدرستين ، ص 119 .\r\n","page_name":" 44 ","page_number":44},
  {"content":"\r\n\r\nفرهنگى خواهد بود . بر همين اساس ، در انديشه سياسى با تنوع نظريه‌ها درباره خلافت مواجه‌ايم .\r\n\r\nباب‌هاى امامان عليهم السلام\r\nحكومت‌هاى ظلم و استبداد براى محدود كردن روابط امامان عليهم السلام با مسلمانان ، به دستگيرى ، حبس ، شكنجه و كشتار شيعيان و هواداران ايشان مىپرداختند ، اما با اين حال كسى نمىتواند منكر نفوذ گسترده امامان عليهم السلام در جهان اسلام آن روز باشد . افزايش روزافزون شيعيان و گسترش چشمگير معارف اهل‌بيت عليهم السلام در نقاط مختلف و از سويى در فضاى استبداد و اختناق ، بيانگر تشكيلات كارآمد و منسجم و با مديريتى آگاهانه است . گرچه به دليل سرّى بودن اين تشكيلات و اقتضاى تشكيلاتى آن ، اطلاعات زيادى از آن در دسترس نيست ، از پيامدها و تأثيرات وسيع و عميق آن در جامعه اسلامى - به‌ويژه بين شيعيان - مىتوان از پيچيدگى ، كارآمدى و هوشمندىِ سازمانىِ اعضا و مديريت آن آگاهى يافت ؛ تشكيلاتى كه توانست در اوج اقتدار و موج فزايندهء تبليغاتى دستگاه اموى و عباسى و خلفا ، ضمن نگاه‌داشتن روابط عاطفى و پيوندهاى دينى بين شيعيان و امامان عليهم السلام ، مرزهاى عقيدتى و فكرى شيعه را از بين فرقه‌هاى مختلف و انديشه دينى تسنن حفظ كرده ، هويت آن را در همه دورانِ سخت تهاجم فكرى و فرهنگى صيانت نمايد .\r\nچنين مىنمايد كه مفهوم « باب » در شيعه برگرفته از احاديث نبوى است كه مىفرمايد :\r\nعلى بن ابىطالب بابى و باب اللَّه . « 1 » على بن ابىطالب باب خدا و باب من است .\r\nانا مدينة العلم و علىّ بابها . « 2 » من شهر علمم و على دروازه آن .\r\nاين‌گونه احاديث كه از امامان شيعه نيز فراوان روايت شده ، بيشتر بيانگر جنبه معرفتى و علمى و درك درست اسرار امامت است و كسانى هم كه باب امامان معرفى شده‌اند ، مؤيد همين معناست . « 3 » بايد دانست كه باب‌ها ، حافظ اسرار علم امامت و اسرار تشكيلاتى و فعاليت‌هاى امامان عليهم السلام\r\n\r\n\r\n","description":"","footnote":"\r\n( 1 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 25 ، باب 12 ، ص 354 .\r\n( 2 ) . حاكم نيشابورى ، المستدرك على الصحيحين ، ج 3 ص 138 ؛ ابن‌حجر هيثمى ، الصواعق المحرقة ، ص 122 ؛ حافظ عبدالله بن محمد بن يوسف القرشى الكنجى ، كفاية الطالب فى مناقب على بن ابيطالب ، ص 220 ؛ على بن محمد ( ابن‌اثير ) ، اسد الغابة فى معرفة الصحابة ، ج 4 ، ص 95 .\r\n( 3 ) . سلمان فارسى در روايات ، باب اميرمؤمنان عليه السلام معرفى شده است .\r\n","page_name":" 45 ","page_number":45},
  {"content":"\r\n\r\nبوده‌اند كه از زمان امام اول على بن ابىطالب تا پايان عصر غيبت صغرى ادامه داشته‌اند . اما وكيلان امام كه در سازمان وكالت فعال بودند ، كارگزاران و عاملان در شرايط خاص اجتماعى و سياسى با امام بوده‌اند و در صورت دسترسى نداشتن آنان به امام ، به اين باب‌ها مراجعه مىكردند .\r\nاز نظر امنيتى و مسائل پيچيده فكرى و سياسى و از سويى به دليل حساسيت نداشتن دستگاه حكومتى ، ارتباط اينان با نمايندگان امام راحت‌تر صورت مىگرفته است .\r\nبا بررسى برخى روايات - كه در متون معتبرى چون تنقيح الاعمال ، بحارالأنوار ، الارشاد ، مناقب آل‌ابىطالب و رجال‌كشّى آمده - مىتوان به برخى از اين اسرار و كاركردهاى تشكيلات دست يافت .\r\nيكى از تشكيلات مهم ، باب‌هاى امامان شيعه عليهم السلام است . پيش از هر چيز مىبايد تعريفى روشن از معناى باب به دست دهيم ؛ چراكه در بين نويسندگان و مورخان تعريف يكسانى از آن بيان نشده و حتى گاه آن را با تشكيلات ديگرى همچون وكالت درآميخته‌اند . از مجموع روايات ، تعاريف و نوشته‌هاى تاريخى و روايى چنين بر مىآيد كه « باب » از زبده‌ترين و نزديك‌ترين ياران امام بوده كه از نظر آگاهى ، از همه به امام نزديك‌تر و صاحب اسرار علمى او بوده است .\r\n« باب » در مبارزات فكرى و سياسى ، از اسرار تشكيلاتى ، از راهكارها و جزئيات اقدامات بزرگ و از منابع مالى و عوامل انسانى ، ياران و نمايندگان امام و چگونگى روابط امام با آنها آگاهى كافى داشته است . « 1 » مهم‌ترين ويژگى باب‌ها و تمايز آنان از ساير ياران امام ، برخوردارى از اسرار تشكيلاتى و معرفتى و علوم خاص امام است ؛ آن‌سان كه حتى داراى كراماتى نيز بوده‌اند . گرچه ممكن است برخى باب‌ها در مقام وكيل هم انجام وظيفه مىكردند ، الزاماً هر وكيلى باب نبوده است . « 2 » بنابراين يكى از راه‌هاى ارتباطى مهم امامان شيعه با شيعيان باب‌ها بوده است . آنها در فضاى خفقان - كه ارتباط گسترده مردمى با ايشان بسيار سخت و گاه ناممكن مىشد - با علم و معرفتى كه به اسرار و علوم و راهكار امامان شيعه عليهم السلام داشتند ، در جامعه با ايجاد تشكيلاتى منسجم به صيانت از مرزهاى فكرى و عقيدتى شيعه ، گسترش و نشر فرهنگ و معنويت و شريعت اماميه و حفظ ارتباطات معنوى شيعيان با امامان عليهم السلام پرداختند . « 3 »\r\n\r\n\r\n","description":"","footnote":"\r\n( 1 ) . بنگريد به : سيّد على خامنه‌اى ، پيشواى صادق ، ص 111 - 95 .\r\n( 2 ) . بنگريد به : جواد سليمانى ، « باب‌هاى اهل‌بيت عليهم السلام » ، تاريخ در آينه پژوهش ( مجموعه مقالات ) ، ش 1 .\r\n( 3 ) . باب امامان عليهم السلام در جاى خود معرفى خواهند شد .\r\n","page_name":" 46 ","page_number":46},
  {"content":"\r\n\r\n\r\nفصل دوم : عصر آغازين امامت\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nامامت در اسلام پيشينه‌اى به درازاى تاريخ اسلام دارد . بر اساس ، آموزه‌هاى دين اسلام و قرآن‌كريم ، امامت از مقام رفيع نبوت جدا نبوده و پيامبران افزون بر دارا بودن مقام نبوت ، مقام و مسئوليت امامت نيز داشته‌اند . امامت به معناى زعامت و رهبرى جامعه ، از شئون پيامبر اسلام نيز هست . شهيد مطهرى در اين باره مىنويسد :\r\nمنصب سومى كه پيغمبراكرم رسماً داشت و هم به او تفويض شده بود - به نص قرآن - و هم عملًا عهده‌دار آن بود ، همين رياست عامه است . او رئيس و رهبر اجتماع مسلمين بود و به تعبير ديگر سائس مسلمين بود ؛ مدير اجتماع مسلمين بود . گفته‌اند آيه « اطيعواالله و اطيعوا الرسول و اولى الامر منكم » ناظر به اين جهت است كه او رئيس و رهبر اجتماع شماست . « 1 »\r\n\r\nزمينه‌سازى پيامبر براى تحقق انديشه امامت\r\nدر انديشه اسلامى ، امامت ، مسئله جانشينى پيامبر در امر دين است . از اين رو ، پيامبر اسلام صلى الله عليه و آله از ابتداى رسالت خويش در موقعيت‌هاى مناسب به طرح انديشه امامت و معرفى مصداق آن مىپرداخت ؛ چنان‌كه به كرّات از راويان و مورخان حكايت شده و در متون اهل‌سنت و شيعه نيز به وفور رواياتى مستند از اين قضايا نقل گرديده است كه در اين فصل به مواردى از آن مىپردازيم .\r\n\r\nالف ) حديث يوم الأنذار\r\nسه سال آغازين دعوت رسول خدا صلى الله عليه و آله به صورت ارتباطهاى خصوصى با افرادى بود كه\r\n\r\n\r\n","description":"","footnote":"\r\n( 1 ) . مرتضى مطهرى ، امامت و رهبرى ، ص 48 .\r\n","page_name":" 49 ","page_number":49},
  {"content":"\r\n\r\nزمينه‌هاى لازم براى پذيرش اسلام در آنان وجود داشت . پس از آن ، به امر خداوند پيامبراسلام صلى الله عليه و آله مأموريت يافت كه دعوت خويش را عمومى كند و همه مردم را مخاطب پيام الهى سازد . آغاز اين مرحله ، دعوت به فراخوان خويشان به امر خداوند بود :\r\nوَ أَنْذِرْ عَشِيرَتَكَ الأَقْرَبِيْنَ * وَ اخْفِضْ جَنَاحَكَ لِمَنِ اتَّبَعَكَ مِنَ المُؤْمِنِينَ * فَإِنْ عَصَوْكَ فَقُلْ إِنِّى بَرِىءٌ مِمَّا تَعْمَلُونَ . « 1 » خويشان نزديك خويش را از عذاب الهى بيم ده و پر و بال مودت خود را بر سر افراد با ايمان فروگستر . پس اگر با تو به مخالفت برخاستند ، بگو من از كارهاى شما بيزارم ؟\r\nبر پايه نقل راويان و مورخان اسلامى ، بعد از نزول اين آيات پيامبر ضيافتى ترتيب داد و اقوام و بستگان خويش را دعوت نمود . دعوت‌شدگان در ضيافت اول بىآنكه به پيامبر فرصتى براى طرح پيامش دهند ، ميهمانى را ترك گفتند ، اما در ضيافت بعدى ، پيامبر صلى الله عليه و آله چنين لب به سخن گشود :\r\nهيچ كس از مردم براى كسان خود چيزى بهتر از آنچه من براى شما آورده‌ام ، نياورده است ؛ من خير دنيا و آخرت را براى شما آورده‌ام . خدايم به من فرمان داده كه شما را به توحيد و يگانگى وى و رسالت خويش دعوت كنم . كدام‌يك از شما مرا در اين راه كمك مىكند تا برادر ، وصى و نماينده من در ميان شما باشد ؟\r\nپيامبر اندكى درنگ مىكند و منتظر پاسخ مىماند . در ميان سكوت سنگين همراه با تحير ميهمانان ، على عليه السلام كه حدود پانزده سال داشت ، از جا برخاست و رو به پيامبر صلى الله عليه و آله چنين گفت : « اى پيامبر خدا ! من تو را در اين راه يارى مىكنم » . سپس دست خود را به سوى پيامبر دراز كرد تا دست او را به‌عنوان پيمان فداكارى بفشارد .\r\nپيامبر صلى الله عليه و آله از على عليه السلام خواست كه بنشيند . او بار ديگر سخن خويش را تكرار كرد ، اما باز على عليه السلام از جاى برخاست و سخن پيشين خود را باز گفت . پيامبر صلى الله عليه و آله نيز از او خواست كه بنشيند .\r\nبراى بار سوم نيز رسول خدا صلى الله عليه و آله سخن خود را بازگو كرد و به جز على عليه السلام كسى از جاى برنخاست .\r\nدر اين هنگام پيامبر صلى الله عليه و آله دست خود را بر دست على عليه السلام گذاشت و جمله تاريخى خويش را در مجلس بزرگان و سران بنىهاشم چنين بيان كرد : « اى خويشاوندان و بستگان من ! على برادر ،\r\n\r\n\r\n","description":"","footnote":"\r\n( 1 ) . شعراء ( 26 ) : 216 - 214 .\r\n","page_name":" 50 ","page_number":50},
  {"content":"\r\n\r\nوصى و خليفه من در ميان شماست » . « 1 » بنابراين مىتوان گفت دعوت عمومى و اعلام رسالت الهى و امامت ، هم‌زمان انجام گرفت .\r\nاين قرابت ، خود مبيّن در هم آميختگى امر رسالت و امامت ، اهميت امر امامت و نيز اهتمام و تلاش پيامبر خدا صلى الله عليه و آله در ترسيم و تبيين خطوط اصلى جريان آن در جامعه اسلامى بوده است .\r\n\r\nب ) حديث منزلت\r\nرسول خدا صلى الله عليه و آله براى زدودن عصبيت‌ها ، برترىجويىها و امتيازات قومى و قبيله‌اى و جايگزين ساختن ارزش‌هاى اسلامى در يثرب - كه براساس ارزش‌هاى جديد در حال شكل‌گيرى بود - به فرمان خداوند پيمان برادرى را ميان ياران خويش از انصار و مهاجران جارى ساخت . اين عمل نمادين كه بيانگر برادرى و برابرى اسلامى بود ، چندين بار از سوى پيامبر صلى الله عليه و آله تكرار گرديد .\r\nنخستين بار كه پيامبر صلى الله عليه و آله پيمان برادرى را جارى مىساخت ، خود با على بن ابيطالب عليه السلام عقد برادرى بست . در همان روز در ميان جمع به هنگام اجراى پيمان برادرى ، على بن ابىطالب را اين‌گونه مخاطب خويش قرار داد .\r\nانت منّى بمنزلة هارون من موسى الّا انّه لانبىَّ بعدى . « 2 » منزلت تو نزد من همانند هارون نزد موسى است ، جز آنكه بعد از من پيامبرى نخواهد بود .\r\nهمچنان پيامبر صلى الله عليه و آله هنگامى كه عازم غزوه تبوك بود ، على عليه السلام را در مدينه جانشين خود تعيين كرد . حضرت على عليه السلام از اينكه در مدينه ماند كه با شماتت برخى صحابه مواجه گرديد و به شدّت دلتنگ شد ، از اين‌رو عرض كرد : يا رسول‌الله ! شما مرا اينجا مىگذاريد و با خود نمىبريد ؟\r\nپيامبر صلى الله عليه و آله نيز در پاسخ ، همين حديث را بيان فرمود . « 3 »\r\n\r\n\r\n","description":"","footnote":"\r\n( 1 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 2 ، ص 317 ؛ على بن محمد ( ابن‌اثير ) ، الكامل فى التاريخ ، ج 2 ، ص 211 ؛ ابن ابىالحديد ، شرح نهج‌البلاغة ، ص 211 .\r\n( 2 ) . محمد بن عبدالله ( حاكم نيشابورى ) ، المستدرك على الصحيحين ، تحقيق مصطفى عبدالقادر عطى ، ج 3 ، ص 109 ؛ ذهبى ، تلخيص مستدرك ؛ ابن‌حجر هيثمى ، الصواعق المحرقة ، ج 1 ، ص 7 ؛ و نيز بنگريد به : سيد شرف‌الدين ، رهبرى امام على عليه السلام ، ترجمه محمدجعفر امامى ، ص 210 - 207 .\r\n( 3 ) . مرتضى مطهرى ، امامت و رهبرى ، ص 107 .\r\n","page_name":" 51 ","page_number":51},
  {"content":"\r\n\r\nدر دومين پيمان برادرى و در مواضع ديگر نيز پيامبر بر اين مقام و منزلت على عليه السلام تأكيد كرد .\r\nدر منابع معتبر اهل‌سنت ، اين حديث با مضامين و اسناد متنوع از پيامبر اسلام صلى الله عليه و آله روايت شده است كه مضمون و مفاد آن به صراحت بر مقام امامت و جانشينى امام على عليه السلام از طريق انتصاب پيامبراسلام صلى الله عليه و آله دلالت دارد .\r\n\r\nج ) حديث غدير\r\nحديث غدير به‌كرّات در منابع معتبر اهل‌سنت آمده ؛ چنان‌كه صاحب الغدير صدها سند و مدرك از نقل اين روايت در متون اهل‌سنت - اعم از حديثى ، ادبى و تاريخى در قرون متوالى - گزارش كرده است . از ميان علماى اهل‌سنت 353 تن آن را در كتاب‌هاى خود نقل كرده‌اند كه اسناد آن به 110 صحابى مىرسد . « 1 » خطبه غدير در هجدهم ذيحجه سال دهم هجرت بعد از پايان مراسم حج در مسيرى كه راه كاروان‌هاى حاجيان به سمت شهرهاى مختلف از كاروان پيامبر صلى الله عليه و آله جدا مىشد ، بعد از ابلاغ خداوند « 2 » ايراد گرديد . رسول خدا صلى الله عليه و آله با فراخواندن همه كاروان به ايراد خطبه‌اى مىپردازد كه در آن به امامت و جانشينى امام على بن ابىطالب عليه السلام تصريح مىنمايد . از آنجا كه حديث غدير همواره از محورىترين بحث‌ها و مستندات ميان شيعيان و سنيان در امر امامت امام على عليه السلام بوده است ، مىبايد به‌گونه‌اى جامع‌تر و كامل‌تر بدان پرداخته شود .\r\n\r\n1 . واقعه غدير و زمينه‌هاى رويداد آن\r\nپيامبراسلام صلى الله عليه و آله در آخرين سال حيات خويش تصميم مىگيرند به قصد انجام فريضه حج به مكه عزيمت كنند . عده‌اى از مردم مدينه با او همراه مىشوند ، اما به دليل شيوع بيمارى ( به‌ظاهر و با يا حصبه ) در مدينه ، جمع زيادى از همراهى پيامبر باز مىمانند . اعلام حضور پيامبر در مراسم حج ، مشتاقان زيادى را از شهرها و مراكز جمعيتى حجاز روانه مكه ساخت .\r\nپيامبر در روز نهم ذيحجه ( روز عرفه ) در صحراى عرفات در محلى به نام « نمره » ، در حالى\r\n\r\n\r\n","description":"","footnote":"\r\n( 1 ) . جعفر سبحانى ، فروغ ابديت ، ج 2 ، ص 841 .\r\n( 2 ) . بنگريد به : مائده ( 5 ) : 67 .\r\n","page_name":" 52 ","page_number":52},
  {"content":"\r\n\r\nكه بر شتر خويش سوار بود ، در برابر هزاران زائر مشتاق چنين فرمود :\r\nاى مردم ! سخنان مرا بشنويد ؛ شايد پس از اين شما را در اين نقطه ملاقات نكنم .\r\nاى مردم ! خون‌ها و اموال و نواميس و اعراض شما بر يكديگر تا روزى كه خدا را ملاقات نماييد - مانند امروز و اين ماه - محترم و هر نوع تجاوز به آنها حرام است . . .\r\nاى مردم ! بدانيد خون‌هايى كه در دوران جاهليت ريخته شده ، همگى بايد به دست فراموشى سپرده شود و قابل‌تعقيب نيست .\r\nهان اى مردم ! زنان شما بر شما حق دارند ، شما نيز بر گردن آنان حق داريد . . . . من در اين سرزمين به شما سفارش مىكنم كه به زنان نيكى كنيد . « 1 » هان اى مردم ! در سخنان من دقت كنيد و بينديشيد . من در ميان شما دو چيز به يادگار مىگذارم كه اگر به آنها چنگ بزنيد ، گمراه نمىشويد : يكى كتاب خدا و ديگرى سنت و گفتار من است . « 2 » خطبه طولانى پيامبر صلى الله عليه و آله در عرفه كه از آخرين روزهاى حيات ايشان نيز خبر مىداد ، باعث اندوه و پريشانى هزاران مسلمان شد . آنان درباره آينده دولت و جامعه نوبنياد و پيگيرى امر رسالت و حراست از شريعتِ در حال شكل‌گيرى ، پرسش‌هاى متعددى پيش‌روى خود مىديدند ، تا اينكه در پايان حج در روز هجدهم ذيحجه ، هنگامى كه كاروان به سرزمين « رابغ » ( سه مايلى جحفه ) رسيد ، در منطقه غديرخم فرشته وحى بر پيامبر فرودآمد و آيه تبليغ را بر او نازل ساخت :\r\nبَلِّغْ مَا أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَمَا بَلَّغْتَ رِسَالَتَهُ وَ اللَّهُ يَعْصِمُكَ مِنَ النَّاسِ . « 3 » آنچه از طرف خداوند فرو فرستاده شد ، به مردم ابلاغ كن و اگر چنين نكنى ، رسالت خود را تكميل نكرده‌اى ؛ خداوند تو را از گزند مردم مصون مىدارد .\r\n\r\n2 . سخنان پيامبر صلى الله عليه و آله در غدير\r\nپس از ابلاغ وحى ، پيامبر دستور داد تا كاروان‌ها و اجتماع آنها توقف كنند . هزاران نفر پيرامون جايگاهى كه براى پيامبر مهيا ساخته بودند ، حلقه زدند و او فرمان الهى را بدين‌سان بيان فرمود :\r\n\r\n\r\n","description":"","footnote":"\r\n( 1 ) . بنگريد به : علّامه محمد تقى مجلسى ، بحار الأنوار ، تحقيق محمدباقر محمودى ، ج 21 ، ص 405 .\r\n( 2 ) . ابن‌هشام ، السيرة النبوية ، به كوشش محمد ابوالفضل ابراهيم ، ج 2 ، ص 605 ؛ ابوجعفر محمد بن على بن حسين بن بابويه قمى ، الخصال ، تصحيح علىاكبر غفارى ، ج 2 ، ص 84 .\r\n( 3 ) . مائده ( 5 ) : 67 .\r\n","page_name":" 53 ","page_number":53},
  {"content":"\r\n\r\nحمد و ثنا مخصوص خداست ؛ از او يارى مىطلبيم و به او ايمان داريم و بر او توكّل مىكنيم . از بدىهاى خود و اعمال ناشايست خود به او پناه مىبريم ؛ خدايى كه جز او هادى و راهنما نيست ؛ هر كسى را كه هدايت نمود ، گمراه‌كننده‌اى براى او نخواهد بود .\r\nگواهى مىدهم كه جز او معبودى نيست و محمد بنده او و پيامبر اوست .\r\nاى مردم ! نزديك است من دعوت حق را لبيك گويم و از ميان شما بروم . من مسئولم و شما نيز مسئوليد ؛ درباره من چه فكرى مىكنيد ؟\r\nدر اين هنگام صداى جمعيت به تصديق بلند شد و گفتند : ما گواهى مىدهيم كه تو رسالت خود را انجام دادى و كوشش نمودى ؛ خدا تو را پاداش نيك دهد .\r\nپيامبر در ادامه سخنانش بعد از گواهى به وحدانيت خداوند فرمودند : مردم ! من دو چيز گرانمايه در ميان شما به وديعت مىگذارم ؛ ببينم چگونه با دو يادگار من رفتار مىكنيد !\r\nدر اين هنگام يك‌نفر برخاست و با صداى بلند گفت : منظور از اين دو چيز نفيس چيست ؟\r\nپيامبر فرمود : يكى كتاب خدا - كه يك طرف آن در دست خدا و طرف ديگر آن در دست شماست - و ديگرى عترت و اهل‌بيت من . خداوند به من خبر داده كه اين دو يادگار هرگز از هم جدا نخواهند شد .\r\nهان اى مردم ! از قرآن و عترت من پيشى نگيريد و در عمل به هر دو كوتاهى نورزيد كه هلاك مىشويد .\r\nآنگاه دست على عليه السلام را گرفت و آن را آنقدر بلند كرد كه سفيدى زير بغل هر دو براى مردم نمايان گشت و او را به مردم معرفى نمود . سپس فرمود : سزاوارتر بر مؤمنان از خود آنها كيست ؟\r\nهمگى گفتند : خدا و پيامبر او داناترند .\r\nپيامبر فرمود : خدا مولاى من ، و من مولاى مؤمنان هستم و من بر آنها از خودشان اولى و سزاوارترم .\r\nاى مردم ! هر كس را من مولايم ، على مولاى اوست . خداوندا ! كسانى كه على را دوست دارند ، آنان را دوست بدار و كسانى كه او را دشمن بدارند ، دشمن دار . خدايا ! ياران على را يارى كن ؛ دشمنان على را خوار و ذليل نما و او را محور حق قرار بده .\r\nمردم ! اكنون فرشته وحى نازل گرديد و اين آيه را آورد :\r\nاليومَ أَكْمَلْتُ لَكُمْ دِيْنَكُم وَ أَتْمَمْتُ عَلَيكُم نِعْمَتِى وَ رَضِيْتُ لَكُمُ الإِسْلَامَ دِيْناً . « 1 »\r\n\r\n\r\n","description":"","footnote":"\r\n( 1 ) . مائده ( 5 ) : 3 .\r\n","page_name":" 54 ","page_number":54},
  {"content":"\r\n\r\nامروز دين شما را كامل نمودم و نعمت‌ام را بر شما تمام گردانيدم و اسلام را براى شما يگانه آيين انتخاب كردم . « 1 »\r\n\r\n3 . نصب امامت يا توصيه به محبت امام على عليه السلام\r\nدر درستى سند حديث غدير به دليل آنكه در متون معتبر اهل‌سنت و شيعى به تواتر نقل شده ، نمىتوان ترديد روا داشت ، اما ممكن است برخى بگويند پيامبر در اين خطبه و در آن موقعيت در صدد تعيين جانشين نبود ، بلكه توصيه كرده است كه به على بن ابيطالب عليه السلام مهر بورزيد . اما با توجه به شرايط مكانى ، محتواى خطبه و اقدامات ديگر پيامبر ، ايشان در اين خطبه به نصب و معرفى جانشين خويش و امام جامعه اقدام ورزيد .\r\n\r\nيك . موقعيت مكانى و زمانى\r\nبا بررسى شرايط مكانى و موقعيت زمانى مىتوان دريافت كه اگر رسول خدا براى اجتماع مردم در جايى خارج از مكه به كاروان دستور توقف داده تا برايشان سخنرانى كند ، بايد بىترديد امر خطير و مسئله مهمى روى داده باشد . دوستى و مودت با على بن ابيطالب كه بارها پيامبر بر آن تأكيد كرده همانند سخنان او در مراسم حج ، در جريان نزول آيه تطهير و پيمان برادرى ، نياز و ضرورتى نداشت كه ايشان گروه‌هاى عظيم حاجيان را در آن منطقه گرد آورد و سرانجام به آنان بگويد كه هر كس مرا دوست مىدارد ، بايد على را نيز دوست بدارد .\r\n\r\nدو . خطبه پيامبر ، واكنش طبيعى به سؤالات مردم\r\nهنگامى كه پيامبر با اشاره و يا به‌صراحت در سفر اعلام مىدارد كه واپسين روزهاى عمرشان است ، بايد چه واكنشى را از مخاطبان انتظار داشت ؟ اين امر جدا از جنبه وحيانى و دينى آن ، اگر در هر جامعهء سياسى ديگرى نيز رخ مىداد كمترين انتظار ، پيدايى سؤالاتى دربارهء آينده و روند تحولات و جانشين حاكم سياسى بود ، چه رسد به جامعه‌اى كه اساساً دولت در آن پديده‌اى نوبنياد است ؛ جامعه‌اى كه نه رسم دولت‌دارى مىداند و نه در تعيين حاكمان روزگارى سپرى كرده است ، اما به دليل تنوع و بافت جمعيتى و نبودِ تجارب سياسى و از سويى با وجود تحولات عظيمِ\r\n\r\n\r\n","description":"","footnote":"\r\n( 1 ) . حافظ عبدالله بن محمد بن يوسف القرشى الكنجى ، كفاية الطالب فى مناقب على بن ابيطالب ، ص 16 ، و نيز بنگريد به : عبدالحسين احمد امينى ، الغدير فى الكتاب و السّنة و الأدب ، ج 1 ، ص 293 - 159 .\r\n","page_name":" 55 ","page_number":55},
  {"content":"\r\n\r\nصورت‌گرفته ، به‌شدت نسبت به تحولات آينده حساس و نگران است . از اين رو ، پرسش‌هايى ذهنشان را به خيزش وا مىدارد ؛ پرسش‌هايى كه شايد به دليل حجب و حيا و سنگينى فضا علناً مطرح نمىشد . خطبه غدير واكنشى خردمندانه و طبيعى به اين نگرانىها و سؤالات بود . بىترديد اگر زمامدار جامعه‌اى اعلام مىكرد كه من چند صباحى ديگر زنده نخواهم بود ، آيا همه اذهان متوجه آن نمىشد كه جانشين او چه كسى خواهد بود ؟\r\nاگر پيامبراسلام صلى الله عليه و آله در منطقه غديرخم و در آن خطبه معروف - كه حدود دو ماه پيش از ارتحالشان ايراد كرد - به اين پرسش‌ها پاسخ نداده باشد ، در كدامين حادثه و رويداد چنين كرده‌اند ؟\r\n\r\nسه . محتواى خطبه\r\nبا بررسى محتواى خطبه پيامبر صلى الله عليه و آله نيك درمىيابيم كه حكايت غدير ، روايت محبت و دوستىِ يكى از صديق‌ترين ياران پيامبر نيست ، بلكه مبيّن امرى بنيادىتر ، يعنى امامت و استمرار بخشيدن به امر رسالت و پاسدارى از گوهر دين است . در مهم‌ترين بخش خطبه پيامبر - كه با پرسش از جايگاه خويش در ميان مردم آغاز مىشود - مردم در پاسخ به سؤال حضرت ( الست اولى بكم من انفسكم ) به اولويت ولايت پيامبر اقرار مىكنند : « النَّبِىُّ أَوْلَى بِالْمُؤْمِنِينَ مِنْ أَنْفُسِهِم . » « 1 » پيامبر صلى الله عليه و آله نيز بلافاصله بعد از اين اقرار ، ولايت على بن ابىطالب عليه السلام را مطرح مىكند : « هر كه من مولاى اويم ، اين على مولاى اوست . »\r\nبىگمان ولايتى كه پيامبر صلى الله عليه و آله براى امام على عليه السلام بيان مىدارد ، از همان نوع ولايتى است كه به بيان قرآن ، خود بر مسلمانان داشته‌اند . ولايتى كه در قرآن آمده ، از نوع دوستى و مودّت نيست ، بلكه به معناى حق تصرف ، امارت و تسلط است . نمىتوان بخشى از حديث كه مبتنى بر مفهوم و معناى بخش ديگر است ، بر معنا و مفهوم ديگرى حمل كرد . پيامبر در آن جمع درباره جايگاه سياسى ، ولايى و حكومتى خود سخن مىگويد و مردم هم بدان اقرار مىكنند و او بلافاصله استمرار آن را براى امام على عليه السلام طلب مىكند . مسئله ديگر ، بخش پايانى خطبه است كه پيامبر در خصوص يارى و دشمنى امام على عليه السلام دعا مىكند . به نظر مىرسد يارى كردن ، تنها با حاكميت و ولايت بر امور اجتماعى و دينى سازگار است ، نه با دوستى و محبت .\r\n\r\n\r\n","description":"","footnote":"\r\n( 1 ) . احزاب ( 33 ) : 6 .\r\n","page_name":" 56 ","page_number":56},
  {"content":"\r\n\r\n\r\nچهار . درك معاصران و نخبگان عصر پيامبر صلى الله عليه و آله\r\nدر اختلاف برداشت ، تفسير و تأويل از يك متن و سند تاريخى و ساير اسناد و متون ، يكى از راه‌هاى پذيرفته‌شده براى درك درست معانى مورد نظر گوينده و يا نويسنده ، مراجعه به برداشت و درك مخاطبان و معاصران آن متكلم و به خصوص صاحب‌نظران است . خطبه غدير خطاب به مردمانى بوده است كه براساس سيره و مبناى عقلانى مىبايد قدرت درك سخنان پيامبر صلى الله عليه و آله را داشته باشند . به ديگر سخن ، آنان عبارات پيامبر را مىفهميدند و درك مىكردند . از ديگر سو ، سخن اديبان و تأمل‌ورزانى كه خود در آنجا حضور داشته‌اند نيز گواه خوبى بر اين مدعاست : بعد از پايان خطبه ، شاعر معروف عرب ، حسان بن ثابت بر اساس بيانات پيامبر صلى الله عليه و آله اشعارى سرود كه به تعيين امام از سوى ايشان تصريح دارد :\r\n يناديهم يوم الغدير نبيّهم * بخمّ فاسمع بالرسول مناديا\r\nو قال فمن مولاكم و وليّكم * فقالوا و لم يبدوا هناك التعاميا\r\nالهك مولانا و انت وليّنا * و لم تلف منّا فى الولاية عاصيا\r\nفقال له قم يا علىّ فإنّنى * رضيتك من بعدى اماما و هاديا\r\nفمن كنت مولاه فهذا وليّه * فكونوا له انصار صدق مواليا « 1 » \r\nدر آن روز غدير پيامبر ندا داد كه پيام وحى را بشنويد .\r\nو گفت : چه كسى مولا و ولى شماست . پس مردم گفتند : ما لختى در ولايت شما ترديد نكرديم .\r\nپس فرمود : به پا خيز اى على كه من رضايت دادم و خشنودم كه بعد از من تو امام و رهبر باشى !\r\nپس هر كه من او را رهبرم ، اين على او را رهبر و ولىّ است . پس براى او ياران صادق و پشتيبان باشيد .\r\nچنان‌كه پيداست ، اين اشعار كاملًا مطابق با جملات و كلمات پيامبر است . او به تعيين امامت حضرت على عليه السلام توسط پيامبر تصريح مىكند و بلافاصله در همان جمع هم اين ابيات را مىسرايد . چرا او از « ولايت » ، محبت و دوستى را برداشت نكرد ؟ مگر با زبان و ادبيات عرب آشنا نبود ؟ آيا در آن جمع ، عرب‌زبانان ديگرى نبودند كه به برداشت نادرست او اعتراض كنند ؟\r\n\r\n\r\n","description":"","footnote":"\r\n( 1 ) . حافظ عبدالله بن محمد بن يوسف القرشى الكنجى ، كفاية الطالب فى مناقب امام على بن ابيطالب ، ص 17 و 18 .\r\n","page_name":" 57 ","page_number":57},
  {"content":"\r\n\r\nشايد كسى مدّعى شود كه ممكن است اديب و شاعر نيز در فهم معانى سخنان به خطا رود .\r\nاين شبهه كاملًا بىپايه است ؛ چرا كه پيامبر اسلام صلى الله عليه و آله خود بعد از سرودن اين ابيات ، فهم حسان را تاييد مىكند ؛ چنان‌كه يكى از علماى موثق اهل‌سنت در قرن هفتم ، در كتاب معروف كفاية الطالب به اين تأكيد پيامبر صلى الله عليه و آله تصريح دارد :\r\nفقال النبى صلى الله عليه و آله و سلم يا حسان لاتزال مؤيّداً بروح القدس ما نافحت عنا بلسانك . « 1 » پس پيامبر - كه صلوات و سلام خداوند بر او و خاندان او باد - فرمود : اى حسان ! همواره مؤيد باشيد ! كلماتى كه بر زبان شما جارى گرديد ، از نغمه‌هاى آسمانى بود كه روح‌القدس بر آن جارى ساخت .\r\nاين تأييد ، همه شبهات درباره برداشت حسّان را مىزدايد و بر صحت آن گواهى مىدهد .\r\nتبريك بسيارى از صحابه از جمله شيخين ( ابوبكر و عمر ) « 2 » به على بن ابىطالب عليه السلام نيز گواه ديگرى بر اين مسئله است ؛ چرا كه توصيه به محبت و دوستى يك نفر ، جاى تبريك گفتن ندارد .\r\nاز موارد ديگر در فهم و برداشت معانى اين خطبه ، برداشت معاصران پيامبر به‌ويژه نخبگان است .\r\nعلامه امينى در الغدير « 3 » حدود شصت بيت شعر شكايت‌آميز از عمرو بن عاص روايت مىكند كه او براى معاويه فرستاده است . عجيب آنكه اين ابيات متعلق به مردى است كه از محبّان و حاميان آن امام محسوب نمىشود . او در ابياتش مىگويد :\r\nما توصيه زيادى راجع به على بن ابىطالب از پيامبر شنيده‌ايم ؛ خصوصاً در روز غديرخم ، آنگاه كه صحابه متوقف شدند و اجتماع كردند . پيامبر آن وصيت خاص را در مورد على فرمود و على را به جانشينى منصوب كرد و به‌عنوان خليفه خود از طرف خداوند معرفى\r\n\r\n\r\n","description":"","footnote":"\r\n( 1 ) . همان ، ص 18 .\r\n( 2 ) . ابوبكر احمد بن على خطيب بغدادى ، تاريخ بغداد ، ج 8 ، ص 284 ؛ حافظ عبيدالله بن عبدالله ( حاكم‌حسكانى نيشابورى ) ، شواهد التنزيل ، تحقيق محمدباقر محمودى ، ج 1 ، ص 123 ؛ ابن‌واضح احمد بن ابىيعقوب ، تاريخ اليعقوبى ، ج 2 ، ص 39 .\r\n( 3 ) . عبدالحسين احمد امينى ، الغدير فى الكتاب و السنة و الأدب ، ج 2 ، ص 117 - 115 . گفتنى است ابن‌ابىالحديد در كتاب خويش اين ابيات را باز گفته است . ( بنگريد به : شرح نهج‌البلاغة ، ج 1 ، ص 56 و 57 . )\r\n","page_name":" 58 ","page_number":58},
  {"content":"\r\n\r\nكرد . سپس فرمود : هر كس من مولا و فرمانرواى او هستم ، على هم به‌عنوان بهترين فرمانروا براى او مىباشد .\r\n\r\nخليفه اول و مواضع امام على عليه السلام\r\nنخستين خليفه بعد از رسول خدا صلى الله عليه و آله ابوبكر فرزند ابوقحافه بود . در اينكه نام وى عبدالله يا عتيق بوده اختلاف‌نظر هست . وى از طايفه بنىتيم و از جمله طوايف قريش به‌شمار مىرود . اين طايفه در جاهليت جايگاه ويژه‌اى نداشت . گواه اين سخن آنكه ابوسفيان پس از روى كار آمدن ابوبكر گفت : « چه شده كه حكومت در دست كم‌جمعيت‌ترين و ذليل‌ترين قريش افتاده است . » « 1 » درباره شغل او در جاهليت نيز اختلاف نظر هست . برخى گفته‌اند او تاجر بوده است .\r\nابوبكر در حالى كه دو سال از رسول خدا صلى الله عليه و آله كوچك‌تر بوده ، از جمله مسلمانان نخستين دانسته شده ، گرچه بين اينكه چندمين مسلمان بوده ، بازهم اختلاف‌نظر وجود دارد . « 2 » وى در طول سال‌هاى دعوت در مكه ، گرفتار فشار خاص نشد ، اما اين فرصت را يافت كه به هنگام هجرت پيامبر خود را به دو رساند و در غار ثور در كنار پيامبر قرار گيرد .\r\nارتباط ابوبكر با پيامبر خدا صلى الله عليه و آله پس از ازدواج آن حضرت با عايشه قوىتر گرديد . عايشه كه زنى زيرك بود و تلاش داشت در حوادث سياسى اثرگذار باشد ، موقعيت ابوبكر را تا اندازه‌اى مستحكم ساخت ؛ چنان‌كه امام على عليه السلام معتقد بود در جريان نماز ابوبكر ، عايشه نقش اصلى را عهده‌دار بود . در حالى كه ابوبكر در دوره ده ساله مدينه هيچ مسئوليت سياسى يا نظامى بر عهده نداشت ، توانست با درك موقعيت جناح‌هاى داخلى قريش و با بهره‌گيرى از عناد قريشيان با امام على عليه السلام و نيز با هميارى جناح‌هاى ميانى قريش ( كسانى كه در شمار بنىاميه و بنىهاشم نبودند ) قدرت را در دست گيرد . « 3 » در اين هنگام ، فرصت و زمينه مساعدى در اختيار ابوبكر قرار گرفت و آن ارتداد و مخالفت برخى مسلمانان در خارج از مدينه بود . در چنين اوضاعى كه مسلمانان اصل اسلام را در خطر\r\n\r\n\r\n","description":"","footnote":"\r\n( 1 ) . عبدالرزاق بن همام صنعانى ، المصنّف ، ج 5 ، ص 451 .\r\n( 2 ) . بنگريد به : سيد جعفر مرتضى عاملى ، الصحيح من سيرة النبى الأعظم ، ج 1 ، ص 247 ، 289 و 290 ؛ محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 2 ، ص 60 .\r\n( 3 ) . رسول جعفريان ، تاريخ سياسى اسلام ( تاريخ خلفا ) ، ج 2 ، ص 26 .\r\n","page_name":" 59 ","page_number":59},
  {"content":"\r\n\r\nديدند ، بلافاصله پس از روى كار آمدن ابوبكر اختلاف داخلى بين قريش و انصار ( به دليل سرودن شعرى از سوى ابوبكر در مذمت انصار و از اين سو حمايت امام على عليه السلام و فضل بن عباس از انصار ) بالا گرفت ، اما مسلمانان جملگى - به خاطر حفظ اسلام و حكومت اسلامى و به منظور دفع خطر مرتدان و كفار - متحد شدند و با مسئله خلافت كنار آمدند . حضرت امير نيز بر همين اساس بعد از رحلت حضرت فاطمه عليها السلام به درخواست و اصرار عثمان - كه مىگفت : اگر شما بيعت نكنيد ، مسلمانان به جنگ با مرتدان و كفار نخواهند رفت - حاضر شد با خليفه بيعت كند . « 1 » امام على عليه السلام خود درباره علت كنار آمدن و رها ساختن مخالفت با خليفه مىگويد :\r\nترسيدم اگر به يارى اسلام و مسلمانان نشتابم ، بايد شاهد ايجاد شكاف در اسلام و يا نابودى آن باشم كه مصيبت آن براى من از رها ساختن خلافت و حكومت چندروزه بر شما بسى سخت‌تر و بزرگ‌تر است . « 2 » انتقاد صريح حضرت از خليفه اول و دوم ، بيانگر نارضايتى ايشان از سيره عملى و حكومتى شيخين است .\r\nآن حضرت در انتقاد از خليفه اول مىفرمايد :\r\nشگفتا ! كسى كه در حيات خود مىخواست خلافت را واگذارد ، چون اجلش رسيد ، كوشيد تا آن را به عقد ديگرى درآورد . خلافت را چون شترى ماده ديدند و هريك به پستانى از او چسبيدند و سخت دوشيدند و تا توانستند نوشيدند . « 3 » حكومت ابوبكر كمى بيش از دو سال به طول انجاميد . تقارن جانشينى ابوبكر با طغيان قبايل ، به‌طور طبيعى مردم مدينه و مخالفان را وادار كرد اختلافات عقيدتى و سياسى موجود را فراموش كنند تا خود را عليه خطر مشترك متحد سازند . چنين تهديد جدّى براى اسلام و حكومت اسلامى ، در كم‌شدن مخالفت‌هاى داخلى نسبت به حكمرانى ابوبكر ثمرات بسيارى داشت .\r\nهمين امر سبب گرديد تا امام على عليه السلام با آن احساسات عاشقانه ، تعهد ، صميميت و وفادارى خلل‌ناپذير به اسلام شخصيتى كه از سيزده سالگى خود را براى خدمت به رسالت پيامبر صلى الله عليه و آله وقف\r\n\r\n\r\n","description":"","footnote":"\r\n( 1 ) . عبدالرزاق بن همام صنعانى ، المصنّف ، ص 472 ؛ ابوسعد آبى ، نثر الدّرّ ، ج 1 ، ص 400 .\r\n( 2 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، نامه 62 .\r\n( 3 ) . همان ، خطبه 3 .\r\n","page_name":" 60 ","page_number":60},
  {"content":"\r\n\r\nكرده بود ، با ديدن چنين طغيان قبيله‌اى خطرناك و همه‌جانبه عليه اسلام ، هيچ انتخابى جز مماشات با نظام حاكمِ موجود برايش باقى نماند ، اما هيچ‌گاه به صورت فعّال در مدت بيست‌وپنج سال خلافتِ سه خليفه ، در عرصه سياست و اجتماع حاضر نشد و در جنگ‌هاى ارتداد نيز موضع فعالى نگرفت ، اما در مواقع اضطرار و نياز با حفظ حالت كناره‌گيرى ، به خاطر مصالح اسلام از يارى حكومت دريغ نمىكرد . او آن‌چنان كه انتظار مىرفت ، به تصحيح اشتباهات دولت‌هاى پيشين پرداخت و از سياست‌هاى نادرست آنان انتقاد كرد . با اين حال عشق قهرمانانه و احساس جانبازىاش در راه عقيده و ناديده انگاشتن دردها و شكايات شخصى ، بر وى چيره بود . ايشان حتى خلفا را از ارتكاب اشتباهات جدى كه اغلب در آستانه انجام آن بودند ، حفظ مىكرد .\r\n\r\nخلافت عمر و مواضع امام على عليه السلام\r\nعمر با وصيت و طراحى خليفه اول به خلافت رسيد . متن وصيت ابوبكر براى خلاف عمر چنين است :\r\nاين وصيت‌نامه‌اى است از ابوبكر ، جانشين پيامبر خدا ، به مؤمنان و مسلمانان :\r\nمن عمر بن خطاب را به‌عنوان حاكم بر شما منصوب كرده‌ام . بنابراين به او گوش فرا دهيد و از وى اطاعت كنيد . من جز به‌منظور صلاح شما او را به‌عنوان حاكم تعيين نكرده‌ام . « 1 » عمر به مدت 10 سال ( 13 - 23 هجرى ) خليفه و حاكم اسلامى بود . او از طائفه بنىعدى از طوايف قريش ، و مادرش حنتمه دختر هاشم بن مغيره از تيره بنىمخزوم بود كه در جاهليت از هم‌پيمانان بنىاميه به شمار مىرفت . وى سال‌ها پس از بعثت ( در سال ششم و يا سال نهم ) « 2 » اسلام آورد . عمر در دوران حضور پيامبر در مدينه ، در حوادث و جنگ‌ها حضور داشت ، گرچه تاريخ خاطره ويژه‌اى از او به يادگار ندارد . « 3 » زمانى كه ابوبكر حكم خلافت عمر را به دست او سپرد تا بر مردم بخواند ، شخصى در راه از او پرسيد : در اين نامه چيست ؟ عمر گفت نمىدانم ، اما من اولين كسى هستم كه از آن اطاعت\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 1 ، ص 174 .\r\n( 2 ) . ابوالحسن على بن حسين مسعودى ، مروج الذهب و معادن الجوهر ، ج 2 ، ص 321 .\r\n( 3 ) . رسول جعفريان ، تاريخ سياسى اسلام ( تاريخ خلفا ) ، ج 2 ، ص 61 .\r\n","page_name":" 61 ","page_number":61},
  {"content":"\r\n\r\nمىكنم ! آن شخص گفت : اما من مىدانم كه در آن چيست : « امّرتَه العام الاول و امّرك العام : سال نخستْ تو او را به خلافت گماردى و اكنون او تو را به خلافت مىگمارد . » « 1 » اين خبر حكايت از آن دارد كه مردم از پيوند سياسى اين دو نفر به خوبى آگاه بوده‌اند و به طور طبيعى خلافت عمر ادامه خلافت ابوبكر بوده و در واقع خلافت آنها خلافت واحد به شمار مىآمده است . « 2 » با تعيين عمر از سوى ابوبكر ، اصل « استخلاف » به صورت اصلى مشروع در فقه سياسى سنى درآمده ؛ در حالى كه به تصريح منابع سنى ، چنين اقدامى هيچ‌گونه پيشينه‌اى در سيره رسول خدا صلى الله عليه و آله نداشته است .\r\nحضرت على عليه السلام در دوران خلافت خليفه دوم همانند دوران خليفه اول در عزلت به‌سر مىبرد و كمتر به صورت فعال در عرصه سياسى و اجتماعى ظاهر مىشد ، اما از انتقاد ، بازداشتن خليفه و مشورت دادن به او در پيشگيرى از خطا و سست شدن بنيان حكومت و تضعيف اسلام و ناديده گرفتن مصالح و منافع ملت مسلمان ، دريغ نورزيد ؛ چنان‌كه خليفه بارها بر اين سخن تأكيد كرد كه « اگر على نبود ، عمر هلاك مىشد . » اين جمله را حتى برخى از سنيان متعصب نيز در گزارش‌هاى خود آورده‌اند . « 3 » بيش‌ترين و اساسىترين انتقاد على عليه السلام از خليفه ، به سيره و منش و اخلاقيات خليفه بازمىگشت كه به بيان حضرت ، او « حكومت را در راهى ناهموار - و پر آسيب و جان‌آزار - درآورد كه رونده در آن هر دم به‌سر درآيد و پىدرپى پوزش خواهد و از ورطه به‌درنيايد . » « 4 » پوزش او نيز متأثر از كمىِ دانش و آگاهى از دين و معارف اسلامى بود . سنيان خود دربارهء فضايل عمر صفاتى را بر مىشمارند كه تأييدكننده سخنان امام عليه السلام و اعتراض بسيارى از صحابى پيامبر به رفتار و منش خليفه است . مثلًا ابن ابىالحديد معتزلى مىنويسد : خليفه شخصيتى تندمزاج و از نظر فكرى افراطى بود . « 5 » او مديريت را نوعى سخت‌گيرى مىديد و مىكوشيد تا بدين‌گونه ، اعراب بدوى را به كنترل دولت درآورد . اين ويژگى از ابتدا در او وجود داشت . ماجراى اسلام آوردن خليفه ، اصرار او بر كشتن همه اسراى جنگ بدر و نيز شدت عملش در برخورد با\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 1 ، ص 174 .\r\n( 2 ) . رسول جعفريان ، تاريخ سياسى اسلام ( تاريخ خلفا ) ، ج 2 ، ص 63 .\r\n( 3 ) . ابن عبدالبر قرطبى ، الاستيعاب ، ج 3 ، ص 1104 .\r\n( 4 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 3 .\r\n( 5 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ص 183 .\r\n","page_name":" 62 ","page_number":62},
  {"content":"\r\n\r\nنماينده قريش در صلح حديبيه ، جملگى گوياى اين مدعاست . وى از روز نخست حكومت تازيانه به‌دست گرفت ؛ « 1 » چنان‌كه درباره چوبدستى او گفته‌اند كه ترسناك‌تر از شمشير حجاج بوده است . « 2 » عايشه كه روابط نزديكى با خليفه داشت ، به دليل همين رفتار خشن ، حاضر نشد خواهرش را به عقد او درآورد . « 3 » در متون تاريخى آورده‌اند كه عمر زن حامله‌اى را به دارالاماره احضار كرد و او از ترسْ بچه‌اش را سقط كرد . « 4 » او حتى يكى از فرزندانش را كه مشروب خورده بود ، به قدرى زد كه درگذشت . « 5 » وى خود تأييد مىكرد كه مردم از تندى او ترسيده و وحشت كرده‌اند . « 6 » عمر درباره زنان نيز سختگير بود و اجازه حضور در نماز صبح و عشا را به آنان نمىداد . وى در ميان احكام اسلام به جهاد بيش از همه چيز اهميت مىداد . « 7 » برخورد تند و خشونت‌آميز ، مانع از نقد عملكرد او شد و به تدريج خلافت به نهاد سلطنت بدل گشت ؛ آسيبى كه پيامبر سال‌ها پيش براى جامعه اسلامى هشدار داده بود . « 8 » عمر خود مىگفت نمىداند خليفه است يا ملك . كعب‌الأخبار « 9 » به دو اطمينان مىداد كه خليفه است و او نام وى را در كتاب‌هاى آسمانى گذشته يافته است . « 10 »\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 209 ؛ عزالدين هبةالله‌بن محمد بن ابىالحديد مدائنى ، شرح نهج‌البلاغه ، ص 181 .\r\n( 2 ) . ابن ابىالحديد ، شرح نهج‌البلاغه ، ص 188 .\r\n( 3 ) . ابن عبدالبر قرطبى ، الاستيعاب ، ج 4 ، ص 273 .\r\n( 4 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ص 174 .\r\n( 5 ) . دميرى ، حياة الحيوان ، ج 1 ، ص 49 ، به نقل از : جلال‌الدين سيوطى ، تاريخ الخلفا ، ص 47 .\r\n( 6 ) . همان .\r\n( 7 ) . ابوالفرج اصفهانى ، الاغانى ، ج 6 ، ص 279 .\r\n( 8 ) . محمد بن سعد ، الطبقات الكبرى ، ج 7 ، ص 7 .\r\n( 9 ) . وى يهودى يمنى است كه پس از پيامبر مسلمان شد . او مورد توجه خليفه دوم بود و منبع مهمى براىاحاديثى كه در فرهنگ اسلامى به اسرائيليات شهرت دارد ، مىباشد . نقل‌هاى او در بسيارى از كتاب‌ها جاى زيادى باز كرده است . و نيز بنگريد به : محمود ابو ربّه ، اضواء على السنة المحمديّة ، ص 194 - 145 ؛ رسول جعفريان ، تاريخ سياسى اسلام ( تاريخ خلفا ) ، ج 2 ، ص 99 - 88 .\r\n( 10 ) . الكاندهلوى ، حياة الصحابة ، ج 2 ، ص 36 ؛ محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 211 .\r\n","page_name":" 63 ","page_number":63},
  {"content":"\r\n\r\nمهم‌ترين فعاليت عمر صرف توسعه قلمرو سرزمين اسلامى و فتوحات گرديد و بخش‌هاى زيادى از ايران ، تمامى عراق و شام و مصر در زمان خليفه فتح شد .\r\nگسترش سرزمين و تكثر جمعيت با فرهنگ‌ها و قوميت‌هاى متنوع ، مشكلات زيادى را براى حكومت ايجاد كرد . افزون بر اين ، حساسيت خليفه نسبت به اقوام و نژاد غيرعرب و برترى دادن اعراب بر آنان باعث شد احساسات ميهنى در سرزمين‌هاى فتح‌شده زبانه كشد . « 1 » خليفه به مردمان سرزمين‌هاى فتح‌شده به‌عنوان ملتى مغلوب مىنگريست . نگاه برترىجويانه و شرافتمندانه به عربهاى مسلمان به‌خصوص ساكنان مكه و مدينه سبب گرديد كه در تقسيم درآمدهاى عمومى و غنايم نيز آنان بر غيرعربها ترجيح يابند . بدين‌رو پيشينه اسلام ملاك امتياز قرار گرفت و به‌طور طبيعى ساكنان مدينه و مكه در موقعيت ممتازى قرار گرفتند .\r\nهمين امر سبب شد كه در سرزمين اسلامى ، اشرافيت جديد با تكيه بر امتيازات نژادى و دينى براساس معيارهاى نادرست شكل گيرد .\r\nتحقير موالى و راه ندادن غيرعربها به مدينه به دستور خليفه ، همگى متأثر از نوع نگاه خليفه به غيرعرب‌ها بود . او به حدّى از غيراعراب متنفر بود كه روايت كرده‌اند خليفه هنگامى كه در طواف مشاهده كرد دو نفر به « زبان فارسى » سخن مىگويند ، بدانها گفت به غيرعربى سخن نگوييد . او همچنين مىگفت كسى كه زبان فارسى بياموزد ، مروت او از بين خواهد رفت . « 2 » همچنين روايت شده است كه خليفه سنتى بنا نهاده بود مبنى بر اينكه عربها اجازه داشتند از ميان غيرعرب زن بگيرند ، اما به آنها زن نمىدادند . « 3 » سياست ديگر خليفه ، ابداع راهبردى به نام « مشاطره » بود كه براساس آن اموال فرمانداران را بعد از چند سال فعاليت يا در پايان مأموريت نصف مىكرد و نصف آن را به نفع بيت‌المال مصادره مىكرد ؛ زيرا همه آنان را خطا كار مىدانست . او با همه سخت‌گيرىهايى كه نسبت به كارگزاران خود در شهرهاى مختلف داشت ، نسبت به معاويه ( فرماندار شام ) با تساهل و مداراى خاص برخورد مىكرد و حتى او را كسراى عرب مىخواند . « 4 » وى مغيرة بن شعبه و همچنين نعمان بن عدى را كه\r\n\r\n\r\n","description":"","footnote":"\r\n( 1 ) . عبدالفتاح عبدالمقصود ، امام على بن ابيطالب عليه السلام ، ترجمه محمد مهدى جعفرى ، ج 2 ، ص 80 .\r\n( 2 ) . ابن‌تيميه ، اقتضاء صراطالمستقيم ، ص 205 ؛ السهمى ، تاريخ‌جرجان ، به‌اهتمام عبدالمعيدخان ، ص 486 .\r\n( 3 ) . فضل بن شاذان نيشابورى ، الايضاح ، ص 154 ؛ و نيز بنگريد به : رسول جعفريان ، تاريخ سياسى اسلام ( تاريخ خلفا ) ، ج 2 .\r\n( 4 ) . محمد بن عبد ربّه اندلسى ، العقد الفريد ، به كوشش احمد امين ، ج 3 ، ص 365 .\r\n","page_name":" 64 ","page_number":64},
  {"content":"\r\n\r\nافرادى لاابالى و فاسق بودند ، به كار گمارد . با اين همه ، وى نسبت به اصحاب پيامبر برخوردى خاص داشت و در عين حال كه با آنها مدارا مىكرد ، احتياط را از دست نمىداد ؛ بدين بيان كه از يك‌سو ايشان را به خود نزديك مىكرد و از آنها مشورت مىخواست و از سوى ديگر مىترسيد مبادا دستخوش فتنه‌اى شود . از اين رو ، وى آنان را در مدينه نگاه مىداشت و جز با اجازه وى از شهر بيرون نمىرفتند و حتى بدون اجازه خليفه نمىتوانستند به سرزمين‌هاى فتح‌شده سفر كنند .\r\nاو مىترسيد كه مردم فريفته صحابى شوند . « 1 » اين سخت‌گيرى براى اصحاب پيامبر سخت گران بود . شايد ترس خليفه از خارج شدن صحابى از حجاز و سكونت در سرزمين‌هاى تازه‌فتح‌شده ، به دليل محوريت يافتن آنان و جمع كردن افراد و امكانات براى قيام و انتشار احاديث نبوى بوده ؛ احاديثى كه به‌طور طبيعى مورد سؤال و درخواست نو مسلمانان بود . در واقع عمر به‌شدت با نشر و ثبت كتبى حديث مخالف بود .\r\nخليفه دوم در انديشه دينى اهل‌سنت جايگاهى رفيع دارد . در منابع اهل‌سنت مقامى كه به او داده‌اند ، اندكى از مقام نبوت پايين‌تر است و حتى به دو عنوان « محدَّث » داده‌اند ؛ يعنى كسى كه به او الهام مىشود . « 2 » از ويژگىهاى فكرى عمر اين بود كه او اختيارات خود را در مقام حاكم اسلامى بسيار گسترده مىدانست ؛ بدين بيان كه افزون بر امور اجرايى ، درباره تشريع نيز حق خاصى براى خود قائل بود و با همين انديشه ، در سنن و احكام اسلامى به ابداعاتى دست يازيد ؛ همانند حذف « حَىَّ عَلى خَيرِ العَمَل » .\r\nاو سخت عقيده داشت كه قرآن به‌عنوان منبع و منشأ احكام و شريعت و حقوق اسلامى ، براى مسلمانان كافى است . اين انديشه سبب شد كه وى به‌شدت از ثبت و نگارش احاديث نبوى ممانعت كند . « 3 » امام على عليه السلام در دوران خلافت عمر در كنار نقد حكومت و يارى او در كاهش خطاها و لغزش‌ها ، بيشتر در عرصه فرهنگى و آموزشى به شكل خاص فعاليت مىكرد . فضاى سخت‌گيرى و وضعيت جنگى در كشور و مراقبت دائم خليفه از على بن ابىطالب عليه السلام و ياران او ، بديشان اجازه\r\n\r\n\r\n","description":"","footnote":"\r\n( 1 ) . طه حسين ، الفتنة الكبرى ( انقلاب بزرگ ) ، ترجمه احمد آرام و سيد جعفر شهيدى ، ص 16 و 17 .\r\n( 2 ) . رسول جعفريان ، تاريخ سياسى اسلام ( تاريخ خلفا ) ، ج 2 ، ص 79 .\r\n( 3 ) . بنگريد به : مسلم بن حجّاج ، صحيح مسلم ، ج 2 ، ص 14 ؛ جعفر سبحانى ، فروغ ابديت ، ج 2 ، ص 856 .\r\n","page_name":" 65 ","page_number":65},
  {"content":"\r\n\r\nنمىداد كه به فعاليت فرهنگى و آموزشى گسترده بپردازد ، اما امام عليه السلام هيچ‌گاه از رسالت اصلى خويش غفلت نورزيد . تنهايى و انزواى على عليه السلام براى دستگاه خلافت مطلوب بود و البته او به ناچار هم بايد افتادگى و انزوا پيشه مىكرد . به بيان يكى از عالمان اهل‌سنت ، اگر وى چنين نمىكرد ، كشته مىشد . « 1 » سياست خليفه اول و دوم ، منزوى كردن كامل حضرت بود تا به‌تدريج با آمدن نسل جديد ، از ايشان شناخت و آگاهى نداشته باشند .\r\nدر چنين شرايطى امام عليه السلام توانست به جز خاندانش ، اندكى را تحت آموزش و تربيت خود قرار دهد و بدين‌رو روش و سيره پيامبر را در تعليم و تربيت زنده نگاه دارد . در واقع چون توده مردم از فيض گسترده دانش و عرفان او محروم بودند ، ناگزير حضرت به آموزش خواص پرداخت .\r\nميثم‌تمار مىگويد : « على عليه السلام تأويل قرآن را به من آموزش داد . » « 2 » ابن‌عباس مىگويد : شبى على عليه السلام به من فرمود : وقتى نماز شام را خواندى ، در « جبان » به من ملحق شو . در آن شبِ مهتابى ، امام تا به صبح درباره تفسير « حمد » سخن گفت . با روشن شدن افق فرمود : بلند شو و خود را براى نماز صبح آماده كن . ابن‌عباس مىگويد : من راه افتادم ، در حالى كه تمام آموزش‌هاى على را فرا گرفته بودم . سپس انديشيدم و علمم را به قرآن در قياس با دانش على عليه السلام مانند آب گودالى در برابر دريا يافتم . « 3 »\r\n\r\nبه خلافت رسيدن عثمان بن عفّان\r\nعمر بر خلاف ابوبكر در دوران طولانى خلافتش به هيچ روى نتوانست به شخصى خاص اعتماد و اطمينان كند ، از اين‌رو انتخاب را به شش نفر از اصحاب ( از مهاجران اوليه ) محدود ساخت تا آنها از ميان خودْ خليفه را برگزينند . اعضاى اين كميته كه بعدها اسلام‌شناسان و مورخانْ آن را شورا ناميدند ، عبارت بودند از « عثمان بن عفان ، عبدالرحمن بن عوف ، سعد بن ابىوقاص ، على بن ابىطالب ، زبير بن عوام و طلحه » . عبدالله پسر عمر نيز در اين شورا مشاور بود . « 4 » عبدالرحمن ابتدا خلافت را به على عليه السلام با دو شرط پيشنهاد مىكند : اول اينكه بايد براساس\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 13 ، ص 302 .\r\n( 2 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 42 ، ص 128 .\r\n( 3 ) . همان ، ج 89 ، ص 105 .\r\n( 4 ) . احمد بن محمد بن يحيى بلاذرى ، فتوح البلدان ، تحقيق رضوان محمد رضوان ، ص 16 ؛ ابن‌واضح احمد بن ابىيعقوب ، تاريخ‌اليعقوبى ، ج 2 ، ص 160 .\r\n","page_name":" 66 ","page_number":66},
  {"content":"\r\n\r\nقرآن و سنت پيامبر حكمرانى كند و دوم آنكه بايد از روش شيخين ( ابوبكر و عمر ) پيروى نمايد .\r\nعلى عليه السلام شرط اول را پذيرفت ، اما دربارهء شرط آخر اعلام كرد : « در آنجا كه قانونِ صريحى در قرآن و تصميمات پيامبر نيامده باشد ، به اجتهاد خود تكيه مىكنم . »\r\nبدين‌رو ، وى با شرط دوم مخالفت كرد . عبدالرحمن سپس به سوى عثمان برگشت و همان شرايط را در پيش روى او نهاد . عثمان نيز با آمادگى تمام آن را پذيرفت و عبدالرحمن خلافت وى را اعلام نمود . « 1 » بىترديد عبدالرحمن و اعضاى شورا از مواضع و ديدگاه امام على عليه السلام درباره سيره حكومتى دو خليفه پيشين آگاه بودند و با علم به عدم‌پذيرش آن سيره ، به حضرت چنين پيشنهادى كردند . على عليه السلام اگر آن را مىپذيرفت ، به معناى تأييد همه اعمال و سيره گذشته آن دو بود و اگر هم نمىپذيرفت ، زمينه‌اى بود براى حاكميت يافتن عثمان . انتخاب خليفه از همان روز نخست مورد اعتراض شديد بزرگان شيعه همانند عمار ياسر ، مقداد و ابوذر قرار گرفت و همگى از شايستگى و حق اهل‌بيت سخن گفتند .\r\nامام عليه السلام بعد از عمر ، با حاكميت مردى مواجه شد كه بسيار ضعيف‌النفس بود و از همين‌رو مروان ، مغيره و ديگر سران بنىاميه به‌راحتى حكومت را در اختيار گرفتند . حكومت عثمان فرصتى براى مال‌اندوزى و غارت بيت‌المال به وجود آورد .\r\nدر دوران عثمان ، پيروان اهل‌بيت عليهم السلام يعنى شيعيان نخستين ، به بيان انديشه خويش درباره جانشينى امام على عليه السلام پرداختند . اين انديشه كه با ساير اعتراضات درآميخته بود ، محيط فعاليتى جديدى را عليه جريان سقيفه سامان داد .\r\n\r\nشورش بر ضد عثمان\r\nحاكميت يافتن بنىاميه و افراد بدنام از خاندان ابوسفيان و برخوردهاى خلاف شرع آنان در انظار عمومى ، گشاده‌دستىهاى خليفه براى اقوام ، شعله‌ور شدن روحيه و احساسات ميهنى - كه بذر آن با سياست عمر پاشيده شده بود - « 2 » و همچنين انتشار انديشه شيعى و تنفّر مردمان سرزمين‌هاى خارج از حجاز از تفاخر قبيله‌اى و نژادى ، همگى زمينه‌ساز شورشى عظيم عليه خليفه شد .\r\nعايشه دختر ابوبكر و همسر پيامبر نيز با جدّيّت تمام آتش قيام مردم را با سخنان تند\r\n\r\n\r\n","description":"","footnote":"\r\n( 1 ) . احمد بن محمد بن يحيى بلاذرى ، فتوح البلدان ، ج 5 ، ص 22 ؛ ابن‌واضح احمد بن ابىيعقوب ، تاريخ اليعقوبى ، ج 1 ، ص 162 ؛ محمد بن جرير طبرى ، تاريخ الامم و الملوك ، ج 1 ، ص 2793 .\r\n( 2 ) . بنگريد به : عبدالفتاح عبدالمقصود ، امام على بن ابيطالب عليه السلام ، ترجمه محمد مهدى جعفرى ، ج 2 ، ص 78 .\r\n","page_name":" 67 ","page_number":67},
  {"content":"\r\n\r\nشعله‌ورتر ساخت و ساكنان حجاز را نيز به كمك طلحه و زبير با مردمان عراق و مصر هم‌داستان كرد . او آشكارا درباره عثمان به بدگويى پرداخت ؛ چنان‌كه عبدالفتاح عبدالمقصود ، عالم سنىمذهب مصرى مىنويسد :\r\nاينك [ عايشه 
  ] از پيرمرد متنفر و خشمگين است ، زبانش گوياى اين خشم و نفرت است .\r\nديگر اين مرد در نظر او اميرمؤمنان نمىباشد ؛ او را نسبت به حرمت دين غيرتمند نمىشمرد ؛ حتى عثمان عظيم‌القدر را هم مطلقاً به چيزى نمىگيرد ؛ . . . در كلام طنزآميزش با عبارتى از او ياد مىكند كه بدگويى از آن هويداست ؛ از بردن نامش پرهيز دارد ، زيرا به زبان آوردن آن را شوم مىداند و از آن متنفر است . دانش و اطلاعاتى كه از همسر بزرگ خود درباره وى دارد ، حاكى از عدم كفايت و سرزنش اين خليفه است . « 1 » وى در ادامه به فعاليت‌هاى تبليغى عايشه مىپردازد و مىنويسد :\r\nوى يكى از پيراهن‌هاى رسول خدا را در خانه‌اش آويخته بود و هر كس از آن مىگذشت ، به وى مىگفت : اين پيراهن رسول خداست ؛ هنوز نپوسيده است كه عثمان سنتش را پوسانيد و به دور انداخت . « 2 » او مىنويسد :\r\nدر روزى كه معترضانْ عثمان را محاصره كردند ، عايشه وقتى در مكه اين خبر را شنيد ، گفت : به كسى كه جانم در اختيار اوست سوگند ! دوست دارم هم‌اكنون او را در توبره‌اى سردوخته كرده ، به درياى نيلگونش بيفكنم . « 3 » بايد دانست كه شورش و طغيان عليه عثمان ، توسط جبهه‌اى ائتلافى از انديشه و اراده شيعى ، ميهن‌خواهى و قدرت‌طلبى و همچنين از سوى مخالفان سياسى ، با بسيج توده‌هاى مظلوم و تحت ستمِ فرمانداران سفيانى صورت گرفت . البته به‌رغم اين تنوع انديشه ، آنان در دشمنى با عثمان اتفاق نظر داشتند ، از اين‌رو تا حذف و كشته شدن خليفه متحد بودند . بعد از آن در تعيين خليفه جديد ، بيشتر توده مردم با بخشى از رهبران قيام همانند عمار ياسر ، جندب ، مالك‌اشتر ،\r\n\r\n\r\n","description":"","footnote":"\r\n( 1 ) . همان ، ص 115 و 116 .\r\n( 2 ) . همان ، ص 116 .\r\n( 3 ) . همان ، ص 118 .\r\n","page_name":" 68 ","page_number":68},
  {"content":"\r\n\r\nمحمد بن ابوبكر و صعصعة بن صوحان ، در كنار امام على عليه السلام ماندند و طلحه و زبير و عمرو عاص نيز در كنار عايشه و با حمايت بنىاميه در مقابل گروه نخست قرار گرفتند . جنگ جمل و صفين حاصل تخاصم دنياخواهان و قدرت‌طلبان در مقابل مردم مظلوم ، رهبران متعهد و نخبگان عدالت‌خواه بود . عثمان در طول دوران اقتدارش تمام نصايح خيرخواهانه امام على عليه السلام را فراموش كرد و به صحابى پاك و متعهدى چون ابوذر غفارى ، عمار ياسر و عبدالله بن مسعود بىاعتنايى نمود . در زمان او مروان ، داماد و مشاور و وزير خليفه ، همه مقدّرات كشور را در اختيار گرفت و به‌تدريج او را به تباهى سوق داد .\r\nدر اين ميان ، شيعيان و اصحاب حضرت على عليه السلام كه براساس انديشه شيعى ، با اساس خلافت عثمان مخالف بوده و ناگزير آن را پذيرفته بودند ، مشاهده كردند كه همه امور ناروا به نام اسلام انجام مىگيرد و بدين‌رو فاصله حكومت از سيره و سنت پيامبر بيشتر مىشود ، از اين‌رو در مبارزه عليه خليفه شركت جستند . از همين روى نبايد طغيان عليه عثمان را به دسيسه‌هاى شرورانه برخى از تجار مفسد و به شكايات دروغين عليه او نسبت داد . البته نبايد حضور برخى از بزرگان ناصالح در شورش عليه عثمان و حضور فرصت‌طلبان در روزهاى پايانى قيام مردم را ناديده گرفت . بنابراين يكسره همه تلاش و قيام را به اين قشر از مردم نسبت دادن خطاست . مدارك و شواهد بسيارى گوياى آن است كه عناصر برجسته شيعى در دوران حكومت عثمان به مبارزات فرهنگى ، عقيدتى و سياسى روى آوردند و در بسيارى از بخش‌ها رهبرى قيام را برعهده داشتند .\r\nابوذر يكى از اينان بود كه مخالف با جمع‌شدن ثروت در دست عده‌اى خاص بود ، از اين رو خواهان آن بود كه درآمدها و ثروت در ميان مردم توزيع گردد . عثمان كه از رفتار ابوذر در مقابله شديد با ثروت‌اندوزى خشنود نبود ، او را به شام تبعيد كرد ، اما ديرى نپاييد كه خليفه نامه‌اى از معاويه دريافت داشت كه حاوى شكايت از فعاليت‌هاى ابوذر عليه او بود . از اين رو ، وى دستور داد كه ابوذر را به زين چوبى شتر بسته ، وى را به مدينه بازگردانند . او با تنى نحيف و مجروح به مدينه رسيد و پس از مدتى كوتاه نيز به ربذه تبعيد شد و در آنجا بعد از چندى درگذشت . « 1 » ابوذر به كرّات در مسجد مدينه درباره حق امام على عليه السلام بر مبنا و انديشه شيعى سخن گفت ؛\r\n\r\n\r\n","description":"","footnote":"\r\n( 1 ) . احمد بن محمد بن يحيى بلاذرى ، فتوح البلدان ، تحقيق رضوان محمد رضوان ، ج 5 ، ص 52 ؛ محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 5 ، ص 285 به بعد ؛ ابوالحسن على بن حسين مسعودى ، مروج‌الذهب و معادن الجوهر ، ج 2 ، ص 339 .\r\n","page_name":" 69 ","page_number":69},
  {"content":"\r\n\r\nمثلًا در جايى گفته است :\r\nعلى عليه السلام وصى محمد صلى الله عليه و آله و وارث علم اوست . وه ! شما پس از پيامبر حيران و مبهوت شديد . اگر شما تقدم را به كسانى كه خداوند به آنها برترى ( در رهبرى ) داده است ، بدهيد و كسانى را كه خدا آنان را كنار گذاشته است ، كنار گذاريد و اگر شما به طور محكم جانشينى و وراثت را در اهل‌بيت پيامبرتان بگذاريد ، مطمئناً خوشبخت خواهيد بود و وسايل امرار معاش شما فزونى خواهد يافت . « 1 » امام على عليه السلام در مقابل برخورد تند حكومت با ابوذر آشكارا به جانبدارى از وى و مخالفت با عثمان و كارگزاران پرداخت . هنگامى كه عثمان دستور تبعيد ابوذر را صادر كرد ، فرمان داد كه هيچ‌كس نبايد او را بدرقه كند ، به‌جز مروان كه بايد او را از مدينه خارج سازد . به رغم اين دستور ، امام على عليه السلام همراه با امام حسن و امام حسين عليهما السلام و يار صديقش عمار ، ابوذر را تا مقدار زيادى از راه بدرقه كردند . هنگامى كه زمان عزيمت فرا رسيد ، ابوذر گريست و به على عليه السلام گفت : « به خدا قسم ! هرگاه تو را مىبينم ، پيامبر را به‌خاطر مىآورم . » « 2 » على عليه السلام نيز براى دلدارى به ابوذر فرمود :\r\nاى ابوذر ! اعتراض و خشم تو براى خدا و در راه خدا بود ؛ از جانب كسى كه براى او در خشم شدى ، اميدوار باش . مردم به احتمالِ از دست رفتن دنياى خود ، از تو مىترسند و تو براى دين خود از ايشان مىترسى كه مبادا تحت‌تأثير قرار بگيرى . بايد جز به خدا دل نبندى و جز از باطل نترسى . اگر دنياى آنها را قبول مىكردى ، در نظرشان محبوب بودى و اگر دندان طمع نمىكندى از دست تو ايمن مىگشتند و تو را ايمن بر مىگردانيدند . « 3 » از جمله ياران امام على عليه السلام عمار بود كه از همان ابتداى انتخاب عثمان به خلافت ، به اعتراض سخن گفت :\r\n\r\n\r\n","description":"","footnote":"\r\n( 1 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 171 .\r\n( 2 ) . ابوالحسن على بن حسين مسعودى ، مروج الذهب و معادن الجوهر ، ص 341 ؛ احمد بن محمد بن يحيى بلاذرى ، فتوح البلدان ، تحقيق رضوان محمد رضوان ، ص 53 .\r\n( 3 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 54 .\r\n","page_name":" 70 ","page_number":70},
  {"content":"\r\n\r\nاى مردم ! خداوند ما را به وجود پيامبرش مفتخر ساخت و با دينش ما را ممتاز گردانيد ، ولى شما از خاندان پيامبرتان روى مىگردانيد . خيلى سخت است كه ببينم مردم چگونه دارند به اعضاى خاندان پيامبرشان پس از حضرتش احترام مىكنند ! واقعاً وحشت‌انگيز است كه ببينم قريش از بهترين شخصِ ميان خود دست كشيده و مىگذرند . « 1 » مقداد در پاسخ فردى كه مىگويد « اهل‌بيت چه كسانى هستند و مرد شايسته بين آنان كيست ؟ » ، مىگويد : « اهل‌بيت يعنى پسران عبدالمطلب و مرد موردنظر على بن ابىطالب عليه السلام است » . « 2 » صعصعة بن صوحان و مالك اشتر در رأس رهبرى قيام عراقيان ، محمد بن ابوبكر در مدينه و همچنين جندب ازدى در عراق و حجاز همگى از بزرگان ممتاز شيعى در قيام عليه عثمان بودند كه اين خود بيانگر حضور عناصر شيعى در اين قيام است . امّا نكته جالب اينكه ، بيشتر شدن خصومت عليه عثمان همراه با فزونى طرفداران على عليه السلام بود . مخالفت ديندارانه عليه اشرافيت اموى و جانبدارى از على عليه السلام به مقدار زياد با هم همگام بودند ولى نبايد پنداشت سرانجامى كه براى قيام عليه خليفه رقم خورد و به كشته شدن او ختم گرديد ، مورد خواست همه مخالفان بود .\r\nهدف پيروان امام عليه السلام تنها اين بود كه عثمان را خلع كنند ، نه اينكه او را بكشند . پر واضح است كه در آخرين روزهاى شورش ، امام على عليه السلام به ميانجىگرى خود براى ايجاد آرامش و مصالحه ادامه داد و حتى براى عثمان به هنگامى كه در محاصره بود ، توسط فرزندش آب مىفرستاد . « 3 » بنابراين هيچ‌گاه امام و يارانش از حادثه پيش‌آمده خشنود نبودند ؛ چنان‌كه خود امام عليه السلام فرمود : قتل عثمان نه مرا مسرور كرد و نه ناراحت . « 4 » همچنين امام عليه السلام در پاسخ به پرسشى درباره قتل عثمان فرمود :\r\nاو به صورت بسيار بدى خود را فداى اهل‌بيت خود كرد و شما نيز به بد صورتى با او برخورد كرديد . « 5 »\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 1 ، ص 2785 ؛ محمد بن عبد ربّه اندلسى ، العقد الفريد ، به كوشش احمد امين ، ج 4 ، ص 279 .\r\n( 2 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 1 ، ص 2786 .\r\n( 3 ) . ابوزيد عمر بن شَبّه نميرى بصرى ، تاريخ المدينة المنورة ، ج 3 ، ص 1258 .\r\n( 4 ) . عبدالحسين احمد امينى نجفى ، الغدير فى الكتاب و السّنة و الأدب ، ج 9 ، ص 29 .\r\n( 5 ) . سيد رضى ، نهج‌البلاغه ، ترجمه سيدجعفر شهيدى ، خطبه 23 ؛ ابوسعد آبى ، نثر الدّرّ ، ج 1 ، ص 274 .\r\n","page_name":" 71 ","page_number":71},
  {"content":"\r\n\r\nبا اين حال بايد توجه داشت نقش سران بنىاميه و معاويه در حذف خشونت‌آميز خليفه به‌منظور ايجاد بحران نبايد فراموش شود . چون معاويه مىدانست در صورت عزل يا كناره‌گيرى آرام و بدون جنجال خليفه ، بزرگان صحابى و عراق به خلافت امويان رضايت نخواهند داد و خلافت را در يكى از اعضاى شورا مستقر خواهند كرد كه در اين صورت ، دست معاويه و سران بنىاميه از حكومت دور خواهد ماند . از اين رو بهترين شيوه ، ايجاد آشوب و بحران بود تا در آن با تبليغات و اغوا به حذف رقيبان و نامزدهاى خلافت بپردازند و بعد به سهم‌خواهى و قدرت‌طلبى روى آورند كه چنين نيز كردند .\r\n\r\nمواضع امام على عليه السلام نسبت به فتوحات\r\nهمه گزارش‌ها و روايات تاريخى و همه اهل‌نظر ، بر نقش فعال حضرت على عليه السلام در نبردهاى با مشركان و يهوديان متفق‌اند . دفاع ايشان از پيامبر و مسلمانان و فرماندهى سپاه مسلمان در نبردهاى سخت همانند بدر ، احد ، خندق و خيبر از صفحات درخشان تاريخ حيات اوست . اما همه مورخان و روايتگرانِ فتوحات سه خليفه ، هيچ گزارشى از شركت آن حضرت در سپاه مسلمانان در اين دوران ثبت نكرده‌اند . بىترديد عدم‌حضور ايشان در اين نبردها به دليل ضعف و يا ترس و سستى نبوده است ؛ زيرا آن حضرت پس از كشته شدن عثمان زمانى كه زمام امور را به دست گرفت ، در مقابل تهاجم پيمان‌شكنان سپاه جمل و متجاوزان سپاه معاويه شجاعانه ايستاد .\r\nحكومت نيز بىميل نبود كه حضرت را در اين نبردها شركت دهد تا هم مشروعيتى براى خود كسب كند و هم پيروزى خويش را تضمين نمايد . مسعودى گزارش مىكند :\r\nچون عمر درباره جنگ با ايرانيان از عثمان نظرخواهى كرد ، عثمان در جواب گفت : سپاه اعزام كن و هر كدام را با سپاه بعدى تقويت كن و مردى را بفرست كه در كار جنگ تجربه و بصيرت كافى داشته باشد . عمر گفت : آن فرد كيست ؟ عثمان گفت : على بن ابىطالب عليه السلام . عمر بيان داشت : پس او را ملاقات كن و با او گفتگو كن ؛ ببين آيا به اين كار تمايل دارد يا نه ؟ عثمان با على عليه السلام در اين باره مذاكره كرد ، اما على عليه السلام اين را خوش نداشت و رد كرد . « 1 » بلاذرى نيز در گزارش كوتاهى همين مسئله را بيان مىكند و مىنويسد : « على عليه السلام تقاضاى\r\n\r\n\r\n","description":"","footnote":"\r\n( 1 ) . ابوالحسن على بن حسين مسعودى ، مروج الذهب و معادن الجوهر ، ج 2 ، ص 311 .\r\n","page_name":" 72 ","page_number":72},
  {"content":"\r\n\r\nعمر را رد كرد » . « 1 » بنابراين خلفا تمايل داشتند كه هم از مديريت نظامى ، هم از تجارب و مهارت جنگى و هم از اعتبار على عليه السلام در فتوحات سود جويند ، اما حضرت اين درخواست‌ها را بىجواب مىگذارد .\r\nامام عليه السلام نمىخواست با مشاركت خود در فتوحات ، بر سياست‌هاى خلفا مهر تأييد زند ، از اين‌رو سياست بىطرفانه و غيرفعال خود را - همانند ساير موارد - دنبال كرد . او تنها براى حفظ اساس اسلام و كيان اسلامى ، در مشاوره‌ها راه حل‌هايى بيان مىنمود و از نقد خلفا در جنگ‌ها و ترغيب آنان به رعايت اصول اسلامى و انسانى و رعايت سيره پيامبر دريغ نمىكرد .\r\nبنابراين او نه تنها خود ، بلكه فرزندانش نيز در اين جنگ‌ها حضور نداشتند و چنان كه همه گزارش‌هاى تاريخى گواهى مىدهد ، در زمان حكمرانى خود به فتوحات پايان بخشيد و حتى برخى از سپاهان در خارج از حجاز - همانند سپاه اشعث در آذربايجان - را به عراق فراخواند .\r\nالبته در مواردى نيز كه اصحاب و ياران امام على عليه السلام در نبردها حضور داشتند ، به دليل برجاى نهادن آثار مثبت در سرزمين‌هاى فتح‌شده و معرفى اسلام به نومسلمانان و جلوگيرى از افراط و تندروىهاى برخى از مسلمانان بوده است . سيد جعفر مرتضى عاملى مىنويسد :\r\nدر آن فتوحاتى كه اگر برگزيدگان صحابه شركت نمىجستند ، براى دين فرجام بدى داشت و براى مسلمانان ايجاد شر مىكرد ، . . . مشاركت اين گروه زمينه‌اى فراهم ساخت تا بسيارى از غيرعرب‌ها با تعاليم و آموزه‌هاى اسلام آشنا شوند و در نتيجه چند دهه‌اى نگذشت كه علما و فقها و متفكران اسلامى از همين دسته پديدار شدند . « 2 » اينكه برخى از ياران حضرت و نخبگان صحابه براى مشاركت در نبردها از امام عليه السلام اجازه مىگرفتند و با موافقت ايشان بوده ، مدركى معتبر كه بدان تصريح كند ، در دست نيست . البته موارد ديگرى از حوادث و وقايع تاريخى نيز هست كه برخى از ياران حضرت مواضع و عملكردى متفاوت با مواضع ايشان داشته‌اند . « 3 »\r\n\r\n\r\n","description":"","footnote":"\r\n( 1 ) . احمد بن محمد بن يحيى بلاذرى ، فتوح البلدان ، تحقيق رضوان محمد رضوان ، ص 25 .\r\n( 2 ) . بنگريد به : فصل‌نامه مطالعات تاريخى ، شماره 3 ، ص 375 .\r\n( 3 ) . براى آگاهى بيشتر دربارهء مواضع حضرت على عليه السلام ، ياران و فرزندان او درباره فتوحات ، بنگريد به : محسن رنجبر ، « مواضع امام على عليه السلام در برابر فتوحات خلفاء » ، تاريخ در آينه پژوهش ( مجموعه مقالات ) ، شماره 2 .\r\n","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nفصل سوم : امام على عليه السلام در مصدر حاكميّت\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nحاكميت يافتن امام على عليه السلام\r\nدر جو آشفته بعد از قتل عثمان ، تنها نامزد مورد قبول براى خلافت ، امام على عليه السلام بود . « 1 » آن حضرت اگرچه براى چندمين بار نامزد مقام خلافت مىشد ، در مقابل پيشنهاد خلافت استقامت مىكرد . امام على عليه السلام اين اوضاع را به هنگام نبرد جمل اين‌گونه تحليل مىكند :\r\nپس از اينكه عثمان به قتل رسيد ، به سوى من آمده و گفتيد كه مىخواهيد با من بيعت كنيد . من گفتم : اين كار را نمىخواهم . من دست خود را به عقب كشيدم و شما آن را جلو كشيديد ؛ من دست خود را از شما ربودم ، ولى شما آن را قاپيديد و گفتيد كه ما كسى را جز تو قبول نخواهيم كرد و به جز در اطراف تو دور هيچ‌كس ديگر جمع نخواهيم شد . مانند شترهايى كه در روزِ آب ، نگهبانْ آنان را - كه افسارشان باز است - رها مىكند ، دور من ازدحام كرديد ، تا اينكه تصور كردم كه مىخواهيد مرا بكشيد [ با عجله و شدت و حمله به سوى من 
  ] ، يا كسى از شما ديگرى را به قتل رساند . بدين ترتيب همه شما با من بيعت كرديد و طلحه و زبير نيز چنين كردند . « 2 » امام على عليه السلام در مقابل هجوم و اصرار مردم به‌ويژه بزرگان عراق و حجاز ناچار شد مقام خلافت را بپذيرد ، اما نمىخواست مردم در فضايى هيجان‌زده و احساسى تصميم بگيرند ، ازاين‌رو به همگان مىگويد كه بيعت بايد روز بعد در مسجد و به صورت عمومى انجام گيرد ، مشروط بر آنكه خواست و شرطى همانند ابقاى وضع موجود از او نخواهند :\r\nبه خاطر چيزهاى كه از شما مىبينم ، خواست شما را اجابت كردم . . . .\r\n\r\n\r\n","description":"","footnote":"\r\n( 1 ) . احمد بن محمد بن يحيى بلاذرى ، فتوح البلدان ، تحقيق رضوان محمد رضوان ، ج 5 ، ص 48 و 49 ؛ محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 1 ، ص 3112 .\r\n( 2 ) . محمد بن عبد ربّه اندلسى ، العقد الفريد ، به كوشش احمد امين ، ج 4 ، ص 318 .\r\n","page_name":" 77 ","page_number":77},
  {"content":"\r\n\r\nهان ! بدانيد كه اگر دعوت شما را اجابت مىكنم ، به شرطى است كه بر طبق آنچه خودم مىدانم ، رفتار كنم . اگر مرا ترك كنيد ، بدون شك من هم مانند يكى از افراد شما هستم ؛ حتى نسبت به كسى كه حكومت شما را به عهده بگيرد ؛ از شما هم شنواتر و مطيع‌ترم . « 1 » اگر ناگزير بايد چنين شود ، پس در مسجد ؛ زيرا بيعت من مخفيانه نيست و جز با رضايت مسلمانان ، آن هم در ملأ عام و جماعت مردم نخواهد بود . « 2 » امام على عليه السلام صبح روز بعد در مسجد پيامبر از منبر بالا رفت و در ميان انبوه جمعيت كه در داخل و بيرون مسجد اجتماع كرده بودند ، با صداى بلند فرمود :\r\nمردم ! همگى توجه داريد ؟ اين است امر شما . هيچ‌كس در آن حقى ندارد ، مگر كسى را كه شما تعيين كنيد . ما ديروز با اين قرار از هم جدا شديم . اگر خواستيد ، آمادهء به دست گرفتن آن مىشوم ، و گرنه هيچ كينه‌اى نسبت به ديگرى كه آن را قبول كند ، به دل نمىگيرم . « 3 » مردم يك‌پارچه فرياد برمىآوردند : آرى ، ما بر همان تصميم ديروز خود به هنگام جدا شدن هستيم . سپس امام ادامه داد :\r\nآگاه باشيد كه من نسبت به امر خلافت اكراه دارم ، ولى شما خواستيد كه من بر شما امير باشم . . . اكنون راضى هستيد ؟\r\nجمعيت فرياد برآوردند : « با تو بيعت مىكنيم بر طبق كتاب خدا » . « 4 » بيعت عمومى در مسجد - كه بيشتر انصار ، مردم مدينه ، قاريان و نمايندگان عراق و مصر حضور داشتند - انجام گرفت . اولين نفر طلحه بود كه از منبر بالا رفت و با حضرت بيعت نمود . « 5 » اما چرا حضرت از پذيرش حكومت و بيعت عمومى امتناع مىكرد ، تا اينكه با اصرار زياد مردم و ياران بزرگش همچون مالك اشتر ، عمار و مقداد با اكراه پذيرفت ؟ خود حضرت بدين پرسش\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 92 .\r\n( 2 ) . عبدالفتاح عبدالمقصود ، امام على بن ابيطالب عليه السلام ، ترجمه محمد مهدى جعفرى ، ج 2 ، ص 328 .\r\n( 3 ) . همان ، ص 339 .\r\n( 4 ) . همان ، ص 340 .\r\n( 5 ) . همان ، ص 341 .\r\n","page_name":" 78 ","page_number":78},
  {"content":"\r\n\r\nپاسخ داده است :\r\nمرا واگذاريد و ديگرى را به دست آريد كه ما پيشاپيشِ كارى مىرويم كه آن را رويه‌هاست و گونه‌گون رنگ‌هاست . دل‌ها برابر آن برجاى نمىماند و خردها بر پاى نمىماند . كران‌تاكران را فتنه پوشيده است و راه راست ناشناسا گرديده . . . . « 1 » برداشت امام عليه السلام اين بود كه در ميان تغييرات و تحولات بسيارى كه در جامعه روى داده و فتنه‌هايى كه در پيش است ، نمىتوان جامعه را به سلامت رهبرى و بر آن حكومت كرد ، اما پس از آنكه احساس كرد مردم رهايش نمىكنند ، با اتمام حجت و تشريح سياست خود و مشكلات پيش‌رو ، بدان رضايت داد .\r\nدرباره بيعت مردم در آن روز ، بايد به چند نكته توجه داشت :\r\n1 . در ميان بيعت‌كنندگان همگرايى واحدى در خصوص آن وجود نداشت : برخى از خاستگاه انديشه شيعى ، به حضرت به‌عنوان « امام معصوم » مىنگريستند و اطاعت و حاكميت او را امرى الزامى مىدانستند ، اما كم نبودند كسانى كه به همان روش گذشته كه عمر تعيين كرده بود ، با حضرت بيعت كردند . اصرار امام عليه السلام در بيعت بر پايه همان سنت گذشته نيز سند و حجت خوبى بود كه بعدها بتواند از آن در مقابل مخالفان سرسختى از بنىاميه ، هواداران عثمان و قدرت‌طلبان سود جويد ؛ چنان‌كه امام عليه السلام بارها به همين بيعت عمومى استناد جست .\r\n2 . امام عليه السلام از آغاز مصمم بود و تا آخر نيز متعهد ماند كه به اجبار از كسى بيعت نگيرد ؛ آن‌چنان كه در دوره خليفه اول صورت پذيرفت و بعدها نيز عمومى گشت . « 2 » مثلًا افرادى چون سعد بن ابىوقاص و عبدالله بن عمر از بيعت با امام اجتناب كردند ، ولى امام هيچ‌گاه با آنان از در اجبار وارد نشد . عدى بن حاتم در نزد معاويه مىگويد : على عليه السلام كسى را بر بيعت مجبور نكرد . « 3 » البته بايد دانست كه بيعت نكردن غير از شورش و طغيان است .\r\nاز پديده‌هاى درخور توجه در جريان بيعت امام عليه السلام ، بيعت نكردن عده‌اى همانند عبدالله بن عمر ، قاعدين و معاويه با ايشان بود ؛ آن‌هم بدين بهانه كه « جماعت » در بيعت شكل نگرفت ، « 4 » تا\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 92 .\r\n( 2 ) . رسول جعفريان ، تاريخ سياسى اسلام ( تاريخ خلفا ) ، ج 2 ، ص 234 .\r\n( 3 ) . همان ، ص 235 ؛ نصر بن مزاحم منقرى ، وقعة صفين ، تحقيق عبدالسلام هارون ، ص 65 .\r\n( 4 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 207 ؛ محمد بن مكرم ( ابن‌منظور ) ، مختصر تاريخ دمشق ، ج 25 ، ص 35 .\r\n","page_name":" 79 ","page_number":79},
  {"content":"\r\n\r\nهمه بيعت نكنند ، بيعت تمام نيست . آنها مردم شام را مكمل جماعت مىدانستند ؛ در حالى كه در زمان خلفاى پيشينْ بيعت مردمان شهرهاى مكه و مدينه كافى بود . آنان نيك مىدانستند بيعتى كه با امام صورت گرفت ، حتى براساس سنت و بيعت خلفاى پيشين كامل‌ترين و صحيح‌ترين نوع بيعت بود . به‌هر روى ، مخالفان تا هنگامى كه به طغيان و شورش نپرداختند ، حضرت با آنان مدارا كرد .\r\n3 . مسئله ديگر ، تحولات سياسى در صف‌بندى نخبگان بعد از بيعت است . عده‌اى پيمان‌شكنى كردند كه در رأس آنها طلحه و زبير قرار داشتند كه از آنان به ناكثين ( پيمان‌شكنان ) ياد مىشود ؛ دسته‌اى ديگر كه راه تجاوز پيشه ساختند و از مدار حق خارج گرديدند ، بنىاميه و در رأس آن معاويه بود كه از آنها به قاسطين ياد مىشود ؛ گروهى ديگر كه مولود فتنه‌انگيزى و خدعه‌هاى جريان قاسطين بود ، به نام خوارج شكل گرفت و از مسير و راه دين خارج شد و سرانجامْ گروهى ديگر كه عاقبت‌طلب بودند و از شدت محافظه‌كارى به عزلت‌طلبى و انزوا روىآوردند ؛ چرا كه نمىخواستند در مقابل شورش‌ها و تجاوزكارى عليه حكومت درگير شوند .\r\nاينان كه از آينده خويش نيز بيمناك بودند ، به قاعدين يا عزلت‌طلبان شهرت يافتند . ابوموسى اشعرى و سعد بن ابىوقاص از اين دسته‌اند .\r\n\r\nمشكلات فراروى حكومت امام على عليه السلام\r\nهنگامى كه امام على عليه السلام به حاكميت رسيد ، با جامعه‌اى مواجه گرديد كه به تحليل دقيق و هوشمندانه ايشان ، جامعه دورافتاده از سنت‌هاى نبوى و ارزش‌هاى اسلامى و بحران‌زده و درآميخته با گناه و آلودگىها و رنگ‌باختن ارزش‌ها بود ؛ جامعه‌اى سرشار از نفرت‌ها و كينه‌هاى قبيله‌اى و قومى و تبعيض ، كه حاصل حاكميت چندين ساله بر سرزمينى وسيع با ملل و اقوام گوناگون بود . مديريت جامعه پيش از او ، سياستى پيشه كرد كه زمينه‌ساز بحران‌ها و موجب تنش‌ها و چالش‌هاى متعدد گرديد . در كنار آن ، تنفذ سالارى اشرافيتِ ساختگى بسيارى از بزرگان در مدينه و مكه در سايه برخوردارى از غنايم و ثروت بيت‌المال به تشديد فاصله و شكاف طبقاتى منجر شد . از اين‌روست كه حضرت در اولين سخنرانىاش در مسجد مدينه به تغييرات اساسى و جدّى در جامعه و فرو ريختن امتيازات طبقاتىِ به‌ناحق شكل گرفته مىپردازد . « 1 »\r\n\r\n\r\n","description":"","footnote":"\r\n( 1 ) . بنگريد به : گردآورنده محمد بن حسين ( سيد رضى ) ، نهج‌البلاغه ، خطبه 16 .\r\n","page_name":" 80 ","page_number":80},
  {"content":"\r\n\r\nاز ديگر مشكلات امام ، وسعت و گستردگى سرزمين و حكمرانى فرماندهان نظامى و سپاهيان آنان بر سرزمين‌هاى فتح شده و اصرار بر گسترش قلمرو و سرزمين‌هاى همجواز بود كه حضرت با توقف جنگ‌ها و فراخوان بخشى از اين سپاهيان به نواحى مركزى ، براى ايجاد اطمينان خاطر در ميان اقوام نومسلمان و مردمان سرزمين‌هاى فتح شده ، با شجاعتِ ستودنى مركز حكومت را به عراق منتقل كرد كه علاوه بر فراهم كردن زمينه‌هاى تسهيل در ارتباطات و نظارت بر همه نواحى ، تلاش نمود حكومت را از برترى نژادى و عربى برهاند . تلاش بىوقفه حضرت در توسعه عمران و آبادى و رسيدگى به وضع فقرا و تأكيد و مراقبت جدّى بر اجراى عدالت در توزيع بيت‌المال و درآمدهاى عمومى و مبارزه با اسراف و هزينه‌هاى بيهوده توسط حاكمان محلى و واليان ، به ايجاد برابرى اجتماعى و برخوردارى عمومى در جامعه كمك كرد . در كنار آن ، عدم اهتمام به انتشار معارف و آگاهىهاى دينى در جوامع تازه فتح شده و نسل‌هاى نو در دوره‌هاى پيشين ، با جدّيت تمام به تبيين و انتشار آموزه‌هاى دينى بايد مىپرداخت .\r\nبنابراين مىتوان گفت عمده‌ترين مشكلات حضرت در قدرت ، مقابله با تبعيض ، نابسامانىهاى اقتصادى ، سياسى و دينى بود كه حضرت با انبوه از مشكلات مواجه گرديد و براى هر يك تدبير و انديشه خاص به كار بست . آن حضرت با مسائل بزرگ ديگرى روبه‌رو گرديد كه هيچ‌يك از اسلافش با آنها مواجه نبودند . مروان بن حكم منشى عثمان ، همراه با اعضاى طايفه بنىاميه به شام فرار كرد تا به معاويه ملحق شود . آنها پيراهن خون‌آلود عثمان و انگشتان نائله بيوه او را به‌منظور استفاده تبليغاتى همراه بردند . از آن پس فرياد انتقام‌گيرى و مبارزه تبليغاتى مداوم عليه امام عليه السلام برخاست .\r\nدر چنين وضعيتى ، حكومت براى كسى كه در استوارى و سخت‌گيرى براى حفظ اصول سرآمد بود ، سخت دردناك و نفس‌گير بود ؛ چرا كه نه مىتوانست راه سازش‌كارى و مزوّرانه پيشه‌كند و نه از حقوق مردم درگذرد .\r\nديرى نپاييد كه مسلّم شد براى حل بحران ، روش‌هاى مسالمت‌آميز شكست خورده است . از اين‌سو ، عايشه نيز وقتى از انتخاب على عليه السلام آگاه شد ، به مكه بازگشت . چندى بعد طلحه و زبير بر آن شدند تا از على عليه السلام جدا شوند ، از اين‌رو از حضرت اجازه خواستند تا اعمال عمره را برگزار كنند .\r\nامام عليه السلام گرچه از نقشه‌هاى آنان آگاه بود ، تقاضاى آنان را برآورد . اين دو به عايشه در مكه ملحق شدند و آنگاه اعلام داشتند كه به اكراه و اجبار با على عليه السلام سوگند بيعت خورده‌اند و پيش‌تر به آن\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nراضى نبودند . « 1 » حضرت امير عليه السلام بدين پندار اين‌چنين پاسخ مىدهد :\r\nپندارد با دستش بيعت كرده است نه با دلش . پس بدانچه به دستش كرده ، اعتراف مىكند و به آنچه به دلش بوده ، ادعا . پس بر آنچه ادعا كند ، دليلى روشن بايد ، يا در آنچه بود و از آن بيرون رفت . « 2 » طلحه و زبير به دليل جاه‌طلبى از يك‌سو و نبودِ پشتوانه مردمى از سوى ديگر ، ناگزير به عايشه پناه بردند و در ائتلاف با بنىاميه شركت جستند . عايشه كه پيش‌تر ، از عثمان عيب‌جويى مىكرد ، موضع خويش را تغيير داد و به خونخواهى از او پرداخت . آنها كه هرگز نمىتوانستند كوشش‌هاى خود را به ثمر رسانند ، با راهپيمايى به سوى بصره على عليه السلام را تهديد به تجزيه عراق نموده ، با ايجاد مسأله‌اى مشابه در عراق طغيان شام را مضاعف كردند . پس از تأمل و درنگ بسيار ، امام على عليه السلام به سوى كوفه حركت كرد و در آنجا موفق شد نيروى كافى براى مقابله با پيمان‌شكنان و آشوبگران گرد آورد . حضرت در خطبه‌اى به مردم اعلام داشت :\r\nآگاه باشيد كه شيطان حزب خود را فراهم ساخته و سوار و پياده‌اش را فراخوانده و به سوى شما تاخته . حقيقت‌بينى من با من است ؛ نه حق را از خود پوشيده داشتم و نه بر من پوشيده بوده است . به خداسوگند ! براى آنان آبگيرى پر كنم كه چون بدان درآمدند ، برون‌شدن نتوانند ، و چون برون شدند ، خيال بازگشتن در سر نپرورانند . « 3 » بنابراين تنها چند ماه پس از به حكومت رسيدن امام عليه السلام نخستين شورش داخلى با تحريك گروهى پيمان‌شكنان به رهبرى طلحه ، زبير و عايشه ( سال 36 ق ) بر پا گرديد . به بيان يكى از محققان معاصر ، سران جمل نماد خط ميانه در قريش بودند كه پس از خلافت عمر ، با روىكار آمدن عثمان از قدرت بر كنار مانده بودند . « 4 » آنان در فرصت پيش‌آمده در قيام مردم ، با فرصت‌طلبى خود قيام را به افراط كشاندند ؛ بدين گمان كه موقعيت خويش را با حذف عثمان به دست آورند ، اما بيشتر انصار و مردم مدينه و نمايندگان عراق ، به امام على عليه السلام متمايل بودند ، از اين رو با اصرارْ\r\n\r\n\r\n","description":"","footnote":"\r\n( 1 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 180 .\r\n( 2 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 8 .\r\n( 3 ) . همان .\r\n( 4 ) . بنگريد به : رسول جعفريان ، تاريخ سياسى اسلام ( تاريخ خلفا ) ، ج 2 ، ص 256 .\r\n","page_name":" 82 ","page_number":82},
  {"content":"\r\n\r\nحضرت را به حكومت رساندند . خط ميانى سرانجام تصميم گرفت در مقابل امام عليه السلام مقاومت كند كه جمل نماد مقاومت خط ميانى از قريش است . متأسفانه اين جريان بدون انديشه‌ورزى ابزار دست قدرت‌طلبان جريان افراطى قريش ( بنىاميه ) قرار گرفت و با تمسّك به شعار « عثمانْ مظلوم كشته شد » و با حمايت مالى بنىاميه و با هجوم به بصره ، عليه حاكميت مشروع امام عليه السلام شوريدند ، با اينكه هر سه نفر ( عايشه ، طلحه و زبير ) بيشترين سهم را در آشوبى كه منجر به قتل عثمان شد ، داشتند . آنان با اعلام اينكه توبه كرده و اكنون براى جبران كار خويش دست به انتقام و خون‌خواهى زده‌اند ، « 1 » شورش جمل را رهبرى كردند . در اينكه اين سه تن از رهبران سپاه جمل ، در قتل عثمان مشاركت داشتند ، منابع اهل‌سنت گزارش‌هاى زيادى از صحابى آورده‌اند . مثلًا سعد ابى وقاص در نامه‌اى به ابن‌العاص نوشته است :\r\nدرباره قتل عثمان از من پرسيده‌اى . او با شمشيرى كشته شد كه عايشه آن را كشيد ؛ طلحه آن را صيقل داد . « 2 » عايشه از يك سو به دليل موقعيتى كه در دستگاه خلافت عمر و ابوبكر داشت و از ديگر سو به سبب ناخشنودىاش از امام على عليه السلام ( به دليل قرابت زياد پيامبر عليه السلام با او و جايگاه و منزلت حضرت فاطمه و . . . ) دل‌چركين بود . عايشه از آغازين روزهاى حاكميت امام عليه السلام با بدترين كلمات و برخوردها به مقابله با ايشان پرداخت . چنان كه گفتيم ، عايشه وقتى از خبر بيعت مردم با امام عليه السلام آگاهى يافت ، به مكه بازگشت و وقتى مردم از برگشت غيرمنتظره او در شگفت ماندند ، در جمع آنان گفت :\r\nغوغاييان و بىسرو پايان شهرها ، مردم باديه‌نشين و بزرگان مدينه اجتماع كرده ، دست به دست هم دادند تا اين مقتول قطعه‌قطعه‌شده ديروز را در غوغاى خود فروبرند و كم‌سن و سالى را بر جاى او گمارند . قبلًا هم دندان‌هايشان را تيز كرده بودند . خليفه مقتول نيز با اينكه كارهاى درست و بجايى انجام داده بود و جز آنها كارهاى ديگر درست نبود ، تا آنجا كه مىتوانست ، از خواستشان پشتيبانى كرد و به خاطر اصلاح امور ، از آنان پيروى و امورى را كه مورد رضايتشان نبود ، از سرشان رفع كرد . چون عذر و بهانه‌اى\r\n\r\n\r\n","description":"","footnote":"\r\n( 1 ) . بنگريد به : همان ، ص 257 .\r\n( 2 ) . عبدالفتاح عبدالمقصود ، امام على بن ابيطالب عليه السلام ، ترجمه محمد مهدى جعفرى ، ج 2 ، ص 361 .\r\n","page_name":" 83 ","page_number":83},
  {"content":"\r\n\r\nبرايشان باقى نمانده [ بود 
  ] ، به جنبش درآمدند و به تجاوز كارى پرداختند ؛ كردارشان با گفتارشان يكى نبود . درنتيجه خون محترمى را در شهر مورد احترام [ / مدينه 
  ] ريختند . . .\r\nبه خدا قسم ! انگشت عثمان بهتر است از يك طبقه زمين پر از امثال ايشان ! نجات شما در قيام عليه آنان مىباشد تا با گوش‌مالى دادن ، ديگران هم منكوب و دربه‌در شوند . « 1 » يكى از انديشمندان اهل‌سنت درباره اين واكنش و فعاليت‌هاى بعدى عايشه عليه امام على عليه السلام مىنويسد :\r\nشخص از تلاش فوق‌العاده‌اى كه عايشه زير پرچم خود براى مردم بذل كرد ، تعجب مىكند . به خاطر همين فعاليت‌هاى شديد در اين روزهاى بحرانى بود كه در تمام طول بقيه عمرش خانه‌نشين شد و تقريباً در زندگى عمومى هيچ شركتى نكرد . . . . اما اين دعوت گستاخانهء جديد ، جهش بزرگى به سوى فعاليت سياسى غيرمنتظره‌اى بود .\r\nشخص با ديدن اين فعاليتْ حيرت‌زده از خود مىپرسد : آيا اگر ديگرى غير از امام بر كرسى خلافت نشسته بود ، باز هم دختر ابوبكر چنين پرشى مىكرد ؟\r\nاما به‌هرحال يك پرش بود . . . پرشى موفقيت‌آميز از نظر احساساتى كه عليه امير جديد برافروخته است ؛ عليه همان شخصى كه قلب عايشه سرشار از خشم و دشمنى او بود ؛ زيرا روزى كه سوءظن و اتهامات فراوان عليه او رواج داشت ، اگرچه خودش او را متهم نكرده بود ، به يارىاش هم نرفت . ولى طبيعت سركش و عواطفى كه او را بدين موضع‌گيرى واداشت ، عوامل ديگرى مثل خشم و حسد و حسرت هم بدان افزود و او را تا آنجا كشانيدند كه فتنهء شعله‌ور خود را به بدترين سرانجام منتهى كرد . امكان ندارد اثر موضعگيرى او را در سرنوشت اندوهبار پايان دوره امام فراموش كرد . « 2 » سرانجام جريان پيمان‌شكنان كه پيشاپيش آنها عايشه بود ، براى جنگ با امام عليه السلام به سوى بصره به راه افتادند . با آنكه بيشتر جمعيت بصره از هواداران امام عليه السلام بودند ، آنان اين شهر را با كشتن فرماندارش ، عثمان بن حنيف و هفتاد نفر ديگر به تصرف درآوردند . « 3 » آنها هنگامى دست به شورش زدند و با امام عليه السلام رودررو ايستادند كه هيچ خلاف و بدعت و\r\n\r\n\r\n","description":"","footnote":"\r\n( 1 ) . همان ، ص 408 .\r\n( 2 ) . همان ، ص 411 .\r\n( 3 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 475 - 464 .\r\n","page_name":" 84 ","page_number":84},
  {"content":"\r\n\r\nمنكرى در حكومت ظاهر نشده بود و از سويى نتوانسته بودند كوچك‌ترين انحراف و بدعتى را به حكومت نسبت دهند ، از اين رو خون عثمان بهترين و تنها دستاويز آنان بود . در اين باره امام با صراحت تمام مىگويد :\r\nسوگند به خدا كه سبب عصيان آنها بر من ارتكاب نامشروعى نبود كه از من سر زده باشد ! بين من و خود انصاف را حكم و داور نساختند و از من حقى مىخواهند كه خود آن را ترك كرده‌اند و طلب خونى مىكنند كه خود آن را ريخته‌اند . اگر من در اين خونريزى شريكشان بودم ، آنها نيز از مرتكبين مىباشند و حق بازخواست از من ندارند و اگر خود بىدخالت من مباشرت كرده‌اند ، عقوبت كار متوجه آنهاست ، نه من . بزرگ‌ترين دليلشان بر مجرميت من خون عثمان است كه آن بر گردن خودشان مىباشد . از پستان مادرى شير طلب مىكنند كه خشك شده است ؛ زنده شدن بدعت‌هايى را خواهانند كه مرده و از بين رفته است . « 1 » از ديدگاه حضرت على عليه السلام خونخواهى عثمان بهانه‌اى براى اهداف مهم‌تر بود ؛ يعنى سلطه اشراف و حفظ بدعت‌ها و سياست‌هاى نارواى پيشين . از اين‌روى ، امام عليه السلام از يك سو كوشيد از وقوع جنگ جلوگيرى كند و از سويى ديگر هيچ‌گاه حاضر نشد به درخواست‌هاى طلحه و زبير مبنى بر سهم‌خواهى در حكومت ( همانند امارت بر شهرهاى عراق ) پاسخ مثبت دهد .\r\nبراساس اين اصول و سياست‌ها ، حضرت با سپاه خود - كه مركّب از انصار و مهاجران و ياران پايدارش از تابعين و مردم كوفه بود - به سوى بصره حركت كرد . حضرت تلاش بسيارى كرد تا كار بدون جنگ پايان پذيرد . او با بيم‌دادن و برشمردن عواقب اخروى و پيامدهاى ناگوار اجتماعى و سياسى ، آنان را از جنگ و طغيان باز داشت و حتى نمايندگان امام چندين بار با طلحه و زبير به گفتگو نشستند . پس از اين گفتگو ، زبير تصميم به انصراف گرفت ، اما فرزندش و برخى سران سپاه مانع شدند . هيچ‌يك از آن گفتگوها و بيم و اندرزها مؤثر نيفتاد و جنگ اجتناب‌ناپذير شد . سرانجام پس از روزها آرايشِ دو سپاه و رفت‌وآمدها ، روز پنج‌شنبه دهم جمادىالاخر سال 36 هجرى جنگ آغاز شد . در فاصله كوتاهى زبير فرار كرد ، اما فردى به نام ابن‌جرموز او را تعقيب كرد و به قتل رساند . « 2 » طلحه نيز در ميدان نبرد كشته شد ، اما عايشه همچنان به مقاومت ادامه داد . او با\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 154 .\r\n( 2 ) . محمد بن نعمان ( شيخ مفيد ) ، كتاب الجمل ، ترجمه محمود مهدوى دامغانى ، ص 389 ؛ محمد بن مكرم ( ابن‌منظور ) ، مختصر تاريخ دمشق ، ج 9 ، ص 24 .\r\n","page_name":" 85 ","page_number":85},
  {"content":"\r\n\r\nلعن و نفرين بر كشندگان عثمان ، سپاه را به نبرد با امام عليه السلام تشويق مىكرد ، ولى تلاش او سودى نبخشيد و سپاه امام عليه السلام با محاصره مَركب عايشه به پيروزى كامل دست يافت . عايشه ابتدا به بصره و پس از چند روز به مدينه منتقل شد . ديگر سران بازمانده نيز كه در بصره پناه گرفته بودند ، با وساطت عايشه به حال خود رها شدند . گرچه جنگ جمل با پيروزى سپاه حضرت على عليه السلام پايان يافت و عايشه ناگزير شد براى هميشه از صحنه سياسى كناره‌گيرى كند - و حتى از اين عمل خود بارها اظهار ندامت كند - « 1 » اما با اين همه ، جنگْ شكاف عميقى در جامعه مسلمانان به وجود آورد .\r\nهزاران نفر كشته در جنگى چندساعته كينه‌ها را در جان‌ها كاشت . بدين‌رو ، حزب عثمانى شكل گرفت و سال‌ها استمرار يافت . اين حزب در مقابل شيعيان امام على عليه السلام به شيعه عثمانى شهرت داشتند و مدت‌ها منشأ كج‌انديشىها شدند و تبليغات خود را عليه اهل‌بيت و امام عليه السلام - در شهرهاى شام و عراق - به‌شدت ادامه دادند .\r\n\r\nكوفه ، مركز حكومت علوى\r\nكوفه در سال هفده هجرى به دست سعد بن ابىوقاص فرمانده جنگ ايران و به دستور خليفه دوم بنا نهاده شد . اين شهر ابتدا بيشتر اردوگاه نظامى بود و نيروهاى جبهه شرقى سپاه مسلمانان را تأمين مىكرد . در كوفه به‌جز انصار كه شمارشان بسيار بود ، تعداد زيادى از موالى و ايرانيان نيز مىزيستند و به كارهاى بازرگانى و داد و ستد اشتغال داشتند .\r\nحضرت على عليه السلام به دليل موقعيت استراتژيك عراق ، گسترش قلمرو دولت و بافت و تركيب جمعيت و مسائل فرهنگى ديگرى كه بر مدينه و عراق حاكم بود ، مركز حكومت را تغيير داد .\r\nاشرافيتِ شكل‌گرفته در مدينه كه همهء تفاخر آن سكونت در مدينه و بهره‌گيرى از عنوان انصار و اهل مدينةالنبى بود ، به برترىجويىهايى اعتقاد داشت كه منشأ بسيارى از انحرافات و سياست‌هاى ناروا بود . از سوى ديگر ، توانمندىها و امكانات اعم از نيروى انسانى ، كشاورزى و دامدارى و رونق تجارت ( به دليل ارتباطات وسيع عراق با ديگر مناطق ) سبب مىشد كه مركز حكومت از رونق اقتصادى و بازرگانى برخوردار گردد ، از اين رو براى هدايت امور اقتصادى ، عراق مكانى مناسب‌تر بود . همچنين درگيرى در عراق و بعدها در شام دليل ديگرى بود كه حضرت تصميم گرفت به مناطق بحران‌خيز نزديك‌تر باشند ؛ چنان‌كه در پاسخ به درخواست انصار كه\r\n\r\n\r\n","description":"","footnote":"\r\n( 1 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 249 .\r\n","page_name":" 86 ","page_number":86},
  {"content":"\r\n\r\nاصرار داشتند حضرت در مدينه باشد ، مىفرمايد :\r\nاموال و مردان در عراق هستند و اهل شام عصيان كرده‌اند ؛ دوست دارم كه به آنها نزديك باشم . « 1 » بنابراين موقعيت جغرافيايى كوفه كه آن روز در قلب جهان اسلام قرار داشت و چالش‌هايى كه منطقه شام براى حكومت اسلامى فراهم آورده بود و از ديگر سو ، موقعيت نظامى اين شهر و امكانات و توانمندىهاى نظامى و مالى و اقتصادى آن ، همگى سبب گرديد كه امام على عليه السلام با هوشمندى اين شهر را مركز حكومت قرار دهد . اين شهر بعدها تا پايان نيمه اول قرن هفتم جز در دوران كوتاه حكومت امويان ، همواره مركز حكومت دولت‌هاى اسلامى بود .\r\nنكته مهم ديگر ، وضعيت فرهنگى و معرفتى مسلمانان است . بيشتر شهرهاى فتح‌شده و نومسلمان كه عراق مركز تجمع آنها بود ، از اسلام يك شناخت سطحى داشتند و اساساً اسلام را آن‌گونه مىشناختند كه اميران و فرمانداران نظامى و خلفا براى آنان ترسيم مىكردند . نگرش‌هاى قوم‌گرايانه و تعصبات نژادى در حكومت‌هاى پيشين ، چهره مطلوبى از اسلام براى مهاجران و نومسلمانان بر جاى ننهاده بود . از اين رو ضرورى بود امام عليه السلام كه نماد اسلام ناب محمدى صلى الله عليه و آله بود ، خود به معرفى اسلام و ارتقاى آگاهىهاى دينى بپردازد . حضرت در بيان آموزه‌هاى اسلام و معارف اسلامى - از توحيد ، نبوت ، امامت ، معاد ، آداب و سنن تا احكام اجتماعى و فردى - تلاش شايسته‌اى انجام داد . معارف بلند و نابى كه امروز بخشى از آن در نهج‌البلاغه آمده ، گوشه‌اى از اين راهبرد سازنده و حركت بنيادين امام عليه السلام براى اصلاح و هدايت جامعه است . حضور حضرت در ميان موالى و اعتماد و اتكاى آنها به ايشان ، همه بدبينىها و سوءظن‌هايى را كه در اثر سياست حكومت‌هاى پيشين شكل گرفته بود ، زدود و براى هميشه بين اسلام و ملل مختلف پيوندى عميق ايجاد شد و از سويى انحصار قوميت و نژاد نيز از ميان رفت .\r\nبنابراين انتخاب كوفه به‌عنوان مركز حكومت - بعد از پايان يافتن شورش پيمان‌شكنان - هم بر رويكردى فرهنگى و معرفتى و هم بر رويكردى سياسى و اقتصادى استوار بود .\r\n\r\nجريان اموى در مقابل اسلام علوى\r\nفرزندان ابوسفيان و خاندان او كه در برابر اسلام و آيين نبوى در سيزده سال بعثت و دوران\r\n\r\n\r\n","description":"","footnote":"\r\n( 1 ) . ابوحنيفه احمد بن داود دينورى ، الأخبار الطوال ، ص 143 .\r\n","page_name":" 87 ","page_number":87},
  {"content":"\r\n\r\nهجرت بيشترين واكنش را نشان داده بودند ، سرانجام با فتح مكه به‌ناچار سر تسليم فرود آوردند و پيامبراسلام صلى الله عليه و آله از در رحمت با آنان برخورد كرد . حضرت به قريشيان و خاندان سفيانى كه در روز فتح مكه در مقابل كعبه اجتماع كرده بودند ، فرمود : « انتم الطلقا : همه شما آزاديد » ، گرچه بيشتر آنان هيچ‌گاه قلبا : به اسلام و پيامبر خدا صلى الله عليه و آله ايمان نداشتند . اين نو مسلمانان كه از نظر حقوق اجتماعى مانند مسلمانان مؤمن و متعهد بودند ، به « حزب طلقا » شهرت يافتند .\r\nحزب طلقا در هر فرصتى مترصد آن بود كه به جاهليت و سيادت مجدد بر حجاز و همه سرزمين‌هاى اسلامى بازگردد . آنها با نفوذ در دولت به‌تدريج به قدرت دست يافته ، و بر بيت‌المال و سرزمين‌هاى وسيعى از دولت اسلامى چنگ انداختند . آنان براى تثبيت موقعيت و امتيازات به‌دست آمده خود ، ضمن پناه گرفتن زير عنوان صحابى پيامبر ، به تخريب چهره‌هاى صادق و متعهد از ياران پيامبر و مؤمنان پرداختند و با نيرنگْ كسانى را كه در مقابلشان مىايستادند ، بىاعتبار نمودند ؛ مانند كشاندن عايشه به معركه‌هايى همانند شورش عليه عثمان و ماجراى قتل او و پيش‌انداختن وى در جنگ جمل كه در هر دو حادثه نيز بعد از فرجام‌هاى بد آن ، ابراز ندامت كرد . حزب طلقا سخت اعتبار و حيثيت عايشه را خدشه‌دار كرد تا او كه هميشه از مخالفان امويان بود ، نتواند در مقابل بدعت‌ها و انحرافات دولت اشرافى معاويه در شام اقدامى كند .\r\nدو تن از اعضاى شوراى منتخب خليفه كه از صحابه بانفوذ بودند و هر دو مدّعى حكومت ، با ارسال نامه معاويه مبنى بر بيعت گرفتن شاميان براى ايشان ، آن دو را روانه جنگى ساخت كه از پيش سرنوشت آن معلوم بود .\r\nاسنادى نيز وجود دارد كه مبيّن نقش بنىاميه به خصوص مغيرة بن شعبه در قتل عمر است . « 1 » در قتل عثمان نيز ردپاى مروان و برخى سران بنىاميه كاملًا مشهود بود . مانع بزرگى كه بنىاميه در مقابل خود داشت ، امام على عليه السلام بود . نه تنها مقاومت و پايدارى ايشان در جهاد عليه متجاوزان باعث نگرانى معاويه و سران بنىاميه بود ، بلكه ارائه الگوى جاذب انسانى و اسلامى همهء تلاش‌هاى چندين ساله امويان را بر باد مىداد ؛ تلاش‌هايى كه در عصر خلفا براى انزواى كامل حضرت و فراموشى او در جامعه صورت گرفت . على عليه السلام در اثر تبليغات چندين ساله ( با جعل\r\n\r\n\r\n","description":"","footnote":"\r\n( 1 ) . مغيره در نامه‌اى به خليفه ، اجازه آمدن ابولؤلؤ به مدينه را مىگيرد و او را در مدينه نزد خود به كارمىگمارد . ( ر . ك : ابوالحسن على بن حسين مسعودى ، مروج الذهب و معادن الجوهر ، ج 2 ، ص 220 ؛ ابن ابىالحديد ، شرح نهج‌البلاغه ، ج 3 ، ص 134 . )\r\n","page_name":" 88 ","page_number":88},
  {"content":"\r\n\r\nاحاديث و چهره‌تراشىهاى كاذب ) چنان در ميان مردم خارج از مكه و مدينه گمنام و غريب مانده بود كه با وجود آن همه احاديث و روايات از پيامبر در شأن و جايگاه حضرت و توصيه به تمسك به اهل‌بيت ، هيچ شناختى از او نداشتند . در واقع امام عليه السلام با به دست گرفتن حكومت در عراق و انجام اصلاحات وسيع ، چهره زشت بنىاميه و منحرفان و بدعت‌گزاران حزب طلقا را برملا مىساخت ، از اين رو با تحريك طلحه و زبير و عايشه جنگ جمل را بر پا كردند . آنان بعد از شكست سپاه جمل به هراس افتادند و با گسترش دامنه تبليغى عليه امام عليه السلام به رويارويى با جريان اسلام ناب پرداختند . سرانجام معاويه به ناچار پرده‌ها را افكند و خود به عنوان رهبر مخالفان ، تجاوز علنى به حكومت و مردم را آغاز كرد . معاويه ابتدا از فرمان امام مبنى بر بيعت گرفتن شاميان سرپيچيد و از اعلام بيعت خود نسبت به امام و همچنين از پذيرش دعوت حضرت براى حضور در مدينه نيز سر باز زد . امام از ابتدا قصد داشت ابن‌عباس را فرماندار شام نمايد ، ولى معاويه از پيروى و اطاعت از حكومت مركزى سرپيچى كرد . ماجراى جمل فرصتى در اختيار معاويه نهاد تا با گسترش دامنه تبليغات عليه امام عليه السلام ايشان را مسبب اصلى قتل عثمان به شاميان - كه با امام عليه السلام آشنايى نداشتند - معرفى كند .\r\nرقابت عراق و شام نيز ماجراى ديگرى بود كه پيشينه آن به دوران ساسانيان مىرسيد كه با روميان درگير بودند . درواقع استقرار امام عليه السلام در عراق براى دفع خطرهاى شام در همين راستا بود .\r\nامام نامه‌هاى متعددى از كوفه براى معاويه فرستاد تا او را به پيروى از حكومت مركزى وادار سازد . حضرت سعى داشت اشراف و بزرگان شام و معاويه را با استدلال براساس عقايد آنان به پذيرش دولت قانونى متقاعد سازد . در يكى از نامه‌ها آمده است :\r\nاما بعد ، همانا بيعتى كه مردم در مدينه با من كرده‌اند ، براى تو نيز كه در شام امامت دارى ، الزامى است ؛ چه همان كسان كه با ابوبكر و عمر و عثمان بيعت كرده بودند و بر همان پايه و روشى كه با ايشان بيعت شده بود ، با من بيعت كرده‌اند . از اين رو ، هيچ فرد حاضر را چاره‌اى نيست ، مگر آنكه اختيارِ بيعت كند و هيچ فرد غايب را راهى نيست كه آن را مردود شمارد . . . .\r\nدرباره قاتلان عثمان سخن بسيار گفته‌اى . نخست بدان راهى كه مسلمانان مىپيمايند ، درآى و سپس با آنان به محاكمه نزد من آى تا تو و آنان را بر كتاب خدا وادارم . . . بدان كه تو در شمار طلقا هستى و اسيران آزادشده سزاوار خلافت و شركت در شورا نيستند . « 1 »\r\n\r\n\r\n","description":"","footnote":"\r\n( 1 ) . نصر بن مزاحم منقرى ، وقعة صفين ، تحقيق عبدالسلام هارون ، ص 29 و 45 .\r\n","page_name":" 89 ","page_number":89},
  {"content":"\r\n\r\nمعاويه به جرير بن عبدالله كه از طرف امام به شام رفته بود ، گفت : « به على بنويس كه شام و مصر را براى من قرار دهد و زمانى كه درگذشت ، بيعت كسى را برعهده من نگذارد . در اين صورت من كار را به او وامىگذارم و او را خليفه مىشناسم . » جرير اين پيشنهاد را به امام عليه السلام نوشت و آن حضرت پاسخ داد : « مغيره در مدينه به من اين پيشنهاد را داد و من قبول نكردم ؛ من چنين نخواهم كرد . خداوند مرا به گونه‌اى نخواهد ديد كه گمراه‌كنندگان را بازوى خود سازم . » « 1 » عمروعاص از كارگزاران دو خليفه نخست ، و در ابتداى حكومتِ عثمان نيز ، فرماندار مصر بود ، عثمان او را عزل نمود و يكى از امويان را به جاى وى نشاند . او از همين روى بر عثمان خشمگين بود و بعد از استقرار در فلسطين نيز مردم آنجا و مصر را عليه عثمان مىشوراند .\r\nشيدايى وى براى بازگشت به حاكميت مصر ، نقطه‌ضعف بزرگى بود كه معاويه با علم به آن ، او را براى همكارى با خود دعوت نمود . پيوستن عمرو به معاويه ، براى او موفقيت بزرگى به شمار مىرفت . به پيشنهاد عمرو معاويه با سپاه روميان مصالحه كرد و خيالش از جانب روميان آسوده شد . همچنين او به كمك عمرو دامنه تبليغات خويش عليه امام عليه السلام و خونخواهى عثمان را گسترش داد .\r\nامام عليه السلام در پاسخ به نامه‌هاى تبليغاتى معاويه كه او را مخالف خلفا معرفى مىكرد ، مىگويد :\r\nما اهل‌بيت پيامبر نخستين كسانى بوديم كه به رسول خدا صلى الله عليه و آله ايمان آورديم ؛ در حالى كه قوم او قصد كشتن پيامبران را داشتند و خواستند ريشه ما را بر كَنَند و بار اندوه‌ها را بر دلمان نهند و كارهاى ناروا با ما كردند و ما را از خوراكى گوارا و نوشيدن جرعه‌اى زلال بازداشتند و بيم و ترس را به ما ارزانى داشتند و بر ما ديده‌بانان و جاسوسان گماشتند و ما را به رفتن بر كوهسارى سخت و ناهموار ناگزير كردند و آتش جنگ را بر ضد ما افروختند و ميان خود پيمانى نوشتند كه با ما نخورند و نياشامند و همسرى و خريد و فروش نكنند و دست به دستمان نسايند و امانمان ندهند ، مگر آنكه پيامبر صلى الله عليه و آله را به ايشان بسپاريم تا او را بكشند .\r\nتو از رشك بردن من بر خلفا و تأخيرم از بيعت با آنها و گردنكشى من بر ضد ايشان سخن گفتى ، اما درباره گردنكشى ، پناه بر خدا اگر هرگز چنان بوده باشد ! و اما تأخير من در موافقت با ايشان و ناخوشايندى از كار آنان ؛ من در اين مورد از كسى پوزش\r\n\r\n\r\n","description":"","footnote":"\r\n( 1 ) . همان ، ص 52 ؛ ابومحمد احمد بن اعثم كوفى ، الفتوح ، ج 2 ، ص 392 .\r\n","page_name":" 90 ","page_number":90},
  {"content":"\r\n\r\nنمىخواهم . . .\r\nمن از اين كار [ مقابله با حاكميت يافتن ابوبكر كه پيشنهادى بود از طرف ابوسفيان 
  ] امتناع كردم ؛ زيرا مردم به روزگار كفر نزديك بودند و من از ايجاد تفرقه در ميان مسلمانان بيم داشتم . « 1 » امام عليه السلام در مقابل تجاوزهاى معاويه ، با ياران و بزرگان كشورى به مشورت نشست و سرانجام تصميم گرفت عليه او جهاد كند ، اما نبرد با سپاه شام به دليل « عدم‌همگرايى و بافت قبيله‌اى و طايفه‌اى در سپاه عراق » ، « ترديد و تزلزل در بسيارى از طوايف به دليل ناآگاهى از اهداف و ماهيت جريان نفاق و بنىاميه » ، « تعطيل شدن فتوحات و سرازير گشتن سپاهيانى كه محل و درآمدهايشان را از دست داده بودند » ، « عدم درك درست از جنگى كه در مقابل آنان گروهى مسلمان متمرد قرار داشتند » و سرانجام « نبودِ غنايم و اسير در آن » ، بس دشوار بود . در مقابل ، شام از جمعيتى همگون و سپاهى آماده ، كارآزموده و داراى انگيزه براى تسلط بر عراق - كه آرزوى ديرين شاميان بود - برخوردار بود . تبليغات وسيع و گسترده معاويه در معرفى عثمان به عنوان نماينده اسلام و تطميع بسيارى از سران طوايف و قبايل ، باعث انسجام و همگرايى سپاه شام شده بود .\r\nفعال شدن عناصرى از نخبگان و فرهيختگان از انصار و مهاجر و تابعين براى دفاع از امام على عليه السلام و از ديگر سو استدلال‌ها ، خطابه‌ها و نامه‌هاى تكان‌دهنده ايشان در بيان حقايق ، مهم‌ترين عاملى بود كه بسيارى از مردم عراق و حجاز را با امام عليه السلام در نبرد با معاويه همراه ساخت . در گزارش‌هاى تاريخى ، نامه‌ها و سخنرانىهاى متعددى از محمد بن ابوبكر ، عمار ياسر ، مالك اشتر ، قيس بن سعد ، عبدالله بن بديل ، عمرو بن حمق و حجر بن عدى ثبت شده است .\r\nهمچنين ده‌ها نامه و سخنرانى امام در نهج‌البلاغه به يادگار مانده است . پيام واحد همه اين اسناد ، مشروعيت حكومت امام عليه السلام و حق امامت آن حضرت ، سرزنش معاويه و بنىاميه در تمرد و طغيان و بيان حكم حقوقى و شرعى آن است .\r\nمحمد بن ابوبكر در يكى از نامه‌هايش به معاويه ، حقايق زيادى را آشكار مىسازد و معاويه نيز در پاسخ ، از حقانيت و جايگاه امام عليه السلام و مخالفت خلفا با اين حق به صراحت سخن مىگويد .\r\nدر بخشى از نامه محمد بن ابوبكر آمده است :\r\n\r\n\r\n","description":"","footnote":"\r\n( 1 ) . نصر بن مزاحم منقرى ، وقعة صفين ، تحقيق عبدالسلام هارون ، ص 91 - 86 ؛ ابن ابىالحديد ، شرح نهج‌البلاغه ، ج 15 ، ص 73 .\r\n","page_name":" 91 ","page_number":91},
  {"content":"\r\n\r\nاينك مىبينم كه تو دم از همتايى با او [ / امام على 
  ] مىزنى ؛ در حالى كه تو تويى و او اوست كه با سابقه برجسته در تمام خيرات و نيكىها سرآمد است . و از مردم ، نخستين كسى است كه اسلام آورده است . به نيتْ راست‌انديش‌تر و به خاندان پاكيزه‌تر و به داشتن همسرى ارجمند از همه مردم والاتر ، و براى پسر عمش بهترين كسان است ؛ در حالى كه تو لعنت‌شده ، پسر لعنت شده بودى و تو و پدرت همچنان فتنه‌ها بر ضد دين خدا برانگيختيد و براى خاموش كردن پرتو اسلام كوشيديد و دسته‌بندىها كرديد و احزاب تشكيل داديد و مال و مايه گذاشتيد و بدين منظور با قبايل [ مخالف اسلام 
  ] رفت‌وآمد كرديد . پدرت بر اين روش بمرد و تو هم بر همين پايه جايش را گرفتى و گواه بر اين ، باقيمانده دسته‌ها و احزاب مخالف و سران دو رويى و دو دستگى و مخالفان پيامبر هستند كه به تو پناه آورده‌اند و تو آنان را زير بال و پر گرفته‌اى ، و گواه بر على عليه السلام علاوه بر برترى آشكار و پيشگامى سابق خود او در اسلام ، ياران وى از مهاجران و انصاراند كه ذكر فضلشان در قرآن آمده و به يادها مانده و خداوند ايشان را ستوده است . . . .\r\nواى بر تو ! چگونه خود را با على مقايسه مىكنى ، در حالى كه او وارث پيامبر خدا صلى الله عليه و آله و وصى او و پدر فرزندان او و نخستين انسانى است كه سر به فرمان او نهاده و تا واپسين دم زندگىِ او بر پيمان خويش ايستاده است . پيغمبر رازش را به او سپرده و وى را در كار خود شريك كرده است .\r\nمعاويه نيز در پاسخ مىگويد :\r\n. . . به نكوهش پدر خويش نامه‌ات به من رسيد . . . بر پدرت ناروا رانده بودى . . . ما و پدرت در روزگار زندگى پيامبرمان صلى الله عليه و آله با هم بوديم . مىديديم نگه‌داشت حقِ پسر ابوطالب بر ما لازم ، و برترى او بر ما آشكار است . . . آنگاه [ پس از پيامبر 
  ] پدر تو و فاروق او نخستين كسانى بودند كه حق على را گرفتند و با او مخالفت كردند و هر دو بر اين متفق و هم‌داستان گشتند . . . آن دو وى را در حكومت خود مشاركت نمىدادند و بر رازهاى خود آگاهش نمىكردند تا درگذشتند و دورشان سپرى شد . . . بنابراين اگر آنچه ما برآنيم درست است ، پدر تو آغازگرش بوده و اگر جور و ستم است ، باز هم پدرت پايه‌اش را گذاشته است . ما شركاى او هستيم و به رهنمود او رفته و از كار او پيروى كرده‌ايم . اگر پدرت پيش\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاز ما اين راه را نپيموده بود ، ما با پسر ابوطالب مخالفتى نمىكرديم و به او تسليم مىشديم ، ولى ديديم پدرت چنان كرد و ما نيز گام به جاى گام او نهاديم و رفتار او را سرمشق خود ساختيم . « 1 »\r\n\r\nنبرد صفين\r\nامام عليه السلام بعد از ارسال نامه‌هاى پندآميز و احتجاج‌هاى زياد با معاويه - كه هر يك با گردنكشى و خدعه پاسخ داده شد - بار ديگر به درخواست اصحابش نامه‌اى به معاويه مىنويسد و او را به كتاب خدا ، سنت و سيره پيامبر خدا صلى الله عليه و آله و جلوگيرى از خونريزى فراخواند ، اما معاويه با شعرى پاسخ داد كه ميان آنها جز شمشير حاكم نخواهد بود . « 2 » امام عليه السلام در پاسخ به نامه‌اى كه معاويه او را به جنگ فرا خوانده بود ، نوشت :\r\nو گفتى كه من و يارانم را پاسخى جز شمشير نيست . راستى كه خنداندى [ و 
  ] از پس آن اشك ريزاندى . كى پسران عبدالمطلب را ديدى كه از پيش دشمنان پس روند و از شمشير ترسانده شوند ؟ لختى بپاى ! جمل به جنگ مىپيوندد . « 3 » زودا كسى را كه مىجويى ، تو را جويد و آن را كه دور مىپندارى ، به نزد تو راه پويد . من با لشكرى از مهاجران و انصار و تابعينْ - آنان كه راهشان را به نيكويى پيمودند - به سوى تو مىآيم ، لشكرى بسيار و آراسته و گَرد آن [ به 
  ] آسمان برخاسته ؛ جامه‌هاى مرگ بر تن ايشان ، و خوش‌ترين ديدار براى آنان ديدار پروردگارشان . همراهشان فرزندان « بدريان » اند و شمشيرهاى « هاشميان » ، كه مىدانى در آن نبرد تيغ آن رزم‌آوران با برادر و دايى و جد و خاندان تو چه كرد و ضرب دست آنان از ستمكاران دور نيست ، و امروزشان با ديروز يكى است . « 4 » معاويه در تبليغات عمومى براى همراه نمودن افكار عمومى با خود عليه امام على عليه السلام به\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 3 ، ص 188 .\r\n( 2 ) . نصر بن مزاحم منقرى ، وقعة صفين ، تحقيق عبدالسلام هارون ، ص 150 و 151 .\r\n( 3 ) . ترجمه نيمى از بيتى است كه هنگام عزم به رزم در عصر پيامبر سروده شده است ( بنگريد به : گردآورنده‌محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، ص 520 )\r\n( 4 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، نامه 28 .\r\n","page_name":" 93 ","page_number":93},
  {"content":"\r\n\r\nخونخواهى عثمان و نسبت دادن قتل او به امام عليه السلام مىپرداخت و با صراحت از آن حضرت مىخواست كه حكومت شام را به دو واگذارد . حضرت در يكى از نامه‌ها بىهيچ ترديد و مماشات مىنويسد : « و اما خواستن تو شام را از من ، امروز چيزى را به تو نمىبخشم كه ديروز از تو بازداشتم » . « 1 » چنان‌كه گفتيم ، مغيره نيز از امام عليه السلام همين را مىخواست ، اما امام عليه السلام نمىپذيرفت و بيان مىكرد حاضر نيست براى احقاق حق از شر و بدى كمك بگيرد .\r\nهنگامى كه امام از تسليم شدن معاويه مأيوس شد و گزارشگران از تدارك سازوبرگ و لشكر نظامى او براى تهاجم خبر دادند ، حضرت با فراخواندن فرمانداران خود از آنان خواست كه آماده دفاع باشند و همچنين از همه كارگزاران نيز دعوت نمود كه نيروهاى نظامى به عراق گسيل دارند .\r\nسرانجام هشتاد هزار پياده آماده حركت به طرف شام شد كه اكثر از شهرهاى مختلف حجاز ، عراق و ايران به حضرت پيوست . معاويه نيز با ده‌ها هزار سپاه از شام خارج شد . دو سپاه در منطقه صفين به يكديگر برخوردند . سپاه معاويه بر شريعه فرات مسلّط شد و راه ارتباطى سپاه امام عليه السلام را به آب مسدود ساخت . امام عليه السلام مالك اشتر را مأمور ساخت تا آبراه را از محاصره دشمنان خارج سازد . بعد از شكستن حصر آبراه ، امام فرمود : مانع آب برداشتن سپاه شام نشوند . بدين‌رو ، دو لشكر ماه‌ها به دليل قرار گرفتن در ماه حرام مقابل هم در اردوگاه قرار گرفتند . سرانجام جنگ در اول صفر سال 37 هجرى آغاز شد . جنگ‌هاى سخت روزها و شب‌ها ادامه يافت و تعدادى از برجستگان سپاه امام همانند عمار و ذوالشهادتين به شهادت رسيدند . شهادت عمار در نبرد با معاويه ، در حقانيت امام عليه السلام اطمينان و باور بيشترى به مسلمانان بخشيد ؛ زيرا پيامبر عليه السلام در حديث معروفى خطاب به عمار فرموده بود : « تو به دست فرقه‌اى تجاوزگر كشته خواهى شد » . « 2 » شهادت عمار معيارى براى حقانيت و طغيان دو سپاهى بود كه در مقابل هم صف‌آرايى كرده بودند . از اين رو يكى از بحث‌انگيزترين مسائل اين نبرد ، شهادت عمار ياسر صحابى بزرگ پيامبراسلام صلى الله عليه و آله است كه عمروعاص بارها حديث شهادت او را در مقابل معاويه مىخواند . « 3 » برترى سپاه امام عليه السلام در جنگ - با وجود شمار كمتر سپاهيان او - مشهود بود . از اين رو ، معاويه مىكوشيد تا سپاه عراق را از راه‌هاى غيرجنگى بشكند . وى ابتدا با نوشتن نامه‌هايى به بزرگان سپاه امام عليه السلام همانند ابن‌عباس و ابوايوب انصارى به بهانه جلوگيرى از خونريزى و حتى وعده\r\n\r\n\r\n","description":"","footnote":"\r\n( 1 ) . همان ، نامه 17 .\r\n( 2 ) . بنگريد به : احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 312 .\r\n( 3 ) . ابومحمد احمد بن اعثم كوفى ، الفتوح ، ج 3 ، ص 131 .\r\n","page_name":" 94 ","page_number":94},
  {"content":"\r\n\r\nخلافت ، آنان را به مخالفت با امام عليه السلام وادار سازد . « 1 » در پايان جنگ نيز كه از پيروزى خود مأيوس شده بود ، به امام عليه السلام نامه‌اى نوشت و از او درخواست كرد كه شام را به او واگذارد تا منطقه‌اى مستقل ايجاد كند ، ولى امام درخواست او را رد كرد . « 2 » معاويه كه به هراس افتاده بود ، در ميان سپاه عراق تبليغات گسترده‌اى را تحت اين عنوان منتشر كرد كه جنگ باعث خونريزى است و بايد از آن جلوگيرى كرد . در يكى از آخرين روزهاى جنگ ، نبرد چنان سخت شد كه از نماز صبح تا نيمه‌شب ادامه يافت . در تمام اين مدت ، اشتر به كار تحريك و ترغيب سپاه مشغول بود . اين شب را « ليلة الهرير » نيز ناميده‌اند .\r\nمجدداً جنگ از نيمه آن شب آغاز شد و تا ظهر فردا ادامه داشت . امام عليه السلام ضمن خطبه‌اى فرمود : « جز يك نفس از دشمن نمانده است . » معاويه و عمرو كار را تمام شده مىديدند و از سپاه شام كاملًا مأيوس شدند ، از اين‌رو ناگزير به خدعه و حيله روى آوردند . فرداى ليلةالهرير كه جنگ تا ظهر ادامه داشت ، پانصد قرآن بر سر نيزه‌هاى شاميان رفت . فرياد بلند بود كه اى گروه عرب ! به زنان و دختران خود بينديشيد ؛ اگر شما نابود شويد ، فردا چه كسى در برابر روميان و تركان و پارسيان درايستد ؟ « 3 » اين خدعه سبب شد به‌تدريج در ميان سپاه عراق زمزمه‌هايى مبنى بر پذيرش حكميت قرآن از سوى دشمن فراگير شود . امام عليه السلام به‌شدت در برابر اين نيرنگ ايستاد و اعلام كرد كه اين كار جز فريب چيزى نيست . اختلاف در سپاه امام عليه السلام بالا گرفت . اشعث يكى از فرماندهان سپاه امام عليه السلام كه معاويه از او دلجويى كرده بود ، به كمك برخى يمنىها و قبايل ، از طرح پايان بخشيدن به جنگ و تن دادن به حكميت سخن گفتند ، ولى مالك اشتر و صعصعه بر ادامه نبرد پاى فشردند . در لحظه‌هايى كه مىرفت كار جنگ به نفع سپاه امام عليه السلام به پايان رسد و فتنه شام براى هميشه نابود گردد ، ظاهربينى و خدعه و تزوير دست به دست هم دادند امام عليه السلام را به سخت‌ترين و دردناك‌ترين كار وادار ساختند ؛ به‌گونه‌اى كه امام عليه السلام خويش را در محاصره بيست هزار از افراد سپاه - كه در ميانشان قاريان ظاهربين و باديه‌نشينان ساده‌انديش كم نبودند در محاصره ديد و ناگزير به مالك اشتر كه چند قدمى پيروزى بود ، دستور پايان بخشيدن به جنگ و تن‌دادن به حكميت را صادر كرد . امام ضمن ارسال نامه‌اى مبنى اينكه ما آگاهيم تو اهل قرآن و\r\n\r\n\r\n","description":"","footnote":"\r\n( 1 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 307 .\r\n( 2 ) . نصر بن مزاحم منقرى ، وقعة صفين ، تحقيق عبدالسلام هارون ، ص 470 و 471 .\r\n( 3 ) . همان ، ص 478 .\r\n","page_name":" 95 ","page_number":95},
  {"content":"\r\n\r\nمتعهد به آن نيستى ، پذيرفتن حكميت قرآن را يادآور شد . « 1 » اشعث با كسب نظر معاويه در مورد اجراى حكم قرآن - كه بيان مىكرد يك نفر از ما و يك نفر از شما درباره حكم قرآن اظهارنظر كنند - و انتقال آن به امام ، خواهان تعيين داور از سوى امام عليه السلام شد . امام عليه السلام ابن‌عباس فرماندار بصره و مالك اشتر را معرفى كرد ، اما اشعث و برخى ديگر - كه بعدها از گروه خوارج در آمدند - بر ابوموسى اشعرى اصرار ورزيدند . گفتگو و دلايل امام عليه السلام در رد ابوموسى و پذيرش مالك‌اشتر و ابن‌عباس بىنتيجه ماند و چون اصرار را بىفايده دانست ، سرانجام اعلام كرد : هر كارى مىخواهيد بكنيد ! « 2 » هنگامى كه امام اصرار لشكر را مبنى بر تأييد ابوموسى مشاهده كرد ، فرمود :\r\nآگاه باشيد ! اهل شام براى خودشان نزديك‌ترينشان را به آنچه دوست مىدارند ، برگزيدند و شما براى خودتان نزديك‌ترين مردم را به چيزى كه دوست نمىداريد ، انتخاب كرديد و ديديد كه ديروز با عبدالله بن قيس [ ابوموسى اشعرى 
  ] مىگفت : اين پيشامد و جنگ ، فتنه و تبهكارى است ؛ پس زه‌هاى كمان خود را به كار نيندازيد و شمشيرهاتان را غلاف نماييد . « 3 » حضرت در تحليلى از پذيرش حكميت و عواقب آن مىگويد :\r\nمن شما را [ از قبول حكميت 
  ] نهى و منع كردم ، ليكن شما تمرد كرديد . به خدا سوگند ! شما كارى كرديد كه نيروى شما را متزلزل كرد و قدرت شما را منكوب كرد و سستى و ذلّت آورد ، آن هم در موقعى كه شما برتر و بالاتر و نيرومندتر شده بوديد ؛ به طورىكه دشمن از غلبه شما ترسيد ، چرا كه كشتار در ميان آنها افتاد و رنج شكست را احساس كردند . ناگاه قرآن را برافراشتند و شما را به حكم قرآن دعوت كردند - تا شما را به سبب بروز فتنه و تفرقه از خود منصرف و دور كنند و به جنگ خاتمه دهند - تا وقتى كه خوب مسلط و آماده شوند و فرصت را مغتنم بدارند و مرگ و فناى شما را مسلّم بدانند . « 4 » بدين ترتيب قرارنامه‌اى مبنى بر تعهد داوران به حكم خداوند و پرهيز از اميال و بدعت تنظيم\r\n\r\n\r\n","description":"","footnote":"\r\n( 1 ) . نصر بن مزاحم منقرى ، وقعة صفين ، تحقيق عبدالسلام هارون ، ص 494 - 490 .\r\n( 2 ) . همان ، ص 499 و 500 .\r\n( 3 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 118 .\r\n( 4 ) . همان ، خ 157 ؛ نصر بن مزاحم منقرى ، وقعة صفين ، تحقيق عبدالسلام هارون ، ص 455 .\r\n","page_name":" 96 ","page_number":96},
  {"content":"\r\n\r\nشد و دو طرف بر آن گواهى دادند . شيعيان با همه مخالفت‌هايشان با حكميت ، سرانجام به امر امام عليه السلام در برابر آن تسليم شدند . هنگامى كه به امام عليه السلام خبر دادند كه مالك از اين قرارنامه راضى نيست ، حضرت فرمود : « وقتى من راضى شوم ، مالك نيز راضى خواهد شد ، و من راضى شدم . از اين‌كه مىگوييد او از من فاصله گرفته ، من به او چنين گمانى ندارم . در ميان شما دو تن و حتى يك نفر چون او نيست كه اين‌چنين درباره دشمنش بينديشد . « 1 » امام عليه السلام در ربيع الاول سال 37 به كوفه بازگشت و ابوموسى را به سوى محل تحكيم اعزام كرد و چهارصد نفر را نيز همراه او گسيل داشت . همچنين عبدالله بن عباس را نيز بر آنان گمارد و ابوموسى اشعرى را نصيحت نمود « 2 » و او را از ماهيت و خدعه معاويه آگاه ساخت . متأسفانه ابوموسى اشعرى به سنتى بىپايه تمسك مىكرد كه هيچ مبناى شرعى نداشت . وى معتقد بود كه شورا بايد خليفه را انتخاب كند ، از اين‌رو به « شورى للمسلمين » كه سنت خليفه دوم بود ، استناد مىجست ، با اينكه آن شورا منتخب يك فرد بود و بدون مشورت جريان يافت . در اين ميان ، عمرو بن عاص از لغزش و ضعف ابوموسى اشعرى سود جست و عبدالله بن عمر ، مغيرة بن شعبه و عبدالله بن زبير را به ديدار وى فرستاد تا او را به بحثى انحرافى ترغيب نمايند . « 3 » او بر خلع خودسرانه امام عليه السلام و معاويه اصرار ورزيد و عمروعاص نيز با خدعه ، قسمت اول نظر او را پذيرفت كه سرانجام به شيوه‌اى فريبكارانه آن را به سود معاويه تمام كرد . در اينكه ابوموسى اشعرى فريب خدعه طراحان بنىاميه و عمروعاص را خورده ، يا اينكه صحنه آخر تصنّعى بوده و ابوموسى اشعرى در پشت پرده با امويان كنار آمده ، ترديدى جدّى وجود دارد . گفتنى است برخى گزارش‌هاى تاريخى نظر دوم را تأييد مىكنند . « 4 » بدين‌رو ، امام عليه السلام توسط داورى كه قرار بود بر اساس قرآن حكم كند ، عزل شد و معاويه كه صرفاً مدعى حاكميت بر شام بود - نه حكومت بر مسلمين - به‌عنوان خليفه به مردم معرفى گرديد .\r\nاين دستاورد چيزى نبود كه مردم ساده‌انديش در سپاه امام عليه السلام خواستارش بودند . آنان مىپنداشتند كه حداكثر نتيجهء داورى پذيرش فرماندارى معاويه بر شام و وادار ساختن او به تبعيت\r\n\r\n\r\n","description":"","footnote":"\r\n( 1 ) . نصر بن مزاحم منقرى ، وقعة صفين ، تحقيق عبدالسلام هارون ، ص 521 .\r\n( 2 ) . ابوسعد آبى ، نثر الدّرّ ، ج 1 ، ص 421 .\r\n( 3 ) . همان ، ص 541 .\r\n( 4 ) . بنگريد به : ابومحمد احمد بن اعثم كوفى ، الفتوح ، ص 215 و 216 ، نصر بن مزاحم منقرى ، وقعة صفين ، تحقيق عبدالسلام هارون ، ص 48 و 49 ؛ فهيمه فرهمندپور ، سيرى در تطوّر خلافت اسلامى ، ص 111 .\r\n","page_name":" 97 ","page_number":97},
  {"content":"\r\n\r\nاز حكومت مركزى و وادار كردن امام على عليه السلام به پذيرش فرماندارى معاويه بر شام است . براى عراقيان ، تعيين معاويه به خلافت ، تداعىكننده روزگار خليفه سوم بود و بلكه سخت‌تر از آن ؛ زيرا معاويه از عراقيان در قيام عليه عثمان و مشاركت فعالشان در نبرد جمل و صفين ، كينه‌اى ديرين در دل داشت .\r\nبنابراين ره‌آورد خدعه و سطحىنگرى و ظاهرانديشى ، چيزى نبود جز اختلافات داخلى و تعميق شكاف‌هاى قومى و آشوب و جنگ داخلى و نيز شكل‌گيرى جريان افراطى تحجر و سطحىگرايان كه در مدتى كوتاه دامن‌گير جامعه اسلامى شد و اولين ثمره ناميمون آن نيز پيدايى جريان خوارج و رخداد جنگ نهروان بود . پيش از بررسى اين پيامد مهم جنگ صفين و شكست حكميت ، به چند مهم در جنگ صفين اشاره مىشود :\r\nيكى از صحنه‌هاى جالب در اين جنگ ، حضور زنان برجسته و فداكار همراه سپاه امام‌على عليه السلام است . يكى از محققان معاصر در اين باب مىنويسد :\r\nشمارى از زنان كوفى نيز در صفين حضور داشتند و با اشعارى كه مىسرودند و در آنها از امام عليه السلام ستايش كرده ، فضايل آن حضرت را بازگو كردند [ و 
  ] سپاه عراق را بر ضد شاميان تحريض مىكردند . « 1 » از آن ميان مىتوان اين زنان را نام برد : سوده دختر عمارهء همدانى ، جروه دختر مرة بن غالب تميمى ، ام سنان ، زرقا دختر عدى همدانى و ام‌الخير كه اشعار او در سرزنش معاويه و دفاع از امام عليه السلام معروف است . « 2 » يكى ديگر از صحنه‌هاى به‌يادماندنى صفين ، وداع امام عليه السلام با شهيدانى است كه از ياران بزرگ او بودند :\r\nبندگان نيك خداوند آهنگ رفتن كردند و ارزش‌هاى ناچيز و ناپايدار دنيا را بر ارزش‌هاى فراوان و فناناپذير آخرت برگزيدند . آرى ، برادران همرزمى كه خونشان در صفين فروريخت ، از اينكه امروز زنده نيستند - تا خوراكشان غم و نوشابه‌شان خوناب دل باشد - هيچ زيانى نكرده‌اند . آنان به ديدار خداوند شتافتند ؛ پس پاداششان را به كمال پرداختند .\r\n\r\n\r\n","description":"","footnote":"\r\n( 1 ) . رسول جعفريان ، تاريخ سياسى اسلام ( تاريخ خلفاء ) ، ج 2 ، ص 300 .\r\n( 2 ) . بنگريد به : عباس بن به كار ، الوافدات من النساء على معاوية ، تحقيق سكينه شهابى ، ص 29 و 36 ؛ ابومحمد احمد بن اعثم كوفى ، الفتوح ، ج 3 ، ص 142 .\r\n","page_name":" 98 ","page_number":98},
  {"content":"\r\n\r\n[ خداوند 
  ] در پى سال‌هاى نگرانى و ترس ، در سراى امنيت مقامشان داد .\r\nكجايند آن برادران من كه در راه روشن حركت كردند و بر مبناى حق پيش رفتند ؟ عمار كجاست ؟ ابن‌تيهان كجاست ؟ ذوالشهادتين كجاست ؟ و كجايند آن ياران عزيز و برادران همرزمشان كه با مرگْ پيمان بستند و سرهايشان چونان پيامى به سوى بدان روانه شد !\r\nچون سخن به اينجا رسيد ، حضرت دست خويش را به محاسن مباركش گرفت [ و 
  ] پس از گريه طولانى فرمود : آرى ، آنان به جهاد دعوت شدند ؛ پس با دل و جان پذيرايش گشتند و با اعتمادى كه به رهبر خود داشتند ، در پى او رفتند . « 1 »\r\n\r\nجريان خوارج\r\nپس از پايان ماجراى غم‌انگيز نبرد صفين كه با خدعه عمروعاص و ساده‌انديشى عراقيانْ سپاه آنان پرآشوب گشت ، بعد از شنيدن خبر تشكيل حكميت عده‌اى فرياد زدند : « لاحكم الّا للّه » . « 2 » افرادى از قبايل بنىمراد ، بنىراسب و بنىتميم با فرياد بلند از حكميت مردمان در دين ابراز تنفر مىكردند و مىگفتند : « حكميت تنها از آنِ خداست » . « 3 » آنان از حضرت و ياران او مىپرسيدند :\r\n« پس تكليف كشتگان ما چيست ؟ خداوند تكليف معاويه را روشن كرده و حكم خدا چيزى جز سركوب سپاه شام نيست . » آنها مصرّانه از امام عليه السلام مىخواستند تا مسئله تحكيم را رها كرده ، در اصل از رأى پيشين خود كه منجر به كفر شده ، توبه كند . امام عليه السلام با استناد به اصل مسلّم حقوق اسلامى ( اوفوا بالعقود ) فرمود : اكنون قرار گذاشته شده و چاره‌اى جز صبر تا پايان مدت قرارنامه نيست . « 4 » مىبينيد كه بيشتر اين مردم موافق با جنگ نيستند و اگر شما به جنگ بپردازيد ، اينان سخت‌تر از مردم شام عليه شما موضع خواهند گرفت . « 5 » در راه بازگشت از صفين ، مردم به دو گروه تقسيم شدند : گروهى مخالف حكميت بودند و گروهى ديگر نيز آنها را به جدايى از جمعيت مسلمانان متهم مىكردند . در نزديكى كوفه به‌تدريج\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 181 .\r\n( 2 ) . ابوحنيفه احمد بن داود دينورى ، الأخبار الطوال ، ص 196 .\r\n( 3 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 342 .\r\n( 4 ) . نصر بن مزاحم منقرى ، وقعة صفين ، تحقيق عبدالسلام هارون ، ص 513 و 514 .\r\n( 5 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 337 و 338 .\r\n","page_name":" 99 ","page_number":99},
  {"content":"\r\n\r\nگروهى از سپاه جدا شده و به منطقه « حرورا » در نيم فرسنگى كوفه رفتند ، از همين‌رو بعدها خوارج را « حروريه » نيز ناميدند . « 1 » خوارج در پرسش‌هاى اساسىشان چند مسئله را مطرح مىكردند :\r\n1 . چگونه امام عليه السلام رضايت داد كه « رجال » در كار « دين » حكميت كنند ؟\r\n2 . چرا امام راضى شد لقب خلافتى او ( اميرالمؤمنين ) در قرارنامه با معاويه حذف شود ؟\r\n3 . چرا امام پس از پيروزى ، به پيمان‌شكنان ( ناكثين ) اجازه نداد تا غنايم را تقسيم كنند ؟\r\nاز چه‌رو كشتن آنان روا بود ، اما گرفتن اموال آنها حلال نبود ؟\r\nامام عليه السلام درباره حذف عنوان اميرالمؤمنين ، به حذف عنوان رسول‌الله در صلح حديبيه استناد كرد و درباره حكميت نيز فرمود : من از آغاز با حكميت مخالف بودم و بعد نيز كه به اجبارِ مردم به آن تن دادم ، شرط كردم كه اگر آنها به كتاب خدا حكم كردند ، به حكم آنها پايبند باشم ؛ زيرا در اصلْ ما حكميت قرآن را پذيرفتيم ، نه حكميت و داورى رجال را . البته امام عليه السلام تصميم خود مبنى بر ادامه جنگ با معاويه را پس از جمع‌آورى ماليات اعلام كرد و با اين تصميم بسيارى از خوارج به جمع ياران امام عليه السلام پيوستند . « 2 » اما گروهى همچنان بر عقايد خويش پاى مىفشردند . امام عليه السلام در مقابل آنان مدارا و صبر پيشه كرد و فرمود :\r\nاگر تبليغ كردند و صرفاً سخن گفتند ، ما در برابر با آنها سخن خواهيم گفت ، اما اگر بر ما بشورند و طغيان كنند ، با آنها نبرد خواهيم كرد . « 3 » ادامه اعتراضات خوارج تا شش ماه پس از پايان صفين ادامه يافت . امام عليه السلام عبدالله بن عباس و صعصعة بن صوحان را - كه از انديشمندان آن روز بودند - براى گفتگو به نزد رهبران خوارج اعزام داشت . آنها به درخواست‌هاى اين دو اعتنا نكردند ، « 4 » از اين‌رو سرانجام امام عليه السلام خود از آنها خواست براى گفتگو گروهى ، دوازده نفر از ميان خويش معين كنند . امام عليه السلام خود نيز دوازده نفر را برگزيد و سپس به بحث نشستند .\r\n\r\n\r\n","description":"","footnote":"\r\n( 1 ) . بنگريد به : رسول جعفريان ، تاريخ سياسى اسلام ( تاريخ خلفا ) ، ج 2 ، ص 308 .\r\n( 2 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 36 .\r\n( 3 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 5 ، ص 73 و 74 .\r\n( 4 ) . بنگريد به : احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 375 .\r\n","page_name":" 100 ","page_number":100},
  {"content":"\r\n\r\nامام عليه السلام با استناد به آيات قرآن « 1 » در مورد اقدام خود سخن گفت ، اما يكى از رهبران گروه گفت تا زمانى كه به كار خود در جمل و صفين يقين داشتى ، در كنار تو جنگيديم ، اما حال كه شك كرده‌اى ، بايد توبه كنى و شهادت دهى كه گمراه شده‌اى ؛ در اين صورت با تو خواهيم بود . امام عليه السلام فرمود : من از لحظه‌اى كه اسلام را پذيرفتم ، ذره‌اى در آن ترديد نكرده‌ام . اساساً خداوند شما را به وسيله ما هدايت كرده و از كفر نجات داده است . من گفته بودم كه دو حَكَم بايد براساس كتاب خدا حكم كنند و اگر جز اين كردند ، حكم آنان براى من ارزشى ندارد .\r\nاز ديدگاه خوارج ، پذيرش حكميت مساوى با كفر بود ، به همين‌رو از امام مىخواستند كه بر كفر خود شهادت داده ، از آن توبه كند . « 2 » البته خوارج به‌تدريج عقايدى افراطىتر يافتند ؛ تا بدانجا كه گناه را باعث از بين رفتن همه اعمال خوب و ايمان مىدانستند و مرتكب گناه نيز بايد توبه مىكرد تا وارد اسلام شود ، و گرنه كافر به شمار مىرفت .\r\nخوارج بيشتر عرب بودند و غيرعرب نيز كم‌وبيش در ميان آنها بود . جداى از مسئله قومى و نژادى ، خوارج به بيان استاد مطهرى ويژگىهاى ديگرى نيز داشتند : آنان « جاهل مسلك و ناآشنا به فرهنگ اسلامى بودند . » « 3 » امام على عليه السلام خود در بيان خصوصيات روحى و فكرى خوارج مىگويد :\r\nمردمى خشن ، فاقد انديشه عالى و احساسات لطيف ، مردمى پست ، برده صفت و اوباش كه از هر گوشه‌اى جمع شده‌اند و از هر ناحيه‌اى فراهم آمده‌اند . اينها كسانى هستند كه بايد اول آموزش ببينند ؛ آداب اسلامى را فرابگيرند و در فرهنگ اسلامى تربيت شوند . « 4 » حضرت درباره ادعاى « نفى حكومت از مردم و اختصاص آن به خداوند » مىفرمايد :\r\nسخنى به حق است ، اما آنان از آن اراده باطل دارند . درست است قانون‌گذارى از آنِ خداست ، اما اينها مىخواهند بگويند غير از خدا كسى نبايد حكومت كند و فرمانروا باشد .\r\nمردم نياز به حاكم دارند ، خواه نيكوكار باشد و خواه بدكار . « 5 »\r\n\r\n\r\n","description":"","footnote":"\r\n( 1 ) . سوره‌هاى آل‌عمران ( 3 ) : 230 ؛ مائده ( 5 ) : 95 ؛ نساء ( 4 ) : 35 .\r\n( 2 ) . مرتضى مطهرى ، جاذبه و دافعه على عليه السلام ، ص 159 و 160 .\r\n( 3 ) . همان .\r\n( 4 ) . همان ، ص 160 .\r\n( 5 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 40 .\r\n","page_name":" 101 ","page_number":101},
  {"content":"\r\n\r\nامام عليه السلام با تأكيد بر اصل ضرورت حكومت مىگويد : افراد تنها مىتوانند دربارهء شرايط حاكم و چگونگى حكومت گفتگو كنند ، نه در مورد اساس و ضرورت حكومت ؛ زيرا حكومت براى اداره جامعه بشرى امرى مسلّم است . اين تفكر خوارج ناشى از خاستگاه اجتماعى و فرهنگى آنان است كه مردمانى باديه‌نشين بودند كه دولت و حكومت مسأله‌اى نوبنياد در ميان آنان بود . به همين دليل براى آنها ترجيح دادن مصالح و منافع فراقبيله‌اى و قومى بر منافع فرد و قبيله - به‌عنوان مصالح جامعه و حكومت - قابل درك نبود . از سوى ديگر ، اينان با تحليلى نادرست به دليل كوته‌نظرى و سطحىگرىشان كه مىپنداشتند معاويه دنبال صلح است ، بعد از آنكه ديدند پيروزى قطعىشان به شكافى عميق و توطئه‌اى عميق‌تر تبديل شده ، دچار سرخوردگى و يأس شدند ، اما به جاى آنكه به علل اين شكست و تحقير روى آورند و به جبران آن بپردازند ، با كوته‌نظرى به دنبال مقصر گشتند و سرانجام رهبرى جامعه را به كوتاهى و گناه متهم نمودند .\r\nآنان به تدريج به سوگيرىهاى خطرناكى در جامعه سوق يافتند و سرانجام هر مسلمانى را كه عقيده‌اى بر خلاف نظر آنان ابراز مىداشت ، به كفر متهم مىكردند . البته طبيعى بود در جامعه‌اى كه امام على عليه السلام به كفر متهم گردد ، ديگران نبايد متوقع تأييد دين و ايمانشان از سوى عده‌اى جاهل و كوته‌فكر باشند .\r\nدر هر حال سخنان و گفتگوهاى امام عليه السلام و ياران او با خوارج بيشتر آنان را از صفوفشان خارج ساخت ، ولى هزاران نفر با سرسختى تمام به مقاومت ادامه دادند و بر خلاف شعار نفى نظم و سازمان ، عبدالله بن وهب راسبى را به عنوان رهبر خود تعيين كردند . او با سازماندهى نيروهاى باقىمانده از خوارج ، به نهروان رفت .\r\nبا اعلام نتيجه حكميت ، امام عليه السلام مخالفت خود را با حكميت اعلام نمود و از مردم خواست تا براى نبرد با تجاوزكاران شام در اردوگاه نظامى اجتماع كنند . « 1 » امام عليه السلام از خوارج نيز براى همراهى در جنگ دعوت به عمل نمود ، اما آنان با نفى امامت انسان از همراهى سر باز زدند . خوارج در چنين اوضاعى كه امام عليه السلام مشغول تجهيز سپاه براى مقابله با شاميان بود ، به گردنكشى و كشتن افراد بىگناه روى آوردند و حتى زنى باردار را به جرم هواخواهى از امام عليه السلام به قتل رساندند . « 2 » امام\r\n\r\n\r\n","description":"","footnote":"\r\n( 1 ) . عبدالله بن مسلم ( ابن‌قتيبه دينورى ) ، الامامة و السياسة ، تحقيق على شيرى ، ج 1 ، ص 144 .\r\n( 2 ) . عبدالله بن خباب ، فرماندار مداين كه با همسر باردارش عازم محل خدمت بود ، به طرز فجيعى به دست‌خوارج كشته شدند . ( بنگريد به : محمد بن جرير طبرى ، تاريخ الامم و الملوك ، ج 5 ، ص 81 و 82 . )\r\n","page_name":" 102 ","page_number":102},
  {"content":"\r\n\r\nپس از مشاهده اين برخوردهاى خشن و فتنه‌گرى خوارج بر آن مىشود تا با آنان مقابله كند ، از اين رو ابتدا با ارسال نامه‌اى از آنان مىخواهد كه از آشوب و تفرقه دست بردارند و به مردم بپيوندند ، ولى سران خوارج همان سخن پيشين را تكرار كردند . بعد از اطمينان امام عليه السلام از تسليم‌ناپذيرى خوارج ، با چهارده هزار سپاه به آنان روى آورد ؛ در حالى كه در صفوف خوارج كمتر از دو هزار نفر باقى مانده بود . « 1 » جنگ و درگيرى بين دو سپاه درگرفت و در مدتى كوتاه جمعيت خوارج رو به زوال نهاد و جز اندكى همه كشته و يا دستگير شدند . حضور جريان نفاق در ميان خوارج ، از پديده‌هاى در خور تأمل است ؛ جريانى كه با سودجستن از كوته‌بينى و ساده‌انديشى عده‌اى ، خود را در ميان آنها براى ايجاد آشوب و اختلاف و در نهايت تضعيف دولت اسلامى و امامت پنهان ساخته بود .\r\nامام عليه السلام درباره درك و توانمندى خويش در مقابله با اين جريان پيچيده و فتنه‌انگيز - كه ظاهرى ديندار و باطنى تهى از معنويت و معرفت اسلامى داشت - مىفرمايد :\r\nچشم اين فتنه را من در آوردم ؛ غير از من احدى جرئت چنين كارى را نداشت ، پس از آنكه موج درياى تاريكى و شبهه‌ناكى آن بالا گرفته بود و « هارى » آن فزونى يافته بود . « 2 » نبايد جنگ نهروان را پايان ماجراى خوارج تلقى كرد . خوارج منشأ پيدايى جريانى است كه در دوران بعد و با ديدگاه افراطى خود ، درگيرىها و ترورها و جنگ‌هايى را باعث شد كه تا دو سه قرن ادامه يافت . آنان در حوادثى همانند نبرد امام حسن عليه السلام با معاويه ، واقعه خونين كربلا ، نهضت عباسيان عليه امويان و در بسيارى از درگيرهاى مذهبى و سياسى ، نقش مؤثرى داشتند .\r\n\r\nسياست معاويه عليه حكومت اسلامى\r\nپس از پايان جنگ نهروان ، امام عليه السلام كوشيد تا عراقيان را براى مقابله با تجاوزات شام بسيج كند ، اما درگيرهاى داخلى و فتنه نهروان ، سرخوردگى حاصل از كوتاهىهاى سپاهيان در صفين و سرنوشت نافرجام حكميت ، جملگى سبب شده بود كه ترديد و تزلزل در ميان عراقيان راه يابد .\r\nسخنان و نصايح امام عليه السلام براى بسيج و ساماندهى در مقابله با شاميان ، با استقبالى شايسته مواجه\r\n\r\n\r\n","description":"","footnote":"\r\n( 1 ) . احمد بن يحيى بلاذرى ، انساب الاشراف ، به كوشش محمد حميدالله ، ج 2 ، ص 371 .\r\n( 2 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 92 .\r\n","page_name":" 103 ","page_number":103},
  {"content":"\r\n\r\nنگرديد . حضرت از اين سستى مردم گله‌مند و دلتنگ بود ؛ آن‌سان كه در چندين نوبت به ملامت آنان پرداخت :\r\nانسان اگر به سبب اين خوارى از شدت اندوه بميرد ، به نظر من شايسته سرزنش نيست ؛ زيرا سزاوار است بميرد .\r\nشگفتا ! دل آب مىشود و اندوه بر جان مىنشيند و شعله غم در دل مىافروزد ، وقتى كه مىبينم اين قوم در باطلشان هماهنگ‌اند و شما در حق خود پراكنده . . . .\r\nاى به صورت مردان كه نه مردان‌اند ! اى دار و دسته بىخردان كه چون كودكان در عقل و درايت ، عروسان حجله‌نشين را مانند . خدا داند كه از زيستن در ميان شما ملول شده‌ام ! دوست دارم خدا مرا از ميان شما برگيرد و به آستان رحمت خود برد . . . . « 1 » معاويه كه بىترديد از اوضاع عراق و سستى مردم آن ناحيه آگاه بوده ، مصمم شد تا با تجاوز به نواحى مختلف تحت حاكميت امام عليه السلام در جزيرةالعرب و حتى عراق ، از قدرت امام عليه السلام بكاهد و راه را براى گشودن عراق فراهم سازد . وى هدف خود را از اين تهاجم اين‌گونه بيان مىدارد :\r\nاين قتل و تاراج‌ها مردم عراق را مىترساند و كسانى را كه در زمره مخالفان‌اند يا تصميم به جدايى دارند ، در كار خود دلير مىگرداند و آنان را كه از كشاكش‌ها بيمناك‌اند ، به نزد ما فرامىخواند . « 2 » اين حملات و تجاوزات كه به اصطلاح « غارات » ناميده مىشده ، به شهادت شيعيان و ياران خاص حضرت عليه السلام مىانجاميده است ؛ تجاوزاتى كه اطرافيان معاويه به فجيع‌ترين شكل انجام مىدادند ، چنان‌كه بُسر بن ارطاه خشن‌ترين چهره شام و سردسته اوباش ، به دستور و حمايت معاويه به شهرهاى مدينه ، يمن و مكه و تاخت و شيعيان آنجا را قتل عام كرد .\r\nزمانى كه امام عليه السلام مصمم گرديد به شام حمله كند و اين فتنه‌ها و آشوب‌ها را پايان بخشد ، صبحگاه نوزدهم رمضان سال 40 هجرى با دسيسه منافقان و متحجران ترور شد و سه روز بعد در بيست‌ويكم رمضان به شهادت رسيد .\r\n\r\n\r\n","description":"","footnote":"\r\n( 1 ) . همان ، خطبه 27 .\r\n( 2 ) . ابواسحاق ابراهيم بن محمد ثقفى ، الغارات ، ترجمه عبدالمحمد آيتى ، ص 176 .\r\n","page_name":" 104 ","page_number":104},
  {"content":"\r\n\r\n\r\nاصول و سيره حكومتى امام على عليه السلام\r\nامام على عليه السلام مدتى كوتاه و آن هم در اوضاعى بس بحرانى و آشوب‌زده بر قلمرو سرزمين بزرگ اسلامى حاكميت يافت ، اما با همه ويرانىها ، نابسامانىها ، تبعيض‌ها و بدعت‌هايى كه ميراث‌دار آن بود ، سيمايى از حكومت و رفتار اسلامى ترسيم كرد كه براى هميشه حيات سياسى و اجتماعى جامعه بشرى را رهگشا خواهد بود .\r\nاو در اوج ديندارى و منش زاهدانه و عارفانه خويش در امور سياسى و اداره امور جامعه نيز سياستى خردورزانه و انسانى پيشه كرد ؛ سياستى درهم‌آميخته با اخلاق و انسانيت كه براى هميشه تنها راه سلامت سياست‌ورزى در اين مسير است .\r\nاين سياست و سيره از سر اضطرار يا براى جلب افكار عمومى و يا بنا بر اقتضائات زمانه ( يا همان سياست پوپوليستى ) نبود ، بلكه مبتنى بر اصولى بنيادين بود كه در ژرفاى معارف و آموزه‌هاى قرآنى و وحيانى ريشه داشت ؛ اصولى كه حضرت سخت بدان متعهد بود و به هيچ روى حاضر نبود آنها را كنار نهد ، چه آن هنگام كه پس از كشته شدن عثمان به‌شدت با اقبال عمومى روبه‌رو بود و چه آن هنگام كه سختْ مورد هجوم تبليغى ، نظامى و فكرى پيمان‌شكنان ، متجاوزان و متحجران قرار داشت . از اين رو ، وى در مقام امام و رهبر دينى هرگز از جايگاه والاى امام جامعه - كه راهبر ، حافظ و مفسّر دين و مبشّر اخلاق و معنويت و حكمت و رأفت است - آنى غافل نمىماند .\r\nمهم‌ترين اصولى كه ايشان سرسختانه بدان‌ها پايبند بود ، بدين شرح است :\r\n\r\n1 . خدامحورى و دين‌باورى\r\nزيرساخت فعاليت ، برنامه ، حركت ، تصميمات و زواياى نگاه حضرت چيزى جز خدا نيست . همه وجود امام على عليه السلام سرشار از ياد خدا و محبت و عشق به او بود و اين نه تنها در اخلاقيات و آداب فردى جلوه‌گر بود ، بلكه همهء احوال وى را در بر مىگرفت . در حكومت و تعامل اجتماعى و فردى نيز تنها براى خدا مىكوشيد كه تعيين‌كننده و جهت‌دهنده مسير و اراده او بود . حضرت همگان را همواره به ياد و نام و آيين خداوندى توصيه مىنمود :\r\nشما را سفارش مىكنم به ترسيدن از خدا و اينكه دنيا را مخواهيد ، هرچند دنيا پىِ شما آيد . . . .\r\nشما و همه فرزندانم و كسانم و آن را كه نامه من به دو رسد ، سفارش مىكنم به ترس از\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخدا و آراستن كارها و آشتى با يكديگر . . . .\r\nخدا را ! خدا را ! درباره قرآن مبادا ديگرى بر شما پيشى گيرد ، در رفتار به حكم آن .\r\nخدا را ! خدا را ! درباره نماز كه ستون دين شماست .\r\nخدا را ! خدا را ! در حق خانه پروردگارتان . « 1 » خود امام عليه السلام از علاقه‌اش به خداوند اين‌گونه تعبير مىكند :\r\nخدايا ! تو را از ترس عقوبت و طمع پاداش عبادت و بندگى نكردم ، بلكه تو را شايسته عبادت ديدم و به عبادت روى آوردم .\r\n\r\n2 . حفظ كرامت انسانى\r\nنزد امام عليه السلام انسان مقامى بس ارجمند و با كرامت داشت ، از اين رو هيچ‌گاه ذلّت و زبونى آدمى خوشايند او نبود . به همين دليل ، هنگامى كه براى جنگ با معاويه عازم صفين بود ، در گذر از شهر مدائن وقتى مردم شهر در برابر او خضوع كردند ، اين عمل را مذموم شمرد و آنان را از چنين استقبالى منع كرد . « 2 » حضرت به‌شدت از احساس ذلّت مردمان در مقابل حاكمان آزرده مىشد و حاكمان را نيز از اينكه خود را در معرض ستايش افراطى مردم قرار دهند ، باز مىداشت و آن را خلاف شأن انسانى مىدانست :\r\nدر ديده مردم پارسا ، زشت‌ترين خوى واليان آن است كه بخواهند مردم آنها را دوستدار بزرگ‌منشى بشمارند و كارهايشان را به حساب كبر و خودخواهى بگذارند ، و خوش ندارم كه در خاطر شما بگذرد كه من دوستدار ستودنم و خواهان ستايش شنيدن ! « 3 »\r\n\r\n3 . عدالت\r\nعدالتْ محورىترين اصول حكومت و سياست حضرت على عليه السلام بود ؛ تا آنجا كه حتى او را امير عدل مىخوانند . وى در برپايى و اجراى عدالت به هيچ تسامح و مصلحت‌انديشى قائل نبود ، از\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، نامه 47 .\r\n( 2 ) . نصر بن مزاحم منقرى ، وقعة صفين ، ص 144 ؛ ابومحمد احمد بن اعثم كوفى ، الفتوح ، ج 2 ، ص 46 .\r\n( 3 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 216 .\r\n","page_name":" 106 ","page_number":106},
  {"content":"\r\n\r\nاين رو با همه موانعِ اجراى عدالت در جامعه مبارزه كرد و اقداماتى اساسى را انجام داد كه به پاره‌اى از آنها مىپردازيم .\r\n\r\nيك . الغاى امتيازات سياسى و حكومتى\r\nبعد از وفات پيامبر صلى الله عليه و آله حكومت راه و رسمى پيشه كرد كه به‌تدريج به شكل‌گيرى اشرافيت انجاميد ؛ به‌ويژه زمانى كه حكومت روشى ساز كرد كه عربان مسلمان اوليه بر تازه مسلمانان ترجيح يافتند و غنايم جنگى به شهرهاى عربى سرازير شد و از سويى به انگيزه‌هاى مختلف بسيارى از مسلمانان پيشين ( از انصار و مهاجر ) از سهم بيشترى برخوردار شدند و از خارج شدن آنان از حجاز نيز ممانعت به عمل آمد . در زمان خليفه سوم ، اين امتيازخواهى و فزون‌طلبى ويژه بنىاميه و فرزندان ابوسفيان گرديد كه فرمانروايى بر مهم‌ترين سرزمين‌ها و بيت‌المال را در اختيار گرفتند . اين در حالى است كه رفتار تبعيض آميز و تفاخر نژادى آنان نيز باعث بروز نفرت‌ها و طغيان اجتماعى شد .\r\nامام عليه السلام در نخستين روزِ بعد از بيعت عمومى در جمع مردم مدينه اولين و مهم‌ترين برنامه حكومت خويش را چنين اعلام مىدارد :\r\n. . . قسم به كسى كه او را به‌حق فرستاد . سخت زير و رو و درهم آميخته شويد ؛ سپس غربال و از هم جدا گرديد و برهم زده شويد ، آن چنان كه در ته ديك طعام زنند تا پايين‌ترين فرد شما به بالاترين مقام رسد و افراد برتر به مقامات پايين . كسانى كه عقب نگه داشته شدند ، سبقت و پيشىگيرند و سابقه‌داران با قدر و منزلت عقب‌زده شوند . به خدا قسم ! نه به اندازه سرسوزنى حقيقت را پنهان كردم و نه دروغى گفتم و نسبت به اين موقعيت و به اين روز آگاه بودم . « 1 »\r\n\r\nدو . استرداد اموال عمومى از متجاوزان\r\nدر عرصه مالى نيز حضرت با سياستى روشن ، آن را با عدالت مطلق مقيد مىسازد :\r\nآگاه باشيد هر زمينى را كه به كسى به تيول داده است و هر مالى از مال خدا را كه بخشيده است ، به بيت‌المال برمىگردد . هيچ چيزى حق را باطل نمىكند . اگر ببينم كه زنان با آن مال‌ها ازدواج كرده‌اند . . . و در شهرها پخش گرديده است ، همه را برمىگردانم ؛\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 16 .\r\n","page_name":" 107 ","page_number":107},
  {"content":"\r\n\r\nچه بدون شك در عدل گشايشى است ، كسى كه از حق به تنگ آيد ، ستم بيشتر او را در تنگنا قرار خواهد داد . « 1 » حضرت با آگاهى از مقاومت و فضاسازى كاذب و تبليغات مسموم‌كننده مدعيان و كسانى كه به بيت‌المال و اموال عمومى دست‌اندازى كرده‌اند ، هشدار مىدهد كه با اجراى سياست مالى مبتنى بر عدالت ، متجاوزانِ به بيت‌المال از حقوق خود دم خواهند زد و جو تبليغاتى عليه او به راه خواهند انداخت .\r\nمردم ! آيا افرادى از شما كه دنيا آنان را در خود غرق كرده است و زمين و املاكى تصاحب كرده‌اند ؛ نهرهايى شكافته‌اند ؛ چارپايانى در زير و كنيزكانى نازك بدن در بر دارند اگر اين چيزهايى را كه در آنها غوطه‌ورند ، از آنان گرفتم و به حقوق حقه خودشان بازگردانيدم ؟\r\nفردا نمىگويند پسر ابيطالب ما را از حقوق خود محروم كرد ؟ !\r\nولى امام عليه السلام با تحمل همه اين دشمنىها و كينه‌ورزىهاى اشراف و متجاوزان ، درنگى كوتاه نيامد .\r\n\r\nسه . اصلاح نگاه اجتماعى به ارزش‌ها\r\nيكى از نگاه‌هاى نادرستى كه شكل گرفت ، برترىطلبى و امتيازخواهى انصار و مهاجران بود كه مسيرى انحرافى را در اشرافيت جديد و امتيازطلبىها باز كرد . از اين رو ، حضرت به دقت و آگاهانه اجر و پاداش معنوى مسلمانان پيشين از انصار و مهاجران را از امتيازطلبى و سهم‌خواهى در مقام و مال جدا مىسازد :\r\nآگاه باشيد ! هر كس از مهاجران و انصار از اصحاب رسول خدا كه به خاطر همنشينى با پيغمبر خود را برتر از ديگران مىداند ، برترى را فردا در پيشگاه خدا مطرح كند ؛ اجر و ثوابش به عهده خداست . بدانيد هر كس كه دعوت خدا و رسولش را اجابت و در نتيجه كيش ما را تصديق كرد و در دين ما داخل شد و رو به سوى قبله ما آورد ، مستوجب برخوردارى از حقوق و حدود اسلام است .\r\nحضرت تمام اراضى و املاكى را كه عثمان به برخى از اعضاى خانواده و افراد خود داده بود ،\r\n\r\n\r\n","description":"","footnote":"\r\n( 1 ) . همان .\r\n","page_name":" 108 ","page_number":108},
  {"content":"\r\n\r\nمصادره كرد و هر درهمى را كه در راه خلافت و به ناحق بذل شده بود ، گرفت و به بيت‌المال بازگردانيد . وقتى صبح روز بعد مردم به دستور او در وعدگاه گردآمدند ، به نويسنده‌اش ابن ابىرافع گفت : « از مهاجران آغاز كن . . . . »\r\nهمچنان ايستاده سهم هر يك را به آنان مىداد ؛ تا آنجا كه تمام افراد مسلمان حق خود را بدون كم‌وكاست گرفتند ؛ نه ميان بزرگ و كوچك تفاوتى نهاد ، نه ميان مسلمانان قديمى و تازه مسلمانان و نه بين عوام و خواص ، بلكه همگى را با اختلاف در جنس و مقام به يك چشم نگريست ؛ زيرا خدا آنان را از نظر قانون يكسان قرار داده است . « 1 »\r\n\r\n4 . درآميختن اخلاق با سياست\r\nهنگامى كه در مقابل امام عليه السلام جبهه‌اى از اهل نفاق و خدعه و تزوير شكل گرفت و هر روز با فريبكارى و تجاوز امنيت و ثبات را از جامعه سلب كرده بودند ، امام عليه السلام هيچ‌گاه حاضر نشد در مقابله با آنان از حدود انسانى و اخلاق اسلامى تجاوز كند ، از اين رو در مقابل دنياپرستانى كه انتظار داشتند امام عليه السلام همانند معاويه به سياست‌بازى روى آورد ، فرمود :\r\nبه خدا سوگند ! معاويه زيرك‌تر از من نيست ، ليكن شيوه او پيمان‌شكنى و گنهكارى است . اگر پيمان‌شكنى ناخوشايند نمىنمود ، زيرك‌تر از من كس نبود . اما هر پيمان‌شكنى گناه برانگيز است - و هرچه به گناه برانگيزاند - دل را تاريك گرداند . « 2 » نمونه بارز پايبندى اخلاقى امام عليه السلام در سياست‌ورزى ، صداقت و صراحت او در شوراى خلافت است : وى در مقابل اعضاى شورا براى كسب مقام خلافت ، حاضر نشد به دروغ چيزى را كه بدان اعتقادى نداشت ( سنت دو خليفه پيشين ) بر زبان جارى سازد و تعهدى را بپذيرد كه فردا بدان پايبند نباشد ، از اين رو با صداقت تمام مىگويد : « من به سنت پيامبر و كتاب خدا و اجتهاد خودم عمل مىكنم . » « 3 » هنگامى كه معاويه و برخى از بزرگان و اشراف حجاز به امام عليه السلام پيشنهاد مىكنند كه شام و مصر را بدانها واگذارد تا با امام عليه السلام بيعت كنند ، در پاسخ مىنويسد : « خداوند مرا به گونه‌اى نخواهد\r\n\r\n\r\n","description":"","footnote":"\r\n( 1 ) . عبدالفتاح عبدالمقصود ، امام على بن ابيطالب عليه السلام ، ترجمه محمد مهدى جعفرى ، ج 2 ، ص 348 و 349 .\r\n( 2 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 200 .\r\n( 3 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 238 و 239 ؛ عزالدين هبةالله بن محمد بن ابىالحديد مدائنى ، شرح نهج‌البلاغه ، ج 1 ، ص 188 .\r\n","page_name":" 109 ","page_number":109},
  {"content":"\r\n\r\nديد كه از گمراه‌كنندگان به‌عنوان بازوى خود استفاده كنم » . « 1 » امام على عليه السلام در دستورى حكومتى به مالك اشتر توصيه مىكند كه در برخورد با مردم و تعامل امور حكومت صادقانه عمل كند و به گفتگو بپردازد :\r\nاگر رعيت بر تو گمان ستم بُرد ، عذر خود را آشكارا با آنان در ميان بگذار و با اين كار آنان را از بدگمانىشان خارج ساز . « 2 »\r\n\r\n5 . مدارا با مردم ( مردم‌دارى )\r\nبرخورد امام عليه السلام با مردم و حتى انتظار ايشان از آنان در تكاليف اجتماعىشان ، با مدارا و نرمش همراه بود . به فرمانداران و مأموران حكومتى توصيه مىكرد كه در برخورد با مردم از در انصاف و صبر و شكيبايى درآيند و در برآوردن نيازها و خواسته‌هاى عمومى بكوشند ؛ زيرا حكومت و دولت بدون پشتوانه مردم به شكست مىانجامد . از ديگر سوى ، تكريم مردم و پاسداشت حرمت انسانى آنان نيز مورد توجه و اهتمام حضرت بود ؛ چنان‌كه به مأموران حكومت سفارش مىكند :\r\nبا مردم از در انصاف درآييد و در برآوردن حاجت‌هاى آنها شكيبايى ورزيد . شما نگهبان گنج‌هاى مردميد و نمايندگان ملت هستيد و سفيران پيشوايان ؛ حاجت كسى را ادا ناكرده نگذاريد و او را از آنچه مطلوب اوست ، بازمداريد . . . . دست به مال كسى دراز نكنيد ، چه آن كس مسلمان باشد ، يا هم پيمان با آنها . « 3 » مردم در نظر او تا آنجا اهميت مىيابد كه اعلام مىدارد از هرگونه اذيت و آزارى كه سپاهيان و مأموران دولت به مردم روا دارند ، بيزارم . ايشان حتى مىنويسد كه هر كس از برخورد اينان شكايتى دارد ، به من مراجعه كند :\r\nمن سپاهيان را فرستاده‌ام كه به خواست خدا بر شما خواهند گذشت و آنچه خدا بر آنان واجب داشته ، به ايشان سفارش كرده‌ام ، از نرساندن آزار و بازداشتن گزند ، و من به موجب تعهدى كه در برابر شما دارم ، از آزارى كه سپاهيان به مردم رسانند ، بيزارم . من در ميان سپاه شما جاى دارم ؛ پس شكايت‌هايى را كه داريد ، به من برسانيد . « 4 »\r\n\r\n\r\n","description":"","footnote":"\r\n( 1 ) . نصر بن مزاحم منقرى ، وقعة صفين ، ص 52 ؛ ابومحمد احمد بن اعثم كوفى ، الفتوح ، ج 2 ، ص 392 .\r\n( 2 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، نامهء 53 .\r\n( 3 ) . همان ، نامه 51 .\r\n( 4 ) . همان ، نامه 60 .\r\n","page_name":" 110 ","page_number":110},
  {"content":"\r\n\r\nحضرت به يكى از مأموران جمع‌آورى زكات چنين مىگويد :\r\nبا پرهيزگارى خداى يگانه و بىشريك ، حركت كن و مسلمانى را نترسان و ناروا بر او مران و بيش از حق خدا از او مگير و هرگاه بر قبيله‌اى وارد شدى ، به خانه آنان وارد مشو و در محل جمع شدن آنان در محل آب‌بردارى برو ؛ با آرامش حركت كن ؛ بر آنها سلام كن و در تحيت بر آنها كوتاهى نكن و به آنها بگو اى بندگان خدا ! ولىّ خدا و خليفه او مرا به سوى شما فرستاد تا حق خدا را كه در مال شماست ، بگيرم ؛ آيا در مال شما حق خدا هست كه آن را به ولىّ او بپردازيد ؟ اگر كسى گفت نيست ، به او كارى نداشته باش و اگر گفت بلى ، او را نترسان و نيازار و بر او سخت نگير و هرچه داد ، بگير . « 1 » امام عليه السلام در بخشى از فرمانش به مالك اشتر ، فرماندار مصر مىنويسد :\r\nاحساس مهر و محبت به مردم را و ملاطفت با آنها را در دلت بيدار كن . . . از عفو و گذشت به آنان بهره‌اى بده ؛ همچنان كه دوست دارى خداوند از عفو و گذشتش تو را بهره‌مند گرداند .\r\n\r\n6 . اهتمام به امر آموزش و تربيت مردم\r\nحكومت در انديشه سياسى اسلام تنها متكفّل امور مادى و امنيت مردم نيست ، بلكه مسئوليت ارتقاى معنوى ، علمى و تربيت و آموزش مردم را نيز بر عهده دارد ؛ چنان كه در قرآن‌كريم و ساير آموزه‌هاى دينى بر چنين رسالتى تأكيد رفته است .\r\nحضرت على عليه السلام افزون بر آنكه حاكم سياسى است ، امام و راهبر معنوى جامعه نيز هست . او پيش از به‌دست‌گيرى حاكميت نيز در عرصه آموزش و تربيت عمومى و ارتقاى فرهنگى و آموزه‌هاى دينى ، تلاشى بىوقفه داشت و در زمان خلافت نيز سخت به گسترش فضاى علمى و تربيتى همت گمارد . حضرت به قثم بن‌عباس ، فرماندار مكه مىنويسد :\r\nاما بعد ؛ مراسم حج را براى مردم بر پا دار و روزهاى خدا را به ياد آنان آر و بامداد و شامگاه براى آنها بنشين و هر پرسشى را پاسخ گو و نادانان را تعليم كن و با عالمان به گفتگو پرداز . « 2 »\r\n\r\n\r\n","description":"","footnote":"\r\n( 1 ) . همان ، خطبه 25 .\r\n( 2 ) . همان ، نامه 67 .\r\n","page_name":" 111 ","page_number":111},
  {"content":"\r\n\r\nدر نامه‌اى ديگر نيز به واليان توصيه مىكند : « با دانشمندانْ فراوان گفتگو كن و با حكيمانْ فراوان سخن در ميان نه » . « 1 »\r\n\r\nامام على عليه السلام و تربيت نخبگان بزرگ شيعى\r\nعلى عليه السلام بخشى از عمر با بركت خويش را به تربيت نخبگان و فرهيختگان سياسى ، اجتماعى و دينى اختصاص داد ؛ بزرگانى كه هر يك نمادى از انديشه و عمل اسلامى بودند . در واقع براى جاودانگى و تعميق يك انديشه ، تفكر و فرهنگ ، همواره تربيت و پرورش مردان و زنانى لازم است كه از توان فكرى و ذهنى ، ويژگىهاى اخلاقى و رفتارى و در مجموع از ادراك ، عمل درست و موقعيت‌شناسى برخوردار باشند . اين رسالت بزرگى است كه رهبران خردمند و هوشمند مكاتب و اديان بر دوش دارند و اگر به نيكى از عهده آن برآيند ، با فراز و فرودهاى دولت‌ها و قدرت‌ها ، انديشه و راه آيينشان محو نخواهد شد ، بلكه به صورت جريانى فكرى و فرهنگى ، نهضتى را ايجاد خواهد كرد .\r\nامام على عليه السلام در بخش‌هايى از خطبه‌ها و نامه‌ها به چنين مردان و زنانى اشاره دارد كه در وارستگى و كمال انسانى ، درك معنويت و بينش اسلامى و پايدارى و عمل درست ، نمونه و سرآمد بودند .\r\nعنصر اساسى در فرايند تربيت بزرگانى كه هر يك از رهبران بزرگ الهى بودند - و از همين‌رو همواره مورد بغض و كينه دشمنان قرار داشتند - محبت و جذبهء بىنظير امام على عليه السلام بود ؛ چنان‌كه استاد مطهرى مىگويد :\r\nمسلّماً ملاك دوستى او جسم او نيست . . . و باز محبت على از نوع قهرمان‌دوستى كه در همه ملت‌ها وجود دارد نيست . هم [ چنين 
  ] اشتباه است كه بگوييم محبت على از راه محبت فضيلت‌هاى اخلاقى و انسانى است و حب على حب انسانيت است . درست است كه على مظهر انسان كامل بود و درست است كه انسان نمونه‌هاى عالى انسانيت را دوست مىدارد ، اما اگر على همه اين فضايل انسانى را - كه داشت - مىداشت ، آن حكمت و آن علم ، آن فداكارىها و از خود گذشتگىها ، آن تواضع و فروتنى ، آن ادب ، آن مهربانى و عطوفت ، آن ضعيف‌پرورى ، آن عدالت ، آن آزادگى و آزاديخواهى ، آن احترام\r\n\r\n\r\n","description":"","footnote":"\r\n( 1 ) . همان ، نامه 53 .\r\n","page_name":" 112 ","page_number":112},
  {"content":"\r\n\r\nبه انسان ، آن ايثار ، آن شجاعت ، آن مروّت و مردانگى نسبت به دشمن . . . آن سخا و جود و كرم و . . . اگر على همهء اينها را - كه داشت - مىداشت ، اما رنگ الهى نمىداشت ، مسلّماً اين قدر كه امروز عاطفه‌انگيز و محبت‌خيز است ، نبود .\r\nعلى از آن نظر محبوب است كه پيوند الهى دارد . دل‌هاى ما به طور ناخودآگاه در اعماق خويش با حق سراسر پيوستگى دارد و چون على را آن آيت بزرگ حق و مظهر صفات حق مىيابند ، به او عشق مىورزند . درحقيقت پشتوانه عشق على ، پيوند جان‌ها با حضرت حق است كه براى هميشه در فطرت‌ها نهاده شده و چون فطرت‌ها جاودانى است ، مهر على نيز جاودان است . . . ايمان و اخلاق اوست . . . كه به وى جذبه الهى داده است . « 1 » اين جذبه الهى است كه مردان و زنانى بزرگ مىپروراند كه بسيارى از آنها جنبش اجتماعى و نهضت فرهنگى بزرگ شيعى را در دوران بعد از او رهبرى مىكنند ؛ همانند جنبش‌هاى متعدد عليه امويان در عراق ، نهضت بزرگ كربلا و نهضت متعدد توابين در عراق - بعد از عاشوراى سال 61 هجرى - كه در راه انديشه و آيين امام عليه السلام و هويت شيعى ، بيشتر آنان به شهادت رسيدند .\r\nآرى ، تاريخ گواهى مىدهد كه امام عليه السلام دوستان و محبانى داشته كه در راه ولا و محبت او جان باخته‌اند ؛ كسانى كه دست ناپاكانى چون زياد بن ابيه و پسرش عبيدالله ، حجاج بن يوسف ، متوكل و در رأس همه اينها معاوية بن ابوسفيان به خونشان آلوده است . « 2 »\r\n\r\nامام على و گسترش و تعميق انديشه‌هاى شيعى\r\nتفكر و هويت فرهنگ و انديشه شيعى ، در سيره نظرى و عملى حضرت در طول دوران حاكميت سياسىاش مجال بروز يافت ، گرچه شيعيان را عقيده بر آن است كه انديشه و حتى تفكر شيعى به عصر رسول خدا صلى الله عليه و آله بازمىگردد . كسانى كه بعد از پيامبر صلى الله عليه و آله با رهيافتى شيعى ، حضرت على عليه السلام را مرجعى دينى و علمى مىدانستند ، تعداد كمى از نخبگان بودند . امام عليه السلام و ياران متعهد و انديشمند او نظير عمار ، ابوذر ، سلمان فارسى و مقداد هيچ‌گاه از تلاش در راه تبيين و ترويج انديشه و هويت شيعى بازننشستند ، اما محدوديت‌ها و سختگيرى حكومت و اوضاع آشفته داخلى ، مانع از آن شد كه اين انديشه گسترش يابد .\r\n\r\n\r\n","description":"","footnote":"\r\n( 1 ) . مرتضى مطهرى ، جاذبه و دافعه على عليه السلام ، ص 100 و 101 .\r\n( 2 ) . همان ، ص 104 .\r\n","page_name":" 113 ","page_number":113},
  {"content":"\r\n\r\nدر اواخر عهد عثمان به‌تدريج كه اعتراضات مردمى عليه خليفه فزونى يافت ، رهبران شيعى نيز فرصت يافتند تا در كنار اعتراضات و جنبش مردمى به ترويج انديشه شيعى در شهرهاى عراق و مصر بپردازند ؛ اين تلاش‌ها در زمان حاكميت امام على عليه السلام شدت و گسترش بيشترى يافت . خود امام عليه السلام نيز در فرصت‌ها و مناسبت‌هاى مختلف به تبيين و ترويج اين انديشه و هويت همت گمارد .\r\nاز هنگام بيعت عمومى مردم با امام ، عده‌اى از بيعت‌كنندگان با صراحتِ بر عقيده شيعى با ايشان بيعت كردند ؛ چنان‌كه خزيمة بن ثابت پس از بيعت با آن حضرت مىگويد : « ما كسى را برگزيديم كه رسول خدا صلى الله عليه و آله او را براى ما برگزيد » . « 1 » از اين رو ، اسكافى مىگويد : عموم مردم بر اساس كتاب و سنت با على عليه السلام بيعت كردند و شيعيان على عليه السلام نيز بر پايه دوستى با دوستان و دشمنى با دشمنان او . « 2 » اين نگاه معطوف به حادثه غدير است ، از اين‌رو بيعت با امام عليه السلام را بيعت مجدد تلقى مىكردند .\r\nاوج اين نگاه و رهيافت را مىتوان در سخنان و اشعار حماسى بسيارى از ياران امام عليه السلام يافت كه در جنگ جمل و صفين از سران سپاه او بودند ؛ كسانى چون عمار ، ذوالشهادتين ، مالك‌اشتر ، ابن‌عباس ، قيس بن سعد ، جندب و صعصعه كه بر وصايت و نصب امام عليه السلام از سوى پيامبر خدا صلى الله عليه و آله تأكيد داشتند .\r\nافزون بر همه اين تلاش‌ها ، خود امام عليه السلام نيز به ترويج و بسط نظريه « امامت » شيعى مىپرداخت ؛ آن‌چنان كه در نامه‌اى به معاويه مىنويسد :\r\nخداى تعالى مىفرمايد : « از خدا اطاعت كنيد و از رسول و اولواالأمر فرمان بريد . » اين آيه در حق ما اهل‌بيت است ، نه شما . » . . .\r\nاى معاويه ! آيا نمىدانى كه امامان از ما هستند و از شما نيستند ؟ خداوند شما را خبر داد كه اولواالأمر بايد استنباط كنندگان علم باشند و نيز خبر داد كه در همه امورى كه مورد اختلاف شما واقع مىشود ، به خدا و رسول او و اولواالأمر - كه حاملان علم هستند - رجوع كنيد . پس هر كس به عهد با خدا وفاكند ، خدا را وفاكننده به عهد خود خواهد يافت . . .\r\n\r\n\r\n","description":"","footnote":"\r\n( 1 ) . ابوجعفر اسكافى ، المعيار و الموازنة فى فضايل اميرالمومنين على بن ابيطالب عليه السلام ، تحقيق محمدباقر محمودى ، ص 51 ، به نقل از : رسول جعفريان ، تاريخ سياسى اسلام ( تاريخ خلفا ) ، ج 2 ، ص 212 .\r\n( 2 ) . همان ، ص 194 .\r\n","page_name":" 114 ","page_number":114},
  {"content":"\r\n\r\nبدان كه ما اهل‌بيت ، همان خاندان ابراهيم هستيم كه بر آن رشك بردند . . . خداوند ما را اختيار كرده و برگزيده و نبوت را در ما قرار داده و كتاب و حكمت و علم از آن ماست و خانه خدا و مسكن اسماعيل و مقام ابراهيم از آن ماست ؛ پس فرمانروايى ما را سِزَد .\r\nواى بر تو معاويه ! ما به ابراهيم سزاوارتريم ؛ ما آل او هستيم ، و آل‌عمران به عمران سزاوارترند . . . و آل‌محمد سزاوارتر به محمدند . ما اهل‌بيت هستيم كه خداى تعالى « ناپاكى از آنها بزدوده و آنان را پاكيزه ساخته است . »\r\nو هر پيامبرى را دعوتى است ويژه خود او و فرزندان و خاندانش ، و هر پيامبرى را در حق خاندانش « وصيتى » است . آيا نمىدانى كه ابراهيم به پسرش يعقوب « وصيت » كرد و يعقوب چون مرگش فرارسيد ، پسرانش را وصيت كرد و محمد صلى الله عليه و آله به خاندانش وصيت نمود ؟ اين سنت ابراهيم و ديگر پيامبران بود و محمد صلى الله عليه و آله به فرمان خدا به آنان اقتدا كرد . . . آيا جز حكم خدا ، حكم ديگرى مىجويى ، يا امامى بيرون از خاندان ما مىطلبى ؟ « 1 » در اين نامه اعتقاد به امامت با رهيافتى شيعى كاملًا مشهود است . تمامى استدلال‌هاى امام عليه السلام كه مبتنى بر انديشه شيعى است ، درباره امامت الهى اهل‌بيت عليهم السلام مىباشد كه آن را توالى جريان نبوت در تاريخ حيات بشرى مىداند .\r\nامام عليه السلام در خطبه‌هايى متعدد به اين هويت اشاره دارد ؛ مانند اين سخن :\r\nپس كجا مىرويد و كى باز مىگرديد كه علامت‌ها برپاست و دليل‌ها هويداست و نشانه‌ها پابرجاست ؟ گمراهى تا كجا ؟ سرگشتگى تا كى و چرا ؟ خاندان پيامبرتان ميان شماست كه زمامداران يقين‌اند ؛ پيشوايان دين‌اند ؛ زبان صدق و راستىاند . آنان را در بهترين جايگاه‌هاى قرآنى فرود آوريد و چون شتران تشنه كه به آبشخور روند ، روى به آنان آريد . « 2 » بر پايهء اين سخنان - كه مبيّن خطبه معروف پيامبر يا همان حديث ثقلين است - در ديدگاه شيعى ، امامت متصل به نبوت و مكمّل آن است ؛ همچنان كه خود حضرت مىگويد :\r\nما درخت نبوّتيم و فرودگاه رسالت و جاى آمد و شد فرشتگان رحمت و گنج‌هاى دانش و\r\n\r\n\r\n","description":"","footnote":"\r\n( 1 ) . ابواسحاق ابراهيم بن محمد ثقفى ، الغارات ، ترجمه عبدالمحمد آيتى ، ص 71 - 67 .\r\n( 2 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، خطبه 87 .\r\n","page_name":" 115 ","page_number":115},
  {"content":"\r\n\r\nچشمه‌سارهاى بينش .\r\nياور و محب ما ، اميد رحمت مىبرد و دشمن و كينه‌جوى ما ، انتظار قهر و سطوت دارد . « 1 » نيز در مقام بلند امامان الهى مىگويد :\r\nايشان احياكننده علم‌اند و از بين برنده جهل و نادانى . بردبارىشان شما را از علم و دانش ايشان خبر دهد و ظاهرشان از باطن و درونشان . . . نه با حق در ستيزند و نه در آن اختلاف دارند ؛ ستون‌هاى دين‌اند و پناهگاه‌هاى مردمان . . .\r\nدين را چنان‌كه بايد ، دانستند و فراگرفتند و به كار بستند ، نه كه تنها آن را شنيدند . راويان دين بسيارند ، اما پاسداران آن اندك به شمار . « 2 » حضرت در سخنانى ديگر درباره مقام بلند اهل‌بيت پيامبر و امامان معصوم عليهم السلام فرمود :\r\nآگاه باشيد كه نيكان و پاكان عترت و ذرّيه من ، در كوچكى شكيباترين و به بزرگى عالم‌ترين مردم‌اند ! آگاه باشيد كه ما از اهل‌بيتى هستيم كه علم‌مان از علم خدا و حكم‌مان از حكم خداست و . . . پرچم حق با ماست ! كسى كه در پى آن درآيد ، بدان ملحق شود و كسى كه از آن دور شود ، غرق شود . « 3 » امام عليه السلام در تبيين انديشه شيعى ، امامت را نوعى وراثت انبيايى مىداند ؛ البته نه وراثت براى انتقال حقوق مادى ، بلكه وراثتى كه با وصايت علم ، حكمت و طهارت و عصمت همراه است . « 4 » استناد حضرت به حديث غدير در آغاز ورود به كوفه پس از فروخواباندن شورش جمل ، خود حكايتگر اين نگاه و انديشه در حركت فرهنگى و سياسى ايشان است ؛ چنان‌كه صاحب كفاية الطالب - از انديشمندان اهل‌سنت در قرن هفتم هجرى - با اسناد معتبر اين مسئله را روايت مىكند . در جنگ جمل نيز امام عليه السلام در برابر طلحه به حديث غدير استناد جستند . « 5 » امام على عليه السلام در نامه‌اى به مأمور جمع‌آورى ماليات نيز به « ولايت » خود اشاره مىكند ؛ « 6 »\r\n\r\n\r\n","description":"","footnote":"\r\n( 1 ) . همان ، خطبه 109 .\r\n( 2 ) . همان ، خطبه 239 .\r\n( 3 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 1 ، ص 276 .\r\n( 4 ) . بنگريد به : رسول جعفريان ، تاريخ سياسى اسلام ( تاريخ خلفا ) ، ج 2 ، ص 222 .\r\n( 5 ) . بنگريد به : محمد بن مكرم ( ابن‌منظور ) ، مختصر تاريخ دمشق ، ج 1 ، ص 204 .\r\n( 6 ) . نهج‌البلاغه ، نامه 252 .\r\n","page_name":" 116 ","page_number":116},
  {"content":"\r\n\r\nآن‌هم با استناد به حديث غدير و عقيده شيعى . سخنان و نوشته‌هايى از اين دست بسيار است ؛ ضمن اينكه سيره عملى حضرت نيز در حكومت ، مبتنى بر انديشه و رهيافت امامت الهى است .\r\nاين تلاش امام عليه السلام و ياران او باعث شد كه شيعه در دهه سوم و چهارم قرن اول هجرى از بُعد كمّى و كيفى گسترش يابد از اين رو عراق پايگاه مهم شيعه در قرون اوليه تاريخ اسلام گرديد و سپس اين جريان به ديگر شهرها و مناطق اسلامى راه يافت .\r\n\r\nگرايش‌هاى غلوآميز\r\nدر كنار مخالفت‌ها و تندروى مخالفان ، به‌تدريج برخى نومسلمانان كه با منزلت و جايگاه و نفوذ و جاذبه‌هاى معنوى حضرت آشنا مىشدند ، به افراط گراييدند ؛ چنان‌كه حضرت امير عليه السلام در نفى اين ديدگاه و گروه افراطى مىفرمايد :\r\nدرباره من دو گروه هلاك خواهند شد : دوستداران افراطى . . . و دشمنان افراطى كه بغض و عداوتْ آنان او را به راه باطل مىكشاند . « 1 » فرقه‌هاى غاليان كه از مذهب شيعه به افراط گراييدند - و بنا بر نظر تمامى عالمان شيعه و اهل‌سنت از دين خارج شدند - يا به الوهيت مقام امام عليه السلام اعتقاد داشتند ، يا ايشان را هم‌پايه پيامبر و يا حتى بالاتر از او مىدانستند ؛ « 2 » همانند علويه ، شريكيه و اسحاقيه .\r\nيكى از تلاش‌هاى امامان شيعه مقابله با اين جريان افراطى بود كه در بررسى فرازهاى تاريخى حيات امامان شيعه عليهم السلام به آن اشاره خواهد شد .\r\n\r\n\r\n","description":"","footnote":"\r\n( 1 ) . همان ، خطبه 127 .\r\n( 2 ) . بنگريد به : محمد جواد مشكور ، فرهنگ فرق اسلامى ، پيشگفتار ، ص 40 .\r\n","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nفصل چهارم : عصر پايدارى و مقاومت\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\nامام حسن عليه السلام در پانزدهم ماه رمضان سال سوم هجرى در مدينه تولد يافت و در سال چهل‌ونهم هجرى در آخرين روزهاى ماه صفر به شهادت رسيد . او اولين فرزند امام على عليه السلام است كه بسيار مورد علاقه پيامبر اسلام صلى الله عليه و آله بود ؛ چنان‌كه آن حضرت مىفرمود : « من او را دوست مىدارم و نيز كسى كه او را دوست بدارد ، دوست دارم . » « 1 » نيز روايت شده كه پيامبر خدا صلى الله عليه و آله فرمود :\r\nخدايا ! من حسن را دوست مىدارم ؛ حسن را دوست بدار و دوست بدار كسى را كه حسن را دوست دارد . « 2 » دربارهء منزلت امام حسن و امام حسين عليهما السلام از پيامبر اسلام صلى الله عليه و آله در منابع تسنن و تشيع روايات بسيارى نقل شده است .\r\nخداوند به ايشان منزلتى همانند ساير اهل‌بيت عليهم السلام بخشيده است ؛ اهل‌بيتى كه قرآن‌كريم در پاكى و طهارت و صفاى معنوى آنان فرموده است :\r\nإِنَّمَا يُرِيدُ اللّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَ يُطَهِّرَكُم تَطْهِيراً . « 3 » همانا خداوند اراده كرده است كه پليدى و زشتى را از شما اهل‌بيت بزدايد و شما را پاكيزه و طهارتى نيكو ببخشد .\r\nحضور آن امام در جريان مباهله ، بر منزلت و جايگاه معنوى و دينى او افزود . اين اهميت از آنجا آشكار مىگردد كه رهبران مسيحى از پيامبر صلى الله عليه و آله مىخواهند زنان و فرزندان و عزيزترين فرد از خاندانت را براى مباهله در روز موعود با خود بياورد . « 4 » پيامبر به روايت تسنن و تشيع ، فقط\r\n\r\n\r\n","description":"","footnote":"\r\n( 1 ) . محمد بن سعد ، ترجمة الإمام الحسن عليه السلام ، ص 134 ؛ علّامه سيد مرتضى عاملى ، الحياة السياسيّة للإمام الحسن عليه السلام ، ص 42 - 24 .\r\n( 2 ) . احمد بن حنبل ، المسند ، ج 1 ، ص 77 .\r\n( 3 ) . احزاب ( 33 ) : 33 .\r\n( 4 ) . آل‌عمران ( 3 ) : 61 .\r\n","page_name":" 121 ","page_number":121},
  {"content":"\r\n\r\nحضرت فاطمه عليها السلام ، امام على عليه السلام و دو فرزند ايشان امام حسن و امام حسين عليهما السلام را با خود به همراه آورد . او در ميان اصحاب كسا نيز قرار داشت كه همين امر به دو اعتبارى خاص مىبخشيد .\r\nهمچنين او در شمار ستايش‌شدگانى است كه در سوره « هل اتى » آمده ؛ سوره‌اى كه در آن محبت پيامبر صلى الله عليه و آله و خانواده‌اش اجر رسالت نبوى دانسته شده است .\r\n\r\nامامت امام حسن عليه السلام\r\nامام حسن عليه السلام بعد از شهادت على عليه السلام در رمضان سال چهل‌ويك هجرى به امامت رسيد . چنان‌كه پيش‌تر بيان شد ، « امامت الهى » امامان عليهم السلام در انديشه شيعى و « حاكميت سياسى » آنان را بايد از هم جدا دانست ؛ بدين‌معنا كه امامت آنان با بعثت الهى و با اعلام امام على عليه السلام منعقد گرديد - و بدين‌رو پيروى از آنها بر شيعيان واجب شد - اما حاكميت سياسى آنها كه از فروع امامت است ، تجلى آن به شرايط اجتماعى همانند آمادگى عمومى و نبود موانع براى حاكميت سياسى باز مىگردد . از اين رو ، بيعت عمومى عراقيان و جمعى از بزرگان انصار و مهاجر در كوفه با امام حسن عليه السلام بر اساس ديدگاه رايج و عرف مرسوم بين مسلمانان صورت گرفت كه حدود شش ماه زمامدار سياسى مسلمانان بود ، اما با كناره‌گيرى ايشان از حاكميت سياسى ، امامت ايشان تا پايان حياتشان ( سال 49 هجرى ) ادامه داشت .\r\nامام حسن عليه السلام در دوران امامت پدرش نقش‌هاى مهمى را در عرصه اجتماعى و سياسى ايفا كرد : وى در امور حكومتى و مقابله با شورش‌هاى داخلى و دفاع از حقانيت امام عليه السلام و پرداختن به امور دينى بسيار فعال بود ؛ آن چنان كه براى بسيج مردم عراق به‌ويژه كوفه در مقابله با پيمان‌شكنان جمل و همچنين در نبرد جمل و صفين - به عنوان يكى از فرماندهان سپاه امام عليه السلام - فعالانه شركت داشت . بر مبناى همين اعتبار و منزلت و بر اساس فرمان الهى ، امام على عليه السلام او را به‌عنوان جانشين خود به مردم معرفى كرد . البته پيش از آن نيز پيامبر صلى الله عليه و آله درباره امام حسن و امام حسين عليهما السلام فرموده بود : حسن و حسين دو امام‌اند ، خواه قيام كنند و خواه اقدام به قيام ننمايند . « 1 » امام على عليه السلام در بازگشت از صفين در اقامتگاه « حاضرين » ، جايگاه امام حسن عليه السلام را براى همه مسلمانان و شيعيان تبيين ، و خط سير و مبانى اصول عقيدتى امامت را تشريح مىكند :\r\n\r\n\r\n","description":"","footnote":"\r\n( 1 ) . محمد بن نعمان ( شيخ مفيد ) ، الإرشاد فى معرفة حجج اللّه على العباد ، ص 178 .\r\n","page_name":" 122 ","page_number":122},
  {"content":"\r\n\r\nو تو را ديدم كه پاره‌اى از منى ، بلكه دانستم كه مرا همه جان و تنى ؛ چنان كه اگر آسيبى به تو رسد ، به من رسيده و اگر مرگ به سر وقتت آيد ، رشته زندگى مرا بريده . پس كار تو را چنان كار خودم شمردم و اين اندرزها را به تو راندم تا تو را پشتيبانى بود . « 1 » اين سخنان بيانگر جايگاه رفيع امام مجتبى عليه السلام نزد امام على عليه السلام است . امامت امام حسن عليه السلام در نزد پدرش و شيعيان آن‌چنان روشن و آشكار بود كه اعور شنّى ، از ادباى عرب ، خطاب به امام على عليه السلام مىگويد :\r\nخداوند بر هدايت و شادكامىات بيفزايد ! تو به پرتو نور الهى درنگريستى ؛ تو پيشوايى و اگر كشته شوى ، رهبرى پس [ از 
  ] تو ، از آنِ اين دو تن [ / حسن و حسين عليهما السلام 
  ] است و من نيز چنين سروده‌ام ؛ بدان گوش ده :\r\nاى ابا حسن ! تو خورشيد فروزان نيمروزى و اين دو پسرانت در ميان پديده‌ها ، ماه تابان‌اند . تو و اين نوباوه تا دم واپسين همچون گوش و ديده همراه و از پى يكديگرند . « 2 » امام حسن عليه السلام نيز در نامه‌اى به معاويه مىنويسد : « وقتى كه پدرم در آستانه مرگ قرار گرفت ، اين « امر » را بعد از خود به من سپرد » . « 3 » پس از شهادت امام على عليه السلام مردم كوفه با دعوت عبدالله بن عباس و قيس بن سعد از ياران امام على عليه السلام مردم را به بيعت با امام حسن عليه السلام فراخواندند . مردم عراق و حجاز انتخاب حسن بن على عليه السلام را تنها انتخاب منطقى مىدانستند ، اگرچه همه حاميان آن حضرت با احساسات و دلبستگىهاى يكسان بر اين امر برانگيخته نشده بودند . از نظر آنان ، جانشينى امام حسن عليه السلام به‌معناى ادامه سياست امام على عليه السلام عليه معاويه و نفى استيلاى حكومت شام بر عراق بود . از نظر جمعى ديگر ، امام حسن عليه السلام تنها كسى بود كه شايستگى رهبرى جامعه را بر مبناى اصول اسلامى داشت . حضور صدها نفر از صحابى پيامبر - كه به همراه امام‌على عليه السلام به كوفه آمده بودند - و تأييد و بيعت آنان بر انگيزه كوفيان و رضايت مردم شهرهاى ديگر افزود .\r\nدر هر حال ، عمل انگيزش مردم چه به ملاحظات سياسى و يا مذهبى بوده باشد ، اين مطلب\r\n\r\n\r\n","description":"","footnote":"\r\n( 1 ) . گردآورنده محمد بن حسين ( سيد رضى ) ، نهج‌البلاغه ، ترجمه سيدجعفر شهيدى ، نامه 31 .\r\n( 2 ) . نصر بن مزاحم منقرى ، وقعة صفين ، تحقيق عبدالسلام هارون ، ص 424 و 425 .\r\n( 3 ) . ابومحمد احمد بن اعثم كوفى ، الفتوح ، ج 4 ، ص 151 .\r\n","page_name":" 123 ","page_number":123},
  {"content":"\r\n\r\nرا نمىتوان انكار كرد كه عراقيان در حالى حكومت امام عليه السلام را پذيرفتند كه تمايل و علايق شديد عراق به صورت مبهم به جانشينى مشروع پيامبر و رهبرى جامعه از طريق نسل پاك او يعنى فرزندان على عليه السلام به حساب مىآمد .\r\nاگرچه شمار كسانى كه آن روز بر مبناى انديشه شيعى با حسن بن على عليه السلام بيعت كردند ، اندك بود ، تلاش و نفوذ و پافشارى ايشان را در اين كار نمىتوان ناديده گرفت ؛ چنان‌كه عبدالله بن عباس از بزرگان شيعى ، در روز بيعت خطاب به مردم مىگويد : « او فرزند پيامبر شما و وصى امام شماست ؛ با او بيعت كنيد » . « 1 » در بصره نيز ابوالاسود دوئلى به هنگام بيعت گرفتن از مردم براى امام حسن عليه السلام مىگويد : « او از سوى پدر به وصايت و امامت رسيده است » . « 2 » قيس بن سعد بن عباده انصارى - يار با وفاى امام على عليه السلام و فرمانده سپاه او - اولين كسى بود كه با امام حسن عليه السلام بيعت نمود و هزاران نفر نيز بعد از او با امام بيعت كردند . قيس به هنگام بيعت شروطى را براى بيعت مطرح مىكند : عمل براساس قرآن و سنت پيامبر صلى الله عليه و آله و همچنين جنگ عليه كسانى كه حلال خدا را حرام اعلام كرده‌اند . امام عليه السلام با شرط آخر موافقت نمىكند و مىگويد اين شرط در دو شرط اولى موجود است ؛ زيرا امام نمىخواهد امامت را صرفاً در اذهان عمومى با جنگ و نبرد عليه دشمنان پيوند زند ، بلكه رسالت امام عليه السلام حفظ و صيانت از اسلام و عمل به سنت و سيره پيامبر و قرآن‌كريم است كه در متن آنها صلح و جنگ و قيام و قعود همه نهفته است . امام عليه السلام پيش از بيعت عمومى مردم به تبيين جايگاه و مقام اهل‌بيت عليهم السلام و معرفى خود مىپردازد :\r\nخداوند در اين شب مردى را به جوار خويش خواند كه هيچ‌يك از اولين مسلمانان و آخرين آنها [ در ايمان و عمل 
  ] از او پيشى نگرفتند ، و با پيامبر خدا در راه او جهاد نمود ، در حالى كه مورد حمايت دو فرشته محبوب خداوندى جبرئيل و ميكائيل بود . در شبى كه شب عروج عيسى و شب وفات يوشع بن نوح بود ، وفات كردند . . .\r\nپس گريست و مردم همه با او گريستند . سپس گفت : اى مردم ! هر كسى كه مرا مىشناسد ، كه مىشناسد ؛ هر كسى نمىشناسد ، من حسن فرزند محمد رسول خدا صلى الله عليه و آله\r\n\r\n\r\n","description":"","footnote":"\r\n( 1 ) . محمد بن نعمان ( شيخ مفيد ) ، الإرشاد فى معرفة حجج اللّه على العباد ، ج 2 ، ص 8 .\r\n( 2 ) . ابوالفرج اصفهانى ، الاغانى ، ج 11 ، ص 116 .\r\n","page_name":" 124 ","page_number":124},
  {"content":"\r\n\r\nهستم ؛ من فرزند بشير و نذيرم ؛ من فرزند دعوتگر به سوى خدا به اذن او و با چراغ روشن هستم ؛ من از اهل‌بيتى هستم كه خداوند رجس و پليدى را از آنان دور و آنان را تطهير كرده است ؛ كسانى كه خداوند دوستى آنان را در كتاب خود واجب كرده ، و هر كه كار نيكى كند ، به نيكويىاش مىافزايد . پس كار نيك همان دوست داشتن ما اهل‌بيت است . « 1 » در خطبه‌اى ديگر نيز امام عليه السلام درباره امامت الهى سخن مىگويد :\r\nما حزب‌الله رستگاريم ؛ ما عترت نزديك رسول خدا صلى الله عليه و آله هستيم ؛ ما اهل‌بيت طيّب و طاهر و يكى از دو « ثقلين » هستيم كه رسول خدا صلى الله عليه و آله در ميان شما باقى گذاشت و ديگرى آن كتاب خداست كه از هيچ سوى ، باطل در آن راه ندارد . پس ، از ما اطاعت كنيد كه اطاعت ما واجب است ؛ زيرا ملحق به طاعت از خدا و رسول و اولىالأمر است كه اگر نزد رسول و اولىالأمر برده شود ، هر آينه آنان كه اهل استنباط علم هستند ، آن را خواهند دانست . « 2 » امام عليه السلام براى آنكه مشروعيت حاكميت خود را اثبات كند ، به احاديث نبوى و آيات قرآن - كه درباره منزلت اهل‌بيت ، وجوب اطاعت اولىالأمر و ارجاع منازعات اجتماعى و حقوقى به اهل‌بيت و اولىالأمر است - استناد مىكند كه همه اين موارد از دلايل و مبانى معرفتى امامت الهى در انديشه شيعى است . ايشان همچنين در نامه‌اى به معاويه درباره احقاق حق حكومت مىنويسد :\r\nما آن روز از اينكه كسانى حق ما را غصب كرده و به حكومتى كه از خاندان ماست ، دست‌اندازى نموده‌اند بسى در شگفت بوديم و آنان در حق ما انصاف به خرج ندادند ، [ اما با اين همه 
  ] ، از منازعه با آنان چشم پوشيديم . ولى امروز جاى آن است كه همه كس از دست‌اندازى قواى معاويه بدين منصب و مسند در شگفت فرو روند ؛ چه به هيچ بابت شايسته اين منصب نيستى ، نه به داشتن فضيلتى دينى ، نه به گذراندن اثرى نيك در اسلام و بالاتر آنكه تو زاده يكى از دسته‌هاى مخاصم و فرزند دشمن‌ترين افراد قريش با رسول خدا صلى الله عليه و آله و قرآن مىباشى . پس پىگيرى از راه باطل فروگذار و همچون ديگر مردم\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 16 ، ص 30 و 31 .\r\n( 2 ) . ابوالحسن على بن حسين مسعودى ، مروج الذهب و معادن الجوهر ، ج 2 ، ص 431 .\r\n","page_name":" 125 ","page_number":125},
  {"content":"\r\n\r\nبه بيعت من درآى ؛ چه تو خود مىدانى كه من به كار حكومت از تو شايسته‌ترم . از خدا بپرهيز و طغيان و سركشى را فروگذار و خون مسلمانان مريز . به خدا سوگند كه بيش از اين ظلم [ كردن و 
  ] خون مردم را با خود به پيشگاه الهى بردن ، به خير تو نيست ! « 1 » معاويه در پاسخ نامه امام عليه السلام مىنويسد :\r\nاما آنچه درباره فضيلت و امتيازات پيامبر گفتى ، او واقعاً در ميان همه مردم - قبل و بعد از خودش گذشته و حال ، پير و جوان - متعالىترين فرد بود . . . .\r\nرحلت پيامبر و جدالى را كه ميان مسلمانان آن زمان [ بر سر جانشينى او 
  ] رخ داد ، ذكر كردى . . . .\r\nدر جامعه اسلامى ، پس از رحلت پيامبر درباره مسئله رهبرى و جانشينى آن حضرت مخالفت‌هايى وجود داشت ، اما مردم نسبت به امتيازات خاندان شما ، سابقه و خويشاوندى شما به پيامبر و مقام والاى شما در اسلام و امتيازات آنها جاهل و ناآگاه نبودند ، ولى آنها مىديدند كه بهتر است امر [ خلافت 
  ] در ميان قريش باشد از اين رو ابوبكر را برگزيدند . اين مطلبى بود كه مردم در جوانب آن فكر كردند و آن را بهترين چيز براى جامعه دانستند . از من مىخواهى كه با صلح و صفا همراه شده ، تسليم شوم ، ولى موقعيت امروزِ مربوط به تو و من درست مانند آن چيزى است كه بين خاندان تو و ابوبكر بعد از رحلت پيامبر رخ داد . . . . از نظر سن از تو مسن‌ترم ؛ بنابراين برايت بهتر است كه بر تقاضايى كه كرده‌اى ، پافشارى نكنى . اكنون به اطاعت من در آى ؛ بعد از من به خلافت خواهى رسيد . « 2 » نامه معاويه آشكارا نشان مىدهد كه او در پى ادامه جريان و روشى است كه بعد از پيامبر به مصلحت انديشىهايى حكومت را از خاندان پيامبر و وصى او ربودند . او نيز با علم به همه شايستگىهاى امام حسن عليه السلام همان مسيرى را مىرود كه پيشينيان رفته‌اند . وى در اين نامه بسيارى از مسائل مبهم در منازعه با امام على و امام مجتبى عليهما السلام و مسائل بعد از پيامبر را روشن مىكند .\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 16 ، ص 24 .\r\n( 2 ) . همان ، ص 24 و 25 .\r\n","page_name":" 126 ","page_number":126},
  {"content":"\r\n\r\nآشفتگى اوضاع سياسى و امنيتى در پى راه انداختن شورش‌ها و قتل و غارت توسط معاويه و سپاه شام در شهرهاى مختلف - از يمن تا مداين و انبار و فارس و شهرهاى حجاز - باعث خستگى و آزردگى مسلمانان گرديد . كه البته در كنار آن جنگ روانى عليه مسلمانان نيز به‌شدت ادامه داشت .\r\nمعاويه در روزهاى پايانى عمر امام على عليه السلام توانسته بود با جنگ روانى ، ارعاب و تطميع ، بسيارى از شهرها را ناامن و يا تصرف كند . اين در حالى است كه شكست حكميت و آشوب خوارج نيز بر اين ناامنى افزود . ترديد و نافرمانى سپاه عراق و بافت ناهمگون و قبيله‌اى آن و همچنين توقف فتوحات و سرازير شدن قبايل درگير جنگ به عراق و پيوستن آنان به ناراضيان ، اين فضا را يأس‌آلودتر كرد .\r\nامام حسن عليه السلام براى پايان بخشيدن به اين اوضاع نابسامان و خشكاندن ريشه تجاوزات و ناامنى ، بلافاصله بعد از بيعت ، مقابله با شورشيان و متجاوزان شام را اعلام كرد ، از اين‌رو سپاه قيس را - كه از زمان امام على عليه السلام براى مقابله با سپاه شام آماده شده بود - به فرماندهى عبيدالله بن عباس براى مقابله با سپاه معاويه روانه كرد . اين در حالى بود كه خبر حركت سپاه معاويه به سوى عراق نيز به امام عليه السلام مىرسيد . وحشت مردم عراق از حاكميت معاويه و شاميان سبب گرديد كه بسيارى از عراقيان و همچنين خوارج ، سپاه امام عليه السلام را همراهى كنند ، اما اين تعداد در مقابل آشفتگى شهرها و هجوم بىامان نيروهاى معاويه و سرپيچى شهرهاى مختلف ، چندان نبود .\r\nافرادى كه همراه فرماندهان سپاه امام عليه السلام به نخيله - از اردوگاههاى سپاه امام - اعزام شدند ، دوازده هزار نفر بودند . « 1 » از اين‌رو امام عليه السلام خود براى جمع‌آورى نيرو عازم ساباط مدائن شد ، اما پيش از اعزام ، عبيدالله فرمانده سپاه را به رعايت حقوق انسانى ، گشاده‌رويى و برخورد ملاطفت‌آميز با سربازان ، انجام امور با مشورت فرماندهان و اقدام نكردن به جنگ تا پيش از اقدام آنان توصيه كرد .\r\nسپاه معاويه نيز عازم مدائن بود و شايد يكى از دلايل عزيمت امام عليه السلام به مدائن مقابله با سپاه ديگر معاويه بوده باشد . معاويه با توجه به شناختى كه از تركيب و انگيزه‌هاى متفاوت سپاه امام عليه السلام داشت ، بهترين كار را جنگ تبليغى و روانى عليه امام عليه السلام و مسلمانان داشت تا به‌تدريج با ايجاد\r\n\r\n\r\n","description":"","footnote":"\r\n( 1 ) . ابوالفرج اصفهانى ، مقاتل الطالبيين ، تحقيق كاظم المظفر ، ص 71 ؛ ابن‌واضح احمد بن ابىيعقوب ، تاريخ اليعقوبى ، ج 2 ، ص 214 .\r\n","page_name":" 127 ","page_number":127},
  {"content":"\r\n\r\nاختلاف سبب فروپاشى سپاه گردد . وى مهم‌ترين اقدام تبليغى خود را با انتشار شايعهء مذاكره صلح امام عليه السلام با نمايندگان معاويه آغاز كرد . معاويه براى اين منظور ، مغيرة بن شعبه - از سران بنىاميه - و عبدالله بن عامر را به ساباط فرستاد تا درباره صلح با امام عليه السلام سخن بگويند . هنگامى كه دست خالى از نزد امام عليه السلام بيرون آمدند ، براى تحريك خوارج در سپاه امام دروغى را منتشر ساختند ، مبنى بر اينكه امام عليه السلام با پيشنهاد صلح موافقت كرده است . با اين سخنان ، سپاه مضطرب شد و عده‌اى دست به شورش زدند و حتى وسايل امام عليه السلام را غارت كردند . « 1 » آنان قصد داشتند امام عليه السلام را نيز به قتل رسانند ، اما شيعيان حضرت او را از معركه دور ساختند . حتى يكى از خوارج در حالى كه فرياد مىزد تو نيز همانند پدرت مشرك شده‌اى ، با شمشير به امام عليه السلام حمله‌ور شد و ضربتى به ران امام وارد ساخت . سپس امام عليه السلام را براى مداوا به منزل يكى از بزرگان ساباط منتقل كردند . « 2 » دورى دو سپاه امام و شورش سپاه همراه امام سبب گرديد كه سپاه عبيدالله از جريان دور بماند و شايعه صلح را باور كند . عبيدالله بعد از ملاقاتى كه با عبدالرحمن بن سمره نماينده معاويه برگزار كرد ، فريب خورد و شبانه با تعدادى از سربازان خود تسليم سپاه معاويه شد . اين اقدام عبيدالله باعث از هم پاشيدن سپاه گرديد ؛ آن‌گونه كه تنها چهار هزار نفر با قيس بن سعد باقى ماندند . « 3 » تمام تلاش معاويه در تطميع و فريب قيس بن سعد ناكام ماند . بدين‌رو ، قيس با سپاه اندك خود با سپاه شام درگير شد و چندين نفر از افراد سپاه كشته شدند . خبر مجروح شدن امام عليه السلام و گريختن بيشتر سپاه باعث ترك جنگ گرديد . اشراف عراق نيز چون پيروزى معاويه را محتمل دانستند ، دسته‌دسته به او پيوستند . حتى برخى از آنان به معاويه پيشنهاد دادند كه اگر حاضر باشد ، مىتوانند امام عليه السلام را دست‌بسته به دو تحويل دهند .\r\nقيس در نامه‌اى به امام عليه السلام اخبار سپاه و وضعيت پيش‌آمده را گزارش داد . امام عليه السلام بعد از آن مردم را جمع كرده ، آنان را ملامت نمود و فرمود :\r\nاى مردم عراق ! چه معامله‌اى با شما - كه با من هستيد - بكنم ؟ اين نامه قيس بن سعد است كه مىگويد حتى اشراف شما هم به سوى معاويه رفته‌اند . به‌خدا قسم ! رفتار\r\n\r\n\r\n","description":"","footnote":"\r\n( 1 ) . بنگريد به : ابن‌واضح احمد بن ابىيعقوب ، تاريخ اليعقوبى ، ج 2 ، ص 215 .\r\n( 2 ) . بنگريد به : ابوالفرج اصفهانى ، مقاتل الطالبيين ، تحقيق كاظم المظفر ، ص 72 .\r\n( 3 ) . احمد بن يحيى بلاذرى ، انساب الاشراف ، به كوشش محمد حميدالله ، ج 3 ، ص 38 .\r\n","page_name":" 128 ","page_number":128},
  {"content":"\r\n\r\nهراسناك و ناپسندى از جانب شماست . شما مردمى بوديد كه پدر مرا به قبول حكميت در صفين مجبور كرديد و وقتى كه او به خاطر خواسته‌هاى شما به حكميت تسليم شد ، عليه او برگشتيد و وقتى كه ديگر بار او از شما به جنگ با معاويه دعوت كرد ، از خود ضعف و سستى نشان داديد .\r\nپس از رحلت پدرم ، خود شما بوديد كه به سوى من آمده و با ميل و رضاى خويش با من بيعت كرديد . من بيعت شما را پذيرفتم و عليه معاويه بيرون آمدم . تنها خدا مىداند كه من چه منظور داشتم و اكنون شما همان رفتارى را كه قبل از اين با پدرم كرديد ، نسبت به من روا داشتيد .\r\nاى مردم عراق ! اگر به من در دينم افترا نمىزنيد ، اين امر براى من از شما كافى خواهد بود ! مرا در دينم فريب مىدهيد ! « 1 » در اين سخنان ، شرايط و اوضاعى كه حضرت را به كناره‌گيرى از حكومت وادار كرد ، روشن مىگردد . در تحليل ديگر ايشان ، عراقيان مردمى بودند كه به هنگام سخنْ بسيار با هيجان و پرتحرك ، اما به گاهِ عمل ناپايدار بودند . با اين حال ، امام عليه السلام به معاويه پيشنهاد صلح نداد . معاويه از ابتدا همواره بر صلح با امام عليه السلام تأكيد داشت و بدين منظور نامه‌ها و پيك‌هاى متعددى نزد ايشان فرستاد . البته صلح از ديدگاه معاويه ، كناره‌گيرى امام عليه السلام از حكومت بود . سرانجام هنگامى كه امام عليه السلام وضعيت بحرانى سپاه ، ناپايدارى عراقيان و خيانت اشراف و ترديد برخى ديگر از آنان را مشاهده كرد ، ناگزير پذيراى صلحى گرديد كه به او تحميل شده بود .\r\n\r\nعلل صلح امام حسن عليه السلام\r\n1 . عدم‌حضور و رغبت مردم به جنگ با سپاه شام : جنگْ بدون حضور فعال مردم امكان نداشت ؛ زيرا تركيب و بافت سپاه به گونه‌اى بود كه مردم داوطلب از گروه‌ها و قبايل مختلف مىبايست آن را تشكيل مىدادند . مردم شهرهاى مختلف سپاهيانى را براى مرزبانى به مرزهاى پهناور اسلامى اعزام داشته بودند و شام و مصر نيز در تصرف معاويه بود . آشوب و تعرّض سپاه معاويه به فارس و يمن نيز بخشى از نيروها را به خود مشغول داشته بود . بسيارى از عراقيان به دليل فتنه خوارج با از دست دادن نزديكانشان ديگر به جنگ تمايلى نداشتند و از حضور خوارج نيز بيمناك بودند . از\r\n\r\n\r\n","description":"","footnote":"\r\n( 1 ) . ابومحمد احمد بن اعثم كوفى ، الفتوح ، ج 4 ، ص 157 .\r\n","page_name":" 129 ","page_number":129},
  {"content":"\r\n\r\nاين‌رو ، تنها عده‌اى اندك حاضر شدند امام عليه السلام را در مقابله با سپاه معاويه همراهى كنند كه البته نيز پس از مدتى متزلزل شدند .\r\n2 . سستى سپاه : بسيارى از سپاهيان به دليل حوادث صفين و عدم‌اطمينان به اشراف و بزرگان سپاه ، بىهيچ پايدارى يا تسليم شدند و يا كنار كشيدند .\r\n3 . حضور خوارج در سپاه : بسيارى از خوارج به انگيزه انتقام‌گيرى و كينه جويى همراه سپاه امام بودند ، ازاين‌رو چندان از حضرت و فرماندهان منصوب ايشان اطاعت نمىكردند .\r\n4 . حفظ نخبگان شيعى : شيعه در دوره امام حسن عليه السلام با شهادت بزرگانى همچون مالك اشتر ، عمار ياسر ، ذوالشهادتين و نخبگان ديگر از صحابى پيامبر ، در وضعيتى خاص قرار گرفت . اندكى از نخبگان شيعى كه در عراق و مدينه حضور داشتند ، همراه امام عليه السلام در نبرد با معاويه شركت جستند ، اما با سستى و ناپايدارى و كمى سپاهيان بيم آن مىرفت كه همانند صفين ، اينان نيز به شهادت رسند و اين همان چيزى بود كه معاويه و مخالفان در پى آن بودند . در واقع استمرار فرايند انديشه شيعى با حفظ نخبگان و فرهيختگان شيعى ممكن بود ؛ آن هم در دورانى كه هنوز توده مردم درك درستى از انديشه شيعى و امامت الهى ( به دليل وضعيت فرهنگى ) جامعه نداشتند . خود امام عليه السلام در پاسخ به يكى از بزرگان شيعه كه به صلح معترض بود ، مىفرمايد : « زمانى كه ديدم شما قدرت كافى در اختيار نداشتند ، كار را تسليم كردم تا من و شما بمانيم » . « 1 » در سخنى ديگر نيز فرمود :\r\nمن براى حفظ شيعيانمان از قتل ، مصالحه كردم و انديشيدم تا اين جنگ را تا مدتى به تأخير بيندازم . « 2 » 5 . جايگاه معاويه در نگاه نومسلمانان : معاويه با فريب و تبليغاتْ خويش را صحابى پيامبر صلى الله عليه و آله ، منصوب خليفه دوم و سوم ، سردار فاتح در مقابل سپاه روم و حافظ پيروزى شاميان عليه روميان معرفى مىكرد و از ديگر سو خود را از خاندان قريش و مورد تأييد تنى چند از صحابى پيامبر نيز مىدانست . از اين رو هنگامى كه پيشنهاد صلح و جلوگيرى از خونريزى را مطرح كرد ، در افكار عمومى اثر نهاد ؛ چنان كه حتى او را از حاميان اسلام دانستند . در چنين اوضاعى بايد ابتدا با در اختيار گرفتن فرصت و زمان كافى به افشاى چهره نفاق و خدعه و نيز به\r\n\r\n\r\n","description":"","footnote":"\r\n( 1 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 44 ، ص 19 .\r\n( 2 ) . ابوحنيفه احمد بن داود دينورى ، الأخبار الطوال ، ص 220 .\r\n","page_name":" 130 ","page_number":130},
  {"content":"\r\n\r\nآگاهى مردم و تربيت نيروهاى فكرى همت گمارد . صلح امام عليه السلام و فرصت هشت‌ساله او بعد از آن و نيز ده سال امامت امام حسين عليه السلام در دوران معاويه چنين فرصتى را - هرچند به‌سختى - در اختيار شيعه گذارد . همين تحليل از وضعيت جامعه و جايگاه معاويه سبب گرديد كه امام حسين عليه السلام نيز سياست امام حسن عليه السلام را پيشه كند ؛ چنان كه بعد از رحلت امام حسن عليه السلام در پى درخواست مكرر شيعيان براى قيام ، حضرت همان مشى برادرشان را در پيش گرفت و با صراحت فرمود :\r\nاكنون عقيده من چنين نيست ؛ خداى شما را رحمت كند . تا هنگامى كه معاويه زنده است ، در خانه‌هاتان بمانيد و از كارى كه به شما ظنين شوند ، پرهيز كنيد . « 1 » نيز در مقابلِ كسانى كه به امام حسن عليه السلام اعتراض مىكردند ، فرمود :\r\nبرادرم راست مىگويد . هر يك از شما تا وقتى اين شخص [ / معاويه 
  ] زنده است ، در خانه‌هايتان بمانيد . اگر او مرد و شما زنده بوديد ، اميدوارم كه خداوند آن را براى ما پيش‌آورد كه رشد ما در آن باشد و ما را به خود وانگذارد . « 2 » امام حسن عليه السلام در چنين شرايط سخت و بىاعتنايى مردم به درخواست‌هاى ايشان براى جنگ با معاويه و سستى و ناپايدارى سپاه ، به بيان مواضع و ديدگاه خود مىپردازد . ايشان براساس عهد و پيمانى كه با خدا و مردم داشت ديدگاه خود را درباره ادامه جنگ با صراحت بيان مىكند ؛ البته بدين شرط كه مردم نيز همراهى كنند ؛ زيرا بدون آنان شكست در پيش روست . اگر مردم خواهان جنگ نباشند ، امام چاره‌اى ندارد كه اين خواست عمومى را بپذيرد . اما به هيچ روى ، اين اقدامْ به حكومت معاويه مشروعيتى نمىبخشد . امام عليه السلام خود مىفرمايد :\r\nشك و پشيمانى ما را از جنگ با شاميان بازنمىدارد ، بلكه با بردبارى و آرامش با آنها مىجنگيم .\r\nآنگاه خطاب به مردم بيان داشت :\r\nشما با گذشته خود تفاوت كرده‌ايد . . . . امروز دنياتان مقدم بر دينتان است .\r\nشما در بين دو جنگ خونين صفين و نهروان قرار گرفته‌ايد ؛ بر كشته‌هاى خود مىگرييد\r\n\r\n\r\n","description":"","footnote":"\r\n( 1 ) . همان ، ص 222 .\r\n( 2 ) . همان ، ص 223 .\r\n","page_name":" 131 ","page_number":131},
  {"content":"\r\n\r\nو درباره آنها در طلب ثار خويش هستيد . . . اكنون معاويه از ما تقاضاى صلح كرد ؛ صلحى كه هيچ‌گونه سرافرازى و شرافت و انصافى در آن وجود ندارد .\r\nاگر آماده نبرديد و مشتاق كشته شدن ، صلح او را رد كرده ، با تكيه بر شمشيرمان كار او را به خدا وامىگذاريم ، اما اگر « ماندن » را دوست داريد ، صلح او را بپذيريم و براى شما تأمين بگيريم .\r\nدر اين هنگام مردم از هر سوى فرياد برآوردند و با نداى « ماندن ، ماندن » صلح را پذيرا شدند . « 1 » امام حسن عليه السلام در جايى ديگر فرمود :\r\nمن خواسته بيشتر مردم را در صلح و ناخرسندى آنان را نسبت به جنگ مشاهده كردم و دوست ندارم . . . آنها را بر آنچه ناخوشنودند ، مجبور سازم . « 2 » در جاى ديگر نيز اين‌گونه شكوه مىكند :\r\nبه خدا سوگند ! من از آن روى كار را به او سپردم كه ياورى نداشتم . اگر ياورى مىداشتم ، شبانه‌روز با او مىجنگيدم تا خداوند ميان من و آنان حكم كند . « 3 » سرانجام امام عليه السلام به امضاى صلحِ پيشنهادى معاويه تن در مىدهد و شرايط خود را براى صلح اعلام مىدارد كه مورد موافقت قرار مىگيرد .\r\n\r\nمتن صلح‌نامه امام حسن عليه السلام با معاويه\r\nاين مصالحه‌اى است كه ميان حسن بن على بن ابىطالب و معاوية بن ابىسفيان واقع مىشود . بر آن قرار با او صلح مىكند و امر خلافت به او وا مىگذارد كه چون وفات او نزديك شده ، هيچ كس را به وليعهدى نصب نكند و كار خلافت به شورا گذارد تا مسلمانان كسى را كه صلاح دانند ، نصب كنند .\r\nشرط ديگر آن است كه مسلمانان به طور عموم در هر كجا باشند - از شام و عراق و\r\n\r\n\r\n","description":"","footnote":"\r\n( 1 ) . ابن‌عساكر ، ترجمة الامام الحسن عليه السلام من تاريخ دمشق ، ص 178 و 179 ، به نقل از : رسول جعفريان ، تاريخ سياسى اسلام ( تاريخ خلفا ) ، ج 2 ، ص 373 ؛ على بن محمد ( ابن‌اثير ) ، الكامل ، ج 3 ، ص 406 .\r\n( 2 ) . ابوحنيفه احمد بن داود دينورى ، الأخبار الطوال ، ص 220 به نقل از همان منبع .\r\n( 3 ) . علّامه محمد تقى مجلسى ، بحارالأنوار ، تحقيق محمدباقر محمودى ، ص 147 .\r\n","page_name":" 132 ","page_number":132},
  {"content":"\r\n\r\nتهامه و حجاز - از او در امان باشند . به‌خصوص ياران على و شيعه او بر جان و مال و زنان و فرزندانشان در ايمن باشند . بر اين جمله عهد كرد و پذيرفت . معاوية بن ابىسفيان حجّت و ميثاق خداى تعالى بر خويش گرفت و قبول كرد كه بر اين عهد و شرط وفا كند و هيچ مكر و كيد نكند .\r\nحسن بن على و برادر او حسين و هيچ كس از فرزندان و زنان و خويشان و متصلان ايشان و اهل‌بيت پيامبر را در سرّ و آشكار در حق ايشان بدى نكند و ايشان را در تمامى احوال - هر كجا در دنيا كه باشند - در امنيت دارد و تهديد نكند . « 1 » برخى راويان و مورخان آورده‌اند كه معاويه صلح‌نامه‌اى تنظيم كرد و توسط محمد بن اشعث و عبدالله بن عامر براى امام عليه السلام فرستاد . وى در آن متعهد شده بود كه در هر سال يك ميليون درهم از بيت‌المال را افزون بر ماليات فسا و داراب به امام عليه السلام واگذارد . زمانى كه امام عليه السلام متن نامه را خواند ، فرمود :\r\nمرا در طمع چيزى انداخته كه اگر آن را مىخواستم ، حكومت را به وى تسليم نمىكردم .\r\nآنگاه عبدالله بن حرث بن نوفل را نزد معاويه فرستاد و به او فرمود : به معاويه بگو اگر مردم امنيت دارند ، من با او صلح مىكنم . معاويه كاغذ سفيدى را به او داد و گفت : هرچه مىخواهى ، در آن بنويس . امام حسن عليه السلام متن پيشين را در آن نوشت . « 2 » در متون معتبر ، بحثى از مسائل مالى به ميان نيامده است . اين را نيز ناديده نگيريم كه صلح امام عليه السلام تحميلى بود و از سويى سيرهء ايشان نيز با اخذ پول و ماليات از معاويه و يا شرط كردن آن در صلح‌نامه ، مناسبتى ندارد . امام حسن عليه السلام در عراق در حضور معاويه و عمرو عاص با صراحت از حقانيت خود و اجبار در پذيرش صلح سخن گفت و در مقابلِ ادعاى خلافت معاويه فرمود :\r\nخليفه كسى است كه به سيره پيامبر صلى الله عليه و آله عمل كرده و از او اطاعت كند . خليفگى به اين نيست كه خليفه ستمگرى ورزيده ، سنت پيامبر را رها نمايد و دنيا را به‌عنوان پدر و مادر خود بگيرد . . .\r\nچه مىدانيم ! شايد اين آزمايشى براى شما و متاعى اندك [ براى معاويه 
  ] باشد .\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ج 5 ، ص 163 - 159 ؛ ابوعلى مسكويه رازى ، تجارب الامم ، ج 1 ، ص 386 و 387 ؛ عزالدين هبةالله بن محمد بن ابىالحديد مدائنى ، شرح نهج‌البلاغه ، ج 4 ، ص 15 - 8 .\r\n( 2 ) . احمد بن يحيى بلاذرى ، انساب الاشراف ، به كوشش محمد حميدالله ، ج 3 ، ص 41 و 42 .\r\n","page_name":" 133 ","page_number":133},
  {"content":"\r\n\r\nدر اين هنگام معاويه از سخنان امام عليه السلام برآشفت ، ولى حضرت ادامه داد :\r\nمعاويه در حقى با من به نزاع برخاست كه از آنِ من بود ، اما من به خاطر صلاح امت و جلوگيرى از خونريزى آن را ترك كردم . « 1 » امام عليه السلام در اين سخنرانى به تبليغات و شايعات معاويه و ياران او پاسخى در خور داد ؛ شايعاتى مبنى بر اينكه حسن بن على خود را شايسته خلافت نمىداند ، و گرنه از آن كناره نمىگرفت و چون ديد معاويه شايسته‌تر است ، خلافت را به دو واگذار كرد . حضرت مىگويد كه هيچ‌گاه در حقانيت خود به امامت و حكومت ترديد نداشته است و اگر صلح را پذيرفته ، به جهت مصالح امت است ، نه براى تأييد حكومت معاويه .\r\nپس از پذيرش صلح ، ماهيت كاذب او در صلح‌طلبى آشكار شد و پرده تزوير از چهره وى كنار رفت . او در كوفه با صراحت تمام از عدم‌صداقت و پايبندى خود به صلح‌نامه سخن راند :\r\nمن اين شروط را به خاطر خاموش كردن آتش فتنه و مداراى با مردم و ايجاد الفت پذيرفتم ، اما اكنون همه آنها را زير پايم مىگذارم . « 2 » در عبارتى ديگر نيز كه از او نقل شده ، آمده است :\r\nمن با شما براى آنكه نماز بگذاريد ، يا روزه بداريد ، يا حج بجاى آريد ، يا زكات بپردازيد نجنگيدم ، بلكه جنگيدم تا اميرى شما را به دست آورم . خداوند اين را به من عطا كرد و حال آنكه شما از آن كراهت داشتيد . « 3 »\r\n\r\nجريان‌هاى فكرى و سياسى در عصر امام حسن عليه السلام\r\nجريان‌هاى فرهنگى ، فكرى و سياسى در عصر امام حسن عليه السلام را مىتوان به دو جريان عمده تقسيم كرد : جريان شيعى و جريان غيرشيعى .\r\n\r\nالف ) جريان شيعى\r\nجريان شيعى كه در شهرهاى عراق ( عمدتاً كوفه ) و اندكى هم در بصره و حجاز بود ، از شاگردان و\r\n\r\n\r\n","description":"","footnote":"\r\n( 1 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 44 ، ص 42 .\r\n( 2 ) . احمد بن يحيى بلاذرى ، انساب الاشراف ، به كوشش محمد حميدالله ، ج 3 ، ص 46 - 44 .\r\n( 3 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 16 ، ص 46 .\r\n","page_name":" 134 ","page_number":134},
  {"content":"\r\n\r\nياران امام على عليه السلام و تعدادى از صحابه پيامبر صلى الله عليه و آله . . . بودند . « 1 » آنان بعد از شور و جنبش اولى در حكومت شش‌ماهه امام حسن عليه السلام بعد از صلح داراى گرايش‌هاى مختلف شدند : عده‌اى به دليل برخوردهاى تجاوزكارانه معاويه خواهان آن بودند كه به نبرد با معاويه ادامه دهند ، از همين‌رو نسبت به صلح امام عليه السلام ناخشنود بودند ؛ همانند حجر بن عدى و عمرو بن حمق خزاعى . « 2 » گرچه اين دسته امامت حضرت را نفى نمىكردند ، به مبارزات قهرآميز خود ادامه دادند ؛ آن‌هم به شكل سياسى و افشاى ماهيت معاويه و حكومت او . به همين‌روى ، معاويه با قساوت تمام حجر و ياران او را در عراق به قتل رساند و براى انهدام گروه شيعيان عراق نيز فرماندارى خونريز را منصوب نمود .\r\nدسته‌اى ديگر از شيعيان نيز همراه امام به مدينه آمده و با ايشان و امام حسين عليه السلام جريانى فكرى و فرهنگى را بنيان نهاده بودند ؛ همانند مسلم بن عقيل ، ميثم تمار ، سبحان بن مرد خزاعى و سفينه كه از خواص آن حضرت بودند .\r\n\r\nب ) جريان غيرشيعى\r\nحاكميت يافتن بنى اميه بر سرزمين اسلامى زمينه ساز تقويت و پيدايى جريان‌هايى بود كه در مقابل انديشه‌هاى شيعى ، به توجيه و مشروعيت‌بخشى به سلطه امويان روى آوردند و از همين رو مورد حمايت امويان قرار گرفتند . برخى ديگر جريان‌هايى بودند كه ريشه در گذشته داشتند و كم‌وبيش در اين دوره به حيات خويش ادامه دادند . با توجه به مجموع گروه‌هاى فعال آن روز مىتوان در جناح غير شيعى سه جريان عمده فكرى و سياسى را برشمرد كه بدانها مىپردازيم .\r\n\r\n1 . عثمانيه\r\nجريان عثمانيه بعد از كشته شدن عثمان بن عفان خليفه سوم در قيامى عمومى ( با دسيسه امويان ، تشويق عايشه و رهبرى طلحه و زبير ) شكل گرفت . آنان در عصر امام مجتبى عليه السلام به دليل پيوند با دولت اموى از جايگاه ممتازى برخوردار بودند . اين گروه در بيعت عمومى مردم عراق با\r\n\r\n\r\n","description":"","footnote":"\r\n( 1 ) . بنگريد به : ابوحنيفه احمد بن داود دينورى ، الأخبار الطوال ، ص 221 و 222 ؛ عبدالله بن مسلم ( ابن قتيبه‌دينورى ) ، الامامة و السياسة ، تحقيق على شيرى ، ج 1 ، ص 187 ؛ ابوجعفر محمد بن على بن حسين بن بابويه قمى ، علل الشرايع ، ج 1 ، ص 211 ؛ عبدالله بن نورالله بحرانى ، عوالم العلوم ، ج 16 ، ص 174 ؛ ابن‌شهرآشوب ، مناقب آل ابىطالب ، ج 4 ، ص 35 .\r\n( 2 ) . همان .\r\n","page_name":" 135 ","page_number":135},
  {"content":"\r\n\r\nامام حسن عليه السلام از بيعت با حضرت خوددارى كردند . « 1 » همچنين در سپاه شام و در زمان آن حضرت كه به « عثمانى » « 2 » شهرت داشتند . تظاهر معاويه به خونخواهى عثمان ، اين جريان را به معاويه علاقه‌مند ساخت و معاويه نيز به‌شدت آنان را مورد حمايت قرار داد . اين گروه در ترويج انديشه‌ها و تبليغات ضد اهل‌بيت و جريان شيعى فعال بودند .\r\n\r\n2 . خوارج\r\nبقاياى خوارج با جذب عناصر جديد در عصر امام حسن عليه السلام به يكى از جريان‌هاى سياسى و فكرى تبديل شدند . اينان از آن رو كه نبرد با بنىاميه و معاويه را ضرورى مىشمردند ، همواره براى دولت امويان مزاحمت‌هايى ايجاد مىكردند ، از اين‌رو بخشى از توان دولت معاويه و دولت‌هاى بعد از او صرف مقابله با خوارج گرديد .\r\nاين جريان نيز به سبب مخالفتى كه با امام على عليه السلام داشتند ، از بيعت و همراهى با امام حسن عليه السلام امتناع كردند و تنها به‌منظور انتقام از معاويه در سپاه امام عليه السلام جاى گرفتند ؛ تا جايى كه به دليل عدم‌اعتقاد به امامت و خلافت امام حسن عليه السلام ، در فروپاشى سپاه امام عليه السلام ( در حمله به معاويه ) نقش مهمى ايفا كردند . با اين حال معاويه پس از صلح با امام حسن عليه السلام به سركوبى آنان پرداخت . « 3 » برخى از گروه شيعيان در كوفه و بصره بر خلاف نظر امام حسن عليه السلام در سركوبى خوارج ناآگاهانه با معاويه همراه شدند . امام عليه السلام نيك مىدانست كه معاويه در صدد حذف همه مخالفان است ، آن هم توسط خودشان ، بىآنكه خود هزينه‌اى نمايد و مهم‌تر آنكه در صدد بود تا در صورت همكارى امام ، تصويرى مشروع از حاكميت خود ترسيم كند ، ولى امام عليه السلام با هوشمندى چنين اجازه‌اى نداد . البته شركت فعال گروه‌هايى از شيعيان در نبرد با خوارج به دليل ظلم و ستمى بود كه خوارج در حق شيعه به‌ويژه شهادت امام على عليه السلام روا داشته بودند .\r\n\r\n3 . مرجئه\r\nمرجئه از كلمه « ارجاء » برگرفته شده كه در لغت به دو معنا آمده است : يكى انجام دادن كارى پس از كار ديگر و دوم اميد داشتن به آينده . « 4 » دربارهء نام‌گذارى اين فرقه چند وجه را ذكر كرده‌اند :\r\n\r\n\r\n","description":"","footnote":"\r\n( 1 ) . بنگريد به : ابوالفرج اصفهانى ، الاغانى ، ج 11 ، ص 116 .\r\n( 2 ) . بنگريد به : محمد بن مكرم ( ابن‌منظور ) ، مختصر تاريخ دمشق ، ج 8 ، ص 52 .\r\n( 3 ) . بنگريد به : على بن محمد ( ابن‌اثير ) ، الكامل فى التاريخ ، ج 3 ، ص 275 .\r\n( 4 ) . بنگريد به : محمدجواد مشكور ، فرهنگ فرق اسلامى ، ماده « مرجعه » ، ص 402 .\r\n","page_name":" 136 ","page_number":136},
  {"content":"\r\n\r\nيك . اين فرقه نيت و عقيده را اصل شمردند و گفتار و كردار را بىاهميت دانستند .\r\nدو . معتقد بودند همان‌گونه كه عبادت كردن با كفر سودى ندارد ، گناه كردن نيز چيزى از ايمان نمىكاهد .\r\nسه . ارجا به معنى اميدوار كردن است ؛ زيرا اين فرقه اهل گناهان كبيره را با اداى شهادتين از طريق ايمان نوميد نمىساختند و آنان را كافر نمىشمردند .\r\nدر مقابل عقيده خوارج ، تنوع انديشه و نظرگاه‌هاى مرجئه و مواضع آنان سبب گرديد كه آنان به چندين گروه مذهبى تقسيم شوند ؛ « 1 » آن‌گونه كه مورخان نيز درباره آنها به اتفاق‌نظر دست نيابند :\r\nنخستين گروه از جريان مرجئه در قرن اول هجرى پس از حادثه قتل عثمان پديد آمدند . گروهى از مردم پس از كشته شدن عثمان از او حمايت كردند و بر خلاف بيشتر مردم به راهى ديگر رفتند .\r\nاين گروه پس از شهادت امام على عليه السلام به هواداران عثمان پيوستند و پس از كشته‌شدن او نيز در خونخواهىاش با معاويه همراه شدند . عده‌اى براى ايجاد وحدت در جامعه پيشنهاد دادند كه قضاوت در مورد حق و باطل بودن عثمان و على عليه السلام را به تأخير اندازند تا خداوند روز قيامت داورى كند . اين عقيدهء مرجئه اول بود كه در عقايد و انديشه‌هاى سياسى و دينىشان تحولاتى ايجاد كردند ؛ تا آنجا كه به‌منظور توجيه دينىِ ارجاى سياسى در صدد يافتن مبانى كلامى و اعتقادى برآمدند و چنين شد كه ارجاى كلامى و مرجئه مذهبى تولد يافت . اين گروه بر اين عقيده شدند كه رتبهء اعمال ، متأخر از رتبه ايمان است « 2 » و گناهان كبيره به ايمانِ انسان ضررى نمىرساند ، از اين‌رو به همه گناهكاران حتى غاصبان خلافت پيامبر خدا صلى الله عليه و آله اميد آمرزش مىدادند . اين جريان اعتقادى كه همه خطاها را تخطئه مىكرد ، به مرجئه شهرت يافت . اين گروه ابتدا جريانى سياسى بودند ، اما بعدها به جريانى كلامى كشيده شدند و در توجيه خلافت معاويه بيشترين خدمت را به او كردند ؛ زيرا با اين عقايد ، داورى دربارهء حقانيت و باطل بودن حكومت‌ها و حاكمان به قيامت وانهاده شد و نهى از منكر نيز تعطيل گرديد و بدين‌رو همه خطاها و خلاف‌هاى معاويه و بنىاميه توجيه شد . در واقع از همين روى بود كه اين جريان به‌شدت مورد حمايت\r\n\r\n\r\n","description":"","footnote":"\r\n( 1 ) . بنگريد به : رضا برنجكار ، آشنايى با فرق و مذاهب اسلامى ، ص 37 - 34 ؛ محمد جواد مشكور ، فرهنگ‌فرق اسلامى ، ص 405 - 402 .\r\n( 2 ) . رضا برنجكار ، آشنايى با فرق و مذاهب اسلامى ، ص 19 .\r\n","page_name":" 137 ","page_number":137},
  {"content":"\r\n\r\nخلافت امويان قرار گرفت .\r\n\r\nباب امام حسن عليه السلام\r\nچنان‌كه در فصل اول بيان گرديد ، امامان شيعه با همه سخت‌گيرى و شدت عمل حكومت‌ها - در اختفا و حذف انديشه شيعى و منزوىساختن امامان شيعه و قطع ارتباط مردم با ايشان - توفيق يافتند با بناگذاردن تشكيلاتى منسجم به انتشار و توسعه و بالندگى انديشه شيعه و حفظ روابط عاطفى و معنوى شيعيان با امامت بپردازند . اين بزرگان با همين سازوكارها بزرگ‌ترين نهضت فكرى و فرهنگى و سياسى را در جهان اسلام بنيان نهادند . يكى از اين تشكيلات اساسى ، « باب » بود كه افزون بر فعاليت در حيطه عمل و سياست ، حافظ اسرار امامت و رابط مردم با امام در عرصه معرفتى نيز بود امام حسن عليه السلام نيز بابى مخصوص داشت كه در روايات از دو نفر به‌عنوان باب ايشان نام برده مىشود :\r\nيكى ، سفيه « 1 » و ديگرى ميثم تمار « 2 » كه از صاحبان اسرار و معرفت خاص امام مجتبى عليه السلام بودند .\r\n\r\nرابطه امام عليه السلام با شيعيان\r\nمسئوليت امامت شيعيان همواره بر عهده امام حسن عليه السلام بود و هيچ‌يك از شيعيان حتى آنان كه با صلح ايشان مخالف بودند ، امامت آن حضرت را انكار نكردند . آنان مواضع خود را به صورت جريانى مخالف با رقباى خاندان پيامبر صلى الله عليه و آله و امامت حفظ نمودند و از پذيرش آنچه اكثريت - با ميل و يا بدون ميل - پذيرفته بودند ، امتناع كردند .\r\nدوره امامت حضرت از سال 41 تا 49 زمانى است كه در آن احساسات و عواطف شيعيان از مرحله مبارزات ناآشكار - كه از آن به آتش زير خاكستر تعبير مىشود - مىگذشت . البته گاه فرياد اعتراض به حمايت از خاندان پيامبر صلى الله عليه و آله و عليه معاويه از اين سو و آن سو برمىخواست و حتى هيئت‌هاى كوچكى در مدينه با امام حسن و امام حسين عليهما السلام ملاقات كرده ، خواهان رهبرى قيام عليه معاويه مىشدند ، اما با نگاه امام عليه السلام و نخبگان ديگر شيعى ، نهضت تشيع هنوز براى چنين اقدامى آماده نبود . به هر روى ، اين نهضت سير تحول طبيعى خود را مىگذراند ، تا اينكه بتواند حمايت همه‌جانبه بخشى از مردم مستعد را جلب كند . در عين حال ، معاويه از عواطف قوى شيعيان در بخش‌هايى از حجاز و عراق به‌ويژه مردم كوفه كاملًا آگاه بود ، از همين رو روش‌هاى\r\n\r\n\r\n","description":"","footnote":"\r\n( 1 ) . ابن‌شهرآشوب مازندرانى ، مناقب آل ابىطالب ، ج 2 ، ص 36 .\r\n( 2 ) . همان ، ج 3 ، ص 304 و ج 4 ، ص 28 ، 77 و 167 .\r\n","page_name":" 138 ","page_number":138},
  {"content":"\r\n\r\nگوناگونى را به‌منظور جلوگيرى از هرگونه شورشى اتخاذ كرد . او پس از آنكه به‌سرعت بر كوفه استيلا يافت ، هواداران امام على و امام مجتبى عليهما السلام را از شهر تبعيد كرد و گروهى از مردم شام ، بصره و الجزيره را كه به دو وفادار بودند ، جايگزين آنان ساخت ، « 1 » با اينكه اقدام او خلاف صريح مفاد صلح‌نامه بود .\r\nامام حسن عليه السلام پس از كناره‌گيرى از خلافت ، كوفه را ترك گفت و در مدينه اقامت گزيد و به‌گونه‌اى غيرعلنى هدايت شيعيان را برعهده گرفت . « 2 » حضور امام عليه السلام و نفوذ او در ميان شيعيان مانع از همه اقدامات و تصميماتى بود كه معاويه در سر داشت . برنامه معاويه براى تغيير در روش و آيين اسلام به‌ويژه پادشاهى كردن خلافت و موروثى نمودن آن براى خاندانش ، او را بر آن داشت كه امام عليه السلام را از سر راه بردارد ، از اين رو با دسيسه جعده ، دختر اشعث ايشان را به شهادت رساند .\r\nبيشتر منابع - اعم از شيعه و سنى - و مورخان و محدثان علت مرگ امام حسن عليه السلام را زهرى مىدانند كه جعده ، همسر امام عليه السلام به او خوراند . « 3 » معاويه با وعدهء دادن پول و ازدواج با يزيد ، جعده را فريب داد و بعد از شهادت امام عليه السلام به آنچه گفته بود ، عمل نكرد . « 4 » در همان سال مخالف ديگر حكومت به نام سعد بن ابىوقاص نيز با زهر مسموم و كشته شد .\r\nمعاويه بعد از دريافت خبر شهادت امام عليه السلام شادىاش را پنهان نساخت و بىدرنگ فرزندش يزيد را بر خلاف صراحت مفاد صلح‌نامه به ولايتعهدى خود منصوب كرد .\r\n\r\nماجراى دفن امام حسن عليه السلام در مدينه\r\nپس از شهادت امام حسن عليه السلام ، اهل‌بيت پيامبر عليهم السلام تصميم گرفتند ايشان را در كنار مرقد رسول خدا صلى الله عليه و آله دفن كنند ، اما بنىاميه و سران پيمان‌شكنان مانع از اين كار شدند ؛ آن هم به دليل كينه‌اى كه جريان نفاق و پيمان‌شكنان از حضور فعال امام حسن عليه السلام در نبردهاى جمل و صفين - در كنار پدرش - داشتند . علاوه بر اين بىاعتنايى چندين ساله امام عليه السلام به همه درخواست‌هاى آنان و نيز به نفوذ معنوى امام عليه السلام پس از صلح ، بر خلاف جريان حاكميت و پيمان‌شكنان كه پايگاه\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 1 ، ص 1920 .\r\n( 2 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 16 ، ص 14 .\r\n( 3 ) . ابوالحسن على بن حسين مسعودى ، مروج الذهب و معادن الجوهر ، ج 2 ، ص 426 .\r\n( 4 ) . همان ، ص 427 .\r\n","page_name":" 139 ","page_number":139},
  {"content":"\r\n\r\nاجتماعى خود را در ميان مردم از دست داده بودند بر اين كينه و عداوت مىافزود . مروان گروه مسلّحى فراهم آورد و به مقابله با امام حسين عليه السلام پرداخت . امام عليه السلام مردم مدينه را به همراهى دعوت كرد . بدين‌رو بنىتيم ، بنىزهره و بنىاسد مسلّح شدند و امام حسين عليه السلام با برداشتن پرچمى براى تشييع پيكر امام عليه السلام آماده شدند . مروان با حمايت و تشويق عايشه به‌سوى جنازه پاك پسر رسول خدا صلى الله عليه و آله تيراندازى كرد ، چون امام حسن عليه السلام توصيه كرده بود نگذاريد در تشييع من خونى ريخته شود ، « 1 » حضرت جنازه برادرش را به قبرستان بقيع منتقل و در آنجا دفن نمود .\r\nشهادت امام براساس روايات صحيح‌تر در 28 صفر سال 49 هجرى سالروز رحلت پيامبر خدا صلى الله عليه و آله واقع شد . « 2 »\r\n\r\nتاريخ امامت امام حسين عليه السلام\r\nبلافاصله بعد از شهادت امام حسن عليه السلام شيعيان عراق و مدينه بيعت خويش را ضمن ارسال نامه تسليتى به امام حسين عليه السلام اعلام داشتند . عبارات به‌كاررفته در اين نامه و نامه‌هاى بعدى بيانگر وجود تفكر امامت شيعى در بين بخش‌هايى از مردم است .\r\nامام حسين عليه السلام سومين امام شيعيان در سوم شعبان چهارم هجرى ديده به جهان گشود . او از اهل‌بيت و در شمار اصحاب كساست و در جمع مباهله نيز حضور داشت و همواره مورد علاقه شديد پيامبر خدا صلى الله عليه و آله بود ؛ چنان كه بارها مىفرمود : « حسين از من است و من از حسين » . « 3 » امام حسين عليه السلام در نبردهاى جمل ، صفين و خوارج در كنار پدرش عليه پيمان‌شكنان و متجاوزان جنگيد و در مدت امامت امام حسن عليه السلام در رهبرى شيعيان و نشر انديشه‌هاى شيعى حضورى بس فعال داشت . او با داشتن ويژگىهايى ممتاز همواره مورد علاقه فراوان مردم بود .\r\nعالىترين دعاهاى عرفانى نظير مناجات عرفه از ايشان روايت شده كه سند ماندگار عرفان انديشه شيعى است .\r\nامامت حضرت از سال 49 هجرى تا دهم محرم سال 61 هجرى ادامه يافت كه ده سالِ آن در دوران سلطنت معاويه بود . او نيز همانند امام حسن عليه السلام چون از موقعيت معاويه و اوضاع\r\n\r\n\r\n","description":"","footnote":"\r\n( 1 ) . بنگريد به : محمد بن سعد ، ترجمة الإمام الحسن عليه السلام ، ص 179 - 177 .\r\n( 2 ) . همان ، ص 183 و 190 ؛ احمد بن يحيى بلاذرى ، انساب الاشراف ، به كوشش محمد حميدالله ، ج 3 ، ص 66 .\r\n( 3 ) . محمد بن سعد ، ترجمة الإمام الحسن عليه السلام ، ص 137 .\r\n","page_name":" 140 ","page_number":140},
  {"content":"\r\n\r\nاجتماعى و شرايط سياسى آگاهى داشت ، انزوا و كناره‌گيرى از صحنه سياسى را ترجيح داد . گرچه سخت‌گيرى معاويه شدت يافته بود و اقدامات تندى بعد از امام حسن عليه السلام عليه رهبران شيعى نظير حجر بن عدى ، عمرو بن حمق ، ميثم تمار و بسيارى ديگر از شيعيان انجام داد و سرانجام آنان را به شهادت رساند ، امام عليه السلام شرايط را براى قيام مناسب نديد و هيچ‌گاه از اعتراض عليه معاويه نيز رويگردان نبود ؛ چنان كه پس از شنيدن خبر شهادت حجر بن عدى شديداً به معاويه اعتراض كرد .\r\nمعاويه به‌صراحت دستور آزار و قتل شيعيان و سبّ و لعن امام على عليه السلام را صادر كرد و براى بهبود موقعيت خود و بنىاميه و مذمت خاندان پيامبر صلى الله عليه و آله احاديث بسيارى را جعل نمود . حضرت در مقابل اين اقدامات نوشت :\r\nبه خدا سوگند ! جنگ با تو را ترك كردم ، در حالى كه در اين باره از خداوند خوفناك هستم .\r\nگمان نمىكنم كه خداوند در ترك واگذارى محاكمهء تو و حزب ملحد و ظالم و اولياى شياطين به او از من راضى باشد . آيا تو نبودى كه از روى ظلم و تجاوز . . . حجر بن عدى و ياران او را - كه در براندازى ظلم و مخالفت با بدعت‌ها مبارزه كردند و از هيچ خطرى نمىهراسيدند - به قتل رساندى ؟ . . .\r\nآيا تو قاتل عمرو بن حمق خزاعى نيستى ؟ او كه از اصحاب پيامبر عليه السلام بود و عبادتْ او را رنجور كرده و چهره او را تغيير داده و جسم او را نحيف كرده بود . . . تو سنت پيامبر را ترك كرده و با فرمان او عمداً مخالفت كردى و بدون هدايت الهى به دنبال هواى خود رفتى .\r\nبعد از آن زياد را به بصره و كوفه مسلط كردى ؛ در حالى كه او دست‌هاى مسلمانان را قطع كرده ، چشمان آنها را نابينا نموده و آنها را به شاخه‌هاى نخل آويزان مىساخت .\r\nآيا تو قاتل آن دو حضرمى « 1 » نيستى ؟ كسانى كه زياد به تو نوشت آنها بر دين على عليه السلام هستند و تو به او نوشتى كه هر كس را بر دين و رأى على است ، بكش . او نيز به دستور تو آنها را كشته و مُثله كرد . آيا جز اين است كه دين على همان دين محمد صلى الله عليه و آله است ؟\r\nكسى كه پدر تو با او مبارزه مىكرد . . .\r\nمن براى خود و دين خود چيزى را بالاتر از جهاد با تو نمىدانم . اگر آن را انجام دهم ، به پروردگار نزديك شده‌ام . اى معاويه ! بشارت باد تو را به قصاص به خاطر قتل حجر . يقين\r\n\r\n\r\n","description":"","footnote":"\r\n( 1 ) . مسلم بن زيمر و عبدالله بن نجى توسط زياد و به دستور معاويه به شهادت رسيدند .\r\n","page_name":" 141 ","page_number":141},
  {"content":"\r\n\r\nكن و بدان براى خدا كتابى است كه هر گناه كوچك و بزرگى در آن ثبت مىشود .\r\nآرى ، خداوند تو را به خاطر گمان بد به مردم [ و اينكه 
  ] آنها را گرفته و با شبهه و تهمت به قتل رسانده و مردم را وادار به بيعت براى فرزند سفيه شرابخوار و سگ‌باز خود مىكنى ، فراموش نمىكند . من براى تو جز اين نمىگويم كه تو در حق خود خسران كرده ، دينت را ضايع كردى و امانتى را كه در دست دارى ، مورد سوءاستفاده قرار دادى و مردمِ تحت حاكميت خود را فريب دادى و جايگاهت را پر از آتش مىكنى ؛ دور باد قوم ستمكار ! « 1 » با اين حال در زمان خلافت معاويه ، امام حسين عليه السلام همانند برادرش به تقيه عمل كرد و به معاهده صلح پايبند بود ، از اين‌رو ارتباط شيعيان با امام عليه السلام به صورت پنهانى و مخفيانه صورت مىگرفت . « 2 » اقدامات سركوبگرانه شديد معاويه و گماردن زياد بر كوفه و قتل و كشتار بسيارى از زاهدترين و شريف‌ترين مسلمانان همانند حجر و عمرو بن حمق ، بيانگر ترس و هراسى بود كه معاويه از گسترش فعاليت رهبران شيعى در عراق داشت .\r\nاتهاماتى نيز كه در كوفه عليه حجر و رهبران فعاليت‌هاى دينى و سياسى مطرح شد ، كاملًا نشان‌دهندهء تبليغات شيعى و هوادارى از امامان شيعه بوده است ؛ اتهاماتى از اين دست :\r\nاو مردم را درباره ابوتراب على موعظه مىكند و او را از هر خطايى منزه دانسته و ستايش مىكند . او مردم را به جدايى از دشمنان على فرامىخواند . وى معتقد است كه خلافت جز در خاندان ابوطالب معتبر نيست . « 3 » شهادت حجر از يك سو باعث جدّيّت و عزم راسخ رهبران شيعى در عراق براى مقابله با دستگاه بنىاميه گرديد و از ديگر سو سبب شد كه امنيت رهبران سياسى و مذهبى كه منتقد خلافت بودند ، رخت بربندد . وقتى حكومتى بتواند پرنفوذترين رهبر فكرى و سياسى را به قتل برساند ، چگونه نتواند ديگرانى را كه نفوذ كمترى دارند ، از سر راه بردارد ؟ از اين رو عايشه و\r\n\r\n\r\n","description":"","footnote":"\r\n( 1 ) . احمد بن على بن ابىطالب طبرسى ، الاحتجاج ، به كوشش محمدباقر موسوى ، ج 2 ، ص 20 .\r\n( 2 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 328 .\r\n( 3 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 2 ، ص 131 .\r\n","page_name":" 142 ","page_number":142},
  {"content":"\r\n\r\nعبدالله بن عمر نيز به شدت عليه اعدام حجر اعتراض كردند . « 1 » به هر روى ، اين‌گونه اقداماتْ شيعيان را بيشتر تحت‌تأثير قرارداد ؛ اقداماتى كه بيانگر عزم جدّى حكومت براى حذف انديشه شيعى و جريان امامت الهى بود .\r\nمعاويه براى جلوگيرى از حاكميت يافتن مخالفان ، بر خلاف معاهده كه در آن تعيين حاكم برعهده شوراى مسلمين بود ، خود رسمى نو بنيان نهاد و آن موروثى كردن حكومت ، تعيين ولايتعهدى و بيعت‌گرفتن اجبارى از همه قبايل ، اقوام و واليان براى پسرش يزيد بود ؛ فردى كه بىهيچ معرفت دينى و صلاحيت اخلاقى ، از حداقل تدبير و شايستگى براى زمامدارى برخوردار نبود .\r\nبا همه مخالفتى كه امام حسين عليه السلام و ديگر رهبران مذهبى و سياسى مخالف انجام دادند ، معاويه با تطميع و تهديد به تثبيت پايه‌هاى حاكميت فرزندش يزيد پرداخت . شايد مهم‌ترين واقعه تاريخى كه احساسات عميق شيعيان را برانگيخت ، انتصاب يزيد از سوى معاويه باشد . به هر روى ، امام حسين عليه السلام از بيعت با يزيد و پذيرش ولايتعهدى او با صراحت امتناع كرد ؛ امرى كه به شدت باعث خشم معاويه گرديد .\r\n\r\nامام حسين عليه السلام و بحران حاكميت سياسى مسلمانان\r\nبا مرگ معاويه در سال 60 هجرى ، پسرش يزيد به فرمان معاويه خلافت را به دست گرفت . رفتار ضداسلامى و فسق ظاهرى او در سراسر جهان اسلام مشهود بود ؛ آن‌سان كه حتى اندك نويسندگانى كه مىكوشند برخى اطلاعات نامطلوب را دربارهء خاندان اموى پنهان سازند ، نمىتوانند از بيان اين گزارش خوددارى ورزند كه يزيد اولين خليفه در اسلام بود كه در ملأ عام شراب مىنوشيد و اعمال ضددينى را مرتكب مىشد . او كه هيچ بهره‌اى از دين نداشت ، هيچ‌گاه به عواطف و احساسات مذهبى مردم اعتنايى نكرد . يزيد به ميگسارى و دختران آوازخوان به شدت علاقه داشت و در معرض انواع فسق و فجور بود . اولين اقدام او بعد از مرگ معاويه ، گرفتن بيعت اجبارى از چهار تن از رهبران مخالف « 2 » در حجاز است . وى همچنين دستور داد در صورت\r\n\r\n\r\n","description":"","footnote":"\r\n( 1 ) . همان ، ص 14 ؛ ابوالفرج اصفهانى ، الاغانى ، ج 17 ، ص 92 .\r\n( 2 ) . اين چهار تن عبارت بودند از : امام حسين عليه السلام ، عبدالله بن زبير ، عبدالله بن عمر و عبدالرحمن بن ابىبكر . ( على بن محمد ( ابن‌اثير ) ، الكامل فىالتاريخ ، ج 4 ، ص 5 . )\r\n","page_name":" 143 ","page_number":143},
  {"content":"\r\n\r\nامتناع ، آنان را به قتل برسانند . « 1 » به كرسى نشستن يزيد را بايد سرآغاز بحرانى دانست كه جامعه اسلامى و همه ذخاير معنوى و دينى را تاراج مىكرد . جامعه‌اى كه دچار بحران گسترده در مبانى سياسى ، اجتماعى و فرهنگى گردد ، نيازمند اقدامات جدّى و هوشمندانه رهبران و نخبگان سياسى و دينى جامعه و به ويژه امامت الهى است . تاريخ پيامبران الهى و امامان معصوم عليهم السلام نيز گواهى مىدهد كه سراسر حيات آنان تلاش و استقامت براى صيانت از جوهره پيام الهى و ارزش‌هاى انسانى در جامعه بوده است .\r\nهر بحران ضمن آنكه پيامدهاى مخرّبى در پى دارد ، از جهاتى ديگر مىتواند منشأ آثار سازنده‌اى باشد و خلاقيت ، نوآورى و تلاش‌هاى جديدى را باعث گردد . « 2 » گرچه زمينه‌هاى بحران از اواخر حكومت معاويه با در پيش گرفتن سياست‌هاى خشن و تبديل خلافت به سلطنت موروثى شكل گرفت ، آغاز بروز اين بحران و پيدايى آن را مىتوان شروع حاكميت يزيد دانست . او بر خلاف توصيه معاويه ، بعد از حكومت‌يافتن سريعاً با ارسال نامه‌اى خواهان بيعت امام حسين عليه السلام با خود شد . اين درخواست حاصل نگاهى است كه يزيد به جامعه و رهبران دينى داشت .\r\nپذيرش بيعت يزيد از سوى امام حسين عليه السلام همانند صلح امام حسن عليه السلام با معاويه نبود ؛ از آن روى كه معاويه متظاهر به دين و رعايت‌كننده اصول اخلاقى و ارزش‌هاى انسانى و دينى بود و دست‌كم خود را به اسلام و خلفا منتسب مىكرد . در واقع پذيرش حاكميت و جريان ضددينىِ آشكار ، به منزلهء پايان يافتن همه تلاش‌ها و دستاوردهاى چندين ساله مسلمانان و پيامبراسلام صلى الله عليه و آله بود . امام عليه السلام با علم به اين مسئله و آگاهى از اينكه بيعت او هيچ امنيتى براى وى و شيعيان ايجاد نخواهد كرد ، راه مبارزه علنى را در پيش گرفت ؛ چه وقتى ظلم و كفرِ علنى به صحنه آمد ، وظيفه امام نيز مبارزه در خفا نيست . از اين رو امام عليه السلام پس از نامه تند يزيد به حاكم مدينه ( مبنى بر بيعت گرفتن از امام عليه السلام يا كشتن او ) به عبدالله بن عباس فرمود : « به خدا سوگند ! مرا رها نخواهند كرد تا وقتى كه قلبم را از سينه‌ام بيرون آورند » . « 3 »\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 5 ، ص 338 ؛ احمد بن يحيى بلاذرى ، انساب الاشراف ، به كوشش محمد حميدالله ، ج 5 ، ص 313 .\r\n( 2 ) . بنگريد به : مهدى الوانى ، « سازمان‌هاى بحران‌پذير و بحران‌ستيز دانش مديريت » ، فصلنامه دانش مديريت ، ش 35 ، به نقل از : جعفر رحمانى ، امام حسين عليه السلام و رهبرى بحران ، ص 36 .\r\n( 3 ) . على بن محمد ( ابن‌اثير ) ، الكامل فى التاريخ ، ج 4 ، ص 39 ،\r\n","page_name":" 144 ","page_number":144},
  {"content":"\r\n\r\nهمچنين در پاسخ به سؤال يكى از رهبران مخالف حكومت در مدينه ( عبدالله بن زبير ) كه علت تصميم امام در عزيمت از مكه به عراق را جويا شده بود ، مىفرمايد : « اگر تعجيل نكنم ، مرا دستگير خواهند كرد » . « 1 » در جايى ديگر نيز فرمود :\r\nبنىاميه مالم را گرفتند ؛ صبر كردم ، به آبرويم تعرض كردند ؛ صبر كردم ، خواستند خونم را بريزند ، فرار كردم . « 2 » اين سخنان امام عليه السلام حكايت از آن دارد كه حكومت تصميمى جدّى براى كشتن او داشته است . بنابراين اگر بناست امام عليه السلام به اين جامعهء آشفته و منحرف رضايت ندهد و كشته شود بايد تدبيرى به‌كار بندد تا در اين مسير از همه توان و امكانات خود براى جلوگيرى از بحران اقدام كند .\r\nاز اين رو ، ورود فعالانه امام عليه السلام به عرصه مبارزه و جهاد ضرورى مىنمود ؛ جهادى كه امام عليه السلام به‌خوبى مىدانست كه سرنوشت آن چيزى جز اسارت و كشته شدن نخواهد بود . امام عليه السلام مىتوانست بعد از همه مخالفت‌هايى كه در خارج شدن او از مدينه و سپس مكه انجام گرفت ، در اين دو شهر مقدس بماند ، اما بىگمان كشته مىشد و هدف و رسالت دينى او انجام نمىپذيرفت .\r\nبه هر روى ، امام حسين عليه السلام در چنين شرايطى براى حفظ بنيان‌هاى جامعه مىبايست به اقدامى عاجل ، فراگير و اثر گذار دست مىيازيد و با تمام توان آن را اعلام مىنمود تا هم رژيم نتواند از آن به‌گونه‌اى ديگر بهره گيرد و هم جامعه از تحيّر و نگاه بدعت‌آميز به دين و معنويت وارهد . البته نبايد پنداشت كه اين تغيير نگاه الزاماً به معناى تحول همه‌جانبه آن در جامعه است ، اما بايد پذيرفت كه بيشتر جمعيت خاموش ، تقابل منش حكومت با امام حسين عليه السلام را تقابل جريان بىدينى و ظلم و فساد با دين‌مدارى و دين‌خواهى و معنويت‌گرايى مىدانستند . آنان دين را مساوى با حكومت يزيد تفسير و تعبير نكردند و اين دستاورد بسيار بزرگى بود كه جريان امامت الهى آن را از اساسىترين وظايف خود مىدانست .\r\n\r\nحركت جهادى امام حسين عليه السلام\r\nحركت جهادى امام حسين عليه السلام تنها در روز عاشورا نبود ، بلكه او از ابتداى روى كار آمدن يزيد با\r\n\r\n\r\n","description":"","footnote":"\r\n( 1 ) . همان ، ص 38 .\r\n( 2 ) . ابومحمد احمد بن اعثم كوفى ، الفتوح ، ج 5 ، ص 124 .\r\n","page_name":" 145 ","page_number":145},
  {"content":"\r\n\r\nصراحت و قاطعيت تمام او را به ظلم و عداوت و فساد متهم كرد . حضرت دستگاه حكومت را متشكل از كسانى مىدانست كه « طاعت شيطان را پذيرفته ، طاعت خداوند را ترك گفته ، فساد را ظاهر ساخته ، حدود الهى را تعطيل و به اموال عمومى تجاوز كرده‌اند . » « 1 » امام حسين عليه السلام اعلام مىكرد كه حاكمان اموى در تمام سرزمين اسلام ، مسلمانان بىدفاع زير پايشان افتاده ، دست حاكمان در همه جا باز است و مردم برده‌وار در اختيار آنان‌اند . » « 2 » حضرت براى اصلاح اين وضعيت اسفبارْ خود را سزاوارترين و مسئول‌ترين فرد مىدانست :\r\nمن به هدايت و رهبرى جامعه مسلمانان و قيام بر ضد اين همه فساد و مفسدان - كه دين جدّم را تغيير داده‌اند - از ديگران شايسته‌ترم . « 3 » امام عليه السلام براى انجام اين رسالت الهى ، بعد از آگاهى از مفاد نامه يزيد به فرماندار مدينه ، در بيست‌وهشتم رجب همراه خانواده‌اش از مدينه به سوى مكه حركت كرد و در روز سوم شعبان وارد مكه شد و حدود چهار ماه در آنجا ماند ، اما در هشتم ذيحجه « 4 » پس از آنكه دريافت توطئه‌اى عليه او ترتيب داده شده ، با رها ساختن اعمال حج از مكه خارج شد . انتخاب اين تاكتيك‌ها خود نوعى آگاهىبخشى به مردم بود كه خطر جدى است و براى مبارزه با آن بايد از همه فرصت‌ها سود جست . امام عليه السلام در مكه با استقبال عمومى مردم ، زمينه را براى قيام آماده كرد و پيام دعوت دينى خود را به اطلاع عموم رساند .\r\nاما تنها سرزمينِ مستعد براى قيامْ عراق بود ؛ زيرا شام در اختيار بنىاميه قرار داشت و حجاز ( مكه و مدينه ) نيز به دليل قداست مذهبى آن براى قيام نامناسب بود و از ديگر سو زمينه‌هاى اجتماعى آن نيز براى بسط رسالت امام عليه السلام فراهم نبود .\r\nحضور چندى از رهبران معتبر شيعى از زمان امام عليه السلام در عراق همانند سليمان بن صرد خزاعى ، حبيب بن مظاهر ، حبيب بن نجبه و رفاعة بن شدّاد مىتوانست جمع مخالفان شيعى\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ج 4 ، ص 304 ؛ و نيز بنگريد به : ابومحمد احمد بن اعثم كوفى ، الفتوح ، ج 5 ، ص 144 و 145 ؛ احمد بن يحيى بلاذرى ، انساب الاشراف ، ج 3 ، ص 171 .\r\n( 2 ) . حسن بن على ( ابن شعبه حرّانى ) ، تحف العقول عن آل‌الرسول ، ص 239 .\r\n( 3 ) . احمد بن يحيى بلاذرى ، انساب الاشراف ، به كوشش محمد حميدالله ، ج 3 ، ص 171 .\r\n( 4 ) . ابوحنيفه احمد بن داود دينورى ، الأخبار الطوال ، ص 328 ؛ على بن محمد ( ابن‌اثير ) ، الكامل فى التاريخ ، ج 4 ، ص 16 ؛ احمد بن يحيى بلاذرى ، انساب الاشراف ، به كوشش محمد حميدالله ، ج 4 ، ص 15 .\r\n","page_name":" 146 ","page_number":146},
  {"content":"\r\n\r\nعراق را سامان بخشد . با روى كار آمدن يزيد ، شيعيان عراق كاملًا آماده اعتراض بودند ، اما نفوذ رؤساى اشراف و قبايل مانعى جدى در راه اين قيام بود . حضور امام عليه السلام يا نماينده ايشان مىتوانست اگر موانع ديگر نيز بر طرف مىشد ، دست‌كم اشراف را به سكوت وادارد و مردمان معترض را به سوى مبارزه بكشاند .\r\nشيعيان و هواداران امام عليه السلام و مخالفان حكومت ، در منزل سليمان بن صرد - از رهبران بزرگ شيعى كوفه - با تشكيل اجتماعات گسترده‌اى ، بر عزيمت امام حسين عليه السلام به عراق و به‌دست‌گيرى رهبرى قيام عليه يزيد اصرار داشتند . از اين رو ، رهبران دينى بعد از اصرار زياد مردم ، نامه‌هاى متعددى به امام عليه السلام نوشتند و از او خواستند كه به عراق بيايد . سليمان بن صرد براى اينكه از جانب مردم و وفادارى آنان اطمينان يابد ، از آنها پيمان گرفت . « 1 »\r\n\r\nاعزام نماينده به كانون بحران و تحولات\r\nامام حسين عليه السلام بعد از دريافت نامه‌هاى بسيار ، براى آگاهى از وضعيت عراق ، سنجش ميزان صداقت و حسن نيت آنان ، انسجام‌بخشى به شيعيان و پاسخ‌گويى به دعوت و خواست عمومى ، مسلم بن عقيل از ياران بزرگ خويش را كه از خاندان او بود ، به كوفه اعزام مىكند .\r\nمسلم پسر عموى امام حسين عليه السلام بود كه براساس شواهد تاريخى ، در سال 61 هجرى حدود 50 سال داشت . او كه از فرماندهان سپاه امام على عليه السلام بود ، با شيعيان عراق آشنايى داشت و از نزديكترين ياران امام حسين عليه السلام به شمار مىرفت . در واقع از همين روى بود كه به‌عنوان نماينده و سفير امام عليه السلام عازم كوفه گشت .\r\nانتخاب مسلم از سوى امام عليه السلام براى ساماندهى مبارزات در شهرى بحران‌زده ، از جهات مختلف در خور تأمل است . ترسيم درست شرايط آن روز كه سبب شد امام عليه السلام مسلم را براى اين مأموريت خطير برگزيند ، مىتواند در فهم و درك درست‌تر اين انتخاب و نمايندگى يارىمان دهد .\r\nبه هر روى ، مسلم چون مقبول و مورد احترام كوفيان بود و از سويى روزگارى در كوفه مىزيست و همچنين داماد امام على عليه السلام « 2 » و تربيت‌شده او نيز بود ، نزد مردم عراق و كوفه در آن روز اعتبارى خاص داشت . البته اعتماد امام عليه السلام به مسلم نيز حايز اهميت است ؛ آن‌گونه كه خود در حكم مسلم\r\n\r\n\r\n","description":"","footnote":"\r\n( 1 ) . بنگريد به : محمد بن نعمان ( شيخ مفيد ) ، الإرشاد فى معرفة حجج اللّه على العباد ، ج 2 ، ص 36 .\r\n( 2 ) . بنگريد به : محمد بن عبد ربّه اندلسى ، العقد الفريد ، به كوشش احمد امين ، ج 3 ، ص 133 و 134 ؛ علىبن محمد ( ابن‌اثير ) ، الكامل فى التاريخ ، ج 4 ، ص 15 و 16 .\r\n","page_name":" 147 ","page_number":147},
  {"content":"\r\n\r\nبدين اعتماد خويش اشاره مىكند . همچنين امام عليه السلام نيك مىدانست تنها مسلم است كه مىتواند در آن وضعيت بحرانى به‌خوبى پيام او را به همه مردم و شيعيان ابلاغ كند و از آنجا نيز به شهرهاى ديگر برساند . انديشه و ايمان مسلم در انجام اين مأموريت و پايدارى او تا شهادت خود گواه روشنى بر درستى انتخاب امام بود . امام عليه السلام در حكم مسلم خطاب به بزرگان عراق مىنويسد :\r\nبسم الله الرحمن الرحيم .\r\nاز طرف حسين بن على به بزرگان از مسلمانان و مؤمنان .\r\nاما بعد ؛ همانا كه هانى و سعيد براى آخرين بار نامه‌هاى شما را به من رساندند و از مقصود شما مطلع شدم و گفتار همه شما اين است كه ما امام و رهبر نداريم و نزد ما بيا ؛ شايد خدا به وجود تو ما را به راه راست و حق متفق كند .\r\nمن برادر و عموزاده و معتمد خاندان خود مسلم بن عقيل را نزد شما فرستادم و دستور دادم كه حال شما را به من بنويسد . اگر رأى بزرگان و خردمندان و انديشمندان شما چنان است كه فرستادگان و نامه‌هاى شما دلالت دارند ، به‌زودى به نزد شما مىآيم ، ان‌شاءالله .\r\nبه جان خودم سوگند ! امام نيست ، مگر كسى كه طبق قرآن حكم كند ؛ عادل باشد و دين حق را اجرا كند و خود را وقف خدا كرده باشد ؛ والسلام . « 1 » در انتهاى نامه امام عليه السلام به انديشه شيعى درباره امامت الهى اشاره مىكند كه خود مبيّن محور و بنياد حركت و نهضت اوست . اعتماد مسلم بن عقيل به اين انديشه ، اولين شرط لازم براى نمايندگى از جانب امام عليه السلام است .\r\nبنا بر روايات تاريخى ، مسلم در نيمه رمضان سال 60 هجرى با دريافت حكم امام عليه السلام روانه مدينه شد و از آنجا به كوفه رفت . از برخى گزارش‌هاى تاريخى چنين برمىآيد كه مسلم بن عقيل از تصميم امام عليه السلام مبنى بر عزيمت به عراق بيمناك بود ، با اين همه در انجام مأموريت خويش مصمم بود و با همه مشكلاتى كه پيش آمد ، لحظه‌اى ترديد نكرد و خود را به كوفه رساند . او در منزل يكى از رهبران شيعه سكونت گزيد و با دعوت از بزرگان و شيعيان به تبيين پيام و علت حركت امام عليه السلام پرداخت . وى بعد از برگزارى جلسات متعدد و مشاهده اقبال عمومى مردم كوفه ، حدود يك ماه پيش از شهادتش طى نامه‌اى به امام حسين عليه السلام از اشتياق و آمادگى مردم عراق براى ورود امام عليه السلام خبر داد . اين فقط برداشت مسلم بن عقيل نبود ، بلكه همه بزرگان شهر و حتى\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 5 ، ص 353 .\r\n","page_name":" 148 ","page_number":148},
  {"content":"\r\n\r\nمخالفان آن حضرت و امويان كوفه ، از گرايش و اقبال عمومى و گسترده مردم كوفه به امام‌حسين عليه السلام خبر داشتند . براى نمونه عبدالله بن مسلم - يكى از هواداران بنىاميه در كوفه - در توصيف اوضاع شهر كوفه براى يزيد بن معاويه ، به اين مسئله اذعان مىكند . يزيد در نامه‌اى به ابن‌زياد نيز اين گزارش‌ها و وضعيت بحرانى كوفه را تأييد مىكند ؛ چنان‌كه در حكم فرماندارى ابن‌زياد مىنويسد :\r\nدوستان من از اهل كوفه به من نوشته‌اند و گزارش داده‌اند كه پسر عقيل در آنجا جمعيت فراهم مىكند كه تفرقه ميان مسلمانان افكند . تا نامه مرا خواندى ، به كوفه برو و مانند مهره ، پسر عقيل را تعقيب كن تا او را بيابى و در بندش كشى ؛ يا او را بكش ، يا تبعيد كن ؛ والسلام . « 1 » بيم يزيد و امويان از حضور مسلم در كوفه بيانگر موقعيت ممتاز او در كوفه است اما حال پرسيدنى است كه از چه رو آن جمعيت بسيار در مدتى كوتاه دگرگون مىشوند ، با آنكه خود با شور و شوقى زياد به استقبال مسلم شتافته بودند ؟\r\nبراى پاسخ به اين پرسش بايد به بررسى و تحليل جامعه‌شناختى و روانشناختى بافت ، تركيب و ساختار جمعيت كوفه و همچنين روحيه ، شخصيت و شاكله فرهنگى آنان پرداخت تا مبادا چنين پنداشته شود كه مسلم بن عقيل در مديريت خويش ضعف و كاستى داشته است .\r\nسياست تبليغى و تهديد و ارعاب امويان و ابن‌زياد در كوفه از يك سو ، و مردم استبدادزده‌اى كه بحران‌هاى سياسى زيادى را پشت‌سر نهاده بودند از سوى ديگر ، و حضور مهاجران متنوع و گوناگون از قبايل و عشاير و موالى در شهر كوفه و هواداران سطحىنگر از ديگر سو ، جملگى سبب شد كه مسلم بن عقيل بعد از بسيج اوليه مردم عليه فرماندار كوفه ، در استمرار آن توفيق نيابد . سرانجام مسلم بن عقيل بعد از پراكنده‌شدن مردم ، در حالى كه در يكى از منازل كوفه مخفى شده بود ، به تنهايى به مقابله با نيروهاى نظامى حكومت پرداخت و سرانجام دستگير شد و بر خلاف تعهدشان مبنى بر دادن امنيت ، او را از روى بام فرماندارى كوفه بر زمين افكندند و به شهادت رساندند . « 2 » آنها سر مسلم بن عقيل را از بدن جدا كردند و همراه سر هانى بن عروه - يكى ديگر از رهبران شيعه در كوفه كه در همان ايام به شهادت رسيده بود - به شام مىفرستند .\r\n\r\n\r\n","description":"","footnote":"\r\n( 1 ) . همان ، ص 357 .\r\n( 2 ) . محمد بن نعمان ( شيخ مفيد ) ، الإرشاد فى معرفة حجج اللّه على العباد ، ج 2 ، ص 65 .\r\n","page_name":" 149 ","page_number":149},
  {"content":"\r\n\r\nگفتنى است جسد آن دو را همسر شهيد بزرگ اسلام ميثم‌تمار شبانگاه مخفيانه در كنار مسجد كوفه دفن مىكند .\r\nهنگام دستگيرى مسلم ، امام عليه السلام از مكه خارج شده بود . حضرت در يكى از منزلگاه‌هاى بين مكه و عراق در منطقه « ثعلبيه » خبر شهادت مسلم و وقايع كوفه را دريافت داشت . « 1 » شنيدن خبر شهادت مسلم براى امام عليه السلام و يارانش به‌منزله نقطه عزيمت در حركت نهضت و جدىتر شدن آهنگ جهاد و شهادت است . از اين رو ، امام عليه السلام با سازماندهى سپاه ، دوازده پرچم را به يازده فرمانده سپاه مىدهد و يك پرچم را نيز براى حبيب بن مظاهر كنار مىگذارد و اعلام مىدارد كه فرمانده اين پرچم به‌زودى به ما ملحق خواهد شد . بنابراين حادثه شهادت مسلم از ديدگاه امام عليه السلام پيام‌آور نبردى است اجتناب‌ناپذير كه سرانجام آن نيز روشن است ؛ چنان كه حضرت اعلام مىدارد كه مسير و سرانجام ما جهاد و شهادت و اسارت است و هر كه براى كوفه و فرمانروايى بر عراق ما را همراهى كرده ، بداند كه چنين نخواهد شد . بعد از اين واقعه و سخنان بود كه عده‌اى از كاروان امام عليه السلام جدا شدند و بازگشتند . « 2 »\r\n\r\nعزيمت امام عليه السلام به سمت عراق\r\nامام عليه السلام مدتى پس از خارج شدن از مكه و پيش از دريافت خبر شهادت مسلم بن عقيل ، نماينده ديگرى را به نام قيس بن مسهّر صيداوى همراه با نامه‌اى عازم كوفه كرد . امام عليه السلام در اين نامه بزرگان و رهبران كوفه را مطلع ساخت كه عازم آن شهر است و از آنان نيز خواسته بود كه در نهضت او فعالانه شركت كنند . اما قيس پيش از ورود به كوفه توسط سپاهيان عبيدالله بن زياد دستگير و نزد ابن‌زياد برده شد . پسر زياد از او خواست كه اسامى رهبران شيعه را - كه قرار بود نامه به آنان برسد - فاش نمايد و همچنين بر منبر مسجد شهر امام عليه السلام و پدرش را لعن كند . قيس با زيركى از فاش كردن نام افراد امتناع كرد ، اما گفت كه حاضر است در اجتماع عمومى به لعن بپردازد . ابن‌زياد با خرسندى تمام قيس را به مسجد اعظم كوفه در ميان مردم برد ، اما او به رغم آنچه ابن‌زياد مىپنداشت ، به ستايش امام على عليه السلام و فرزندان او پرداخت و بنىاميه و پسر زياد را لعن كرد . ابن‌زياد از اين اقدام به شدت خشمگين شد . سرانجام پس از چند روز او را از بالاى قصر\r\n\r\n\r\n","description":"","footnote":"\r\n( 1 ) . ابن‌حجر هيثمى ، الصواعق المحرقة ، ص 196 به بعد .\r\n( 2 ) . بنگريد به : همان ، ص 195 .\r\n","page_name":" 150 ","page_number":150},
  {"content":"\r\n\r\nحكومتى به زير انداختند و شهيد كردند . « 1 » امام حسين عليه السلام در مسير عزيمت به كوفه و پيش از ورود به شهر در منطقه « شراف » به نخستين سربازان ابن‌زياد به فرماندهى حرّ بن يزيد برخورد مىكند . حر به آن حضرت اعلام كرد كه مأموريت دارد آنها را به كوفه و نزد عبيدالله ببرد . امام عليه السلام با حر به‌تندى برخورد كرد و به ياران خود فرمان داد از همان مسيرى كه آمده‌اند بازگردند ، اما حر و يارانش از بازگشت آنان ممانعت كردند . سرانجام امام عليه السلام كه از رفتن به كوفه پرهيز داشت و راه بازگشت را نيز مسدود مىديد ، به‌ناچار و با موافقت اجبارى حر راه بينابينى را برگزيد . حر از همانجا نامه‌اى به عبيدالله نوشت و از او دستور خواست . عبيدالله در پاسخ نوشت كه بر حسين سخت‌گيرى كن و او را در سرزمينى خشك فرودآر . « 2 » هنگامى كه نامه عبيدالله به حر رسيد ، آن حضرت و همراهانش را در كربلا متوقف ساخت .\r\nآن روز ، دوم محرم سال 61 هجرى بود . « 3 » پس از چندى لشكرى ديگر به فرماندهى عمر بن سعد نيز به كربلا رسيد و آن حضرت را در محاصره كامل خود قرار داد . از اين زمان تا روز عاشورا ملاقات‌هايى بين امام و عمر بن سعد و نمايندگان آنها صورت گرفت . سپاه عبيدالله به دستور او سرانجام آب را بر امام عليه السلام و ياران و خاندان او بست . دشمن در عصر تاسوعا با يورش به سمت خيمه‌هاى امام عليه السلام و خاندان او قصد داشت به آن وضعيت پايان دهد ، اما به درخواست امام عليه السلام جنگ تا صبح روز بعد به تعويق افتاد .\r\nامام حسين عليه السلام در مدتى كه در محاصره سپاه عبيدالله بود ، بارها خود و ياران او با سخنرانى و اندرز و تبيين جايگاه و رسالت خويش به آگاهىبخشى پرداختند ، اما با همه اين تلاش‌ها ، پيكار خونين روز دهم محرم با به شهادت رسيدن امام حسين عليه السلام و بيش از هفتاد تن از پاك‌ترين مسلمانان به پايان آمد و خاندان او از زنان و كودكان و تنها فرزند پسر او امام سجاد عليه السلام - كه بيمار بود و در نبرد حاضر نشد - « 4 » به اسارت رفتند . حكومت يزيد مىپنداشت عاشورا پايان ماجراست و\r\n\r\n\r\n","description":"","footnote":"\r\n( 1 ) . ابومحمد احمد بن اعثم كوفى ، الفتوح ، ج 5 ، ص 146 و 147 ؛ ابن‌اثير ، الكامل فىالتاريخ ، ج 4 ، ص 41 ؛ ابوحنيفه احمد بن داود دينورى ، الأخبار الطوال ، ص 252 .\r\n( 2 ) . بنگريد به : ابوحنيفه احمد بن داود دينورى ، الأخبار الطوال ، ص 250 .\r\n( 3 ) . ابومحمد احمد بن اعثم كوفى ، الفتوح ، ج 5 ، ص 149 ؛ دميرى ، حياة الحيوان ، ج 1 ، ص 87 .\r\n( 4 ) . محمد بن سعد ، الطبقات الكبرى ، ج 5 ، ص 233 ؛ على بن عيسى اربلى ، كشف الغمّة فى معرفة الائمّة ، تحقيق سيد هاشم رسولى محلاتى ، ج 2 ، ص 191 .\r\n","page_name":" 151 ","page_number":151},
  {"content":"\r\n\r\nبا اين اقدام ، همه مخالفان براى هميشه خاموش و همراه خواهند شد ؛ حال آنكه براى شيعيان و جريان امامت ، گرچه حادثه عاشورا بسيار اندوهبار بود ، نقطه عطفى در تاريخ و فرهنگ شيعه و مسلمانان به شمار مىرود كه احياگر اسلام و سيره و سنت پيامبر صلى الله عليه و آله است . از اين رو ، عاشورا به مكتب و نهضتى پويا ، و بالنده و فرهنگ‌ساز در تاريخ اسلام بدل گشت و استمرار يافت .\r\n\r\nاهداف نهضت امام حسين عليه السلام\r\nبهترين راه براى پىبردن به اهداف و انگيزه‌هاى هر نهضت و قيام ، بررسى ديدگاه‌ها ، سخنان و پيام‌هاى رهبرى آن قيام است . امام حسين عليه السلام در طول چند ماه رهبرى نهضت كربلا به كرّات در جمع نخبگان و عموم به اهداف و انگيزه قيام خود پرداخت . بىگمان درك اين انگيزه و هدف ، با ترسيم شرايط آن روز ممكن خواهد بود .\r\nامام عليه السلام هدف نهضتش را اصلاح جامعهء تباه گشته مىداند ؛ جامعه‌اى كه حاكم آن آشكارا احكام اسلامى را زير پا مىنهد و فساد مىكند . امام عليه السلام در وصيت‌نامه مكتوب خود به برادرش محمد حنفيه هدف نهضتش را چنين بيان مىدارد :\r\nمن از روى خودخواهى و غرور و خيره‌سرى و يا به منظور ايجاد فساد و آشوب و ظلم و ستمگرى از مدينه خارج نمىگردم ، بلكه هدفم از اين حركت اصلاح امت جدم است و تصميم دارم امر به معروف و نهى از منكر كنم . « 1 » امام عليه السلام فساد در بين مسلمانان را سبب قيام و نهضت خود دانسته ، راه نجات آن را نيز اصلاح امور مسلمانان مىداند . اما چرا جامعه دچار چنين فسادى شد . حضرت اولًا حاكميت يزيد و بنىاميه را منشأ اين فساد و تباهى مىداند . امام عليه السلام در پاسخ به مروان كه از او خواسته بود با يزيد بيعت كند ، فرمود :\r\nانّا لِله و انا اليه راجعون . بايد فاتحه اسلام را خواند ، هنگامى كه امت به حاكمى مثل يزيد گرفتار شود . « 2 » حضرت عامل مهم ديگر در بحران فرهنگى و معنوى جامعه را بىمسئوليتى ، مصلحت‌طلبى و منفعت‌خواهى نخبگان جامعه و عدم‌پايبندى آنان به ارزش‌هاى دينى و رسالت انسانى ذكر\r\n\r\n\r\n","description":"","footnote":"\r\n( 1 ) . محمد صادق نجمى ، سخنان امام حسين از مدينه تا كربلا ، ص 36 .\r\n( 2 ) . محمد تريفى و ديگران ، فرهنگ جامع سخنان امام حسين عليه السلام ، ص 75 .\r\n","page_name":" 152 ","page_number":152},
  {"content":"\r\n\r\nمىكند . امام عليه السلام در روزهاى پايانى حكومت معاويه در جمع نخبگان از اصحاب و تابعين پيامبر صلى الله عليه و آله خطبه‌اى روشنگرانه در منا ايراد مىكند كه در آن به شدت از بىتوجهى نخبگان به وظايف دينى و اجتماعى انتقاد مىكند . در بخشى از اين خطبه آمده است :\r\nاگر شما بر آنها بردبار باشيد و در راه خدا پايدارى كنيد ، زمام امور خدا به شما بازمىگردد و از سوى شما اجرا مىشود و در كارهاى حكومت به شما رجوع مىگردد ، ولى شما ستمگران را در مقام خويش جاى داديد و امور حكومت خدا را به آنان واگذارديد و حال آنكه آنها به شبهه كار مىكنند و به سوى شهوت‌ها به پيش مىروند . آنان را اين‌چنين مسلط كرده ، براى اينكه از مرگ فرار كنيد و در دنيا خوشگذرانى نماييد ! ؟ [ آن هم در 
  ] دنيايى كه از شما جدا خواهد شد ! ناتوان را در چنگ آنها انداختيد تا برخى را برده و مقهور خويش سازند و گروهى را براى لقمه نانى مغلوب نمايند ، مملكت و نظام را بر طبق انديشه و رأى خود زيرورو كنند و رسوايى و هوسرانى را بر خويش هموار سازند . . . .\r\nپس همه سرزمين‌ها زيرپاى آنان و دستشان در برابر آن باز است و مردم هم در اختيار ايشان‌اند و قدرت دفاع از خود در مقابل دستى كه بر سر آنها فرومىكوبند ، ندارند . « 1 » بنابراين امام عليه السلام راه نجات امت از ظلم و بىدينى را اصلاح وضعيت جامعه و از ديگر سو مسئوليت بزرگ خويش را نيز هدايت و رهبرى اين نهضت اصلاح‌طلبانه مىداند :\r\nمردم ! آگاه باشيد ! اينان [ / بنىاميه 
  ] به پيروى از شيطان تن داده‌اند و اطاعت از خداى رحمان را رها كرده‌اند ؛ آشكارا فساد مىكنند و به حدود الهى عمل نمىكنند . . . و من براى تغيير اين وضعيت سزاوارترينم . « 2 » در مواردى ديگر نيز امام عليه السلام بر اصلاح‌گرى نهضت خود تأكيد مىورزد ، اما بايد توجه داشت كه اصطلاحات در ادبيات عاشورا و نهضت امام حسين عليه السلام برگرفته از آموزه‌هاى دينى و قرآنى است كه با تغييرى محتوايى ، حوزه‌اى وسيع از سطوح فردى و گروهى تا سياسى و اجتماعى را فرامىگيرد ، « 3 » از اين رو با اصلاح‌طلبى مصطلح در علوم سياسى و جامعه‌شناسى متفاوت است .\r\n\r\n\r\n","description":"","footnote":"\r\n( 1 ) . لوط بن يحيى ( ابومخنف ) ، وقعة الطّف ، ص 17 .\r\n( 2 ) . همان .\r\n( 3 ) . بنگريد به : ابوالقاسم الحسين بن محمد بن المفضل ( راغب اصفهانى ) ، مفردات الالفاظ القرآن ، ص 284 .\r\n","page_name":" 153 ","page_number":153},
  {"content":"\r\n\r\nبنابراين اصلاح‌طلبى امام حسين عليه السلام حركتى است در مقابله با فساد و تباهى كه در جامعه فراگير شده است ؛ امرى كه نيازمند يك دگرگونى اساسى است و با شيوه و تحول بنيادى و انقلابى ممكن خواهد بود .\r\nامام عليه السلام مسئوليت همگانى در مقابل وضعيت فسادآلود را امر به معروف و نهى از منكر مىداند ؛ تا جايى كه در اين حركت ، ارزشى محورى و بنيادى مىيابد . استاد مطهرى در همين‌باره مىگويد :\r\nامر به معروف و نهى از منكر يگانه اصلى است كه ضامن بقاى اسلام است ؛ به‌اصطلاح علت مبقيه است . اصلًا اگر اين اصل نباشد ، اسلام نيست . حسين بن على عليه السلام در راه امر به معروف و نهى از منكر كشته شد . . .\r\nعنصر امر به معروف و نهى از منكر به نهضت حسينى ارزش داد و امام حسين هم به امر به معروف و نهى از منكر ارزش داد . « 1 » چنان كه گفته آمد ، يگانه راه اصلاح جامعه ، نجات از ظلم و بىعدالتى است ؛ امرى كه در آن شرايط تنها با « شهادت » تحقق خواهد يافت . امام عليه السلام در مسير كوفه هنگامى كه درباره علت قيام خود سخن مىگويد ، به اين موضوع پرداخته ، آن را تأمين‌كننده سعادت و رهايى مىداند :\r\nجامعهْ دگرگون شده و ضدارزش‌ها حاكم و ارزش‌ها رخت بربسته‌اند و چيزى جز ته‌مانده‌اى از آنها نمانده . آيا نمىبينيد به حق عمل نمىشود و از باطل روى گردان نيستند ! ؟ اينجاست كه مؤمن بر ارتقا و شهادت الهى بايد از خود تمايل نشان دهد و به‌همين سبب من مرگ را جز سعادت ، و زندگى با ستمگران را جز هلاكت نمىبينم .\r\nمردم برده دنيا شده‌اند و دين فقط سر زبان آنهاست . تا زمانى كه براى آنها ابزار زندگى است ، بر زبان مىچرخانند ، اما همين كه آزمايش شدند ، دينداران كم مىشوند . « 2 » امام عليه السلام در اين تحليل با نگاهى جامعه‌شناختى ، جامعه را به نقد مىكشد . ايشان جامعه‌اى را كه به ارزش‌ها پشت كرده و دنياگرايى را به جاى دين‌مدارى نشانده‌اند ، تحمل‌ناپذير مىخواند و شهادت را تنها راه خروج از اين بن‌بست اعلام مىكند . او با آگاهى از فرجام قيام خود كه شهادت\r\n\r\n\r\n","description":"","footnote":"\r\n( 1 ) . مرتضى مطهرى ، مجموعه آثار ، ج 17 ، ص 155 .\r\n( 2 ) . حسن بن على ( ابن شعبه حرّانى ) ، تحف العقول عن آل‌الرسول ، ص 249 .\r\n","page_name":" 154 ","page_number":154},
  {"content":"\r\n\r\nخويش و ياران و اسارت خاندان بود بىهيچ ترديدى به راهش ادامه داد ، حتى آنجا كه خبر شهادت مسلم را شنيد . بر پايه آنچه از پيامبر خدا صلى الله عليه و آله و امام على عليه السلام به كرّات روايت شده ، امام عليه السلام از فرجام كار خود آگاه بود . البته همه تحليل‌گران روشن‌بين و آگاه آن روز - از ياران امام عليه السلام تا مخالفان و شخصيت‌هاى مستقل - جملگى چنين پايانى را پيش‌بينى مىكردند . خود امام عليه السلام نيز در چندين مورد به اشخاصى مانند ام‌سلمه همسر گرامى پيامبر و برخى ديگر از اعضاى خاندانش خبر شهادت خود را داده بود . « 1 » اما طبيعى است كه امام عليه السلام در زندگى سياسى خويش از غيب بهره نمىجست ، جز در مقام اثبات امامت خويش .\r\nبنابراين پيشگامى و اسوه بودن پيامبر و امام مبتنى بر وضع موجود و ارزيابى ظاهرى است ، نه بر پايه غيب . اين مشى تمامى انبيا و ائمه در شرايط طبيعى زندگىشان بوده است . « 2 » به هر حال امام با آگاهى و درك درست ، به افشاى ماهيت حكومت و انحراف پيش‌آمده در دين و جامعه مىپردازد . او در صبحگاه عاشورا با صدايى كه براى هميشه در تاريخ پيچيد ، فرياد زد :\r\nآگاه باشيد ! همانا اين فرومايه پسر فرومايه ، ما را بر سر دو راهى گذاشته : يا شمشير يا ذلّت . وه كه چقدر ذلت از ما به‌دور است ! خداوند و رسولش و مؤمنان و دامن‌هاى پاكى كه ما را پرورش دادند ، از تن به خوارى سپردنِ ما بيزارند . « 3 » در جايى ديگر نيز در بين ياران درباره مرگ در راه خدا و شهادت مىگويد :\r\nمرگ بر فرزندان آدم همانند گردنبند بر گردن دختران است . و حالا كه قرار است اين بدن‌ها از بين برود ، چه بهتر كه در راه خدا قطعه‌قطعه شود . اى شمشيرها ! مرا دريابيد و قطعه‌قطعه كنيد ، اگر با اين كار دين جدم استوار مىماند . « 4 » امام عليه السلام سرانجام در حماسه‌اى پرشور ، چكامه‌اى وصف‌ناشدنى سرود و با ياران به شهادت\r\n\r\n\r\n","description":"","footnote":"\r\n( 1 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 291 ؛ محمدبن سعد ، ترجمة الامام الحسين عليه السلام ، ص 202 ؛ ابومحمد احمد بن اعثم كوفى ، الفتوح ، ج 5 ، ص 122 .\r\n( 2 ) . بنگريد به : رسول جعفريان ، حيات فكرى و سياسى امامان شيعه ، ج 1 ، ص 220 .\r\n( 3 ) . محمد صادق نجمى ، سخنان امام حسين از مدينه تا كربلا ، ص 238 .\r\n( 4 ) . همان ، ص 65 .\r\n","page_name":" 155 ","page_number":155},
  {"content":"\r\n\r\nرسيد ، در حالى كه اهلش را به اسارت گرفتند و به دربار عبيدالله به كوفه و سپس به دمشق نزد يزيد بردند ، اما نهضت جاويد حسينى هر روز پرفروغ‌تر و مشتعل‌تر گشت .\r\n\r\nعاشورا جريان و ضرورتى آرمانى و اعتقادى\r\nحماسه عاشورا و نهضت حسينى كه رويدادى عقيدتى و آرمانى در تاريخ است ، يك اسطوره ، سوگنامه و حماسه پهلوانى نيست و از همين روست كه مىتوان هر روز را عاشورا ، هر ماه را محرم و هرجا را كربلا دانست . اين يك جريان ، ضرورتى اعتقادى - آرمانى و لازمه منطقى انسانيت و با حرّيّت و عدالت‌زيستن است . از اين رو ، بازكاوى اين حركت جهادى و سيره بزرگ‌مردانى چون امام حسين عليه السلام و ياران او ، جستجو در كرانه فضايلى است كه گام نهادن در آن روح و جان همه انسان‌هاى آزاديخواه و فضيلت‌محور را براى پذيرش آن حقايق نورانى و احياى همه فضايل و كرامات انسانى مهيا مىسازد . اين بازكاوى ، رسالت هر مسلمان متعهدى است كه اگر بدان وادى گام نهد و خالصانه و مجدّانه بكوشد ، به ساحت معرفت خواهد رسيد و جان او به گونه‌اى مجذوب خواهد شد كه هيچ زيبايى او را فريفته نخواهد ساخت . از سويى بايد دانست ادبيات عاشورا ، ادبياتى تعليمى و ارشادى است كه رسالت و غايت آن ، بسط آموزه‌هاى حقانى و رحمانى مىباشد ؛ ادبياتى كه جوهره آن معرفت و گوهر دين است .\r\nمجموعه اين آموزه‌ها از اين نهضت و جريان بالنده ، مكتبى حيات‌بخش ، پويا و جاويد مىسازد كه همه عناصر فعال آن خود الگويى تمام عيار و كامل‌اند ؛ مردان و زنانى كه گرداگرد مردى بزرگ از تبار ابراهيم حلقه زدند و از دست او جرعه‌اى ناب نوشيدند .\r\nبنابراين در بازكاوى اين ادبيات نبايد به دنبال بيان غمنامه بود ؛ چرا كه روح مسلط بر ادبيات و گفتمان عاشورا ، آگاهىبخشى و آزادمنشى ، آزادى و عدالت‌خواهى است .\r\nاز اين رو ، عاشورا با همه اجزا و زوايا و عناصر آن ، پشتوانه‌اى بسيار نيرومند و ذخيره تمام ناشدنى معنوى ، دينى ، فرهنگى و حماسى است كه صدها نهضت و جنبش عليه ظلم و ستم را در پى آورد . بنابراين بزرگداشت و نكوداشت اين نهضت به شايستگى تمام ، كمترين كارى است كه مىتوان براى استمرار اين فرهنگ و حفظ اين هويت و ميراث ماندگار انجام داد .\r\n\r\nپيامدهاى نهضت عاشورا\r\nنهضت عاشورا پيامدهاى گوناگونى را در عرصه‌هاى سياسى و اجتماعى و اخلاق و معنويت در پى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nداشته است . اين حادثه ، اوضاع سياسى موجود را دستخوش تحول كرد ؛ همانند پايان يافتن حاكميت سفيانيان در سال 63 هجرى ، روشن شدن خط اسلام اصيل از خط نفاق و نيرنگ و به‌ويژه ايجاد شكاف عميق بين مسلمانان راستين با حكومت - كه هيچ‌گاه در زمان امويان ترميم نگرديد - و همچنين تغيير در مبارزات امام سجاد عليه السلام و بيدادگرى و پيام‌رسانى نهضت عاشورا از سوى ايشان و زينب كبرى عليها السلام و قيام توابين . قيام‌ها و جنبش‌هاى بعدى و مبارزات شيعيان و علويان نيز متأثر از اين حادثه بزرگ است . در اين ميان ، تحول عميقى كه در نگرش مردم و حوزه اخلاقى ايجاد شد نيز انكارناپذير است .\r\nبعد از امام على عليه السلام به‌تدريج مرجعيت علمى و دينى اهل‌بيت و امامان شيعه عليهم السلام در بين مسلمانان در حال فراموشى بود ، اما نهضت عاشورا اين جايگاه را احيا نمود و جريانى فكرى و فرهنگى عميقى در جامعه اسلامى ايجاد كرد . انديشمندان بزرگى براى جبران خلأهاى فكرى به پايه‌گذارى مكاتب فقهى و حقوقى روى آوردند و امامان شيعه از امام سجاد عليه السلام به بعد هر يك داراى حوزه علمى ، فقهى و تربيتى بزرگى شدند كه صدها عالم فرهيخته و نخبه علمى ، دينى و سياسى را پروردند .\r\nايجاد حماسه ، غيرت ، حميت و شجاعت در ميان مسلمانان ، از پيامدهاى مهم اين نهضت بود كه پس از عاشورا ده‌ها قيام و جنبش سياسى و اجتماعى را در پى داشت . « 1 » نكته درخشان ديگر در نهضت عاشورا ، حضور حماسى و هوشمندانه حضرت زينب عليها السلام است كه به‌حق مىتوان او را از عصر عاشورا به بعد در كنار امام سجاد عليه السلام رهبر اين نهضت دانست .\r\nايشان به شايستگى پيام حسين عليه السلام را به پيرامونيان ابلاغ كرد و در واقع به فرهنگ‌سازى پرداخت . اگر نهضت امام حسين عليه السلام در همان مرحله اول ( جهاد و مبارزه و شهادت ) به پايان مىرسيد ، شايد بسيارى از امور به نفع حكومت پايان مىيافت ، اما زينب كبرى عليها السلام به امر و تدبير حضرتْ مرحله دوم نهضت را ( پيام رسانى و بيدارگرى ) در اسارت به انجام رسانيد .\r\nاهميت نقش زينب عليها السلام آنگاه روشن مىگردد كه دريابيم دستگاه حكومت براى سرپوش نهادن بر جنايت خويش و انحراف افكار عمومى ، از شگردهاى گوناگون تبليغاتى استفاده مىكرد ؛ شگردهايى از اين دست : مخفى نگاه داشتن جنايت خود از مردم تا حد ممكن ، ضددينى و\r\n\r\n\r\n","description":"","footnote":"\r\n( 1 ) . در بخش مربوط به دوران امامت امام سجاد عليه السلام به برخى از مهم‌ترين اين جنبش‌ها خواهيم پرداخت .\r\n","page_name":" 157 ","page_number":157},
  {"content":"\r\n\r\nضدمردم معرفى كردن مخالفان خود ، ايجاد تفرقه در ميان مسلمانان و همچنين وارونه نشان‌دادن رخداد كربلا .\r\nحضرت زينب عليها السلام از عصر عاشورا افزون بر مسئوليت‌هايى نظير سرپرستى كودكان و زنان ، از حضرت سجاد عليه السلام نيز مراقبت مىكرد . در آن اوضاع بحرانى كه به آتش زدن و غارت اموال و كشته‌شدن همه مردان و حتى فرزند او انجاميد ، وى همگان را به بردبارى و شكيبايى فراخواند و مانعِ از هم پاشيدن آن جمع گرديد . هنگامى كه اسرا به شهر كوفه وارد شدند و حكومت به جشن و پايكوبى مشغول بود ، در ورودى شهر كوفه ( مركز عراق ) چنان خطبه‌اى ايراد كرد كه همه غريوها پايان يافت و صداى گريه و ناله كوفيان برخاست . او در بخشى از خطبه‌اش خطاب به كوفيان مىگويد :\r\nمردم كوفه ! مردم مكّار و خيانت كار ! هرگز ديده‌هاتان از اشك تهى مباد ! هرگز ناله‌هاتان از سينه بريده نگردد ! شما آن زن را مىمانيد كه چون آنچه داشت مىرشت ، به‌يك‌بار رشته‌هاى خود را پاره مىكرد . نه پيمانِ شما را ارجى است و نه سوگندِ شما را اعتبارى ! جز لاف ، جز خودستايى ، جز در عيان مانند كنيزكان تملق گفتن و در نهان با دشمنان ساختن ، چه داريد ! ؟ شما گياه سبز و تر و تازه‌اى را مىمانيد كه بر توده سرگينى رسته باشد . . .\r\nچه بد توشه براى آن جهان آماده كرديد ! خشم خدا و عذاب دوزخ ! گريه كنيد كه سزاوار گريستنيد ! بيش بگرييد و كم بخنديد ! با چنين ننگى كه براى خود خريديد ، چرا نگرييد ! ؟\r\nننگى كه با هيچ آبى شسته نخواهد شد . چه ننگى بدتر از كشتن پسر پيامبر و سيد جوانان بهشت ! ؟ مردى كه چراغ راه شما و ياور روز تيرهء شما بود .\r\nبميريد ! سر خجالت را فروبيفكنيد ! به‌يك‌بار گذشتهء خود را بر باد داديد و براى آينده هيچ چيز به دست نياورديد ! از اين پس با خوارى و سرشكستگى زندگى كنيد ! چه شما خشم خدا را براى خود خريديد ! كارى كرديد كه نزديك است آسمان بر زمين افتد و زمين بشكافد و كوه‌ها درهم بريزد .\r\nمىدانيد چه خونى را ريختيد ؟ ! مىدانيد اين زنان و دختران كه بىپرده در كوچه و بازار آورده‌ايد ، چه كسانى هستند ؟ ! مىدانيد جگر پيامبر خدا را پاره كرديد ؟ ! چه كار زشت و احمقانه‌اى ! كارى كه زشتى آن سراسر جهان را پر كرده است . « 1 »\r\n\r\n\r\n","description":"","footnote":"\r\n( 1 ) . سيد جعفر شهيدى ، ترجمه خطبه حضرت زينب عليها السلام ، ص 182 و 183 .\r\n","page_name":" 158 ","page_number":158},
  {"content":"\r\n\r\nدر گزارش‌هاى تاريخى آمده است كه حضرت زينب عليها السلام مردم كوفه را متحير ، نادم و گريان ساخت . « 1 » حضرت زينب عليه السلام در مجلس عبيدالله بن زياد در كوفه و شام و همچنين در مجلس يزيد علاوه بر محافظت شديد از جان امام سجاد عليه السلام و كودكان و زنان ، با خطبه‌ها و سخنانش منشأ تحولى درونى و بيرونى در جامعه گرديد . او با دركى درست از نهضت امام حسين عليه السلام در پاسخ ابن‌زياد - كه مغرور از پيروزى ظاهرى بود - فرمود :\r\nجز زيبايى نديدم ! آنان [ / شهداى كربلا 
  ] گروهى بودند كه خداوند شهادت را برايشان مقدّر فرموده بود ؛ پس به سوى آرامگاهشان شتافتند . به‌زودى خداوند ميان تو و آنان داورى خواهد نمود و آنان با تو احتجاج خواهند نمود . آنگاه خواهى ديد كه پيروز و رستگار كيست . اى پسر مرجانه ! مادرت به سوگت بنشيند ! « 2 » اين سخن بيانگر معرفت ، ايمان و شكيبايى او و تسليمش در برابر خداوند است . هر يك از حاكمان مغرور كه در مقابل او قرار مىگرفتند ، بعد از لحظه‌اى به شكست و حقارت خود واقف مىشدند . از اين رو به سبب چنين مقامى است كه او افزون بر آنكه نايب و مشاور خاص امام‌حسين عليه السلام بود ، از امام سجاد عليه السلام نيز نيابت خاص داشت تا در اختناق به بيان شريعت و تبيين انديشه دينى بپردازد . هرچند او اندكى بعد از واقعه عاشورا در سال 62 هجرى در تبعيد رحلت كرد ، در اين مدت كوتاه اسلام حقيقى را به نمايش گزارد .\r\n\r\n\r\n","description":"","footnote":"\r\n( 1 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 45 ، ص 108 و 162 .\r\n( 2 ) . سيد جعفر شهيدى ، ترجمه خطبه حضرت زينب عليها السلام ، ص 38 .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\nفصل پنجم : پايه‌گذارى نهضت فرهنگى و تكوين هويّت حقوقى شيعه\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nتاريخ امامت امام سجاد عليه السلام\r\nامام على بن حسين عليه السلام روز پنجم شعبان سال 38 هجرى در شهر مدينه تولد يافت . مادر وى شهربانو ، دختر يزدگرد سوم ، آخرين پادشاه ايران است « 1 » كه در فتح ايران همراه ساير اسيران به مدينه انتقال يافت و در پرتو حمايت امام على عليه السلام آزاد شد و به همسرى امام حسين عليه السلام درآمد . او افتخار يافت كه نُه امام شيعه از نسل او باشند . « 2 » اميرمؤمنان عليه السلام به امام حسين عليه السلام در مورد همسرش شهربانو چنين سفارش مىكنند :\r\nاز همسرت شهربانو خوب محافظت و نگهدارى كن و به او نيكى نما . او در آينده‌اى نزديك صاحب فرزندى خواهد شد كه از بهترين اهل زمين خواهد بود . « 3 » امام سجاد عليه السلام در سال 95 هجرى به دست عمال حكومت با زهر مسموم شد و به شهادت رسيد . « 4 » آن حضرت 34 سال امامت شيعيان را برعهده داشت كه از سخت‌ترين دوران تاريخ امامت شيعه به شمار مىرود ؛ دورانى كه با حاكميت پنج حاكم مستبد و ظالم اموى و مروانى مقارن بوده است .\r\nرسالت دينى امام زين‌العابدين عليه السلام و پاسدارى از ميراث نبوى ، پس از واقعه عاشورا آغاز گشت ؛ هنگامى بس سخت و جانكاه ، آن هم در اسارت و زمانى كه خالصان و صادقان به شهادت\r\n\r\n\r\n","description":"","footnote":"\r\n( 1 ) . برخى مورخان درباره موضوع ترديد كرده‌اند . ( بنگريد به : شهيدى ، زندگى امام سجاد عليه السلام ، ص 17 . )\r\n( 2 ) . ابوجعفر محمد بن على بن حسين بن بابويه قمى ، عيون اخبار الرضا عليه السلام ، ج 2 ، ص 128 ؛ سيد محسن‌امين ، اعيان الشيعة ، تحقيق حسن امين ، ج 1 ، ص 629 ؛ ابوالعباس محمد بن ابوبكر ( ابن خلكان ) ، وفيات الاعيان و أنباء أبنا الزمان ، تحقيق احسان عباس ، ج 2 ، ص 429 ؛ نصر بن مزاحم منقرى ، وقعة صفين ، ص 12 ؛ ابن‌واضح احمد بن ابىيعقوب ، تاريخ اليعقوبى ، ج 2 ، ص 335 ؛ محمد بن يعقوب كلينى ، اصول كافى ، ترجمه سيد جواد مصطفوى ، ج 2 ، ص 369 ؛ ابوسعد آبى ، نثر الدّرّ ، ج 1 ، ص 339 .\r\n( 3 ) . محمد بن يعقوب بن اسحاق كلينى رازى ، اصول كافى ، ترجمه سيد جواد مصطفوى ، ج 2 ، ص 369 .\r\n( 4 ) . محمد بن جرير طبرى ، دلائل‌الإمامة ، ص 80 ؛ سليمان بن ابراهيم حنفى ( قندوزى ) ، ينابيع‌المودّة ، ص 36 .\r\n","page_name":" 163 ","page_number":163},
  {"content":"\r\n\r\nرسيده بودند .\r\nحضرت در كنار حفظ و حراست از دستاوردهاى نهضت عاشورا و زنده نگاه داشتن انديشه و سيره شهداى آن ، حركت عميق فرهنگى و علمى خود را ادامه داد . رهاورد تلاش امام سجاد عليه السلام بنيان‌نهادن نهضتى فرهنگى و علمى است كه در عصر امام باقر و امام صادق عليهما السلام طلوع كرد .\r\n\r\nامام سجاد عليه السلام روايتگر و ادامه‌دهنده نهضت حسينى\r\nامام سجاد عليه السلام كه خود شاهد واقعه بزرگ عاشورا و مبارزات چند ماهه امام حسين عليه السلام عليه حكومت بنىاميه بود ، با روايتگرى خود به احياى انديشه و اهداف امام حسين عليه السلام پرداخت . از اين‌رو ، بخش بزرگى از زندگى امام عليه السلام را بايد در ادامه فرايند عاشورا و نهضت حسينى عليه السلام جستجو كرد .\r\nهمه مورخان معتقدند كه امام سجاد عليه السلام در صحنه‌كربلا بيمار بود . اين بيمارى حكمت و مصلحت الهى بود تا امامت الهى تداوم يابد ؛ چنان‌كه خود حضرت مىفرمايد : « شبى كه بامداد آن پدرم كشته شد ، من بيمار بودم و عمه‌ام زينب پرستار من بود » . « 1 » اگرچه برخى گزارش‌هاى تاريخى از مشاركت امام سجاد عليه السلام در جنگ و زخمى شدن او حكايت دارد . بيمارى او همان جراحت وى در ميدان نبرد بود كه پس از مجروح شدنْ او را به اردوگاه آوردند . « 2 » به هر حال ، امام سجاد عليه السلام با استفاده از ذخيره معنوى و دينىِ نهضت عاشورا فرصت يافت بخشى از مردم جامعه را متوجه سازد كه اسلام چهره ديگرى دارد . او از اين واقعه استفاده كرد تا مردمانى را كه مقهور سياست جهالت‌پرورى امويان‌اند ، به اسلام راستين و معارف قرآن رهنمون سازد .\r\nاولين گام امام عليه السلام سرزنش كوفيان به دليل ناپايدارى و عهدشكنىشان بود . اسيران خاندان پيامبر عليه السلام در روز دوازدهم محرم وارد كوفه شدند . امام سجاد عليه السلام با تنى رنجور در حالى كه غلى در گردن داشت ، در مقابل انبوه جمعيتى كه براى تماشاى اسرا آمده بودند ، فرمود :\r\nمردم ! آنكه مرا مىشناسد ، مىشناسد ؛ آنكه مرا نمىشناسد ، خود را به او مىشناسانم :\r\n\r\n\r\n","description":"","footnote":"\r\n( 1 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 45 ، ص 1 .\r\n( 2 ) . بنگريد به : محمدرضا حسينى جلالى ، جهاد الامام السجاد عليه السلام ، به نقل از : مجله تراثنا ، ص 64 .\r\n","page_name":" 164 ","page_number":164},
  {"content":"\r\n\r\nمن على فرزند حسين ، فرزند على بن ابيطالبم . من پسر آن كسم كه حرمتش را درهم شكستند و مال او را به غارت بردند و خاندان وى را اسير كردند . من پسر آنم كه در كنار نهر فرات سر [ او را 
  ] بريدند ، در حالى كه نه به كسى ستم كرده و نه با كسى مكرى به كار برده بود . من پسر آنم كه او را از قفا سر بريدند و اين مرا فخرى بزرگ است .\r\nمردم ! آيا شما به پدرم نامه ننوشتيد و يا با او بيعت نكرديد و پيمان نبستيد ! و به پيكار او برنخاستيد ؟ ! چه زشت‌كاريد و چه بد انديشه و بدكرداريد ! اگر رسول خدا به شما بگويد « فرزندان مرا كشتيد و حرمت مرا درهم شكستيد ، شما از امت من نيستيد » ، به چه رويى به او خواهيد نگريست ؟ ! « 1 » پس از سخنان روشنگرانه امام عليه السلام در كوفه ، مردم گريه و شيون كردند و به ملامت يكديگر پرداختند . آنان به امام عليه السلام اعلام كردند ما فرمانبردار تواييم و با هر كس كه تو فرمان دهى ، پيكار مىكنيم . امام سجاد عليه السلام در مقابل اين واكنش مردم فرمود :\r\nهيهات ! اى فريبكاران دغل‌باز ! اى اسيران شهوت و آز ! مىخواهيد با من كارى كنيد كه با پدرانم كرديد ؟ ! نه ، به خدا قسم ! هنوز زخمى كه زده‌ايد ، خون‌فشان است و سينه از داغ پدر و برادرانم سوزان است . تلخى اين غم‌ها گلوگير و اندوه من تسكين‌ناپذير است . از شما مىخواهم نه با ما باشيد و نه بر ما . « 2 » ايشان شيوهء افشاگرى و روشنگرى را تا پايان عمر ادامه داد . بعد از ورود به شام و در مجلس يزيد به همين‌گونه سخن گفت ، اما تنها به سرزنش مردم سست‌عنصر و دنياطلب بسنده نكرد ، بلكه پيكان مبارزات را متوجه دستگاه حاكميت اموى كرد . اولين رويارويى حضرت پس از واقعه كربلا گفتگوى ايشان با پسر زياد ، حاكم مغرور كوفه بود كه شجاعانه در مقابل او ايستاد و در مقابل تهديد به مرگ پسر زياد فرياد زد : « آيا مرا از مرگ مىترسانى ! ؟ مگر نمىدانى شهادتْ ميراث كرامت و افتخار ماست » ! ؟ « 3 » بعد از اين گفتگوى كوتاه ، پسر زياد خشمگين از صراحت و شجاعت يك جوان در بند ، دستور مىدهد او را بكشند ، اما زينب كبرى عليها السلام كه خود را مسئول حفظ جان امام عليه السلام مىدانست ، فرياد زد :\r\n\r\n\r\n","description":"","footnote":"\r\n( 1 ) . علّامه محمد تقى مجلسى ، بحار الأنوار ، تحقيق محمدباقر محمودى ، ص 12 .\r\n( 2 ) . همان .\r\n( 3 ) . همان ، ص 117 .\r\n","page_name":" 165 ","page_number":165},
  {"content":"\r\n\r\n« اى پسر زياد ! آن همه خون‌هاى ما كه ريخته‌اى ، برايت كافى نيست ؟ ! سوگند به خدا ! اگر مىخواهى او را بكشى ، مرا هم بكش » . سخنان زينب كبرى عليها السلام و شرايط جلسه به گونه‌اى شد كه ابن‌زياد از كشتن امام سجاد عليه السلام چشم پوشيد . « 1 » امام سجاد عليه السلام پس از چند روز توقف اجبارى در كوفه ، همراه كاروان اسيران با وضعى بسيار رقت‌بار بعد از طى چندين منزلگاه روانه دمشق ، مركز حكومت يزيد شد . در تعدادى از اين منازل حضور كاروان اسيران سبب روشنگرى و افشاى ماهيت رژيم بنىاميه گرديد . هنگامى كه كاروان اسيران وارد يكى از شهرهاى لبنان شد ، مردم به جشن و پايكوبى پرداختند ؛ چرا كه هيچ نمىدانستند اين كاروانيان چه كسانىاند . ام كلثوم دختر امام على عليه السلام با ايراد سخنانى آنان را مورد ملامت قرار داد . امام سجاد عليه السلام وقتى اين صحنه را مشاهده كرد ، با چشمانى اشك‌بار اشعارى بدين مضمون سرود :\r\nآرى ، روزگار است و شگفتىهاى پايان‌ناپذير و مصيبت‌هاى مداوم آن !\r\nاى كاش مىدانستم كشمكش‌هاى گردون تا كى و تا كجا ما را همراه مىبرد ! ما را بر پشت شتران برهنه سير مىدهد ، در حالى كه سواران بر شترهاى نجيب خويش را از گزند دشواريهاى راه در امان مىدارند . گويى ما اسيران رومى هستيم كه اكنون در محاصره ايشان قرار گرفته‌ايم ! با ما چنان روبه‌رو مىشوند كه گويى ما منكر تمامى آيات قرآنيم !\r\nواى بر شما ! اى مردمان غفلت‌زده ! شما به پيامبراكرم صلى الله عليه و آله كفر ورزيديد و زحمات او را ناسپاسى كرديد و چون گمراهان راه پيموديد . « 2 » امام عليه السلام با تحمل رنج بسيار وارد شهرى شد كه مدت پنجاه سال جز ناسزا گويى به امام على و فرزندان او عليهم السلام چيزى از آنان نشنيده بود . آنها اسلام را تنها در سيماى زشت بنىاميه ديده بودند و مىشناختند . با روشنگرىهاى امام عليه السلام مردمى كه به قصد شركت در مجلس پيروزى و جشن در آنجا حضور داشتند ، دريافتند كه همه حقايق وارونه به آنان نمايانده شده است . امام سجاد عليه السلام در مجلس يزيد ابتكار عمل مجلس را به دست مىگيرد و او را وادار مىسازد كه در اثر فشار افكار عمومى شام ، با ملاطفت ( گرچه ظاهرى ) با امام عليه السلام و خاندان او برخورد كند و اجازه دهد كه به\r\n\r\n\r\n","description":"","footnote":"\r\n( 1 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 350 .\r\n( 2 ) . سليمان بن ابراهيم حنفى ( قندوزى ) ، ينابيع المودّة ، ص 352 .\r\n","page_name":" 166 ","page_number":166},
  {"content":"\r\n\r\nمدينه ، شهر و زادگاهشان بازگردند . امام عليه السلام پيش از ورود به شهر مدينه در اجتماع مردم آن شهر درباره واقعه كربلا و اهداف بلند امام حسين عليه السلام سخن مىگويد . بنا بر گزارش‌هاى تاريخى ، كاروان اسيران در بازگشتْ به كربلا رفته تا مزار شهيدان را زيارت كنند . « 1 »\r\n\r\nواقعه حرّه\r\nآگاهى مردم مدينه از ماجراى غمبار كربلا و اندوه سخت خاندان او سبب گشت كه كينه و نفرت حكومت زشت‌كردار در دل آن مردم افزون گردد . در چنين فضايى طبيعى بود كه فرط احساسات ضداموى ، به هر صداى مخالفى پاسخ مثبت دهد . امام سجاد عليه السلام با تحليل درست از اوضاع و با آشنايى از استبداد خشن بنىاميه ، از هر نوع برخورد نظامى و شركت در فعاليت‌هاى سياسى و اعتراض علنى خوددارى ورزيد ، اما عبدالله بن زبير كه طالب قدرت و خلافت بود ، از شكافى كه در حكومت به سبب نهضت امام حسين عليه السلام ايجاد شده بود ، آگاهى داشت ، از اين‌رو در صدد بود تا از آن به نفع خويش بهره گيرد .\r\nمردم مدينه به دعوت عبدالله بن زبير پاسخ مثبت دادند ؛ پاسخى كه زمينه آن احساس نفرتى بود كه از يزيد و خاندان او داشتند و آن نفرت بعد از ماجراى كربلا به كينه‌اى عميق بدل گشته بود .\r\nاواخر سال 63 هجرى مردم مدينه بر ضد حاكم آن شهر دست به قيام زدند و او را از شهر بيرون راندند و اعلام خودمختارى كردند . پيش از آن مكه نيز به تصرف عبدالله بن زبير در آمده بود . يزيد ابتدا عبيدالله بن زياد را مأمور سركوبى حجاز كرد ، اما عبيدالله عذر آورد و گفت : « به خدا قسم ! قتل پسر رسول خدا و جنگ در حرم را براى يزيد فاسق جمع نخواهم كرد . » از اين‌روى ، يزيد مسلم بن عقبه را مأمور سركوبى كرد . « 2 » او با لشكرى بىرحم به مدينه حمله‌ور شد و پس از تصرف شهر دستور قتل و غارت و تجاوز را صادر كرد كه در نتيجهء آن از قريش و انصار و مهاجر و بزرگان مدينه 1700 نفر و از مردم عادى 17 هزار نفر - به جز زن‌ها و بچه‌ها - به قتل رسيدند . « 3 » به دستور فرمانده سپاه ، سپاهيان سه روز مدينه را غارت كردند و باقىمانده مردان را نيز كشتند .\r\n\r\n\r\n","description":"","footnote":"\r\n( 1 ) . بنگريد به : عبدالرزاق موسوى مقرّم ، مقتل الحسين ، ص 361 ؛ حميد بن زيد يمانى ، الحدائق الوردية ، ج 1 ، ص 129 .\r\n( 2 ) . على بن محمد ( ابن‌اثير ) ، الكامل فى التاريخ ، ج 4 ، ص 112 .\r\n( 3 ) . بنگريد به : ابوحنيفه احمد بن داود دينورى ، الأخبار الطوال ، ج 1 ، ص 237 .\r\n","page_name":" 167 ","page_number":167},
  {"content":"\r\n\r\nواقعه حرّه جنبشى شيعى نبود ، اما كاملًا متأثر از واقعه كربلا و نهضت عاشورا بود .\r\nامام سجاد عليه السلام همراه خانواده‌اش و تعدادى از مردم مدينه براى در امان ماندن از هجوم و تجاوزات امويان ، به بيرون شهر در منطقه يَنبُع رفتند . « 1 » حتى مروان كه از دشمنان امام و اهل‌بيت عليهم السلام بود ، همسر و دخترش را به امام عليه السلام سپرد تا در غارت و هجوم شهر به آنان آسيبى نرسد و حضرت نيز به آنها پناه داد . « 2 » اقدام ديگر امام عليه السلام در اين واقعه دلخراش ، شفاعت ايشان از جمع زيادى از مردم بود كه فرمانده سپاه يزيد در صدد اعدام آنان بود كه به آزادى آنان منجر شد . با آنكه مسلم بن عقبه قبل از ملاقات با امام عليه السلام به شدت به او و خاندانش بدگويى مىكرد ، با مواجهه با امام عليه السلام منقلب شد و به خواست ايشان تن در داد . خود در مقابل پرسش اطرافيانش در مورد برخورد دوگانه‌اش مىگويد : وقتى على بن حسين را ديدم ، قلبم سرشار از رعب و وحشت شد . « 3 » واقعه حرّه هولناك‌ترين جنايتى بود كه پس از كربلا براى فرونشاندن مردم عليه حكومت روى داد .\r\nديگر اقدام مهم در مدينه ، اقدام اعتراض‌آميز زنان در مدينه بود : وقتى يزيد تصميم گرفت پس از واقعه حرّه ، ابن‌سعد فرمانده سپاه ابن‌زياد در كربلا را فرماندار مدينه كند ، آنان نوحه خوان و شيون كنان در مسجد تجمع كردند و گفتند : چگونه مىخواهند قاتل امام حسين عليه السلام را بر مدينه حاكم كنند ؟ ! جمعى از مردان نيز با مشاهده اعتراض زنان با آنان همراه شدند و بدين‌رو حكومت از اين تصميم منصرف شد . « 4 » در حقيقت اين اولين حركت شيعى بعد از شهادت امام حسين عليه السلام بود .\r\n\r\nقيام توابين\r\nيكى از بازتاب‌هاى نهضت امام حسين عليه السلام جنبش توابين بود كه هسته رهبرى آن را شيعيان كوفه تشكيل مىدادند . پس از شهادت امام حسين عليه السلام در همان روزهاى نخست ، شيعيان سخت به خود لرزيدند و از كوتاهى خود در حق آن امام عليه السلام اندوهگين شدند و دريافتند كه متهم به ننگ ابدىاند . از اين‌رو ، فكر آنكه با كشته شدن يا كشتن قاتلان و رهبران آن جنايت هولناكْ مورد\r\n\r\n\r\n","description":"","footnote":"\r\n( 1 ) . سيد محسن امين ، اعيان الشيعة ، تحقيق حسن امين ، ج 1 ، ص 636 .\r\n( 2 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 7 ، ص 409 ؛ على بن محمد ( ابن‌اثير ) ، الكامل فى التاريخ ، ج 4 ، ص 112 و 113 .\r\n( 3 ) . ابوالحسن على بن حسين مسعودى ، مروج الذهب و معادن الجوهر ، ج 3 ، ص 71 .\r\n( 4 ) . همان ، ص 80 .\r\n","page_name":" 168 ","page_number":168},
  {"content":"\r\n\r\nبخشش قرار گيرند ، آنان را به قيام واداشت . بنابراين اساس اين قيام بر بازگشت از گناه و توبه قرار داشت و از همين روى اين جنبشْ « توابين » ناميده شد كه برگرفته از اين آيه قرآنى است :\r\nاكنون به سوى خداوند بازگرديد و به كيفر جهالت خود ، نفس‌هاى خود را بكشيد و اين در پيشگاه خدا براى شما بهتر است . آنگاه از شما در گذرد كه خدا توبه‌پذير و مهربان است . « 1 » مجموعه عواملى چون شهادت امام حسين عليه السلام و يارانش - كه تعدادى از آنان از رهبران شيعى عراق و از پرهيزكارترين مردان آن ديار بودند - و به اسارت‌بردن خاندان او ، سخنان آتشين زينب كبرى عليها السلام و خطبه روشنگرانه امام سجاد عليه السلام در كوفه ، در برانگيختن احساس گناه در آنان مؤثر بود .\r\nجنبش توابين را هواخواهان امام على عليه السلام به رهبرى پنج تن از رهبران شيعه كوفه تشكيل دادند ؛ بزرگانى چون سليمان بن صرد خزاعى ، مسيب بن نجبه فزارى ، عبدالله بن سعد بن نُفيل ازدى ، عبدالله بن وال تيمى و رفاعة بن شداد بجلى . « 2 » اين افراد با يكصد نفر از شيعيان در خانه سليمان بن صرد گردهم آمدند و با يكديگر هم‌پيمان شدند تا براى خونخواهى شهداى كربلا مبارزه كنند . آنان بر رهبرى سليمان توافق كردند و او نيز به سازماندهى توابين پرداخت . « 3 » اين گروه از سال 61 هجرى با سازماندهى و فراهم كردن تجهيزات نظامى ، بناى يك قيام گسترده را پى ريختند ، « 4 » اما به علت سخت‌گيرى و برخوردهاى خشونت‌آميز حكومت يزيد ، همه فعاليت‌ها مخفيانه انجام مىگرفت . آنها با تبليغ گسترده به عضوگيرى مشغول بودند و حتى با شهرهاى مداين ، بصره و ديگر شهرهاى عراق ارتباط برقرار كرده ، افرادى را نيز به عضويت خود درآوردند . سليمان در نامه‌هاى متعددى كه به سران كوفه نوشت ، يادآور شد كه آنان از امام حسين عليه السلام دعوت نمودند ، اما هرگز همراهىاش نكردند ، تا اينكه به شهادت رسيد و خاندانش را به اسارت بردند و چه ستم‌ها كه بر آنان نرفت . او از مردم و رهبران عراق خواست تا در قيام به خونخواهى امام حسين عليه السلام شركت كنند . « 5 » اين نامه‌ها شيعيان مداين ، كوفه و بصره را بسيار متأثر\r\n\r\n\r\n","description":"","footnote":"\r\n( 1 ) . بقره ( 2 ) : 54 .\r\n( 2 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 7 ، ص 317 ؛ ابوالحسن علىبن حسين مسعودى ، مروج الذهب و معادن الجوهر ، ج 2 ، ص 97 .\r\n( 3 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 8 ، ص 318 .\r\n( 4 ) . على بن محمد ( ابن‌اثير ) ، الكامل فى التاريخ ، ج 2 ، ص 158 .\r\n( 5 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 8 ، ص 388 - 384 .\r\n","page_name":" 169 ","page_number":169},
  {"content":"\r\n\r\nكرد ؛ آن‌سان كه شمار زيادى از آنان به دعوت سليمان پاسخ مثبت دادند . وقتى يزيد در اوايل سال 64 هجرى به هلاكت رسيد ، توابين نزد سليمان آمدند و گفتند : طاغوت هلاك شده و حكومت مركزى ضعيف گشته است ؛ اگر مصلحت مىدانيد ، به عمرو بن حريث جانشين عبيدالله بن زياد حمله و قاتلان امام حسين عليه السلام را تعقيب كنيم و مردم را به بيعت با اهل‌بيت پيامبر صلى الله عليه و آله دعوت نماييم . سليمان آنان را از عجله بازداشت ، ولى با نوشتن نامه به برخى از رهبران شيعه در بصره و مداين ، نظر آنان را درمورد قيام جويا شد كه همگى براى قيام اعلام آمادگى كردند . « 1 » كناره‌گيرى معاويه ، پسر يزيد از حكومت و ادعاى خلافت عبدالله بن زبير در حجاز ، سبب شد كه حكومت امويان به شدت تضعيف گردند ، اما اشراف كوفه در چنين اوضاع بحرانى براى حفظ موقعيت خود به سوى عبدالله بن زبير روىآوردند و با او هم‌پيمان شدند و شيعيان را رها كردند .\r\nيكى از علل اين رويكرد ، جنبش مختار ثقفى بود كه باعث هراس آنان شد . زبيرىها با ترفندهايى شيعيان و توابين را براى مبارزه با حكومت شام و تعقيب عبيدالله بن زياد از كوفه خارج كردند و خود كنترل شهر را به دست گرفتند . بدين‌رو ، مبارزات شيعيان و توابين علنى شد .\r\nسرانجام سليمان بن صرد با عده‌اى از يارانش در سال 65 هجرى عليه حكومت شام قيامى مسلحانه را آغاز كرد ؛ در حالى كه بخشى از هم‌پيمانان او به مختار پيوسته بودند ؛ مختارى كه از رهبران ديگر شيعى عراق بود و او هم به خونخواهى امام حسين عليه السلام قيام كرده بود . سليمان با شعار « يا لثارات الحسين » قيامش را آغاز و در شهر اعلام كرد :\r\nهر كه بهشت را مىخواهد و خشنودى خدا و بازگشت به سوى او را مىجويد ، در نخيله به او بپيوندد . « 2 » هزاران نفر با سليمان بعد از سخنان او از نخيله حركت كردند و پس از زيارت مرقد امام حسين عليه السلام و سوگوارى و طلب مغفرت از خداوند ، به سوى شام روانه شدند . اختلافات داخلى مروانيان در ابتدا مسير حركت توابين به سمت شام را هموار ساخت ، تا اينكه سرانجام در پيكارى نابرابر بيش از سه هزار نفر از توابين و بيست هزار نفر از سپاهيان شام كشته شدند . در اين نبرد ، توابين با شعار « ابوترابيان ، بهشت ، بهشت » جنگيدند و با كشته شدن بيشتر آنان و رهبرشان جز رفاعه - كه بقاياى سپاه را به كوفه بازگرداند - جنگ خاتمه يافت . « 3 »\r\n\r\n\r\n","description":"","footnote":"\r\n( 1 ) . بنگريد به : على بن محمد ( ابن‌اثير ) ، الكامل فى التاريخ ، ص 161 و 162 .\r\n( 2 ) . ابومحمد احمد بن اعثم كوفى ، الفتوح ، ج 3 ، ص 311 .\r\n( 3 ) . همان ، ص 312 .\r\n","page_name":" 170 ","page_number":170},
  {"content":"\r\n\r\nجنبش توابين كه به رهبرى يكى از صحابى پيامبر صلى الله عليه و آله و امام على عليه السلام آغاز شده بود ، به دليل اختلافات داخلى و نابرابرى سپاه آنان با سپاه شام به شكست انجاميد . دليل ديگر شكست توابين ، نگاه خاص رهبران و اعضاى آن به مشاركت در اين جنبش بود : آنان به جاى طراحى استراتژى براى پايان دادن به حاكميت امويان و مروانيان ، بيشتر در انديشه توبه و شهادت بودند و مبارزاتشان جنبه فردى داشت . چنين جنبشى كه بنيادش بر استغفار و توبه استوار بود ، بسان جنبش‌هاى غيرسياسى ، هيچ‌گونه برنامه اصلاحى و اجتماعى نداشت ، اما با اين همه ، چون از سازمانى مناسب برخوردار بود ، توانست شيعيان را براى انتقام خون حسين عليه السلام به سوى خود بكشاند . اما اين شكست پايان ماجرا نبود ؛ زيرا آغاز جنبشى را نويد مىداد كه بن‌مايه‌هاى آن بر انديشه و فرهنگ عاشورا متكى بود و مبارزه و جهاد را در فرهنگ شيعى نهادينه مىكرد . به همين دليل همواره جغرافياى شيعى ، آوردگاه قيام دائمى عليه رژيم‌هاى استبدادى نامشروع گرديد .\r\n\r\nقيام مختار ثقفى\r\nباقيماندگانِ جنبش توابين بعد از قيام عليه حكومت شام به كوفه بازگشتند و به مختار كه در زندان به‌سر مىبرد ، اعلام وفادارى كردند . مختار از شيعيان بود و در جريان بيعت با مسلم بن عقيل به دستور ابن‌زياد زندانى شده بود . او پس از فروپاشى حكومت امويان از زندان آزاد شد ، اما اشراف كوفه كه در شهادت امام حسين عليه السلام شركت داشتند ، پس از قيام توابين مجدداً مختار را دستگير و زندانى كردند . « 1 » مختار پس از آزادى از زندان دعوت خود را علنى كرد .\r\nجنبش مختار و جنبش توابين - كه هر دو ، به سبب خونخواهى امام حسين عليه السلام شكل گرفته بودند - تفاوتشان اين بود كه در قيام توابين ، تنها انگيزه آنان انتقام از قاتلان امام حسين عليه السلام و شهداى كربلا بود و بدين‌رو مىخواستند كوتاهىها و گناهان گذشته خود را جبران كنند ؛ چرا كه خود را به دليل شركت نجستن در سپاه حسين بن على عليه السلام و تنها گزاردن وى به‌شدت مجرم و مستحق عذاب الهى مىدانستند . بنابراين آنان هدف ديگرى نداشتند ، هرچند برخى عقايد شيعى نظير سپردن حكومت به اهل‌بيت عليهم السلام را نيز گاه مطرح مىكردند . اما در قيام مختار افزون بر انتقام از قاتلان حادثه كربلا ، اهداف سياسى ديگرى نيز تعقيب مىشد .\r\n\r\n\r\n","description":"","footnote":"\r\n( 1 ) . على بن محمد ( ابن‌اثير ) ، الكامل فى التاريخ ، ص 172 .\r\n","page_name":" 171 ","page_number":171},
  {"content":"\r\n\r\nمختار يك سال بعد از قيام توابين با جمع‌آورى سلاح و افراد با شعار « يا لثارات الحسين » به مقر حكومت كوفه يورش برد و عبدالله بن زبير را - كه خود را خليفه مىخواند - از شهر بيرون راند و حكومت شيعى تشكيل داد . « 1 » مختار ، ابراهيم پسر مالك اشتر را به مقام فرمانده كل سپاه خود منصوب كرد . ابراهيم كه فردى جنگجو و شجاع بود ، به اردوگاه سپاه شام در موصل حمله‌ور شد و عبيدالله بن زياد و دو تن از فرماندهان معروف سپاه شام ( حصين بن نمير و شُرَحبيل ) را به قتل رساند . مختار سر عبيدالله را نزد امام سجاد عليه السلام در مدينه فرستاد تا بدين رو گرفتن انتقام از قاتلان امام حسين عليه السلام را اعلام كند . « 2 » مختار همه فرماندهانى را كه در كربلا شركت داشتند ، تعقيب كرد و به هلاكت رساند . اين انتقام‌گيرى براى امويان سخت گران آمد ، از اين‌رو براى تخريب وى تبليغات روانى گسترده‌اى به راه انداختند كه او مدعى نبوت است ؛ آن‌سان كه حتى برخى شيعيان تحت‌تأثير اين تبليغات قرار گرفتند . مختار بسيار كوشيد تا قيام خود را به امام سجاد عليه السلام مرتبط سازد ، ولى امام عليه السلام هيچ‌گاه به او پاسخ مثبت نداد ؛ چرا كه ورود ايشان به مبارزات و قيام مسلحانه و جنبش علنى ، وى را از رسالت اصلىاش ( تربيت نيروى فكرى و نشر انديشه‌هاى شيعى ) بازمىداشت و از سويى حكومت نيز به جرم شركت در شورش و قيام مسلحانه به‌راحتى عليه او اقدام مىكرد . با اين همه ، امام هيچ‌گاه در صدد نفى و طرد قيام مختار نيز برنيامد .\r\nمختار سپس به سراغ محمد حنفيه رفت . او نيز به دليل اوضاع خاص سياسى به تأييد كلى اكتفا كرد و گفت : « از اينكه خدا ما را به وسيله هر كه از بندگانش يارى دهد ، مخالفتى نداريم » . « 3 » موضع محمد حنفيه در قبال مختار سبب گرديد كه برخى شيعيان و مخالفان سياسى با گرايش شيعى به سمت محمد حنفيه جلب گردند و او را در مقام رهبرى شيعه بپذيرند . مختار كوشيد تا اين ذهنيت شكل گيرد كه او نماينده محمد حنفيه است ، اگرچه بسيارى در همان روزگار نيز در اين باره ترديد كردند . مانع اصلى در برابر مختار براى اعلام رهبرى صريح محمد حنفيه ، فرزند امام على عليه السلام در عراق ، مخالفت ابراهيم اشتر بود كه به‌شدت به امام سجاد عليه السلام گرايش داشت و به امامت ايشان متعهد بود . همين امر سبب گرديد كه او در قيام توابين شركت نكند و با جنبش\r\n\r\n\r\n","description":"","footnote":"\r\n( 1 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 259 .\r\n( 2 ) . همان ، ج 1 ، ص 259 .\r\n( 3 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 8 ، ص 3293 .\r\n","page_name":" 172 ","page_number":172},
  {"content":"\r\n\r\nمختار نيز با احتياط برخورد كند .\r\nاتفاق مهم ديگر در عراق ، همكارى نمايندگان ابن‌زبير در عراق با قاتلان امام حسين عليه السلام بر شدت نفرت مردم افزود و همه اينها به نفع مختار تمام شد . « 1 » با اين حال هنگامى كه مختار بر كوفه مسلط شد ، به درخواست اشراف به آنان امان داد و برخوردى افراطى پيش نگرفت . دفاع مختار از محرومان و موالى ، تحت پيگرد قرار دادن همه فرماندهان مؤثر در شهادت امام حسين عليه السلام و نفوذ فزاينده شيعيان در عراق سبب هراس اشراف كوفه شد ، از اين رو با دسيسه و همكارى زبيريان و فشار نظامى حكومت مروانيان ، قيام او شكست خورد ، اما با اين همه ، او توانست شمر بن ذىالجوشن ، خولى بن يزيد اصبحى ، عمر بن سعد بن ابىوقاص و پسرش را - كه از مؤثرترين رهبران سپاه ابن‌زياد در مقابل امام حسين عليه السلام بودند - به قتل رساند . « 2 » او همچنين اموال سران سپاه ابن‌زياد را در بين موالى تقسيم كرد . « 3 » در تمجيد از شخصيت مختار رواياتى در دست است ، گرچه گزارش‌هاى ديگرى نيز بر خلاف آن وجود دارد . از امام محمدباقر عليه السلام نقل شده است :\r\nبه مختار ناسزا نگوييد ؛ زيرا او از قاتلان ما انتقام گرفت . . . و در شرايط سختى و تنگدستى به ماكمك رسانيد « 4 » همچنين حضرت در حديث ديگرى خطاب به فرزند مختار فرمود :\r\nخداوند پدرت را رحمت كند ! هيچ حقى از ما نزد كسى نبود ، جز اينكه آن را بازپس گرفت . « 5 »\r\n\r\nنقش موالى در جنبش مختار\r\nيكى از بازتاب‌هاى جنبش مختار ، حضور گسترده موالى در اين جنبش و سپس در حكومت وى بود ؛ مثلًا بيشتر سپاه بيست هزار نفرى ابراهيم اشتر از ايرانيان مقيم كوفه بودند . « 6 » همچنين از\r\n\r\n\r\n","description":"","footnote":"\r\n( 1 ) . بنگريد به : همان ، ج 4 ، ص 518 .\r\n( 2 ) . بنگريد به : همان ، ج 8 ، ص 3365 - 3323 .\r\n( 3 ) . ابوحنيفه احمد بن داود دينورى ، الأخبار الطوال ، ص 344 .\r\n( 4 ) . محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 125 .\r\n( 5 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 45 ، ص 35 .\r\n( 6 ) . ابوحنيفه احمد بن داود دينورى ، الأخبار الطوال ، ص 338 .\r\n","page_name":" 173 ","page_number":173},
  {"content":"\r\n\r\nسپاهى كه به مدينه فرستاده شد ، بيشتر آنها از موالى بودند . بسيارى از ايرانيان در سركوبى شورش اشراف عليه مختار نيز با وى همكارى داشتند . « 1 » موالى در دوره معاويه تعدادشان زياد بود ؛ به گونه‌اى كه وى از جمعيت آنان به وحشت افتاد و دستور داد عده‌اى از آنان را بكشند و بقيه را نيز به كار سخت وادارند . « 2 » اشراف كوفه كه بيشترْ هم‌پيمان معاويه و امويان بودند ، به دليل غرور و برترىطلبىشان مورد بغض و نفرت ايرانيان مقيم عراق بودند . به دليل همين رفتارهاى ناروا ، ايرانيان به سوى مختار كشيده شدند ، از اين رو نزد مختار از محبوبيت بسيار برخوردار گشتند . وى به ايرانيان مىگفت :\r\n« شما آزاده و بزرگوار هستيد ؛ شما از من هستيد و من از شما هستم » . « 3 » حركت مختار سبب شد كه موالى به صورت يك نيرويى در خور توجه در عراق ظهور كند و نقش آنان در جامعه فزونى يابد ؛ تا آنجا كه عبدالملك بن مروان ناچار شد بعد از شكست مختار ، سهم آنان را از بيت‌المال افزايش دهد « 4 » و به‌تدريج در امور اجتماعى و سياسى نيز بروز بيشترى يافتند .\r\n\r\nفرقه كيسانيه و امامت امام سجاد عليه السلام\r\nاز پيامدهاى قيام مختار ، نفوذ محمد حنفيه فرزند امام على عليه السلام در بين گروهى از شيعيان بود ؛ زيرا مختار خود را مورد تأييد و نماينده محمد حنفيه مىدانست . از اين رو ، برخى به‌تدريج معتقد شدند كه امامت شيعى پس از امام حسين عليه السلام به برادرش محمد حنفيه رسيده است . اينكه چرا كيسانيه نام گرفته‌اند ، برخى آنها را به كيسان خدمتكار امام على عليه السلام كه در خدمت محمد حنفيه بود ، منتسب مىكنند . برخى نيز كيسان را لقب مختار بن ابىعبيده ثقفى دانسته ، اين گروه را نام گرفته از او مىدانند . « 5 » محمد حنفيه در جنگ جمل و صفين در كنار امام على عليه السلام از فرماندهان شجاع و\r\n\r\n\r\n","description":"","footnote":"\r\n( 1 ) . همان ، ص 344 .\r\n( 2 ) . احمد بن يحيى بلاذرى ، انساب الاشراف ، به كوشش محمد حميدالله ، ج 5 ، ص 394 .\r\n( 3 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 8 ، ص 3319 .\r\n( 4 ) . محمد بن عبد ربّه اندلسى ، العقد الفريد ، به كوشش احمد امين ، ج 5 ، ص 148 .\r\n( 5 ) . محمد بن ابوبكر ( ابن خلّكان ) ، وفيات الاعيان و أنباء أبنا الزمان ، تحقيق احسان عباس ، ج 4 ، ص 173 .\r\n","page_name":" 174 ","page_number":174},
  {"content":"\r\n\r\nدلاور بود و حضرت نيز او را مورد ستايش قرار داد . « 1 » وى در سال 82 هجرى در مدينه درگذشت .\r\nامّا اينكه خود محمد حنفيه مدعى امامت بود ، يا پس از مرگش كسانى او را به اين ادعا متهم كرده و فرقه‌اى تشكيل داده‌اند ، ديدگاه‌هاى مختلفى وجود دارد : عده‌اى بر پايه برخى روايات « 2 » قائل‌اند كه او ابتدا به گمان اينكه امام حسين عليه السلام وصيتى نكرده ، درصدد برآمد كه شيعيان را رهبرى كند ، اما چون از امامت امام سجاد عليه السلام آگاه شد ، كنار كشيد و به امامت ايشان اقرار كرد . « 3 » گواه اين ادعا آن است كه گاه افرادى با اين پندار كه او امام است ، نزد او مىآمدند ، ولى محمد آنها را به برادرزاده‌اش على بن حسين عليه السلام ارجاع مىداد و مىگفت آن حضرت ، امام است .\r\nابوخالد كابلى كه باب امام سجاد عليه السلام است ، خود از محمد حنفيه نقل مىكند كه او در پاسخ سؤال من گفت : « امام من و امام تو و امام همه مسلمانان على بن حسين [ / امام سجاد عليه السلام 
  ] است » . « 4 »\r\n\r\nسياست تقيه\r\nفشار و اختناق و استبداد بر جامعه و حساسيت دستگاه حكومت به رهبرانى كه در صدد ترويج و تبيين انديشه مخالف آنها بودند ، سبب گشت كه رهبران با روش‌هايى دورانديشانه به رهبرى خود ادامه دهند . امامان شيعه عليهم السلام به‌خصوص از عصر امام سجاد عليه السلام به بعد به دليل فضا و وضعيتى كه پيش از اين بيان شد ، به سختى مىتوانستند انديشه‌هاى شيعى را بازگويند و به تربيت نخبگان بپردازند . از اين‌رو ، كمترين بهانه‌اى سبب مىگشت كه حكومتْ همه شيعيان بازمانده را از بين ببرد و حتى جريان امامت را با مشكل روبه‌رو سازد .\r\nامامان شيعه در عصر اموى و عباسى در چنين اوضاعى خط مشى خاصى را برگزيدند كه از آن به تقيه ياد مىشود .\r\n« تقيه » در لغت عرب به معناى محافظت از خويش است . اين اصل معقول ، برگرفته از آموزه‌هاى قرآنى « 5 » است كه هرگاه اقليتى بخواهد از اتهام اكثريت مبنى بر مخالفت با حكومت‌گران برهد ، بدان متمسك مىشود ؛ تنها راه خردمندانه‌اى كه امامان شيعه نيز در پيش گرفتند تا از\r\n\r\n\r\n","description":"","footnote":"\r\n( 1 ) . همان ، ص 171 .\r\n( 2 ) . ابونعيم اصفهانى ، دلائل الإمامة ، ص 87 ؛ محمد بن يعقوب كلينى ، اصول كافى ، ج 2 ، ص 155 .\r\n( 3 ) . محمد بن يعقوب كلينى ، اصول كافى ، ج 2 ، ص 155 .\r\n( 4 ) . اسدالله مامقامى ، تنقيح المقال فى احوال الرجال ، ج 3 ، ص 111 .\r\n( 5 ) . بنگريد به : آل‌عمران ( 3 ) : 28 ؛ نحل ( 16 ) : 106 ؛ مؤمن ( 40 ) : 28 .\r\n","page_name":" 175 ","page_number":175},
  {"content":"\r\n\r\nخطرها در امان بمانند ، گرچه هرگاه موقعيت و فرصتى دست مىداد ، با شوريدن بر حكومت‌هاى ستمگر ، وجدان خفته مسلمانان را تكانى مىدادند . اين خطمشى منحصر به امامان شيعه نبوده ، اما تقريباً به صورت انحصارى با تشيع قرين شده ؛ امرى كه تا حدودى ناشى از آن است كه شيعه همواره با داشتن انديشه‌اى مترقى ، از حكومت جدا بوده و براى مبارزان و نخبگان و مردم ستمديده جاذبه داشته است .\r\nدر تقيه ، نگاه عرفانى هم وجود دارد كه پرفسور كُربن آن را مطرح مىكند ؛ بدين بيان كه شيعيان ايمان و عقايد ناب خود را در مقابل افرادى كه ظرفيت و درك لازم را ندارند كتمان مىكنند تا مبادا معرفت دينى بىحرمت گردد و يا به‌درستى تحليل نگردد و به بيراهه برده شود .\r\nتقيه انواعى دارد كه ممكن است برخى از آنها به دلايلى اعمال نگردد . اكراهيه ، خوفيه ، كتمانيه و مداراتى از انواع تقيه‌اند .\r\nنوع شديد تقيه كه اكراهيه است ، عمل كردن براساس دستورهاى حاكمى ظالم است ، آن‌هم به هنگام ضرورت . اين تقيه از بحث‌انگيزترين انوع تقيه و قابل انطباق با شرايط شيعيان در اغلب مناطق بوده است .\r\nتقيه خوفيه عبارت است از احتياط كامل اقليت شيعه در شيوه زندگى و معامله با اكثريت ، براى حفظ و حمايت خود و هم‌مذهبان خويش ؛ البته در صورتى كه حفظ شيعه يا جان شيعيان منوط به آن باشد و آن هم در ظاهر ، نه در باطن و جايى كه ايمن باشند .\r\nتقيه كتمانيه ، پنهان داشتن ايمان و باور خويش است ، براى جلوگيرى از آزار و تعقيب دشمن و تبليغ و انتشار پنهان عقايد و آراى شيعه كه در مقابل دعوت علنى قرار دارد .\r\nتقيه مدارات نيز كه بيشتر ناظر به امور اجتماعى است ، همان رعايت قوانين هم‌زيستى با بيشتر اهل‌سنت و شركت در اجتماعات عبادى و اجتماعى آنان براى حفظ و حرمت اسلامى در جامعه است . « 1 » نكته محورى در تقيه به‌ويژه برخى از انواع آن كه جنبه اجتماعى برجسته‌ترى دارند ، سياست امامان شيعه عليهم السلام و رهبران دينى شيعه بر اجتناب از معرفى شيعه به‌عنوان « اقليت جدا و شناخته‌شده » بود ؛ زيرا چنين اتفاقى پيامدهايى ناخوشايند و آثارى زيانبار به همراه مىآورد ، از جمله قطع ارتباط بيشتر جامعه با آنان و انزواى شيعيان ؛ حال آنكه امامان و رهبران شيعه سخت به دنبال ارتباط گسترده با مسلمانان بودند تا بدين‌رو انديشه و تفكر فرهنگ شيعى و طرح انديشه و جريان امامت را بنمايانند . در واقع همواره اقليت‌هاى مذهبى و دينى با وسواس و\r\n\r\n\r\n","description":"","footnote":"\r\n( 1 ) . بنگريد به : حميد عنايت ، انديشه‌هاى سياسى در اسلام معاصر ، ترجمه خرّمشاهى ، ص 308 - 299 .\r\n","page_name":" 176 ","page_number":176},
  {"content":"\r\n\r\nاحتياط اكثريت ( آن هم در حد ضرورت ) روبه‌رويند و تمام انديشه و عقايد آنان مورد سوءظن قرار دارد و سخت تحت مراقبت رهبران دينى ، سياسى و فرهنگىاند . امامان شيعه با تدبيرى عالمانه و خردمندانه از اين انزوا و محصور شدن شيعيان از نظر ارتباطات و تعامل با ديگران جلوگيرى كردند . در واقع از همين روست كه امامان شيعه درباره تشويق شيعيان به مشاركت در اعياد و مراسم عبادى و آيين مذهبى و ملى بيشتر جامعه ، بسيار سخن گفته‌اند .\r\nاز ديگر سوى ، امامان شيعه بيم آن داشتند كه اگر شيعيان به صورت گروه اقليتِ شناخته شده درآيند ، دستگاه استبداد در بحران‌هاى سياسى به سهولت همه آنان را در فرصتى مناسب از بين ببرد . نكته ديگر ، نفوذ دادن و حفظ عناصرى از شيعيان در بخش‌هاى سياسى و فرهنگى دستگاه حكومتى بود تا از سياست‌هاى حكومت آگاه گردند و همچنين با حمايت از شيعيان ، آنان را از خطرها نيز برهانند ، اما در صورت شناخته شدن ، بىگمان چنين تدبيرى عملى نبود . از اين رو ، امامان شيعه به‌ويژه امام سجاد عليه السلام با كاربست تقيه به‌عنوان يك خطمشى مبارزاتى ، از يك سو اندك نخبگان شيعه را از هجوم حكومت حفظ نمود و از ديگر سو به تبليغ غيرعلنى و سازمان‌يافته عقايد شيعى پرداخت . بر همين پايه ، حضرت همواره بر رعايت دو اصل مهم و زيربنايى توصيه مىكرد : شكيبايى و رازدارى و پرهيز از افشاى اسرار .\r\nامام سجاد عليه السلام گاه از عدم‌رعايت اين دو اصل گله‌مند بود :\r\nبه خدا سوگند ! دوست داشتم گوشت بازوهايم را فداكنم تا دو خصلت در ميان شيعه از ميان برود : خصلت ناشكيبايى و كم‌حوصلگى و همچنين كمى حفظ اسرار . « 1 » اين دو اصلى كه امام عليه السلام باز مىگويد ، چيزى جز همان رعايت تقيه در دوران خاص ايشان نيست . از اين رو ، لازمه حفظ شيعه تحمل محروميت‌ها و خويشتندارى در مقابل سخت‌گيرىها و تجاوزات حكام بوده است . در چنين دورانى ، امتناع طرفداران و پيروان ، كارى بس سخت و طاقت فرساست ، اما با اين حال امام سجاد عليه السلام با خردمندى توانستند با چند نفرى كه در كنار او بودند ، همانند يحيى بن ام‌ّطويل و ابوخالد كابلى - كه هر دو از باب‌هاى ايشان به شمار مىرفتند - در سه دهه 172 نفر انديشمند و اهل علم برجسته شيعى تربيت كنند . « 2 » هم اينان با رهبرى\r\n\r\n\r\n","description":"","footnote":"\r\n( 1 ) . محمد بن يعقوب بن اسحاق كلينى رازى ، اصول كافى ، ترجمه سيد جواد مصطفوى ، ج 3 ، ص 314 .\r\n( 2 ) . بنگريد به : محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل‌ميبدى و سيد ابوالفضل موسويان ، ص 120 - 81 .\r\n","page_name":" 177 ","page_number":177},
  {"content":"\r\n\r\nامام باقر عليه السلام بزرگ‌ترين نهضت فرهنگى و علمى شيعه را بنيان نهادند و در زمان امام صادق عليه السلام نيز مكتب غنى و وسيع فقهى ، حقوقى و تربيتى شيعه به صورت مكتبى زنده و پويا تدوين گشت و بدين‌رو شيعيان داراى هويتى كاملًا مستقل و متمايز در حوزه‌هاى مختلف فرهنگى ، علمى ، فكرى و حقوقى شدند .\r\nاين بزرگان در كنار فراهم كردن سرمايه بزرگ انسانى براى بنيان نهادن نهضت علمى و فرهنگى ، به تربيت مردانى بزرگ براى مبارزات سياسى و نظامى نيز همت گماردند تا انديشه مبارزه و جهاد در جامعه خاموش نشود . نمونه چنين مردانى ، زيد پسر امام سجاد عليه السلام است كه بزرگ‌ترين جنبش ضدحكومتى را به راه انداخت . امام سجاد عليه السلام با تكيه بر همان خطمشى مبارزاتى و با عنايت به مسئوليت امامت الهى در جامعه ، افزون بر تربيت فرهيختگانى دين‌باور و مجاهدانى عالم ، به فراهم كردن مبانى معرفتى در حوزه اخلاق و رفتار و نيز درآميختن علم و اخلاق ، و عقيده و سياست پرداخت كه استمرار سيره و مبانى تعاليم پيامبر صلى الله عليه و آله و امام على عليه السلام بود .\r\nامام عليه السلام گفتمانى را در معنويت ، دعا و حقوق بنا نهاد كه از يك سو نام و ياد پيامبر صلى الله عليه و آله و اهل‌بيت عليهم السلام زنده گرديد ؛ از سوى ديگر ادبيات او به‌ظاهر كاملًا غيرسياسى بود و هيچ بهانه‌اى براى دشمن وجود نداشت و از ديگر سو اين ادبيات در جامعه ماندگارتر و به‌راحتى به گفتمانى مسلط در ميان شيعيان تبديل شد . صحيفه سجاديه كه مجموعه‌اى از بيانات و مناجات‌هاى ايشان است ، از اين نگاه قابل‌فهم مىباشد . اين كتاب به بيان امام خمينى قدس سره زبور آل‌محمد است و در حقيقت نجواى علم و اخلاق و عقيده و سياست مىباشد . امام عليه السلام در بيانى دعا گونه ، مكتبى سرشار از آموزش و پرورش پديد آورده و با نيكوترين خصلت‌ها ، ارزنده‌ترين انديشه‌ها را با لطافت و عطر مناجات درهم آميخته است .\r\nاين نگاه و روش امام عليه السلام در تبليغ و تبيين معارف و انديشه‌هاى دينى حكايتگر شناخت كامل امام عليه السلام از جامعه‌اى است كه فتنه و خشونت بنىاميه و بنىمروان و عبدالله بن زبير ، آسيب‌هاى روحى سخت و همچنين شكست همه قيام‌هاى مخالفان حكومت را متحمل شده است . در جامعه‌اى كه هزاران نفر براى التيام روحى خويش راه توبه پيش گرفته‌اند و همه زبان‌ها به خاطر حكومت امويان به كام فرورفته است ، افراد چنين جامعه‌اى به شدت درونگرايند و سخت به التيام دردهاى خود مىانديشند . فراخوانى مردم به نبرد ، با عدم‌استقبال بخش وسيعى از جامعه روبه‌رو مىشود و حتى به دليل غلبه احساسات قيام‌كنندگان توفيقى نخواهد داشت . از سويى رهبران دينى و فكرى جامعه نبايد چنين مردمى دردمند و آسيب‌ديده را به خود وانهند ؛ به‌خصوص\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nشيعيانى كه از نظر تاريخى ، جنگ صفين و نهروان ، شهادت امام على عليه السلام ، صلح تحميلى امام حسن عليه السلام ، شهادت سوگمندانه امام حسين عليه السلام و . . . را با خود دارند . امام عليه السلام چون رسماً و علناً اجازه نداشت به آموزش و تربيت مردم در برابر اين مصيبت‌ها اقدام كند ، زبان و ادبيات و روشى برمىگزيند كه هم دلنشين است و هم التيام‌بخش دردها . در چنين فضايى ، دعاهاى صحيفه سجاديه رويكردى عرفانى و تربيتى را پى مىريزد ؛ چرا كه خود حضرت زينت عابدان و عارفان و سخنش نغمه قلبى دردمندان بود و از همين‌روى بر دل‌ها نشست و ماندگار شد .\r\nدر كنار صحيفه سجاديه ، رساله حقوق امام عليه السلام كه زيربناى معرفتى حقوق انسانى است در ساحت‌هاى فردى و اجتماعى از منظرهاى مختلف در خور توجه است : نگاه به خود و خدا ، از نگاه به خود در تعامل با ديگران و همه محيط پيرامون ، حقى كه انسان دارد و حقوقى كه ديگران بر او دارند و حقوق اجزاى بدن . امام عليه السلام در اين نگاه با بنا نهادن مبانى انسان‌شناسى ، انسانِ سرگردان و شكست‌خورده را متوجه عظمتى مىكند تا از منزلت خويش غافل نشود و از سويى ديگر مبنا و محور اصلى حقوق را حق خداوندى مىداند تا انسانِ بريده از وحى را از سرگشتگى و احساس انقطاع و پوچى برهاند . رساله حقوق امام سجاد عليه السلام در اصلْ « مانيفست » حيات معقول و معنوى است ، آن هم بر پايه كرامت انسانى ، تعامل درست آدميان با مبدأ هستى و همنوعان خود و اعتدال در رفتار .\r\n\r\nشهادت امام سجاد عليه السلام\r\nتلاش علمى و جايگاه معنوى و اجتماعى امام سجاد عليه السلام همواره از سوى حاكمان بنىاميه موجب هراس بود . آنان در انظار عمومى شخصيت و مقام امام عليه السلام را محترم مىشمردند ، اما همواره كينه و بغض آن حضرت را در سينه داشتند . عبدالملك بن مروان ، امام عليه السلام را با غل و زنجير از مدينه به شام برد . بعد از عبدالملك نيز اين سخت‌گيرى ادامه يافت ، تا اينكه حكومت اموى تنها راه مقابله با امام عليه السلام را به شهادت رساندنش مىيابد . سرانجام وليد ، خليفه مروانى ، آن حضرت را در روز 12 محرم سال 95 هجرى در 57 سالگى مسموم كرد و به شهادت رساند . « 1 » امام عليه السلام در قبرستان بقيع در مدينه به خاك سپرده شد .\r\n\r\nتاريخ امامت امام باقر عليه السلام\r\nامام باقر عليه السلام فرزند ارشد امام سجاد عليه السلام در سوم صفر سال 57 هجرى تولد يافت . مادر وى فاطمه\r\n\r\n\r\n","description":"","footnote":"\r\n( 1 ) . قاضى نوراللّه شوشترى ، احقاق الحق ، ج 12 ، ص 10 .\r\n","page_name":" 179 ","page_number":179},
  {"content":"\r\n\r\nدختر امام حسن مجتبى عليه السلام است . آن حضرت از سال 95 تا 114 هجرى رهبرى و امامت شيعيان را برعهده داشت ؛ امامتى كه مصادف با خلفاى مروانى ؛ وليد بن عبدالملك ، سليمان بن عبدالملك ، عمر بن عبدالعزيز و هشام بن عبدالملك بود .\r\nامام باقر عليه السلام به خاطر فضل و دانش بىكرانش ملقب به باقر شد ؛ يعنى مردى كه شكافنده مىباشد و ژرفاى علم را دريافته و بررسى مىكند . « 1 » اما ابن‌خلكان معتقد است كه اين نام امام عليه السلام به‌خاطر جمع‌آورى دانش بىكران و علوم فراوان اوست . « 2 » دوران امامت ايشان با ادامه فشارهاى خلفاى بنىاميه و حكّام آنها و از سوى ديگر با شكل‌گيرى قيام‌ها و جريان‌هاى مخالف سياسى ، فقهى و كلامى در بين مسلمانان همراه بود . به دليل سخت‌گيرىها و استبداد خشن و همچنين حساسيت دستگاه فكرى و حكومتى به جريان امامت و شيعه ، امام عليه السلام همانند پدرشان بر شيوه تقيه پاى فشرد . گرچه اين خطمشى مبارزاتى سبب گرديد كه برخى از شيعيان شكيبايى را از كف دهند و پاره‌اى از آنها نيز به دليل تكثير جريان دچار ترديد گردند ، امام عليه السلام با درك درست از وضعيت جامعه و توانمندى شيعيان تنها راه نجات و استمرار جريان امامت و شيعه را در اين سياست راهبردى مىدانست . تحليل امام عليه السلام از پيشينه و وضعيت جريان شيعه ، كاملًا گوياى انتخاب هوشمندانه اين شيوه است :\r\nما اهل‌بيت ، از ستم قريش و صف‌بندى آنان در مقابلمان چه كشيديم ! و شيعيان و دوستان ما از مردم چه كشيدند ! رسول خدا پيش از رحلت اعلام كرد : « ما به مردم از خودشان اولىتريم » ، اما قريش با كمك يكديگر اين امر را از محورش خارج كردند . آنان براى رسيدن به حكومت ، به « حق و اولويت ما به حكومت » استدلال كردند و حق ما را از ما گرفتند . آنگاه حكومت در ميان قريش دست به دست شد ، تا اينكه دوباره به ما اهل‌بيت بازگشت ، ولى مردم بيعت ما را شكستند و بر ضد ما جنگ برافروختند ؛ به‌گونه‌اى كه اميرالمؤمنين عليه السلام تا هنگامى كه به درجه والاى شهادت رسيد ، در فراز و نشيب روزگار قرار گرفت . سپس با فرزندش امام حسين عليه السلام بيعت گرديد و وعده وفادارى به او داده شد ، اما به دو نيز خيانت ورزيدند و پس از آن ، ما پيوسته مورد قهر و ستم قرار گرفتيم و از شهر و خانه خود رانده و از حقوقمان محروم شديم و مورد قتل و تهديد قرار\r\n\r\n\r\n","description":"","footnote":"\r\n( 1 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 320 .\r\n( 2 ) . بنگريد به : ابوالعباس محمد بن ابوبكر ( ابن خلّكان ) ، وفيات الاعيان و أنباء أبنا الزمان ، تحقيق احسان عباس ، ج 8 ؛ اسد حيدر ، الإمام الصادق و المذاهب الاربعة ، ج 2 ، ص 439 و 440 .\r\n","page_name":" 180 ","page_number":180},
  {"content":"\r\n\r\nگرفتيم ؛ آن‌گونه كه از خود و پيروان ما امنيت جان به طور كلى سلب شد و دروغگويان و منكران حق به دليل دروغ و اتكايشان به سردمداران جور و ستم و قضات و عمّال آنها سود جستند و شروع به نقل احاديث دروغ و انتشار آن كردند .\r\nآنها از زبان ما چيزهايى نقل كردند كه نه از زبان ما بيان شده بود و نه به محتواى آنها عمل كرده بوديم . با اين كار مىخواستند ما را ميان مردم منفور كنند و تخم عداوت و كينه با ما را در دل آنان بكارند . اين سياستى بود كه پس از وفات امام حسين عليه السلام و در زمان معاويه با شدت هرچه بيشتر دنبال مىشد . در پى اين تبليغات بود كه همه‌جا به كشتار شيعيان پرداختند و با كوچك‌ترين سوءظن و با هر اتهامى مردم را دستگير مىكردند . عرصه بر پيروان ما چنان تنگ شد و كار به جايى رسيد كه اگر كسى را « زنديق » يا « كافر » مىناميدند ، برايش بهتر از آن بود كه او را « شيعه اميرالمؤمنين عليه السلام » بخوانند و حتى كسانى كه به خير و صلاح معروف بودند - و شايد هم واقعاً اشخاص پرهيزكار و راستگويى بودند - احاديث شگفت‌انگيزى دربارهء برترى برخى حكّام گذشته روايت كردند . راويان بعدى حقانيت اين مطالب را باور داشتند ؛ زيرا اين نوع مطالب به كسانى نسبت داده شده بود كه به كذب و كم‌تقوايى معروف نبودند . « 1 » سخنان امام عليه السلام تحليلى جامع از وضعيت شيعيان و سخت‌گيرى حكام نسبت به آنان است كه در اين ميان ضرورت درپيش گرفتن روش « تقيه » را نيز بيان مىدارد .\r\nهمه دوران امامت حضرت اوضاعى يكسان نداشت و مقاطع كوتاهى نيز پيش آمد كه حكومت مشى خود را به دلايل سياسى و فرهنگى در مقابل امام عليه السلام و شيعيان تغيير مىداد و بدين‌رو گشايش اندكى ايجاد مىشد ؛ از جمله دوران كوتاه حكومت عمر بن عبدالعزيز بين سالهاى 99 تا 101 هجرى كه در برخورد با اهل‌بيت عليهم السلام تجديد نظر شد . اما در مجموع امام عليه السلام بر همان روش تقيه و فعاليت گسترده علمى و فرهنگى خود را در حوزه‌هاى فقهى ، حقوقى و كلامى به‌شدت پى مىگرفت .\r\n\r\nامام باقر عليه السلام بنيان گذار نهضت علمى و فرهنگى\r\nامام محمد باقر عليه السلام با استمرار سياست امام سجاد عليه السلام و با تربيت انديشمندان و شاگردانى فرهيخته\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 11 ، ص 44 .\r\n","page_name":" 181 ","page_number":181},
  {"content":"\r\n\r\nبه تقويت بنيه‌هاى معرفتى انديشه و فرهنگ شيعه پرداخت . گزارش‌هاى تاريخى معتبر ، 466 شخصيت علمى و انديشمند را از تربيت‌شدگان ايشان مىشمرند . « 1 » امام عليه السلام از نظر علمى ، مرجعيت و شهرت بىنظيرى يافته بود ؛ چنان‌كه انديشمندان و مذاهب مختلف از اهل‌سنت و شيعه ، او را بدين وصف مىستودند و اعتبار علمى او را قبول داشتند .\r\nانبوه روايات در زمينه‌هاى فقه ، اعتقادات و ديگر علوم اسلامى كه از محدثان شيعه و سنى برجاى مانده ، خود گواه مقام و منزلت علمى اوست . از سويى موفقيت ايشان مديون جهت‌گيرى درست جريانى است كه امام سجاد عليه السلام بنا نهادند .\r\nاوج‌گيرى فعاليت علمى و فرهنگى امام باقر عليه السلام ضرورتى بود كه در آن وضعيتْ شيعيان بدان نياز داشتند ؛ چه آنكه در شكل‌گيرى جريان‌هاى متعدد فقهى - حقوقى در ميان مسلمانان و به تعبيرى در اوج فرقه‌گرايى مذهبى ، شيعه مىبايد هويت خويش را به‌خوبى تعين بخشد . از سوى ديگر ، هجوم انديشه‌ها از مكاتب غير اسلامى به دليل باز شدن مرزهاى كشورهاى بزرگ و صاحبِ فرهنگ و اديان مختلف - چه به دليل فتوحات و ارتباطات گسترده و چه به سبب جاذبه‌هاى دينى ، فرهنگى ، علمى ، اقتصادى و بازرگانى جهان اسلام - امام عليه السلام و همه نخبگان دينى و فرهنگى جامعه اسلامى را بر آن داشت كه به اقدامات مختلف - اعم از ايجابى و سلبى - در جهت ايمن‌سازى جامعه همت گمارند . امام باقر عليه السلام در چنين فضايى با ظرافت و بردبارى و ژرف‌انديشى ، براى هويت‌بخشى به شيعه و دفاع از انديشه اسلامى در مقابل جريان‌هاى غيردينى ، الحادى و التقاطى ، نهضتى علمى و فرهنگى را بنيان نهاد . براى درك درست و اهميت اين نهضت بزرگ ، آشنايى با جريان‌ها و مسلك‌هاى فكرى ، علمى و فرهنگى ضرورى مىنمايد كه حال بدانها مىپردازيم .\r\n\r\nجريان‌ها و مسلك‌هاى فقهى ، تفسيرى و حديثى\r\nدوران امامت امام باقر عليه السلام مصادف با اوج‌گيرى مسلك‌هاى فقهى ، تفسيرى و حديثى است .\r\nبررسى زيست‌نامه بزرگان فقهى و حديثى اهل‌سنت كه در سال‌هاى 95 تا 114 هجرى فعاليت داشتند ، به‌خوبى آشكار مىسازد كه در اين عرصه چه مقدار كوشيده شده است ؛ عالمانى همچون ابن‌شهاب زهرى ، مكحول ، قتاده ، هشام بن عروة ، ابراهيم نخعى و رجاء بن حياة كه در زمينه نقل\r\n\r\n\r\n","description":"","footnote":"\r\n( 1 ) . بنگريد به : محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 75 .\r\n","page_name":" 182 ","page_number":182},
  {"content":"\r\n\r\nحديث و فقه فعال بودند و برخى از آنان نيز به دستگاه حكومت وابستگى شديدى داشتند . همين امر سبب مىشود كه امام عليه السلام گاه در مكاتبات و سخنرانى خويش از برخى عالمان دينى شِكوه كند . « 1 » نياز امويان به ايجاد پشتوانه دينى براى مشروعيت يافتن نزد مسلمانان به خصوص مسلمانان سرزمين‌هاى فتح شده ، آنان را بر آن داشت كه با وجود منع حديث از سوى خلفاى بعد از پيامبر ، احاديث را رواج دهند . از اين رو ، مهم‌ترين دانش دينى در دوره اموى پس از قرآن و قرائت آن ، علم حديث بود . علم حديث شامل مجموعه‌اى از روايات فقهى ، اخلاقى ، تاريخى و تفسيرى مىشد كه نخستين بار عمر بن عبدالعزيز دستور تدوين آن را به طور رسمى صادر كرد . « 2 » البته پيش از آن نيز نقل‌هاى شفاهى رواج فراوان داشت . به هر روى ، بازار پررونق حديث و مشروعيت‌بخشى به خلفا و امويان زمينه‌ساز بدعت‌ها و تحريف‌هاى بسيارى در احاديث شد .\r\nگسترش انواع بدعت و تحريف دين در عصر امويان با كوچك‌ترين مخالفتى از سوى نخبگان مواجه نشد . تنها رهبران شيعه و در رأس آنان امامان شيعه عليهم السلام بودند كه عَلَم مخالفت برافراشتند و هم در عرصه ايجابى و هم سلبى به مبارزه برخاستند . دليل سكوت مردم بيشتر ناشى از اين بود كه آنان با دين آشنا نبودند . اندك افرادى نيز كه با علوم دينى و حديث آشنايى داشتند ، به خدمت مروانيان درآمدند . در مقابل ، كسانى كه گرايش‌هاى شيعى داشتند و بيشتر در شمار عالمان عراق بودند ، با بنىاميه به ستيز برخاستند و به طور طبيعى در برابر جريان حديثى و علمى منتسب به حكومت قرار گرفتند . نتيجه جريان نخست ، تكوين مذهب اهل حديث بود و ثمره جريان دوم نيز مذهب تشيع . از ميان موافقان و همراهان بنىاميه ، محمد بن مسلم بن شهاب زهرى از همه مشهورتر بود . او در مقام فقيه در كنار حكام مروانى قرار گرفت و آموزش و تربيت فرزندان هشام بن عبدالملك را عهده‌دار شد . او آن چنان در خدمت حكومت قرار گرفت كه حتى خواهرش مىگفت حديث برادرم را نپذيريد ؛ زيرا او دين خود را به دنيا فروخته است و براى بنىاميه كار مىكند . « 3 »\r\n\r\n\r\n","description":"","footnote":"\r\n( 1 ) . بنگريد به : محمد بن يعقوب كلينى ، روضة الكافى ، ص 77 ؛ رسول جعفريان ، حيات فكرى و سياسى امامان شيعه عليهم السلام ، ص 294 - 291 .\r\n( 2 ) . عبدالرزاق بن همام صنعانى ، المصنّف ، ج 9 ، ص 337 .\r\n( 3 ) . احمد بن يحيى بلاذرى ، انساب الاشراف ، به كوشش محمد حميدالله ، ج 1 ، ص 26 .\r\n","page_name":" 183 ","page_number":183},
  {"content":"\r\n\r\nهمچنين است وضعيت ابراهيم نخعى و ابوزناد ( فقيه مدينه ) ، مغيرة بن مقسم « 1 » و محدث معروف ، شعبى كه در تحكيم حكومت بنىمروان كوشيدند . خدمت بزرگى كه اين جريان وابسته و دنياطلب انجام دادند ، جعل احاديث در مذمت دشمنان و مخالفان امويان و كرامت وابستگان به اين خاندان بود .\r\nنقل احاديثى در وجوب اطاعت از خلفا به هر شكل ، به تحكيم پايگاه اجتماعى حكومت در ميان مسلمانان انجاميد . از جمله احاديث جعلى ، معاف دانستن خلفا از محاسبه در محضر الهى بود . امام باقر عليه السلام در مقابل اين مجعولات و انحرافات فرهنگى و علمى ، وظيفه خود مىدانست كه به تطهير ساحت اسلام از اين انحرافها و تبيين حدود و حقوق اسلامى و شريعت و فقه بپردازد .\r\nدر كنار مبارزه با عالمان دربارى و بدعت‌گذاران ، مبارزهء علمى با عالمان يهودى فعال در سرزمين اسلامى و برخى عالمانِ به‌ظاهر مسلمان‌شده نيز صورت مىگرفت . شمارى از احبار يهود كه به‌ظاهر مسلمان شده و گروهى ديگر كه هنوز دين خود را داشتند ، در جامعه اسلامى توانسته بودند مرجعيت علمى قشرى از عوام مردم را به دست گيرند . آنان بيشتر در مورد تفسير و مراتب و شئون زندگى پيامبران سلف و در حوزه فرهنگِ مسلمانان احاديثى را جعل كنند كه به « اسرائيليات » شهره گشت . بعدها بسيارى از عالمان اهل‌سنت مانند طبرى همان احاديث را در منابع تفسيرى ، مورد استناد قرار دادند . « 2 » افزون بر حوزه تفسير و حيات پيامبران ، بدعت‌هاى آنان در حوزه كلامى و فقهى نيز نگران‌كننده بود . مبارزه با اين جريان خزنده يهود و انديشه‌هاى وارداتى و احاديث جعلى آنان و نيز به‌دست‌گيرى هدايت علمى بخشى از مردم ناآشناى به اسلام ، از فعاليت‌هاى جدى امام‌باقر عليه السلام و سپس امام جعفر صادق عليه السلام بود .\r\n\r\nجريان مرجئه يا توجيه‌گرا\r\nجنبش مرجئه ، حركتى توجيه‌گرا بود كه در زمان امام باقر عليه السلام در كنار گروه « قدريه » به رهبرى حسن بصرى - بنيان‌گر و مبلّغ انديشه‌هاى قدريه - براى توجيه مشروعيت خلافت معاويه و امويان به تئورىسازى پرداختند . اين مسئله صرفاً رنگ و بُعد سياسى نداشت ، بلكه ساير سطوح\r\n\r\n\r\n","description":"","footnote":"\r\n( 1 ) . بنگريد به : همان .\r\n( 2 ) . بنگريد به : رسول جعفريان ، حيات فكرى و سياسى امامان شيعه عليهم السلام ، ص 299 و 300 .\r\n","page_name":" 184 ","page_number":184},
  {"content":"\r\n\r\nجامعه را نيز دربرمىگرفت و براى انديشه و عقايد در عرصه كلام و معارف اسلامى ، جريان‌ساز بود . از پيامدهاى آن ، ايجاد سرگردانى و ترديد در مردم نسبت به آموزه‌ها و انديشه‌هاى دينى بود .\r\nآشفتگىهاى فكرى و تكثر جريان‌هاى فقهى و كلامى نيز زاييده همين ترديد و يأس حاكم در حوزه انديشه بود . افزون بر اين ، جريان‌هاى سياسى متعدد ديگرى كه خود را به دين و انديشه دينى و سيره پيامبر صلى الله عليه و آله و اهل‌بيت او مستند مىكردند ( همانند كيسانيه و زيديه ) و وقوع قيام‌هاى متعدد نيز بر اين آشفتگى و ترديدها افزوده بود . در چنين شرايطى امام باقر عليه السلام آن‌چنان مرجعيت علمى يافت كه حتى اهل‌سنت ضمن پذيرفتن او به عنوان رهبرى فرهيخته و انديشمندى دينى ، از او تأثير پذيرفتند .\r\nبنيان نهضتى علمى بر پايه انديشه و آموزه‌هاى دينى و تكميل نهضت فكرى امام سجاد عليه السلام در چنين اوضاعى سبب گشت انديشه و فرهنگ اسلامى هويت مستقل خويش را حفظ كند و از استقلال آن در اثر مواجهه با انديشه‌هاى شبهه‌آلود و سطحى و نيز جعليات و بدعت‌ها پاسدارى نمايد . البته اين امر نيازمند تلاش در عرصه‌هاى مختلف بود كه امام عليه السلام در عرصه ايجابى و سلبى با تمام توان آن را به انجام رساند .\r\n\r\nالف ) فعاليتهاى امام عليه السلام در عرصه ايجابى\r\nورود فعال به عرصه علمى و فرهنگى با تأسيس مدرسه فقه ، حديث و كلام و تربيت صدها نخبه و فرهيخته در جهان اسلام ، تكميل پايه‌هاى هويت شيعى كه امام سجاد عليه السلام آن را بنا نهاده بود و همچنين احيا و تبيين سيره و سنت پيامبر صلى الله عليه و آله از جمله فعاليت‌هاى امام باقر عليه السلام بود كه در احياى تفكر و بالندگى انديشه و فرهنگ اسلامى نقشى اساسى داشت .\r\nپيشگيرى روش اعتدال ، هم در عرصه تبيين و ارائه انديشه اسلامى و هم در عرصه عمل و تعامل با مذاهب و حكومت ، از ديگر عواملى بود كه باعث احياى سنت و سيره پيامبر خدا صلى الله عليه و آله شد .\r\nدر شرايطى كه گروه‌هاى تندرو از مسلك‌هاى متعدد و جنبش‌هاى سياسى ، از جريان‌هاى متنوع مذهبى و فرهنگى منشعب مىشد ، امام عليه السلام با ژرف‌انديشى و هوشمندى روشى را برگزيد كه ماندگارى اسلام ، انديشه و تفكر شيعى را تضمين كرد .\r\nاز مهم‌ترين آثار و خدمات برجاىمانده از نقش فعال امام عليه السلام در اين عرصه ، هزاران حديث در علوم فقه ، كلام و اعتقادات ، تاريخ ، تفسير ، اخلاق و علوم عقلى است كه امروز بخش بزرگى از ذخاير غنى علوم و معارف اسلامى شيعه را تشكيل مىدهد كه از پايه‌گذاران مسلّم آن امام‌باقر عليه السلام\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاست . حضرت در كنار تأسيس و بسط اين علوم ، به تربيت نخبگان و فرهيختگانى پرداخت كه هر يك در حوزه رفتار ، عمل ، علم و انديشه سرآمد و منشأ خدمات بسيار بوده و در پايه‌گذارى و توسعه جنبش فكرى تشيع به طور خاص و احياى تفكر و فرهنگ اسلامى به طور عام نقش بسزايى داشته‌اند . از جمله اين فرهيختگان و عالمان بزرگ مىتوان از زرارة بن اعين ، ممتازترين شاگرد امام باقر و امام صادق عليهما السلام نام برد . او از بزرگان علمى شيعه و از برجسته‌ترين متكلمان و محدثان شيعى ، يكى از رهبران بزرگ دينى در عراق و همچنين از تدوين‌كنندگان مكتب حقوقى شيعه به شمار مىآيد . محمد بن مسلم بن رياح الطائفى نيز از معتمدترين و موفق‌ترين شيعيان در عراق ، راوى هزاران حديث از امام باقر عليه السلام است . او در كنار علم حديث در حقوق و قضا نيز تبحر و دانش فراوان داشت .\r\nابوبصير ليث البخترى فقيه بزرگ ، كميت بن زيد اسدى شاعر نامدار و ممتاز شيعى و نيز ابوحمزه ثمالى ، از فقيهان و محدثان و عارفان بزرگ شيعه ، از جمله تربيت‌شدگان امام‌اند .\r\nهمچنين از محضرايشان ، ابوحنيفه از امامان فقهى اهل‌سنت و ده‌ها تن ديگر از عالمان اهل‌سنت بهره‌ها برده‌اند . « 1 »\r\n\r\nب ) فعاليتهاى امام عليه السلام در عرصه سلبى\r\nامام عليه السلام در روزگارى مىزيست كه جريان‌ها ، انديشه‌ها و مسلك‌هاى مختلف اعم از فقهى ، سياسى و كلامى در حال رشد و گسترش بود و هريك خود را از انديشه اسلامى منتسب و منشعب مىدانستند و از سويى حكومتگرانْ خود را نيز به‌عنوان خليفه اسلامى معرفى مىكردند .\r\nدر چنين اوضاعى ، امام افزون بر تبيين انديشه و رفتار اسلامى ، در مقابل اين جريانات انحرافى - كه به افراط و تفريط رفته بودند - مواضعى اتخاذ كرد كه در تنوير افكار نخبگان و رهبران بسيارى از مردم نقش مهمى داشت .\r\nاو در برابر جريانى نظير غُلات كه در زمانه يأس‌آلود و متحير به امامان پناه آوردند ، سخت ايستاد . اينان در اثر سطحىنگرى و شدت ظلم حكّام و به دليل برجستگىهاى اخلاقى ، انسانى و دينى ممتاز در امامان شيعه ، براى آنان الوهيت قائل شدند . چنان‌كه گفتيم ، امام عليه السلام همچنين در مقابل گروه توجيه‌گرا اعم از قدريه و مرجئه كه مردم را به پذيرش وضع موجود و تن‌دادن به همه\r\n\r\n\r\n","description":"","footnote":"\r\n( 1 ) . شمس‌الدين ذهبى ، تذكرة الحفاظ ، ج 1 ، ص 124 .\r\n","page_name":" 186 ","page_number":186},
  {"content":"\r\n\r\nتصميمات حكومت دعوت مىكردند ، ايستاد و در برابر جعليات و اسرائيليات نيز به مدد آموزه‌هاى ناب اسلامى ، براى بازشناسى آنها به تدوين اصول پرداخت . حضرت در مقابل گروه‌هاى تندرو نيز كه امامت شيعى را صرفاً متكى بر شمشير مىدانستند و گمراهانى كه براى خلاص و نجات مردم از تنگناها با تمسك دروغين به مهدويت جنبش‌هايى به راه انداخته بودند ، به نفى همه آنها پرداخت . امام عليه السلام با صراحت در برابر عالمان و فقيهان متملق و دين‌فروش نيز كه به حكومت ظلم تكيه كرده بودند و همچنين صوفىمسلكان و متحجرانى كه انزواطلبى را ترويج مىكردند ، موضع گرفت و به نقد و سرزنش آنان پرداخت .\r\nبنابراين امام باقر عليه السلام به سبب نياز و ضرورت در عرصه علمى و فرهنگى فعالانه مجاهده كرد ؛ آن هم با تكيه بر روش و اصول تقيه براى احياى انديشه و تفكر اسلامى و هويت‌بخشى به فرهنگ شيعى .\r\n\r\nمواضع سياسى امام عليه السلام و برخورد حكومت\r\nامام عليه السلام پيش‌گرفتن اصل تقيه - به‌عنوان سپر امنى براى شيعيان و رهبران آنان - و با توجه به تندروى و اعتراضاتى كه در ميان بخشى از شيعيان در حال شكل‌گيرى بود و از سويى با عنايت نوع عمل و رفتار حكومت‌ها ، مواضع و عمل سياسى خود را با اصل عدم‌مشروعيت حاكميت ، حفظ اساس اسلام و شيعه و دفاع عقلانى از انديشه اسلامى به پيش بُرد . هيچ‌گاه در مقابل حكومت و مظالم آنها سكوت نكرد . او با تبيين خط امامت كه در مقابل انديشه خلافت قرار داشت ، مشروعيت حاكميت را زير سؤال برد ؛ چنان كه خطاب به يكى از ياران نزديكش محمد بن مسلم فرمود :\r\nاى محمد ! هر كس از اين امت ، بدون امامى آشكار و عادل و منصوب از جانب خدا ، به سر برد ، گمراه شده و به سرگردانى و تحير مىافتد و اگر در اين حال بميرد ، در حال كفر و نفاق مرده است .\r\nاى محمد ! سردمداران جور و ستم و پيروانشان از دين خدا منحرف شده و خود به ضلالت افتاده و ديگران را به راه ضلالت مىكشانند و كارهايى كه انجام مىدهند ، به خاكسترى مىماند كه در روز طوفانى بادى شديد بر آن وزيده باشد و از آنچه انجام داده‌اند ، چيزى دستگيرشان نمىشود و اين جز گمراهى دوركنندهء از حق ، چيز ديگرى نيست . « 1 »\r\n\r\n\r\n","description":"","footnote":"\r\n( 1 ) . رسول جعفريان ، حيات فكرى و سياسى امامان شيعه عليهم السلام ، ص 318 .\r\n","page_name":" 187 ","page_number":187},
  {"content":"\r\n\r\nامام باقر عليه السلام علاوه بر تبيين خط امامت و ولايت و نظارت بر اعمال حكومت ، مردم و به ويژه نخبگان را نيز به اعتراض عليه حاكمان تشويق مىكرد . امام عليه السلام به مردم مىفرمود :\r\nكسى كه نزد سلطان ظالم رود و او را دعوت به تقواى الهى و موعظه كند و از قيامت بترساند ، براى او همچون پاداش جن و انس خواهد بود . « 1 » از همين روى بود كه حكومت همواره به امام عليه السلام بدبين بود و او را زير نظر داشت ؛ به‌ويژه آنكه سخت‌گيرى و شدت عمل نسبت به امام باقر عليه السلام در زمان هشام بن عبدالملك به اوج خود رسيد . امام همراه فرزندش امام صادق عليه السلام از طرف هشام از مدينه به شام احضار و بازداشت گرديد . « 2 » سخت‌گيرى حكومت به دليل امامت و رهبرى سياسى امامان عليهم السلام بوده است . البته از ميان حاكمان اموى ، برخورد عمر بن عبدالعزيز نسبت به ديگران بهتر بود . او با امام باقر عليه السلام برخوردى ملايم‌تر داشت و حتى دستور داد فدك را به اهل‌بيت عليهم السلام بازگردانند كه جنبه معنوى و نمادين آن ارزش بسيارى براى شيعه داشت . اما اين مدتْ كوتاه بود و هشام با رفتار اهانت‌آميز و خشن و ناسزاگويى به امام عليه السلام باعث برانگيختن خشم و نفرت شيعيان و دوستداران امام و اهل‌بيت گرديد .\r\nحتى برخى عقيده دارند يكى از انگيزه‌هاى اصلى قيام زيد بن على در مقابل امويان ، همين برخوردهاى اهانت‌آميز و زننده هشام با امام باقر عليه السلام بود . « 3 » هشام به اجبار امام باقر عليه السلام و فرزندش را در دمشق نگاه داشت و براى تحقير آنان مناظره‌اى با رهبران مسيحى مقيم شام تشكيل داد ، اما پس از آنكه امام عليه السلام در مقابل آنان سرافراز بيرون مىآيد ، ايشان را به مدينه بازمىگرداند و به حاكم مدينه نيز به‌دروغ مىنويسد كه اين دو به كيش مسيحيت درآمدند . وى به مردم ابلاغ كرد كه از ارتباط با آنان خوددارى كنند ؛ ابلاغى كه باعث اذيت و آزار امام از سوى عده‌اى از عوام گرديد . به‌تدريج با برخورد اصولى امام عليه السلام مردم آگاه شدند ، تا اينكه سرانجام حكومت اموى حضور فعال امام عليه السلام و ارتباط گسترده او را برنتافت و با مسموم ساختن امام باقر عليه السلام او را به شهادت رساند . « 4 »\r\n\r\n\r\n","description":"","footnote":"\r\n( 1 ) . محمد بن نعمان ( شيخ مفيد ) ، الاختصاص ، به كوشش علىاكبر غفارى ، ص 261 .\r\n( 2 ) . رسول جعفريان ، حيات فكرى و سياسى امامان شيعه عليهم السلام ، ص 321 .\r\n( 3 ) . همان ، ص 320 .\r\n( 4 ) . ابن‌صباغ مالكى ، الفصول المهمّة ، ص 221 ؛ على بن عيسى اربلى ، كشف الغمّة فى معرفة الائمّة ، تحقيق سيد هاشم رسولى محلاتى ، ج 2 ، ص 136 .\r\n","page_name":" 188 ","page_number":188},
  {"content":"\r\n\r\n\r\nتاريخ امامت امام صادق عليه السلام\r\nجعفر بن محمد عليه السلام امام ششم شيعيان در سال 83 هجرى متولد شد . « 1 » مادر او فروه دختر قاسم بن محمد بن ابىبكر است . وى از سال 114 - 148 در بحرانىترين اوضاع جهان اسلام ، امامت و رهبرى شيعيان را برعهده داشت ؛ چرا كه شكل‌گيرى جنبش عباسيان و سقوط دولت امويان در اين دوره قرار دارد .\r\nامام صادق عليه السلام شخصيت ممتاز علمى و اخلاقى عصر خود ، مرجعيت علمى ، فكرى و اخلاقى مسلمانان و شيعيان ، تكميل‌كننده نهضت علمى و فرهنگى امامان پيشين و نيز بنيانگذار مكتب جامع حقوقى و فقهى شيعه است . شيخ مفيد ، انديشمند بزرگ اسلامى مىگويد : در ميان علماى اسلام از كسى به اندازه امام صادق عليه السلام حديث نقل نكرده‌اند . « 2 » از امام صادق عليه السلام افزون بر علوم حديث و فقه ، در ديگر مسائل علمى و سياسى نيز معارف ارزشمندى به يادگار مانده است . از اين رو ، وى به‌حق بنيانگذار مكتب علمى شيعه است .\r\nانتقال امامت به امام صادق عليه السلام آغاز دوران جديد در تاريخ شيعيان اماميه به شمار مىرود كه فرصتى مناسب براى بيان قواعد اين مذهب و انسجام آن پيش آورد ؛ چرا كه اين دوره ، هم از جهت سياسى و هم از نظر فرهنگى ، در خور توجه بود . از نظر سياسى ، اين دوره عصر انتقال حكومت از بنىاميه به بنىعباس بود . در واقع اين نزاع مقدارى از فشارهاى وارد به امام عليه السلام و شيعيان را در مقطعى كاست .\r\nبا اين همه نبايد در اين دوره از پيچيدگى اوضاع و وقوع بسيارى از حوادث تاريخ‌ساز ، نهضت‌هاى خشونت‌آميز ، نتايج طبيعى فعاليت‌هاى مختلف تحت جريان‌ها و تلاش‌هاى انقلابى و نيز مواضع غيراصولى و سازشكارانه اهل حديث و توجيه‌گران غافل ماند . از حيث فرهنگى ، عصر امام صادق عليه السلام دورانى بود كه بيشتر علوم اسلامى از جمله فقه و حديث تدوين و منتشر شد و علم كلام نيز كه بنيانگذاران آن تحت‌تأثير علوم يونانى بودند ، مجال بروز يافت .\r\nامام صادق عليه السلام در ميان امامان شيعه عليهم السلام به دليل چنين فرصت و موقعيتى ، براى انتشار علوم اهل‌بيت عليهم السلام و از سويى ديگر در دفاع از مذهب شيعه در برابر ساير فِرق مسلمانان و نيز در مقابل غُلات و ملحدان بسيار كوشيد .\r\n\r\n\r\n","description":"","footnote":"\r\n( 1 ) . بنگريد به : محمد بن على بن حسين بن بابويه قمى ، معانى الأخبار ، تصحيح علىاكبر غفارى ، ص 65 .\r\n( 2 ) . محمد بن نعمان ( شيخ مفيد ) ، الاختصاص ، به كوشش علىاكبر غفارى ، ص 166 .\r\n","page_name":" 189 ","page_number":189},
  {"content":"\r\n\r\n\r\nنهضت علمى و فرهنگى در عصر امام صادق عليه السلام\r\nاوج‌گيرى فرقه‌گرايى مذهبى ، ورود انديشه‌هاى كلامى يونان به حوزه اسلامى و دعوت دينى عباسيان همگى ضرورت تلاش و جهادى علمى را طلب مىكرد تا انديشه و معارف اسلامى از آنها تمايز يابد و مهم‌تر از آن اصول و قواعد بنيادى اسلام نيز استوار گردد . تجارب تاريخى بعدى به‌درستى بر راه و روش امام صادق عليه السلام صحّه نهاد ؛ چنان كه در همه ملل و اقوام و تمدن‌ها آنچه موجب ماندگارى و بقاست ، صرف عمل و تكثير عددى نيست ، بلكه انديشه و تفكر مبتنى بر اصول و قواعد است .\r\nدر دوران آشوب‌زده بحرانهاى سياسى ، دينى و مذهبى كه همگى خود را منتسب به دين مىدانستند و در اوج‌گيرى فرقه‌ها و تكوين مكاتب و نحله‌هاى فكرى كه متأثر از انديشه‌ورزان دينى بودند ، بىآنكه از آبشخور حقايق دينى بهره‌اى برده باشند ، امام صادق عليه السلام به حفظ و صيانت از دين و ترويج آن - كه همانا رسالت اصلىاش بود - همت گمارد .\r\nجريان‌هاى فكرى و مذهبى شكل‌گرفته در عصر امام باقر و امام صادق عليهما السلام حاصل دورى جستن خلفا و حكومت‌هاى بعدى پيامبر از آموزه‌ها و انديشه دينى بود . آنچه اهميت يافت ، به دليل اوج‌گيرى فتوحاتْ بخشى از اعمال و رفتار مبتنى بر دين يا منتسب به دين بود كه به هنگام گسترش قلمرو دولت و سرزمين به كار آمد . اين غفلت در حوزه انديشه در كنار تغيير تركيب جمعيتى و برخورد اسلام با اديان و مذاهب و مكاتب كلامى ، فلسفى و عرفانى و عقايد و رسوم ملل و اقوام سرزمين‌هاى فتح‌شده مواجه گشت . بسيارى از كسانى كه هدايت و رهبرى نبردها را عهده‌دار بودند ، انگيزه و توان چنين كارى را نداشتند كه به عرضه درست و جامع دين متناسب با فهم و درك و فرهنگ آن ملل و اقوام بپردازند . از اين رو ، مردانى در سرزمينهاى دوردست و به دور از ياران صادق پيامبر صلى الله عليه و آله از اسلام فقط شعارهاى عدالت ، صلح ، برابرى ، برادرى و برخى احكام شريعت را شنيدند ، بىآنكه ساير آموزه‌هاى وحيانى در ساحت عقيده و بنيادهاى فكرى و رفتارى آنان راه يابد . در چنين اوضاعى به‌تدريج عقايد و آرا و آيين اديان و مذاهب در پوسته اسلامى وارد شد و هريك خود را مكتب و فرقه مذهبى - اسلامى ناميدند و حوزه درس و فكرى نيز به راه انداختند .\r\nامام صادق عليه السلام در چنين شرايطى با پشتوانه‌اى غنى از ذخاير معنوى و دينى به تكميل و تحكيم پايه‌هاى علمى ، حقوقى و فرهنگى تشيع پرداخت و آن را بارور ساخت .\r\nآن امام در دورانى كه پدر بزرگوارشان در مدينه ساكن بودند ، براى رهبرى شيعيان عراق\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمدتى در آنجا ساكن شد . « 1 » امام عليه السلام با در اختيار داشتن نخبگانى فرهيخته در عرصه‌هاى مختلفِ حديث ، فقه ، كلام و فلسفه - كه در مكتب دو امام پيشين تربيت شده بودند - نهضت علمى بزرگى را در جهان اسلام پىريخت و با تأسيس مدرسه فقهى - كه در عرصه‌هاى ديگر علمى نيز ادامه يافت - بقا و استمرار شيعه را تضمين نمود .\r\nامام عليه السلام در اين نهضت عظيم از پرورش‌يافتگان مكتب امامت به‌نيكى بهره برد و در شهرهاى مختلف كه كانون مباحث علمى بود ، نخبگان بزرگ شيعه را مرجع دينى و فقهى مردم ساخت ؛ آن چنان كه حضرت درباره چندى از بزرگان و فرهيختگان شيعى فرمود :\r\nكسى همانند زراره و ابوبصير ليث مرادى و محمد بن مسلم و بريد بن معاويه عجلى ولايت ما و احاديث پدرم را زنده نكرد . اگر اينها نبودند ، كسى از ما و احاديث ما اطلاع پيدا نمىكرد . اينها حافظان دين و اشخاص محل اعتماد پدرم بر حلال و حرام خدا هستند ، همان‌گونه كه در دنيا به طرف ما پيشى گرفتند ؛ در آخرت نيز به سوى ما سبقت خواهند جست . « 2 » اين گروه از حكما ، متكلمان ، محدثان و فقهاى شيعى بودند كه در كنار ده‌ها عالم فرهيخته ديگر همانند ابن ابىيعفور و ابوحمزه ثمالى در اين نهضت علمى بسيار مؤثر بودند . امام صادق عليه السلام در روايات زيادى آنان را تأييد و در مقام مرجعيت فقهى و علمى براى شيعيان معرفى كرد . در حقيقت شكل‌گيرى مرجعيت دينى و حوزه‌هاى فقهى و علمى شيعه نيز محصول اين رويكرد و سياست امام صادق عليه السلام بود . امام عليه السلام در زمان حياتشان بزرگانى نظير ابوالحسن بن اعين بن سوسن ( زراره ) از نوادگان راهب يونانى را كه مسلمان شده بود ، در مقام مرجع علمى و فقهى به مردم معرفى مىكند ؛ كسى كه پيرامون او ده‌ها انديشمند ، فقيه و محدث حلقه زده بودند ؛ چنان‌كه ابن ابىعمير يكى از انديشمندان اسلامى مىگويد : « من و معاصرينم در كنار زراره همچون كودكانى بر گرد معلم بوديم » . « 3 » شاگردان زراره اغلب به نام الزرارية يا التميمية شناخته مىشدند . فعاليت‌هاى فكرى و علمى\r\n\r\n\r\n","description":"","footnote":"\r\n( 1 ) . محمد بن عبدالكريم شهرستانى ، الملل و النحل ، تحقيق سيدمحمد گيلانى ، ج 1 ، ص 147 .\r\n( 2 ) . محمد بن حسن حر عاملى ، وسائل الشيعة الى تحصيل مسائل الشريعة ، ج 18 ، ص 103 و 104 .\r\n( 3 ) . محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 135 .\r\n","page_name":" 191 ","page_number":191},
  {"content":"\r\n\r\nاو و شاگردانش به امام صادق و امام كاظم عليهما السلام كمك فراوانى نمود ، از اين رو سخت در معرض تهديد دشمنان قرار داشت . به همين جهت امام عليه السلام به او دستور تقيه داد و حتى در سخنانى او را نفى مىكرد تا از سوءظن دشمن كاسته شود . « 1 » امام صادق عليه السلام با شناخت و آگاهى كه از توان و تخصص هر يك از بزرگان شيعه و شاگردان پدر و خود داشت ، ايشان را در حوزه خاص علوم اسلامى آن‌روز براى بسط آن علوم و دفاع از انديشه ناب اسلامى مأمور ساخت . ايشان ابوجعفر محمد بن نعمان احول ، شخصيت بزرگ كلامى را نيز به مباحث كلامى در عراق گمارد . او كه در بحث و مناظره كلامى شهرت داشت ، از شيعيان بسيار متعهد بود و از وفادارترين ياران امام باقر عليه السلام نيز به شمار مىرفت . وى در تحكيم انديشه امامت سهم بسزايى در شيعه دارد و در واقع شجاع‌ترين و عالم‌ترين انديشمند اسلامى در دفاع از حقوق امامان و تثبيت آن با استدلال‌هاى عقلى و دينى است .\r\nيكى از انديشمندان ديگر كه جوان بود و در زمان امام صادق عليه السلام به تشيع اماميه گراييد و از مدافعان سرسخت انديشه شيعى در عراق به شمار مىرفت ، ابومحمد هشام بن حكم است . او كه در كنار على بن اسماعيل ميثمى از ياران دانشمند و وفادار امام عليه السلام بودند ، در حوزه كلام نيز فعاليت داشتند . « 2 » در حوزه حديث نيز مىتوان از جميل بن دراج ، عبدالله بن مسكان ، عبدالله بن بكير ، حماد بن عيسى و حماد بن عثمان كه از ياران نزديك او بودند ، نام برد . « 3 »\r\n\r\nامام صادق عليه السلام و نظريه امامت\r\nپيدايى انديشه‌هاى زيديه و كيسانيه و رواج جنبش‌هاى مدعى مهدويت و قيام عباسيان ، ترديدها ، ابهامات و رهيافت‌هاى گوناگونى را در نظريه امامت سبب گرديد ؛ چنان‌كه عباسيان در مناقشات دامنه‌دار خود با علويان همانند « نفس زكيه » و « زيديه » ، بر حقانيت خود به وراثت و امامت عباس عموى پيامبر صلى الله عليه و آله و فرزندان او تأكيد مىكردند و دست‌كم از زمان منصور عباسى اين ادعا با صراحت تمام بيان مىگشت . « 4 » در همه اين دعاوى كه رهبران جنبش‌ها ، فرقه‌ها و نحله‌هاى\r\n\r\n\r\n","description":"","footnote":"\r\n( 1 ) . بنگريد به : همان ، ص 138 .\r\n( 2 ) . همان ، ص 304 .\r\n( 3 ) . همان ، ص 375 .\r\n( 4 ) . ابوالعباس محمد بن يزيد مبرّد ، الكامل فى اللغة و الادب ، ج 4 ، ص 144 به بعد ؛ محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 4 ، ص 189 و 211 .\r\n","page_name":" 192 ","page_number":192},
  {"content":"\r\n\r\nفكرى مطرح مىكردند ، استدلال به امامت علويان به شرط قيام مسلحانه ( در انديشه زيديان و اسماعيليان ) ، و انديشه مهدويت در فضاى يأس‌آلود و اختناق ، توسعه معناى اهل‌بيت و داخل كردن برخى اقوام پيامبر در آن ، انكار حقوق شرعى و الهى امامان شيعه عليهم السلام و انديشه‌هاى افراطى غلّات و كيسانيه سبب گشت كه شبهه‌ها ، پرسش‌ها ، ابهامات و ترديدهاى زيادى در برابر بنيادىترين انديشه و اصول شيعى ( امامت ) قرار گيرد . از اين رو امام صادق عليه السلام در تلاشى گسترده ، با استدلال به نصوص دينى و سنت و سيره امامان عليهم السلام و آموزه‌هاى عقلى و دينى به اثبات و استمرار جريان بر حق امامت پرداخت .\r\nامام عليه السلام در اين تلاش ابتدا با تمسك به مبادى اوليه مفهوم رسالت و امامت ، با پالودن نظريه امامت شيعى از تمايلات افراطى و عمل‌زدگى و قدرت‌طلبى و نيز يكسره سياسى كردن امامت ، به شرح و بسط و قواعد و اصول آن پرداخت .\r\nدر اين عرصه امام صادق عليه السلام بيشترين تلاش خود را معطوف به دو اصل مهم و بنيادى در امامت شيعى كرد :\r\n1 . اصل نص در تعيين امام : امامت موهبتى است الهى كه به شخص برگزيده‌اى از خاندان پيامبر صلى الله عليه و آله ارزانى مىشود . امام پيش از رحلتش با هدايت خداوند ، امامت خود را با معرفى و تعيين صريح ، به امام بعدى منتقل مىكند . بنا بر اصل نص ، امامت در تمام شرايط سياسى به فرد معينى از اعقاب حضرت فاطمه عليها السلام و امام على عليه السلام محدود مىشود ؛ اعم از اينكه اين فرد دعوى قدرت سياسى و حكومت را داشته و يا نداشته باشد . « 1 » از آنجا كه پيامبر صلى الله عليه و آله امام على عليه السلام را به مقام امامت تعيين نمود ، اين پيامبر صلى الله عليه و آله بود كه از طريق نص ، انتقال امامت را بنيان نهاد و سپس از امام على عليه السلام به امام حسن عليه السلام و از او به امام حسين عليه السلام تفويض گرديد و بدين ترتيب در نسل پياپى ايشان ادامه يافت .\r\nزيديه آشكارا منكر تعيين و نص صريحى بود كه براساس آن امام على عليه السلام از سوى پيامبر خدا صلى الله عليه و آله به امامت رسيد . بنابراين زيديه تعيين امام آينده را به وسيله امام پيشين با سخن صريح نمىپذيرد ؛ « 2 » تا جايى كه محمد نفس زكيه و برادرش هرگز براى اثبات حقانيت خود به اصل نص متوسل نشدند . در واقع اين امر مهم‌ترين وجه تمايز عقيدتى اين گروه از شيعيان اماميه بود .\r\n\r\n\r\n","description":"","footnote":"\r\n( 1 ) . بنگريد به : حسين محمد جعفرى ، تشيع در مسير تاريخ ، ترجمه دكتر آيت‌اللهى ، ص 334 و 335 .\r\n( 2 ) . محمد بن يعقوب كلينى ، الكافى ، ج 2 ، ص 488 .\r\n","page_name":" 193 ","page_number":193},
  {"content":"\r\n\r\nاحاديثى كه از امام صادق عليه السلام روايت شده ، بيانگر آن است كه ايشان بر اصل نص در آيين امامت چه بسيار تأكيد داشته است . امام عليه السلام در برخى از سخنان ضمن تأكيد بر نص در امامت ، به فلسفه اسرار آن نيز اشاره دارد :\r\nرازهاى باطنى دين ، ولايت الله بود كه خداوند آنها را به جبرئيل واگذار كرد و او نيز آن را به سوى محمد صلى الله عليه و آله آورد . پيامبر به نوبه خود آنها را به على عليه السلام تسليم كرد و سپس اين اسرار ميراث امامان گرديد و آنان ناچار بودند تا رازهاى باطنى دين را پنهان دارند . « 1 » از اين رو ، نص به معناى انتقال علم لدنى است كه به گونه‌اى انحصارى و مشروع به امامان خاص الهى از خاندان پيامبر صلى الله عليه و آله و از نسل على عليه السلام اختصاص دارد و تنها از امام به جانشين و وصى او مىرسد .\r\n2 . علم امام : امام صادق عليه السلام در تبيين امامت مىافزايد كه امام زمان براى مردم شاهد و باب‌الله بوده و راهبر و مخزن علم و مفسر وحى است ، از اين رو بايد مصون از خطا و اشتباه باشد .\r\nاز همين روى ، آنان كسانىاند كه خداوند همه پليدىها را از آنان دور ساخته است . خدا آنها را به ستارگانى مانند كرده كه مردم را از سرگردانى مىرهانند و هر كس بدانها ، دست يابد ، رستگار مىشود و به ساحل نجات مىرسد . « 2 » در حديث ديگرى بيان شده است كه خداوند هدايت روحانى مردم را به امام سپرده ؛ مردمى كه بايد همواره چنين رهبرى را داشته باشند ؛ آن‌سان كه حتى اگر تنها دو نفر روى زمين باقى بمانند ، يكى از آنها به دليل نياز به ارشاد و هدايت ، امام مىشود .\r\nامام‌صادق عليه السلام در تبيين و بيان فلسفه امامت كار جديدى انجام نداد زيرا امامان پيشين بدان پرداخته بودند ، اما با اين همه ، با تفسير و شرح اين مفاهيم و آرمان‌هايى كه تا آن زمان به شكل ابتدايى معرفى شده بود ، مبادرت كرد و نظريه امامت را با مبادى ، مبانى و بنيان‌هاى معرفتى آن به گونه‌اى جامع و كامل مطرح نمود . از اين رو نبايد چنين پنداشت كه اين اصول صرفاً زاييده انديشه و ذهن امام صادق عليه السلام بوده است .\r\nبهترين حديثى كه شيعه براى اصل « علم امام » بدان تمسك مىكند ، حديثى است كه در تمام منابع اهل‌سنت نيز نقل شده است : « من شهر علم هستم و على عليه السلام دروازه آن شهر است . » همه منابع اهل‌سنت و شيعه چنين گزارش مىدهند كه امام عليه السلام در مسائل مذهبى ، علوم و معارف از دانشى بيكران و علمى سرشار برخوردار بوده است و وارثان او نيز اين چنين بودند . از اين رو ،\r\n\r\n\r\n","description":"","footnote":"\r\n( 1 ) . همان .\r\n( 2 ) . بنگريد به : همان ، ج 1 ، ص 207 به بعد .\r\n","page_name":" 194 ","page_number":194},
  {"content":"\r\n\r\nبرترى علمى و آگاهى و دانش وسيع امامان از علوم و معارف اسلامى و اسرار هستى - كه به الطاف و عنايت خداوندى است - از ويژگىهايى ممتاز و حتمى آنان است . اين ويژگى سبب تمايز امامان شيعه از رهبران فرقه و مذاهب مىشد ؛ چنان‌كه همگى آنان نيز بدان معترف بودند .\r\n\r\nپايه‌گذارى فرهنگ مكتوب\r\nامام صادق عليه السلام به‌منظور ماندگارى و انسجام‌بخشى به علوم اسلامى ، در فرصتى كه در اختيار شيعه و انديشمندان اسلامى قرار گرفت به فرهنگ‌سازى دينى و انتقال درست مواريث اسلامى به نسل‌ها و اعصار بعدى و همچنين به گسترش علوم و تشويق براى مكتوب نمودن و تدوين علوم مختلف پرداخت ؛ به ويژه اگر پيشينه علوم را از اين زاويه بررسى كنيم كه خلفا در دوره‌اى به‌شدت از مكتوب كردن احاديث پيامبر جلوگيرى مىكردند و سپس تا مدت‌ها اين فرهنگ در بين مسلمانان رواج داشت .\r\nاصلاح آسيب‌ها و عيوب فرهنگ مكتوب ، امرى تدريجى و نيازمند زمان بود . امام باقر عليه السلام با تأسيس حوزه آموزشى و بسط آموزش با كتاب اهتمام ورزيد و امام صادق عليه السلام نيز رسماً بدين جهت‌گيرى روىآورد كه علومْ مكتوب و تدوين گردند . در اين كار ابتدا خود برخى علوم را به صورت كتبى - از روى متنى - آموزش مىدادند و گاه نيز كتاب‌هاى معينى را تدريس مىكردند ؛ چنان‌كه زراره مىگويد : « امام باقر عليه السلام به حضرت صادق عليه السلام فرمود تا صحيفه را كه مورد ارث بود ، بر من بخواند » . « 1 » بر اثر همين اهتمام و تلاش امام صادق عليه السلام بود كه عالمانى از شاگردان او به تدوين رساله‌ها و كتب در مسائل مختلف علوم اسلامى پرداختند ؛ همانند محمد بن نعمان احول كه از بلندپايگان و شاگردان امام صادق عليه السلام و از اصحاب امام كاظم عليه السلام بود . وى صاحب چند اثر مكتوب از جمله :\r\nكتاب الامامة و كتاب الرد على المعتزلة فى امامة المفضول است . « 2 » امام عليه السلام با تمسك به آموزه‌هاى نبوى ( قيّدوا العلم ) به شاگردان و فرهيختگان شيعىاش توصيه مىكرد كه علم را مكتوب و تدوين نمايند . نيز خطاب به عالمان تأكيد داشت : « از نوشته‌هاى خود نگهدارى كنيد ؛ زيرا به‌زودى به آنها نيازمند مىشويد » . « 3 »\r\n\r\n\r\n","description":"","footnote":"\r\n( 1 ) . همان ، ج 4 ، ص 11 .\r\n( 2 ) . شهرستانى ، الملل و النحل ، ج 1 ، ص 187 ؛ احمد بن على بن احمد نجاشى ، رجال النجاشى ، ص 228 .\r\n( 3 ) . محمد بن حسن طوسى ، الامالى ، ص 95 .\r\n","page_name":" 195 ","page_number":195},
  {"content":"\r\n\r\nامام براى ترغيب اصحاب و ياران و انديشمندان به تدوين علوم ، به تصحيح آثار مكتوب شاگردانش مىپرداخت . در روايت آمده است كه عبيدالله ، يكى از ياران و شاگردان امام عليه السلام كتابى را كه تأليف كرده بود ، به امام صادق عليه السلام عرضه كرد و حضرت نيز آن را تصحيح نمود . امام عليه السلام هنگام مطالعه آن به شاگردانش فرمود : « آنها در فقه مانند او و عبيدالله نيستند . كتاب او اولين كتابى بود كه شيعه تصنيف كرد » . « 1 »\r\n\r\nجنبش‌هاى شيعى در عصر امام صادق عليه السلام\r\nفشار و اختناق حاكم بر مخالفان و پيروان متعهد پيامبر صلى الله عليه و آله و صاحبان انديشه و همچنين بدعت‌گذارى و فسق و فجور ، زمينه‌ساز قيام‌ها و جنبش‌هاى سياسى و دينى گرديد . عدم درك درست از موقعيت حكومت و جامعه و نيز ناآگاهى از رسالت و اهداف امامان شيعه در كنار فضاى سياسى ، سبب مىشد كه برخى شخصيت‌هاى علمى و دينى در باره مقابله با حكومت و فرايند مبارزه ، تفاسير گوناگونى را بنگارند . اقدامات فورى و تأكيد بر عمل‌گرايى و تندروىها - به دلايل ذكرشده - باعث پيدايى رهيافت‌هايى متفاوت با نگاه امامان شيعه شد كه به‌تدريج به انشعاب از شيعه اماميه در حوزه نظر و عمل منجر گرديد . زمينه‌هاى پيدايى به دليل وضعيت خاص سياسى دوران امام صادق عليه السلام عرصه نزاع بين امويان و عباسيان است . همچنين يأس و حرمان از اميدهاى كاذب به قيام عباسيان ، در اين دوره مىباشد كه به چند قيام و جنبش مهم اين دوره پرداخته مىشود .\r\n\r\n1 . جنبش زيديه\r\nشهرت زيديه ، در عدم همكارى با نظام‌هاى حكومتى ، سازش‌ناپذيرى آنان و برخورد خشونت‌آميز با حاكمان و حكومت‌هاست . اين نهضت با ساماندهى خاص توانست بر سرزمين‌هاى وسيعى در جهان اسلام حكومت كند .\r\nاين جنبش از آنجا « زيديه » نام گرفت كه رهبر و آغازگر آن زيد فرزند امام سجاد عليه السلام است كه از عالمان وارسته و شجاع و از شاگردان پدر و امام باقر عليه السلام به شمار مىرود ؛ تا آنجا كه امام رضا عليه السلام او را از عالمان آل‌محمد صلى الله عليه و آله معرفى مىكند . « 2 »\r\n\r\n\r\n","description":"","footnote":"\r\n( 1 ) . همو ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 56 .\r\n( 2 ) . هاشم معروف الحسينى ، انتفاضات الشيعة عبر التاريخ ، ص 364 .\r\n","page_name":" 196 ","page_number":196},
  {"content":"\r\n\r\nوى به دليل فشارها و اهانت‌هاى جسورانه هشام بن عبدالملك به اهل‌بيت و امام عليه السلام بر ضد او قيام نمود . زيد هوادارانى در عراق يافت و در سال 122 مبارزات مسلحانه خود را با تكيه بر امر به معروف و نهى از منكر و خونخواهى امام حسين عليه السلام آغاز نمود ، ولى با شكست مواجه شد . وى پس از دستگيرى به شهادت رسيد و براى مخفى نگاه داشتنِ او در جوى آبى دفن شد ، تا اينكه يوسف بن عمر استاندار كوفه آن را كشف كرد . جسد او چندين سال بر دار آويخته شد ، تا آنكه به دستور وليد بن يزيد آن را سوزاندند و نيمى از خاكستر آن را به فرات و نيمى ديگر را به دشت پاشاندند تا عبرت ديگران باشد . « 1 » اين قيام گرچه با شكست مواجه گرديد ، زمينه‌ساز جنبشى فراگير عليه حكومت‌ها شد كه بخشى از اين جريان سال‌ها بعد توسط فرزندان زيد پىگيرى گشت .\r\nاين جنبش از نظر فكرى نيز باعث پيدايى انديشه خاص زيديه گرديد . زيديه با اعتقاد به اصل امامت به شيعه اثناعشريه و گرايش فقهى به فقه حنفى ، تا حدودى به اين مذهب نزديك شدند .\r\nمهم‌ترين اصول اعتقادى زيديه بدين قرار است :\r\n1 . تأكيد بر فاطمى نسب بودن امام عليه السلام و حصر امامت در فرزندان آن حضرت ؛\r\n2 . افضليت امام على عليه السلام و اولويت او بر ساير صحابه در خلافت و در عين حال جواز تقدم مفضول بر فاضل ؛\r\n3 . پذيرش و جواز وجود دو امام در يك زمان در دو منطقه ؛\r\n4 . قيام مسلحانه در برابر ظلم ؛\r\n5 . مشروعيت امام مشروط به دعوت آشكار به خود و قيام عليه ظالمان .\r\nبرخى از اين اصول اعتقادى ، با تقيه كه سياست امامان شيعه بود ، ناسازگار است .\r\nجنبش زيديه با تلاش زيركانه در تلفيق اصول اعتقادى و سياسىِ سنيان با شيعيان مىكوشيد مخالفان از دو گروه مذهبى را جذب و با خود همراه كند .\r\nبايد دانست كه زيد بن على تمامى اين اصول اعتقادى را مطرح نكرده است ، بلكه به‌تدريج ادامه‌دهندگان راه زيد چنين كرده‌اند .\r\nيحيى فرزند زيد در نواحى شرق جهان اسلام قيام پدر را ادامه داد و به مدت سه سال قيام\r\n\r\n\r\n","description":"","footnote":"\r\n( 1 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 7 ، ص 189 - 182 .\r\n","page_name":" 197 ","page_number":197},
  {"content":"\r\n\r\nخونينى را در خراسان عليه امويان رهبرى كرد و سرانجام در سال 125 هجرى به شهادت رسيد .\r\n\r\nامام صادق عليه السلام و قيام زيد\r\nدرباره اعتقاد داشتن زيد به امامت امام صادق عليه السلام ترديدهايى وجود دارد ، گرچه در نقلى از زيد آمده است : « جعفرْ امام ما در حلال و حرام است . » « 1 » از سويى برخى گزارش‌هاى تاريخى ، بر رويگردانى بسيارى از بزرگان شيعه و ياران امام صادق عليه السلام در عراق از زيد دلالت دارد . « 2 » اما مهم ، مواضع و ديدگاه امام عليه السلام در مقابل زيد و قيام اوست . در اين باره روايات متعارضى در دست است كه نمىتوان به‌راحتى و درستى به داورى پرداخت و تفسير روشنى در نگاه اول به دست داد . اما با بررسى مجموعه روايات و مواضع و عملكرد ياران امام عليه السلام و انديشمندان بزرگ شيعى كه با امام عليه السلام مرتبط بودند ، مىتوان دريافت كه امام صادق عليه السلام در كنار تأييد و احترام به شخصيت زيد و انگيزه‌هاى دينى او در قيام ، براساس مشى و سياست تقيه ، قيام عليه حكومت و واردشدن شيعيان به مبارزات قهرآميز را مجاز نمىشمرد . از آنجا كه امام عليه السلام اساس حكومت امويان را نامشروع و غاصبانه مىدانست ، طبيعى است كه هر اعتراض و قيامى با انگيزه الهى ، مورد حمايت و خوشايند آن حضرت عليه السلام باشد . از اين رو با آنكه امام هيچ‌گاه آشكارا به نفع زيد موضع نگرفت و كسى را به همراهى با زيد تشويق نكرد ، برخى روايات گوياى آن است كه شخص زيد و ايمان او و حتى شهادت وى ، مورد تأييد امام عليه السلام بوده است . « 3 » اين روايات بيانگر انگيزه الهى و قيام اعتراضى زيد عليه ظلم است .\r\n\r\n2 . قيام محمد نفس زكيه\r\nضديت علويان با حكومت‌هاى ستم‌پيشه اموى همواره از آنان مردانى مبارز و جريانى مخالف ساخته بود . عباسيان در اوايل قرن دوم هجرى با شعارهاى پوششى به يارگيرى و سازماندهى مخالفان به‌ويژه علويانى پرداختند كه از جريان امامت شيعى فاصله گرفته بودند . بعد از قدرت‌يابى عباسيان ، بسيارى از اين علويان دريافتند كه عباسيان آنان را فريب داده‌اند . از جمله اين علويان شاخه حسنى ( فرزندان امام حسن عليه السلام ) بودند كه پس از عاشورا همواره در جريان مبارزات فعال بودند و به قيام عباسيان اميدوارانه مىنگريستند . عباسيان در ابتدا براى تثبيت حاكميت خود از\r\n\r\n\r\n","description":"","footnote":"\r\n( 1 ) . بنگريد به : احمد بن على بن احمد نجاشى ، رجال‌النجاشى ، تحقيق سيدموسى شبيرى زنجانى ، ص 130 .\r\n( 2 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 2 ، ص 170 .\r\n( 3 ) . بنگريد به : علّامه محمد تقى مجلسى ، بحار الأنوار ، تحقيق محمدباقر محمودى ، ج 46 ، ص 171 .\r\n","page_name":" 198 ","page_number":198},
  {"content":"\r\n\r\nهمكارى فرزندان امام حسن عليه السلام استقبال كردند ، اما به‌تدريج بعد از تثبيت حكومت ، عباسيان از آنان فاصله گرفتند . بدين‌رو با آشكار شدن ماهيت دولت عباسى ، علويان نيز به اين همكارى رضايت نمىدادند ؛ به‌ويژه هنگامى كه سفاح رسماً در خطبه‌اى اعلام كرد اين حكومت عباسى است و عباسى باقى خواهند ماند و براى هيچ‌كس در آن حقى نيست . « 1 » اين فرايند ادامه يافت ، تا اينكه منصور به حكومت رسيد . او نسبت به علويان برخوردى خشن و اهانت‌آميز در پيش گرفت .\r\nمنصور با اطلاع از توان ، امكانات و نفوذ علويان در ميان مردم ، احساس خطر كرد ، از اين رو به مبارزه و حذف آنان كمر بست . در مقابل اين سياست قهرآميز و خشن منصور ، علويان نيز مشى خود را تغيير دادند و به مبارزه عليه حكومت روى آوردند . در اين رويكرد جديد ، محمد بن عبدالله بن حسن معروف به « نفس زكيه » و برادرش ابراهيم نخستين علويانى بودند كه در برابر حكومت عباسى قيام كردند . او در حجاز ، عراق و خراسان هوادارانى داشت و همه آنان را به قيام و دعوت به خود فراخواند . آنها ابتدا از بيعت با منصور امتناع نموده ، زندگى مخفى پيشه كردند ، تا اينكه زيد در سال 145 هجرى در مدينه دعوتش را علنى كرد و به خود لقب اميرالمؤمنين داد . « 2 » سرانجام محمد بن عبدالله تصميم گرفت خود در مدينه ، و برادرش ابراهيم در بصره هم‌زمان عليه حكومت منصور قيام كنند ، ولى به دليل بيمارى ابراهيم اين هماهنگى عملى نشد و هر يك جداگانه قيام كردند ، اما حكومتْ هر دو قيام را با يورش نظامى به شكست كشانيد . با آنكه ابراهيم بن عبدالله بر شهرهاى بصره ، اهواز ، فارس و مداين تسلط يافت ، نتوانست كارى از پيش ببرد ، اما با اين حال قيام نفس زكيه و برادرش شديدترين و گسترده‌ترين حركت مسلحانه عليه حكومت عباسيان در دو دهه نخست حكومت عباسى بود .\r\nامام صادق عليه السلام با قيام و رهبرى نفس زكيه مخالفت كرد . امام عليه السلام در پاسخ به انتقاد منصور عباسى بيان مىدارد كه اين حركت مورد حمايت مردم نيست . « 3 » عدم تأييد امام عليه السلام مورد اعتراض عبدالله بن حسن ( پدر نفس زكيه ) نيز قرار گرفت و حتى امام عليه السلام به او از سرانجامِ نافرجام اين قيام خبر داده بود ، ولى آنان بر اين قيام پاى فشردند و سرانجامْ همان شد كه امام عليه السلام گفته بود . محمد نفس زكيه نيز در اولين روزهاى جنگ كشته شد .\r\n\r\n\r\n","description":"","footnote":"\r\n( 1 ) . بنگريد به : محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 7 ، ص 426 - 424 .\r\n( 2 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 315 .\r\n( 3 ) . ابوسعد آبى ، نثر الدّرّ ، ج 1 ، ص 355 .\r\n","page_name":" 199 ","page_number":199},
  {"content":"\r\n\r\nامام عليه السلام به هنگام قيام نفس زكيه از مدينه خارج شد و به منطقه فُرْع در راه مدينه به مكه رفت و پس از پايان ماجرا به مدينه بازگشت . « 1 » حكومتْ تمامى نوادگان امام حسن عليه السلام را بازداشت و اموال آنان را مصادره كرد . ابراهيم بن عبدالله با آنكه توانست با استقرار در بصره و گردآورى معتزله و زيديه زير پرچمى واحد و جلب حمايت عثمانيان و امويان و فقهاى بصره ، عليه عباسيان قيام كرد اما سرانجام در جنگى در ذىالقعده سال 145 هجرى در نزديكى كوفه كشته شد . « 2 »\r\n\r\nامام صادق عليه السلام و انديشه غلو\r\nعشق مفرط در كنار سطحىنگرى و جهل ، دفاع بد از دين و مقدّسات ، تن دادن به تفاسير و قرائت‌هاى انديشمندانِ بىبهره از دانش و هدايت امامان‌شيعه عليهم السلام ، موقعيت‌نشناسى برخى عالمان در طرح معارف متعالى دينى و نيز عدم درك درست برخى معانى بلند دينى و منزلت امامان شيعه سبب پيدايش و ظهور عقيده غلو شد . در واقع پيدايى اين انديشه به بعد از شهادت امام حسين عليه السلام و قيام مختار ثقفى در كوفه و تكوين جنبش توابين بازمىگردد . پيروان اين انديشه ، مسلمانانى سطحىنگر و دورمانده از آموزه‌هاى اسلامى بودند كه با وجود دوستى و محبت ، از گوهر معنويت و هدايت و علوم امامان عليهم السلام و اسلام بهره‌اى نداشتند . آنان به الوهيت امام و حلول نور الهى در آنان ، بداء ، تناسخ ، تشبيه و رجعت - كه همگى از مباحث پرمناظره موضوع امامت بودند - معتقد بودند و گاه به آن رنگ و بوى سياسى نيز مىدادند . اينان در عبادات نيز خود را به هيچ تكليف شرعى ملتزم نمىدانستند و همه عبادات را به صورت نمادين توجيه مىكردند . از سويى ديگر ، آنان جوهر دين را محبت به امامان عليهم السلام مىپنداشتند و بر آن بودند كه هر كه حامل اين گوهر اساسى است ، از شريعت بىنياز مىباشد . به‌دليل همين بىقيدى نسبت به شريعت ، غاليان در حوزه رفتار و اخلاق باعث تنزل منزلت امامان شيعه عليهم السلام بودند و خطرى براى شيعه محسوب مىشدند . امام صادق عليه السلام به شدت به مبارزه با اين جريان انحرافى و سطحىنگر پرداخت و همواره مردم را بر عمل‌گرايى و اعتدال در دين و اخلاق و شريعت دعوت كرد . اقدامات عملى امام عليه السلام براى پيراستن شيعه از خرافات و اعتقادات افراطى و نفى غلو و مبارزه عملى و برىداشتن\r\n\r\n\r\n","description":"","footnote":"\r\n( 1 ) . على بن عيسى اربلى ، كشف الغمّة فى معرفة الائمّة ، تحقيق سيد هاشم رسولى محلاتى ، ج 2 ، ص 162 .\r\n( 2 ) . محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 7 ، ص 646 و 647 .\r\n","page_name":" 200 ","page_number":200},
  {"content":"\r\n\r\nشيعيان از آنها ، باعث دورنگاه داشتن مذهب اماميه از اين خطر شد . از اقدامات عملى امام عليه السلام توصيه أكيد ايشان مبنى بر اجتناب از تعامل و ارتباط با آنها بود . حضرت به يكى از ياران خود مىفرمايد : « اى فضل ! با غاليان ننشينيد و با آنان هم‌غذا و هم‌سفره نگرديد و با آنان مصافحه نكنيد » . « 1 » همچنين به شيعيان سفارش مىكرد كه جوانان خود را از ارتباط با آنها برحذر داريد :\r\nدر باره جوانان خويش از اينكه غاليان آنان را تباه سازند ، بترسيد . غاليان بدترين دشمنان خدايند ؛ عظمت خدا را كوچك كرده و براى بندگان خدا ادعاى ربوبيت مىكنند . « 2 » امام عليه السلام با اين شيوه اولًا شيعيان را كه به‌شدت از سوى مخالفان و حكومت - براى منزوى ساختن و اضمحلال - به كفر و ارتداد متهم مىشدند ، از افراطيان و غاليان جدا ساخت و دوم اينكه افراد كم‌مايه و ضعيف از نظر دانش و آگاهى را نيز از خطر آنها حفظ نمود . در كنار اين شيوه سلبى ، امام عليه السلام به‌شدت به نقد آرا و عقايد آنان پرداخت و با تمسك به قرآن‌كريم عقايد غلوآميزشان را باطل اعلام كرد و بر نفى كامل و طرد آنان به‌صراحت تأكيد نمود :\r\nكسى كه بگويد ما نبى هستيم ، لعنت خدا بر او باد ! كسى كه در اين امر ترديد كند ، بر او هم لعنت باد ! « 3 » در حديثى ديگر آمده است كه امام عليه السلام فرمود :\r\nلعنت خداوند بر كسى كه چيزى در حق ما بگويد كه ما خود نگفته‌ايم ! لعنت خداوند بر كسى كه ما را از عبوديت براى خدايى كه ما را خلق كرده - و بازگشت ما به سوى او و سرنوشت ما در يد قدرت اوست - جدا سازد . « 4 » امام نشانه شيعه را عمل به شريعت ، منزّه‌دانستن امامان از الوهيت و پرهيزكارى و تقواپيشگى بر شمرد ، مردم را از اقدامات تأويل گرايانه و نمادين كردن مفاهيم دينى برحذر داشت . « 5 » با اين\r\n\r\n\r\n","description":"","footnote":"\r\n( 1 ) . محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 298 .\r\n( 2 ) . همو ، الامالى ، ج 2 ، ص 264 .\r\n( 3 ) . همو ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 301 .\r\n( 4 ) . همان .\r\n( 5 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 44 ، ص 219 و 297 .\r\n","page_name":" 201 ","page_number":201},
  {"content":"\r\n\r\nاقدامات و حركت هوشمندانه امام عليه السلام ، شيعيان از جريان غلو جدا شدند و از خطر آن نجات يافتند ، گرچه همواره مخالفان گاه به‌عمد و گاه نيز نادانسته با بهانه قراردادن عقايد غاليان ، شيعيان اماميه را نيز وارد صفوف آنان نموده ، يكباره به محكوميت همگى آنها مىپرداختند ؛ مطلبى كه بسيارى از نويسندگانِ كم‌اطلاع يا مغرض نيز در كتاب‌هاى خود آورده‌اند .\r\n\r\nمواضع سياسى امام صادق عليه السلام در مقابل حكومت\r\nبرخورد امام عليه السلام با حكومت‌هاى امويان و عباسيان از جهت تاكتيك مبارزاتى تفاوت‌هاى اندكى داشت ، اما در استراتژى مبارزاتى يكسان بود . امام عليه السلام با غاصبانه ، ظالمانه و نامشروع دانستن حكومت اموى و عباسى ، با سياست تقيه به حفظ شيعه و نخبگان علمى و فرهنگى پرداخت و انديشه اسلامى را از خطر انقراض رهانيد . در واقع حضرت از هر فرصتى براى افشاى ماهيت رژيم سود مىجست . در اين بحث با توضيح سياست تقيه از سوى امام ، به بررسى مقابله عالمانه ايشان با دستگاه حكومت مىپردازيم .\r\n\r\nتقيه ، سياست امام عليه السلام در مقابل حكومت و مخالفان\r\nادعاى رهبرى مسلمانان و حقانيت بىدليل عباسيان و قبل از آنها امويان و برخى رهبران فِرق و همچنين درك نكردن معانى دينى از سوى عالمان سطحىنگر و كج‌انديش ، دلايل اصلى اتخاذ سياست تقيه از سوى امام عليه السلام بود . رويكرد امامان شيعه عليهم السلام از عصر امام چهارم به بعد در بازسازى ، هويت‌بخشى و استحكام پايه‌هاى معرفتى و حقوقى شيعه ، نيازمند ايمن‌سازى شيعيان و حساس نكردن حكومت بود . از سويى تقيه متناسب با علم لدنى و الهى امامان عليهم السلام نيز هست .\r\nدر واقع همه افراد ظرفيت تحمل و ادراك آن را نداشتند ، به جز خواص كه امام عليه السلام با شناخت آنان و تناسب درك و ظرفيتشان بر آنان عرضه مىكرد . از اين رو ، امام صادق عليه السلام به ياران نزديكش مىفرمود :\r\nاين امر [ / امامت و مفهوم باطنى دين 
  ] را ميثاقى پنهان و پوشيده است و هر كس آن را فاش كند ، مغضوب درگاه خداوند خواهد شد . « 1 » امام عليه السلام در گفتگويى با معلّى بن خنيس ( از عالمان اهل كوفه ) مىفرمايد :\r\n\r\n\r\n","description":"","footnote":"\r\n( 1 ) . محمد بن يعقوب كلينى ، الكافى ، ج 2 ، ص 488 .\r\n","page_name":" 202 ","page_number":202},
  {"content":"\r\n\r\nامر ما را پنهان دار و آن را بروز مده ؛ زيرا هر كس كه آن را پنهان دارد و آشكار نكند ، خداوند او را در اين جهان تعالى بخشد .\r\nاى معلّى ! هر كس كه امر ما را آشكارا فاش كند و آن را پنهان نگه ندارد ، خداوند او را در اين جهان مورد غضب قرار دهد و نور را از ميان چشمانش در آن جهان بردارد و تاريكى را بر او مقرر خواهد داشت كه در نتيجه به سوى آتش روان خواهد شد . « 1 » امام عليه السلام نه‌تنها در رازمندى و پوشيده نگاه داشتن برخى عقايد و علوم باطنى ، تقيه را ضرورى مىشمرد ، بلكه به برخى شيعيان توصيه مىكرد كه از آشكار ساختن عبادت شيعى نيز اجتناب كنند .\r\nرازهاى باطنى دين همان ولايت خداوندى و آگاهى به باطن و حقايق دينى است ، از اين رو بر هر مؤمن است كه اعتقادات خود را براى كسانى كه به اين مبانى معتقد نيستند ، افشا نكند .\r\nگرچه به‌ظاهر اين مسائل جنبه عقيدتى داشت ، نبايد از ابعاد سياسى آن غفلت ورزيد . اعتقاد به ولايت و امامت اهل‌بيت عليهم السلام به معناى سلب مشروعيت از حاكمان بود و اطاعت از مخالفان تلقى مىگشت و اين ديدگاه خطرى جدى براى حكومت محسوب مىشد ؛ آن هم طرح اين انديشه از سوى كسانى كه از نفوذ و منزلت اجتماعى بالايى برخوردار بودند . امام صادق عليه السلام اين احتياط و پنهان‌كارى را به‌عنوان اصلى مسلّمْ آموزش داد تا كاملًا تثبيت گردد ؛ به گونه‌اى كه بسيارى از مورخان آن امام را بنيانگر آيين تقيه در شيعه و اسلام مىدانند . « 2 » بنابراين تقيه به معناى پنهان نمودن عقايد يا رفتار و عمل دينى همانند عبادت و مناسك عبادى است تا دين و پيروان آن از خطر دشمن حفظ گردند . البته در شرايطى كه خطر كشته يا دستگير شدن و يا اذيت و آزار وجود داشته باشد . « 3 » بر همين اساس امام عليه السلام با روشى هوشمندانه و در پوشش‌هاى مختلف ، به تبيين انديشه سياسى شيعه و امامت الهى پرداخته ، به‌گونه‌اى غيرمستقيم مشروعيت حاكميت سياسى را بىاعتبار مىسازد . در حديثى از امام صادق عليه السلام آمده است :\r\n\r\n\r\n","description":"","footnote":"\r\n( 1 ) . همان .\r\n( 2 ) . بنگريد به : گلدزيهر ، به نقل از : حسين محمد جعفرى ، تشيع در مسير تاريخ ، ترجمه دكتر آيت‌اللهى ، ص 346 .\r\n( 3 ) . ابوجعفر محمد بن على بن حسين بن بابويه قمى ، الاعتقادات ، ص 110 .\r\n","page_name":" 203 ","page_number":203},
  {"content":"\r\n\r\nاسلام روى پنج اصل استوار است : نماز ، زكات ، حج ، روزه و ولايت .\r\nزراره مىگويد : از حضرت پرسيدم كدام يك از اينها از اهميت بيشترى برخوردار است ؟\r\nامام عليه السلام فرمود : ولايت ؛ زيرا ولايت كليد اصول ديگر است و والى است كه مردم را به اصول ديگر هدايت مىكند . « 1 » حضرت در فرمانى ديگر ، عالمان را از مراوده با حكومت ظلم و جور منع مىكند :\r\nفقيهان امناى پيامبران‌اند . اگر فقيهى را ببينيد كه پيش سلاطين رفت‌وآمد دارد ، او را متهم كنيد . « 2 » در ابتدا رهبران عباسى بسيار كوشيدند امام صادق عليه السلام را با خود همراه سازند تا بدين‌رو از پشتوانه عظيم علمى ، دينى و سياسى او برخوردار گردند . حتى ابوسلمه در نامه‌اى به امام‌صادق عليه السلام و دو نفر ديگر از علويان ، به آنان پيشنهاد مىكند كه در صورت تمايل ، از مردم براى آنان بيعت بگيرند ، ولى امام عليه السلام با آگاهى از ترفند عباسيان به فرستاده او فرمود : « ابوسلمه ، شيعه شخص ديگرى است » . « 3 » در برخى گزارش‌هاى تاريخى شبيه همين اقدام را به ابومسلم خراسانى نيز نسبت داده‌اند كه امام عليه السلام در پاسخ او نوشت : « نه تو از داعيان من هستى و نه زمان ، زمان من است » . « 4 » اين گزارش‌ها كاملًا از آگاهى امام عليه السلام به نقشه و طرح عباسيان حكايت دارد كه بر خلاف بسيارى از علويان همانند حسنيان ، گرفتار حيله و فريب آنان نشد . هنگامى كه عبدالله بن حسن - از سالخوردگان علويان - از امام صادق عليه السلام مىخواهد كه با فرزندان او ( نفس زكيه ) براى امارت بيعت كند ، « 5 » امام عليه السلام در پاسخ او فرمود : اى ابومحمد ! از چه هنگام اهل خراسان شيعيان تو\r\n\r\n\r\n","description":"","footnote":"\r\n( 1 ) . ابن عنبه ، عمدة الطالب فى انساب آل ابيطالب ، ص 195 ، به نقل از : رسول جعفريان ، حيات فكرى و سياسى امامان شيعه ، ص 368 .\r\n( 2 ) . على بن عيسى اربلى ، كشف الغمّة فى معرفة الائمّة ، تحقيق سيد هاشم رسولى محلاتى ، ج 2 ، ص 184 ، به نقل از : رسول جعفريان ، حيات فكرى و سياسى امامان شيعه ، ص 369 .\r\n( 3 ) . ابوالحسن على بن حسين مسعودى ، مروج الذهب و معادن الجوهر ، ج 3 ، ص 269 .\r\n( 4 ) . بنگريد به : سيد جعفر مرتضى عاملى ، الحياة السياسيّة للإمام الرضا عليه السلام ، ص 49 .\r\n( 5 ) . نفس زكيه به گمان اينكه عباسيان براى بازگرداندن خلافت به علويان قيام كرده‌اند ، با آنان همكارى نمود ، از اين رو مىپنداشت كه چون امام صادق عليه السلام حكومت را نپذيرفت ، بىگمان با او بيعت خواهند كرد .\r\n","page_name":" 204 ","page_number":204},
  {"content":"\r\n\r\nگرديده‌اند ؟ تو ابومسلم را به خراسان فرستادى ؟ تو به او فرمان دادى كه جامه سياه بپوشند ؟ اينان كه به عراق آمده‌اند ، به دعوت تو آمده‌اند ؟ آيا احدى از آنان را مىشناسى ؟ « 1 » امام عليه السلام به عبدالله بن حسن فهماند كه عباسيان در قيام سازماندهى شده‌اند و رهبرى و قيام برعهده ديگرى است ، ازاين‌رو نبايد فريب ظاهرسازى آنان را خورد . بنابراين امام عليه السلام گرچه حكومت امويان را نامشروع مىدانست ، با وجود اين از هر قيامى استقبال نمىكرد ؛ به‌ويژه اگر اين قيام خود داعيه‌دار حكومتى بر پايه مبانى نامشروع باشد . به بيان ديگر ، صرف ضربه زدن به دشمن نمىتواند سبب ائتلاف و همكارى گردد .\r\n\r\nسازمان وكالت\r\nاگر نهاد يا سازمان را گروه همبسته‌اى مركب از رهبر ، اعضاى مشخص و برنامه معين و منظم بدانيم ، بىترديد مىتوان سازمان وكالت يا نهاد وكالت را مجموعه‌اى از فعاليت‌هاى هماهنگ تحت رهبرى امام عليه السلام دانست .\r\nسازمان وكالت كه از عصر امام صادق عليه السلام آغاز به كار كرد ، وظايفى مشخص و مختصاتى ويژه داشت كه متناسب با شرايط و موقعيت جامعه شيعيان فعال بود ؛ فعاليت‌هايى چون :\r\n1 . تعيين و عزل وكيلان ؛\r\n2 . معرفى وكيلان به جامعه شيعى از طريق شبكه ارتباطى خاص ؛\r\n3 . نظارت بر كار وكيلان ؛\r\n4 . مقابله با جريان‌ها و اشخاص كاذب كه خود را به امامان منتسب مىكردند ؛\r\n5 . تأمين مالى سازمان و فعاليت‌هاى فرهنگى ، علمى و مبارزاتى شيعيان . « 2 » در كنار امامان همواره افرادى در مقام سر وكيل بر كار سازمان و وكلا نظارت مىكردند . نهاد وكالت از اين روى شكل گرفت كه ارتباط گسترده و علنى شيعيان با امام عليه السلام با مشكل مواجه شده بود . از همين‌رو ، اين سازمان با ايجاد شبكه ارتباطى گسترده و مردمى ، به گونه‌اى پنهانى ارتباط شيعيان با امامان عليهم السلام را حفظ مىكرد . اين امر با توجه به پراكندگى جغرافياى شيعيان و شكل‌گيرى قيام‌هاى متعدد علويان عليه حكومت و پيدايى انديشه‌ها و فِرق متكثر ، ضرورت يافت و متناسب\r\n\r\n\r\n","description":"","footnote":"\r\n( 1 ) . سيد جعفر مرتضى عاملى ، محاضرات در تاريخ اسلام ، ترجمه على مدرسى ، ص 27 .\r\n( 2 ) . بنگريد به : اسدالله مامقامى ، تنقيح المقال فى احوال الرجال ، ج 3 ، رقم 11993 ؛ ابن‌شهرآشوب ، مناقب آل ابىطالب ، ج 4 ، ص 398 .\r\n","page_name":" 205 ","page_number":205},
  {"content":"\r\n\r\nبا فشار و سخت‌گيرى حكومت ، اين نهاد نيز فعاليت خود را تغيير مىداد . « 1 » اين سازمان در دوران امامت امامان بعدى نيز استمرار يافت و فراز و فرودهايى را طى كرد و گاه حكومت نيز ضرباتى بر آن وارد مىساخت ، اما هيچ‌گاه منقرض نگرديد . همواره در انتخاب وكيلان ، وثاقت ، امانت‌دارى ، درست‌كارى ، رازدارى ، نهان‌كارى ، هوشمندى ، نظم و كاردانى آنان مورد توجه امامان عليهم السلام بود . « 2 » كشف تمام زواياى اين شبكه به دليل مخفى بودن آن دشوار است ، اما با وجود وكلايى مسلّم و اسناد تاريخى انكارناپذير ، نمىتوان اصل آن را انكار كرد . « 3 » بايد دانست كه وكيل غير از باب است ؛ زيرا باب در نگاهِ كاملًا معرفتى مطرح مىشود ، اما وكيلْ مقامى اجرايى است . با اين همه ، پيشينه باب مقدّم بر نهاد وكالت است .\r\nوكالت كه از عصر عباسيان سازماندهى شد ، يكى از زمينه‌هاى شكل‌گيرى آن نيز آگاهى دولت عباسى از شيوه مبارزاتى و ارتباطى شيعيان با رهبرى و نخبگان شيعى بود كه بعدها نيز شناختشان كامل‌تر شد . به هر روى ، امام صادق عليه السلام علاوه بر داشتن باب مخصوص كه مفضل بن عمر بود ، وكيلانى هم در نواحى و شهرهاى مختلف داشت كه عهده‌دار امور اجرايى بودند ؛ مثلًا در شهرهاى رى ، قم و آوه با وكالت احمد بن اسحاق قمى و همچنين در شهرهاى قزوين ، آذربايجان ، اهواز ، خراسان ، ماوراءالنهر ، سبزوار ، نيشابور ، مرو و مناطق شمالى ، بزرگانى از شيعيان وكالت داشتند .\r\n\r\nامام صادق عليه السلام و قيام عباسيان\r\nعباسيان در شهرهاى مختلف به‌ويژه در عراق و خراسان كه گرايش‌هاى شيعى و مخالف حكومت گسترش يافته بود و از سويى به علت نفوذ علويان از سال‌هاى آخر قرن اول هجرى ، به صورت مخفيانه با رهبرى ابوسلمه خلّال ( وزير آل‌محمد ) و ابومسلم خراسانى دعوت خود را آغاز كردند . عباسيان ناگزير بودند كه فعاليت خويش را به اسم خاندان پيامبر و با شعار هواخواهى از آنان آغاز كنند ؛ زيرا بدون اين ، امكان يافتن پايگاه اجتماعى در جامعه ناممكن بود . اين سياست از سويى ديگر نيز اهميت داشت و آن همراه نمودن علويان و بهره‌گيرى از شبكه ارتباطى و مالى\r\n\r\n\r\n","description":"","footnote":"\r\n( 1 ) . براى آگاهى بيشتر بنگريد به : محمدرضا جبارى ، سازمان وكالت و نقش آن در عصر ائمه عليهم السلام .\r\n( 2 ) . محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيدابوالفضل موسويان ، ص 603 به بعد .\r\n( 3 ) . بنگريد به : محمد بن نعمان ( شيخ مفيد ) ، الإرشاد فى معرفة حجج اللّه على العباد ، ج 2 ، ص 152 .\r\n","page_name":" 206 ","page_number":206},
  {"content":"\r\n\r\nو نفوذ سياسى و دينى آنان بود . جهان اسلام در مواجهه با قيام‌هاى متعدد علويان ، از پيام‌هاى دينى و سياسى آنان و منزلت اجتماعى و دينىشان به‌خوبى آگاه شده بودند . با آنكه شعار عباسيان كاملًا سياسى بود ، بسيارى از علويان به دليل ساده‌انگارى و شتابزدگى با آنها همراه شدند .\r\nهواداران عباسيان كه به سياه‌جامگان شهرت داشتند ، نخستين قيام خود را در سال 129 هجرى آغاز كردند و به پيروزى رسيدند . اين پيروزى تا سال بعد نيز ادامه يافت ، تا اينكه به فروپاشى امويان منجر گرديد .\r\nدر همه دوران مبارزات ، موضع امام عليه السلام در برابر دعوت و مبارزات عباسيان با احتياط و نارضايتى همراه بود . به‌تدريج كه حكومت عباسيان رو به تثبيت مىرفت ، برخورد آنان با امام عليه السلام سخت‌گيرانه‌تر مىشد ؛ به‌ويژه در دوران منصور عباسى كه چون به‌شدت نسبت به امام عليه السلام كينه داشت ، او را سخت تحت نظر گرفت ، ولى امام عليه السلام با همه سخت‌گيرىها در تبيين انديشه دينى - در نامشروع‌بودن حاكميت عباسيان و محق‌بودن امامت الهى امامان شيعه - هيچ‌گاه غفلت نورزيد . وى ضمن رعايت اصل تقيه و وسعت بخشيدن به آن ، مىكوشيد تا حد امكان از تعامل با حكومت اجتناب كند كه اين عمل مورد اعتراض خليفه عباسى بود ؛ چنان‌كه روزى منصور عباسى به آن حضرت اعتراض كرد چرا مانند ديگران به ديدار او نمىرود ؟ امام عليه السلام نيز در جواب فرمود : ما كارى نكرده‌ايم كه به خاطر آن از تو بترسيم . از امر آخرت نيز چيزى نزد تو نيست كه به آن اميدوار باشيم و اين مقام تو در واقع نعمتى نيست كه آن را به تو تبريك بگوييم و تو نيز آن را مصيبتى براى خود نمىدانى كه تو را دلدارى دهيم ؛ پس پيش تو چه كار داريم ؟ ! « 1 » اين موضع‌گيرى امام عليه السلام اعلام نارضايتى ايشان از حكومت بود . البته در موارد متعددى نيز امام عليه السلام انديشمندان و عالمان را از مراوده با حكومت عباسيان منع مىكرد . « 2 » حضرت براساس انديشه اسلامى در رسميت نشناختن و نامشروع دانستن حكومت عباسى ، به قرآن و روايات ( لاتحاكموا الى الطاغوت ) استناد مىكرد . ايشان در پاسخ به سؤالى در اين باب فرمود :\r\nهر كس داورى در امور خود اعم از حق يا باطلى را به آنان ( حاكم يا قضات منصوب وى ) واگذار كند ، طغيانگرى را به داورى پذيرفته است . « 3 »\r\n\r\n\r\n","description":"","footnote":"\r\n( 1 ) . بنگريد به : على بن عيسى اربلى ، كشف الغمّة فى معرفة الائمّة ، ج 2 ، ص 209 - 201 .\r\n( 2 ) . بنگريد به : محمد سهيل طقّوش ، دولت عباسيان ، ترجمه حجت‌الله جودكى ، ص 71 - 64 .\r\n( 3 ) . محمد بن حسن حر عاملى ، وسائل الشيعة الى تحصيل مسائل الشريعة ، ج 18 ، ص 453 .\r\n","page_name":" 207 ","page_number":207},
  {"content":"\r\n\r\nهمچنين امام عليه السلام در پاسخ به اين سخن كه قرآن اطاعت خداوند ، پيامبر و اولىالأمر را واجب مىداند ، مىفرمايد :\r\n« مقصودْ علماست » . آنها مقصود از علما را پرسيدند ، حضرت فرمود : مقصودْ امامان از ما اهل‌بيت است . « 1 » اين نگاه امام به حكومت و ارتباط گسترده ايشان با مردم و نخبگان بود كه سبب شد منصور عباسى طرح كشتن امام و حذف آن حضرت را در سر بپروراند ، تا اينكه سرانجام نيز چنين شد . « 2 »\r\n\r\n\r\n","description":"","footnote":"\r\n( 1 ) . قاضى نعمان ، شرح الاخبار ، تحقيق سيد محمد حسينى جلالى ، ج 3 ، ص 299 ، به نقل از : رسول جعفريان ، حيات فكرى و سياسى امامان شيعه ، ص 371 .\r\n( 2 ) . محمد بن يعقوب كلينى ، الكافى ، ج 1 ، ص 472 ؛ محمد بن نعمان ( شيخ مفيد ) ، الارشاد فى معرفة حجج اللّه على العباد ، ص 304 .\r\n","page_name":" 208 ","page_number":208},
  {"content":"\r\n\r\n\r\nفصل ششم : عصر تكثّر و سازماندهى شيعه\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n\r\nتاريخ امامت امام كاظم عليه السلام\r\nامام موسى بن جعفر عليه السلام در سال 128 هجرى از مادرى به نام حميده بربريه تولد يافت . او به دليل برخوردارى از حلم و شكيبايى در مقابل مخالفان و فرونشاندن خشم در مقابل دشمنان ، به « كاظم » ملقب گرديد . امام كاظم از سال 148 - 183 مقارن با حكومت چهار خليفه عباسى ، منصور ، مهدى ، هادى و هارون‌الرشيد ، امامت شيعه را بر عهده داشت كه آغاز استبداد و اوج اقتدار آنها بود . ايشان در زمان خود به علم و تقوا و زهد و ديانت و عبادت شهرت داشت ؛ تا جايى كه ابن ابىالحديد معتزلى در باره امام كاظم عليه السلام مىنويسد : « فقاهت ، ديانت ، عبادت و بردبارى و شكيبايى ، همه در آن حضرت جمع بود » . « 1 » بزرگوارى و زهد و عبادت امام كاظم عليه السلام به قدرى شهره بود كه هارون‌الرشيد سرسخت‌ترين دشمن امام نيز مىگويد : « اين مرد [ / موسى بن جعفر 
  ] از راهبان بنىهاشم است » . « 2 » دوران امامت امام كاظم عليه السلام هم‌زمان با تثبيت حاكميت عباسى و قيام‌هاى متعدد علويان عليه عباسيان است ، از اين‌رو با سخت‌گيرى بيشترى نسبت به شيعيان برخورد كردند . از سويى چون قيام مسلحانه و آشكار علويان - همانند واقعه فخ - سبب هراس عباسيان از شكل‌گيرى يك جريان قوى علوى گرديد ، فشار آنان به جريان‌هاى فكرى مخالف افزايش بيشترى يافت .\r\nاز همين روى ، امام كاظم عليه السلام به‌شدت سياست تقيه را پيشه كرد و از هر نوع افشاى اسرار و روابط با شيعيان و آشكار نمودن آيين و امور عبادى و مذهبى شيعه ، سخت جلوگيرى نمود ؛ تا بدانجا كه حتى گاه در احاديث منقول از حضرت ، نام ايشان حذف و با عبارت « عن الرجل » نقل شده است تا از انتساب آشكار روايت به امام عليه السلام جلوگيرى شود . امام عليه السلام نيز توصيه مىكرد كه اگر\r\n\r\n\r\n","description":"","footnote":"\r\n( 1 ) . عزالدين هبةالله بن محمد بن ابىالحديد مدائنى ، شرح نهج‌البلاغه ، ج 15 ، ص 273 .\r\n( 2 ) . ابوجعفر محمد بن على بن حسين بن بابويه قمى ، عيون اخبار الرضا عليه السلام ، ج 1 ، ص 31 .\r\n","page_name":" 211 ","page_number":211},
  {"content":"\r\n\r\nاز شيعيان كسى به حدى از رشد عقلانى رسيده كه بتواند با بردبارى اسرار ولايت الهى را نگاه دارد ، امامت مرا با او در ميان گذاريد ، و گرنه چنين نكنيد . « 1 » در كنار سياست تقيه و پنهان‌كارى ، امام عليه السلام به گسترش سازمان وكالت پرداخت تا بدين‌رو ارتباطهاى شيعيان با امام عليه السلام گسسته نشود . دليل روشن بر گستردگى و افزايش فعاليت سازمان وكالت در عصر امام كاظم عليه السلام افزايش وجوهاتى است كه شيعيان پرداخت مىكردند ؛ چنان كه گزارش‌هاى فراوانى از توزيع اموال و وجوه زياد امام عليه السلام بين شيعيان و مستمندان مسلمان حكايت دارد . « 2 » امام عليه السلام وكيلانى در شهرهاى مختلف عراق ، حجاز و ايران داشت . ايشان در مصر نيز وكيلى به نام عثمان بن عيسى داشت كه رابطه و هماهنگ‌كننده شيعيان با او بود . « 3 » در كنار آن ، امام عليه السلام با نفوذ دادن عناصر كليدى از نخبگان شيعى همانند على بن يقطين در حكومت ، با كسب آگاهىهاى لازم از تصميمات حكومتى ، خطرهايى از شيعيان دفع مىگرديد و از سويى نفوذ چنين افرادى در حد وزارت و مديريت‌هاى كلان ، در امور اجتماعى ، اقتصادى ، مالى و قضايى نيز از شيعيان جانبدارى مىشد و از برخى فشارهاى حكومت نيز كاسته مىگشت .\r\nامام عليه السلام در كنار اين فعاليت‌ها از طريق شبكه ارتباطى ، مكتب و مدرسه فقهى و علمى امام صادق عليه السلام را استمرار بخشيد و شاگردان زيادى را پرورد . وى با تأكيد بر نظريه امامت ، در مقابل انديشه‌هاى بدعت‌گذاران و منحرفان و فرقه‌تراشىها ، از انديشه‌هاى اسلام ناب دفاع كرد . اين مسئله علت اصلى دشمنى حاكمان عباسى با امام كاظم عليه السلام بود كه بارها دستگير و زندانى شد و مورد آزار و بازجويىهاى مكرر قرار گرفت .\r\nامام كاظم عليه السلام براى آنكه شعله اعتراض و جهاد عليه حاكمان ستمگر خاموش نشود و اميدها در ميان مسلمانان متعهد و مبارز به يأس بدل نگردد ، از قيام‌هاى افراد پاك ( مانند قيام شهيد فخ ) حمايت كرد ؛ افرادى كه با انگيزه‌هاى الهى و در اعتراض به ظلم و ستم عباسيان - نه به جهت قدرت‌طلبى و انحرافات فكرى - قيام مىكردند .\r\n\r\nقيام شهيد فخ\r\nفشار و سخت‌گيرى دستگاه خلافت نسبت به شيعيان موجب بروز خشم و نفرت برخى علويان\r\n\r\n\r\n","description":"","footnote":"\r\n( 1 ) . محمد بن نعمان ( شيخ مفيد ) ، الإرشاد فى معرفة حجج اللّه على العباد ، ج 2 ، ص 222 .\r\n( 2 ) . ابوجعفر محمد بن على بن حسين بن بابويه قمى ، عيون اخبارالرضا عليه السلام ، ج 1 ، ص 276 .\r\n( 3 ) . همو ، معانى الأخبار ، تصحيح علىاكبر غفارى ، ص 329 .\r\n","page_name":" 212 ","page_number":212},
  {"content":"\r\n\r\nمتعهد و مخالف گرديد ، از اين‌رو آنان به قيام‌ها و حركت‌هاى اعتراضى دست يازيدند ؛ مانند حسين بن على مشهور به صاحب فخ كه در سال 169 هجرى قيام كرد .\r\nاصرار عباسيان براى دستگيرى و اذيت و آزار طالبيان زمينه‌ساز اصلى حسين بن على در قيام عليه حكومت گرديد . او سرانجام با تعداد اندك ( حدود پانصد نفر ) در حجاز عليه عباسيان قيام كرد و با سپاه هادى عباسى در سرزمين فخ روبه‌رو شد و بعد از درگيرى به شهادت رسيد . « 1 » در مورد اينكه شهيد فخ با امام كاظم عليه السلام ارتباطى داشته و يا قيام مورد تأييد ايشان بوده است ، ديدگاه‌هاى متفاوتى وجود دارد ، اما آنچه مسلّم است ، امام عليه السلام در اين قيام شركت نداشت و حتى از صاحب فخ درخواست كرد كه او را به شركت در اين قيام فرانخواند . با اين همه ، در هيچ سند و روايتى نيز نقل نشده است كه امام عليه السلام حسين بن على را از قيام عليه عباسيان منع كرده باشد ، بلكه تنها امام عليه السلام فرجام اين قيام را براى او باز گفت و فرمود كه او و يارانش در اين حركت به شهادت مىرسند . « 2 » مهم‌تر آنكه ، امام عليه السلام وقتى سر شهيدان فخ را به دربار هادى عباسى آوردند ، در آن مجلس حضور داشت و در مقابل سخنان اهانت‌آميز خليفه عباسى ، از شهيد فخ به نيكى و شايستگى ياد كرد و بر صداقت و تعهد آنان انگشت تأكيد نهاد ؛ امرى كه بزرگ‌ترين سند افتخار شهداى فخ و دليلى بر تأييد اصل قيام است . در واقع از همين روى بود كه خليفه ، امام كاظم عليه السلام را متهم كرد كه قيام به دستور او انجام گرفته و صاحب فخ بدون نظر امام عليه السلام كارى انجام نمىداده است . حتى به سبب همين اتهام تصميم به قتل امام عليه السلام گرفت ، اما مرگ به دو مجالى نداد . « 3 »\r\n\r\nامام كاظم عليه السلام و اسماعيليه\r\nپس از رحلت امام صادق عليه السلام درمورد امامت امام كاظم عليه السلام در بين شيعيان به دلايلى اختلافاتى پيش آمد . از جمله عده‌اى معتقد به امامت اسماعيل فرزند ارشد امام صادق عليه السلام شدند . اسماعيل پيش از شهادت امام صادق عليه السلام از دنيا رفت و حضرت براى پيش‌گيرى از گرايش‌هايى كه معتقد به امامت فرزند ارشد امام عليه السلام بودند ، حدود سى تن از بزرگان شيعه را بر مرگ او گواه گرفت و در مراسم رسمىِ تشييع جنازه او چندين بار با برداشتن پارچه از صورت او ، مرگش را آشكار ساخت ، « 4 »\r\n\r\n\r\n","description":"","footnote":"\r\n( 1 ) . بنگريد به : ابن‌واضح احمد بن ابىيعقوب ، تاريخ اليعقوبى ، ج 2 ، ص 45 .\r\n( 2 ) . ابوالفرج اصفهانى ، مقاتل الطالبيين ، تحقيق كاظم المظفر ، ص 298 .\r\n( 3 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 4 ، ص 151 .\r\n( 4 ) . جمعى از نويسندگان ، تاريخ و عقايد اسماعيليه ، ص 37 .\r\n","page_name":" 213 ","page_number":213},
  {"content":"\r\n\r\nامّا با اين همه ، گروهى با ادعاى زنده بودن اسماعيل او را مهدى امت خواندند ؛ حال آنكه گروهى ديگر مرگ او را پذيرفتند ، ولى امامت را از آنِ فرزندش محمد دانستند . اسماعيليه در كنار اعتقادات خاصشان ، به خاطر قيام‌هاى مسلحانه شهره بودند . آنان در حيات سياسى خود در ايران ، عراق ، مصر و مغرب به‌شدت فعاليت داشتند . « 1 » امام كاظم عليه السلام با تبيين و بسط نظريه امامت به نقد و رد نظريه اسماعيليه پرداخت . بدين‌رو ، عمل‌گرايى و باطن‌گرايى اسماعيليه سخت مورد انتقاد و نفى امامان شيعه از جمله امام كاظم عليه السلام قرار گرفت . در مورد اسماعيليه توجه به انديشه مهدويت در اسلام - كه پيش از آن نيز برخى ديگر از علويان بدان قائل بودند - امرى ضرورى است . چنين نگرش و گرايشى در جامعه تا حدود زيادى ناشى از فشار و اختناق ، نااميدى ، تحير و درماندگى مسلمانان بود كه حكومت‌ها تمامى روزنه‌هاى اميد را بر آنان بسته بودند . در واقع اين گرايش ، نتيجه طبيعى شرايط فرهنگى ، سياسى و اجتماعى روزگار بود . اما چنين حاصلى به‌تدريج به انديشه‌اى نهادينه‌شده و نظام‌يافته تبديل گرديد و جريان‌هاى اجتماعى و فرهنگى را ايجاد كرد كه اسماعيليه ساليانى با چنين انديشه‌اى فعاليت كردند و زيستند .\r\nاز زمينه‌هايى كه باعث پيدايى فرقه ديگر شيعى گرديد ، شيوه وصيت امام صادق در تعيين جانشين بود . از آنجا كه حاكم عباسى تهديد نموده بود : هر كس جانشين و وصى جعفر بن محمد باشد ، او را به قتل مىرساند ، امام عليه السلام براى پيشگيرى ، سه نفر را وصى خود قرار داد . خليفه و دو فرزند خود به نام‌هاى عبدالله و امام موسى كاظم عليه السلام . عبدالله بعد از رحلت امام صادق عليه السلام از طرف گروهى از شيعيان به‌عنوان امام شناخته شد . اينان به نام فطحيه شهرت يافتند ، اما به‌تدريج كه وى مورد سؤال و پرسش علمى نخبگان شيعى قرار گرفت ، آشكار شد كه او امام نيست . به‌هرروى ، اين امر نيز زاييده شرايط سياسى جامعه بود كه امام عليه السلام به ناچار چند جانشين را تعيين نمود . گرچه امام در بين نخبگان و ياران خاص خود همواره از امام كاظم عليه السلام در مقام وصى و امام بعد از خود نام مىبرد . « 2 »\r\n\r\nامام كاظم عليه السلام و حكومت عباسيان\r\nدوران امامت امام كاظم عليه السلام با اوايل شكل‌گيرى حكومت عباسيان هم زمان است كه از منصور عباسى آغاز و تا هارون‌الرشيد ختم مىشود . دوران منصور عباسى توأم با سخت‌گيرىها و فشار\r\n\r\n\r\n","description":"","footnote":"\r\n( 1 ) . بنگريد به : حسن بن موسى نوبختى ، فرق الشيعة ، تصحيح محمدصادق آل‌بحرالعلوم ، ص 77 و 78 .\r\n( 2 ) . محمد بن يعقوب كلينى ، الكافى ، ج 2 ، ص 378 .\r\n","page_name":" 214 ","page_number":214},
  {"content":"\r\n\r\nزياد بود ؛ آن هم به دليل گسترش شيعه و حضور فعال نخبگان شيعه در شهرهاى مختلف به‌ويژه عراق . پس از سپرى شدن حكومت منصور عباسى ، زمان حكومت مهدى عباسى رسيد . او نيز آزادى امام عليه السلام را برنتافت ، از اين رو ايشان را دستگير و به بغداد منتقل كرد ، ولى بعد از مدتى كوتاه امام عليه السلام آزاد شد و به مدينه بازگشت . حكومت با ديگر علويان نيز بناى سخت‌گيرى و مبارزه گذاشت ؛ چنان‌كه على بن عباس را به جرم اقدام براى قيام بازداشت كرد و سپس به قتل رساند . « 1 » پس از مهدى عباسى ، هادى عباسى نيز همين شيوه را پى گرفت . او سخت‌گيرى را بدانجا رساند كه حقوق علويان را از بيت‌المال قطع كرد و به دستگيرى گسترده علويان و شيعيان پرداخت . « 2 » علت اين سخت‌گيرى ، قيام شهيد فخ بود . او نسبت به امام عليه السلام نيز سخت‌گير بود ؛ تا جايى كه تصميم گرفت او را به قتل رساند ، اما فرصت نيافت . سرانجام هارون‌الرشيد در سال 170 هجرى به قدرت رسيد و از اين‌سو درگيرى شيعيان با او نيز اوجى ديگر يافت . امام عليه السلام براى حفظ شيعه از برخوردهاى قهرآميز و خشن حكومت ، به‌شدت تقيه را توصيه مىكرد و با گسترش شبكه‌هاى زيرزمينى ، افراد مورد اطمينان همانند على بن يقطين و جعفر بن محمد بن اشعث را در حكومت نفوذ داد تا ضمن صيانت از شيعه ، از اقدامات حكومت عليه شيعيان نيز جلوگيرى كنند . با اين همه سخت‌گيرى حكومت ، شيعيان رو به فزونى بودند و حتى در بغداد ، شهر امن و پايتخت عباسيان ، محله‌هاى شيعه‌نشين ايجاد شد و سازمان وكالت در آن فعال گرديد . گسترش قيام‌هاى علويان نيز از عمق نفوذ انديشه‌هاى شيعى حكايت مىكرد ؛ همانند قيام يحيى بن عبدالله علوى در ديلمان و قيام محمد بن جعفر علوى در مغرب .\r\nنفوذ امام كاظم عليه السلام و سازماندهى گسترده و هوشمندانه شيعيان به قدرى افزايش يافت و چشمگير شد كه برخى به هارون گفتند اكنون دو خليفه وجود دارد : يكى تو و ديگرى موسى بن جعفر . « 3 » امام عليه السلام با آنكه افرادى را در حكومت در رده‌هاى بالا نفوذ داده بود ، شيعيان را از همكارى علنى با حكومت منع مىكرد ؛ آن چنان كه صفوان جمّال از شيعيان به خاطر كرايه‌دادن شترانش به حكومت مورد ملامت امام عليه السلام قرار گرفت . « 4 » بخشى ديگر از مبارزات امام عليه السلام ملامت و طرد عالمان دربارى بود كه در خدمت حاكمان عباسى قرار داشتند . امام عليه السلام در اين باره فرمود : « فقيهان امينان پيامبرند ، مادامى كه خود را به دنيا نفروخته‌اند » . « 5 »\r\n\r\n\r\n","description":"","footnote":"\r\n( 1 ) . ابوالفرج اصفهانى ، مقاتل الطالبيين ، ص 270 .\r\n( 2 ) . ابن‌واضح احمد بن ابىيعقوب ، تاريخ اليعقوبى ، ج 2 ، ص 404 .\r\n( 3 ) . ابوجعفر محمد بن على بن حسين بن بابويه قمى ، معانى الأخبار ، ص 183 .\r\n( 4 ) . محمد بن حسن حر عاملى ، وسائل الشيعة الى تحصيل مسائل الشريعة ، ج 12 ، ص 13 .\r\n( 5 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 2 ، ص 36 .\r\n","page_name":" 215 ","page_number":215},
  {"content":"\r\n\r\nاز اين رو ، هارون‌الرشيد سرانجام براى مقابله با شيعه و نفوذ و رهبرى رو به گسترش و فراگير امام عليه السلام كمر به قتل او بست . هارون چند بار امام عليه السلام را دستگير و بازداشت كرد كه آخرين بازداشت ايشان چهارسال به طول انجاميد . با آنكه امام عليه السلام در زندان بسر مىبرد ، گسترش تشيع در جامعه و حضور فعال رهبران شيعى ، از نگرانى هارون نكاست ، تا اينكه سرانجام به دستور هارون ، يحيى بن خالد امام عليه السلام را در روز 25 رجب سال 183 هجرى در زندان بغداد به شهادت رساند . « 1 » سپس حكومت از ترس قيام شيعيان جمعى را فراهم ساخت و از آنان خواست بر مرگ طبيعى امام عليه السلام گواهى دهند .\r\n\r\nامام كاظم عليه السلام و معتزله\r\nدرگيرى و جدال بين قدريه و جبريه يا همان معتزلىها و اشعرىها ، در تاريخ علمى ، دينى ، سياسى و فرهنگى جهان اسلام پيشينه‌اى بس دراز دارد . از زمان امام صادق عليه السلام جنبش عقل‌گرايى آغاز شد ، اما گاه به افراط رفت و گاه نيز با مشرب‌هاى سياسى همراه گرديد . در اينكه انديشه اعتزال متأثر از انديشه‌هاى يونانيان بوده ، گزارش‌هايى آمده ، گرچه مخالفانى هم دارد .\r\nجنبه افراطى مذهب اعتزال كه در صدد توجيه همه گزاره‌هاى دينى در پرتو عقل بوده ، مورد انتقاد امامان و نخبگان شيعى بوده است . توجيه عقلى همه گزاره‌ها و بيان آراى متضاد در مذهب اعتزال ، آنان را با پرسش‌هاى جدى روبه‌رو ساخت . در فرهنگ شيعى توجه به احاديث و سنت پيامبر به ميزان عقل ، مورد اهتمام بود و امامان شيعه در دفاع از دين - همانند توحيد مفضل از امام صادق عليه السلام و احاديث بىشمار ديگر از ايشان - هيچ‌گاه از سنت و سيره پيامبر خدا صلى الله عليه و آله غفلت نمىكردند . در مقابل افراط معتزله ، در تمسك اشعرىها به حديثْ بدون توجه به جعليات در آن ، افراطى ديگر روى داد و تأثيرات ناگوار بىشمارى را بر فرهنگ و معارف اسلامى وارد ساخت .\r\nامروز يكى از دلايل مهجور ماندن علوم انسانى ، اجتماعى ، طبيعيات و فلسفه در ميان مسلمانان ، همين نگاه افراطى در كنار نهادن عقل و خرد در دين است كه هنوز هم رگه‌هايى از اين نگاه با عناوينى ديگر ادامه دارد .\r\nمهم‌ترين مسائل مورد اعتنا و بحث‌انگيز در مذهب اعتزال و بعدها در اشاعره ، صفات خداوند و برخى مباحث پايه در معرفت دينى بود . امام عليه السلام در برابر اين جريان‌ها به‌ويژه اعتزال كه در\r\n\r\n\r\n","description":"","footnote":"\r\n( 1 ) . محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 503 .\r\n","page_name":" 216 ","page_number":216},
  {"content":"\r\n\r\nابتداى رشد و گسترش بود ، به تبيين عقلانى بنيان‌هاى دينى در چارچوب شرع و قرآن پرداخت و فرمود : « از آنچه در قرآن است ، پا فراتر مگذاريد » . « 1 » نيز در حديث ديگرى فرمود :\r\nخداوند بالاتر و بزرگ‌تر از آن است كه كسى بتواند به حقيقت صفت او برسد . پس او را همان‌گونه كه خودش توصيف كرد ، بشناسيد و از غير آن دست برداريد . « 2 » اين سخن به مذهب اعتزال اشاره دارد كه در صدد است همه چيز را از روزنه تنگ عقل تبيين كند .\r\nدر مقابل اين گروه كه به افراط در استنادجويى به عقل در تبيين گزاره‌هاى دينى روى آورده بودند ، با پذيرش اصل جايگاه عقل در دين ، به نقد افراطى آن پرداخت و از طرف ديگر به سطحىنگرهايى كه يكسره به احاديث بدون توجه به جعليات و دست‌اندازى يهوديان و منحرفان ، آن را مورد استفاده قرار مىدادند نيز مقابله كرد . گفتنى است در اين عرصه نيز احاديث پرارجى از آن امام عليه السلام به يادگار مانده است .\r\n\r\nتاريخ امامت امام رضا عليه السلام\r\nامام على بن موسى عليه السلام در روز يازدهم ذىقعده سال 148 هجرى تولد يافت و در آخر صفر سال 203 به شهادت رسيد . ايشان از سال 183 به مدت بيست‌سال منصب امامت الهى را براساس وصيت امام كاظم عليه السلام و به امر الهى عهده‌دار گرديد . مادر وى نجمه نام داشت كه او را تُكْتَم نيز مىخواندند . « 3 » امام رضا عليه السلام از سال 201 وارد مرو شد و به مدت دو سال در دارالخلافه سكونت گزيد كه به‌ظاهر عهده‌دار منصب ولايتعهدى مأمون عباسى بود . بعد از شهادت امام كاظم عليه السلام گروه اندكى از شيعيان با انكار درگذشت امام كاظم عليه السلام به امامت ايشان به‌عنوان مهدويت باقى ماندند كه از آنان به گروه « واقفيه » ياد مىكنند . اين گروه با اعتقاد به مهدويت يا قائميت امام كاظم عليه السلام باعث انحراف در شيعه شدند و پس از مدتى نيز به دليل نبودِ پشتوانه نظرى و رهبرى سرگردان ماندند ؛\r\n\r\n\r\n","description":"","footnote":"\r\n( 1 ) . محمد بن يعقوب كلينى ، الكافى ، ج 1 ، ص 102 .\r\n( 2 ) . همان ، ص 105 .\r\n( 3 ) . بنگريد به : همان ، ص 486 ؛ ابومحمد حسن بن موسى نوبختى ، فرق الشيعة ، تصحيح محمدصادق آل بحر العلوم ، ص 96 .\r\n","page_name":" 217 ","page_number":217},
  {"content":"\r\n\r\nچنان‌كه امام رضا عليه السلام در باره آنها فرمود : « در حيرت زندگى مىكنند و نهايت در حال كفر مىميرند » . « 1 » اين تحير باعث سوءاستفاده غاليان گرديد و از آنها فرقه‌اى به نام « ممطوره » به وجود آمد كه به حلول و تناسخ معتقد بودند . اين نام برگرفته از « كلاب ممطوره » ( / سگ خيس‌شده در باران ) است كه يكى از متكلمان به دليل سرگردانىشان بر آنها نهاد .\r\nدر دوران امامت امام رضا عليه السلام به دليل توسعه فرهنگ و انديشه شيعى ، انحرافات عقيدتى و فرقه‌اى در شيعه بسيار اندك بود . حضور عالمان فرهيخته از شيعيان همانند يونس بن عبدالرحمن ، هشام بن حكم ، هشام بن سالم و على بن اسماعيل براى حراست و پويايى اين فرهنگ به رهبرى امام‌رضا ، در پيش‌گيرى از انحرافات بسيار سازنده بود . اين بزرگان ، دين و فرهنگ حديثى را به كمك اصول تأليف‌شده حفظ كردند تا به دوران غيبت رساندند . « 2 » دوران امامت امام رضا عليه السلام مصادف با ده سال پايانى حكومت هارون‌الرشيد بود كه امام عليه السلام با سياست تقيه و هدايت سازمان وكالت در شهرها و مناطق مختلف ايران ، آفريقا ، عراق و حجاز به حفظ ارتباط شيعيان با رهبرى پرداخت . البته سازمان وكالت در بخش شرقى جهان اسلام در شمال ايران ، بلخ ، كابل ، مصر و عراق نيز فعال بوده است .\r\nبعد از هارون‌الرشيد از سال 193 تا 198 هجرى ، امين عباسى حاكم و خليفه بود . عيش‌طلبى امين و درگيرى با برادرش مأمون عباسى و نيز اختلاف قومى سران حكومت با يكديگر ، سبب گشت كه براى امام رضا عليه السلام مزاحمتى جدّى ايجاد نشود ، ازاين‌رو امام عليه السلام با فراغت بال و بايستگى تمام به ترويج و تثبيت انديشه‌هاى شيعى پرداخت . امام عليه السلام از اين فرصت براى بازسازى سازمان وكالت و تبليغ آشكار تشيع نيز سود جست .\r\nفرصت مغتنم ديگرى كه در اختيار امام رضا عليه السلام قرار گرفت ، وضعيت سياسى و اجتماعى مأمون عباسى در مقابل برادرش امين بود كه او را ناگزير ساخت براى تضعيف حاكمت امين ، در برابر جنبش‌هاى شيعى و هواداران اهل‌بيت در نواحى شرقى سياست مدارا پيشه كند و تا حدودى نيز از محبان ميانه‌رو ( نه شيعيان ) در ايران براى مقابله با امين سود جويد .\r\nبا حاكميت يافتن مأمون در سال 199 هجرى دور جديد قيام‌هاى علويان آغاز گرديد كه از جمله مىتوان به قيام محمد بن جعفر عليه السلام عموى امام رضا عليه السلام در مكه اشاره كرد . وى فردى زاهد و دانشمند و به دور از سياست بود . او در مقابل اهانت به حضرت صديقه كبرى - كه در يكى\r\n\r\n\r\n","description":"","footnote":"\r\n( 1 ) . رسول جعفريان ، حيات فكرى و سياسى امامان شيعه ، ص 429 .\r\n( 2 ) . همان ، ص 430 .\r\n","page_name":" 218 ","page_number":218},
  {"content":"\r\n\r\nاز نوشته‌ها صورت گرفته بود - دست به قيام زد و با حاكم مكه وارد جنگ شد ، اما بعد از چندى او را دستگير و به خراسان تبعيد كردند . « 1 » هم‌زمان با آن ، ابن‌طباطبا علوى ( ابوعبدالله محمد بن ابراهيم ) از نوادگان امام حسين عليه السلام در كوفه قيام كرد . با پيوستن ابوسرايا يكى از شيعيان مبارز به ابن طباطبا ، و برعهده‌گرفتن فرماندهى سپاه او ، اين قيام تقويت و گسترش يافت . از اين‌رو حكومت دوبار به جنگ آنان رفت . پس از رحلت ابن‌طباطبا ، محمد بن محمد بن زيد از نوادگان امام سجاد عليه السلام حكومتى شيعى در كوفه تشكيل داد و سپس يمن ، اهواز ، بصره و مكه را تحت حاكميت خود درآورد و واليانى در اين شهرها منصوب نمود . ابتدا طاهر ذوالقرنين مأمور مقابله با اين حكومت شد كه به دليل گرايش شيعى طاهر ، خليفه از اعزام او منصرف شد و سپاه به فرماندهى هرثمه گسيل گشت ، اما با شكست مواجه گرديد ، ولى چندى نگذشت كه با خدعه مذاكره و گفتگو حكومت كوفه شكست خورد . « 2 » قيام‌هاى محلى متعددى در حجاز و عراق نيز صورت گرفت كه هيچ‌يك نتوانست در مقابل حكومت مركزى پايدار بماند . سرانجام مأمون تا سال 201 هجرى همه سرزمين‌هاى اسلامى را به تصرف خود درآورد . علت اصلى قيامها در بين سال‌هاى 198 تا 200 هجرى ضعف حكومت مركزى ، شكاف در ميان عباسيان ، تغيير محل حكومت ، تبليغ آشكار انديشه سياسى و دينى تشيع از سوى امام رضا عليه السلام ( بعد از هارون‌الرشيد ) و تبليغ آزادانه رهبران مخالف طى اين سال‌ها بود .\r\nمأمون عباسى براى فرونشاندن قيام علويان و از سويى با توجه به محبوبيت شديد امام رضا و اهل‌بيت عليهم السلام در بسيارى از مناطق ايران و عراق ، بر آن شد تا حضرت را به اجبار به مرو فراخواند ، اما به ظاهر محترمانه ، تا هم از اعتراض و قيام علويان رهايى يابد و هم از حمايت شيعيان و محبان اهل‌بيت عليهم السلام در سرزمين‌هاى اسلامى برخوردار شود . علاوه بر اين ، امام عليه السلام را نيز كه احتمال مىداد در مدينه با شيعيان و رهبران مخالف روابطى داشته باشد در كنترل درآورد .\r\n\r\nامام رضا عليه السلام و مأمون عباسى\r\nاز مهم‌ترين فصل تاريخ و حيات سياسى و رهبرى امام رضا عليه السلام حضور ايشان در مرو و پذيرش مقام ولايتعهدى مأمون عباسى است . در بارهء حضور امام ، پذيرش ولايتعهدى و برخوردها و\r\n\r\n\r\n","description":"","footnote":"\r\n( 1 ) . بنگريد به : ابوالفرج اصفهانى ، مقاتل الطالبيين ، تحقيق كاظم المظفر ، ص 501 - 498 .\r\n( 2 ) . بنگريد به : على بن محمد ( ابن‌اثير ) ، الكامل فى التاريخ ، ج 6 ، ص 522 - 476 ؛ محمد بن جرير طبرى ، تاريخ الامم و الملوك ، ترجمه ابوالقاسم پاينده ، ج 8 ، ص 530 .\r\n","page_name":" 219 ","page_number":219},
  {"content":"\r\n\r\nمواضع ايشان با حكومت در اين دوره ، پرسش‌هاى بسيارى پيش‌رويمان قرار مىگيرد ؛ مثلًا اينكه مأمون چه هدفى يا اهدافى را در سپردن ولايتعهدى به امام عليه السلام دنبال مىكرد و امام عليه السلام نيز چه موضع و سياستى را در مقابل آن به كار بست ؟\r\nزمينه‌هاى نگرانى مأمون را مىتوان با نگاهى به قيام‌هاى متعدد در عراق و حجاز - كه پيش‌تر به برخى از آنها اشاره شد - دريافت . در نگاهى كلى ، تبليغ و نشر انديشه‌هاى شيعى از سوى امام عليه السلام ، تشتت بين عباسيان و نيز اوج‌گيرى فعاليت‌هاى سياسى و فرهنگى علويان و شيعيان در نواحى مركزى و شرق جهان اسلام ، جملگى مأمون را بر آن داشت تا با تظاهر به دوستى و اعتقاد به برترى و فضايل امام عليه السلام ، حضرت را براى آرام ساختن فضاى ملتهب سياسى ، فرهنگى و دينى جامعه به مرو فراخواند . مأمون عباسى با بهره‌مندى از نبوغ سياسى و آگاهى از علايق شيعيان و علويان به امام رضا عليه السلام تنها گريزگاه از بحران موجود را همراه شدن حكومت با اهل‌بيت و امام عليهم السلام مىدانست .\r\nدر برخى منابع ادعا شده است كه مأمون عباسى شيعه بوده و اين اعتقاد دينى او سبب نزديكى و فراخوان امام رضا عليه السلام به ايران شده است . در اين باره بايد دانست اهل‌حديث كه اغلب از مخالفان امام على عليه السلام و از حزب عثمانيه بصره بودند ، نسبت تشيع به مأمون را پراكندند . از آنجا كه معتزله امام على عليه السلام را از خلفا برتر و افضل مىدانستند ، مأمون نيز به تبع آنان به اين شايستگى حضرت معترف بود . « 1 » از اين سو ، اعتزال به‌شدت به مقابله با اهل‌حديث برخاسته بود .\r\nاهل‌حديث نيز براى از ميان بردن رقيب ، آنان را متهم به شيعه‌گرى مىكرد و از جمله مأمون عباسى را كه سخت به اعتزال گرايش داشت و از آن حمايت مىكرد به تشيع متهم ساختند .\r\nبنابراين نمىتوان هدف از فراخوان امام رضا عليه السلام را در گرايش‌هاى شيعى مأمون جستجو كرد .\r\nمأمون خود در نامه‌اى به عباسيان - كه از انتصاب امام رضا عليه السلام به ولايتعهدى معترض بودند ، به تفصيل از انگيزه خود مىگويد :\r\nاين مرد [ / امام رضا عليه السلام 
  ] كارهاى خود را از ما پنهان كرده و مردم را به امامت خود مىخواند . ما او را بدين جهت وليعهد قرار داديم كه مردم را به خدمت ما خوانده و به سلطنت و خلافت ما اعتراف نمايد و درضمن علاقه‌مندان و مريدانش بدانند كه او آن چنان كه ادعا مىكند ، نيست و اين امر [ / خلافت 
  ] شايسته ماست نه او ، و همچنين\r\n\r\n\r\n","description":"","footnote":"\r\n( 1 ) . بنگريد به : سيد جعفر مرتضى عاملى ، الحياة السياسيّة للإمام الرضا عليه السلام ، ص 214 - 212 .\r\n","page_name":" 220 ","page_number":220},
  {"content":"\r\n\r\nترسيديم اگر او را به حال خود بگذاريم ، در كار ما شكافى به وجود آورد كه نتوانيم آن را پركنيم و اقدامى بر ضد ما بكند كه تاب مقاومتش را نداشته باشيم . « 1 » مأمون هدف خود را براى مشروعيت‌بخشى به حكومت عنوان مىكند ؛ چرا كه همواره امامان شيعه عليهم السلام حكومت آنان را نامشروع مىدانستند . اين امر هميشه باعث رنجش و كدورت عباسيان نسبت به امامان شيعه عليهم السلام و پيروان ايشان بوده است . اين مسئله در عصر مأمون - بنا به دلايلى كه گفتيم - شديدتر شد : علويان و شيعيان نه‌تنها در خفا و با عدم‌همكارى اعتراض خود را در باره مشروع ندانستن خلافت عباسى نشان مىدادند ، بلكه آشكارا با شركت در قيام‌ها و حركت‌هاى اعتراضى و گسترش فعاليت‌هاى تبليغى ، بر اين حركت افزودند و بدان عمق بخشيدند . نمونه بارز آن ، استقبال گرم مردم شهرهاى مختلف عراق ، جنوب و نواحى مركزى و شرق ايران از كاروان امام رضا عليه السلام از مدينه به مرو بود . در شهر نيشابور هزاران نويسنده و محدث آماده ثبت حديث از امام عليه السلام شدند ، با آنكه در چنين شهرى حضور فعال شيعيان چندان آشكار نبود . به هر روى ، شمار انبوه استقبال كنندگان و محدثان حكايتگر فعاليت گسترده سازمان وكالت در آن سامان بود .\r\nامام عليه السلام با صراحت تمام حديث سلسلةالذهب را - كه داراى معتبرترين سند روايى از طريق امامان معصوم عليهم السلام است - نقل مىكند كه اساس دين و آيين و امنيت را بر توحيد استوار مىسازد و سرانجام توحيد را به امامت پيوند زده ، خود را مصداق بارز و شرط هدايت و حيات دينى معرفى مىكند . اين حديث گوياترين موضع امام عليه السلام در بيان نظريه امامت و متعارض با همه مبانى خودساخته عباسيان در تصدى غاصبانه خلافت مسلمانان بود . مأمون در همان نامه عباسيان را ملامت مىكند كه شما همان سياست امويان را در مقابله با فرزندان علىبن ابىطالب پيشه كرديد كه سياستى شكست‌خورده بود . او با نبوغ سياسى خود روش جديدى را پيش گرفت كه اگر هوشيارى امام عليه السلام نبود ، تشيع با خطرى جدى روبه‌رو مىشد .\r\nهدف ديگر مأمون از انتقال امام عليه السلام به مرو و دستگاه حكومت ، كنترل حضرت عليه السلام و از بين بردن استقلال ايشان بود . همچنين مأمون مىگويد قصد دارد كه از قدر و منزلت امام عليه السلام در پذيرش ولايتعهدى بكاهد ؛ زيرا او با اين كار به عمل سياسى دون شأن خود تن سپرده و در حكومتى نامشروع و غيرعادلانه مشاركت نموده است ؛ چنان‌كه اباصلت هروى در بارهء واگذارى مقام وليعهدى به امام رضا عليه السلام مىگويد :\r\n\r\n\r\n","description":"","footnote":"\r\n( 1 ) . ابوجعفر محمد بن على بن حسين بن بابويه قمى ، عيون اخبار الرضا عليه السلام ، ج 2 ، ص 167 .\r\n","page_name":" 221 ","page_number":221},
  {"content":"\r\n\r\nولايتعهدى را به امام واگذاشت تا به مردم نشان بدهد كه او دنياخواه است و بدين‌ترتيب موقعيت معنوى خود را پيش آنها از دست بدهد . « 1 » بدين‌رو مأمون تلاش كرد تا تقدس امام عليه السلام را در بين مردم خدشه‌دار نموده ، او را به دنياطلبى و رياست‌خواهى متهم كند . از اين رو ، برخى به امام در پذيرش مقام وليعهدى اعتراض نمودند كه امام در پاسخ آنان فرمود : « خدا مىداند كه من از اين امر چقدر كراهت داشتم » . « 2 »\r\n\r\nمواضع امام عليه السلام در مقابل مأمون عباسى\r\nدر ماجراى ولايتعهدى و انتقال امام عليه السلام به دارالحكومه مرو ، تنها مأمون نمىتوانست فرمان براند و امام نيز فرمانبر او باشد . امام عليه السلام گرچه به ظاهر همانند امامان ديگر ، سياست تقيه پيش‌گرفت ، هيچ‌گاه بر سر اصل امامت و دين تن به تقيه نداد . حضرت عليه السلام با هوشمندى تمام از يك سو مخالفت خود را نسبت به انتقالش به مرو آشكار ساخت ، تا گمان برده نشود كه ايشان به رضايت خود به مرو مىرود . اصل آوردن امام به مرو براى مأمون پيروزى محسوب مىشد ، از اين رو امام تا آنجا كه مىتوانست با ابراز مخالفت ضمنى و آشكار ، اين پيروزى را به نوعى خدشه‌دار مىكرد .\r\nبه هر روى ، با اصرارِ زياد مأمون و پس از دو ماه بحث و تهديد ، ولايتعهدى به امام عليه السلام تحميل شد و ايشان به اجبار پذيرفت . تهديد مأمون به كشتن امام عليه السلام خود دليلى روشن بر تحميلى بودن اين مسئوليت است . « 3 » با اين همه ، امام عليه السلام بسيار كوشيد تا مأمون به اهداف خود نرسد . اولين اقدام وى ، گرفتن اعتراف از عباسيان بود ، مبنى بر محق بودن اهل‌بيت عليهم السلام براى امامت ؛ امرى كه درست بر خلاف خواست مأمون بود . امام در يك سخنرانى براى استفاده از اين فرصت پيش‌آمده چنين فرمود :\r\nسپاس خداى را كه آنچه مردم از ما تباه كرده بودند ، حفظ فرمود و قدر و منزلت ما را كه پايين برده بودند ، رفعت بخشيد . هشتاد سال بر بالاى چوب‌هاى كفرْ ما را لعن و نفرين كردند ؛ فضايل ما را كتمان كردند و ثروت‌هاى زيادى در دروغ بستن به ما هزينه كردند ، ولى خداوند جز اعتلاى نام ما و آشكار شدن فضل ما را نخواست . « 4 »\r\n\r\n\r\n","description":"","footnote":"\r\n( 1 ) . همان ، ص 241 .\r\n( 2 ) . همان ، ص 244 .\r\n( 3 ) . بنگريد به : همان ، ج 2 ، ص 139 ؛ همو ، الأمالى ، ص 43 ؛ علّامه محمد تقى مجلسى ، بحار الأنوار ، تحقيق محمدباقر محمودى ، ج 49 ، ص 29 .\r\n( 4 ) . ابوجعفر محمد بن على بن حسين بن بابويه قمى ، عيون اخبار الرضا عليه السلام ، ج 2 ، ص 162 .\r\n","page_name":" 222 ","page_number":222},
  {"content":"\r\n\r\nامام عليه السلام در استدلالى ديگر در برابر جمعى از پرسشگران در اينكه چرا ولايتعهدى را پذيرفته ، فرمود : « به همان دليلى كه جدم داخل شورا [ / گروه منتخب عمر 
  ] شد » . « 1 » امام عليه السلام در جايى ديگر به‌صراحت سپردن ولايتعهدى از سوى مأمون به ايشان را اعتراف به حق او در امامت مىداند :\r\nاميرالمؤمنين [ / مأمون 
  ] كه خدا او را در رفتن راه راست كمك كند و در استقامت امرش توفيق دهد ، آنچه از حق ما راكه ديگران انكار كرده بودند ، به رسميت شناخت . او رياست كل و خلافت را براى من واگذاشت ، اگر بعد از او زنده ماندم . « 2 » عبارت آخر به توطئه مأمون اشاره دارد كه در جايى ديگر نيز فرمود : « اين كار به پايان نخواهد رسيد . » « 3 » افزون بر اين ، امام عليه السلام شرايطى را براى پذيرش مقام وليعهدى مطرح نمود كه كاملًا خواسته‌ها و اهداف مأمون را ناكام گذارد . حضرت شرط كردند كه هيچ عزل و نصبى انجام ندهد و هيچ گونه مداخله‌اى در امور سياسى و جارى نداشته باشد :\r\nمن اين امر را مىپذيرم ، با اين شرط كه كسى را به كارى نگمارم ؛ كسى را از مقامش عزل نكنم ؛ رسم و روشى را نقض نكنم . « 4 » امام عليه السلام بدين‌روى مردم را متوجه تشريفاتى بودن مسئوليت خود نمود . امام با اين موضع خويش نشان داد كه پذيرش ولايتعهدى در جامعه‌اى كه قادر نيست رهبرى امامت الهى را در عرصه سياسى بپذيرد ، كارى است عبث و بيهوده . بنابراين بايد همان سياست‌هاى اصولى امامان پيشين را پىگرفت . « 5 »\r\n\r\nسياست مأمون در تضعيف موقعيت امام عليه السلام\r\nدر مقابل تلاش‌هاى امام رضا عليه السلام در حقانيت امامت خود - كه بر نقش و علم لدنى و دانش استوار\r\n\r\n\r\n","description":"","footnote":"\r\n( 1 ) . همان ، ص 140 .\r\n( 2 ) . همان ، ص 146 .\r\n( 3 ) . محمد بن نعمان ( شيخ مفيد ) ، الارشاد فى معرفة حجج اللَّه على العباد ، ج 2 ، ص 263 .\r\n( 4 ) . ابوجعفر محمد بن على بن حسين بن بابويه قمى ، عيون اخبار الرضا عليه السلام ، ج 2 ، ص 148 ؛ محمد بن يعقوب كلينى ، الكافى ، ج 1 ، ص 487 .\r\n( 5 ) . برگرفته از : رسول جعفريان ، حيات فكرى و سياسى امامان شيعه عليهم السلام ، ص 441 - 436 .\r\n","page_name":" 223 ","page_number":223},
  {"content":"\r\n\r\nبود - مأمون كوشيد تا با سياست‌هايى شيعيان و مسلمانان را نسبت به علم امام عليه السلام دچار ترديد كنند . حضرت در برابر هجوم انديشه‌هاى هندى و يونانى به حوزه علوم و فرهنگ اسلامى با تشكيل جلسات علمى ، كلامى و فلسفى در مرو از افراط و التقاط پيش‌گيرى كرد و با گردهم آوردن انديشمندان و متكلمان ، به دفاع عقلانى از دين روى آورد . از اين‌رو ، مأمون بهتر ديد كه به تشكيل مناظره با اصحاب اعتزال كه رونق زيادى گرفته بودند ، بپردازد . مأمون خود نيز به دليل گرايش عقل‌گرايى ، به اين مباحث نيز علاقه شخصى داشت ؛ ضمن اينكه در صورت پيروزى مىتوانست امامت امام را نيز بىاعتبار سازد . برخى معتقدند هدف او از اين اقدام جلب نظر نخبگان و فرهيختگان شيعى بود تا آنها را با خلافت همراه كند . از اين روى ، امام به آنان توصيه مىكند : « فريب اين ظاهرسازىها را نخورند . من به دست مأمون به شهادت خواهم رسيد . » « 1 » مجالس مناظره علمى بين امام عليه السلام و انديشمندان بىگمان مشكلاتى را براى مأمون و دستگاه خلافت ايجاد كرد . به‌همين‌رو ، مأمون با پىبردن به اين خطر كه حضور قوى و عالمانه امام عليه السلام در مناظرات او را محور توجه همه انديشمندان قرار داده و از ديگر سو اعتبار ويژه‌اى براى امام و زمينه‌اى براى عيان شدن امامت وى فراهم كرده است ، پس از آن كوشيد تا امام عليه السلام را كنترل كند و روابط او را با انديشمندان و هواداران محدودتر سازد ؛ تا بدانجا كه به محمد بن عمرو طوسى مأموريت داد كه مردم را از مجالس علمى و مباحث و دروس كلامى امام رضا عليه السلام دور سازد .\r\nامام عليه السلام نيز وقتى از اين جريان مطلع شد ، مأمون را نفرين كرد . « 2 » اشتباه ديگر مأمون سپردن اقامه نماز عيد فطر به امام عليه السلام بود تا بدين‌رو نشان دهد كه ايشان در عرصه حكومتى فعال است ، اما ناگزير شد به علت استقبال بيش از حد مردم و حاكم شدن فضاى معنوى بر جمعيت ، امام عليه السلام را از بين راه بازگرداند . اين امر نيز در ديدگاه مردم كاملًا گوياى بىصداقتى مأمون و پايگاه اجتماعى و دينى عميق امام عليه السلام بود . از آن پس ، مأمون بر امام عليه السلام مراقبانى گمارد تا سخت تمام ارتباطات او را كنترل و قطع كنند .\r\nاعتراض ديگر امام رضا عليه السلام در هجوم به ممالك شرقى ( سرزمين‌هاى غيرمسلمان ) بود كه عباسيان به بهانه جهاد و فتوحات دينى بدانجا هجوم مىبردند . مأمون پس از اين بود كه به اشتباه سياست خويش واقف شد ؛ چرا كه مىديد امام عليه السلام همه سياست‌هاى او را خنثى مىكند و از آنها\r\n\r\n\r\n","description":"","footnote":"\r\n( 1 ) . ابوجعفر محمد بن على بن حسين بن بابويه قمى ، عيون اخبار الرضا عليه السلام ، ج 2 ، ص 183 .\r\n( 2 ) . همان ، ص 171 .\r\n","page_name":" 224 ","page_number":224},
  {"content":"\r\n\r\nبراى خواسته‌ها و منويات دينى و رسالت الهى خويش بهره مىگيرد . مأمون در نامه‌اش به سران بنىعباس مىنويسد :\r\nاكنون كه با وى اين رويه را پيش‌گرفته و در كار او مرتكب خطا شده و خود را با بزرگ كردن او در لبه پرتگاه قرار داده‌ايم ، نبايد در كار وى سهل‌انگارى كنيم . بدين دليل بايد كم‌كم از شخصيت و عظمت او بكاهيم و او را پيش مردم به صورتى در آوريم كه از نظر آنان شايستگى خلافت را نداشته باشد . سپس در باره او چنان چاره‌انديشى كنيم كه از خطرات او - كه ممكن است متوجه ما شود - جلوگيرى كرده باشيم . « 1 » چاره‌انديشى مأمون كه نهايت عجز و درماندگى او و سران عباسى را مىرساند ، چيزى نبود جز توطئه و نيرنگ هميشگى حاكمان در مقابل امامان شيعه عليهم السلام كه هر گاه به تنگ مىآمدند و از تدبير و مقابله فكرى و تبليغى عاجز و ناتوان مىشدند ، دست به ترور و قتل مىزدند .\r\nسرانجام مأمون عباسى ناگزير بغداد را بر مرو ترجيح داد و ابتدا استاد و وزير اعظم خويش فضل بن سهل را در سرخس در شعبان سال 202 هجرى به قتل رسانده ، سپس امام رضا عليه السلام را در اوايل سال 203 هجرى در توس به شهادت رساند .\r\n\r\nتاريخ امامت امام محمدتقى عليه السلام\r\nامام محمد بن على عليه السلام در سال 195 هجرى تولد يافت . مادر وى سبيكه [ سكينه 
  ] نوبيّه از خانواده ام‌المؤمنين ماريه قبطيه است « 2 » كه وى را ريحانه نيز مىخواندند . مشهورترين القاب امام محمد بن على عليه السلام « جواد » و « تقى » است . وى از سال 203 - 220 هجرى عهده‌دار امامت الهى شيعيان بود .\r\nدوران امامت وى با دو خليفه عباسى ، مأمون و معتصم معاصر بوده است .\r\nامام جواد عليه السلام اولين امامى بود كه در سن كودكى به امر خداوند به امامت منصوب شد ، از اين رو محل بحث و مناظرهء بسيار قرار گرفت . بحث نخست اين بود كه آيا از جهت نقلى ، دينى و عقلى ممكن است فردى در كودكى به امامت برسد ؟\r\nبحث و منازعه بعدى دربارهء شخص حضرت بود كه آيا او در اين سن ، دانايى و علم و توانمندى در رهبرى را داراست ؟\r\n\r\n\r\n","description":"","footnote":"\r\n( 1 ) . همان ، ص 168 .\r\n( 2 ) . محمد بن يعقوب كلينى ، الكافى ، ج 1 ، ص 492 .\r\n","page_name":" 225 ","page_number":225},
  {"content":"\r\n\r\nامام رضا عليه السلام در دوران امامت خويش در سال‌هاى پايانى حياتشان چون محتمل مىدانستند چنين شبهاتى در خصوص امامت امام جواد عليه السلام پيش‌آيد ، با شهادت‌طلبيدن برخى بزرگان شيعى همانند ابويحيى صنعانى ، ابن‌ساباط و عبّاد بن اسماعيل ، آنان را در اين امر شاهد گرفتند . « 1 » امام جواد عليه السلام نيز با آگاهى تمام در چند جاى به پرسندگان و ترديدكنندگان پاسخ گفته‌اند و با استدلال به اينكه امامت منصب و مقام الهى است و خداوند اگر اراده‌اش تعلق گيرد ، اين شايستگى و ظرفيت را براى برتافتن امانت و مسئوليت ايجاد مىكند ، به نمونه‌هاى تاريخى در پيامبران الهى - كه در كتب آسمانى تورات و انجيل و قرآن آمده - اشاره مىكند ؛ « 2 » چنان كه در قرآن دربارهء نبوت حضرت يحيى مىخوانيم :\r\nوَ لَمَّا بَلَغَ اشُدَّهُ آتَيْنَاهُ حُكْماً وَ عِلْماً . « 3 » و چون به حدّ رشد رسيد ، او را حكمت و دانش عطا كرديم .\r\nنمونه بارز مورد اتفاق مسلمانان و مسيحيان ، نبوت حضرت عيسى عليه السلام در خردسالى است :\r\nآتَيْنَاهُ الْحُكْمَ صَبِيّاً . « 4 » ما در خردسالى به او نبوت داديم .\r\nدر باره حضرت يوسف نيز داستان چنين است . « 5 » به هر روى ، امام عليه السلام با اين استدلال ، هم درك بالاى خود را مىنماياند و هم از اراده خداوندى در سپردن مسئوليت الهى به افراد كم سن ، ولى داراى توان و علم و حكمت سخن مىگويد .\r\nبنابراين علم خداوند به‌عنوان موهبتى براى هدايت جامعه بشرى ممكن است بدون آموزش و يادگيرى به گونه‌اى لدنّى در افراد وجود داشته باشد . « 6 » از اين روست كه نخبگان و بيشتر شيعه ، امامت را از منظر « منصب الهى » مىنگريستند . براى بسيارى نيز آزمودن امام عليه السلام براى كشف\r\n\r\n\r\n","description":"","footnote":"\r\n( 1 ) . بنگريد به : شيخ مفيد ، الإرشاد فى معرفة حجج اللّه على العباد ، ص 317 ؛ ابوعلى فضل بن حسن‌طبرسى ، اعلام الورى ، ص 330 ؛ علّامه محمد تقى مجلسى ، بحار الأنوار ، ج 50 ، ص 36 - 18 .\r\n( 2 ) . ابومحمد حسن بن موسى نوبختى ، فرق الشيعة ، تصحيح محمدصادق آل‌بحرالعلوم ، ص 90 .\r\n( 3 ) . يوسف ( 12 ) : 22 .\r\n( 4 ) . مريم ( 19 ) : 12 .\r\n( 5 ) . قصص ( 28 ) : 14 .\r\n( 6 ) . محمد بن حسن حر عاملى ، وسائل الشيعة الى تحصيل مسائل الشريعة ، ص 90 .\r\n","page_name":" 226 ","page_number":226},
  {"content":"\r\n\r\nتوان علمى و درك اجتماعى او ضرورى مىنمود . البته همواره در هر دوره ، بزرگان شيعه چنين مىكردند ، اما در مورد امام جواد عليه السلام اين مسئله بيشتر مورد توجه قرار گرفت . در تاريخ حيات امام عليه السلام روايات زيادى از اين نوع اقدامات و اجتماعات شيعيان گزارش شده است . يكى از اين جلساتِ امتحان در موسم حج انجام گرفت كه هشتاد تن از عالمان شيعه از بغداد و ديگر شهرها گردهم آمده ، عازم مدينه شدند . آنان ابتدا نزد عبدالله بن موسى عموى امام جواد عليه السلام رفتند و با او به بحث و مناظره نشستند و اطمينان يافتند كه او نمىتواند امام باشد و سپس به محضر امام جواد عليه السلام رفتند . آن حضرت با بردبارى به يكايك پرسش‌هاى علمى ، فقهى و كلامى عالمان بزرگ شيعه پاسخ داد ؛ آن‌سان كه همگان در آن نشستْ امامت وى را تصديق و او را در مقام امام به جامعه شيعيان معرفى كردند . « 1 » چنين مجلسى نيز در سال 205 با حضور امام عليه السلام و برخى عالمان شهرهاى مختلف انجام گرفت « 2 » كه در همه اين جلسات شيعيان اصرار داشتند از طريق علم و دانشِ حضرت به امامت او پى برند .\r\n\r\nامام جواد عليه السلام و خلفاى عباسى\r\nمأمون عباسى بعد از انتقال مقر حكومت از مرو به بغداد براى رهايى خويش از اتهام به قتل امام رضا عليه السلام و همراه نمودن شيعيان عراق با خود يا دست‌كم واداشتن آنان به سكوت از يك سو و همچنين به دليل علايق شخصى به مباحث علمى از سوى ديگر ، به ترتيب دادن مجالس مناظره با حضور امام جواد عليه السلام روىآورد . از مهم‌ترين مناظره‌هايى كه در گزارش‌هاى تاريخى به تفصيل ثبت گرديده ، مناظره امام عليه السلام با يحيى بن اكثم از دانشمندان نامدار زمان مأمون و مورد احترام ايشان بود كه با طرح پيچيده‌ترين پرسش‌هاى فقهى به مناظره با امام عليه السلام نشست و حضرت نيز با طرح فروع و فروض مختلف به پاسخگويى پرداخت . « 3 » شايد مأمون مىپنداشت با مشغول داشتن امام عليه السلام به مباحث علمى ، رويكرد شيعيان را نيز از سياست به علوم معطوف خواهد كرد و از سويى حضور امام عليه السلام در اين مباحث خود نوعى همكارى و نزديكى را در اذهان شيعيان القا مىكند . از ديگر سو ، مأمون عباسى براى رفع نگرانى خود و براى زيرنظر داشتن امام جواد عليه السلام و كنترل فعاليت‌هاى سياسى و فرهنگى ايشان ، حضرت\r\n\r\n\r\n","description":"","footnote":"\r\n( 1 ) . بنگريد به : علّامه محمد تقى مجلسى ، بحار الأنوار ، تحقيق محمدباقر محمودى ، ج 50 ، ص 99 و 100 .\r\n( 2 ) . بنگريد به : محمد بن يعقوب كلينى ، الكافى ، ج 1 ، ص 314 .\r\n( 3 ) . بنگريد به : محمد بن نعمان ، الإرشاد فى معرفة حجج اللّه على العباد ، ج 2 ، ص 319 و 320 .\r\n","page_name":" 227 ","page_number":227},
  {"content":"\r\n\r\nرا از مدينه به بغداد فراخواند و دخترش ام‌فضل را نيز به عقد وى درآورد كه موجب خشم و اعتراض عباسيان گرديد . البته برخى نيز اقدام مأمون در تشكيل مجلس مناظره را اثبات برترى و فضايل امام براى عباسيان در واكنش به اعتراضات آنان مىدانند . اما به نظر مىرسد او با زيركى به منظور حفظ وجاهت خود و به‌ظاهر براى دلجويى از امام جواد عليه السلام و اظهار محبت خويش به اهل‌بيت عليهم السلام چنين سياستى پيشه كرد و با به عقد در آوردن او و دخترش ، خود را سخت علاقه‌مند به اهل‌بيت عليهم السلام نشان داد و حتى اعلام كرد كه مىخواهم به داشتن نوه‌اى از فرزندان حضرت فاطمه مفتخر باشم ، اما خداوند چنين افتخارى را از او دريغ كرد و ام‌فضل هرگز از امام عليه السلام صاحب فرزندى نشد . ام‌فضل حتى مورد توجه امام عليه السلام نبود و او در نامه‌اى به پدرش مأمون از اين بىاعتنايى امام عليه السلام شِكوه مىكرد . « 1 » سياست امام جواد عليه السلام در مقابل خلافت نيز بر پايه تقيه بود و هدايت و رهبرى شيعيان از طريق سازمان وكالت كه به شدت توسعه يافته بود ، انجام مىگرفت . از اين‌سو ، مخالفان نيز براى آشكار كردن عقايد امام عليه السلام - به ويژه پس از شكست در مناظره‌هاى علمى - و رودررو قرار دادن امام عليه السلام با بيشتر مردم سرزمين‌هاى حوزه عربى كه پيرو خلفا بودند ، به طرح پرسش‌هايى در جمع عالمان و مردم سنىمذهب مىپرداختند تا با آشكار ساختن عقايد و ديدگاه امام عليه السلام او را منزوى و مورد بغض عوام قرار دهند ؛ چنان كه در يكى از مجالس مناظره ، يحيى بن اكثم فقيه بزرگ اهل‌سنت ابتدا روايتى را دربارهء ابوبكر بدين مضمون مطرح مىكند كه جبرئيل از طرف خدا به رسولش گفت : « از ابوبكر پرسشى كن كه آيا او از من راضى است ؟ من كه از او راضى هستم . » امام عليه السلام با هوشمندى بدون موضع‌گيرى صريح پاسخ داد : من منكر فضل ابوبكر نيستم ، اما كسى كه اين روايت را نقل كرده ، مىبايد بدين‌روايت نيز كه از رسول خدا صلى الله عليه و آله نقل شده و همه حديث‌شناسان نيز صحت آن را پذيرفته‌اند ، توجه داشته باشد : نسبت سخنان دروغ و ساختگى بر من زياد شده و پس از اين زيادتر خواهد شد ، كسانى كه دروغ بر من مىبندند ، جايگاهشان از آتش پر خواهد شد . هنگامى كه حديثى از طرف من به شما مىرسد ، آن را بر كتاب خدا و سنت من عرضه كنيد ؛ اگر با آن دو سازگار بود ، آن را بپذيريد ، و گرنه كنارش گذاريد . اكنون حديثى كه تو نقل مىكنى ، با كتاب خدا هم‌سو نيست ؛ زيرا خداوند در قرآن مىفرمايد :\r\nوَ لَقَدْ خَلَقْنَا الإِنسَانَ وَ نَعْلَمُ مَا تُوَسْوِسُ بِهِ نَفْسُهُ وَ نَحْنُ أَقْرَبُ إِلَيْهِ مِنْ حَبْلِ الْوَرِيْدِ . « 2 »\r\n\r\n\r\n","description":"","footnote":"\r\n( 1 ) . بنگريد به : همان ، ج 1 ، ص 323 .\r\n( 2 ) . ق ( 50 ) : 16 .\r\n","page_name":" 228 ","page_number":228},
  {"content":"\r\n\r\nو ما انسان را آفريده‌ايم و مىدانيم كه نفس او چه وسوسه‌اى به او مىكند ، و ما از شاهرگ [ او 
  ] به او نزديكتريم .\r\nآيا خدا از رضا و سخط ابوبكر آگاهى نداشت كه از او مىپرسد ؟ ! اين عقلًا محال است . « 1 » بعد از مأمون عباسى ، معتصم عباسى در اولين سال حكومت خود در سال 220 هجرى امام جواد عليه السلام را مجدداً به بغداد فراخواند و در آنجا وى را با دسيسه و توطئه در 25 سالگى به شهادت رساند . « 2 »\r\n\r\nقيام‌ها و جنبش‌ها در عصر امامت امام جواد عليه السلام\r\nگسترش تعصبات قومى و پيدايى حكومت‌هاى محلى ، درگيرىها و اختلافات فراوانى را بعد از هارون‌الرشيد در قلمرو حكومت عباسيان ايجاد كرد . ترجيح‌يافتن مسئله قوميت و نژاد بر ارزش‌هاى دينى و حتى تحريف دين براى برترىجويىهاى قومى در كنار استبداد و ظلم ، نفرت انديشمندان و انسان‌هاى ارزش‌مدار و حق‌طلب را برانگيخت . برخى قيام‌هاى عصر مأمون و معتصم چنين پيش‌زمينه‌اى داشت و پاره‌اى ديگر نيز در ادامه قيام شيعيان و علويان مبارز و مخالف بود ؛ همانند قيام محمد بن قاسم بن على از نوادگان امام سجاد عليه السلام . وى شخصى انديشمند و زاهد بود كه مردم به او لقب « صوفى » داده بودند ؛ زيرا او اغلب جامه‌اى پشمين و خشن بر تن داشت . او به مرو و رقه رفت و به كمك شمارى از زندانيان و علويان به فراخوانى عمومى و بيعت پرداخت و سرانجام به طالقان منتقل شد و در آنجا با كمك مردم رى و نواحى مركزى ايران قيامى را عليه حكومت سازماندهى كرد . او در نبردى طولانى با سپاه طاهريان سرانجام اسير شد و به بغداد نزد معتصم روانه گرديد ، اما از زندان گريخت و تا دوران حكومت متوكل در شهر واسط پنهانى زندگى كرد . جنبش‌هاى ديگرى نيز بر پايه انگيزه‌هاى قومى و برخى آموزه‌هاى غيراسلامى در شرق قلمرو اسلامى و منطقه ارّان در عصر مأمون و معتصم فعال بودند .\r\n\r\nامام جواد عليه السلام و شيعيان\r\nدر عصر امامت امام جواد عليه السلام شيعيان بيشتر به دليل حضور امام رضا عليه السلام در شرق جهان اسلام\r\n\r\n\r\n","description":"","footnote":"\r\n( 1 ) . رسول جعفريان ، حيات فكرى و سياسى امامان شيعه عليهم السلام ، ص 486 و 487 .\r\n( 2 ) . محمد بن يعقوب كلينى ، الكافى ، ج 1 ، ص 492 و 493 ، به نقل از رسول جعفريان ، حيات فكرى و سياسى شيعه عليهم السلام ، ص 480 .\r\n","page_name":" 229 ","page_number":229},
  {"content":"\r\n\r\nفعال شده و به جز عراق كه از ديرباز پايگاه شيعه بود ، در نواحى مركزى و شمال ايران نيز پايگاه‌هاى مهمى به دست آورده بودند . رهبرى و هدايت دينى اين جمعيت گسترده و پراكنده ايجاب مىكرد كه امام عليه السلام با به كارگيرى سازوكار مناسب به رسالت دينى خود بپردازد ، از اين‌رو نهاد وكالت و نمايندگان و وكيلان از فرهيختگان شيعه را در شهرهاى مختلف به خدمت گرفت .\r\nدر اين كار مردانى همانند عبدالعظيم حسنى كه از دانشمندان بزرگ علوى بود ، مقيم رى شد تا به امر امام عليه السلام به ترويج انديشه و شريعت اسلامى بپردازد و از سويى مرجع علمى و دينى شيعيان گردد . در واقع عبدالعظيم حسنى در گسترش تشيع در رى و انتقال فرهنگ و انديشه شيعى به نواحى مركزى ايران نقش بسزايى دارد .\r\nعلى بن مهزيار ، شخصيت پرارج و معروف شيعى در جنوب ايران ، مورد عنايت ويژه امام جواد عليه السلام بود و مناظراتى علمى درباره كلام و عقايد شيعه نيز از او ثبت گرديده است . افزون بر اين ، وى از طريق حضور ايرانيان ، عراقىها و مصرىها در موسم حج ، جلسات و ديدارهايى را با امام عليه السلام براى آنان تدارك مىديد ؛ چنان‌كه على بن ساباط ، عالم شيعى مقيم مصر گزارشى از اين ديدار روايت مىكند . « 1 » همچنين حرّ بن عثمان همدانى راوى ديگرى است كه گزارش ديدار شيعيان رى را با امام عليه السلام نقل نموده است . « 2 » در زمان امام جواد عليه السلام شيعيان قم با امام عليه السلام ارتباطى تنگاتنگ داشتند : مثلًا احمد بن محمد بن عيسى كه او را « شيخ القميين » مىخواندند ، از اصحاب امام رضا عليه السلام بوده و از امام جواد عليه السلام تا امام عسكرى عليه السلام از عالمان فعال و مرتبط با ايشان به شمار مىرفته است .\r\nگزارش‌هاى متعددى نيز حاكى از آن است كه مردم و عالمان خراسان ، سجستان و همدان به ديدار امام رفته و با ايشان ارتباط داشته‌اند ؛ از جمله ابراهيم بن محمد همدانى كه چهل بار به حج مشرف شده و امام عليه السلام در نامه‌اى از وجوه ارسالى او ياد مىكند كه بيانگر وكالت وى از سوى امام عليه السلام است . « 3 » اين ارتباطهاى گسترده و سازمان‌يافته نشان‌دهنده رهبرى فعال و موفق امام عليه السلام است تا بدين‌رو جريان تشيع و ميراث علمى و فرهنگى حفظ شود و به‌درستى نيز انتقال يابد . « 4 »\r\n\r\n\r\n","description":"","footnote":"\r\n( 1 ) . محمد بن يعقوب كلينى ، الكافى ، ج 1 ، ص 384 .\r\n( 2 ) . ابوجعفر محمد بن على طوسى ( ابن حمزه ) ، الثاقب فى المناقب ، ص 208 .\r\n( 3 ) . عزيزالله عطاردى قوچانى ، مسند الامام الرضا عليه السلام ، ص 608 .\r\n( 4 ) . برگرفته و تلخيص از : رسول جعفريان ، حيات فكرى و سياسى امامان شيعه عليهم السلام ، ص 495 - 491 .\r\n","page_name":" 230 ","page_number":230},
  {"content":"\r\n\r\n\r\nفصل هفتم : عصر جديد در حيات شيعه\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n\r\nتاريخ امامت امام هادى عليه السلام\r\nامام على بن محمد عليه السلام در ذيحجه سال 212 هجرى در اطراف مدينه در محلى به نام « صريا » متولد شد . مادر وى از بانوان انديشمند و پارسا بود كه او را « سمانه » يا « سوسن » مىناميدند . « 1 » مشهورترين القاب امام دهم « نقى » و « هادى » است و به ايشان « ابوالحسن ثالث » نيز مىگويند . « ابوالحسن اول » امام موسى بن جعفر عليه السلام بود و ابوالحسن ثانى هم امام رضا عليه السلام .\r\nامام هادى عليه السلام در سال 220 هجرى به امامت رسيد و تا سال 254 هجرى - پس از حدود بيست و يك سال اقامت اجبارى در سامرا - عهده‌دار آن بود . بعد از شهادت امام جواد عليه السلام بيشتر شيعيان به امامت امام هادى عليه السلام ايمان داشتند و پيروان آن حضرت بودند . البته شمار كمى نيز به امامت موسى مبرقع - كه در قم مدفون است - روى آوردند ، اما پس از مدتى كوتاه از او روى برتافته ، به امامت امام هادى عليه السلام معتقد مىشوند . دليل اصلى اين تغيير ، عدم‌پذيرش امامت از سوى موسى مبرقع و نيز طرد كردن آنان بود . « 2 » اتفاق شيعيان بر امامت امام هادى عليه السلام به دليل نص صريح امام جواد عليه السلام و گواهى انديشمندان بزرگ شيعى بر امامت ايشان بوده است . « 3 »\r\n\r\nجهاد علمى امام هادى عليه السلام\r\nامام هادى عليه السلام در عصرى امامت را بر عهده گرفت كه زمان درگيرى بين دو مكتب بزرگ كلامى در حوزه انديشه اسلامى بود ؛ چالشى كه در عرصه كلامى ، حديث ، تفسير و فقه پيامدهاى بسيارى را در پى آورد ؛ به‌ويژه در حوزه انديشه اجتماعى و سياسى مسلمانان و در فرهنگ و جهاد\r\n\r\n\r\n","description":"","footnote":"\r\n( 1 ) . محمد بن يعقوب كلينى ، الكافى ، ج 1 ، ص 497 ؛ ابومحمد حسن بن موسى نوبختى ، فرق الشيعة ، تصحيح محمدصادق آل‌بحرالعلوم ، ص 102 .\r\n( 2 ) . سعد بن عبدالله اشعرى ، المقالات و الفرق ، تصحيح محمدجواد مشكور ، ص 99 .\r\n( 3 ) . برگرفته و تلخيص از : رسول جعفريان ، حيات فكرى و سياسى امامان شيعه عليهم السلام ، ص 501 - 499 .\r\n","page_name":" 233 ","page_number":233},
  {"content":"\r\n\r\nعلمى مسلمانان ، انديشه‌هاى سطحى و ظاهرگرايى اشاعره سبب ركود علمى و عدم بازتوليد مباحث عقلى و فلسفى بر حوزه‌هاى علمى مسلمانان شد . طرح مباحث نو در حوزه كلام نظير جبر و تفويض ، امكان يا عدم‌امكان رؤيت خداوند ، جسميت خدا ، خلق قرآن ، عدل الهى و نيز جايگاه عقل در دين ، از مباحث مورد نزاع بين اشاعره و معتزله بود ؛ آن‌سان كه همه مذاهب اسلامى را وارد منازعه كرد .\r\nامام هادى عليه السلام با تشكيل جلسات علمى در گام نخست به تبيين انديشه صحيح و ناب اسلامى پرداخت تا آن را از افراط و تفريطها بپيرايد . وى در مرحله بعد به نقد و بررسى آراى انديشمندان به‌خصوص رهبران فكرى دو گروه اصلى درگير پرداخت ، از اين رو بيشتر تلاش علمى امام عليه السلام حول موضوعات مورد بحث و منازعه بوده است . امام عليه السلام افزون بر مناظرات علمى ، به تأليف مباحث مهم كلامى نيز پرداخت كه چند رساله و نامه از آن حضرت برجاى مانده است ؛ از جمله رساله‌اى مفصل دربارهء اعتقاد امامان شيعه در خصوص مسئله جبر و اختيار . حضرت عليه السلام در اين رساله با تمسك به آيات قرآن ، به شرح حديث منقول از امام صادق عليه السلام ( لاجبر و لاتفويض بل امرٌ بين الامرين ) همت گمارد ؛ رساله‌اى كه مبانى كلامى شيعه در خصوص جبر و تفويض به نيكى در آن بيان شده است . « 1 » احاديث مفصل ديگرى نيز از امام عليه السلام در همين‌باره روايت گشته « 2 » و نامه ديگرى از امام‌هادى عليه السلام در مورد اين‌گونه مسائل در پاسخ به سؤال مردم اهواز به تفصيل نگاشته شده كه در آن ايشان با استدلالى روشن به موضوع جبر و اختيار و تفويض پرداخته است . « 3 » از تلاش‌هاى علمى ديگر امام هادى عليه السلام مقابله با انديشه‌هاى غاليان بود كه در زمان ايشان رواج يافته بودند . آنان در اين دوره به نوعى اباحه‌گرى افراطى و حذف شريعت و همه حدود اخلاقى روى آورده بودند . « 4 » امام عليه السلام در پاسخ پرسش يكى از شيعيان در مورد ادعاهاى يكى از رهبران غلات به نام على بن حَسَكَه - كه سرآمد اباحه‌گرى بود و خود را به امام عليه السلام منتسب مىكرد و باعث گمراهى عده زيادى شد - مىنويسد :\r\nابن‌حسكه - كه لعنت خدا بر او باد - دروغ گفته است ! من او را از دوستان و پيروان خود\r\n\r\n\r\n","description":"","footnote":"\r\n( 1 ) . بنگريد به : حسن بن على ( ابن شعبه حرّانى ) ، تحف العقول عن آل‌الرسول ، ص 356 - 338 .\r\n( 2 ) . سعد بن عبداللّه اشعرى قمى ، مسند الامام الهادى عليه السلام ، تصحيح محمدجواد مشكور ، ص 28 و 29 .\r\n( 3 ) . بنگريد به : مهدى پيشوايى ، سيره پيشوايان ، ص 230 .\r\n( 4 ) . بنگريد به : همان .\r\n","page_name":" 234 ","page_number":234},
  {"content":"\r\n\r\nنمىدانم ؛ او را چه شده است ! ؟ خدا لعنتش كند ! سوگند به خدا ! پروردگار محمد صلى الله عليه و آله و پيامبران پيش از او را جز به آيين يكتاپرستى و امر به نماز و زكات و حج و ولايت نفرستاده و محمد صلى الله عليه و آله جز به سوى خداى يكتاى بىهمتا دعوت نكرده است . ما جانشينان او نيز بندگان خداييم و به او شرك نمىورزيم . اگر او را اطاعت كنيم ، مشمول رحمت او خواهيم بود و چنان‌كه از فرمانش سرپيچى نماييم ، گرفتار كيفرش خواهيم شد . ما بر خدا حجتى نداريم ، بلكه خداست كه بر ما و بر تمامى آفريده‌هايش حجت دارد . « 1 » از غاليان معروف دوره امام هادى عليه السلام محمد بن نصير نميرى است كه مدعى نبوت بود . او رئيس فرقه نميريه يا نصيريه بود كه به تناسخ و ربوبيت امام هادى عليه السلام ، نكاح با محارم و ازدواج مرد با مرد اعتقاد داشتند . وى مدعى بود كه از طرف امام هادى عليه السلام به نبوت مبعوث شده است .\r\nپيروان وى از مشهورترين گروه غاليان هستند . « 2 » از ديگر غاليان اين دوره عباس بن صدقه ، ابوالعباس طرفانى ( طبرانى ) و ابوعبدالله كندى معروف به شاه رئيس بود . « 3 » فارس بن حاتم نيز از سوى امام عليه السلام طرد شد چرا كه او با انتشار عقايد غلوآميز باعث گمراهى مردم شد .\r\nحسين بن عبيد از غاليان قم نيز در اين عصر مىزيست كه محمد بن عيساى قمى وى را از شهر اخراج كرد . قمىها به داشتن انديشه ناب و خالص شهره بودند ، از اين‌رو به شدت در مقابل انديشه‌هاى افراطى غلات موضع مىگرفتند . « 4 »\r\n\r\nطرح مباحث انحرافى از سوى حكومت\r\nگاه حكومت براى مشغول داشتن مردم و رهبران فكرى و سياسى ، مباحثى غيرضرورى و نزاعهايى بىحاصل ، به راه مىانداختند و از اتحاد مخالفان و رهبران فكرى و سياسى و عالمان\r\n\r\n\r\n","description":"","footnote":"\r\n( 1 ) . بنگريد به : محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 518 و 519 ؛ سعد بن عبداللّه اشعرى قمى ، مسند الإمام الهادى ، تصحيح محمدجواد مشكور ، ص 44 .\r\n( 2 ) . محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 521 ؛ ابومحمد حسن بن موسى نوبختى ، فرق الشيعة ، تصحيح محمدصادق آل‌بحرالعلوم ، ص 93 ؛ عزالدين هبةالله بن محمد بن ابىالحديد مدائنى ، شرح نهج‌البلاغه ، ج 2 ، ص 309 .\r\n( 3 ) . محمد بن حسن طوسى ، اختيار معرفة الرجال ( رجال كشّى ) ، ص 522 .\r\n( 4 ) . بنگريد به : رسول جعفريان ، حيات فكرى و سياسى امامان شيعه عليهم السلام ، ص 528 - 524 .\r\n","page_name":" 235 ","page_number":235},
  {"content":"\r\n\r\nدينى در مقابل خود ، جلوگيرى مىكردند . با اوج‌گيرى انديشه‌هاى شيعى و تلاش علمى امامان شيعه عليهم السلام و نخبگان شيعى و نيز بيدارى و رشد انديشه عقل‌گرايى - كه مىرفت براى حكومت خطرساز باشد - خلافت با به خدمت گرفتن عالمان بىتعهد و ايجاد شبهات دينى و كلامى و فرقه‌سازى ، از يك سو ظرفيت‌هاى علمى و فرهنگى و فكرى را مصروف امور فرعى و غيرضرورى كردند و از ديگر سو با طرح انديشه‌هاى غلوآميز ( به كمك ساده‌لوحان و عالمان كج‌انديش ) تقدس‌زدايى نمودند و مسلمانان به‌خصوص شيعيان را دچار ترديد كردند و از سوى سوم با منسوب كردن اين انديشه و شخصيت‌ها به امامان شيعه عليهم السلام در پى بدنام كردن و بىاعتبار ساختن آنان برآمدند . اين سياست عباسى در عصر امامت امام هادى عليه السلام به‌شدت با ايجاد شبهات متعدد از سوى افراد ناآگاه دنبال شد ؛ آن هم در كسوت علم و با ادعاى صاحب انديشه و دانش بودن . از سوى ديگر ، حكومت ضمن تظاهر به هوادارى از علم و دانش و رواج انديشه ، زمينه ايجاد حلقه‌هاى بحث و مناظره علمى را نيز فراهم مىكرد . امام هادى عليه السلام در چنين شرايطى در مقابل اين جريان خزنده - كه سر در آخور حكومت داشت - سرسختانه و هوشمندانه ايستاد : وى در گام اول با برخوردى تند رهبران به‌ظاهر عالم و اهل دين و غالى را طرد كرد و به آنها اجازه نداد انديشه‌هاى باطل را در پوشش علم و انديشه مطرح كنند . اين موضع امام هادى عليه السلام در نامه‌ها و سخنان ايشان به نيكى آشكار است . امام عليه السلام در مورد طرح « خلق قرآن » كه با سرعت تمام در همه محافل علمى رو به گسترش بود ، هشدار داد و از طرح اين مسائل پيشگيرى كرد ؛ مسائلى كه به تدريج به موضوع مورد منازعه جدى و فراگير تبديل مىگشت و شيعيان و رهبران دينى و علمى شيعه را وارد معركه‌اى بىثمر مىساخت .\r\nامام هادى عليه السلام در مقابل اين فتنه فراگير به يكى از رهبران شيعيان مىنويسد :\r\nخداوندْ ما و تو را از ابتلاى در فتنه بر حذر دارد ! اگر خود را از آنان دور نگاه دارى ، نعمتى را بزرگ داشته‌اى ، و گرنه به هلاكت خواهى افتاد .\r\nبه عقيده ما جدال و گفتگو در باره قرآن بدعت است و در گناه و مسئوليت آثار زشت ناشى از آن ، سؤال‌كننده و جواب‌دهنده هر دو شريك‌اند ؛ زيرا سؤال‌كننده بىجهت در باره آنچه كه بر عهده‌اش نيست ، مىپرسد و جواب‌دهنده را بدون هيچ دليلى در باره چيزى كه به پاسخش مكلف نيست ، به زحمت مىاندازد . « 1 »\r\n\r\n\r\n","description":"","footnote":"\r\n( 1 ) . بنگريد به : ابن‌شهر آشوب مازندرانى ، متشابه القرآن و مختلفه ، ج 1 ، ص 61 ، به نقل از : رسول جعفريان ، حيات فكرى و سياسى امامان شيعه عليهم السلام ، ج 2 ، ص 530 - 528 .\r\n","page_name":" 236 ","page_number":236},
  {"content":"\r\n\r\nامام عليه السلام با هدايت نخبگان شيعى و اجتناب آنان از دامن زدن به اين مباحث بىحاصل ، در حد پاسخگويى به پرسش‌هاى اساسى در حوزه انديشه و شريعت اسلامى بسنده كرد ، اما در مواردى كه اين انديشه‌ها به تخريب بنيادهاى فكرى و دينى منجر شد ، به مقابله علمى و نقد عالمانه پرداخت .\r\n\r\nانديشه شيعى در فرهنگ دعا و زيارت\r\nآيين و آداب دينى شيعى با ادبيات غنى و رمزگونه و جذاب ، مفاهيم بلندى از آموزه‌هاى دينى و اخلاقى ، و معنويت و عرفان شيعى را به همراه دارد . ادعيه و زيارات برجاىمانده از امامان شيعه عليهم السلام اسناد حقانيت معرفت ناب و دستور سلوك معنوى و انسانى شيعى است كه ترجمان روح بلند اين بزرگان مىباشد .\r\nامام هادى عليه السلام همانند امام سجاد عليه السلام در فضايى خفقان‌آلود براى بيان و ابلاغ پيام دينى خود قالب دعا و زيارت را برگزيد . حضرت در اين قالب به توصيف جايگاه توحيد ، نبوت و امامت مىپردازد ؛ آن هم به هنگامى كه جامعه ، درگير مباحث خشك كلامى و علمى و منازعات بىحاصل بود . امام عليه السلام افزون بر آنكه به طرح انديشه سياسى شيعه در قالب دعا و زيارت پرداخت ، در ايجاد فرهنگ معنوى دعا و مناجات و تقويت پيوندهاى روحى مردم با خداوند تلاشى وافر نمودند زيارت جامعه‌كبيره يكى از اين ذخاير برجاىمانده از آن امام عليه السلام است .\r\n\r\nامام هادى عليه السلام و شيعيان\r\nگسترش تشيع در شهرهاى مختلف و ايجاد پايگاه غيرعربى براى شيعيان در سرزمين‌هاى مختلف جهان اسلام به‌ويژه در شرق آن ، ضمن آنكه براى حكومت مشكل‌آفرين شد ، شرايط خاص جهان اسلام نيز از حيث تنوع و فرهنگ و جمعيت و ارتباط با ملل و مذاهب و اديان مختلف ، اختلافات فكرى و مذهبى در حوزه داخلى و همچنين دسيسه‌هاى حكومت ، مسئوليت رهبرى را دو چندان مىكرد ؛ آن هم با وجود جمعيت پراكنده و رهبران و نخبگانى كه تحت مراقبت دايم حكومت بودند . امام هادى عليه السلام در چنين موقعيتى با بهره‌گيرى از ظرفيت‌هاىايجاد شده در دوره امامان پيشين همانند سازمان وكالت و باب مخصوص ، با حفظ ارتباط گسترده و سازمان‌يافته با شيعيان در شهرها و مناطق مختلف ، جريان شيعه را استمرار بخشيد و بر ژرفاى آن افزود . امام عليه السلام ضمن ارتباط با عثمان بن سعيد ( عَمرى ) كه باب او بود ، « 1 » از طريق سازمان\r\n\r\n\r\n","description":"","footnote":"\r\n( 1 ) . وى باب امام حسن عسكرى عليه السلام نيز بود .\r\n","page_name":" 237 ","page_number":237},
  {"content":"\r\n\r\nوكالت نيز با شيعيان بلاد مختلف ارتباط داشت . در زمان امام هادى عليه السلام قم مهم‌ترين مركز شيعيان ايران بود . حاكميت جريان اعتدالى تشيع در اين شهر خود بيانگر ارتباط خواص و عوام با امام هادى عليه السلام و برخوردارى از هدايت اوست . عالمانى همانند محمد بن على كاشانى ، محمد بن داود قمى و محمد طُلَحى مكاتبات و ارتباطهاى زيادى با امام عليه السلام داشتند و حتى شيعيان اين شهرها به تشويق حضرت به زيارت مرقد امام رضا عليه السلام مىرفتند . « 1 »\r\n\r\nامام هادى عليه السلام و حكومت عباسيان\r\nدوران امامت امام على النقى عليه السلام ( 254 - 220 ) با خلافت شش تن از خلفاى عباسى به نام‌هاى معتصم ( 227 - 217 ) ، واثق ( 232 - 227 ) ، متوكّل ( 248 - 232 ) ، منتصر ( شش ماه از سال 248 ) ، مستعين ( 252 - 248 ) و معتز ( 255 - 252 ) مصادف بود .\r\nخلافت عباسى در اين دوره به دليل كشمكش حكمرانان و تسلط بردگان و تركان رو به ضعف نهاد و خوش‌گذرانى افراطى فرمانروايان و گسترش بيدادگرى آنان نيز موجب بيدارى نهضت‌ها و قيام‌هاى متعدد علويان و شيعيان گرديد . امام هادى عليه السلام افزون بر ارتباط با شهرهاى مركزى ايران همانند قم ، كاشان ، آبه و رى ، با نمايندگان و عالمانى در شهرهاى شمالى ايران ، نيشابور ، مرو ، قزوين و اهواز نيز در پيوند بود . از جمله نمايندگان و اصحاب امام عليه السلام در شهرهاى ايران ، فتح بن يزيد جرجانى ، احمد بن اسحاق رازى ، حسين بن سعيد اهوازى ، حمدان بن اسحاق خراسانى ، عبدالعظيم حسنى و ابراهيم بن محمد همدانى هستند كه برخى از آنها تأليف و اثر علمى ارزشمندى نيز دارند . « 2 » در زمان متوكل عباسى برخى از وكيلان امام عليه السلام و رهبران سازمان وكالت در شهرهاى مداين ، كوفه و سواد دستگير شدند و به دليل فاش نكردن اسرار و اطلاعات سازمانى زير شكنجه به شهادت رسيدند . برخى نيز همانند على بن جعفر به دستور امام عليه السلام بعد از آزاد شدن از زندان به مكه رفت و در آنجا مقيم شد .\r\nبا ايجاد بدبينى و وارد ساختن اتهام به رهبران شيعه ، تشيع رو به گسترش نهاد و پايگاه‌هاى مستحكمى در ايران ، عراق و آفريقا يافت . ارتباطات گسترده امام عليه السلام و فاش شدن بخشى از سازمان در عراق و نواحى مركزى سبب گرديد كه حكومتْ امام عليه السلام را به سامرا منتقل كند و در\r\n\r\n\r\n","description":"","footnote":"\r\n( 1 ) . بنگريد به : ابوجعفر محمد بن على بن حسين بن بابويه قمى ، عيون اخبارالرضا عليه السلام ، ج 2 ، ص 260 .\r\n( 2 ) . بنگريد به : سعد بن عبداللّه اشعرى قمى ، مسند الإمام الهادى عليه السلام ، تصحيح محمدجواد مشكور ، ص 317 .\r\n","page_name":" 238 ","page_number":238},
  {"content":"\r\n\r\nپادگانى نظامى تحت نظر نگاه دارد . از همين روى ، شيعيان چون نمىخواستند براى امام عليه السلام مشكل بيشترى پيش آيد ، در قيام‌ها ، دعوت‌ها و حركت‌هاى اعتراض‌آميز نامى از امام عليه السلام نمىبردند . با همه اين سخت‌گيرىها ، در فاصله بين سال‌هاى 270 - 219 هجرى هجده قيام عليه عباسيان انجام گرفت كه مهم‌ترين دستاورد آن روشن نگاه‌داشتن شعله انقلاب و شكستن فضاى خفقان‌آلود توسط رهبران شيعى بود .\r\nسخت‌گيرى نسبت به امام عليه السلام در زمان متوكل عباسى به اوج خود رسيد و در واقع او بيشترين ضربات را بر شيعيان وارد ساخت . امام عليه السلام براى هدايت و حفظ ارتباط با شيعيان ضرورى دانست كه سازمان وكالت بازسازى و گسترش يابد . از اين رو با سامان يافتن سازمان وكالت ، وجوه مالى به طور منظم دريافت ، و براى فعاليت دينى ، فرهنگى و حمايت از شيعيان توزيع و هزينه مىشد ؛ امرى كه بر اعتبار و اهميت نهاد وكالت افزوده بود . متوكل با آگاهى از اين شريان حياتى شيعيان ، به قلع و قمع آن پرداخت و با دستگيرى و شكنجه و به شهادت رساندن برخى وكلاى امام عليه السلام در عراق و ايران ، صدمه‌اى جدى بر اين نهاد وارد آورد .\r\nامام هادى عليه السلام در مقابل اين اقدام و ضربات حكومت به بازسازى و نصب كارگزاران جديد پرداخت و به جاى وكيلانى كه شهيد شده بودند ، ابوعلى بن راشد را در بغداد ، مدائن و سواد و همچنين ايوب بن نوح را در كوفه تعيين نمود . « 1 » امام عليه السلام با تعيين قلمرو وكيلان به سامان‌بخشى آنان پرداخت . با وجود همه ابهامات ، با هدايت امام عليه السلام نهاد وكالت به فعاليت خود ادامه داد و نقش اصلى را در هدايت و سازماندهى و رهبرى شيعيان ايفا كرد . متوكل عباسى براى اهانت به شيعيان و انقراض آنان ، علاوه بر يورش به وكيلان امام عليه السلام و رهبران شيعى ، مرقد شريف امام حسين عليه السلام را - كه نماد عزت و هويت شيعى بود - تخريب كرد و زمين‌هاى اطراف حرم را مزروعى نمود و براى زائران مرقد آن امام مجازات‌هاى هولناكى مقرر كرد . علت كينه متوكل عباسى ، ارتباط عاطفى شيعيان با اين مكان مقدس از يك سو ، و نماد بالندگى و پويايى اين مرقد از سوى ديگر بود . به سخن ديگر ، سياست و هدايت امامان شيعه به‌ويژه امام جواد عليه السلام و امام هادى عليه السلام در ترغيب شيعيان به حضور در اين مرقد و افزايش شيعيان و حضور گسترده آنان در اين بارگاه باعث اين برخورد زشت و كينه‌توزانه حكومت گرديد .\r\nمتأسفانه اين شيوه آزموده شده استعمار و قدرت‌هاى غاصب و چپاولگر بارها تكرار شده است . آنان به جاى درك درست از احساسات و علايق شيعيان نسبت به مزار و مرقد امامان بزرگ\r\n\r\n\r\n","description":"","footnote":"\r\n( 1 ) . بنگريد به : محمد بن حسن طوسى ، اختيار معرفة الرجال ( رجال كشّى ) ، ص 607 - 603 .\r\n","page_name":" 239 ","page_number":239},
  {"content":"\r\n\r\nشيعه به واكنش‌هاى ذليلانه و رذيلانه پرداختند . تاريخ حيات شيعه همواره شاهد بوده است كه قدرت‌هاى پوشالى از ترس و عجز خويش در مقابل علايق پاك و بىغش ميليون‌ها انسان موحّد به اين كانون‌هاى عشق و محبت و رحمت خاندان نبوى كه مركز تجمع و همبستگى و نماد صبر و مقاومت و پايدارى در مقابل ستمگران و رواق‌هاى عروج و پرواز سالكان و مؤمنان بوده است ، به زشت‌ترين كارها و اقدام‌ها روى آوردند و آن تخريب اين اماكن بوده است . نمونه بارز آن ، تخريب و اهانت بسيار زشت عناصر فريب‌خورده و سطحىنگر با سرمايه و هدايت استعمارگران متجاوز به مزار و مرقد شريف دو امام بزرگوار حضرت امام هادى و امام حسن عسكرى عليهما السلام مىباشد .\r\nغافل از آنكه آنچه مايه جذب قلوب پاك مسلمانان موحّد و مشتاق به اين مكان مىگردد نه گنبد و ضريح و گلدسته است بلكه آنچه جان مشتاقان را به خود مىخواند جسم و جان فرزندان و سلاله پاك پيامبر خدا صلى الله عليه و آله است كه به بيان صريح قرآن از پاكان و اولياى الهى و مايه اتصال خلق با خالق و نماد اوج و كمال انسانىاند كه در آن مكان آرميده‌اند . مگر مرقد شريف چهار امام معصوم شيعه در بقيع چه نما و بنايى دارد كه آن همه دل و جان را به خود متوجه و جذب نموده است . و آيا مقدس‌ترين سرزمين و مكان اعم از مدينه ، كربلا و نجف براى شيعيان و ساير مسلمانان به خاطر بنا و مناره‌ها و گلدسته‌ها ارزشمند است ، اگر چنين است كم نيست بناهاى پرزرق و برق اما چرا مورد توجه هيچ مسلمانى قرار نمىگيرد . هر جهل و ضعف و ناتوانى دشمنان و مخالفان عنود از درك راز و رمز دلدادگى پيروان خاندان رسول‌اللَّه صلى الله عليه و آله به اين بزرگ‌مردان و هر آنچه متعلق به آنهاست ، آنان را به انفعال در نهايت عجز واداشته تا به زعم خويش با حذف اين مراد از جلب توجه آنان بكاهند ، كارى كه امويان و عباسيان بارها آزمودند و بهره‌اى نبردند .\r\nبا تمام خشونت‌هاى متوكل نسبت به شيعيان ، او در برخورد با امام هادى عليه السلام جرئت مقابله صريح را به خود نداد ، از اين رو امام عليه السلام را با حيله و تزوير به سامرا منتقل كرد . او حتى براى توجيه افكار عمومى و پيشگيرى از اعتراض مسلمانان به‌ويژه شيعيان در فراخواندن امام عليه السلام به سامرا ، والى مدينه را - كه فعاليت‌هاى امام عليه السلام در مدينه و ارتباط گسترده شيعيان با ايشان را در نامه‌اى به متوكل نوشته بود - « 1 » عزل كرد . متوكل با عزل او به‌ظاهر مىخواست زمينه انتقال\r\n\r\n\r\n","description":"","footnote":"\r\n( 1 ) . او به متوكل گزارش داده بود كه اگر مىخواهى مدينه و مكه را در سيطره‌ات نگاه‌دارى ، على بن محمد را ازاين شهر دور كن كه مسلمانان اين دو شهر گرايش زيادى به او دارند .\r\n","page_name":" 240 ","page_number":240},
  {"content":"\r\n\r\nامام عليه السلام و بازداشت او را به سامرا فراهم كند تا بدين رو موجب تحريك و اعتراض مردم نگردد .\r\nمتوكل در نامه احضاريه به امام - كه فريبى بيش نبود - با ذكر مقام والاى ايشان و ابراز درك موقعيت معنوى و علمى او ، حضرت را فراخواند ؛ آن هم به بهانه كمك به ايشان و براى تجديد عهد و ديدار با او . متوكل نوشت كه حضرت با هر كه تمايل دارد ، به سامرا مسافرت كند و اگر مىخواهد ، يحيى بن هرثمه و سپاهيان همراه او در اين سفر او را همراهى كنند . به هر روى ، يحيى مأموريت يافت امام هادى عليه السلام را با سيصد تن از نظاميان از بيراهه روانه سامرا كند . « 1 » برخى گزارش‌هاى تاريخى حاكى از اعتراض و برخورد تند مردم مدينه با نظاميان حكومت براى انتقال امام عليه السلام دارد . از نكات جالب تاريخى ، گرايش يحيى بن هرثمه ، فرمانده سپاه متوكل به امام هادى عليه السلام است كه ديدار با امام عليه السلام و همراهى او از مدينه به سامرا باعث دگرگونىاش شد ، « 2 » از اين‌رو در گزارش به متوكل از بازرسى منزل امام عليه السلام و برخورد او ، جز توصيف نيكى حضرت چيزى نگفت . امام هادى عليه السلام حدود بيست سال در شهر سامرا بود . حضرت به اجبار لباس اميران نظامى و دربارى را مىپوشيد و در پادگان و اردوگاهى نظامى زندگى مىكرد . در واقع متوكل با اين روش سعى داشت امام عليه السلام را تحقير كند ، ولى امام عليه السلام با آرامى و وقار در مجالس با ايراد سخنانى همه حيله‌ها و نقشه‌هاى خليفه را خنثى مىكرد و عظمت و شأن خويش را مىنماياند . مثلًا متوكل در مجلسِ بزمى امام عليه السلام را وارد مجلس كرد ، اما حضرت با سرودن اشعارى كه مضامينى بلند داشت بزم آنان را برهم زد و حتى متوكل ، وزرا و اميران را به گريه واداشت . « 3 » تلاش و جهاد مستمر امام عليه السلام و گسترش و رشد تشيع و فعال شدن آنان در عرصه‌هاى مختلف ، حكومت را واداشت تا براى سركوبى اين جنبش فرهنگى ، علمى و معنوى ، امام عليه السلام را در سال 254 هجرى به شهادت برساند . « 4 »\r\n\r\nتاريخ امامت امام حسن عسكرى عليه السلام\r\nامام حسن بن على عليه السلام در سال 232 هجرى از مادرى به نام حُديثه يا سوسن ( يا سليل ) از بانوان عارف و پارسا بود ، متولد گشت . ايشان از سال 254 تا 260 هجرى عهده‌دار منصب امامت\r\n\r\n\r\n","description":"","footnote":"\r\n( 1 ) . بنگريد به : علّامه محمد تقى مجلسى ، بحار الأنوار ، تحقيق محمدباقر محمودى ، ج 5 ، ص 142 .\r\n( 2 ) . ابوالحسن على بن حسين مسعودى ، مروج الذهب و معادن الجوهر ، ج 4 ، ص 84 .\r\n( 3 ) . بنگريد به : همان ، ص 11 .\r\n( 4 ) . برگرفته و تلخيص از : رسول جعفريان ، حيات فكرى و سياسى امامان شيعه عليهم السلام ، ص 510 - 503 .\r\n","page_name":" 241 ","page_number":241},
  {"content":"\r\n\r\nشيعيان بود . امام عليه السلام همراه پدرشان از طرف حكومت به سامرا منتقل و به اجبار در آنجا مقيم شد .\r\nحكومت عباسى براى كنترل امام عليه السلام و مراقبت از ايشان ، حضرت را مجبور كرده بود كه هفته‌اى دو روز خود را به مقر حكومتى سامرا معرفى كند . « 1 » امام عليه السلام به دليل حضور و اقامت در محله عسكر در سامرا ، به « عسكرى » شهرت يافت .\r\nاز آنجا كه حكومت از ارتباط امام عليه السلام با شيعيان و علويان بيمناك بود و آزاد بودن ايشان در مدينه يا عراق نيز باعث افزون‌تر شدن ارتباط با شيعيان و مسلمانان مىشد ، حضرت را به اجبار در سامرا سكونت دادند . دورهء امامت حضرت با سه خليفه عباسى ، المعتز باللّه ( 255 - 252 ) ، المهتدى بالله ( 255 و 256 ) و المعتمد بالله ( 279 - 256 ) هم‌زمان بود .\r\n\r\nوضعيت شيعيان در دوره امام حسن عسكرى عليه السلام\r\nافزايش شيعيان و پراكندگى آنها در نواحى مختلف سرزمين پهناور اسلامى ، وجود صدها انديشمند و عالم برجسته شيعى ، تأليف آثار علمى متعدد و نيز مشى اعتدال و معنويت‌گرايى شيعه ، بر منزلت و قدرت اجتماعى و سياسى امامان شيعه عليهم السلام افزوده بود . مشروع ندانستن حكومت و خلافت عباسيان و اعتقاد به امامت اهل‌بيت عليهم السلام موجب اعتبار سياسى و اجتماعى و از سويى باعث فشار حكومت بر آنان بود .\r\nحساسيت ديگر شيعيان و حكومت در دوره امامت امام عسكرى عليه السلام ، اعتقاد به تولد مهدى موعود عليه السلام بود كه براساس آموزه‌هاى شيعى ، همگان مىدانستند كه او بايد فرزند امام عسكرى عليه السلام باشد ، از اين‌رو كنترل امام عسكرى عليه السلام به‌شدت افزايش يافت و امام عليه السلام تمام مدت امامت ناچار به اقامت اجبارى در سامرا بود و حتى چندين نوبت زندانى شد . بدين‌رو ، رهبران شيعى به صورتى بسيار محدود و به بهانه‌هاى مختلف اجازه ديدار با حضرت را مىيافتند . روايات متعددى از شيوه ارتباط شيعيان با امام در دست است كه از سختى و تنگناى شديد امام عليه السلام در برقرارى اين ارتباط حكايت مىكند . حتى گاه به بهانه درخواست پول و وسايل ، بر سر راه امام ( از منزل تا مقرّ حكومتى ) مىنشستند و با امام ارتباط برقرار مىكردند . « 2 » امام عليه السلام براى حفظ شيعيان و امنيت جان آنان با پيشه كردن سياست تقيه به شيعيان توصيه نمود كه به هيچ رو در برخورد با او در شهر ،\r\n\r\n\r\n","description":"","footnote":"\r\n( 1 ) . همان ، ص 538 .\r\n( 2 ) . بنگريد به : على بن عيسى اربلى ، كشف الغمّة فى معرفة الائمّة ، تحقيق سيد هاشم رسولى محلاتى ، ج 2 ، ص 413 ؛ قطب راوندى ، الخرايج و الجرايح ، ج 1 ، ص 446 .\r\n","page_name":" 242 ","page_number":242},
  {"content":"\r\n\r\nآشنايى و ارتباط خويش را آشكار نسازند ؛ چنان‌كه على بن جعفر از حلبى روايت مىكند : در يكى از روزها كه امام عليه السلام قرار بود به دارالخلافه برود ، ما در عسكر به انتظار ديدار وى جمع شديم . در اين حال از طرف آن حضرت نوشته‌اى بدين مضمون به ما رسيد : « كسى بر من سلام و حتى به طرف من اشاره هم نكند ؛ زيرا كه در امان نيستيد » . « 1 » اين نامه بيانگر شدت مراقبت از امام عليه السلام و زير نظر داشتن ارتباطهاى او با ياران و شيعيان است .\r\nدر بررسى حيات و تعامل شيعيان امام عسكرى و ساير امامان عليهم السلام بايد علاقمندان به امام عليه السلام و شيعيان ايشان را از يكديگر تفكيك كرد . امام عسكرى عليه السلام در بين مسلمانانْ محبان زيادى داشت ؛ تا جايى كه حتى وقتى در سامرا به دارالخلافه مىرفت ، براى ديدار او صف مىكشيدند ، امّا نمىتوان همه آنان را شيعه خواند . آنان امام عليه السلام را به دليل كرامات اخلاقى ، فضل و دانش و نسبت او با پيامبر صلى الله عليه و آله و حضرت فاطمه عليها السلام مورد محبت و احترام قرار مىدادند . ولى در مذهب ، پيرو رهبران مذهبى اهل‌سنت بودند .\r\nدر دورهء امامت امام عسكرى عليه السلام شيعيان به صورت اجتماعاتى منسجم در شرق و نواحى مركزى ايران و عراق ( بغداد ، كوفه و بصره ) و حجاز قرار داشتند و بخشى نيز در آفريقا زندگى مىكردند . امام عليه السلام براى ارتباط با اين شيعيان - با وجود پراكندگى زياد در شهرهاى مختلف - و همچنين به منظور توسعه فرهنگ تشيع و حمايت از شيعيان تدابير ويژه‌اى انديشيد : ايشان با سازماندهى نمايندگان و عالمان دينى در قالب نهاد وكالت ، سلسله مراتب خاصى براى آن مقرر كرد و بدان نظم و انسجام بيشترى بخشيد . در يكى از نامه‌هاى امام عليه السلام در تعيين وكيل خود در شرق ايران ، اين رويكرد در نهاد وكالت كاملًا آشكار است . امام عليه السلام در اين نامه علاوه بر تعيين شيوه پرداخت ماليات - كه براى تداوم مبارزات فرهنگى و سياسى شيعه و دستگيرى از مستمندان شيعى هزينه مىشد - شيوه ارسال آنها را به نمايندگانش و متصديان مالى بازگفته ، سلسله مراتب وكلا را در ارتباط با يكديگر مشخص مىكند :\r\nابراهيم بن عبده از طرف من تعيين شده است . تو اى اسحاق ! فرستاده من نزد ابراهيم عبده هستى تا او به متن نامه‌اى كه من به محمد بن موساى نيشابورى فرستاده‌ام ، عمل كند و همچنين تو و كليه كسانى كه در شهر تو زندگى مىكنند ، مأمور هستند به محتواى آن نامه عمل كنند . درود بر ابراهيم و تو و تمامى دوستان ما .\r\n\r\n\r\n","description":"","footnote":"\r\n( 1 ) . قطب راوندى ، الخرايج و الجرايح ، ج 1 ، ص 439 .\r\n","page_name":" 243 ","page_number":243},
  {"content":"\r\n\r\nكسانى كه اين نامه را بخوانند و كسانى كه در ناحيه شما بوده و دچار انحراف نيستند ، بايد حقوق ما را به ابراهيم بپردازند تا او هم به رازى برساند ، و اين دستور من است . اى اسحاق ! نامه مرا براى بلالى كه مورد اعتماد ماست و همچنين براى محمودى بخوان و هنگامى كه به بغداد رفتى ، براى دهقان - كه وكيل و ثقه ما بوده و پول از دوستان ما مىگيرد - و بالأخره براى هر كس از دوستان ما كه ديدى ، بخوان و اگر كسى خواست نسخه‌اى از آن بردارد ، مانعى نيست . به هر حال جز از شيطانى كه مخالف شماست ، آن را از كسى پنهان مدار . از شهر بيرون نرو تا عُمَرى را ببينى كه هرچه از دوستان به ما رسد ، در نهايت پس از چند واسطه به دست او مىرسد تا به ما برساند . « 1 » در اين نامه نيز با رعايت تقيه ( همانند نام بردن از دشمن به شيطان ) ، رابطان مختلف دينى و مالى معرفى شد و چگونگى ابلاغ دستور و جمع‌آورى ماليات و وجوه شرعى نيز بيان گرديد .\r\nگفتنى است در نامه مزبور به انحرافاتى همانند غلو و فرقه‌هايى مانند اسماعيليه و زيديه كه در شرق فعال بودند ، توجه شده است .\r\nدر رأس سلسله وكلا ، عثمان بن سعيد معروف به « سمّان » بود كه با پوشش تجارت روغن به امور مالى و اجرايى امام عسكرى عليه السلام مىپرداخت و از اين طريق ارتباطش را با امام عليه السلام حفظ مىكرد . او پول‌ها و نامه‌ها را در ظرف روغن جاسازى مىكرد و براى امام عليه السلام مىفرستاد و نيز با كسب اجازه ايشان آنها را به مصرف موردنظر در امور دينى هزينه مىكرد . « 2 » با ايجاد سلسله مراتب و شبكه گسترده ارتباطى بين امام عليه السلام و شيعيان و همچنين در ميان شيعيان در شهرهاى مختلف ، به‌سرعت پيام و نامه‌هاى امام عليه السلام به شيعيان مىرسيد . اين امور با تربيت و رشد صدها تن از عالمان و فرهيختگان شيعى - كه در يك سلسله مراتب سازمانى ساماندهى شده بودند و در رأس هرم آن امام عليه السلام قرار داشت - هدايت شد و به حفظ و استمرار جريان امامت الهى و تشيع انجاميد .\r\n\r\nتدوين و تأليف آثار علمى عالمان شيعى\r\nدر عصر امام حسن عسكرى عليه السلام عالمان بزرگ شيعى آثارى را تأليف كردند كه در حفظ و انتقال\r\n\r\n\r\n","description":"","footnote":"\r\n( 1 ) . بنگريد به : رسول جعفريان ، حيات فكرى و سياسى امامان شيعه عليهم السلام ، ص 548 و 549 ؛ محمد بن حسن طوسى ، اختيار معرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان ، ص 580 .\r\n( 2 ) . محمد بن حسن طوسى ، الغيبة ، ص 214 و 215 .\r\n","page_name":" 244 ","page_number":244},
  {"content":"\r\n\r\nميراث فرهنگى شيعه مؤثر بوده است . ساماندهى امور مالى و حفظ ارتباط با امام عليه السلام از مهم‌ترين عوامل تدوين و تأليف اصول وحيانى و اعتقادى و حديث و فقه بود . امام عليه السلام براى در امان ماندن شيعيان از نفوذ سياسى زيديان - كه عليه حكومت در عرصه سياسى و مبارزاتى فعال شده بودند - عالمان و بزرگان دينى را براى نشر احاديث ( با مرجعيت امامان شيعه عليهم السلام ) تشويق نمود . در واقع آثار مكتوب و گسترش انديشه امامان شيعه عليهم السلام بهترين وسيله براى در امان ماندن شيعيان از خطر انحراف و گرايش به فرقه‌هاى شيعه بود .\r\nمحمد بن خالد برقى از برجستگان شيعى آثارى را تأليف نمود . فرزند او احمد نيز كه از ياران امام عسكرى عليه السلام به شمار مىرفت ، كتاب المحاسن را تأليف كرد كه دايرةالمعارفى از احاديث امامان شيعه در زمينه‌هاى مختلف دينى بود . « 1 » گفتنى است امروز تنها بخشى از اين كتاب باقى مانده است . وى اثر ديگرى نيز به نام التبيان فى الاخبار البلدان در جغرافياى تاريخى دنياى اسلام تأليف كرده است .\r\nيكى ديگر از مؤلفان بزرگ در دوران امام عسكرى عليه السلام حسين بن اشكيب سمرقندى است كه مدتى در قم خادم حضرت معصومه عليها السلام بود . او كتاب‌هاى بسيارى تأليف كرد كه از جمله آنها الرد على الزيدية مىباشد كه در رد انديشه‌هاى زيديه نگاشته شده است .\r\nيكى ديگر از اصحاب امام عسكرى عليه السلام حسن بن موسى خشاب است . وى نيز آثارى را تأليف نموده كه از آن ميان مىتوان به الرد على الواقفيه اشاره كرد . محمد بن على بن حمزه از ديگر اصحاب امام عسكرى عليه السلام نيز آثار فراوانى تأليف كرده است .\r\nدر اين دوره مسائل تاريخى نيز بين عالمان شيعى مورد توجه بود و آثار متعددى در اين باره تأليف گشت . مثلًا بودق بوشنجانى كتاب يوم و ليلة را نوشت و به امام عسكرى عليه السلام تقديم داشت .\r\nناگفته نماند كه اصحاب امام عسكرى عليه السلام در اين دوره آثار علمى ديگرى در زمينه‌هاى مختلف تأليف كردند ؛ همانند اسماء الجبال و المياه و الادوية ، اثر احمد بن ابراهيم بن اسماعيل كه در زمينه دانش جغرافيا تأليف گشت . اين تأليفات پايه‌گذار نهضت مكتوبى شد كه در عصر بعدى ، آثار ارزنده‌اى را در پى آورد ؛ آثارى از علماى بزرگى همانند شيخ مفيد ، شيخ صدوق و كلينى كه ميراث‌دار مبانى علوم حقوقى ، فقهى ، اخلاقى و كلامى شيعه‌اند . بنابراين امام عسكرى عليه السلام با\r\n\r\n\r\n","description":"","footnote":"\r\n( 1 ) . بنگريد به : احمد بن على بن احمد نجاشى ، رجال النجاشى ؛ محمد بن حسن طوسى ، اختيارمعرفة الرجال ( رجال كشّى ) ، تحقيق محمدتقى فاضل ميبدى و سيد ابوالفضل موسويان .\r\n","page_name":" 245 ","page_number":245},
  {"content":"\r\n\r\nفعاليت سرّى و فعال كردن شبكه ارتباطى با تلاش در عرصه علمى و تشويق اصحاب و حمايت از آنان ، سبب تأليف علوم و معارف اسلامى گشت و سبب شد كه نهضت تدوين علوم و معارف اسلامى در عصر بعدى بنيان نهاده شود . همچنين امام عليه السلام با پشتيبانى مالى از شيعيان به ويژه كسانى كه در اثر فعاليت‌ها و عقايد در تنگناها قرار مىگرفتند ، آنان را مورد حمايت قرار داد « 1 » تا انسجام و اقتدار شيعه تضمين گردد .\r\n\r\nامام عسكرى عليه السلام و آماده‌سازى شيعيان براى دوران مهم غيبت\r\nاعتقاد به امامت و غيبت امام عصر عليه السلام در آموزه‌ها و احاديث اسلامى از طريق شيعيان و سنيان به‌كرّات روايت شده ، اما با نزديك شدن به اين دوره حساس و سرنوشت‌ساز امام عليه السلام مىبايد زمينه‌هاى روحى ، روانى و فرهنگى آن را براى شيعيان فراهم كند . از زمان امام هادى عليه السلام تلاش محسوس و گسترده‌اى صورت گرفت و امام عسكرى عليه السلام آن را ادامه داد . امام عليه السلام افزون بر تبيين و توجيه مسئله براى بزرگان شيعه ، جلساتى مخفيانه و محدود براى ديدار بزرگان شيعه با حضرت مهدى عليه السلام تشكيل داد . حضرت در جلساتى نيز جايگاه و چگونگى وقوع غيبت و امامت امام عصر عليه السلام را براى اصحاب خاص و نخبه خويش باز مىگفت . بدين‌رو با مرتبط ساختن وكلا و فرهيختگان شيعه در زمان حياتشان با امام عليه السلام زمينه اين فرهنگ فراهم گرديد .\r\n\r\nشهادت امام عسكرى عليه السلام\r\nسرانجام معتمد عباسى نفوذ و محبوبيت روزافزون امام عسكرى عليه السلام را بر نتافت و از سويى مراقبت و زندان و تهديد را نيز بىثمر ديد ، از اين‌رو تصميم گرفت كه او را به شهادت برساند . « 2 » از سوى ديگر ، فعاليت گسترده شيعه نيز بر اين نگرانى مىافزود . به هر روى ، حكومت تلاش بسيار كرد تا با ظاهرسازى ، وفات امام عليه السلام را عادى جلوه دهد و حتى خليفه براى فريب افكار عمومى برادرش عيسى بن متوكل را براى نمازگزاردن بر جنازه حضرت انتخاب كرد . اما بر پايه تجربه تاريخى شيعيان حيات امامان شيعه و آگاهى آنان از روابط امام عليه السلام با خلافت ، براى پيروانْ شهادت امام عليه السلام نيك آشكار بود . در هر حال امام عسكرى عليه السلام پس از سال‌ها اقامت اجبارى و زندان و تهديد ، به رضوان الهى باريافت و در همان شهر در كنار مرقد پدرش امام علىالنقى عليه السلام به خاك سپرده شد .\r\n\r\n\r\n","description":"","footnote":"\r\n( 1 ) . بنگريد به : مهدى پيشوايى ، سيره پيشوايان .\r\n( 2 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 50 ، ص 238 .\r\n","page_name":" 246 ","page_number":246},
  {"content":"\r\n\r\n\r\nتاريخ امامت امام عصر عليه السلام و دوران غيبت صغرى\r\nحضرت مهدى عليه السلام فرزند امام حسن عسكرى عليه السلام در سال 255 هجرى از مادرى به نام نرجس تولد يافت . « 1 » نام و كنيه آن حضرت با نام و كنيه پيامبر خدا صلى الله عليه و آله يكى است ؛ چنان‌كه روايات زيادى بر اين امر دلالت دارند . در احاديث از بردن نام آن حضرت نهى شده است ، از اين رو معمولًا با لقب از ايشان ياد مىكنند . « مهدى » ، « حجت » ، « قائم » ، « صاحب‌الزمان » و « بقيةالله » از القاب آن حضرت است كه در اين ميان « مهدى » شهرت بيشترى دارد .\r\nمادر امام عليه السلام از زنان فاضل ، پارسا و اهل دانش و معرفت بود ؛ تا بدانجا كه حكيمه دختر امام جواد عليه السلام يكى از بزرگ‌ترين زنان دانشمند عصر - كه مورد احترام همه دانشمندان اسلامى و امام هادى و عسكرى عليهما السلام بود - خود را خدمتگزار او مىخواند . « 2 » حضرت مهدى دو دوره غيبت داشت : يكى كوتاه‌مدت ( غيبت صغرى ) و ديگرى درازمدت ( غيبت كبرى ) . غيبت كوتاه‌مدت از هنگام تولد ( 255 هجرى ) آغاز شد و تا سال 329 هجرى ادامه يافت . البته بيشتر شروع غيبت صغرى را سال 260 هجرى و پس از شهادت امام عسكرى ذكر مىكنند . تلاش بسيار عباسيان در سامرا و بغداد براى كنترل و مراقبت از امام عسكرى عليه السلام به منظور دست‌يابى به فرزند و جانشين ايشان ، امام عليه السلام را از جان حضرت سخت بيمناك نمود ، از اين رو تولد و زندگى او را پنهان نگاه داشت . « 3 » حكومت براى يافتن حضرت چندين‌بار منزل امام حسن عسكرى عليه السلام را مورد بازرسى قرار داد و حتى روزهاى آخر حيات امام عليه السلام منزل او در محاصره بسيارى از نيروهاى عباسى قرار گرفت و خود امام نيز تحت كنترل شديد حدود بيست تن از افراد معتمد قرار داشت تا حضور امام عصر عليه السلام را به حكومت گزارش كنند . « 4 » با اين همه ، امام حسن عسكرى عليه السلام در چند مرحله امامِ پس از خود را به شيعيان و ياران خاص خود معرفى نمود . از اين رو ، برخى شيعيان از تولد آن حضرت مطلع بوده ، با امام عليه السلام ديدار كرده بودند . گفتنى است شيخ مفيد نام و مشخصات برخى از آنها را ذكر مىكند . « 5 »\r\n\r\n\r\n","description":"","footnote":"\r\n( 1 ) . محمد بن حسن طوسى ، الغيبة ، ص 231 .\r\n( 2 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 51 ، ص 28 .\r\n( 3 ) . همان .\r\n( 4 ) . محمد بن يعقوب كلينى ، الكافى ، ج 1 ، ص 505 و 506 .\r\n( 5 ) . بنگريد به : محمد بن نعمان ( شيخ مفيد ) ، الإرشاد فى معرفة حجج اللّه على العباد ، ص 350 و 351 .\r\n","page_name":" 247 ","page_number":247},
  {"content":"\r\n\r\nمهم‌ترين ديدار ياران امام عسكرى عليه السلام با حضرت مهدى عليه السلام زمانى بود كه محمد بن عثمان عمرى ( باب امام عليه السلام ) همراه با چهل نفر ديگر در خدمت امام عسكرى عليه السلام بودند كه آن حضرت فرزند خود را بدانها معرفى كرد :\r\nاين امام شما پس از من و جانشين من در ميان شماست ؛ از او فرمان بريد و پس از من در دين خود اختلاف نكنيد كه در اين صورت هلاك مىشويد و پس از اين ، او را هرگز نخواهيد ديد . « 1 » نام برخى از علماى بزرگ شيعه و از اصحاب امام عليه السلام كه در اين جلسه حضور داشتند نيز در روايات آمده است . « 2 » به هر روى ، چند روز پس از اين واقعه امام عليه السلام به شهادت رسيد . پس از رحلت امام عسكرى عليه السلام به دليل مخفى نگاه‌داشتن تولد و زندگى حضرت حجت عليه السلام طبيعى بود كه برخى از شيعيان دچار ترديد و انحراف شوند . گرچه اين گروه‌ها بسيار اندك بودند ، سخت‌گيرى حكومت نسبت به امام عليه السلام و وجود مدعيانى همانند جعفر كذاب ، زمينه‌هاى انحراف را فراهم آورد .\r\nاز اين روى ، برخى به مهدويت امام حسن عسكرى عليه السلام معتقد شدند و پاره‌اى نيز به امامت جعفر روى آوردند ، اما بيشتر شيعيان از طريق سازمان وكالت و انديشمندان شيعى به امامت امام‌عصر عليه السلام ايمان داشتند و بر نص و وصيت امام حسن عسكرى عليه السلام پايبند بودند . البته اين سرگردانى و اختلاف بين شيعه نيز چندان دوام نيافت و ديگر گروه‌ها نيز به تدريج به دليل نبود پايگاه قابل اعتماد ، عدم پشتيبانى عالمان شيعه و نداشتن پشتوانه معنوى و دينى حذف شدند .\r\nدر همان ابتداى اختلاف ، شيعيان راه‌هايى را براى خبرگيرى و ايجاد ارتباط مىدانستند ؛ چنان‌كه در يكى از روايات اشاره دارد كه جمعى از شيعيان قم ، بىخبر از رحلت امام عسكرى عليه السلام براى پرداخت وجوه مالى خويش به سامرا رفتند . پس از ورود به سامرا كسانى آنها را نزد جعفر بن هادى بردند . قمىها نخست در صدد امتحان جعفر برآمدند ، به همين‌رو از وى پرسيدند : آيا او ، از مقدار پولى كه با خود آورده‌اند ، اطلاع دارد ؟ جعفر پس از اظهار بىاطلاعى گفت : تنها خدا از غيب آگاه است . در نتيجه قمىها از پرداخت پول به او خوددارى كردند . پس از آن ، امام عصر عليه السلام با اعزام پيكى آنها را به منطقه‌اى در بيرون شهر هدايت كرد و در آنجا با آنان ديدار نمود . آنگاه\r\n\r\n\r\n","description":"","footnote":"\r\n( 1 ) . محمد بن حسن طوسى ، الغيبة ، ص 217 ؛ سليمان بن ابراهيم حنفى ( قندوزى ) ، ينابيع المودّة ، ص 460 .\r\n( 2 ) . بنگريد به : لطف‌اللّه صافى گلپايگانى ، منتخب الأثر فى الإمام الثانى عشر ، ص 355 .\r\n","page_name":" 248 ","page_number":248},
  {"content":"\r\n\r\nامام عليه السلام به هيئت قمىها دستور داد كه از اين پس پول و وجوه شرعى را به سفير ايشان در بغداد ، ابوعمرو عثمان بن سعيد تحويل دهند و چيزى به سامرا نياورند .\r\nدر دوران غيبت صغرى ، ارتباط امام عليه السلام با شيعيان از طريق نوّاب خاص انجام مىگرفت و در مواردى نيز برخى وكلا و نمايندگان حضرت در مناطق مختلف به خدمت ايشان مىرسيدند . در گزارش‌هاى تاريخى و روايى موارد متعددى از اين ديدارها ثبت شده است .\r\n\r\nنمايندگان خاص در دوران غيبت صغرى\r\nدر اين دوران ، امام عصر عليه السلام از طريق چهار نفر - كه نايبان خاص و از ابواب امام عليه السلام بودند - با شيعيان در ارتباط بود و امور شيعيان توسط اين نمايندگان حل و فصل مىشد . اين چهار نفر كه مورد اعتماد امام عسكرى عليه السلام و شيعيان بودند ، يكى پس از ديگرى وظيفه نمايندگى را برعهده گرفتند . نوّاب با وكلاى امام عصر عليه السلام از طريق شبكه گسترده نهاد وكالت در دورترين نقاط سرزمين اسلامى پيوسته در ارتباط بودند . آنان نامه‌ها ، درخواست‌ها و پرسش‌هايشان را به محضر امام عليه السلام مىرساندند و از اين‌سو توقيعات « 1 » و پاسخ‌هاى حضرت را به شيعيان ابلاغ مىنمودند .\r\nنواب خاص امام عليه السلام همه امور را پنهانى و بدون جلب توجه حكومت انجام مىدادند . افزون بر اين ، دورى شيعيان از قيام‌ها و حركت‌هاى اعتراض‌آميز سبب شد شيعيان با تهديدهاى كمترى از سوى حكومت مواجه گردند و بتوانند اوضاع خويش را بسامان و تثبيت كنند . اين سياست موجب شد شيعيان امامى در مركز خلافت عباسى حضور قاطع خويش را حفظ كنند و به‌عنوان اقليتى رسمى و شناخته‌شده ، خود را بر حكومت عباسى و افراطيان با نفوذ در بغداد ، تحميل كنند . در اين زمان مركزيت شيعه با تشكيلاتى منسجمْ در بغداد مستقر بود و بر شيعيان در ديگر شهرها نظارت مىكرد . نفوذ شيعه آن‌چنان افزايش يافت كه در حكومت نيز راه يافتند و حتى در دستگاه خلافتْ متصدى مقام وزارت شدند . « 2 » اين در حالى است كه شمار شيعيان نيز رو به فزونى نهاد .\r\nاين توفيقات با هدايت امام عليه السلام و تلاش و هوشيارى نواب ايشان انجام گرفت . از اين رو ، ضرورى مىنمايد كه به‌اختصار با شخصيت نواب خاص امام عصر عليه السلام و بخشى از اقداماتشان آشنا شويم .\r\n\r\n1 . عثمان بن سعيد عَمرى\r\nاو نخستين نايب خاص امام عصر عليه السلام به‌شمار مىرفت . وى روغن‌فروش ( سمّان ) بود و در واقع\r\n\r\n\r\n","description":"","footnote":"\r\n( 1 ) . توقيع به معناى نوشتن بر حاشيه‌هاى متن‌نوشته يا نامه‌اى است .\r\n( 2 ) . بنگريد به : عباس اقبال ، خاندان نوبختى ، ص 96 و 97 .\r\n","page_name":" 249 ","page_number":249},
  {"content":"\r\n\r\nبه‌منظور پوشش براى فعاليت‌هاى مذهبى و سياسى اين شغل را برگزيده بود . اموال زيادى كه به دست او مىرسيد ، از طريق ظرف‌هاى روغن آن را به امام عليه السلام يا افراد ديگر مىرساند . ناگفته نماند كه عثمان بن سعيد باب امام عسكرى عليه السلام و پيش از آن نيز معتمد امام‌هادى عليه السلام بود ؛ تا آنجا كه او را مورد وثوق خويش مىخواند . « 1 » در مواردى نيز امام عسكرى عليه السلام مأموريت‌هايى را در امور مالى و دينى به دو واگذار مىكرد و همو بود كه تغسيل و تكفين ايشان را برعهده گرفت و جسد مطهرش را در قبر نهاد . « 2 » مورّخان وفات وى را بين سالهاى 267 و 280 ذكر كرده‌اند .\r\n\r\n2 . ابوجعفر محمد بن عثمان بن سعيد\r\nديگر نايبِ خاص امام مهدى عليه السلام محمد پسر نايب اول بود كه پس از درگذشت پدر ، حضرت ضمن توقيعى به وى تسليت گفت و پس از دعاى خير در حقش امور را به او واگذار كرد . « 3 » او نيز همانند پدرش از نزديكان و افراد مورد اعتماد امام حسن عسكرى عليه السلام بود ؛ چنان‌كه حضرت فرمود :\r\nعمرى و پسرش هر دو ثقه و مورد اعتمادند ؛ هرچه رسانند از طرف من مىرسانند و هرچه گويند ، از من است . به سخن آنان گوش بده و از آنان پيروى كن كه آنان ثقه و امين من هستند . « 4 » وى در سال 305 قمرى وفات نمود .\r\n\r\n3 . ابوالقاسم حسين بن روح\r\nحسين بن روح نوبختى از معتمدان ابوجعفر عمرى و از نزديكان وى در بغداد به شمار مىرفت . « 5 » ابوجعفر با ارجاع مراجعان به حسين بن روح زمينه جانشينى وى را فراهم آورد و در واپسين روزهاى حيات ، به دستور حضرت او را در مقام جانشينى خود معرفى كرد . پس از آن شيعيان در امور دينى و براى تحويل اموال به وى رجوع مىكردند . او « قمى » نيز خوانده مىشد و از اصحاب امام حسن عسكرى عليه السلام نيز بود . « 6 » حسين بن روح در دورانى كه آل‌فرات متصدى مقام وزارت\r\n\r\n\r\n","description":"","footnote":"\r\n( 1 ) . بنگريد به : محمد تقى مجلسى ، بحارالأنوار ، تحقيق محمدباقر محمودى ، ص 215 .\r\n( 2 ) . همان .\r\n( 3 ) . محمد بن حسن طوسى ، الغيبة ، ص 219 .\r\n( 4 ) . همان .\r\n( 5 ) . همان ، ص 223 .\r\n( 6 ) . همان ، ص 226 و 227 .\r\n","page_name":" 250 ","page_number":250},
  {"content":"\r\n\r\nعباسى و از هواداران شيعيان بودند ، در دستگاه خلافت نفوذ كرد ، اما با روى كار آمدن حامد بن عباس كه از مخالفان شيعه حمايت مىكرد ، مشكلاتى براى او به وجود آمد . وى اموال زيادى در اختيار داشت كه متعلق به دستگاه امامت بود . از اين‌رو ، حكومت عباسى - كه در آن روزگار يكى از منابع مهم درآمدىاش مصادره اموال سرمايه‌داران بود - بر آن شد تا اين اموال را تصاحب كنند كه با مخالفت حسين بن روح مواجه شد ، از اين‌رو وى را پنج‌سال به زندان افكندند . او كه تا سال 326 هجرى در بغداد مىزيست ، از موقعيت بسيار ممتازى برخوردار بود . نفوذ آل نوبخت كه شيعه بودند ، سبب گرديد كه او در دستگاه حكومتى از امنيت بيشترى برخوردار باشد .\r\n\r\n4 . ابوالحسن على بن محمد سمُرى\r\nآخرين نايب خاص امام عليه السلام كه به دستور آن حضرت به جانشينى حسين بن روح منصوب شد و به مدت سه سال عهده‌دار مقام نيابت بود ، ابوالحسن على بن محمد سمُرى است . وى اهل يكى از روستاهاى اطراف بصره بود . خاندان او املاك زيادى در بصره داشتند كه نيمى از آن را وقف امام حسن عسكرى عليه السلام نموده بودند ، از اين‌روى سالانه با امام عليه السلام مكاتبه مىكردند . وى در سال 329 قمرى درگذشت .\r\nاز وقايع مهم اين دوره ، توقيع حضرت بقيةالله عليه السلام به على سمُرى است كه در آن از وفات قريب‌الوقوع او خبر مىدهد و غيبت كبراى خويش را اعلام مىدارد :\r\nبه نام خداوند بخشنده مهربان\r\nخداوند به برادرانت در فقدان تو پاداش بزرگ عطا فرمايد . تو تا شش روز ديگر رحلت خواهى كرد ؛ كارهايت را جمع و جور كن و به هيچ‌كس به‌عنوان جانشين خود وصيت نكن . اكنون زمان غيبت كبرى فرارسيده و ظهور من تنها با اجازه خداوند خواهد بود و آن پس از مدتى طولانى و زمانى خواهد بود كه دل‌هاى مردم در نهايت قساوت و روى زمين پر از بيداد و ستم باشد ؛ كسانى پيش شيعيان ما مدّعى ارتباط و ديدار با من خواهند شد . هر كس پيش از خروج سفيانى و صيحه آسمانى - كه از علايم ظهور است - چنين ادّعايى كند ، دروغگويى بيش نخواهند بود . « 1 » اين توقيع اصول كلى دوره جديد را خاطرنشان ساخت و در كنار ساير توقيعات و احاديثى كه پيش‌تر از امامان شيعه صادر شده بود ، راهى نو را براى شيعيان ترسيم كرد .\r\n\r\n\r\n","description":"","footnote":"\r\n( 1 ) . همان ، ص 243 .\r\n","page_name":" 251 ","page_number":251},
  {"content":"\r\n\r\nدر دوران غيبت صغرى حضور و نفوذ شيعيان برجسته در حكومت و در اختيار گرفتن منصب‌هاى مهم ادارى رو به فزونى نهاد . نفوذ اين جريان كه از دوران امام كاظم عليه السلام آغاز شده بود ، به‌تدريج توسعه يافت و زمينه‌ساز امنيت و هدايت اجتماعى شيعيان توسط رهبران دينى شد .\r\n\r\nفعاليت‌هاى نواب خاص\r\nفعاليت‌ها و اقدامات نواب در همه امور با اجازه و هدايت امام عصر عليه السلام بوده است . توقيعات امام عليه السلام اسنادى گويا در اين زمينه‌اند . از اين رو در دوران غيبت صغرى نواب به امر امام عليه السلام به رهبرى و ساماندهى و تحكيم پايه‌هاى دينى شيعيان پرداختند ؛ همانند مبارزه با مخالفان در عرصه فرهنگى و سياسى ، رفع ابهام و ترديد از شيعيان درباره امامت امام زمان عليه السلام ، توسعه فرهنگ مهدويت و نيز تبيين فلسفه انتظار و غيبت . سازماندهى و هدايت وكلا نيز از اقدامات بسيار اثربخش در هدايت و حفظ انسجام شيعه بود كه به شايستگى انجامش دادند . نواب خاص در همه جهان اسلام وكيلانى تعيين كردند و ارتباط گسترده و سازمان‌يافته آنان با نوّاب فراهم شد . اين وكلا در شهرهاى اهواز ، سامرا ، مصر ، حجاز ، يمن ، خراسان ، رى ، قم و . . . فعال بودند و با نواب اربعه ارتباطى مستمر داشتند .\r\nشيعيان با وجود دشوارىهاى فراوان با دست‌يابى به چنين موقعيت‌هايى به استحكام جايگاه خود پرداختند . در دورانى كه قيام‌هاى زيديه ، اسماعيليه و قرامطه اوج گرفتند و حكومت نيز تلاش داشت شيعيان امامى را در كنار فِرَق تندروى ديگر شيعه يكسان بگمارد و با آنان نيز برخورد قهرآميز داشته باشد ، اين امر سبب شد كه شيعيان اماميه با هدايت عالمان دينى و امنيت ايجادشده توسط شخصيت‌هاى با نفوذ در حكومت ، از اين تعرّضات و پيامدهاى مسلحانه در امان بمانند . حضور مردانى از آل‌فرات و خاندان نوبختى - كه داراى گرايش شيعى و از وفاداران به مذهب اماميه بودند - سبب شد كه در حكومت ، حاشيه امنيتى مناسبى براى رهبران شيعى و شيعيان ايجاد شود . « 1 » همين فرصت‌ها بود كه به تشيع در دوران غيبت صغرى امكان توسعه و تحكيم داد و كاملًا به صورت اقليتى پذيرفته‌شده و رسمى درآمد . « 2 »\r\n\r\n\r\n","description":"","footnote":"\r\n( 1 ) . بنگريد به : علّامه محمد تقى مجلسى ، بحار الأنوار ، تحقيق محمدباقر محمودى ، ج 51 ، ص 23 .\r\n( 2 ) . بنگريد به : عباس اقبال ، خاندان نوبختى ، ص 99 - 96 و 220 - 217 .\r\n","page_name":" 252 ","page_number":252},
  {"content":"\r\n\r\n\r\nمهدويت در انديشه اسلامى\r\nاخبار پرشمارى از پيامبراسلام صلى الله عليه و آله و امامان شيعه عليهم السلام درباره تولد ، غيبت ، ظهور ، قيام جهانى و ساير ويژگىهاى حضرت مهدى عليه السلام نقل شده است . سال‌ها پيش از تولد آن حضرت ، ويژگىهاى او بيان گرديد ؛ مانند اينكه وى از خاندان پيامبر صلى الله عليه و آله ، از فرزندان حضرت فاطمه عليها السلام و از نسل و اولاد امام حسين عليه السلام است و نهضت جهانى او باعث بسط و اقامه عدل در سراسر جهان مىشود .\r\nاين روايات بسيار از امامان شيعه خود گواه اهميت فرهنگ و انديشه مهدويت در اسلام است .\r\nدر اين‌باره از احاديث امامان آمارى استخراج شده كه بدين شرح است : اميرمؤمنان عليه السلام 51 حديث ، امام حسن عليه السلام 5 حديث ، امام حسين عليه السلام 14 حديث ، امام سجاد عليه السلام 11 حديث ، امام باقر عليه السلام 63 حديث ، امام صادق عليه السلام 124 حديث ، امام موسى كاظم عليه السلام 6 حديث ، امام رضا عليه السلام 19 حديث ، امام محمدتقى عليه السلام 6 حديث ، امام هادى عليه السلام 6 حديث و امام حسن عسكرى 22 حديث .\r\nاز امام اميرمؤمنان على عليه السلام روايت شده است كه پيامبراسلام فرمود :\r\nعمر جهان به پايان نمىرسد ، مگر آنكه مردى از نسل حسين امور امت مرا به دست گيرد و دنيا را پر از عدل كند ، هم‌چنان‌كه پر از ظلم شده است . « 1 » احاديث پيامبر در منابع مشهور اهل‌سنت نظير مسند احمد و صحيح بخارى - كه هر دو پيش از غيبت امام عصر عليه السلام تأليف گشته‌اند - نقل شده كه همين حديث نيز از جمله آنهاست . در مورد امام‌عصر عليه السلام و قيام و حكومتى كه تشكيل مىدهد ، احاديث بسيارى در منابع اهل‌سنت آمده است .\r\nشيعه اساس انديشه مهدويت را بر آموزه‌هاى قرآنى استوار مىسازد . آياتى از قرآن كه به مؤمنان استقرار حكومت صالح و عدل و برترى مستضعفان را بشارت مىدهد ، مبناى همان احاديثى است كه از پيامبر صلى الله عليه و آله و ائمه عليهم السلام روايت‌شده است ؛ چنان‌كه يكى از انديشمندان مىنويسد :\r\nآنچه به اميدوارى شيعه به پيروزى نهايى بر « ظلم و ظلمه » رنگ موجبيت تاريخى مىدهد ، انتظار فرج و رجعت امام غايب است . مفسران شيعه بعضى از آيات قرآنى را شاهد بر عقيده به رجعت مىگيرند و هرچند تصريح به مهدى موعود نمىكنند ، وعده حكومت زمين را به مؤمنان و مستضعفان ، از آنها استخراج مىكنند . « 2 » آيات مورد استناد بدين قرار است :\r\n\r\n\r\n","description":"","footnote":"\r\n( 1 ) . ابوعلى فضل بن حسن طبرسى ، مجمع‌البيان فى تفسير القرآن ، ج 4 ، ص 716 .\r\n( 2 ) . حميد عنايت ، انديشه‌هاى سياسى در اسلام معاصر ، ترجمه بهاءالدين خرّمشاهى ، ص 54 .\r\n","page_name":" 253 ","page_number":253},
  {"content":"\r\n\r\nوَعَدَاللَّهُ الَّذِينَ آمَنُوا مِنكُم و عَمِلُوا الصَّالِحاتِ لَيَسْتَخْلِفَنَّهُم فِى الأَرضِ كَمَا اسْتَخْلَفَ الَّذِينَ مِن قَبْلِهِم وَ لَيُمَكِّنَنَّ لَهُم دِينَهُمُ الَّذِى ارتَضَى لَهُم وَ لَيُبَدِّلنَّهُم مِن بَعدِ خَوْفِهِم أَمْناً يَعْبُدُونَنِى لايُشْرِكُونَ بِى شَيْئاً . « 1 » خدا به كسانى از شما كه ايمان آورده و كارهاى شايسته كرده‌اند ، وعده كرده كه در زمين خلافت دهد - چنان‌كه اسلافشان نيز جانشين شدند - و دينشان را كه براى ايشان پسنديده ، بر همه اديان تمكين و تسلط بخشد و به همه مؤمنان پس از ترسشان ايمنى كامل دهد كه مرا به يگانگى عبادت كنند و چيزى را با من شريك قرار ندهند .\r\nوَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِى الأَرْضِ وَ نَجْعَلَهُم أَئِمَّةً وَ نَجْعَلَهُم الوَارِثِينَ . « 2 » و ما اراده كرديم بر آن كسان كه در آن سرزمينْ زبون به‌شمار رفته بودند ، منّت گذارده ، آنها را پيشوايان [ / امامان 
  ] خلق قرار داده و وارث ملك و جاه فرعونيان گردانيم .\r\nأَنَّ الأَرْضَ يَرِثُها عِبَادِىَ الصَّالِحُونَ . « 3 » بندگان نيكوكار من ملك زمين را وارث و متصرف خواهند شد .\r\nإِنَّ الأَرْضَ لِلَّهِ يُورِثُهَا مَن يَشَاءُ مِنْ عِبَادِهِ . « 4 » زمين از آنِ خداست ؛ به هر كس از بندگان خويش كه بخواهد ، وامىگذارد .\r\nانديشه مهدويت بيانگر آرمانخواهى سياسى است و به معناى تعهد عميق و قلبى نسبت به اهداف والاى اجتماعى و سياسى و اعتنا نداشتن به معيار مادى و معنوى خلق آنها و تمسك آگاهانه به مدينه فاضله و آرمانشهر اسلامى و پىگيرى اهدافى است كه بايد در سرانجامِ تكامل جامعه انسانى بدان دست يازد . بر اين مبنا و تعهد پىگيرانه بود كه شيعه همواره در قيام‌هاى آزاديبخش و ضداستعمارى فعال بوده است . با اين حال انديشه مهدويت به معناى نفى سازگارى جامع شيعى با حكومت نبوده است ، بلكه دورانى وجود داشته كه متكلمان و فقيهان شيعى در بهترين بخش از تاريخ تشيع ، با هوشيارى در پى راه‌هايى عملى بودند تا با حكومت‌هاى وقت زندگى مسالمت‌آميزى داشته باشند .\r\n\r\n\r\n","description":"","footnote":"\r\n( 1 ) . نور ( 24 ) : 55 .\r\n( 2 ) . قصص ( 28 ) : 5 .\r\n( 3 ) . انبياء ( 21 ) : 105 .\r\n( 4 ) . اعراف ( 7 ) : 128 .\r\n","page_name":" 254 ","page_number":254},
  {"content":"\r\n\r\n\r\nضميمه : تاريخ تشيّع\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\nشيعه در لغت به معناى پيرو و طرفدار است و بر گروه ياران نيز اطلاق مىشود . « 1 » كلمه « شيعه » برگرفته از مشايعت به معناى پيروى كردن است . اين واژه سه‌بار در قرآن‌كريم به همين معنا به‌كار رفته است . مثلًا در داستان حضرت موسى عليه السلام و فرعون مىخوانيم :\r\nفَوَجَدَ فِيهَا رَجُلَينِ يَقْتَتِلانِ هَذَا مِن شِيعَتِهِ وَ هَذَا مِن عَدُوِّهِ فَاسْتَغَاثَهُ الَّذِى مِن شِيعَتِهِ عَلَى الَّذِى مِن عَدُوِّهِ . . . . « 2 » در آن هنگام كه موسى در بىخبرىِ مردم شهر داخل شهر شد ، دو نفر را مشغول جدال و منازعه ديد كه يكى از آنها از « پيروان » او بود و ديگرى از دشمنانش . پس آنگاه آن‌كس كه از « ياران » او بود ، از او عليه دشمن كمك طلبيد .\r\nدر سوره صافات نيز درباره پيروى حضرت ابراهيم از حضرت نوح عليه السلام آمده است :\r\nوَ إِنَّ مِن شِيعَتِهِ لَإِبرَاهِيمَ . « 3 » همانا از پيروانش ابراهيم بود .\r\nبنابراين شيعه در لغت به معناى پيروان و ياران شخص يا اشخاص معينى است ، اما اگر كلمه « شيعه » بدون قيد و به صورت مطلق استعمال شود ، بر دوست‌دار اهل‌بيت عليهم السلام و يا به كسانى اطلاق مىگردد كه به امامت ايشان معتقدند . از آنجا كه عده‌اى از مسلمانان به ولايت حضرت على عليه السلام و به پيروى از مكتب ايشان اعتقاد داشتند ، آنها را شيعه امام على عليه السلام مىخواندند كه بعدها در اثر كاربرد بسيار ، مضاف‌اليه ( على عليه السلام ) را از آخر آن حذف كردند و به شيعه معروف شدند . « 4 »\r\n\r\n\r\n","description":"","footnote":"\r\n( 1 ) . بنگريد به : فيروزآبادى ، قاموس المحيط ؛ علىاكبر دهخدا ، لغت‌نامه ، ماده « شيعه » .\r\n( 2 ) . قصص ( 28 ) : 15 .\r\n( 3 ) . صافات ( 37 ) : 83 .\r\n( 4 ) . محمد جواد مشكور ، فرهنگ فرق اسلامى ، ماده « شيعه » ، ص 270 .\r\n","page_name":" 257 ","page_number":257},
  {"content":"\r\n\r\nواژه « تشيع » برگرفته از كلمه شيعه به معناى « ادعاى شيعه بودن » يا « پيروى كردن » است كه گاه به مذهب شيعه نيز اطلاق مىشود . « 1 » شيعه در اصطلاح مسلمانان و مورخان ، همان مذهب اماميه است ؛ با اين تفاوت كه شيعه معناى عامترى دارد و همه فرقه‌هايى را كه به امامت امام على عليه السلام از جانب پيامبر صلى الله عليه و آله معتقدند ( اعم از اماميه ، زيديه ، فاطميون ، اسماعيليه ) شامل مىشود .\r\nاماميه يا شيعه دوازده‌امامى در اصطلاح به كسانى گفته مىشود كه نه تنها به امامت و خلافت بلافصل امام على عليه السلام معتقدند ، بلكه پس از او حسن بن على عليه السلام ، حسين بن على عليه السلام و نُه فرزند امام حسين عليه السلام را نيز - كه آخرين آنها مهدى موعود عليه السلام است - امام خويش مىخوانند . « 2 » در شيعه ، امامت از اصول دين به شمار مىرود ؛ تا جايى كه ساير عقايد و ويژگىهاى متمايز را بدين اصل بازمىگردانند . « 3 » مهم‌ترين و اساسىترين نكته‌اى كه باعث تمايز جريان شيعه از ديگر مسلمانان شد ، ديدگاه آنان دربارهء « امامت على عليه السلام » بود . شيعيان اين مسئله را « امر الهى » مىدانستند و همين امر موجب شد كه آن از حالت سياسى صرف خارج گرديده ، در ساحتى اعتقادى مطرح شود . « 4 » به هر روى ، تشيع در طول تاريخ به گونه‌هاى مختلف بروز يافت كه در بازكاوى متون تاريخى مىتوان از اين اشكال سه‌گانه ياد كرد :\r\n1 . تشيع سياسى : به گروهى از مسلمانان اطلاق مىشود كه از امامان شيعه در مقابل ظلم و جور ستمگران حمايت نموده ، آنان را همراهى مىكردند . اين همراهى ، تنها بر اين پايه نبوده كه آنها منصوب از طرف خداوند و عهده‌دار امر امامت الهىاند ، بلكه از روى شايستگى آنها - براى كسب مقام خلافت و رهبرى سياسى جامعه - صورت گرفته است . در ميان بسيارى از تابعان و محدثان و فقها افرادى بودند كه به امامان شيعه چنين نگرشى داشتند . در منابع اهل‌سنت ( همانند منابع جرح و تعديل ) تشيع بدين معنا درمورد شخصيت‌هاى قرن اول تا سوم به‌كار رفته از آنان با تعابيرى مختلف به‌عنوان شيعه ياد شده است . « 5 »\r\n\r\n\r\n","description":"","footnote":"\r\n( 1 ) . علىاكبر دهخدا ، لغت‌نامه ، ماده « تشيع » .\r\n( 2 ) . شهرستانى ، الملل و النحل ، ج 1 ، ص 169 ؛ ابومحمد حسن بن موسى نوبختى ، فرق الشيعة ، ص 108 .\r\n( 3 ) . بنگريد به : عضدالدين عبدالرحمن ايجى ، شرح المواقف ، تحقيق سيد شريف جرجانى ، ج 8 ، ص 344 ؛ رضا برنجكار ، آشنايى با فرق و مذاهب اسلامى ، ص 73 - 68 .\r\n( 4 ) . بنگريد به : رسول جعفريان ، تاريخ تشيع در ايران ، ج 1 ، ص 15 .\r\n( 5 ) . بنگريد به : همان ، ص 18 .\r\n","page_name":" 258 ","page_number":258},
  {"content":"\r\n\r\n2 . تشيع اعتقادى : پذيرش مرجعيت علمى و دينى است و همچنين اعتقاد به امر امامت الهى و منصوص به گونه‌اى انحصارى . بدين‌رو ، تنها گفتار و آرا و سيره امامان شيعه عليهم السلام بعد از پيامبراسلام صلى الله عليه و آله مورد پذيرش و مرجع اصلى دينى براى مسلمانان است . ابان بن تغلب از ياران امام محمدباقر و امام صادق عليهما السلام درباره تشيع اعتقادى مىگويد :\r\nشيعه كسانى هستند كه وقتى مردم در گفتار پيامبر عليه السلام با يكديگر اختلاف كنند ، قول على عليه السلام را مىپذيرند و هنگامى كه درباره سخن على عليه السلام اختلاف پيش‌آيد ، آنها گفتار جعفر بن محمد عليه السلام را قبول مىكنند . « 1 » 3 . تشيع و دوستى اهل‌بيت : بسيارى از اهل‌سنت برپايه برخى روايات از پيامبر صلى الله عليه و آله درباره فضايل و منزلت اهل‌بيت ، محبت و دوستى ايشان را لازم مىشمارند و بسيارى از آنان نيز با اين نگاه خود را دوستدار اهل‌بيت مىدانند . از همين‌روست كه پاره‌اى از سنيان متهم به « شيعه‌گرى » شده‌اند ، اگرچه از لحاظ فقهى و حتى سياسى هيچ موضع مناسبى با شيعه نداشته‌اند . « 2 » در منابع و متون تاريخى و حديثى ، گاه مفاهيم و اصطلاحات ديگرى را نيز به پيروان امامان معصوم عليهم السلام نسبت داده و آنان را بدان نام خوانده‌اند كه گاهى در فهم حوادث و گزارش‌هاى تاريخى مؤثر است . حال به برخى از مهم‌ترين و رايج‌ترين آنها اشاره مىشود :\r\n1 . رافضى : « رَفض » به معناى ترك گفتن و كنار نهادن است . اين كلمه را نخستين بار زيد بن على عليه السلام به كسانى اطلاق كرد كه به جهت اعتقاد به امامت مفضول ، او را رها كرده ، دست از يارىاش كشيدند . « 3 » اهل‌سنت ، عموم فرق شيعه را از آن‌رو كه خلفاى سه‌گانه را ترك گفتند ، « رافضه » مىخوانند . « 4 » 2 . ترابيه : در زمان ابن‌زبير اين اصطلاح در مورد شيعه رواج يافت كه به معناى ادامه‌دهندگان خط « ابوتراب » ، يعنى امام على عليه السلام بود . « 5 »\r\n\r\n\r\n","description":"","footnote":"\r\n( 1 ) . احمد بن على بن احمد نجاشى ، رجال النجاشى ، تحقيق سيد موسى شبيرى زنجانى ، ص 9 ؛ و نيز بنگريد به : رسول جعفريان ، تاريخ تشيع در ايران ، ج 1 ، ص 19 .\r\n( 2 ) . رسول جعفريان ، تاريخ تشيع در ايران ، ج 1 ، ص 27 .\r\n( 3 ) . سعد بن عبدالله اشعرى ، المقالات و الفرق ، ص 209 ؛ تصحيح محمد جواد مشكور ، فرهنگ فرق اسلامى ، ص 199 و 200 .\r\n( 4 ) . محمد جواد مشكور ، فرهنگ فرق اسلامى ، ص 200 .\r\n( 5 ) . رسول جعفريان ، تاريخ تشيع در ايران ، ج 1 ، ص 28 .\r\n","page_name":" 259 ","page_number":259},
  {"content":"\r\n\r\n3 . جعفريه : امام جعفر صادق عليه السلام در تكميل نهضت علمى و فرهنگى و هويت‌بخشى به شيعيان در عرصه فقه و حقوق توفيق ويژه يافت و با بهره‌گيرى از تلاش علمى امامان پيشين عليهم السلام و ظرفيت‌هاى ايجادشده و فرصت خاص تاريخى ، به ساماندهى و بنيان مكتب فقهى شيعه پرداخت ، از اين‌رو وى را « حبرالامة » يعنى دانشمند امت اسلام و فقيه آل‌محمد صلى الله عليه و آله خوانده‌اند .\r\nبيشتر احاديث فقهى شيعه نيز از آن حضرت روايت شده و بسيارى از بزرگان علمى شيعه و اهل‌سنت از تربيت‌شدگان مكتب فقهى ايشان‌اند . به همين رو ، فقه شيعه را « فقه جعفرى » و مذهب شيعه را مذهب جعفرى ناميده‌اند . « 1 » 4 . اسماعيليه : نام عمومى فرقه‌هايى است كه بعد از حضرت امام جعفر صادق عليه السلام به امامت فرزند بزرگ‌ترش اسماعيل يا نواده‌اش محمد بن اسماعيل اعتقاد دارند . اينان گاه در شهرهاى مختلف به نام‌هاى گوناگون مانند باطنيه ، تعليميه ، حشيشيه ، ملاحده ، سبعيه ، قرامطه و نزاريه خوانده مىشوند . « 2 » 5 . زيديه : اينان پيرو زيد بن على بن حسين عليه السلام هستند . زيد در كوفه اقامت داشت و مبارزات سختى را عليه حكومت خلفا سامان داد . زيديه خود را به امامت فرزندان حضرت فاطمه عليها السلام معتقد مىدانند ؛ مشروط بر اينكه عالم ، زاهد ، شجاع و سخى باشد و دعوى امامت كند و قيام نمايد ، خواه از اولاد امام حسن عليه السلام باشد يا از فرزندان امام حسين عليه السلام . « 3 » آنان در تعيين امام به نص خفى ( نه نص جلى ) اعتقاد دارند . « 4 » 6 . علويه : گاه به عموم غاليانى كه به حضرت على عليه السلام مقام الوهيت مىدادند و يا رسالت را از آنِ وى مىپنداشتند ، علويه اطلاق مىشد « 5 » و گاه نيز به همه كسانى كه هوادار و از محبان على عليه السلام بودند ، « علويان » مىگفتند و گاهى اين عنوان به شيعيان و پيروان امام على عليه السلام و يا حتى خاندان على عليه السلام اطلاق مىگرديد .\r\nپيدايى تشيع به‌ظاهر با صف‌بندى مسلمانان درخصوص جانشينى بعد از پيامبراسلام صلى الله عليه و آله و\r\n\r\n\r\n","description":"","footnote":"\r\n( 1 ) . محمد جواد مشكور ، فرهنگ فرق اسلامى ، ص 140 .\r\n( 2 ) . همان ، ص 139 .\r\n( 3 ) . همان ، ص 215 .\r\n( 4 ) . همان .\r\n( 5 ) . ابوالحسن على بن حسين مسعودى ، مروج الذهب و معادن الجوهر ، ج 2 ، ص 144 .\r\n","page_name":" 260 ","page_number":260},
  {"content":"\r\n\r\nشكل‌گيرى جريان سقيفه آغاز مىشود ، اما با كاوش در سيره و سخنان پيامبر اسلام صلى الله عليه و آله در مىيابيم كه جريان امامت الهى و تشيع همگام با رسالت تكوين يافت .\r\nبه هر روى ، سرآغاز تاريخ تشيع را مىتوان نخستين روز امامت امام على عليه السلام بعد از وفات پيامبر در سال يازده هجرى دانست كه با تحولات زيادى طى مىگردد . تاريخ تشيع را مىتوان به دو دورهء مشخص بخش‌بندى كرد : الف ) عصر امامت ؛ ب ) عصر بعد از امامت ( عصر غيبت ) .\r\n\r\nالف ) عصر امامت\r\nدر اين عصر كه از سال 11 هجرى آغاز مىشود و تا سال 329 هجرى ادامه دارد ، بنيان‌هاى فكرى و معرفتى شيعه براساس آموزه‌هاى قرآن و سنت و سيره پيامبر صلى الله عليه و آله شكل گرفت و به كمال رسيد و در كنار آن شيعه در عرصه فقه و حقوق نيز هويت مستقل يافت . گرچه سه قرن تلاش سياسى ، علمى ، فرهنگى و معنوى امامان شيعه عليهم السلام به بنياد استوار مذهب تشيع انجاميد ، نمىتوان حاصل همه تلاش ايشان را در مذهب تشيع محصور كرد . به سخن ديگر ، حفظ بنيان‌هاى معرفتى و معنوى و اساس اسلام ، ايفاى نقش برجسته و اصلى در شكل‌گيرى فرهنگ و تمدن اسلامى و نيز پاسدارى از ميراث پيامبر صلى الله عليه و آله از مهم‌ترين رهاورد اين حضور فعال بوده است . از سويى ديگر ، سه قرن تلاش امامان شيعه عليهم السلام را اگرچه بايد فرايندى واحد دانست ، مقتضيات زمانى و شرايط گوناگون و پيچيده سبب مىشد كه امامان عليهم السلام هر يك به تناسب ، سياست‌هاى راهبردى خود را اتخاذ كنند و واكنش‌هاى متفاوتى بروز دهند . در واقع درك اين تفاوت‌ها با حفظ اصول و جوهره حركت و بنياد معرفتى ايشان ، در فهم كاركردهاى امامان شيعه عليهم السلام مؤثر است .\r\nنكته درخور توجه ديگر در حيات امامان شيعه ، تربيت نيروى انسانى بوده كه لازمه تكوين يك مكتب و مذهب است . توليد انديشه و بسط و تعميم آن نيازمند انسان‌هايى است كه از توان و ادراك و درايت و دانش كافى برخوردار بوده و به آرمان‌ها ، اصول و ارزش‌هاى آن متعهد و معتقد باشند . از اين‌رو ، امامان شيعه همواره در كنار تبيين و تدوين نظريه‌هاى معرفتى و دينى و حفظ دين و آموزه‌هاى آن ، به تربيت مردان و زنانى پرداختند كه مصداق بارز اسلام و تجلى آموزه‌هاى شيعى بودند . رويكرد امامان شيعه عليهم السلام در تربيت انسان‌هاى متعالى و توليد سرمايه انسانى به دليل ويژگى محيطى و همچنين ضرورت فرهنگى و آموزشى ، توجه به نخبگان بوده است . از اين رو ، شيعه در ابتدا با رويكرد نخبه‌گرايى به جاى توده‌گرايى ، رشد و نمو و توسعه يافت .\r\nدر كنار امامان عليهم السلام همواره قشرى از نخبگان و فرهيختگان از عصر امام على عليه السلام تا زمان امام صادق عليه السلام حضورى فعال داشتند و توده‌هاى مردم نيز با درك‌هاى متفاوت نقششان بسيار\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمحدود بود . با تربيت اين سرمايه عظيم انسانى كه هر يك به مثابه رهبرى دينى ، فرهنگى و علمى بودند ، به تدريج طبقات و توده‌هاى ديگر مردم به شكل گسترده‌ترى توسعه يافت . هنگامى كه گسترش شيعه از سطوح نخبگان به سطوح توده‌ها گسترش يافت ، آسيب‌ها و چالشهاى خاصى را در پى داشت كه اين خود سازوكار و اقدامات ويژه‌اى را مىطلبيد . از اين روى ، علاوه بر باب‌ها - كه محل اسرار امامان عليهم السلام بودند - سازمان وكالت نيز شكل مىگيرد تا با انسجام‌بخشى و ارتباط مستمر و دائمى مردم با رهبرى ، هويت دينى ، فرهنگى و حقوقى آنان محفوظ بماند ؛ هويتى كه با همه پيچيدگى بايد درك مىشد و در رفتار و عقايد محفوظ مىماند .\r\nعدم مشروعيت حكومت و زندگى مسالمت‌آميز با مسلمانان و عدم قيام مسلحانه و ايجاد تمايز با فرق شيعى ، كلامى و فقهى با حفظ اصول اساسى دين ، كارى سخت و دشوار براى توده‌ها بود كه نخبگان شيعى به راحتى آن را فهم و عمل مىكردند . اين پيچيدگىها و دشوارىها با هوشمندى رهبرى شيعه - كه توانسته بود تا نيمه اول قرن دوم هجرى صدها عالم و فقيه و محدث و متكلم و مفسر و رجال سياسى را بپروراند - به‌خوبى هدايت و سازماندهى شد . بدين‌رو ، امامان شيعه عليهم السلام در رهبرى و امامت الهى توفيق يافتند با حفظ اسلام و انديشه‌هاى اسلامى ، ميراث‌دار اسلام راستين باشند .\r\nاز ابتكارات مهم امامان شيعه عليهم السلام در حفظ اين جريان ، استقرار عالمان دينى و فقهاى بزرگ به‌عنوان مرجعيت دينى براى شيعيان بود . از زمان امام‌صادق عليه السلام به‌تدريج اين فرهنگ شكل گرفت و امامان عليهم السلام در مراجعات شيعيان براى برآوردن نيازهاى دينى ، معنوى و علمى آنان ، فقها و محدثان شيعى را به‌عنوان مرجع دينى معرفى كردند تا نيازى نباشد بدانها مراجعه شود . احاديث متعددى از امامان شيعه عليهم السلام در معرفى افرادى نظير يونس بن عبدالرحمن و زرارة بن اعين وجود دارد كه حكايتگر اين رويكرد و جهت‌گيرى است . مثلًا در جايى عبدالله بن يعفور به امام‌صادق عليه السلام عرض مىكند : « ملاقات شما در هر زمانى برايم ممكن نيست . شيعيان مراجعه مىكنند و مسأله‌اى مىپرسند و من هم پاسخ‌ها را نمىدانم . » حضرت فرمود : « چرا به محمد بن مسلم مراجعه نمىكنى ؟ » « 1 » امام عليه السلام در برخى سخنان خود افرادى را همانند حارث بن مغيره « 2 » در مقام مرجع علمى معرفى مىكند . ايشان به يكى از وكيلان خود كه پرسيده بود معالم دينى را از چه كسى برگيرم ، فرمود : « از\r\n\r\n\r\n","description":"","footnote":"\r\n( 1 ) . محمد بن حسن حر عاملى ، وسائل الشيعة الى تحصيل مسائل الشريعة ، ج 18 ، ص 105 .\r\n( 2 ) . همان .\r\n","page_name":" 262 ","page_number":262},
  {"content":"\r\n\r\nيونس بن عبدالرحمن بپرس و از او اخذ كن . » « 1 » امامان عليهم السلام از اين طريق به عالمان و فقهاى شيعه نوعى استقلال بخشيدند و مراجعه مردم و پاسخگويى عالمان را نيز مشروعيت دادند .\r\nهرچه به زمان غيبت نزديك‌تر مىشويم ، اين سازوكار گسترده‌تر و بيشتر مىشود و امامان عليهم السلام نيز بر اصالت‌بخشيدن علماى شيعه و بر حفظ جايگاه و منزلت آنان تأكيد مىورزند ؛ چنان‌كه امام حسن عسكرى عليه السلام با تبيين جايگاه فقهاى شيعه و عالمان دينى ، به اصول مهم تعامل شيعيان و عالمان و شرايط آن مىپردازد . ايشان در حديثى مىفرمايد :\r\nاگر بعد از غيبت قائم عليه السلام ، عالمان شيعه - آن دعوتگران و راهنمايان به سوى خدا و پاسداران دين و نجات‌دهندگان بندگان ضعيف خداوند . . . - نبودند ، هيچ كس نسبت به مذهب ، مقاوم باقى نمىماند ، مگر اينكه به ارتداد و بازگشت از دين محمد مبتلا مىشد .\r\nاما عالمان ، زمام قلوب شيعه را به دست مىگيرند ؛ چنان‌كه ناخدا سكان كشتى را به دست مىگيرد . اين عالمان ، همان برتران نزد خداوند هستند . « 2 » امام عسكرى عليه السلام به طرح مسئله تقليد و اصول و شرايط آن نيز پرداخته ، اين تعامل را به صورت يكى از اصول مسلّم شيعه نهادينه مىكند :\r\nهر كس از فقها كه خويشتندار ، نگهبان دين خود ، مخالف هواى نفسانى و پيرو ولىامر خود باشد ، بر عامه مردم است كه از او تقليد كنند . « 3 » اين زمينه‌سازىها و تأكيدات سبب شكل‌گيرى مرجعيت دينى فقها و عالمان شيعى در زمان غيبت گرديد . البته براى ورود به چنين دورانى ، يك مرحله گذار لازم بود كه با تعيين نواب خاص به‌خوبى طى شد . بدين‌رو ، شيعه از سال 329 هجرى با آغاز غيبت كبرى وارد مرحله جديدى از حيات اجتماعى و دينى خود گرديد .\r\n\r\nب ) عصر غيبت\r\nپس از پايان يافتن غيبت صغرى ، عصر غيبت يا همان عصر مرجعيت فقهاى شيعه فرامىرسد .\r\n\r\n\r\n","description":"","footnote":"\r\n( 1 ) . همان ، ص 197 .\r\n( 2 ) . علّامه محمد تقى مجلسى ، بحار الأنوار ، تحقيق محمدباقر محمودى ، ج 2 ، ص 6 .\r\n( 3 ) . محمد بن حسن حر عاملى ، وسائل الشيعة الى تحصيل مسائل الشريعة ، ج 18 ، ص 95 .\r\n","page_name":" 263 ","page_number":263},
  {"content":"\r\n\r\nدر اين دوره ، فقها در مقام جانشينان امامان عليهم السلام به حل و فصل امور شيعيان پرداختند . واژه « مرجعيت » از توقيع شريف امام عصر عليه السلام برگرفته شده است . امام عليه السلام در پاسخ به اين پرسش كه در حوادث دوران غيبت به چه كسى مراجعه كنيم ، چنين نگاشت :\r\nاما در حوادثى كه پيش مىآيد ، به راويان حديث ما مراجعه كنيد . همانا ايشان حجت من بر شما هستند و من حجت خداوندم . « 1 » در ابتداى عصر غيبت و پراكندگى جغرافيايى شيعه ، فقهاى محلى به امور شيعيان مىپرداختند و عهده‌دار امور علمى ، فرهنگى و اجتماعى آنان بودند ، تا اينكه حوزه بغداد در اواخر قرن چهارم به دست شيخ مفيد ( 413 - 336 ق ) - يكى از بزرگ‌ترين فقهاى شيعه - تأسيس و شكوفا شد . پس از وى سيد مرتضى علم‌الهدى ( 413 - 355 ق ) رياست شيعه را برعهده گرفت و پس از او نيز شيخ طوسى بدين منصب رسيد . شيعه قبل از بغداد داراى مدارس و حوزه‌هايى در رى ، قم و كوفه بود ، ولى گسترش و تمركز مرجعيت از زمان شيخ مفيد آغاز شد .\r\nشيخ مفيد صاحب مكتب فقهى و كلامى بود و به موازات توسعه فقه و اصول فقه در اهل‌سنت ، فقه شيعه را نيز گسترش داد . پس از او شيخ صدوق با بنياد سبك ساده‌اى در تصنيف و تأليف ، به فقه ، كلام و حديث رونقى خاص بخشيد . حوزه بغداد تا زمان شيخ طوسى به شكوفايى و توسعه خود ادامه داد ، تا اينكه با هجوم مخالفان در زمان حاكميت طغرل‌بيك و به آتش كشيدن حوزه شيعى بغداد ، شيخ طوسى به نجف مهاجرت كرد و حوزه نجف را تأسيس نمود .\r\nبدين‌رو ، اين حوزه جايگزين حوزه بغداد و مهد مرجعيت شيعه شد « 2 » و در دوره‌اى هزار ساله صدها فقيه و مجتهد و مفسر و محدث را در خود پرورش داد .\r\nدر عصر آغازين مرجعيت شيعه كه بيش از دو قرن ادامه يافت ، شيعيان در نقاط مختلف جهان اسلام قدرت سياسى را به دست گرفتند . اين امر زمينه‌ساز گسترش انديشه و پيروان شيعه شد كه مهم‌ترين آنها بدين‌شرح است .\r\n\r\n1 . دولت فاطميان\r\nاين دولت كه از شيعيان اسماعيليه بودند ، در سال 296 هجرى در شمال آفريقا تأسيس شد و تا سال 567 هجرى ادامه يافت . مؤسس اين دولت ، عبيدالله شيعى از نوادگان امام صادق عليه السلام بود .\r\n\r\n\r\n","description":"","footnote":"\r\n( 1 ) . محمد بن حسن طوسى ، الغيبة ، ص 291 .\r\n( 2 ) . جعفر سبحانى ، موسوعة طبقات الفقهاء ، ج 2 ، ص 278 .\r\n","page_name":" 264 ","page_number":264},
  {"content":"\r\n\r\nدولت فاطمى مورد تمجيد و ستايش علماى بزرگ شيعه بود ؛ چنان‌كه سيد رضى از عالمان بزرگ با سرودن اشعارى از آنان تمجيد كرد . « 1 » دولت فاطمى ابتدا در مغرب تأسيس شد ، اما در سال 358 هجرى با فتح مصر و تجزيه آن از خلافت عباسى ، حكومت اسماعيليه به مصر منتقل شد و آنجا را مركز اسماعيليان ساخت . اعلان رسمى كيش اسماعيليه در مصر ، ضمن تقويت و تثبيت نفوذ و سيادت مذهبى علما و فقهاى اسماعيلى بر همه اركان و تشكيلات سياسى خلافت فاطميان ، رهبريت جامع فاطمى را نيز در پى داشت و تحولات عظيم مذهبى ، سياسى و فرهنگى را باعث شد .\r\nاسماعيليانِ مصر با ابتكار ، نهاد دعوت را بنيان نهادند ؛ نهادى كه وظيفه تبليغ كيش اسماعيليه را برعهده داشت و تا اواخر قرن پنجم هجرى در اوج خود بود . در اثر تلاش گسترده همين نهاد تبليغى و تعليمى بود كه اسماعيليه توانست تا عراق و ايران نفوذ كند و در سرزمين‌هاى شرقى ، دولت‌هايى محلى را با كيش اسماعيليه تأسيس كند . دوران دولت فاطميون فرصتى براى نشر انديشه‌هاى مخالف ايجاد كرد . سرانجام اين دولت در سال 566 هجرى به دست يوسف صلاح‌الدين منقرض شد و مصر و مغرب نيز ضميمه حكومت عباسيان گرديد . صلاح‌الدين از سويى به تبعيد ، تعقيب و حذف انديشه و حقوق شيعى همت گمارد و از ديگرسو به ترويج انديشه اشعرى پرداخت . به‌تدريج در هشت دهه ، شيعيان مصرى با تلاش عباسيان و حكومت‌هاى محلى منقرض شدند .\r\n\r\n2 . دولت شيعى آل‌حمدان\r\nدولت آل‌حمدان توسط ناصرالدوله حمدانى - كه از سلسله شيعى قبيله بنىتغلب بود - در سال 292 هجرى تأسيس شد و تا سال 394 هجرى در بخش‌هايى از شام و شمال عراق ادامه يافت .\r\nناگفته نماند كه ناصرالدوله از انديشمندان اسلامى و مدت‌ها در خدمت شيخ مفيد بود . « 2 » فضاى باز مذهبى و برخورد عالمانه و مدارا با پيروان مذاهب ، زمينه رواج انديشه شيعى را فراهم آورد .\r\n\r\n3 . دولت علويان در شمال\r\nحسن بن زيد ، يكى از نوادگان امام حسين عليه السلام در سال 250 هجرى با بيعت مردم ديلم ، چالوس و\r\n\r\n\r\n","description":"","footnote":"\r\n( 1 ) . على بن محمد ( ابن‌اثير ) ، الكامل فى التاريخ ، ج 8 ، ص 24 .\r\n( 2 ) . بنگريد به : دايرة المعارف بزرگ اسلامى ، ج 1 ، ص 688 .\r\n","page_name":" 265 ","page_number":265},
  {"content":"\r\n\r\nكلار دولت علوى را بنيان نهاد . اين دولت با فراز و فرودهاى بسيارى مواجه شد ، تا اينكه در سال 301 هجرى يكى از عالمان شيعه به نام حسن بن على اطروش ( ناصر كبير ) از فرزندان امام زين‌العابدين عليه السلام در طبرستان قيام كرد و با شكست كارگزار دولت سامانيان بر آنجا چيره شد . وى كه صاحب رسايلى در فقه و تاريخ است ، سال‌ها بر طبرستان ، چالوس و كلار حكم راند .\r\nعلويان در طبرستان به دليل برخورد عادلانه و كريمانه با مردم ، پايگاه مستحكمى يافتند ؛ چنان‌كه ابن‌خلدون دربارهء اطروش مىنويسد : « اطروش شخصى عادل و نيكو روش بود ؛ به طورى كه در زمان او نظيرش وجود نداشت » . « 1 » مورخان روسى نيز نوشته‌اند : « منابع ما مىگويند در طبرستان و گيلان ، حاكم عادلى چون حسن اطروش نديده بودند . »\r\nدر اينكه مذهب علويان طبرستان زيدى يا امامى بوده ، ديدگاه‌هاى متفاوتى وجود دارد : برخى قراين تاريخى ، امامى بودن آنها را تقويت مىكند ؛ از جمله انتساب كتاب انساب الائمة و مواليدهم عليهم‌السلام الى صاحب‌الامر به اطروش است . شيخ‌بهايى نقل كرده است كه علماى گذشته معتقد بودند ناصرالحق - چنان‌كه از تأليفاتش برمىآيد - تابع فكر امام جعفر صادق عليه السلام بوده است ، اما براى جذب افراد مذاهب مختلف ، برخى از مسائل فقهى را به گونه‌اى خاص مطرح كرده است . « 2 »\r\n\r\n4 . دولت آل‌بويه\r\nاين دولت سلسله‌اى ايرانى و شيعى مذهب بودند كه از سال 322 - 488 هجرى بر قسمت‌هايى از ايران ، عراق ، و قسمتى از شام فرمان راندند . سرسلسله اين فرمانروايان ، عمادالدين على بن بويه ، معزالدين احمد بن بويه و ركن‌الدين حسن بن بويه هستند كه هر سه از فرزندان بويه‌اند . « 3 » قدرت آل‌بويه تا بدانجا رسيد كه خلفاى عباسى تنها يك مقام تشريفاتى بودند و همه امور حكومت در اختيار آنان قرار گرفت .\r\nگرچه دولت‌هاى شيعى در ترويج تشيع كوشيدند و يا دست‌كم زمينه‌اى را براى ترويج انديشه‌هاى شيعى فراهم آوردند ، هيچ‌يك مانند دولت آل‌بويه بدين مهم توفيق نيافتند . شيعه سال‌ها پيش از حاكميت يافتن آل‌بويه از نظر علمى و فرهنگى قوام لازم را يافته بود ، اما فشار حكومت عباسيان مانع از علنى شدن و انجام فعاليت گسترده علمى ، فرهنگى و تبليغى بود ؛ تا\r\n\r\n\r\n","description":"","footnote":"\r\n( 1 ) . ابن‌خلدون ، العبر و ديوان المبتدأ و الخبر ( تاريخ ابن‌خلدون ) ، ج 3 ، ص 367 .\r\n( 2 ) . بنگريد به : ميرزا عبدالله افندى ، رياض العلما ، تحقيق سيد احمد حسينى ، ص 276 .\r\n( 3 ) . على بن محمد ( ابن‌اثير ) ، الكامل فى التاريخ ، ج 8 ، ص 264 .\r\n","page_name":" 266 ","page_number":266},
  {"content":"\r\n\r\nجايى كه حتى در سال 313 هجرى مسجد شيعيان در بغداد به دستور خليفه عباسى ويران شد .\r\nقدرت آل‌بويه به حدى بود كه اگر مسلمانانْ پرشمار نبودند درصدد تغيير حاكميت و انتقال آن به دولت شيعى برمىآمدند . « 1 » آل‌بويه با احترام به مذاهب ديگر اسلامى به احياى فرهنگ شيعى پرداخت ، آن را از انزوا خارج ساخت . آنان در احياى عاشورا و برپايى مراسم سوگوارى براى شهداى كربلا بسيار كوشيدند ؛ در حالى كه تا پيش از آن مراسم عاشورا به صورت محلى و خانوادگى برگزار مىشد .\r\nآل‌بويه براى نخستين بار روز عاشورا را تعطيل رسمى اعلام كردند و خود نيز در مراسم عزادارى جمعى در بغداد شركت نمودند . آنان براى احياى ولايت نيز هجدهم ذىحجه ، روز غديرخم را جشن گرفتند . حتى شيعيان به دستور معزالدوله شعاير اسلامى ويژه‌اى را در سر در مساجد نوشتند . « 2 » روىآوردن به عمران و آبادى ، اصلاح شهرها و اماكن مقدس شيعى و تأسيس مدارس و حوزه‌هاى علميه شيعه در شهرهاى ايران و عراق از ديگر كارهاى مهم آل‌بويه بود . همكارى تنگاتنگ عالمان شيعى همانند سيدرضى ، شيخ مفيد و شيخ صدوق با آل‌بويه فرصتى را براى گسترش مراكز علمى و فرهنگى شيعه فراهم آورد . بدين‌رو ، شيعه در اين عصر از تقيه خارج شد .\r\nصاحب بن عبّاد ، دانشمند شيعى و وزير آل‌بويه در گسترش علوم شيعى و عمران مراكز علمى سهم بسزايى داشت و حتى كتابخانه‌اى بزرگ با كمك شيخ مفيد در بغداد تأسيس كرد . از اين روى ، مرحوم صدوق كتاب پُر ارج عيون اخبار الرضا عليه السلام را - كه حاوى احاديث امام رضا عليه السلام است - به نام صاحب بن عباد مىنويسد و به كتابخانه وى اهدا مىكند .\r\nبزرگ‌ترين آثار مكتوب شيعه از آثار انديشمندان بزرگ شيعى ، مربوط به اين دوره طلايى است . المسبوط فى فقه الامامية از شيخ طوسى و كتاب‌هاى متعدد شيخ مفيد ، شيخ صدوق ، سيد رضى و سيد مرتضى متعلق به همين دوران است . متأسفانه مكر و خدعه عباسيان در ايجاد اختلاف بين اقوام و دولت‌هاى محلى كارساز شد و با تشويق سلجوقيان در سال 447 هجرى با پايان دادن به دولت آل‌بويه ، بر بغداد مسلط شدند . بدين‌رو ، دوره سخت‌گيرى مذهبى و اختناق و تصلب بر مذهب اهل‌سنت آغاز شد و شيعه دوران انزواى خود را پيش‌گرفت . اوج اين خشونت در زمان وزارت خواجه نظام‌الملك طوسى ، وزير متعصب سلجوقى است ؛ تا آنجا كه با خارجى\r\n\r\n\r\n","description":"","footnote":"\r\n( 1 ) . همان ، ص 452 .\r\n( 2 ) . همان ، ص 542 .\r\n","page_name":" 267 ","page_number":267},
  {"content":"\r\n\r\nخواندن شيعيان ، به سخت‌گيرىها و فشارها افزوده شد . « 1 » در اين دوران ، شيعه بودن جرم تلقى شد و هر كس را كه قصد داشتند به مخالفت با حكومت متهم سازند ، او را به شيعه‌گرى متهم مىكردند . « 2 » مرجعيت شيعه تنها نهادى بود كه توانست در سال‌هاى فشار و اختناق به كمك فقها و عالمان شيعى در شهرهاى مختلف به حراست از انديشه و كيان تشيع اقدام كند . عالمانى همانند شيخ طوسى در عراق ، طبرسى در ايران ، مفيد نيشابورى در رى ، ابوالفتوح رازى در رى و نواحى مركزى ، شيخ عبدالجليل قزوينى در قزوين ، ابن‌شهرآشوب مازندرانى و راوندى در كاشان ، سلّار در شام و نيز ابن‌زهره ، ابن‌برّاج و ابن‌ادريس ، با تشكيل حوزه‌هاى علمى و فقهى و تربيت انديشمندان و تأليف ده‌ها اثر ارزنده به حراست از شيعه و بسط آن پرداختند .\r\nسرانجام دولت عباسيان با هجوم مغولان ساقط شد . البته پيش از آن چهار دهه ، سراسر ايران مورد تجاوز مغولان بود و مردم بىدفاع نيز در مقابل آنان رها شده بودند . خلافت عباسى نيز به خيال اينكه مغولان به ايران قانع‌اند و با تشكيل دولت محلى ، تابعيت آنان را خواهند پذيرفت ، نظاره‌گر اين تجاوز بودند ، تا اينكه مغولان به بغداد رسيدند و عباسيان را كنار نهاده ، همه سرزمين‌هاى اسلامى را در اختيار گرفتند . بدين‌رو ، دورانى سراسر يأس و سرخوردگى براى مسلمانان از جمله شيعيان آغاز شد .\r\nسال‌ها تلاش عالمان ايرانى و انتشار انديشه شيعى و فرصت جديد ، امكانى را فراهم كرد كه ايرانيان در طول دو قرن به بازسازى هويت ايرانى در كنار فرهنگ شيعى بپردازند . سرانجام در اوايل قرن دهم نخستين دولت با فرهنگ و هويت ايرانى - شيعى تأسيس شد . بدين‌سان ، آنها هويت مستقل خويش را از مسلمانان تابع خلافت بازستاندند و از قرن دهم دولت صفويه ، نماد اولين دولت ملى ايرانى با رسميت دادن به مذهب تشيع استقرار يافت و عصر جديدى در ايران آغاز گرديد . بدين ترتيب نهادهاى شيعى به‌سرعت رشد يافت و در مدتى كوتاه - به پشتوانه ذخاير معنوى غنى شيعه - بزرگانى در ادب ، فلسفه ، فقه ، كلام و ساير علوم باليدند . مردانى همچون ملاصدرا ، شيخ بهايى ، ميرفندرسكى ، ميرداماد ، علامه مجلسى و فيض حاصل تلاش ، هويت جديد ، خودباورى و بارورى فرهنگ جديد بودند .\r\n\r\n\r\n","description":"","footnote":"\r\n( 1 ) . بنگريد به : خواجه نظام‌الملك طوسى ، سياست نامه ( سير الملوك ) ، به كوشش جعفر شعار ، ص 195 .\r\n( 2 ) . بنگريد به : جى ، آ ، بويل ، تاريخ ايران ، ترجمه حسن انوشه ، ج 5 ، ص 199 .\r\n","page_name":" 268 ","page_number":268},
  {"content":"\r\n\r\n\r\nمنابع و مآخذ\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n1 . كتب\r\n1 . قرآن كريم ، ترجمه آيةالله مكارم شيرازى و محمد مهدى فولادوند .\r\n2 . آشنايى با فرق و مذاهب اسلامى ، رضا برنجكار ، موسسه فرهنگى طه ، قم ، 1378 .\r\n3 . احقاق‌الحق ، نورالله حسين المرعشى التسترى ، مكتبة آيةالله مرعشى ، قم ، 1414 ق .\r\n4 . اسد الغابة فى معرفة الصحابة ، على بن محمد ( ابن‌اثير ) ، دار احياء التراث العربى ، بيروت ، بىتا .\r\n5 . اصول كافى ، ابوجعفر محمد بن يعقوب ابن اسحاق الكلينى الرازى ، ترجمه سيد جواد مصطفوى ، دفتر نشر فرهنگ اهل‌بيت عليهم السلام ، تهران ، بىتا .\r\n6 . اضواء على السنة المحمدية ، محمود ابو ربّه ، نشر البطحاء ، قم ، بىتا .\r\n7 . اعلام الورى باعلام الهدى ، ابوعلى فضل بن حسن طبرسى ، دارالكتب الاسلامية ، تهران ، 1390 ق .\r\n8 . اعيان الشيعة ، سيد محسن امين ، تحقيق حسن امين ، دارالتعاريف للمطبوعات ، بيروت ، 1403 ق .\r\n9 . الاحتجاج ، احمد بن على طبرسى ، به كوشش محمدباقر موسوى ، نجف ، 1383 ق .\r\n10 . الاحكام السلطانية ، ابىالحسن على بن محمد البصرى البغدادى ، تحقيق محمد حامد الفتى ، مكتبة الاعلام الاسلامى ، قم ، 1406 ق .\r\n11 . الاخبار الطّوال ، ابوحنيفه احمد بن داود دينورى ، تحقيق عبدالمنعم عامر ، قاهره ، 1960 م .\r\n12 . الاختصاص ، محمد بن نعمان ( شيخ مفيد ) ، به كوشش علىاكبر غفارى ، بىنا ، قم ، 1357 .\r\n13 . الارشاد فى معرفة حجج الله على العباد ، محمد بن النعمان ( الشيخ المفيد ) ، مكتبة بصيرتى ، قم ، بىتا .\r\n14 . الاستيعاب ، ابن عبدالبر القرطبى ، المكتبة الاسلامية ، بيروت ، بىتا .\r\n15 . الاصابة فى تمييز الصحابة ، ابن‌حجر عسقلانى ، دارالاحياء التراث العربى ، بيروت ، 1328 ق .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n16 . الاعتقادات ، ابوجعفر محمد بن على بن الحسين بن بابويه القمى ( شيخ صدوق ) ، الصدر الرضوانى ، اروميه ، 1380 .\r\n17 . الاغانى ، ابوالفرج الاصفهانى ، وزارة الثقافة و الارشاد القومى ، الموسسة المصرية العامة ، مصر ، 1963 م .\r\n18 . الالهيات على هدى الكتاب و السنة و العقل ، جعفر سبحانى ، نگارش محمد مكى العاملى ، مؤسسه امام صادق ، قم ، 1417 ق .\r\n19 . الأمالى ، محمد بن حسن الطوسى ، مؤسسة بعثت ، قم ، 1414 ق .\r\n20 . الامام الصادق و المذاهب الأربعة ، اسد حيدر ، دارالكتاب العربى ، بيروت ، 1390 ق .\r\n21 . الامامة و السياسة ، ابومحمد عبدالله بن مسلم بن قتيبه الدينورى ، تحقيق على شيرى ، افست منشورات رضى ، قم ، 1413 ق .\r\n22 . الايضاح ، فضل بن شاذان النيشابورى ، الاعلمى ، تهران ، 1363 .\r\n23 . الايضاح ، فضل بن شاذان النيشابورى ، تصحيح محدث ارموى ، بيروت ، بىتا .\r\n24 . الثاقب فى المناقب ، ابوجعفر محمد بن على طوسى ( ابن حمزة ) ، تحقيق نبيل رضا علوان ، چاپ دوم ، مؤسسه انصاريان ، 1412 ق .\r\n25 . الحياة السياسية للإمام الحسن عليه السلام ، سيد جعفر مرتضى العاملى ، بى نا ، بىجا ، 1405 ق .\r\n26 . الحياة السياسية للإمام الرضا عليه السلام ، سيد جعفر مرتضى العاملى ، منشورات جماعة المدرسين فى الحوزة العلمية ، قم المقدّسة ، 1362 .\r\n27 . الخرايج و الجرايح ، قطب‌الدين راوندى ، تحقيق مدرسة الامام المهدى عليه السلام ، قم ، 1409 ق .\r\n28 . الخصال ، ابوجعفر محمد بن على بن الحسين بن بابويه القمى ( شيخ صدوق ) ، تصحيح علىاكبر غفارى ، منشورات جامعةالمدرسين ، قم ، 1403 ق .\r\n29 . الرجال ، محمد بن حسن الطوسى ، انتشارات اسلامى ، قم ، 1415 ق .\r\n30 . السيرة النبوية ، ابن‌هشام ، به كوشش محمد ابوالفضل ابراهيم ، قاهره 1936 م ( 1355 ق ) .\r\n31 . الصحيح من سيرة النبى الأعظم ، جعفر مرتضى العاملى ، بىجا ، قم ، 1400 ق .\r\n32 . الصواعق المحرقة ، احمد بن حجر هيثمى ، بيروت ، 1405 ق .\r\n33 . الطبقات الكبرى ، محمد بن سعد ، دارالاحياء التراث العربى ، بيروت ، 1405 ق .\r\n34 . العبر و ديوان المبتدأ و الخبر ( تاريخ ابن‌خلدون ) ، ابن‌خلدون ، دارالكتاب اللبنانى ، بيروت ، 1975 .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n35 . العقد الفريد ، محمد بن عبد ربه الاندلسى ، به كوشش احمد امين ، مطبعة لجنة التأليف و الترجمة و النشر ، قاهره ، 1944 م .\r\n36 . العقد الفريد ، محمد بن عبد ربّه اندلسى ، به كوشش احمد امين ، دارالكتاب العربى ، بيروت .\r\n37 . الغارات ، ابراهيم بن محمد ثقفى كوفى ، ترجمه عبدالمحمد آيتى ، سازمان چاپ و انتشارات ، تهران ، 1371 .\r\n38 . الغدير فى الكتاب و السنة و الأدب ، عبدالحسين احمد الامينى النجفى ، دارالكتب الاسلاميه ، چاپ دوم ، تهران ، 1366 .\r\n39 . الغيبة ، محمد بن حسن الطوسى ، تحقيق و نشر بنياد معارف اسلامى ، مكتبة نينوى ، تهران ، بىتا .\r\n40 . الفتنة الكبرى ( انقلاب بزرگ ) ، طه حسين ، ترجمه احمد آرام و سيد جعفر شهيدى ، دفتر نشر فرهنگ اسلامى ، تهران ، 1361 .\r\n41 . الفتوح ، ابومحمد احمد بن اعثم الكوفى ، هند ، 1393 ق .\r\n42 . الفصول المهمّة ، ابن صبّاغ مالكى ، منشورات الاعلمى ، تهران ، بىتا .\r\n43 . الكامل فى التاريخ ، على بن محمد ( ابن اثير ) ، دار صادر ، بيروت ، 1399 ق .\r\n44 . الكامل فى اللغة و الأدب ، ابوالعباس محمد بن يزيد مبرّد ، دارنهضة ، مصر ، بىتا .\r\n45 . المستدرك على الصحيحين ، محمد بن عبدالله ( حاكم نيشابورى ) ، تحقيق مصطفى عبدالقادر عطى ، دارالكتاب العلمية ، بيروت ، 1411 ق .\r\n46 . المسند ، احمد بن حنبل ، دار صادر ، بيروت ، بىتا .\r\n47 . المصنّف ، عبدالرزاق بن همام الصنعانى ، دفتر نشر الهادى ، قم ، 1374 .\r\n48 . المعيار و الموازنة فى فضايل اميرالمؤمنين على بن ابيطالب عليه السلام ، ابوجعفر اسكافى ، تحقيق محمدباقر المحمودى ، بىجا ، بىتا .\r\n49 . المقالات و الفرق ، سعد بن عبدالله اشعرى قمى ، تصحيح محمد جواد مشكور ، انتشارات علمى و فرهنگى ، تهران ، 1361 .\r\n50 . الملل و النحل ، محمد بن عبدالكريم شهرستانى ، تحقيق سيد محمد گيلانى ، دارالمعرفة ، بيروت ، بىتا .\r\n51 . الميزان فى تفسير القرآن ، سيد محمد حسين طباطبايى ، چاپ دوم ، مؤسسه اسماعيليان ، 1393 ق .\r\n52 . الوافدات من النساء على معاوية ، عباس بن به كار ، تحقيق سكينه شهابى ، دمشق ، بىتا .\r\n53 . امامت ، حسن حسن‌زاده آملى ، ترجمه ابراهيم احمديان ، انتشارات قيام ، قم ، 1376 .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n54 . امامت و رهبرى ، مرتضى مطهرى ، انتشارات صدرا ، چاپ نهم ، تهران ، 1368 .\r\n55 . امام سجاد عليه السلام جمال نيايشگران ، احمد ترابى ، بنياد پژوهش‌هاى اسلامى آستان قدس رضوى ، چاپ دوم ، مشهد ، 1379 .\r\n56 . امام‌شناسى ، سيد محمد حسين حسينى طهرانى ، انتشارات حكمت ، تهران ، 1408 ق .\r\n57 . امام على بن ابيطالب عليه السلام ، عبدالفتاح عبدالمقصود ، ترجمه محمد مهدى جعفرى ، شركت سهامى انتشار ، تهران ، بىتا .\r\n58 . انتفاضات الشيعة عبر التاريخ ، هاشم معروف حسنى ، دارالتعارف ، بيروت ، 1410 ق .\r\n59 . انديشه‌هاى سياسى در اسلام معاصر ، حميد عنايت ، ترجمه بهاءالدين خرّمشاهى ، چاپ سوم ، خوارزمى ، تهران .\r\n60 . انديشه‌هاى سياسى در اسلام و ايران ، حاتم قادرى ، سمت ، تهران ، 1380 .\r\n61 . انساب الاشراف ، احمد بن يحيى بلاذرى ، به كوشش محمد حميدالله ، معهد المخطوطات بجامعة الدول العربية ، بىتا .\r\n62 . بحارالانوار ، محمدتقى مجلسى ، تحقيق و تعليق الشيخ محمدباقر المحمودى ، بىجا 1413 ق .\r\n63 . پيشواى صادق ، سيد على خامنه‌اى ، فرهنگ اسلامى ، تهران ، 1383 .\r\n64 . تاريخ الامم و الرسل و الملوك ( تاريخ طبرى ) ، محمد بن جرير طبرى ، ترجمه ابوالقاسم پاينده ، انتشارات اساطير ، چاپ دوم ، تهران ، 1362 .\r\n65 . تاريخ الخلفاء ، جلال‌الدين سيوطى ، دارالقلم ، بيروت ، 1406 ق .\r\n66 . تاريخ المدينة المنوّرة ، ابوزيد عمر بن شُبّه نميرى بصرى ، دارالفكر ، قم ، 1410 ق .\r\n67 . تاريخ اليعقوبى ، احمد بن ابىيعقوب بن جعفر بن وهب ( ابن واضح ) ، دار صادر ، بيروت ، بىتا .\r\n68 . تاريخ ايران ، جى . آ . بويل ، ترجمه حسن انوشه ، به كوشش دانشگاه كمبريج ، انتشارات اميركبير ، تهران ، 1371 .\r\n69 . تاريخ بغداد ، ابوبكر احمد بن على خطيب بغدادى ، دارالكتاب العربى ، بيروت ، بىتا .\r\n70 . تاريخ تشيع در ايران ، رسول جعفريان ، شركت چاپ و نشر سازمان تبليغات اسلامى ، چاپ پنجم ، تهران ، 1377 .\r\n71 . تاريخ جرجان ، سهمى ، به اهتمام محمد عبدالمعيدخان ، الطبعة الرابعة ، عالم الكتب ، بيروت ، 1407 ق .\r\n72 . تاريخ سياسى اسلام ( تاريخ خلفا ) ، رسول جعفريان ، دفتر نشر الهادى ، قم ، 1377 .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n73 . تحف العقول عن آل‌الرسول ، حسن بن على ( ابن شعبه حرّانى ) ، دارالكتب الاسلامية ، تهران ، بىتا .\r\n74 . تذكرة الحفاظ ، شمس‌الدين الذهبى ، دار احياءالتراث العربى ، بيروت ، 1374 ق .\r\n75 . ترجمه خطبه حضرت زينب عليها السلام ، سيد جعفر شهيدى ، دفتر نشر فرهنگ اسلامى ، تهران ، 1369 .\r\n76 . ترجمة الإمام الحسن عليه السلام ، محمد بن سعد ، تحقيق سيد عبدالعزيز طباطبايى ، تراثنا ، بىتا .\r\n77 . ترجمة الإمام الحسين عليه السلام ، محمد بن سعد ، تحقيق سيد عبدالعزيز طباطبايى ، تراثنا ، بىتا .\r\n78 . ترجمة الإمام الحسين عليه السلام من تاريخ دمشق ، ابن عساكر ، تحقيق محمد باقر محمودى ، بيروت ، بىتا .\r\n79 . تشيع در مسير تاريخ ، سيد حسين محمد جعفرى ، ترجمه دكتر آيت‌اللهى ، دفتر نشر فرهنگ اسلامى ، تهران ، 1359 .\r\n80 . تقدمة المعرفة لكتاب الجرح و التعديل ، ابوحاتم رازى ، مطبعة ربانى ، 1399 ق .\r\n81 . تلخيص مستدرك ، محمد بن احمد ذهبى ، دارالكتب العلمية ، بيروت ، 1408 ق .\r\n82 . تنقيح المقال فى احوال الرجال ، اسدالله المامقانى ، المرتضوية ، تهران ، بىتا .\r\n83 . جاذبه و دافعه على عليه السلام ، مرتضى مطهرى ، انتشارات حسينيه ارشاد ، تهران ، 1349 .\r\n84 . حيات فكرى و سياسى امامان شيعه عليهم السلام ، رسول جعفريان ، سازمان تبليغات اسلامى ، قم ، 1371 .\r\n85 . حياة الحيوان ، دميرى ، المكتبة الاسلامية ، بيروت ، بىتا .\r\n86 . حياة الصحابة ، الكاندهلوى ، دارالقلم ، بيروت ، 1968 م .\r\n87 . خاندان نوبختى ، عباس اقبال ، كتابخانه طهورى ، تهران ، 1357 .\r\n88 . دايرة المعارف بزرگ اسلامى ، ج 1 ، سر ويراستار سيد محمد كاظم بجنوردى ، مركز بزرگ دايرةالمعارف اسلامى ، تهران ، 1374 .\r\n89 . دلائل الامامة ، محمد بن جرير طبرى ، منشورات الرضى ، قم ، 1363 .\r\n90 . دولت عباسيان ، محمد سهيل طقّوش ، ترجمه حجت‌الله جودكى ، ويراست دوم ، توسعه پژوهش حوزه و دانشگاه ، قم ، 1383 .\r\n91 . رجال النجاشى ، ابوالعباس احمد بن على بن احمد نجاشى ، تحقيق سيد موسى شبيرى زنجانى ، مؤسسة النشر الاسلامى ، چاپ چهارم ، 1413 ق .\r\n92 . رجال كشّى ( اختيار معرفة الرجال ) ، محمد بن حسن طوسى ، تحقيق محمدتقى فاضل ميبدى و سيد ابوالفضل موسويان ، سازمان چاپ و انتشارات وزارت فرهنگ و ارشاد اسلامى ، تهران ، 1382 .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n93 . رساله امامت ، حسن حسن‌زاده آملى ، ترجمه ابراهيم احمديان ، انتشارات قيام ، قم ، 1376 .\r\n94 . روضة الكافى ، محمد بن يعقوب كلينى ، دارالكتب الاسلامية ، چاپ دوم ، تهران ، 1389 ق .\r\n95 . رهبرى امام على عليه السلام ، سيد شرف‌الدين ، ترجمه محمدجعفر امامى ، انتشارات اسلامى ، قم ، بىتا .\r\n96 . رياض العلما ، الميرزا عبدالله الافندى ، تحقيق سيد احمد الحسينى ، مكتبة آيةالله نجفى مرعشى ، قم ، بىتا .\r\n97 . زندگى امام سجاد عليه السلام ، سيد جعفر شهيدى ، دفتر نشر فرهنگ اسلامى ، تهران ، 1366 .\r\n98 . سخنان امام حسين از مدينه تا كربلا ، محمد صادق نجمى ، انتشارات اسلامى ، قم ، 1368 .\r\n99 . سرمايه ايمان ، عبدالرزاق لاهيجى ، تصحيح صادق لاريجانى ، الزهرا ، تهران ، بىتا .\r\n100 . سلوك الملوك ، فضل الله روزبهان خنجى اصفهانى ، تصحيح محمد على موحّد ، انتشارات خوارزمى ، تهران ، 1362 .\r\n101 . سياست نامه ( سير الملوك ) ، خواجه نظام‌الملك طوسى ، به كوشش جعفر شعار ، شركت كتاب‌هاى جيبى ، تهران ، 1371 .\r\n102 . سيره پيشوايان ، مهدى پيشوايى ، موسسة امام صادق عليه السلام ، قم ، 1370 .\r\n103 . سيرى در تطوّر خلافت اسلامى ، فهيمه فرهمندپور ، انتشارات بضعة الرسول ، قم ، 1379 .\r\n104 . شرح الاخبار ، قاضى نعمان ، تحقيق سيد محمد حسينى جلالى ، دارالثقلين ، بيروت ، 1414 ق .\r\n105 . شرح المواقف ، عضدالدين عبدالرحمن الايجى ، تحقيق سيد شريف جرجانى ، انتشارات الشريف الرضى ، چاپ دوم ، قم ، 1373 .\r\n106 . شرح نهج‌البلاغه ، عزالدين هبةالله بن محمد بن ابىالحديد المدائنى ، دار احياءالكتب العربيه ، 1962 م ( 1378 ق ) .\r\n107 . شواهد التنزيل ، حافظ عبيدالله بن عبدالله ( حاكم حسكانى نيشابورى ) ، تحقيق محمدباقر محمودى ، موسسة الاعلمى للمطبوعات ، بيروت ، بىتا .\r\n108 . صحيح مسلم ، مسلم بن حجّاج ، دارالكتاب العربى ، بيروت ، 1407 ق .\r\n109 . علل الشرايع ، ابوجعفر محمد بن على بن الحسين بن بابويه القمى ( شيخ صدوق ) ، موسسة دارالجمعة ، تهران ، 1416 ق .\r\n110 . عمدة الطالب فى انساب آل ابيطالب ، ابن عنبه ، مكتبة الحيدرية ، نجف ، 1380 ق .\r\n111 . عوالم العلوم ، عبدالله بن نورالله بحرانى ، موسسة الامام المهدى عليه السلام ، قم ، بىتا .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n112 . عيون اخبار الرضا عليه السلام ، ابوجعفر محمد بن على بن الحسين بن بابويه القمى ( شيخ صدوق ) ، مطبعة الحيدرية ، نجف ، 1390 ق .\r\n113 . فتوح البلدان ، احمد بن محمد بن يحيى بلاذرى ، تحقيق رضوان محمد رضوان ، دارالكتب العلمية ، بيروت ، 1404 ق .\r\n114 . فرق الشيعة ، ابومحمد حسن بن موسى النوبختى ، تصحيح محمدصادق آل‌بحرالعلوم ، مكتبة المرتضويه ، النجف‌الاشرف ، 1355 ق .\r\n115 . فروغ ابديت ، جعفر سبحانى ، مركز انتشارات دفتر تبليغات اسلامى ، قم ، بىتا .\r\n116 . فرهنگ فرق اسلامى ، محمدجواد مشكور ، با مقدمه و توضيحات كاظم مديرشانه‌چى ، بنياد پژوهش‌هاى اسلامى آستان قدس رضوى ، چاپ دوم ، مشهد ، 1372 .\r\n117 . كتاب الجمل ، محمد بن محمد ( شيخ مفيد ) ، ترجمه محمود مهدوى دامغانى ، نشر نى ، تهران ، 1367 .\r\n118 . كشف الغمّة فى معرفة الائمة ، على بن عيسى اربلى ، تحقيق سيد هاشم رسولى محلاتى ، مكتبة بنىهاشمى ، تبريز ، 1381 ق .\r\n119 . كفاية الطالب فى مناقب امام على بن ابيطالب عليه السلام ، حافظ عبدالله بن محمد يوسف بن محمد القرشى الكنجى ، مطبعة الغرى ، نجف ، 1937 م ( 1356 ق ) .\r\n120 . لسان العرب ، محمد بن مكرّم ( ابن منظور ) ، دار احياء التراث العربى ، بيروت ، 1408 ق .\r\n121 . لغت‌نامه دهخدا ، علىاكبر دهخدا ، انتشارات دانشگاه تهران ، ( دوره جديد ) ، 1373 .\r\n122 . مجمع‌البيان فى تفسير القرآن ، ابوعلى فضل بن حسن طبرسى ، دارالمعرفة ، بيروت ، 1408 ق .\r\n123 . مجموعه آثار ، ج 17 ، مرتضى مطهرى ، انتشارات صدرا ، تهران .\r\n124 . محاضرات در تاريخ اسلام ، سيد جعفر مرتضى عاملى ، ترجمه على مدرسى ، انتشارات اسلام ، قم .\r\n125 . محاضرات فى الالهيات ، جعفر السبحانى ، تأليف على الربانى الگلپايگانى ، الطبعة الجديدة ، نشر مؤسسة الامام الصادق عليه السلام ، 1426 ق .\r\n126 . مختصر تاريخ دمشق ، محمد بن مكرم ( ابن‌المنظور ) ، دمشق دارالفكر ، 1988 م .\r\n127 . مروج الذهب و معادن الجوهر ، ابوالحسن على بن الحسين المسعودى ، دارالاندلس ، بيروت ، 1965 م .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n128 . مسند الامام الرضا عليه السلام ، عزيزالله عطاردى قوچانى ، انتشارات مكتبة الصدوق ، تهران ، 1392 ق .\r\n129 . مسند الامام الهادى عليه السلام ، سعد بن عبدالله اشعرى قمى ، تصحيح محمدجواد مشكور ، انتشارات علمى و فرهنگى ، تهران ، 1361 .\r\n130 . معالم المدرستين ، سيد مرتضى العسكرى ، مؤسسة بعثت ، تهران ، 1412 ق .\r\n131 . معانى الاخبار ، ابوجعفر محمد بن على بن الحسين بن بابويه القمى ( شيخ صدوق ) ، تصحيح علىاكبر غفارى ، انتشارات اسلامى ، قم ، 1361 .\r\n132 . مفردات الالفاظ القرآن ، ابوالقاسم الحسين بن محمد بن المفضل المعروف بالراغب اصفهانى ، دفتر نشر كتاب ، تهران ، 1404 ق .\r\n133 . مقاتل الطالبيين ، ابوالفرج الاصفهانى ، تحقيق كاظم المظفر ، مطبعة الحيدرية ، افست قم ، منشورات الرضى ، نجف ، 1405 ق .\r\n134 . مقتل الحسين عليه السلام ، عبدالرزاق الموسوى المقرّم ، مكتبة بصيرتى ، قم ، بىتا .\r\n135 . مناقب آل ابىطالب عليه السلام ، ابن شهرآشوب مازندرانى ، علّامه ، قم ، بىتا .\r\n136 . منتخب الأثر فى الإمام الثانى عشر ، لطف‌اللّه صافى گلپايگانى ، صدر ، تهران ، بىتا .\r\n137 . موسوعة طبقات الفقهاء ، جعفر سبحانى ، مؤسسه امام صادق عليه السلام ، قم ، 1418 ق .\r\n138 . نثرالدّر ، ابوسعد آبى ، الهيئة العامة المصرية للكتب ، مصر ، 1981 م .\r\n139 . نهج‌البلاغه ، گردآورنده محمد بن حسين ( سيد رضى ) ، ترجمه سيد جعفر شهيدى ، سازمان انتشارات علمى و فرهنگى ، دهم ، تهران ، 1376 .\r\n140 . وسائل الشيعة الى تحصيل مسايل الشريعة ، محمد بن حسن حر عاملى ، موسسه آل‌البيت ، دار احياءالتراث ، بيروت ، 1414 ق .\r\n141 . وفيات الاعيان و أنباء أبنا الزمان ، ابوالعباس محمد بن ابوبكر ( ابن خلّكان ) ، تحقيق احسان عباس ، منشورات رضى ، افست قم ، 1969 م .\r\n142 . وقعة الطّف ، لوط بن يحيى ( ابومخنف ) ، انتشارات اسلامى جامعه مدرسين حوزه علميه قم ، قم ، 1367 .\r\n143 . وقعة صفين ، نصر بن مزاحم منقرى ، تحقيق عبدالسلام هارون ، قاهره ، 1382 ق .\r\n144 . ولاءها و ولايت‌ها ، مرتضى مطهرى ، صدرا ، تهران ، 1376 .\r\n145 . ينابيع المودّة ، سليمان بن ابراهيم حنفى ( قندوزى ) ، موسسة الاعلمى للمطبوعات ، بيروت ، بىتا .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n2 . نشريات\r\n146 . تراثنا ، مؤسسة آل‌البيت ، شماره 11 ، 1364 .\r\n147 . فصلنامه تاريخ در آينه پژوهش ( مجموعه مقالات ) ، شماره 1 و 2 .\r\n148 . فصلنامه حكومت اسلامى ( ويژه‌نامه انديشه سياسى عاشورا ) ، دفتر دوم ، شماره 26 ، بهار 1382 .\r\n149 . فصلنامه دانش مديريت ، شماره 35 ، 36 و 58 .\r\n150 . فصلنامه مطالعات تاريخى ، معاونت فرهنگى آستان قدس رضوى ، سال دوم ، شماره 3 ، پائيز 1369 .\r\n151 . مكتب تشيّع ، شماره 2 .\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n\r\n","description":"","footnote":"","page_name":" 280 ","page_number":280}
  ]