[
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nترجمه و تفسير نهج البلاغه\r\nجلد بيست و هفتم\r\nتفسير عمومى خطبه هاى\r\nصد و شصت و هفتم - صد و هشتاد و پنجم\r\nمحمد تقى جعفرى\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه / جلد 27\r\nتأليف : علامه جعفرى\r\nچاپ اول : 1378\r\nتعداد : 3000 نسخه\r\nحروفچينى : واحد كامپيوتر دفتر نشر فرهنگ اسلامى\r\nچاپ و نشر : دفتر نشر فرهنگ اسلامى\r\nفروشگاه مركزى : خيابان فردوسى ، روبروى فروشگاه شهر و روستا . تلفن : 3112100\r\nفروشگاه شماره يك : ميدان انقلاب ، بازارچه كتاب . تلفن : 6469685\r\nفروشگاه شماره دو : ميدان انقلاب ، خيابان 16 آذر . تلفن : 6416418935\r\nفروشگاه شماره سه : قم ، خيابان ارم ، سه راه موزه . تلفن : 738150\r\nدايره پخش : 6450307\r\nشابك : 2 - 155 - 430 - 964\r\nISBN 964 - 430 - 155 - 2\r\nشابك دوره : 0 - 156 - 430 - 964\r\nISBN SET 964 - 430 - 156 - 0\r\nاز پايگاه ما در شبكهء جهانى ديدن كنيد : http : / / www . islamcpo . com\r\nنشانى الكترونيك دفتر نشر فرهنگ اسلامى : info @ islamcpo . com\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n","description":"","footnote":"","page_name":" 1 ","page_number":4},
  {"content":"\r\n","description":"","footnote":"","page_name":" 2 ","page_number":5},
  {"content":"\r\n","description":"","footnote":"","page_name":" 3 ","page_number":6},
  {"content":"\r\n","description":"","footnote":"","page_name":" 4 ","page_number":7},
  {"content":"\r\n","description":"","footnote":"","page_name":" 5 ","page_number":8},
  {"content":"\r\n","description":"","footnote":"","page_name":" 6 ","page_number":9},
  {"content":"\r\n","description":"","footnote":"","page_name":" 7 ","page_number":10},
  {"content":"\r\n","description":"","footnote":"","page_name":" 8 ","page_number":11},
  {"content":"\r\n\r\n167 متن خطبهء صد و شصت و هفتم\r\n\r\nو من كلام له عليه السلام في أوائل خلافته\r\n1 إنّ اللَّه سبحانه أنزل كتابا هاديا بيّن فيه الخير و الشّرّ 2 فخذوا نهج الخير تهتدوا ، و اصدفوا عن سمت الشّرّ تقصدوا 3 الفرائض الفرائض أدّوها إلى اللَّه تؤّدّكم إلى الجنّة 4 إنّ اللَّه حرّم حراما غير مجهول ، و أحلّ حلالا غير مدخول 5 ، و فضّل حرمة المسلم على الحرم كلَّها ، و شدّ بالإخلاص و التّوحيد حقوق المسلمين في معاقدها 6 ، « فالمسلم من سلم المسلمون من لسانه و يده » إلَّا بالحقّ ، و لا يحلّ أذى المسلم إلَّا بما يجب 7 بادروا أمر العامّة و خاصّة أحدكم و هو الموت 8 ، فإنّ النّاس أمامكم ، و إنّ السّاعة تحدوكم من خلفكم 9 تخفّفوا تلحقوا ، فإنّما ينتظر بأوّلكم آخركم 10 اتّقوا اللَّه في عباده و بلاده ، فإنّكم مسئولون حتّى عن البقاع و البهائم 11 أطيعوا اللَّه و لا تعصوه ، و إذا رأيتم الخير فخذوا به ، و إذا رأيتم الشّرّ فأعرضوا عنه 12\r\n","description":"","footnote":"","page_name":" 9 ","page_number":12},
  {"content":"\r\n\r\nترجمهء خطبهء صد و شصت و هفتم\r\nدر اوايل خلافتش فرموده است 1 خداوند سبحان كتاب راهنما را فرستاد و خير و شرّ را در آن تبيين فرمود . 2 مسير خير را پيش بگيريد تا هدايت شويد و از سمت شرّ اعراض كنيد و در راه معتدل و صواب گام برداريد . 3 واجبات را مراعات كنيد ، واجبات را . آنها را براى خدا ادا كنيد ، تا شما را رهسپار بهشت نمايد . 4 خداوند متعال حرام فرمود پديده‌هاى آشكار را و حلال فرمود ، اشياء بدون نقص را 5 و احترام مسلمان را بر همهء حرمتها برترى داد و حقوق مسلمانان را در جايگاههاى انعقاد به اخلاص و توحيد به هم پيوست . 6 پس مسلمان كسى است كه مسلمان از زبان و دستش سالم باشند ، مگر در مسير حق . و اذيت و آزار مسلمان صحيح نيست مگر به جهت وجوب . 7 پيشدستى كنيد براى آمادگى به استقبال امرى كه فراگير همه و در بر گيرندهء هر يك از شما با كيفيت مخصوص به شما است ، اين امر همان مرگ است . 8 مردم را [ با سرنوشت حتمى مرگ 
  ] پيش چشمانتان مىبينيد و قيامت شما را از پشت به سوى خود مىراند . 9 سبك شويد برسيد . جز اين نيست كه گذشتگان در انتظار آيندگانند . 10 براى خدا تقوى بورزيد ، زيرا شما در بارهء بندگان و شهرها و اراضى و جانداران مسئوليد 11 و خدا را اطاعت كنيد و او را نافرمانى نكنيد و وقتى كه خير را ديديد آن را بگيريد و هنگامى كه شر را ديديد از آن اعراض كنيد . 12\r\n","description":"","footnote":"","page_name":" 10 ","page_number":13},
  {"content":"\r\n\r\nتفسير عمومى خطبهء صد و شصت و هفتم ( 1 )  2 ، 3 - إنّ اللَّه سبحانه أنزل كتابا هاديا بيّن فيه الخير و الشّرّ فخذوا نهج الخير تهتدوا و اصدفوا عن سمت الشّرّ تقصدوا ( خداوند متعال كتاب راهنما ( قرآن ) را فرستاد و خير و شر را در آن تبيين فرمود . مسير خير را پيش بگيريد تا هدايت شويد و از سمت شر اعراض كنيد و راه صواب و معتدل را پيش بگيريد ) .\r\n\r\nخير و شرّ و مقدارى از مسائل با اهميت مربوط به آن دو\r\nدو مفهوم متقابل خير و شرّ از مفاهيم آشنا به ذهن عموم مردم مىباشند كه در لغت فارسى با خوب و بد تعبير مىشوند . در فلسفه [ هم به معناى اصطلاحى آن و هم به معناى حكمت 
  ] و در علم كلام و در ابوابى از علوم انسانى اين دو مفهوم مورد تحقيق قرار مىگيرند كه داراى اهميت بسيار مىباشند . مقدارى از مسائلى كه پيرامون اين دو پديده وجود دارد ، به قرار زير است : 1 - آيا براى خير و شرّ تعريفى وجود دارد\r\n","description":"","footnote":" ( 1 ) . به جهت اجتناب از تكرار تفسير بعضى از جملات امير المؤمنين عليه السلام كه در مجلدات پيشين مطرح شده است ، تنها به تفسير جملاتى مىپردازيم كه در آن مجلدات نيامده است . ","page_name":" 11 ","page_number":14},
  {"content":"\r\nبله ، هر پديده اى كه در ارتباط تأثر و تأثير با وجود انسانى ، مثبت باشد يعنى بتواند نيازى از نيازهاى مادى و يا معنوى انسان را مرتفع بسازد ، « خير » است . و هر پديده اى كه موجب اختلال در تأثير و تأثر مثبت در ارتباط با وجود انسانى بوده و نقصى در موجوديت و يا موقعيت قانونى آدمى وارد آورد ، « شرّ » ناميده مىشود .\r\n2 - بدانجهت كه به وجود آورندهء عالم هستى خداوند سبحان است . و بدانجهت كه او خير محض است و عالم مطلق و حكيم على الاطلاق و بىنياز كامل از هر چه كه تصور شود يا تصور نشود . [ همان گونه كه امام حسين عليه السلام در مقام نيايش به پيشگاه خداوندى عرض كرد كه « پروردگارا ، تو بىنيازتر از آن هستى كه به خودت سود برسانى ، آيا من مىتوانم سودى به تو برسانم 
  ] بنا بر اين ، مشيت او ، كار او هر چه باشد خير است . اما » شرّ « كه باردار مفهوم ضد ارزش است با تعريفى كه در فوق براى آن متذكر شديم ، محال است كه قابل اسناد به خداوند متعال باشد . زيرا صدور شرّ از يك موجود يا معلول جهل او است با امكان دارا بودن به علم ، يا ناشى از نياز است يا از روى افزون طلبى ، يا بر مبناى خود خواهى ضد ارزشى است و بديهى است كه هيچ يك از آن نواقص را به خداوند كامل مطلق نمىتوان نسبت داد ، زيرا اسناد هر يك از امور مزبور مساوى نفى خداوندى آن ذات اقدس است .\r\n3 - در صورتى كه طبيعت قانونى يك موجود مانند انسان داراى استعداد معرفت و تحصيل سعادت عالىتر باشد ، و انسان براى به فعليت رساندن آن استعداد تلاش نكند و به موقعيت « آن چنان كه هست » خويشتن اكتفاء كند ، قطعا مرتكب « شرّ » شده است ، زيرا چنين شخصى از سرمايهء قانونى خويشتن بهره بردارى لازم را ننموده است .\r\n4 - اصيل ترين خيرات آنست كه مربوط به ذات انسانى باشد ، نه ابعاد مادى او و نه خارج از ذات وى . اين مطلب را ارسطو در آثار خود آورده و حقيقتا به يك حقيقت و الا توجه نموده است . او مىگويد :\r\n","description":"","footnote":"","page_name":" 12 ","page_number":15},
  {"content":"\r\n« زندگى برتر چيست نخستين اصلى كه هيچ كس جدالى در آن ندارد [ زيرا كاملا بر حق است 
  ] اين است كه خيرات بر سه قسمند : الف - خيرات خارج از وجود انسان . ب - خيرات مربوط به بعد جسمانى انسان . ج - خيرات مربوط به نفس آدمى . هيچ كس ميل ندارد به سعادت كسى معتقد شود كه نه شجاعتى دارد و نه حكمتى ، و هر كس كه با پريدن مگسى مضطرب مىشود و كسى كه تسليم شهوات خوراك و آشاميدنى و ديگر مختصات مادى است و هر كس كه براى يك ششم درهم ، آمادهء خيانت به عزيزترين دوستانش مىباشد و كسى كه ادراكش به قدرى پست شده است كه به حماقت رسيده و هر چيزى را مانند كودك و ديوانه تصديق مىكند ، سعادتى ندارد . . . ارسطو پس از آنكه اثبات مىكند سعادت عبارت از مجموع خيرات سه گانهء ياد شده است ، به اثبات اين مطلب مىپردازد كه » خيرات نفس « بر همهء خيرات مقدمند و از همهء آنها اصيلترند . . . » ( 1 )  خيراتى كه طبيعت تكاملى آدمى را شكوفا مىسازد ، مربوط به « من » ، « شخصيت » ، « نفس » اوست كه براى او پايدار مىماند .\r\nبنا بر اين ، بدترين شرّ آن است كه شخصيت ، نفس يا ذات انسان را از حركت در مسير خود كه « حيات معقول » رو به قرار گرفتن در جاذبهء الهى است ، مختل مىسازد . هر اندازه اين اختلال عميقتر ، شرّ وارد بر ذات انسانى پستتر و تباه كننده تر مىباشد .\r\n5 - خير و شرّ نسبى و خير و شرّ مطلق - در نسبى بودن « خير » و « شرّ » در سطوح طبيعى زندگى و آن قسمت از موجوديت روانى انسان كه مجاور همين سطوح است ، جاى بحث و ترديد نيست . شرّ يك ضربهء ملايم براى اشباع حسّ انتقامجويى ، در مقابل يك اهانت جزئى كه شايستهء آن ضربه نيست مسلما كمتر است از وارد آوردن ضربات غير قابل جبران در همان مورد . خير نجات دادن حيات يك انسان از خطر مرگ ، خيلى بالاتر از\r\n","description":"","footnote":" ( 1 ) . اخلاق نيگوماكس . ك 1 . ب 7 ، ص 204 ، ارسطو . مترجم از يونانى به فرانسه بار تلمى سانت هيلر و از فرانسه به عربى ، احمد لطفى سيّد . ","page_name":" 13 ","page_number":16},
  {"content":"\r\nخير مهمانى نمودن آن شخص است براى يك ناهار .\r\nمحروم ساختن يك انسان از خوراكى لذيذ در صورتى كه از نظر مزاجى مانعى ندارد ، شرّى محسوب مىشود ، اما همين عمل در مورد كسى كه آن غذاى لذيذ از نظر مزاجى برايش مضرّ است ، خير مىباشد .\r\nدر مثنوى مولوى « تمامى حكايت آن عاشق كه از عسس گريخت در باغى مجهول ، خود معشوق را در باغ يافت و عسس را از شادى دعاى خير مىكرد و مىگفت كه * ( كُتِبَ عَلَيْكُمُ الْقِتالُ وَهُوَ كُرْه لَكُمْ وَ ) * ( 1 )  اين نسبيت را خوب مطرح نموده است .\r\n\r\nچون در آمد خوش در آن باغ آن جوان\r\nخود فروشد پا به گنجش ناگهان\r\nمر عسس را ساخته يزدان سبب\r\nتا ز بيم او دود در باغ شب\r\nبيند آن معشوقه را او با چراغ\r\nطالب انگشترى در جوى باغ\r\nپس قرين مىكرد از ذوق آن نفس\r\nبا ثناى حق دعاى آن عسس\r\nگر زيان كردم عسس را از گريز\r\nبيست چندان سيم و زر بر وى بريز\r\nاز عوانى مر ورا آزاد كن\r\nآن چنان كه شادم آن را شاد كن\r\nسعد داريش اين جهان و آن جهان\r\nاز عوانىّ و سگىاش وارهان\r\nگر چه خوى آن عوان هست اى خدا\r\nكه هماره خلق را خواهد بلا\r\nگر خبر آيد كه شه جرمى نهاد\r\nبر مسلمانان شود او زفت شاد\r\nدر خبر آيد كه شه رحمت نمود\r\nاز مسلمانان فكند آن را به جود\r\nماتمى در جان او افتد از آن\r\nگيردش قولنج ازين غم در زمان\r\nصد چنين ادبارها دارد عوان\r\nزين بلا فريادرس اى مستعان\r\nاو عوان را در دعا درمىكشيد\r\nكز عوان او را چنان راحت رسيد\r\nبر همه زهر و بر او ترياق بود\r\nآن عوان پيوند آن مشتاق بود\r\n\r\n","description":"","footnote":" ( 1 ) . مثنوى - دفتر چهارم . ","page_name":" 14 ","page_number":17},
  {"content":"\r\n\r\nپس بد مطلق نباشد در جهان\r\nبد به نسبت باشد اين را هم بدان\r\nدر زمانه هيچ زهر و قند نيست\r\nكه يكى را پا دگر را بند نيست\r\nمر يكى را پا دگر را پاى بند\r\nمر يكى را زهر و ديگر را چو قند\r\nزهر مار آن مار را باشد حيات\r\nنسبتش با آدمى باشد ممات\r\nخلق آبى را بود دريا چو باغ\r\nخلق خاكى را بود آن ، درد و داغ\r\nهمچنين بر مىشمر اى مرد كار\r\nنسبت اين از يكى تا صد هزار\r\nزيد اندر حق آن شيطان بود\r\nدر حق آن ديگرى سلطان بود\r\nاين بگويد زيد صدّيق و سنى است\r\nو آن بگويد زيد گبر و كشتنى است\r\nزيد يك ذات است بر آن يك چنان\r\nاو بر اين ديگر همه رنج و زيان\r\nگر تو خواهى كاو ترا باشد شكر\r\nپس ورا از چشم عشاقش نگر\r\nمنگر از چشم خودت آن خوب را\r\nبين به چشم طلبان مطلوب را\r\nچشم خود بر بند زان خوش چشم تو\r\nعاريت كن چشم از عشاق او\r\nبلك از او كن عاريت چشم و نظر\r\nپس ز چشم او به روى او نگر\r\n\r\nدر دفتر دوم عذر گفتن فقير با شيخ . . .\r\n\r\nگفت راه اوسط ار چه حكمتست\r\nليك اوسط نيز هم با نسبت است\r\nآب جو نسبت به اشتر هست كم\r\nليك باشد موش را آن همچو يم\r\nهر كه را باشد وظيفه چارنان\r\nدو خورد يا سه خورد هست اوسط آن\r\nور خورد هر چار دور از اوسط است\r\nاو اسير حرص مانند بط است\r\n. . .\r\n. . .\r\nتو به ده ركعت نماز آيى ملول\r\nمن به پانصد درنيايم در نحول\r\nآن يكى تا كعبه حافى مىرود\r\nوان يكى تا مسجد از خود مىشود\r\nآن يكى در پاكبازى جان بداد\r\nوان يكى جان داد تا يك نان بداد\r\n\r\n","description":"","footnote":"","page_name":" 15 ","page_number":18},
  {"content":"\r\n\r\nاين وسط در با نهايت مىرود\r\nكه مر آن را اول و آخر بود\r\n\r\n6 - خير و شرّ مطلق - نويسندگانى هستند كه « مطلق » را به طور مطلق منكر مىشوند و مىگويند : مطلق ، خيال و توهّمى بيش نيست ، و همهء مفاهيم كلى و جزئى و ذهنى و عينى ، امور نسبى مىباشند .\r\nآنچه كه باعث بروز چنين اشتباهى شده است ، نفى هرگونه حقيقتى ماوراى محسوسات عالم طبيعت است و بديهى است كه بنا بر اين طرز تفكر ، نه تنها حقيقتى مطلق در جهان عينى نيست ، بلكه حتى مفهوم كلَّى تجريد شده از همهء خصوصيات در جهان ذهن نيز به عنوان يك چيز تصور شده وجود ندارد ، همان گونه كه باركلى بيان نموده است . اين يك تفكر تفريطى در مقابل آن تفكر افراطى است كه مىگويد : هر موجود جزئى شخصى در جهان طبيعت ، داراى تشخصات خصوصى و حقيقتى مطلق است كه جامع مشترك انواع و مصاديق خود مىباشد . مانند هر يك از افراد انسانى كه به اضافهء مشخّصات فردى ، داراى حقيقتى مطلق به نام انسان [ يا انسانيت 
  ] است كه ميلياردها فرد داراى آن مىباشند .\r\nواقعيت اينست كه مطلق از هر مقوله اى كه باشد ، مانند كليات مطلق كه از افراد داراى مشخصات انتزاع مىشوند مانند انسان كلى ، آب كلى ، و غير ذلك و يا از مقولهء حقايق غير كلَّى باشد مانند زيبايى ، عدالت ، فضيلت ، عفت و غير ذلك ، فوق محسوسات مىباشند ، زيرا آنچه كه در عرصهء محسوسات است ، محال است كه بدون تشخيص مناسب خود باشد ، اين همان اصل علمى و فلسفى بديهى است كه « الشيىءِ ما لم يشخص لم يوجد » ( هر چيزى تا لباس تشخص به تن نكند در عرصهء هستى قرار نمىگيرد . ) فرق ما بين كليات مانند انسان كلى و حقايق غير كلى مانند زيبايى يا عدالت در اينست كه انطباق مفهوم كلى بر همهء افراد و مصاديق خود يكسان است ، مانند انطباق مفهوم كلى انسان بر هر يك از افراد خود . اين انطباق چنانست كه گويى يك حقيقت مشترك در\r\n","description":"","footnote":"","page_name":" 16 ","page_number":19},
  {"content":"\r\nهمهء افراد ، به اضافهء تشخصات عارضى فردى وجود دارد . در صورتى كه زيبايى حقيقتى است كه به انواعى بىشمار از زيباييهاى محسوس و معقول كه هيچ اشتراكى با يكديگر ندارند صدق مىكند ، مانند زيبايى انواع گلها ، زيبايى خطوط متنوع ، زيبايى صداهاى موزون ، زيبايى آبشار ، مهتاب ، صورت آدمى ، چمنزارها ، كوهها ، آسمان لاجوردين و غير ذلك . انتزاع ، كليت ، اطلاق و تجريد در نوع زيبايى بالاتر از كلَّيّت در مفاهيم كلى مىباشد ، زيرا اتخاذ يك حقيقت مشترك از انواع متخالف و متضاد ، به انتزاع عميق ترى در حد عبور از طبيعت به ماوراى مشترك نيازمند است ، تا اتخاذ يك مفهوم كلى از افراد و مصاديقش كه در ماهيت مشترك مىباشند . براى انكار مطلق ، اعتقاد به يك مطلق لازم است ، چنان كه براى نفى فلسفه و دين ، اعتقاد به يك فلسفه و دين نفى كننده لازم است . به اضافهء اين كه خود مفهوم نسبيت ( نسبى بودن ) بدون مطلقى كه منشأ وجود يا انتزاع نسبى از آن باشد ، امكان ناپذير است .\r\n7 - آيا پديده‌هاى درد آور و ناقص نما شرور محسوب مىگردند براى پاسخ به اين سؤال ، مطالبى را بايد در نظر گرفت : الف - هيچ قانون علمى تاكنون براى بشر اثبات نشده است كه حقيقتى را با اشكال و مختصاتى معين ، حدّ معدّل نظم و حكمت هستى معرفى نمايد تا كمترين كاهش از آن نقص و شرّ محسوب گردد و بالاتر از آن ، تكامل براى آن حدّ معدّل ( مفهوم متوسط ) به شمار آيد . يعنى چنين نيست كه داشتن دو ابرو براى انسان يك قانون معدّل ناشى از ضرورت نظم هستى الزام آور براى خدا باشد كه در صورت زاييده شدن يك آدم يك چشمى شرّ و نقص دردآور باشد . بنا بر اين ، انتزاع مفاهيم مزبور از پديده اى كه ذكر شد ، به جهت فرض يك حدّ معدّل ( حدّ ميانگين مطلوب و ضرورى ) است ، در صورتى كه تعيين حدّ ميانگين چه از ديدگاه خواسته‌ها و آمال و آرمانهاى ما انسانها باشد و چه از ديدگاه نظم عالم هستى كه جلوه گاه حكمت و مشيت خداوندى مىباشد ، امكان ناپذير\r\n","description":"","footnote":"","page_name":" 17 ","page_number":20},
  {"content":"\r\nاست ، زيرا همان گونه كه گفتيم :\r\n\r\nاين وسط در با نهايت مىرود\r\nكه مر آن را اول و آخر بود\r\n\r\nب - در بعضى از مباحث گذشته اشاره كرديم كه ما بايد ميان ضرر و شرّ تفاوت بگذاريم . اسناد نفع و ضرر به وسيلهء قوانين و جريانات جهان خلقت قابل استناد به حكمت خداوندى است ، ولى اسناد شرّ به خدا ، بدان جهت كه باردار مفهوم قبح و مخصوصا مفهومى از ظلم است ، امكان ندارد . لذا به هيچ وجه نمىتوان شر را به خدا نسبت داد تا مجبور شويم دست به تأويلات باطل بزنيم . مدتى طولانى از زمان گذشته در فكر حلّ اين مسئله بودم كه چگونه مىتوان كودكان « به اصطلاح » ناقص الخلقه و زلزله‌ها و آتشفشانها و درد و رنجهاى گوناگون را به خداوند متعال كه عدل محض و ارحم الراحمين است نسبت داد البته مىدانيم كه اين مسئله به طور معمولى سراغ همهء مردم را كه ديدگاههاى آنان هنوز محدود به پديده‌ها و مفاهيم سطحى جهان و انسان است مىگيرد . پس از گذشت مدتى كه گاهگاه به فكر همين مسئله مىافتادم ، به پاسخ نهايى نمىرسيدم تا اين كه نمىدانم تحت چه شرايط ذهنى بود كه به اين حقيقت منتقل شدم كه : « هيچ موردى از جريانات و پديده‌هاى جهان هستى براى ما انسانها مفهوم شرّ را محقق نمىسازد مگر اين كه براى ما به نحوى دردآور و موجب رنج باشد ، مانند زلزله‌هاى مخرّب ، بيماريهاى زجرآور و غير ذلك ، نه مجرّد فعل و انفعالات و حركات و تحولات . يك دليل كاملا روشن وجود دارد كه كمك زياد براى حلّ پديدهء شرّ مىنمايد و اثبات مىكند كه قبح برخى از پديده‌ها براى ما ناشى از حيات محورى ما است كه به طور جدى مىخواهيم هيچ حادثه اى در جهان هستى براى ما ناگوار نباشد فرض مىكنيم همين امروز براى ما خبرى برسد كه همهء كرات فضايى در يك دگرگونى كلَّى قرار گرفته‌اند بطورى كه نظم و جريانات هميشگى خود را از دست داده‌اند عكس العمل ما در برابر چنين خبر بسيار بزرگ ، مربوط به چون و چراى علمى اين حادثهء\r\n","description":"","footnote":"","page_name":" 18 ","page_number":21},
  {"content":"\r\nبزرگ خواهد بود و اين چون و چرا بدون اين كه كمترين ناله و اشكى را ايجاب كند ، ما را روانهء رصدگاههاى دنيا خواهد كرد كه برويم و علل اين حادثهء بزرگ را از ديدگاه علمى جويا شويم . اما در يك حادثهء كوچك كه به هيچ وجه قابل مقايسه با آن حادثهء بزرگ نمىباشد ، مانند زمين خوردن كه موجب زخم كوچك پاى ما شده است ، فورا فيلسوف مىشويم آن هم فيلسوف بدبين به اين دليل كه زخم پاى من رنج آور است\r\n5 - إنّ اللَّه حرّم حراما غير مجهول ، وأحلّ حلالا غير مدخول ( خداوند سبحان حرام فرمود پديده‌هاى آشكار را و حلال فرمود امور و اشياء بدون نقص را . )\r\n\r\nآيا ما مىتوانيم علل و حكمت احكام دينى را بفهميم\r\nاين مسئله با ابعاد گوناگونى كه دارد ، افكار صاحبنظران فراوانى را به خود جلب نموده است . بديهى است كه در بارهء آن ، نظريات گوناگونى ابراز شود . براى بحث اجمالى مسئلهء فوق نخست جملهء فوق را توضيح مىدهيم : دو احتمال در بارهء معناى جملهء فوق مىرود .\r\nاحتمال يكم - اينست كه آنچه كه خداوند سبحان به عنوان حرام ممنوع فرموده است ، داراى موضوع و ماهيتى روشن و علل واقعى مىباشد . مانند قضاياى عقلى كه هم موضوعات و محمولات آنها قابل فهماند و هم نسبت و رابطهء موجود ما بين آنها . مانند ممنوعيت به كار بردن هر ماده اى كه به ضرر جسم يا جان و روان آدمى باشد . و لزوم به جاى آوردن عبادات كه رابطه ما بين خدا و انسان را تنظيم و تحسين مىنمايد و غذاى روح آدمى را تعبيه مىنمايد .\r\nاحتمال دوم - همهء احكام خداوندى بر اصول مبانى دينى كه از حكمت و ارادهء تشريعى خداوندى ناشى شده است ، روشن و قابل درك مىباشد . به اين معنى كه اصيلترين مبناى دين اسلام اينست كه بشر در يك آهنگ كلى شركت نموده و با هم\r\n","description":"","footnote":"","page_name":" 19 ","page_number":22},
  {"content":"\r\nكاروانيان خود كه همنوع او هستند در مسير كمال رو به ابديت مىرود . بر اين مبنا ، شما نمىتوانيد به دو گروه كه با يكديگر در حال جنگ و نزاعند اسلحه بفروشيد مگر براى دفاع ، و شما نمىتوانيد رباخوارى كنيد و نمىتوانيد بر مبناى تكاثر تجارت و گنج اندوزى نماييد در صورتى كه همهء اين گونه احكام عالى انسانى از ديدگاه آن قوانين كه پيرو اراده مردم است ، غير قابل قبول مىباشند . براى تكميل اين مبحث مراجعه فرماييد به كتاب فلسفهء دين تأليف اين جانب .\r\nاين احتمال براى كسانى كه دين و عقايد و اصول مبنايى آن را پذيرفته‌اند ، كاملا صحيح است و نيازى به اثبات مجدد ندارد . ما در حدود 140 اصل و قاعدهء فقهى داريم كه ادّعا مىكنيم همهء آنها يا مبناى عقلى دارند و يا عقلايى ، و منظور ما همين است كه عقل و عقلا با نظر به مبانى اصلى اسلام كه - بر ارزشهاى والاى انسانى استوار بوده و اين دنيا را زندگى گذرا و رو به ابديت مىداند ، همهء آن اصول و قواعد را مىپذيرند . اين حقيقت در جملهء بعد بيان شده : « و شد بالاخلاص و التوحيد حقوق مسلمين فى معاقدها . . . » ( خداوند حقوق جامعهء اسلامى را بر مبناى اخلاص و توحيد استوار ساخته و قواعد آن را بر عقل سليم مبتنى فرموده است . ) زيرا آن گروه زندگى خود را بر چنان عقايد و اصول ضرورى استوار ساخته‌اند و هيچ چون و چرايى براى آنان مطرح نمىباشد . در احتمال اول - منظور امير المؤمنين عليه السلام اينست كه همهء احكام خداوندى ، داراى موضوعات روشن و عللى واقعى مىباشند ، اگر چه مقدارى از آنها قابل دريافت تفصيلى براى مردم نباشد . براى اثبات اين منظور ، دو مسئله بايد مورد بررسى قرار بگيرد : مسئلهء يكم - هر كس ادّعا كند كه همهء عقايد و آرمانها و كردارها و گفتارهاى بشرى داراى علل و مصالح و مفاسد كاملا روشن و قابل درك همگانى است ، قطعا چنين شخصى نه از خود آن امور فوق اطلاع دارد و نه از حقوق و مقرراتى كه ادارهء زندگى\r\n","description":"","footnote":"","page_name":" 20 ","page_number":23},
  {"content":"\r\nبشر را به عهده مىگيرد . براى توضيح ، قوانين اساسى را در نظر مىگيريم كه هر جامعه اى براى خود تهيّه نموده و بر طبق آن كليات ، جامعهء خود را تنظيم مىنمايد . با اين كه معمولا قوانين اساسى ، مفاهيم و قضاياى روشن و قابل فهم اكثريت را مطرح مىنمايد ، آيا مىتوان ادعا كرد كه يك هزارم مردم آن جامعه مواد آن قانون را از نظر ماهيت و ريشه هايى كه دارند مىفهمند و مىتوانند به همهء سؤالاتى كه ممكن است شما در بارهء آن مواد و فلسفهء آنها وارد كنيد ، پاسخ صحيح و قانع كننده بدهند البته بديهى است كه ما يك هزارم كه گفتيم ، براى آن است كه شما از اول وحشت نكنيد ، و الَّا ، مىتوانيم سؤالمان را چنين مطرح كنيم : آيا اطمينان داريد كه در يك جامعهء صد ميليون نفرى ، يك صد هزارم آنان از عهدهء فهميدن مواد قانون اساسى جامعهء خود برمىآيد و توانايى درك فلسفهء آن مواد را دارد و مىتواند به همهء سؤالات مربوطه پاسخ بدهد اگر شما چنين اطمينانى داريد ، نخست خوشبينى افراطى خود را كه ناشى از ناآگاهى به جوامع بشرى است معالجه نماييد .\r\nمسئلهء دوم - اين اعتقاد كه ما بايد همهء دريافتها و شهودها و انديشه‌ها و كردارها و به طور كلَّى همهء شئون زندگى خود را به آن عقل نظرى بسپاريم كه حجيت مطلق او به جهت اشتباهات فراوانى كه در طول تاريخ از خود نشان داده است ، همواره زير سؤال صاحبنظران اقاليم متمدن بوده است ، يك اعتقاد بىپايه است كه تنها يك مطالعه بىغرضانه در صدها هزار اختلاف و تنازع و كارزارها و حقكشىها كه بشريت با تكيه به تعقل و انديشهء منطقى به راه انداخته است ، براى تبيين بىپايگى آن كافى است .\r\n7 - فالمسلم من سلم المسلمون من لسانه و يده إلَّا بالحقّ ( پس مسلمان كسى است كه مردم جامعهء اسلامى از زبان و دستش سالم باشند مگر بر مبناى حق . . . )\r\n\r\nتنها جامعه اى مىتواند افراد خود را از اضرار و اذيت يكديگر دور بدارد كه بر مبناى خلوص و توحيد حركت كند\r\n","description":"","footnote":"","page_name":" 21 ","page_number":24},
  {"content":"\r\nاين جملهء نهايى در بارهء جامعهء انسانيت تنها از زبان امير المؤمنين شايسته است كه مىفرمايد : آرامش و صلح و صفا و مراعات حقوق مردم هنگامى مىتواند مبتنى بر اصول عالى انسانيت باشد كه خلوص و تكيه بر حكمت و مشيت خداوندى از انگيزه‌هاى اصيل آن باشد ، نه اين كه ناشى از تخدير و ماشين شدن انسانها باشد كه در يك نظم ماشينى بدون اختيار و حتى بدون آگاهى در زندگى اجتماعى شركت كنند . و اگر خلوص و ايمان به اصل وابستگى انسان به خداوند متعال و نظارهء او به انسان وجود نداشته باشد ، درّنده ترين خوى آدمى كه همان خودخواهى است همواره درون مردم را مانند كوه آتش فشانى مىسازد كه هر لحظه با بر طرف شدن مانع در معرض انفجار و سرازير كردن موادّ مذاب بر جانهاى آدميان مىجوشد .\r\n8 ، 10 - بادروا أمر العامّة و خاصّة أحدكم و هو الموت فإنّ النّاس أمامكم ، و إنّ السّاعة تحدوكم من خلفكم تخفّفوا تلحقوا ، فإنّما ينتظر بأوّلكم آخركم ( پيشدستى كنيد براى آمادگى به استقبال امرى كه فراگير همه و در بر گيرنده هر يك از شما با كيفيت مخصوص به شما است ، اين همان مرگ است . مردم را [ با سرنوشت حتمى مرگ 
  ] پيش چشمانتان مىبينيد و قيامت شما را از پشت به سوى خود مىراند . سبك شويد برسيد . جز اين نيست كه گذشتگان در انتظار آيندگانند )\r\n\r\nكيفيت خاصّى كه مرگ براى هر يك از مردم به اضافهء پديدهء عامى دارد ، چيست\r\nبيان اين حقيقت بسيار دقيق كه آشناى زندگى و مرگ ، امير المؤمنين عليه السلام ، فرموده است ، از جز او بزرگى راست نيايد ، زيرا تنها او بود كه با كمال شايستگى مىفرمود : و الله ان ابن ابي طالب لانس بالموت من الطفل لثدى امه ( سوگند به خدا ، قطعا فرزند ابي طالب به مرگ مأنوستر است از كودك به پستان مادرش ) .\r\n","description":"","footnote":"","page_name":" 22 ","page_number":25},
  {"content":"\r\nآرى ، بيان چنان حقيقت لطيفى تنها از او ساخته است ، زيرا هويت درخت زندگى براى او آشكار بود ، لذا طعم ميوهء آن را كه مرگ است ، به خوبى چشيده بود . تفسيرى كه براى كيفيت خاصّ مرگ براى هر يك از افراد بشرى به نظر مىرسد ، اينست كه بدانجهت كه زندگى هر يك از افراد بشرى با نظر به هزاران خصوصيات عضوى داخلى و خارجى و مختصات روانى ، مذهبى ، اخلاقى و رسوبات تأثير از حقوقها و فرهنگها و همچنين اندوخته‌هاى حافظه اى و طرز تفكرات و فعاليتهاى عناصر درونى و هدفگيرىها و غير ذلك يك حقيقت مخصوص با طعمى مخصوص و علايقى مشخص مىباشد ، لذا مرگ هر كس به علاوهء پديده‌هاى عام آن براى همهء انسانها ، داراى كيفيت خاصى نيز مىباشد ، به قول مولوى :\r\n\r\nمرگ هر يك اى پسر همرنگ اوست\r\nپيش دشمن ، دشمن و بر دوست ، دوست\r\nآنكه مىترسى ز مرگ اندر فرار\r\nآن ز خود ترساند از آن هوش دار\r\nروى زشت توست نى رخسار مرگ\r\nجان تو همچون درخت و مرگ برگ\r\n\r\nاين احساس خصوصيت در پديدهء مرگ را ، در يك درجهء بسيار بالا ، در خدايابى شخصى هم مىتوان شهود كرد . سعدى مىگويد :\r\n\r\nچنان لطف او شامل هر تن است\r\nكه هر بنده گويد خداى من است\r\n\r\n11 ، 12 - إتَّقُوا الله فى عِبادِه وَبِلادِه ، فَإِنَّكُمْ مَسْئُولُونَ حَتَّى عَنِ الْبِقاعِ وَالْبَهائِم . أَطيِعُواْ الله وَلا تَعْصُوه وَإِذا رِأَيْتُمُ الْخَيْرَ فَخُذُوا بِه ، وَإِذا رَأَيْتُمُ الْشَّرَّ فَأَعْرِضُوا عَنْه ( براى خدا تقوى بورزيد ، زيرا شما در بارهء بندگان و شهرها و اراضى و جانداران مسئوليد . . . )\r\n\r\nانسان به عنوان با عظمتترين مخلوق خداوندى ، داراى با عظمتترين مسئوليت است\r\n","description":"","footnote":"","page_name":" 23 ","page_number":26},
  {"content":"\r\nمسئوليت در بارهء همهء آنچه كه زيردست انسان قرار مىگيرد و موجوديتش داراى خير و استعداد بهره ورى و بهره دهى براى انسان و خويشتن است ، در مكتب اسلام يك موضوع احساساتى بىاساس نيست ، بلكه ناشى از مسئوليت فقهى و حقوقى آدمى در بارهء هر موجوديست كه به نوعى در كارگاه خلقت در مسير خير و دخالت در اهداف عاليهء انسانى قرار دارد . همه مىدانيم كه مدتى طولانى نيست كه در برخى از كشورهاى خارج ، نوعى مسئوليت اخلاقى غير الزامى مقرر شده است ، در صورتى كه در دين مقدس اسلام جانداران غير موذى از هر نوع كه باشند ، داراى حقوقى هستند كه انسانها در مقابل آنها مكلَّف و مسئولند . ما اين حقوق را در 32 ماده در مجلد 12 از همين ترجمه و تفسير از صفحهء 159 تا صفحه 164 مطرح نموده‌ايم ، حتما مراجعه فرماييد . اما موضوع مسئوليت در بارهء همهء موجوداتى كه به نوعى در كارگاه خلقت در مسير خير و دخالت در اهداف عاليهء انسانى قرار دارند ، اين موضوع در مباحث ذيل كه تحت عنوان « بهره ورى » در سال 1376 در تهران سخنرانى نموده‌ام بيان شده .\r\n\r\nتعريف اختصارى در بارهء بهره ورى\r\n- بديهى است كه اصطلاح « بهره ورى » در اطلاعات عمومى يك اصطلاح شايع و داراى محتواى نسبتا واضحى است كه داراى انواع و مصاديق فراوانى است . با حذف مناقشات لفظى كه معمولا پيرامون اين نوع پديده‌هاى حياتى بشر وجود دارد ، مىتوان جامع مشترك آن انواع و مصاديق را چنين بيان نمود : « بهره ورى عبارتست از به فعليت رساندن مفيديت يك موضوع اعم از انسانى و غير انسانى براى رفع نيازهاى اصلى و فرعى و مادى و معنوى زندگى » . پيش از ورود به تحقيق در اركان اساسى بهره ورى ، بار ديگر پيشنهاد مىكنيم مطالعه كنندگان ارجمند به مطلبى كه تحت عنوان « انسان با عظمتترين مخلوق خداوندى ، داراى با عظمتترين مسئوليت » است مراجعه فرمايند\r\n","description":"","footnote":"","page_name":" 24 ","page_number":27},
  {"content":"\r\n\r\nاركان اساسى در بهره ورى\r\n\r\n1 . مديريت در بهره ورى\r\nقطعى است كه مديريت اين پديدهء حياتى چيزيست كه همواره پاى سودجويى و سلطه‌هاى استثمارى مستقيم يا غير مستقيم در آن به ميدان كشيده مىشود ، لذا لازم است كه مديريت در اين پديدهء حياتى به عنوان يك حرفهء خشك و فلش پريده از دريافتهاى ارزشى و اصول انسانى نباشد ، در غير اين صورت بهره ورى معقول به بهره كشى با هدف سودپرستى ( يُتى ليتاريانيسم ) تبديل مىشود و حيات انسانى قربانى وسايل حيات مىگردد .\r\n\r\n2 . بهره ور\r\nانسانى است كه چه در حال انفراد و چه در وضعيت زندگى اجتماعى از موضوعات بهره دار بر مبناى قوانين مقرره برخوردار مىگردد . اين كه گفتيم بر مبناى قوانين مقرره ، منظور عموم قوانين اقتصادى ، حقوقى ، دينى ، اخلاقى و سياسى است .\r\nمقصود از اخلاقى تشخيص شايستگى بهره ورى بر مبناى وجدان اخلاقى است كه ممكن است در متون قوانين اقتصادى ، حقوقى ، دينى و سياسى صريحا ذكر نشده باشد .\r\n\r\n3 . بهره دار\r\nموضوعاتى است كه داراى مواد ، يا پديده‌ها يا حركات و فعاليتهاى مفيد مىباشند . اين ركن از بهره ورى بر دو قسم عمده تقسيم مىگردد : الف - موجود انسانى - مانند هر كسى كه به نحوى از انحاء مىتواند خدمات مفيدى را [ اعم از مادى و معنوى 
  ] در اختيار جامعه بگذارد .\r\nنمونهء اصول كلَّى خدمات كه افراد و گروههاى جامعه مىتوانند از آنها بهره ور شوند به قرار زير است : يك - خدمات به وسيلهء كارهاى عضلانى - كه به هر جا كه بنگريم نقش آنها پيرامون مردم را احاطه نموده است . كارگران به وسيلهء فعاليتهاى عضلانى و صرف انرژى ، جامعه را با اشكال گوناگون بهره ور مىسازند . بهره ورى از كار در هر شكلى كه باشد ، بايستى با پرداخت ارزش حقيقى كار تا آنجا كه ممكن است صورت بگيرد ، نه رضايتهاى\r\n","description":"","footnote":"","page_name":" 25 ","page_number":28},
  {"content":"\r\nاضطرارى يا بر مبناى جهل در بارهء ارزش كار . اين دستور انسانى در قرآن مجيد در دو مورد با اين كلمات وارد شده است : * ( وَلا تَبْخَسُوا النَّاسَ أَشْياءَهُمْ ) * ( و اشياء مردم را [ اعم از كار و كالا 
  ] از ارزش نيندازيد ) [ هود آيهء 85 
  ] و [ الاعراف آيه 85 
  ] .\r\nدو - خدمات كارمندان - بهره ورى از خدمات كارمندان و كارگزاران كه با موقعيتهاى متفاوت ، عوامل انتقال قانون و طرز تفكرات و هدفگيريها و خدمات مديريتهاى فوق و مكتب مقبول به مردم جامعه مىباشند ، بسيار حسّاس و با اهميت مىباشد . به يك اعتبار مىتوان گفت : كار اين صنف شبيه به عامل جريان خون در رگهاى انسان مىباشد . اگر مديريتهاى فوق ، از عهده ادارهء صحيح اين صنف برنيايند ، در حقيقت ساير اركان بهره ورى نظم حقيقى خود را از دست خواهد داد .\r\nسه - بهره يا خدمات تنظيمى - اعم از انتظامات هر يك از مجموعه‌هاى تشكيل دهندهء اركان بهره ورى بالخصوص و انتظامات كل كشورى .\r\nچهار - معلمان و مربيان و اساتيد و فرهنگسازان به طور عام - بهره ورى از اين صنف ، به علاوهء احتياج به وصول آنان به ارزش حقيقى كار خود تا حدّ مقدور ، آنان را شايستهء تشويق و امتيازات مناسبى مىنمايد تا با عقول و احساسات برين خود و با معارف رو به تزايد با مغز و روان نونهالان و ديگر افراد جامعه ارتباط برقرار كنند و استعداد آنها را تا آخرين حدّ ممكن شكوفا ساخته و براى بهره دهى اختيارى براى جامعه آماده بسازند .\r\nدر عين حال همين صنف بسيار ارزشمند بايستى از يك مديريت درون گروهى يا سياسى عالى براى حفظ جنبهء پيشروى بهره ور گردند و استفاده نمايند .\r\nپنج - بهره ورى از خدمات تركيبى از فكر و عمليات عضلانى مانند فعاليتهاى پزشكى و ضمايم آن - اهميت اين بهره ورى مساوى است با اهميت جانهاى آدميان . مراعات اين اصل نه تنها تعيين كنندهء وظيفهء مديريتهاى مربوطه است ، بلكه وظيفهء بسيار عالى آقايان پزشكان عاليقدر و ضمايم آنان نيز مىباشد .\r\n","description":"","footnote":"","page_name":" 26 ","page_number":29},
  {"content":"\r\nشش - بهره ورى از نبوغ نوابغ براى توليد اكتشافات و اختراعات در صحنه‌هاى گوناگون علوم و صنايع - اين دسته از مردم كه مىتوانند در آماده ساختن وسايل حيات مادى و معنوى انسانها نقش اساسى داشته باشند ، به يك مديريت عالى از نظر آماده ساختن وسايل و ابزار علمى و صنعتى و آسودگى فكر و ارزشيابى صحيح كارهاى آنان نيازمند مىباشند . و در صورت حركتهاى انحرافى فكرى و روانى ، احتياج به توجيهات منطقى صحيح دارند كه مديرتها با طرق مناسب بايد آنها را انجام بدهند . تجويز آزادى بدون تحقيق در ارزيابى منطقى نتايج و ثمره‌هاى فكرى نوابغ مخصوصا در علوم انسانى ، مانند تجويز آزادى براى كسى است كه در كشتى نشسته و راه را براى جريان آب به كشتى باز مىكند كه بالاخره هم خودش را غرق خواهد كرد و هم كشتى و كشتى نشينان را .\r\nهفت - بهره ورىهاى هنرى - تجويز بهره ورى از هر نوع اثر هنرى ، از جمله آثارى كه از فعاليت هنرى تنها داراى انتقالات هشيارانه و حذف و انتخاب در واقعيتها و آبيارى با تمايلات مردم معمولى مىباشد كه در اين صورت هدف هنرمند فقط واداشتن مردم به شگفتى است ، نوعى ايجاد مانع در مسير بروز هنرهاى اصيل و سازنده و زيبا و بيدار كننده است . اصلى كه در اين بهره ورى بايد مراعات گردد ، هنر براى « حيات معقول » انسانها است نه هنر براى هنر هر چه باشد .\r\nهشت - بهره ورى از وارستگىها و مربيان معنوى انسانها اعم از برازندگىهاى اخلاقى ، ارزشى و دينى - مىتوان با كمال قاطعيت گفت : چنان كه جامعه اى كه از داشتن متفكران و خردمندان محروم است ، مانند شخصى است كه از داشتن انديشه و تعقل محروم است ، هر جامعه اى كه از وجود وارستگان و مردم با تقوى و عاشقان راستين كمال خالى است چنين جامعه اى ، حقيقتى به نام وجدان ندارد . اينان پشتيبانان واقعى جانهاى آدميان هشيار در ميان مستان مىباشند .\r\n","description":"","footnote":"","page_name":" 27 ","page_number":30},
  {"content":"\r\nتأثير ملموس و ناملموس انسانهاى بزرگ در نجات دادن بشريت از پوچى و بيگانگى از خود ، بالاتر و فراوانتر از آن است كه نيازى به بحث و تحقيق داشته باشد . اگر راهنماييها و توجيهات مستقيم و غير مستقيم اين وارستگان از خودكامگىها و شهوات حيوانى و خودپرستىها نبود ، كاروان بشريت از مدتها پيش پرچم سفيد تسليم به مرگ و سقوط نهايى را بلند كرده بود .\r\nنه - خدمات دفاعى از جانهاى مردم جامعه كه همواره مخصوصا در هنگام غليان خودخواهىهاى ديگران در معرض آسيب و خطر قرار مىگيرند از حياتىترين بهره‌ها است كه در پديده‌هاى بهره ورى وجود دارد . عظمت اين بهره ورى موقعى آشكار مىگردد كه افزايش روز افزون سودپرستى و نژادپرستى و لذت پرستى و سلطه گرى و افزايش منشأ همه اين امور ( خودخواهى ) را با چشم خود مشاهده مىنماييم .\r\nده - بهره ورى از مديريتهاى گوناگون و به ثمر رساندن آنها - دايرهء اين نوع بهره ورى بسيار وسيع است ، زيرا از موقعيت رهبرى كل يك جامعه گرفته تا سياستمداران و كارگزاران و گردانندگان صنايع ، همچنين مديريت يك فرد از نظر تعليم و تربيت و اقتصادى همه و همه اينها داخل در دايره بهره ورى از مديريتها است .\r\nدر اهميت اين نوع كافى است كه به شمارهء بسيار فراوان كتابها و مقالات تحقيقى در بارهء مديريتها توجه كنيم . و از طرف ديگر اغلب علل اختلالات اجتماعى ، اخلاقى ، سياسى و فرهنگى را بايستى در سوء مديريت آنها جستجو كنيم .\r\nيازده - بهره ورى از عوامل و شرايط و مديريتهاى اقتصادى كه بدون آن ، حيات و حيثيت و شخصيت انسانها در معرض آسيب قرار مىگيرد - در ضرورت مديريت بهره ورى از عوامل و شرايط و مديريتهاى اقتصادى همين بس كه روزى پيامبر اكرم ( ص ) در حال دعا به بارگاه خداوند سبحان چنين عرض كرد : اللهم بارك لنا فى الخبز فانه لو لا الخبز ما صلينا و لا صمنا و لا ادينا فرائض ربنا ( خداوندا ، نان ما ( معيشت ما ) را\r\n","description":"","footnote":"","page_name":" 28 ","page_number":31},
  {"content":"\r\nمبارك فرما زيرا اگر معيشت ما منظم نباشد ، نه نماز مىگزاريم ، و نه روزه مىگيريم و نه ديگر واجبات پروردگارمان را ادا مىنماييم . ) دوازده - خدمات قضايى كه منحصرترين راه احقاق حقوق و وادار ساختن مردم به انجام تكاليف زندگى اجتماعى است - بهره ورى از اين نهاد ، براى سالم سازى جامعه از انحرافات مخلّ زندگى ، ضرورتى است كه از قديمترين تاريخ به عنوان يك نياز اصلى به وجود آمده است .\r\nاصل ضرورى در اين بهره ورى علم و معرفت صاحبنظرانهء قاضى و طهارت كامل وجدان و برائت اوست از هرگونه تمايلات حيوانى و ارتشاء و جانبدارى از كسانى كه داراى روابطى با قاضى مىباشند .\r\nسيزده - بهره ورى در شهرسازى و مديريت شهر از قبيل خيابانها ، ميادين ، پاركها ، عبادتگاه‌ها ، كوچه‌ها ، اماكن عمومى ، دانشگاهها ، مراكز پژوهش به طور عام ، دبيرستانها و دبستانها ، جايگاه پناهندگى در جنگها و كارخانجات .\r\nب - غير انسانى - نمونه اى از موضوعات غير انسانى كه مىتوانند عواملى براى بهره ورى باشند . اين موضوعات شامل هر چيزيست كه به نحوى در ارتباط با زندگى مادى و معنوى انسانها مفيد باشند مانند : يك - زمين براى زراعت و درختكارى و ساختمانها و غير ذلك .\r\nدو - معادن زمينى و منابع دريايى چه در حال جريان استخراج و بهره ورى با ارزشهاى گوناگون و چه آنچه كه هنوز در حال جريان مزبور قرار نگرفته‌اند ، ولى استعداد آن را دارند .\r\nسه - ساختمانهاى عمومى و خصوصى .\r\nچهار - جنگلها و مراتع .\r\nپنج - راه‌هاى شوسه ، اسفالته ، آهن ، دريايى و هوايى .\r\n","description":"","footnote":"","page_name":" 29 ","page_number":32},
  {"content":"\r\nشش - انواع فراوان ماشينها .\r\nهفت - انواع كارگاهها و كارخانجات .\r\nهشت - پول و ديگر اوراق بهادار و فلزات پشتوانه اى مانند طلا و غير ذلك . در جريان مبادلات كار با كار ، كالا با كالا ، كار با كالا و صرف در امور خيريّه .\r\n\r\nيك اصل ضرورى در منطق انسانى بهره ورى\r\nبا نظر به محدوديت تحصيل انرژى و ديگر اشكال نيروهاى موجود در جهان طبيعت و انسان و زوال تدريجى آنها در انسانها و غير انسانها و همچنين محدوديت مواد مفيد زمينى و غير زمينى ، مديريت و عدم اسراف و لزوم سرمايه گذارىهاى جدى براى مهار بهره ورىهاى بىحساب و نفى مصرفهاى تجملى كه قابل تبديل به مواد و فعاليتهاى مورد نياز اصيل مىباشد ، نبايد سرمايه‌ها و نبوغهاى بسيار سازنده ، تنها براى ايجاد سودهاى مادى نامحدود به كار بيفتند . به عنوان مثال توسعه بىحساب بهره ورى به بهانهء عرضهء ابزارها و دستگاههاى ماشينى جديدتر كه از جهت كارآيى و افزايش توليد وارد عرصهء اجتماع شود و ابزارها و دستگاههايى را كه مدت اندكى در جريان فعاليت مىباشند و هنوز مىتوانند بازدهى داشته باشند كنار بزند و صاحبان آنها را در فقر و فلاكت غوطه ور بسازد از طرف ديگر بديهى است كه تجويز توليد و مصرف نامحدود با امكان محدود نمودن تقاضاهاى غير ضرورى است كه نظريهء بدبينانهء روبرت مالتوس را قابل تحقق مىسازد نه افزايش معقول جمعيت با امكان جلوگيرى از افزايش بىمهار نفوس .\r\n\r\nيك تقسيم ضرورى براى بهره ورى\r\nيك تقسيم مهم براى ما در پديدهء بهره ورى وجود دارد و آن عبارتست از : 1 - « بهره ورى پيرو » 2 - « بهره ورى پيشرو و ارشادى » .\r\n","description":"","footnote":"","page_name":" 30 ","page_number":33},
  {"content":"\r\nاين تقسيم مخصوص « بهره ورى » نيست ، بلكه در همهء شئون حياتى بشر وجود دارد .\r\nمانند « حقوق پيرو » و « حقوق پيشرو » ، « فرهنگ پيرو » و « فرهنگ پيشرو » ، « اقتصاد پيرو » و « اقتصاد پيشرو و ارشادى » ، « اخلاق پيرو » و « اخلاق پيشرو » ، « هنر پيرو » و « هنر پيشرو » . معناى پيرو و پيشرو و ارشادى در همهء اين موارد ، يك حقيقت كلى است و آن عبارتست از اين كه پيرو يعنى محصول تفكرات و خواسته‌هاى بشرى در قلمرو حيات طبيعى خويش و به اصطلاح رايجتر پيرو يعنى محصول نيازها و خواسته‌هاى عمومى بشر و برداشت او در بارهء آنها ، بدون اعتنا به ارزشها و بايستگىهايى كه از تعديل خودخواهى شروع مىشود و در قرار گرفتن در جاذبهء كمال مطلق به هدف اعلاى خود مىرسد . و با اين جريان حالت پيشروى به خود مىگيرد .\r\nممكن است در اينجا اين توهّم پيش بيايد كه در سرگذشت اكثر اقوام و ملل ، مخصوصا پس از دوران رنسانس در مغرب زمين مشاهده مىشود كه پيش كشيدن پديدهء دموكراسى نخست به حذف دين از زندگى دنيوى ( سكولاريسم ) و سپس به طرد ارزشهاى اخلاقى و معنوى انجاميد و با اين حال همهء شئون بشرى به جز موارد استثنايى ، با نظام پيرو [ نه پيشرو و ارشادى 
  ] به جريان افتاد و هيچ اختلالى پيش نيامد . در پاسخ اين توهّم بايد بگوييم : اولا اگر تحليل دقيقى در بارهء اين جريان صورت بدهيم ، مسلم است كه انسانها امتيازات زيادى را در نظام پيروى شئون حيات از دست داده يا حدّاقل آن امتيازات آن چنان متزلزل و بىدليل تلقى شده‌اند كه رنگ درخشان خود را باخته‌اند . از آن جمله : 1 - آزادى تصعيد شده به اختيار ( آزادى كه فقط در بهره ورى براى ضرورتها و خير و ارزشها به فعاليت مىافتد ) 2 - تعديل خودخواهى كه موجب مىشود آدمى حيات ديگران را هم مانند حيات خود به رسميت بشناسد .\r\n","description":"","footnote":"","page_name":" 31 ","page_number":34},
  {"content":"\r\n3 - تقواى علمى كه تا حقيقتى به طور صد در صد كشف نشود ، آن را علم نمىنامد .\r\n4 - تقواى سياسى كه هدف اساسى آن توجيه جامعه به سوى سعادت دنيوى ( مادى ) و معنوى آنست .\r\n5 - تقواى هنرى كه هنر را براى « حيات معقول » انسانها مىخواهد نه براى خود هنر .\r\nسه - هدف از بهره ورى - مرتفع ساختن نيازهاى مادى و معنوى در زندگانى مخصوصا با توجه به اين كه بعضى از نيازها مربوط به ورود انسانها به « حيات معقول » است كه مسير حركت هدفدار بشرى است . بديهى است كه نيازهاى انسانى داراى درجاتى گوناگون بر مبناى اهم و مهم است . در اينجا بايد يك مسئلهء با اهميت را در نظر بگيريم و آن فرق ما بين « نظام باز بهره ورى » از موضوعات « بهره دار » با « تكاثرگرايى و سودجويى نامحدود براى به دست آوردن سلطه بر ديگران » است كه اولى با نظر به گسترش نيازهاى اصلى و فرعى در جامعهء بشرى ضرورى است و دومى موجب تزاحم و تضاد در رقابتهاى مخرّب مىباشد . [ اين مقاله را تحت عنوان بهره ورى ، در يكى از كنفرانسهاى سال 1376 در تهران سخنرانى نموده‌ام 
  ] .\r\nآخرين جملات امير المؤمنين عليه السلام در اين خطبهء مباركه دستور به اطاعت خداوند و اجتناب از معصيت به مقام ربوبى است كه بديهىترين حكم عقل و وجدان بشريست .\r\nدو جملهء بعدى : و اذا رايتم الخير فخذوه و اذا رأيتم الشر فاعرضوا عنه ( هنگامى كه خيرى ديديد آن را بگيريد و موقعى كه با شر روبرو شديد ، از آن اعراض كنيد ) ، در حقيقت از مصاديق همان جمله اول است . خلاصه ، فرصت را از دست ندهيد و اگر همهء عمر را در عمل به خير صرف كنيم ، اگر توجه داشته باشيم كه اعمال صالحه در روح ما چه سازندگى مىنمايد و نتيجهء آنها در ابديت براى ما چه خواهد بود ، باز آن را اندك خواهيم شمرد .\r\n","description":"","footnote":"","page_name":" 32 ","page_number":35},
  {"content":"\r\n\r\n168 متن خطبهء صد و شصت و هشتم\r\n\r\nو من كلام له عليه السلام بعد ما بويع بالخلافة ،\r\nو قد قال له قوم من الصحابة : لو عاقبت قوما ممن أجلب على عثمان فقال عليه السلام : 1 يا إخوتاه إنّي لست أجهل ما تعلمون ، و لكن كيف لي بقوّة و القوم المجلبون على حدّ شوكتهم ، يملكوننا و لا نملكهم 2 و هاهم هؤلاء قد ثارت معهم عبدانكم ، و التفّت إليهم أعرابكم 3 و هم خلالكم يسومونكم ما شاؤا 4 و هل ترون موضعا لقدرة على شيء تريدونه 5 إنّ هذا الأمر أمر جاهليّة ، و إنّ لهؤلاء القوم مادّة 6 . إنّ النّاس من هذا الأمر - إذا حرّك - على أمور : فرقة ترى ما ترون ، و فرقة ترى ما لا ترون ، و فرقة لا ترى هذا و لا ذاك 7 فاصبروا حتّى يهدأ النّاس ، و تقع القلوب مواقعها ، و تؤخذ الحقوق مسمحة 8 ، فاهدؤا عنّى ، و انظروا ما ذا يأتيكم به أمري ، و لا تفعلوا فعلة تضعضع قوّة ، و تسقط منّة ، و تورث وهنا و ذلَّة 9 و سأمسك الأمر ما استمسك . و إذا لم أجد بدّا فآخر الدّواء الكيّ 10\r\n","description":"","footnote":"","page_name":" 33 ","page_number":36},
  {"content":"\r\n\r\nترجمهء خطبهء صد و شصت و هشتم\r\nاين سخن را پس از آن كه براى خلافت با آن حضرت بيعت كردند ، در پاسخ بعضى از يارانش كه به او پيشنهاد كردند : اگر جمعى از آنان را كه مردم را به عثمان شوراندند ، كيفر مىدادى [ براى پيشرفت كار خلافت مناسبتر بود 
  ] فرمود : 1 اى برادران ، من به آنچه كه شما مىدانيد جاهل نيستم ، ولى چگونه نيرويى آماده سازم براى كيفر دادن به آنان ، در صورتى كه گروهى كه مردم را عليه عثمان شورانده‌اند ، از سيطره و شوكتى برخوردارند كه بر ما مسلطند نه ما بر آنان . 2 مىبينيد كه بندگان شما و اكثر مردم معمولى با آنان جوشيده و اعراب شما به آنان گرويده‌اند 3 و آنان در لابلاى جمع شما هستند و هر چه بخواهند با تلخىهاى آن ، بر شما وارد مىسازند 4 با اين حال ، آيا امكان توانايى به دست آوردن آنچه را كه مىخواهيد در اختيار داريد . 5 اين يك حادثه ، از مانده‌هاى جاهليت است ، و براى اين مردم ريشه و حاميان فراوانى است . 6 مردم در اين حادثه اگر به غليان بيفتد و مورد تحقيق و تحليل قرار بگيرد ، داراى عقايدى گونه گونند : گروهى از آنان موافق نظر شمايند ، گروه دوم نظرى غير از نظريه شما دارند و جمعى ديگر نه بر اين عقيده‌اند و نه بر آن عقيده . 7 شما صبر كنيد و فرصت بدهيد تا مردم\r\n","description":"","footnote":"","page_name":" 34 ","page_number":37},
  {"content":"\r\nآرام شوند و دلها در موقعيتهاى خود جايگير شوند و حقوق به آسانى قابل استيفاء شود . 8 سكوت كنيد در وظيفه اى كه من بايد انجام بدهم و منتظر باشيد براى دستور من كه به شما خواهد رسيد و كارى انجام ندهيد كه نيرويى را متزلزل كند و قدرتى را از بين ببرد و سستى و ذلَّت به بار آورد 9 و تا آنجا كه بتوانم از شعله ور ساختن آتش جنگ خوددارى خواهم كرد . و آن گاه كه چاره اى نديدم ، دواى آخرين داغ كردن است . 10\r\n","description":"","footnote":"","page_name":" 35 ","page_number":38},
  {"content":"\r\n\r\nتفسير عمومى خطبهء صد و شصت و هشتم\r\n1 ، 2 - يا إخوتاه إنّي لست أجهل ما تعلمون ، و لكن كيف لي بقوّة و القوم المجلبون على حدّ شوكتهم ، يملكوننا و لا نملكهم . . . ( من به آنچه كه شما مىدانيد جاهل نيستم ، ولى چگونه نيرويى براى كيفر دادن به آنان آماده كنم در صورتى كه گروهى كه مردم را عليه عثمان شورانده‌اند ، از سيطره و شوكتى برخوردارند كه بر ما مسلَّطند نه ما بر آنان . . . ) حل و چاره جويى حادثه اى كه در بارهء عثمان پيش آمده است به فرصت و مهلتى نيازمند است كه اقدام براى آن ، موجب آشوب و اضطراب بيشترى نباشد .\r\nاين حادثه كه به وقوع پيوسته ( قتل عثمان ) و اين گونه شتابزدگى براى مرتفع ساختن عواقب آن ، از مختصات زندگى دوران جاهليت است . شما مىبينيد يك اجتماع بسيار عظيم و ريشه دار موافق با حادثهء عثمان در مقابل ما قرار گرفته است . روياروى شدن با چنين اجتماع عظيم ، به آن سادگى نيست كه شما فكر مىكنيد . مگر نمىدانيد كه اگر در مقام مديريت يك جامعه كه هر لحظه در آن احتمال شعله ور شدن آتش فتنه و كشتار مىرود ، صبر و تحمل و انديشه و منطق به كار نرود ، چه مصيبتها و تيره روزىها و پايمال شدن حقوق در انتظار آن جامعه مىباشد بگذاريد من كارم را با عنايات\r\n","description":"","footnote":"","page_name":" 36 ","page_number":39},
  {"content":"\r\nخداوندى انجام بدهم .\r\nمرحوم محقق هاشمى خوئى ، در اين سخنان امير المؤمنين عليه السلام نظريه اى تقريبا هماهنگ با ابن ابى الحديد معتزلى دارد كه توجه به آن ، براى كشف منظور آن حضرت بسيار مفيد است : « از سخنان ابن ابى الحديد معتزلى چنين استفاده مىشود كه امير المؤمنين عليه السلام اين سخنان را پس از بيعت مسلمانان با آن حضرت براى خلافت در آغاز حركت طلحه و زبير به بصره فرموده‌اند .\r\nجريان از اين قرار بود كه در همان موقع گروهى از ياران آن حضرت پيشنهاد كردند كه اگر جمعى از كسانى را كه مردم را بر عثمان شوراندند ، كيفر بدهيد ، براى خواباندن غائله مناسبتر است ، زيرا با اين كار عذر كسانى كه بيعت با تو را شكسته ( و رهسپار بصره مىشوند ) قطع مىگردد ، زيرا مهمترين بهانهء آنان خونخواهى براى عثمان است .\r\nامير المؤمنين ( ع ) در پاسخ آنان مىفرمايد : ( برادران ، [ برادران من 
  ] ) من به آنچه كه شما مىگوييد ، نادان نيستم [ بلكه من به آنچه كه به وجود آمده و آنچه كه اكنون وجود دارد و به آنچه كه در آينده به وقوع خواهد پيوست ، دانا هستم ، 
  ] و لكن من در اين موقعيت قدرتى بر انتقام و قصاص ندارم ، زيرا طرف مقابل ما در غايت شوكت و نيرومندى و در كمال جديت در خشم و هيجانند . آنان بر ما مسلط هستند و ما سلطه اى بر آنان نداريم .\r\nصدق سخن امير المؤمنين ( ع ) در اين پاسخ آشكار است ، زيرا اكثر اهل مدينه از گروه كسانى بودند كه مردم را عليه عثمان شورانده بودند و از اهالى مصر و كوفه و غير آنها مردم بسيار فراوانى راه‌هاى دور را پيموده و در حادثه شركت كرده بودند ، از طرف ديگر اعراب باديه نشين و بردگان مدينه به آن مردم ضميمه شده و يك انقلاب متحد در نهايت قدرت به راه انداخته بودند ، لذا آن حضرت به جهت نداشتن قدرت و تمكن در مقابل آنان ، از اقدام به كيفر دادن آنان امتناع فرمود . روايت شده است كه\r\n","description":"","footnote":"","page_name":" 37 ","page_number":40},
  {"content":"\r\nامير المؤمنين ( ع ) مردم را جمع نموده آنان را موعظه فرمود ، سپس فرمود قاتلان عثمان برخيزند ، همهء مردم برخاستند ، مگر افراد اندكى . اين پيشنهاد براى ارائه صدق سخن آن حضرت بود . همچنين براى اثبات صدق سخن خويش ، مردمى را كه پيشنهاد كيفر به قاتلان عثمان داده بودند ، به مشاهدهء عينى متوجه ساخته مىفرمايد : « اينست انبوه متراكم مردمى كه آنان به راه انداخته و بردگان شما و اعراب صحرانشين هم به آنان ملحق شده‌اند . اين جمع خيلى فراوان در ميان شما بوده و هر چه بخواهند با شدت و خشونت در بارهء شما انجام مىدهند ، نه جلوگيرنده اى دارند و نه مانعى ، آيا با اين وضع شما قدرتى را كه براى پيش برد مقصود شما لازم است ، مىبينيد » سپس فرمودند : كارى كه شورشيان انجام داده‌اند ، كار جاهليت است ، زيرا قتل عثمان كه مرتكب شده‌اند از روى تعصب و حميت بوده نه براى اطاعت امر خداوندى . [ اگر چه در واقع مطابق امر او بوده باشد ، مرحوم محقق خويى 
  ] و ممكن است مقصود ، خواستهء بعضى از ياران على عليه السلام باشد كه پيشنهاد كيفر براى قاتلان عثمان مىنمودند ، يعنى اين پيشنهاد شما كه موجب بروز فتنه بلكه فتنه‌هاى عميق و طولانى خواهد گشت يك امر جاهلى است كه ناشى از تعصب و حميت و اغراض باطل شما مىباشد كه موجب فتنه انگيزى و شرّ خواهد گشت ، ولى اين احتمال خلاف نظم كلام است . . . لذا فرمود : صبر و تحمل داشته باشيد تا مردم متفرق شوند و دلها به آرامش طبيعى خود برسد و عقول مردم ، حالت قانونى خود را دريابد و حقوق جريان عادى خود را پيدا كند . . . من اقدام جدّى به تحقيق حق و اجراى آن خواهم نمود . بقيه جملات سخنان مبارك امير المؤمنين ( ع ) كاملا روشن است و احتياجى به تفسير ندارد\r\n","description":"","footnote":"","page_name":" 38 ","page_number":41},
  {"content":"\r\n\r\n169 متن خطبهء صد و شصت و نهم\r\n\r\nو من كلام له عليه السلام عند مسير أصحاب الجمل إلى البصرة 1 الامور الجامعة للمسلمين 2\r\nإنّ اللَّه بعث رسولا هاديا بكتاب ناطق و أمر قائم ، لا يهلك عنه إلَّا هالك 3 . و إنّ المبتدعات المشبّهات هنّ المهلكات إلَّا ما حفظ اللَّه منها 4 و إنّ في سلطان اللَّه عصمة لأمركم ، فأعطوه طاعتكم غير ملوّمة و لا مستكره بها 5 و اللَّه لتفعلنّ أو لينقلنّ اللَّه عنكم سلطان الإسلام ، ثمّ لا ينقله إليكم أبدا حتّى يأرز الأمر إلى غيركم 6 التنفير من خصومه 7 إنّ هؤلاء قد تمالئوا على سخطة إمارتي 8 و سأصبر ما لم أخف على جماعتكم 9 فإنّهم إن تمّموا على فيالة هذا الرّأي انقطع نظام المسلمين 10 و إنّما طلبوا هذه الدّنيا حسدا لمن أفاءها اللَّه عليه ، فأردوا ردّ الأمور على أدبارها 11 و لكم علينا العمل بكتاب اللَّه تعالى و سيرة رسول اللَّه - صلَّى اللَّه عليه و آله - و القيام بحقّه ، و النّعش لسنّته 12\r\n","description":"","footnote":"","page_name":" 39 ","page_number":42},
  {"content":"\r\n\r\nترجمهء خطبهء صد و شصت و نهم\r\nخطبه ايست از آن حضرت در موقعى كه اصحاب جمل به سوى بصره مىرفتند 1 حقايقى كه موجب اجتماع مسلمانان مىباشد 2 خداوند سبحان پيامبرى راهنما با كتاب گويا و دينى قائم برانگيخت . كسى جز تبهكار ساقط و منحرف از آن راهنما گمراه نگردد 3 و قطعى است كه بدعتهاى ضد دين كه شباهت ساختگى به دين دارند ، عوامل تباهى انسانهايند ، مگر آنچه كه خداوند ، مردم را از آنها حفظ نمايد 4 و جز اين نيست كه تنها سلطه و حمايت خداونديست كه نگهبان شئون حيات شما است . پس اطاعت كنيد آن ذات اقدس را بدون استحقاق سرزنش [ به جهت ريا 
  ] يا نفاق و بدون اكراه به آن . 5 سوگند به خدا ، يا بايد خدا را از صميم قلب اطاعت كنيد و بدعتها را از ميان خود برداريد و يا در انتظار باشيد كه خداوند عظمت و قدرت اسلام را از شما به ديگران منتقل نمايد ، سپس آن را به شما برنمىگرداند تا اين حكومت و دولت به مردمى غير از شما برگردد و در ميان آنان مستقر شود . 6\r\n","description":"","footnote":"","page_name":" 40 ","page_number":43},
  {"content":"\r\nدر جملات بعدى ، مردم را به نفرت از دشمنانش وادار مىنمايد . 7 همانا اينان براى خصومت با زمامدارى من ، با اجتماع انبوهى برخاسته‌اند 8 و من مادامى كه از مختل شدن نظم جامعه شما نترسم ، صبر خواهم كرد . 9 اگر آن نابخردان بر رأى سست و بىپايهء خود اصرار بورزند نظم مسلمانان از هم مىپاشد . 10 جز اين نيست كه حرص و آزى كه آنان بر اين دنيا از خود نشان مىدهند ، علَّتى جز حسادت بر كسى كه خداوند آن را در اختصاص او قرار داده است ، ندارد . آنان به اين تبهكارى اقدام كرده‌اند كه امور مسلمين را در بارهء زمامدارى به عقب برگردانند . 11 حقّى كه شما بر گردن ما داريد ، عمل به كتاب خداوند و سيرهء رسول خدا صلَّى اللَّه عليه و آله و سلم و قيام به حق او و اداى آن و برپاداشتن سنت او است . 12 بديهى است كه اگر جامعهء آن روزى به عقب برمىگشت ، راه جاهليت را پيش مىگرفت و ديگر اثرى از اسلام باقى نمىماند ، در صورتى كه مىبايست مسلمانان و در پيشاپيش آنان على ( ع ) به اسلام عمل كنند .\r\n","description":"","footnote":"","page_name":" 41 ","page_number":44},
  {"content":"\r\n\r\nتفسير عمومى خطبهء صد و شصت و نهم\r\n3 ، 4 - إنّ اللَّه بعث رسولا هاديا بكتاب ناطق و أمر قائم ، لا يهلك عنه إلَّا هالك . و إنّ المبتدعات المشبّهات هنّ المهلكات إلَّا ما حفظ اللَّه منها ( خداوند سبحان پيامبرى راهنما با كتاب گويا و دينى قائم برانگيخت . كسى جز تبهكارى ساقط و منحرف از آن راهنما ، گمراه نگردد . قطعى است كه بدعتهاى ضدّ دين كه شباهت ساختگى به دين دارند عوامل تباهى انسانهايند مگر آنچه كه خداوند مردم را از آنها حفظ نمايد . ) خطرناكترين عامل تباهى مردم ، همانا شعبده بازان ماهرى هستند كه حق و باطل را با يكديگر مخلوط نموده با ظاهرى عوام فريب ، در جامعه مطرح نموده و به مقاصد پليد خود نايل مىگردند . ( 1 ) \r\n","description":"","footnote":" ( 1 ) . بديهى است كه شعبده بازى و چشم بندى به وسيلهء مغالطه‌ها و سفسطه‌ها و حذف و مونتاژهاى حقايق عمدتا در قلمرو علوم و معارف انسانى صورت بگيرد نه علوم طبيعى و تكنيكى و رياضى ، زيرا علوم انسانى است كه انواع ذوق ، حدس ، تأثرات از محيط ، لجاجتها ، خودنمايى و ده‌ها نظير اين عوامل در كمين اين علوم خوابيده و موجبات سوء استفاده‌هاى گونه گون مىگردند ، ولى چنين بازيگريها و چشم بنديها در علوم تحققى مانند رياضيات و علوم طبيعى كه نتايج صحيح و باطل آنها در معرض مشاهده قرار مىگيرد دير يا زود آشكار مىگردد . ","page_name":" 42 ","page_number":45},
  {"content":"\r\nقانون كلى اينست كه اشاعهء باطل و ترويج مطالب گمراه كننده در جوامعى كه مردم آنها اطَّلاعى از حق و باطل دارند به وسيلهء آراستن باطل با حق و ارائهء ماهرانه آن به مردم سطح نگر و بىانديشه آنان مىباشد . به طور كلى مردم جوامع دنيا در مقابل حق و باطل بر چند گروه تقسيم مىشوند : گروه يكم - اين گروه بر دو دسته تقسيم مىگردند : دسته يكم را افرادى تشكيل مىدهند كه توانايى تشخيص حق از باطل را دارا مىباشند ، به اين معنى كه آنان اطلاعات و معارفى عميق در بارهء هر يك از اين دو مفهوم را دارند و حتى به درجهء صاحبنظرى هم در بارهء آن دو توفيق يافته‌اند . بديهى است كه اينان در برابر اغواگريهاى شعبده بازان چشمبند گيج و كلافه نمىشوند ، ولى متأسفانه افراد اين دسته در همهء جوامع در اقليت مىباشند .\r\nدستهء دوم كسانى هستند كه شناخت و قدرت تشخيص آنان در بارهء حق و باطل اگر چه به قدر لازم براى زندگى ، وجود دارد ، ولى آن چنان صاحبنظر نيستند كه توانايى تحقيق و نقد را در بارهء آنچه كه به نام حق يا باطل مطرح مىگردد ، داشته باشند .\r\nگروه دوم - مردمى هستند كه توانايى آنان در تشخيص حق و باطل بسيار محدود است ، با اين حال ، ولو به طور اجمال عظمت و شايستگى حق و برترى آن را بر باطل درك كرده‌اند .\r\nگروه سوم - دو پديده به نام حق و شايستگى آن را و باطل و ناشايستگى آن را در زندگى نمىشناسند ، زيرا زندگى آنان كه مستند به شخصيت مدير درونى نيست ، همواره تحت تأثير عوامل جبرى و شبه جبرى حقوق و تكاليف مقرّره سپرى مىشود . افراد اين گروه و گروه دوم اكثريت قريب به اتفاق جامعه را تشكيل مىدهند ، به همين جهت است كه بازيگرى شعبده بازان جوامع با مخلوط ساختن حق و باطل و ارائهء آن ، با سخنان جذاب پر از مغالطه و سفسطه ، نقش بزرگى در جهل و انحراف اكثريت مردم دارد .\r\n","description":"","footnote":"","page_name":" 43 ","page_number":46},
  {"content":"\r\nآنان كه با درآميختن حق و باطل ، به يكديگر ، و به راه انداختن چشم بندى ، مردم ساده لوح و ناآگاه را از حقيقت محروم مىسازند ، در هر چشم بندى انحرافى در مردم و آتشى در درون خود شعله ور مىسازند .\r\nآرى ، حقيقت چنين است كه كسانى كه با درآميختن حق و باطل به يكديگر و به راه انداختن چشم بندى ساده لوحان ناآگاه ، خود را يكه تاز ميدان فهم و شعور و علم قلمداد مىكنند ، آتشى سوزاننده تر از آتش انحرافى كه در مردم شعله ور مىسازند ، و تباه كننده تر از آن را در درون خود به وجود مىآورند . اين تيره روزان خفاش صفت كه از ديدن نور حقايق خود را محروم ساخته‌اند ، قربانى تعجب و حيرت مردم ، احسنت ، آفرين ، به به ، چه مردى بزرگ . . . و امثال اين فريبكارىها گشته و از نشاط اين اغواگريها ، آتش پنهانى اين هيزمها را كه آتش در جان خودپرستها شعله ور مىسازند نمىبينند كه :\r\n\r\nهر كه را مردم سجودى مىكنند\r\nزهرها در جان او مىآكنند\r\n\r\nمولوى\r\nاى شعبده بازان بهم زنندهء حق و باطل ، اى اسيران محور خودپرستى و خودنمايىها بدانيد كه اقبال و ادبار بىاساس مردم را وفايى نيست ، اگر چه در صورت اقبال ، چند صباحى شما را شاد مىسازد و در صورت ادبار مدتى شرنگ اندوه بر جانتان مىريزد - بشنويد ، اگر چه با آن پنبه كه شما با انگشتان خودپرستى به گوشتان فرو برده‌ايد ، نخواهيد شنيد ، ولى ناشنوايى شما مانع آن نيست كه اين هشدارهاى انسانساز و حكيمانه ، براى مردمى كه خورشيد جان آنان به كلى در كسوف ابدى فرو نرفته است ، مفيد و آنان را از اغواگريهاى شما در امان داشته باشد -\r\n\r\nتن قفس شكل است زان شد خارجان\r\nدر فريب داخلان و خارجان\r\n\r\nاى خودپرست خود سوخته\r\n","description":"","footnote":"","page_name":" 44 ","page_number":47},
  {"content":"\r\n\r\nاينش گويد من شوم همراز تو\r\nوانش گويد نى منم انباز تو\r\nاينش گويد نيست چون تو در وجود\r\nدر كمال و فضل و در احسان و جود\r\nآنش گويد هر دو عالم آنِ تست\r\nجمله جانهامان فداى جان تست\r\nآنش خواند گاه عيش و خرّمى\r\nاينش گويد گاه نوش و مرهمى\r\nاو چو بيند خلق را سرمست خويش\r\nاز تكبر مىرود از دست خويش\r\nاو نداند كه هزاران را چو او\r\nديو افكنده است اندر آب جو\r\nلطف و سالوس جهان خوش لقمه ايست\r\nكمترش خوركان پر آتش لقمه ايست\r\nآتشش پنهان و ذوقش آشكار\r\nدود او ظاهر شود پايان كار\r\nتو مگو آن مدح را من كى خرم\r\nاز طمع مىگويد او من پى برم\r\nمادحت گر هجو گويد بر ملا\r\nروزها سوزد دلت زان سوزها\r\nآن اثر مىماندت در اندرون\r\nدر مديح اين حالتت هست آزمون\r\nآن اثر هم روزها باقى بود\r\nمايهء كبر و خداع جان شود\r\n\r\nامير المؤمنين عليه السلام در خطبهء 38 چنين فرموده است : و انما سميت الشبهة شبهة لانها تشبه الحق فاما اولياء الله فضياءهم فيها اليقين و دليلهم سمت الهدى ( جز اين نيست كه شبهه بدانجهت شبهه ناميده شده است كه شبيه به حق است . اما اولياى خداوندى ، پس نور روشنگر آنان در آن شبهه ، يقين است و جهت هدايت دليل آنان ) ملاحظه مىكنيد كه افراد بشر با توانايىهاى متنوعى كه دارند ، به جاى آن كه آنها را در نماياندن حق براى پيروى از آن و نماياندن باطل براى اجتناب از آن ، به كار ببندند ، باطلها را با آرايش پديده‌هاى حقنما به مردم مطرح مىكنند و حقوق جانهاى آدميان را پايمال مىنمايند : به عبارت روشنتر سخنان حقنما مىگويند و حق مردم را از مردم سلب مىكنند و در خطبهء 50 مىفرمايد : فلو ان الباطل خلص من مزاج الحق لم يخف على المرتادين و لو ان الحق خلص من لبس الباطل لانقطعت عنه السن المعاندين و لكن يؤخذ من هذا ضغث و من\r\n","description":"","footnote":"","page_name":" 45 ","page_number":48},
  {"content":"\r\nهذا ضغث فيمزجان فهنالك يستولى الشيطان على اوليائه و ينجو الذين سبقت لهم من الله الحسنى ( اگر باطل از آميختگى با حق تفكيك شود ، بر طالبان حق و حقيقت مخفى نماند و اگر حق از اشتباه با باطل خالص شود زبانهاى مردم معاند از متهم ساختن حق به باطل بريده گردد ، ولى قدرى از اين ( حق ) و قدرى از آن ( باطل ) گرفته مىشود و با يكديگر مخلوط مىگردند . در اين هنگام است كه شيطان به دوستان خود پيروز مىگردد و كسانى كه از سوى خدا براى آنان عنايت زيبا سبقت داشته است ، نجات پيدا مىكنند . )\r\n\r\nعلل و انگيزه‌هاى درهم آميختن حق و باطل\r\nمسلم است كه اين نابكارى ويرانگر معلول علل و انگيزه‌هاى مختلف مىباشد . ما به برخى از آنها در اين مبحث اشاره مىكنيم :\r\n\r\n1 . جهل و يا غفلت و يا فراموشى - اين هر سه پديدهء روانى بر دو قسم مهم تقسيم مىگردند\r\n\r\nقسم يكم - غير اختيارى\r\nيعنى كسى حق را با باطل در هم آميخته است ، ولى از روى جهل و يا غفلت و يا فراموشى غير اختيارى ، به اين معنى كه اگر مىخواست در بارهء حق و باطل و لزوم تفكيك ميان آنها و وقاحت در آميختن آن دو با يكديگر اطلاعى به دست آورد يا از آن امور غفلت نورزد و يا آنها را به فراموشى نسپارد ، براى او امكان پذير نبود . بديهى است كه چنين شخصى در كار خود مسئول نيست ، ولى وظيفهء قطعى مديران جامعه است كه از اشتباهات و انحرافات چنين شخصى و نتايج ويرانگر كارهاى او جلوگيرى به عمل بياورند .\r\n\r\nقسم دوم - جهل يا غفلت يا فراموشى مستند به اختيار\r\nيعنى اگر شخص جاهل مىخواست به حق و باطل و ضرورت تفكيك آن دو از يكديگر علم پيدا كند ، يا به جهت اهتمام شديد به آن دو غفلت نورزد ، مىتوانست ، ولى در تحصيل علم و آگاهى و تذكر تقصير ورزيده است . قطعى است كه چنين شخصى در نزد خداوند سبحان مسئول و\r\n","description":"","footnote":"","page_name":" 46 ","page_number":49},
  {"content":"\r\nدر صفحات حسّاس تاريخ به بدنامى ثبت خواهد گشت .\r\n\r\n2 . خودخواهى با نمودها و وسايل گوناگونش\r\n- كه از آغاز تاريخ تاكنون ، اكثر مردم را از رويارويى با واقعيات و حقايق ناب محروم ساخته و آنان را با نمودهايى ساختگى و ظواهر آراسته تحت سلطه « من مجازى » قرار داده است . اين وضع نابخردانه كه بيماران خودخواهى براى بشريت پيش آورده‌اند ، باعث شده است كه تاريخ طولانى بشرى اين همه عقايد و تمايلات بدبينى قلم زده است . ( 1 ) \r\nاگر مشيت خداوندى و حكمت آن ذات اقدس بر اصالت هويّت مستقل هر يك از افراد بشر نبود ، قطعا عرصهء جوامع انسانى [ اگر صورت انسانى باقى مىماند 
  ] به جنگلهاى وحوش تبديل مىگشت . ولى اين لطف الهى است كه هر اندازه هم بيماران خودخواهى براى اشباع خود جست و خيز كنند و هياهو راه بيندازند ، نمىتوانند از جريان آن لطف الهى بر بندگانش جلوگيرى نمايند . يكى از بزرگترين مفاسد خودخواهى اين است كه مغالطه‌ها و سفسطه‌ها و ضد و نقيضهايى كه موجود خودخواه به راه مىاندازد ، خود او را هم فريب مىدهد ، حتى براى خود با آن عمل تبهكارانه اش رسالتى احساس مىكند در يك جملهء منحصر مىتوان لازمهء بيمارى خودخواهى را چنين توصيف كرد : هنگامى كه يك انسان به اين بيمارى مبتلا گشت ، هر اندازه داراى استعدادها و قواى مؤثر در زندگى مردم باشد ، به همان اندازه از درآميختن حق و باطل و شورش عليه ارزشها و تباه ساختن جانهاى آدميان بهره مند خواهد بود .\r\n1 - اگر صاحب انديشهء قوى باشد در برهم زدن خطوط حق و باطل از راه انديشه ، ماهرتر خواهد بود . حتى اگر مقدمات و قضايايى كه با انديشه اش مىخواهد از آنها\r\n","description":"","footnote":" ( 1 ) . تا آنجا كه يكى از شعراء مىگويد :\r\n\r\nمرا به روز قيامت غمى كه هست اينست\r\nكه روى مردم دنيا دوباره بايد ديد\r\nحتما بيت آن شاعر عرب را هم فراموش نكرده‌ايد كه مىگويد :\r\nالْظُّلْمُ مِنْ ثِيَمِ النُّفُوسِ فَأِنْ تَجِدْ\r\nذا عِفَّةٍ فَلِعِلَّةٍ لا يَظْلِمُ\r\n\r\n( ظلم از اخلاق فاسد نفوس انسانى است اگر يك انسان عفيف پيدا كرديد كه ظلم نمىكند ، حتما بدانيد علَّتى وجود دارد كه به كسى ستم روا نمىدارد . ) ","page_name":" 47 ","page_number":50},
  {"content":"\r\nنتيجه گيرى كند ، داراى محتوى و قابليت استنتاج حق باشند ، آنها را به سوى اغراض پليد خود توجيه خواهد كرد . ما در شعار خوارج اين توجيه را سراغ داريم كه براى مبارزه با يگانه حامى حق و حقيقت على بن ابي طالب عليه السلام [ كه پيامبر اكرم صلى اللَّه عليه و آله و سلم در بارهء او فرمود : « عَلِىُّ مَعَ الْحَقِّ وَالْحَقُّ مَعَ عَلِىّ » ( على با حق و حق با على است ) 
  ] سر داده بودند : لا حُكْمَ إلَّا لِلَّه ( حكم نيست مگر از خدا يا از آنِ خدا ) اين قضيّه داراى محتواى صحيح و مأخوذ از قرآن مجيد است كه : إِنِ الْحُكْمُ إِلَّا لِلَّه ( 1 )  ( نيست حكم مگر از آنِ خدا ) وقتى امير المؤمنين عليه السلام اين شعار را شنيد ، فرمود : كلمة حق يراد بها الباطل نعم انه لا حكم الا لله و لكن هؤلاء يقولون لا امرة الا لله و انه لابد للناس من امير بر او فاجر يعمل فى امرته المؤمن و يتمتع فيها الكافر . . . ( 2 )  ( سخنى است حق ، ولى از اين سخن باطل اراده شده است . آرى ، حكمى نيست مگر از آنِ خدا ، ولى اين نابخردان مقصود ديگرى دارند . اينان مىگويند حاكم و حاكميت نيست مگر از آنِ خدا ، يعنى بايد حكومت را خدا تعيين كند ، در صورتى كه براى مردم ، حاكم لازم است ، چه نيكوكار باشد چه فاسق ، كه انسان با ايمان بتواند با اعمال صالحه زندگى كند و كافر هم براى خود ، بهره مند گردد . . . ) 2 - اگر صاحب حافظهء نيرومند باشد « من تورم يافته آن بيمار » در مخلوط كردن حق و باطل ، از آن واحدها و قضاياى موجود در حافظه استفاده مىكند كه چند پهلو و جذب كنندهء نشاط و شگفتى مردم باشد .\r\n3 - در صورت تسلَّط بر الفاظ و هنر بيان ، مخصوصا هنر شعرى در آن جوامع كه تحت تأثير الفاظ و احساسات شعرى قرار مىگيرند ، براى آرايش باطل از اين وسيله استفاده مىكنند . البته مىدانيد كه اندك اشخاصى هستند كه مىدانند :\r\n","description":"","footnote":" ( 1 ) . سورهء الأنعام ، آيه 57 .  ( 2 ) . خطبه 40 . ","page_name":" 48 ","page_number":51},
  {"content":"\r\n\r\nراه هموار است و زيرش دامها\r\nقحطى معنا ميان نامها\r\nلفظها و نامها چون دامهاست\r\nلفظ شيرين ريگ آب عمر ماست\r\n\r\nمولوى\r\nآرى ، سخن بازان لفظ پرداز اغلب نمىدانند كه :\r\n\r\nما چو خود را در سخن آغشته ايم\r\nاز حكايتها حكايت گشته ايم\r\n\r\nمولوى\r\n4 - چهرهء علمى و قيافهء فلسفى به خود گرفتن كه در اغواى ساده لوحان مخصوصا نوباوگان كاروان معرفت تأثير بسزايى دارد و اين چهره گرفتنها گاهى خود آن جو فروشان گندمنما را هم وادار به باور كردن مىنمايد ، كه واقعا دارند به مردم جامعه گندم مىفروشند\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\n5 - اينان مهارت فراوانى در نشان دادن اشراف به حقايق عالم هستى در هر دو قلمرو « چنان كه هست » و « چنان كه بايد » دارند . موقع سخن گفتن و نوشتن چنان ارائه مىدهند كه خدا در آفرينش عالم هستى و مخصوصا انسانها با اين آرايشگران مشورت نموده و مطابق تمايلات آنان دست به كار خلقت زده است براى همين است كه با يك نوع قيمومت و فرمانروايى كه در آشنايى نهايى با ارتباطات چهارگانه [ 1 - ارتباط انسان با خويشتن 2 - با خدا ، 3 - با جهان هستى ، 4 - با همنوع خود 
  ] ، براى خويشتن قائلند و با اين خودفريبىها چه دستورات و فرمانها كه حتى براى صاحبنظران و دانشمندان صادر نمىكنند در اين حال است كه ساده دلان ناآگاه در برابر آن نمايشگران اشراف از قلهء هستى كه در قعر چاه طبيعت ، جز عكس ساختگى خود چيزى را نمىبينند ، خود را باخته ، در شعاع جذابيت آنان ، همانند لوحهء بىاختيار زير دست نقاش چيره دست ، قرار\r\n","description":"","footnote":"","page_name":" 49 ","page_number":52},
  {"content":"\r\nمىگيرند . خدايا ، بندگان خود را از شرّ اين حق نمايان باطل فروش رها فرما .\r\n4 ، 6 - و إنّ في سلطان اللَّه عصمة لأمركم ، فأعطوه طاعتكم غير ملوّمة و لا مستكره بها و اللَّه لتفعلنّ أو لينقلنّ اللَّه عنكم سلطان الإسلام ، ثمّ لا ينقله إليكم أبدا حتّى يأرز الأمر إلى غيركم ( و جز اين نيست كه تنها سلطه و حمايت خداونديست كه نگهبان شئون حيات شما است . پس اطاعت كنيد آن ذات اقدس را بدون استحقاق سرزنش [ به جهت ريا يا نفاق 
  ] و بدون اكراه به آن . سوگند به خدا ، يا بايد خدا را از صميم قلب اطاعت كنيد و بدعتها را از ميان خود برداريد و يا در انتظار باشيد كه خداوند عظمت و قدرت اسلام را از شما به ديگران منتقل نمايد ، سپس آن را به شما برنمىگرداند تا اين حكومت و دولت به مردمى غير از شما برگردد و در ميان آنان مستقر شود . ) بياييد در پناه قدرت خداوندى و اطاعت از او ، هويت و استقلال خود را حفظ نماييد .\r\nحتما چنين كنيد و الَّا خداوند قدرت و عظمت اسلام را از شما مىگيرد و به ديگران منتقل مىسازد .\r\nامير المؤمنين عليه السلام نظير اين هشدار اعجاز انگيز را در وصيت به دو فرزند معصومش امام حسن و امام حسين عليهما السلام چنين فرموده است : الله الله فى القران لا يسبقكم بالعمل به غيركم [ نامه‌ها ، شماره 47 
  ] ( خدا را در نظر بگيريد ، خدا را ، در تمسك و عمل به قرآن [ مبادا 
  ] ديگران در عمل به آن بر شما سبقت بگيرند ) در بارهء علوم غيبى امير المؤمنين عليه السلام مطالب و شواهد فراوانى گفته شده است ، ولى متأسفانه در بارهء جملهء فوق كه يك خبر غيبى را به طور هشدار فرموده است ، كسى تحقيق لازم را ننموده است . به نظر مىرسد آن حضرت ، رفتار منظم و متكى به علم و تلاش در اقتصاد و حقوق و نظم اجتماعى را كه در تعدادى از كشورهاى امروزه حاكم است ، اعلام مىفرمايد كه مىتوان گفت : از جهات زيادى شباهت به اسلام دارند . امروزه\r\n","description":"","footnote":"","page_name":" 50 ","page_number":53},
  {"content":"\r\nنظم و قانونگرايى و پرهيز از دروغ و خيانت و نقشه كشىها و ريشه كن شدن فقر و فلاكت و آينده نگرى هر يك از آن كشورها براى مردم جامعه خويش [ نه ديگران 
  ] معمولا مشابهت كامل به دين مقدس اسلام دارد ، متأسفانه همين جريان ، ( تنظيم تفكرات و رفتار اسلامى در زندگى دنيوى كه آن كشورها پيش گرفته‌اند ) موجب احساس حقارت خود مردم جوامع اسلامى گشته و در هنگام بررسى وضع زندگى اجتماعى خويشتن ، هرگونه تحقير را به خويشتن متوجه مىسازند 8 ، 12 - إنّ هؤلاء قد تمالئوا على سخطة إمارتي و سأصبر ما لم أخف على جماعتكم فإنّهم إن تمّموا على فيالة هذا الرّأي انقطع نظام المسلمين و إنّما طلبوا هذه الدّنيا حسدا لمن أفاءها اللَّه عليه ، فأردوا ردّ الأمور على أدبارها و لكم علينا العمل بكتاب اللَّه تعالى و سيرة رسول اللَّه - صلَّى اللَّه عليه و آله - و القيام بحقّه ، و النّعش لسنّته ( همانا اينان براى خصومت با زمامدارى من با اجتماع انبوه برخاسته‌اند و من مادامى كه از مختل شدن نظم جامعه نترسم ، صبر خواهم كرد و اگر آن نابخردان بر رأى سست و بىپايهء خود اصرار بورزند نظم زندگى مسلمانان از هم مىپاشد . جز اين نيست كه حرص و آزى كه آنان بر اين دنيا از خود نشان مىدهند ، علتى جز حسادت به كسى كه خداوند زمامدارى و ديگر فضايل انسانى را در اختصاص او قرار داده است ، ندارد . آنان به اين تبهكارى اقدام كرده‌اند كه امور مسلمين را در بارهء زمامدارى به عقب برگردانند . حقى كه شما برگردن ما داريد ، عمل به كتاب خداوند و سيرهء رسول خدا صلى اللَّه عليه و آله و سلم و قيام به سنت او است . ) اين اصحاب جمل براى خصومت با حاكميت من ، اجتماع انبوه نموده‌اند . شكيبايى و تحمل من در برابر نابكارى آنان تا آنجا است كه نظم جامعهء مسلمين از هم نپاشد .\r\nبا اين منطق الهى است كه امير المؤمنين عليه السلام اهميت نظم زندگى اجتماعى انسانها را گوشزد مىفرمايد كه اگر آن نابخردان اختلالى به زندگى اجتماعى مردم وارد\r\n","description":"","footnote":"","page_name":" 51 ","page_number":54},
  {"content":"\r\nآورند و باعث پايمال شدن حقوق انسانها در حيات اجتماعى شوند ، تحمل روا نديده به هر وسيلهء ممكن فساد را از ريشه اش خواهم كند اگر چه با كشيدن شمشير از غلاف و درو كردن جانهاى فاسد باشد . آنان كارى با حق و حقيقت ندارند ، تنها نشانهء تيرهاى خودپرستى و خودكامگى آنان ، حكومت من است ، آنان چه بدانند و چه ندانند ، تضاد با حكومت حق و عدالت مىورزند . اگر آن پيروان هوى پرستى و آن رياست طلبان ، دقت كنند خودشان به سستى و بىپايگى رأى و عقيده و اقدام عملى خود پى خواهند برد ، ولى هيهات ، مگر بيمارى مقام پرستى و حسادت ، انديشه و تعقل و وجدان پاك را به حال خود مىگذارد كه بينديشند و تعقل كنند و با وجدان پاك تصميم گيرند و اقدام نمايند\r\n","description":"","footnote":"","page_name":" 52 ","page_number":55},
  {"content":"\r\n\r\n170 متن خطبهء صد و هفتادم\r\n\r\nو من كلام له عليه السلام في وجوب اتّباع الحقّ عند قيام الحجّة 1\r\nكلَّم به بعض العرب و قد أرسله قوم من أهل البصرة لمّا قرب عليه السّلام منها ليعلم لهم منه حقيقة حاله مع أصحاب الجمل لتزول الشّبهة من نفوسهم 2 . فبيّن له عليه السّلام من أمره معهم ما علم به أنّه على الحقّ 3 . ثمّ قال له : بايع ، فقال : إنّي رسول قوم ، و لا أحدث حدثا حتّى أرجع إليهم . فقال عليه السّلام 4 . أرأيت لو أنّ الَّذين وراءك بعثوك رائدا تبتغى لهم مساقط الغيث فرجعت إليهم و أخبرتهم عن الكلاء و الماء فخالفوا إلى المعاطش و المجادب ، ما كنت صانعا 5 . قال : كنت تاركهم و مخالفهم إلى الكلإ و الماء 6 فقال - عليه السّلام - : فامدد إذا يدك 7 فقال الرّجل : فو اللَّه ما استطعت أن أمتنع عند قيام الحجّة عليّ ، فبايعته عليه السّلام 8 و الرّجل يعرف بكليب الجرميّ 9\r\n","description":"","footnote":"","page_name":" 53 ","page_number":56},
  {"content":"\r\n\r\nترجمهء خطبهء صد و هفتادم\r\nدر لزوم پيروى از حق در موقع قيام دليل 1 با اين سخنان با يكى از عربها صحبت فرمود كه جمعى از بصره او را موقعى كه آن حضرت به بصره نزديك شده بود ، به حضور آن حضرت فرستاده بودند ، تا نظر مبارك امير المؤمنين عليه السلام براى آنان در بارهء اصحاب جمل معلوم شود و شبهه از دلهاى آنان بر طرف گردد . 2 آن بزرگوار وضع خود را در رابطه با اصحاب جمل چنان توضيح داد كه آن مرد عرب بر حق بودن آن حضرت را در مقابل آنان فهميد . 3 سپس حضرت به آن عرب فرمود : بيعت كن با من . عرب چنين پاسخ داد : من فرستادهء قومى هستم و كارى انجام نمىدهم مگر به سوى آنان برگردم . 4 آن امام المتقين چنين فرمود : اگر آن كسانى كه پشت سر تو قرار گرفته‌اند ، تو را به عنوان طلايه دارى كه جاهاى نزول باران را پيدا كند فرستاده بودند و تو برمىگشتى و جاهاى گياهان و آب را به آنان اطلاع مىدادى ، و آنان با تو مخالفت كرده و به نقاط بىآب و خشك حركت مىكردند ، چه مىكردى 5 گفت : آنان را رها مىكردم و رو به جايى مىرفتم كه روييدنىها و آب دارد . 6 حضرت فرمود : بنا بر اين ، دستت را دراز كن و\r\n","description":"","footnote":"","page_name":" 54 ","page_number":57},
  {"content":"\r\nبا من بيعت نما . 7 آن مرد عرب گفت : سوگند به خدا ، بعد از قيام دليل نتوانستم از بيعت امير المؤمنين خوددارى نمايم پس با او بيعت كردم . 8 اين مرد معروف به كليب جرمى بود . 9\r\n","description":"","footnote":"","page_name":" 55 ","page_number":58},
  {"content":"\r\n\r\nتفسير عمومى خطبهء صد و هفتادم\r\n5 ، 6 - أرأيت لو أنّ الَّذين وراءك بعثوك رائدا تبتغى لهم مساقط الغيث فرجعت إليهم و أخبرتهم عن الكلاء و الماء فخالفوا إلى المعاطش و المجادب ، ما كنت صانعا . قال : كنت تاركهم و مخالفهم إلى الكلإ و الماء ( اگر آن كسانى كه پشت سر تو قرار گرفته‌اند ، تو را به عنوان طلايه دارى كه جاهاى نزول باران را پيدا كند فرستاده بودند و تو برمىگشتى و جاهاى گياهان و آب را به آنان اطلاع مىدادى و آنان با تو مخالفت كرده و به نقاط بىآب و خشك حركت مىكردند ، چه مىكردى گفت : آنان را رها مىكردم و رو به جايى مىرفتم كه روييدنى و آب دارد . . . ) مقاومت و لجاجت در مقابل دليلى كه حقيقت را آشكارا اثبات كرده است ، مبارزه اى با خويشتن است كه به خودكشى منتهى مىگردد .\r\nدر هر موردى كه دليلى براى اثبات و آشكار كردن حقيقت قائم شود و شنونده و بيننده هيچ عذرى براى نپذيرفتن و اعراض از آن دليل نداشته باشد ، اگر در مقابل آن مقاومت كند ، مبارزه اى نابخردانه با خويشتن به راه انداخته است كه به نوعى خودكشى منجر مىگردد . توضيح اين كه وقتى كه دليلى بر يك حقيقت قائم مىگردد ، نفس آدمى\r\n","description":"","footnote":"","page_name":" 56 ","page_number":59},
  {"content":"\r\nكه به وسيلهء انحرافات و پليدىها تباه نشده است ، مانند موجودى كه حيات جديد و عاليترى يافته است شكوفا مىگردد و سر به قلَّهء هستى مىكشد . در اين حالت اگر خودخواهى تعديل نشده و خودكامگى طغيانگر ، آتشفشانى شروع كند ، اولين قربانى اين آتشفشانى همان نفس يا جان يا شخصيت شكوفا شده است كه با نابودى همان شكوفايى ، آن حيات جديد و عالىتر نيز جان و روان آدمى را وداع مىكند\r\n","description":"","footnote":"","page_name":" 57 ","page_number":60},
  {"content":"\r\n\r\n171 متن خطبهء صد و هفتاد و يكم\r\n\r\nو من كلام له عليه السلام لما عزم على لقاء القوم بصفين 1\r\nالدعاء\r\nاللَّهمّ ربّ السّقف المرفوع ، و الجوّ المكفوف ، الَّذي جعلته مغيضا للَّيل و النّهار ، و مجرى للشّمس و القمر ، و مختلفا للنّجوم السّيّارة 2 و جعلت سكَّانه سبطا من ملائكتك ، لا يسأمون من عبادتك 3 و ربّ هذه الأرض الَّتي جعلتها قرارا للأنام ، و مدرجا للهوامّ و الأنعام . 4 و ما لا يحصى ممّا يرى و ما لا يرى 5 و ربّ الجبال الرّواسي الَّتي جعلتها للأرض أوتادا ، و للخلق اعتمادا 6 ، إن أظهرتنا على عدوّنا ، فجنّبنا البغي و سدّدنا للحقّ 7 ، و إن أظهرتهم علينا فارزقنا الشّهادة ، و اعصمنا من الفتنة 8\r\nالدعوة للقتال\r\nأين المانع للذّمار 9 ، و الغائر عند نزول الحقائق من أهل الحفاظ 10 العار وراءكم و الجنّة أمامكم . 11\r\n","description":"","footnote":"","page_name":" 58 ","page_number":61},
  {"content":"\r\n\r\nترجمهء خطبهء صد و هفتاد و يكم\r\nاين نيايش را در آن هنگام كه تصميم به رويارويى با قوم شاميان در صفين گرفته بود انجام داد 1 پروردگارا ، اى خداى سقف بلند آسمان و فضاى محفوظ كه شب و روز پشت سر هم در آن فرو مىروند و خورشيد و ماه در آن جريان دارند و ستارگان سيّار به طور متوالى در آن حركت مىكنند ، 2 اى خداوندى كه ساكنان آن را گروهى از فرشتگانت قرار دادى كه از عبادت تو خسته نمىشوند 3 و اى خداوندى كه اين زمين را قرارگاه انسانها نمودى و جايگاهى براى خزندگان و چارپايان 4 و هر آنچه كه قابل شمارش نيست چه آنچه كه ديده مىشود و چه آن اشياء كه ديده نمىشوند 5 و اى خداوندى كه كوههاى محكم و پابرجا را مانند ميخهاى تعديل كنندهء حركات زمين و تكيه گاه براى مخلوقات قرار دادى ، 6 خداوندا ، اگر ما را بر دشمنان پيروز ساختى ما را از ظلم و تعدى بر كنار فرما و براى پيروى از حق موفق فرما ، 7 و اگر آنان را بر ما غالب فرمودى ، شهادت را براى ما نصيب و از فتنه و آشوب ما را محفوظ بدار . 8 كجاست وارسته مردى از حافظان اصول انسانى و ارزشها 9 كه از سقوط مردم جامعهء خويش جلوگيرى كند و آن كه در هنگام\r\n","description":"","footnote":"","page_name":" 59 ","page_number":62},
  {"content":"\r\nنزول سختىها با غيرت و مردانگى براى مرتفع ساختن آن شدايد در حوادث فرو رود 10 اى مردم : ننگ و عار را پشت سرداريد و بهشت را پيش رويتان . 11\r\n","description":"","footnote":"","page_name":" 60 ","page_number":63},
  {"content":"\r\n\r\nتفسير عمومى خطبهء صد و هفتاد و يكم\r\nامير المؤمنين عليه السلام نيايش زيرا را هر وقتى كه با دشمن مواجه مىگشت ، به بارگاه خدا عرض مىكرد : « پروردگارا ، در اين ميدان كه مرز زندگى و مرگست دلهاى طرفين به تو متوجّه شده و گردنها به طرف تو دراز گشته است و چشمها به پيشگاه تو خيره شده و گامها به سوى تو برداشته شده و بدنها از هول و هراس مرگ لاغر شده است .\r\nپروردگارا ، عداوتهاى پنهانى آشكار شده و ديگهاى كينه توزىها به غليان افتاده است . خداوندا ، از غايب بودن پيامبرمان به تو شكوه مىكنيم و از زيادى دشمن و پراكندگى تمايلات پناه به تو مىآوريم .\r\nاى پروردگار ما ، ميان ما و قوم مقابل ما را با حق و حقيقت حل و فصل فرما و تويى بهترين گشايشگران » ( 1 )  نيايش و پناه بردن به الطاف خداوندى در هنگام رويارويى با دشمن كه مبادا اختيار از دست خارج شود و به دشمن ستم شود .\r\n","description":"","footnote":" ( 1 ) . اين نيايش ، متن نامه شماره 15 است . ","page_name":" 61 ","page_number":64},
  {"content":"\r\nاينست آن منطق دين الهى كه ارزش والاى جانهاى آدميان را براى مردم تعليم داده است كه مبادا در رويارويى با خصم ، آن ارزش و الا فراموش شده و با يكديگر شديدتر و درنده تر از وحوش جنگل به پيكار برخيزند .\r\nاگر سوداگران جانهاى مردم و آنان كه مديريت كارزارهاى خونين را در طول تاريخ به دست دارند ، به جاى آن همه حقكشىها و خونريزىها ، معلمان و مربيانى براى آموزش و تربيت مردم جوامع خود مأمور مىكردند كه تنها مضامين اين نيايشها را به مردم تعليم مىنمودند و آنان را با مضامين آنها تربيت مىكردند ، اين كرهء خاكى كه پس از به وجود آمدن انسان ، به ميدان جنگ و پيكار و خونريزى تغيير نام يافته است نام آن با بهشت برين شناخته مىشد .\r\nتوضيح مضامين اين نيايشها كه از اعماق دل امير المؤمنين عليه السلام در ميدان جنگ براى شناساندن ارزش حيات انسانها [ به جهت وابستگى آن به حكمت و مشيت خداوندى و به جهت داشتن عظمت فوق تصور در اين كيهان بزرگ 
  ] سركشيده و رهسپار پيشگاه ربوبى گشته است بدينقرار است : 1 - پروردگارا ، اى خالق حكيم آسمانهاى بلند و به جريان اندازندهء شب و روز و به حركت در آورندهء خورشيد و ماه و ستارگان ، و پركننده آنها با ملائكه ، عنايتى بر ما بندگانت فرما كه به دو گروه حق و باطل تفكيك شده و در اين ميدان روياروى هم ايستاده‌ايم .\r\n2 - دادگرا ، خداوندا ، تويى كه اين زمين را قرارگاه بندگانت فرمودى و جايگاهى براى زيست و حركت جنبندگان مقرر نمودى .\r\n3 - جز اينها موجوداتى بىشمار از آنچه كه ديده مىشود و آنچه كه ديده نمىشود ، آفريده اى [ همهء آنها را در مجراى قانونى خود قرار دادى 
  ] .\r\n4 - اى آفرينندهء مطلق ، اى خداوند كوههاى پابرجا و محكم . . . اى خالق فوق چند و\r\n","description":"","footnote":"","page_name":" 62 ","page_number":65},
  {"content":"\r\nچون ، كه دستگاه بسيار با عظمت هستى را به وجود آورده و رو به سرنوشت نهايىاش به جريان انداخته اى ، قطعى است كه در اين كارگاه با عظمت ، هيچ حقيقتى به پاى جانها و ارواح آدميان نمىرسد . اينك ما در اين مرز زندگى و مرگ به جهت تقابل با اين جانها و ارواح در آزمايش سختى قرار داريم . پروردگارا اكنون ما در اين برهه از زمان در دو صف مقابل به عنوان نمايندهء حق و باطل ، شمشير به روى هم كشيده‌ايم . هم اكنون در اين پهنه از زمين [ كه مىتواند با روياندن گلها و رياحين و تهيهء مواد معيشت براى جانداران ، پديدهء زيباى حيات را شكوفا سازد 
  ] هيچ كس نمىداند در كدامين ساعت و لحظه با شكستن قفس كالبدش با اسلحهء مرگبار ، آن را به خون خود رنگين خواهد ساخت .\r\n5 - اى خداى بزرگ ، اگر ما را بر دشمنانمان پيروز ساختى ما را از ستم بر آنان دور بفرما و پيروى از حق و حقيقت را نصيب ما فرما ، باشد كه دست ما آلودهء خون ناحق نشود و با تكيه به خودخواهى و خودنمايى و خود محورى ، انسانى را از لبهء شمشير نگذرانيم و اگر آنان را بر ما پيروز ساختى ، شهادت را روزى ما نموده و از فتنه انگيزى و آشوبگرى در روى زمين ، ما را محفوظ فرما .\r\nيادت به خير اى مولوى ، او در داستان خدو انداختن خصم بر روى امير المؤمنين عليه السلام و شمشير انداختن آن حضرت از دست چنين مىگويد :\r\n\r\nگفت من تيغ از پى حق مىزنم\r\nبندهء حقم نه مأمور تنم\r\nشير حقم نيستم شير هوا\r\nفعل من بر دين من باشد گوا\r\nمن چو تيغم وان زننده آفتاب\r\nما رَمَيْتَ إذْ رَمَيْتَ در حراب\r\nرخت خود را من زره برداشتم\r\nغير حق را من عدم انگاشتم\r\nمن چو تيغم پرگهرهاى وصال\r\nزنده گردانم نه كشته در قتال\r\nسايه‌ام من كه خدايم آفتاب\r\nحاجبم من نيستم او را حجاب\r\n\r\n","description":"","footnote":"","page_name":" 63 ","page_number":66},
  {"content":"\r\n\r\nخون نپوشد گوهر تيغ مرا\r\nباد از جا كى كند ميغ مرا\r\nكه نيم كوهم ز صبر و حلم و داد\r\nكوه را كى در ربايد تندباد\r\nآنكه از بادى رود از جا خسى است\r\nز ان كه باد ناموافق خود بسى است\r\nباد خشم و باد شهوت باد آز\r\nبرد او را كه نبود اهل نياز\r\nباد كبر و باد عجب و باد خلم\r\nبرد او را كه نبود از اهل علم\r\nكوهم و هستى من بنياد اوست\r\nور شوم چون كاه بادم باد اوست\r\nجز به ياد او نجنبد ميل من\r\nنيست جز عشق احد سر خيل من\r\nخشم بر شاهان شه و ما را غلام\r\nخشم را من بسته‌ام زير لگام\r\nتيغ حلمم گردن خشمم زده است\r\nخشم حق بر من چو رحمت آمده است\r\n\r\n6 - پروردگارا [ در اين ميدان كه مرز زندگى و مرگست 
  ] همهء نفوس و دلها و مغزها به جهت رسيدن به اين مرز نهايى از زندگى دنيوى بريده و به ساحل اقيانوس وراى زندگى متوجه شده‌اند . گردنهاى گردنكشان و مردمى كه تحت فرمان فرمانروايان به اين عرصهء كشتار آمده‌اند ، همه و همه به سوى تو كشيده شده است . براى هيچ كس از اين جنگاوران ، هويت و خويشتنى و انديشه اى مورد توجه نمانده است جز يك نفس در غليان و يك فكر كه بايد بكشد و الَّا كشته خواهد شد . چشمهاى اين از خود گسيخته‌ها به ما فوق زندگى كه آغاز حركت آدمى به سوى توست ، خيره گشته است .\r\n7 - خداوندا بار الها ، هيچ يك از اين شمشير به دستها ، درون آرامى ندارد . عداوتهاى پنهانى آشكار و نگاه‌ها به يكديگر نگاه عداوت و خصومت است . با اين درونهاى مضطرب و ناآرام و اين نگاه‌هاى عداوت و خصومت بار ، چه كسى مىتواند اعتدال روحى و احساسات برين و عدالت را در گلاويزى و كشتار مراعات كند خدايا ، به همهء ما رحم فرما ، ما را از تجاوز و اسراف به خون و جان و مال و شرف يكديگر حفظ فرما .\r\n9 ، 11 - أين المانع للذّمار ، و الغائر عند نزول الحقائق من أهل الحفاظ العار وراءكم و الجنّة أمامكم .\r\n","description":"","footnote":"","page_name":" 64 ","page_number":67},
  {"content":"\r\n( كجا است وارسته مردى از حافظان اصول انسانى و ارزشها كه از سقوط مردم جامعهء خويش جلوگيرى كند و آن كه در هنگام نزول سختىها با غيرت و مردانگى براى مرتفع ساختن آن شدايد در حوادث فرو رود اى مردم ، ننگ و عار را پشت سرداريد و بهشت را پيش رويتان ) .\r\nگلهاى زيبا و عطر افشانى كه در گلستان اسلام با باغبانى على بن ابي طالب ( ع ) سر برآورده و شكفته بودند ، در مدت زمانى اندك ، با بادهاى خزانى كه از دماغ هوى پرستان خودكامه در آن گلستان وزيدن گرفته بود ، پژمردند و در گلزار آن سوى طبيعت سربرآورده و به روزگار وصل خويش رسيدند .\r\nدرست است كه امير المؤمنين عليه السلام اين سخنان را در موقع تصميم و اقدام به مبارزه با قاسطين منحرف ( معاويه و معاويه پرستان شام ) در صفين فرموده است ، ولى تا آن موقع نيز عدهء بسيار مهمى از آن رادمردان الهى كه پيرامون او را گرفته بودند يا با مرگ قانونى يا از راه شهادت در جنگ جمل و غير آن راهى پيشگاه خدا شده بودند ، لذا ممكن است منظور آن بزرگوار آن ياران عزيزش بودند كه آنان را از دست داده بود و گاهگاهى به ياد آنان مىافتاد . چنان كه چند روز پيش از شهادتش از عده اى با كمال تأسف و ناله ياد كرد و گريست . و ممكن است منظور آن حضرت مردان وارسته و انسانهاى بزرگى بوده كه هنوز از چشمه سار حيات برخوردار بودند مانند عمار بن ياسر ، مالك اشتر و غير آنان و همچنين با اين جملات مىخواست لشكريان خود را تشويق و تحريك به اتصاف با صفات مزبور فرمايد .\r\nننگ و عار را پشت سر داريد و بهشت را پيش رويتان اگر در اين مبارزه سست عنصرى بورزيد و طمع مال و منال دنيا و ثروت اندوزى و پيروزى براى به دست آوردن مقام و غير آن ، شما را از جدّيّت و تلاش نهايى براى\r\n","description":"","footnote":"","page_name":" 65 ","page_number":68},
  {"content":"\r\nريشه كن كردن فساد و مفسدين بازدارد ، آن ننگ و عار به سراغتان خواهد آمد كه تاريخ همواره در بارهء شما به ياد خواهد داشت و هرگز با نفس خود بدون سرافكندگى روياروى نخواهيد گشت . براى آن انسانى كه ديدار با خدا و سعادت ابدى در انتظار او است ، اين زندگانى چند روزهء دنيوى به چه كار آيد در فاصله ما بين شما جهادگران مخلص و تكاپوگران در راه تصفيهء حيات انسانها از آلودگىها ، جز يك گذرگاه كه عطر بهشتى را از درونتان در حال گذر از آن احساس خواهيد كرد وجود ندارد . اين گذرگاه همين مرز زندگى و مرگ است كه ميدان جنگ و جهاد ناميده مىشود\r\n","description":"","footnote":"","page_name":" 66 ","page_number":69},
  {"content":"\r\n\r\n172 متن خطبهء صد و هفتاد و دوم\r\n\r\nو من كلام له عليه السلام\r\nحمد اللَّه 1\r\nالحمد للَّه الَّذي لا تواري عنه سماء سماء ، و لا أرض أرضا 2\r\nيوم الشورى\r\nمنها : و قد قال قائل : إنّك على هذا الأمر يابن أبي طالب لحريص 3 فقلت : بل أنتم و اللَّه لأحرص و أبعد ، و أنا أخصّ و أقرب 4 و إنّما طلبت حقّا لي و أنتم تحولون بيني و بينه ، و تضربون وجهي دونه 5 فلمّا قرّعته بالحجّة في الملاء الحاضرين هبّ كأنّه بهت لا يدري ما يجيبني به 6\r\nالاستنصار على قريش 7\r\nاللَّهمّ إنّي أستعديك على قريش و من أعانهم فإنّهم قطعوا رحمي ، و صغّروا عظيم منزلتي ، و أجمعوا على منازعتي أمرا هو لي 8 ثمّ قالوا : ألا إنّ في الحقّ أن تأخذه ، و في الحقّ أن تتركه 9\r\n","description":"","footnote":"","page_name":" 67 ","page_number":70},
  {"content":"\r\nمنها في ذكر أصحاب الجمل 10\r\nفخرجوا يجرّون حرمة رسول اللَّه - صلَّى اللَّه عليه و آله - كما تجرّ الأمة عند شرائها متوجّهين بها إلى البصرة 11 فحبسا نساءهما في بيوتهما ، و أبرزا حبيس رسول اللَّه - صلَّى اللَّه عليه و آله - لهما و لغيرهما في جيش ما منهم رجل إلَّا و قد أعطاني الطَّاعة ، و سمح لي بالبيعة ، طائعا غير مكره 12 فقدموا على عاملي بها و خزّان بيت مال المسلمين و غيرهم من أهلها ، فقتلوا طائفة صبرا ، و طائفة غدرا 13 فو اللَّه لو لم يصيبوا من المسلمين إلَّا رجلا واحدا معتمدين لقتله ، بلا جرم جرّه ، لحلّ لي قتل ذلك الجيش كلَّه 14 إذ حضروه فلم ينكروا ، و لم يدفعوا عنه بلسان و لا بيد 15 دع ما أنّهم قد قتلوا من المسلمين مثل العدّة الَّتي دخلوا بها عليهم 16\r\n","description":"","footnote":"","page_name":" 68 ","page_number":71},
  {"content":"\r\n\r\nترجمهء خطبهء صد و هفتاد و دوم\r\nستايش خداوندى 1 حمد و ستايش خداوندى راست كه هيچ آسمانى ، آسمان ديگر را از او نمىپوشاند و نه هيچ زمينى ، زمين ديگرى را . 2 روز شورى در آن روز گوينده اى گفت : اى فرزند ابي طالب ، تو به اين امر ( خلافت ) حريص و مشتاقى . 3 من به او پاسخ دادم : شما قطعا حريصتر و دور تر از اين مقام الهى هستيد و من مخصوصتر و نزديكترم . 4 جز اين نيست كه من حقى را مطالبه كردم كه از آن من است و شما ميان من و حقّم مانع شده‌ايد و روى مرا از آن باز مىگردانيد . 5 هنگامى كه او [ آن نادان نابخرد 
  ] را در جمع حضار با دليل كوبنده بجاى خود نشاندم ، باز ماند ، [ و بيدار شد 
  ] گويى بهت زده بود و توانايى پاسخ مرا نداشت . 6\r\n","description":"","footnote":"","page_name":" 69 ","page_number":72},
  {"content":"\r\nطلب پيروزى بر قريش 7 خداوندا ، از تو مسئلت دارم مرا بر قريش و كسى كه آنان را يارى كند پيروز فرما ، زيرا آنان حق خويشاوندى مرا بريدند و براى ستيزه گرى با من در بارهء امرى كه حق من بود ، دست اتحاد به هم دادند ، 8 سپس گفتند : « خاصيت حق اينست كه مىتوانى آن را بگيرى و مىتوانى آن را رها كنى 9 » .\r\nدر بارهء اصحاب جمل 10 اصحاب جمل از موقعيت قانونى خود تعدى كرده و بيرون آمده و حرم پيامبر اكرم ( ص ) را مانند كنيزى كه براى خريد مىكشانند ، به سوى بصره كشاندند 11 [ آن دو شيخ ( طلحه و زبير ) 
  ] زنهاى خود را در خانه‌هاى خويش محفوظ داشته و حرم رسول خدا صلَّى اللَّه عليه و آله را كه آن حضرت در خانهء خويش محفوظ نگاهداشته بود ، بر خود و ديگران آشكار كردند در جمع لشكرى كه مردى از آن نبود مگر اين كه التزام به اطاعت از من داده و با كمال اختيار و بدون اكراه با من بيعت كرده بود . 12 آنان در بصره به حاكمى كه از طرف من تعيين شده است ( عثمان بن حنيف ) و به متصديان بيت المال مسلمين و ديگران هجوم بردند و گروهى را با شكنجه و گروه ديگرى را با حيله گرى كشتند . 13 سوگند به خدا ، اگر از مسلمانان تنها يك فرد را از روى تعمد و بدون ارتكاب جرم مىكشتند ، كشتن همهء آن لشكريان براى من حلال بود 14 زيرا آنان حاضر بودند و آن جنايت را منكر نشدند و نه با زبان از مقتول مظلوم دفاع كردند و نه با دست 15 صرف نظر از اين كه آن تبهكاران از مسلمانان به شمارهء عده اى از لشكريان كه به آنان هجوم آوردند ، به قتل رساندند . 16\r\n","description":"","footnote":"","page_name":" 70 ","page_number":73},
  {"content":"\r\n\r\nتفسير عمومى خطبهء صد و هفتاد و دوم\r\n2 - الحمد للَّه الَّذي لا تواري عنه سماء سماء ، و لا أرض أرضا ( حمد و ستايش خداوندى راست كه هيچ آسمانى ، آسمان ديگر را از او نمىپوشاند و نه هيچ زمينى ، زمين ديگرى را ) .\r\nبينايى آن ذات اقدس به همهء موجودات همانند بينايى او به يك شيء محدود در ديدگاه او است .\r\nهمان گونه كه :\r\n\r\nتعالى اللَّه قديمى كاو به يك دم\r\nكند آغاز و انجام دو عالم\r\nلا مكانى كه در او نور خداست\r\nماضى و مستقبل و حالش كجاست\r\n\r\nاين كه خداوند سبحان فوق همهء كائنات است ، منظور آن نيست كه آن ذات اقدس در مكانى فوق همهء اشياء قرار گرفته است ، به طورى كه هر يك از آن اشياء كه نسبت به قرارگاه خداوندى جلوتر باشد ، براى خدا قابل مشاهده و مانع از ديدن آن چيز است كه پشت آن شيء اولى قرار گرفته است . اين قاعدهء كلى است كه هر حقيقتى كه تجردش\r\n","description":"","footnote":"","page_name":" 71 ","page_number":74},
  {"content":"\r\nبيشتر باشد ، قطعى است كه اشراف و احاطهء آن بر اشياء بيشتر و عميقتر بوده و اشياء در برابر آن ، مانعيت خود را از نفوذ به درك آن مجرد از دست مىدهند . در اين مورد بهترين مثال : 1 - روح خود انسانى است كه همهء اجزاء و قواى وجود او براى روح يكسان درك مىشوند .\r\n2 - همانطور كه نقطه‌هاى سه گانهء زمان ( گذشته ، حال و حاضر ) از آغاز حركت در هستى تا پايان آن هيچ يك مانع ديد خداوندى بر ديگر نقاط آن نيست ، مانند خود حركت .\r\n3 - و ما اين را به طور كاملا واضح مىبينيم كه ما هر وقت بخواهيم ، با هر يك يا هر مجموعه اى از محفوظات و واحدهاى موجود در ضمير ناآگاه ارتباط برقرار مىكنيم ، بدون اين كه آن واحدى كه در زمانى جلوتر از واحدهاى ديگر وارد حافظه يا ضمير ناآگاه ما شده است مانع از برقرار كردن ارتباط با واحدى كه بعد از آن وارد آن دو محل گشته است و يا بالعكس باشد - يعنى واحدى كه بعدا به آن دو محل وارد شده است مانع از برقرار ساختن ارتباط با آنچه كه قبلا وارد شده است ، باشد . 3 ، 6 - منها : و قد قال قائل : إنّك على هذا الأمر يابن أبي طالب لحريص فقلت : بل أنتم و اللَّه لأحرص و أبعد ، و أنا أخصّ و أقرب و إنّما طلبت حقّا لي و أنتم تحولون بيني و بينه ، و تضربون وجهي دونه فلمّا قرّعته بالحجّة في الملاء الحاضرين هبّ كأنّه بهت لا يدري ما يجيبني به [ در روز شورى كه عمر براى تعيين خليفه توصيه كرده بود 
  ] گوينده اى گفت : اى فرزند ابي طالب ، تو به اين امر خلافت حريص و مشتاقى من به او پاسخ دادم شما قطعا حريصتر و دور تر از اين مقام الهى هستيد و من نزديكتر و مخصوصتر ( شايسته تر ) به\r\n","description":"","footnote":"","page_name":" 72 ","page_number":75},
  {"content":"\r\nآنم . . . مراجعه فرماييد به بقيّهء ترجمه . ( 1 ) \r\n\r\nيك تضاد گويى شگفت انگيز از سعد بن ابى وقاص در روز شورى\r\nابن ابى الحديد مىگويد : اين سخن ( اى فرزند ابي طالب تو به امر خلافت حريص هستى ) را سعد بن ابى وقاص در داستان شورايى كه عمر اعضاى آن را تعيين نموده بود ، گفته است . با اين كه همين سعد بن ابى وقاص است كه اين روايت [ يا عَلِىُّ أَنْتَ مِنِّى بِمَنْزِلَةِ هارُونَ مِنْ مُوسى 
  ] ( اى على ، نسبت تو به من نسبت هارون به موسى ( ع ) است ، با اين تفاوت كه پس از من پيامبرى نيست ) را از پيامبر اكرم ( ص ) نقل نموده است 2 اگر فرزند ابي طالب عليه السلام ، هيچ منقبت و عظمتى جز اين كه پسر ابى وقاص از پيامبر ( ع ) نقل نموده است ، نداشت ، كافى بود كه براى اثبات افضليت و تقدم او بر همه و اين كه خلافت پس از رسول خدا صلى اللَّه عليه و آله و سلم برازندهء امير المؤمنين ( ع ) بود ، به آن استناد كرد . به راستى امثال اين تضادگويىها و اين چند شخصيتىها براى غير قابل توجيه نبودن حوادث و بعضى از شخصيتهاى چشمگير صدر اسلام ، بهترين دليل مىباشد . كسى كه داراى منزلت با عظمت نبوت [ در صورت عدم ختم آن با وجود نازنين رسول خدا ( ص ) 
  ] مىباشد ، چگونه ممكن است به امر زمامدارى پر مسئوليت و شكنجه زا بدون شايستگى واقعى تن دهد همه مىدانيم كه آن تربيت و تأثّر اخلاقى كه امير المؤمنين عليه السلام از پيامبر اكرم ( ص ) پذيرفته بود ، تا حدّى كه در آيهء مباهله « نفس پيامبر » معرفى شده است ، مانع از حرص و مال و مقام و ساير لذايذ دنيا مىباشد . وقتى كه ابن عباس در ذى قار بصره وارد شد ديد كه آن زمامدار كلّ مسلمين كفش خود را وصله\r\n","description":"","footnote":" ( 1 ) . براى اين كه تكرار ترجمهء سخنان امير المؤمنين عليه السلام موجب صرف وقت بيشتر براى مطالعه كنندگان ارجمند نشود ، لذا پس از اين ، جملات مورد تفسير را با چند جملهء آغاز ترجمه متذكر مىشويم و مطالعه كنندگان گرامى مىتوانند به ترجمهء كل خطبه مراجعه فرمايند . 2 . شرح ابن ابى الحديد ، ج 9 ، ص 305 . ","page_name":" 73 ","page_number":76},
  {"content":"\r\nمىزند ، حضرت از وى سؤال كرد : اى فرزند عباس ، اين كفش به چند مىارزد ابن عباس عرض كرد : يا امير المؤمنين ، ارزشى ندارد . آن حضرت فرمود : « ارزش اين كفش از زمامدارى كه بر شما دارم بالاتر است مگر اين كه حقى را احقاق نمايم و باطلى را از بين ببرم » كدامين خردمند آگاه از تاريخ زندگى امير المؤمنين عليه السلام مىتواند بگويد : اين بىارزشى زمامدارى براى على ( ع ) تنها در همان روزى كه وارد ذى قار بصره شد ثابت شده بود سپس ابن ابى الحديد مىگويد : « اماميّه گفته‌اند : اين سخن ناشايست را در روز سقيفهء بنى ساعده ، ابو عبيدة بن الجراح گفته است و روايت اولى آشكارتر و مشهورتر است » ( 1 )  به نظر مىرسد با توجه به اين كه سعد بن ابى وقّاص ناقل جملهء « يا على ، نسبت تو با من ، نسبت هارون با موسى عليهما السلام است » از پيامبر اكرم ( ص ) است ، نسبت دادن آن سخن ناشايست به او بسيار بعيد است ، لذا مىتوان گفت : نسبت دادن اين جمله به ابو عبيدة بن الجراح صحيحتر به نظر مىرسد ، مخصوصا با توجه به اين كه معمولا ابو عبيده در امثال اين موارد ، جانب غير على ( ع ) را مىگرفت . معروف است كه زمامدار دوم موقع رفتن از دنيا مىگفت اگر ابو عبيده زنده بود ، من خلافت را به او مىسپردم و در نزد خدا مىگفتم : من امر زمامدارى را به امين اين امت سپردم .\r\n9 - ثمّ قالوا : ألا إنّ في الحقّ أن تأخذه ، و في الحقّ أن تتركه ( سپس گفتند حق آنست كه مىتوانى آن را بگيرى و مىتوانى دست از آن بردارى ) .\r\n\r\nتفسيرى مختصر در بارهء گرفتن و رها كردن حق\r\nدر بارهء معناى جملهء فوق احتمالاتى وجود دارد كه شايستهء تحقيق و بررسى مىباشند .\r\nاحتمال يكم - اين كه آنان ادّعا كردند كه صاحب حق آنان هستند و لازم است كه\r\n","description":"","footnote":" ( 1 ) . مأخذ مزبور . ","page_name":" 74 ","page_number":77},
  {"content":"\r\nامير المؤمنين عليه السلام دست از آن بردارد . با اين فرض جملهء فوق به اين صورت درمىآيد : الا ان فى الحق ان نأخذه و فى الحق ان تتركه ، بنا بر اين كلمهء فعل مضارع « اخذ » نأخذه صيغهء متكلم جمعى مىباشد . اين احتمال به نظر بسيار ضعيف مىآيد ، زيرا آنان هيچ دليلى براى اين كه حق خلافت مخصوص آنان باشد ، نياورده بودند ، در نتيجه جملهء مزبور صرف ادّعاى بىدليل بوده است احتمال دوم - همانست كه ابن ميثم بحرانى مىگويد : روايت شده است آنان چنين گفتند : كه حق خلافت از آن ما است ، مىتوانيم آن را بگيريم و مىتوانيم آن را رها كنيم .\r\nبنا بر اين ، هر دو فعل « اخذ » و « ترك » متكلم جمعى مىباشد ( نأخذه و نتركه ) چنين حقى از كجا به آنان اختصاص يافته بود نه خودشان مىدانستند و نه ديگران به علاوه اين كه آيا امكان داشت كه آنان صاحب حق باشند و امير المؤمنين عليه السلام با آن زهد و تقواى بىنظير با حق مشروع آنان مخالفت بورزد احتمال سوم - اينست كه منظور آنان اين بود كه حق چيزى نيست كه الزاما بايد گرفته شود ، اگر حق از آن على ( ع ) باشد ، باز آن بزرگوار به جهت خواباندن غائله مىتواند از حق خود چشمپوشى كند . البته اين احتمال هم صحيح نيست ، زيرا همان گونه كه امير المؤمنين عليه السلام بارها فرموده‌اند كه من براى تصدى به امر زمامدارى به جهت اجتماع و بيعت عموم مردم ، احساس تكليف كرده‌ام ، اين امر به اختيار من نبوده است تا مانند حق به معناى حقوقى آن ، قابل نقل و انتقال و اسقاط باشد . يكى از آن عباراتى كه دلالت بر حكم و تكليف بودن خلافت براى امير المؤمنين عليه السلام دارد ، عبارت ذيل است : اما و الذي فلق الحبة و برا النسمة لولا حضور الحاضر و قيام الحجة بوجود الناصر و ما اخذ الله على العلماء ان لا يقاروا على كظة ظالم و لا سغب مظلوم لالقيت حبلها على\r\n","description":"","footnote":"","page_name":" 75 ","page_number":78},
  {"content":"\r\nغاربها و لسقيت آخرها بكاس اولها ( 1 )  ( آگاه باشيد سوگند به خداوندى كه دانه را شكافت و جان را آفريد ، اگر مردم بيعت كننده نبودند و با وجود يار و ياور حجت برين تمام نشده بود و اگر نبود كه خداوند از علما تعهد گرفته است كه پرخورى ستمكار و گرسنگى ستمديده را تحمل نكنند [ و با ستمكاران مبارزه كنند 
  ] افسار اين مركب ( خلافت ) را برگردنش مىانداختم ( آن را رها مىكردم ) و آخر آن را با همان كاسهء نخستين ( اعراض از خلافت ) سيراب مىكردم ) .\r\nملاحظه مىشود كه اتفاق نظر مردم و قيام آنان به يارى امير المؤمنين عليه السلام با اين هدف كه ظالمان را به جاى خود بنشاند و داد مظلومان را از آن ظالمان بگيرد ، بديهىترين دليل براى اثبات حكم و تكليف الهى است نه براى اثبات يك حق به مفهوم حقوقى آن كه قابل گذشت و اغماض و نقل و انتقال باشد .\r\nابن ابى الحديد مىگويد : و بدان كه اخبار از آن حضرت در بارهء اين كه « حق او را از او سلب كرده‌اند » متواتر است مانند اين كه مىفرمايد :\r\n1 - « از موقعى كه خداوند رسول خود را از اين دنيا باز گرفت ، مظلوم بوده‌ام تا همين روز » ( 2 ) \r\n2 - « خداوندا ، قريش را رسوا كن ، زيرا قريش مرا از حقّم ممنوع نمود و خلافت را از من غصب كرد » . ( 3 ) \r\n3 - خدا قريش را به جهت ظلمى كه به من كرده‌اند مجازات كند ، زيرا آنان با گرفتن حق من ، مرا مظلوم نموده ، قدرت الهى فرزند مادرم ( رسول خدا ) را از من غصب نمودند » . ( 4 ) \r\n","description":"","footnote":" ( 1 ) . خطبهء سوم .  ( 2 ) . شرح نهج البلاغة ، ابن ابى الحديد ، ج 9 ، ص 306 .  ( 3 ) . همين مأخذ .  ( 4 ) . همين مأخذ . ","page_name":" 76 ","page_number":79},
  {"content":"\r\n4 - روزى شنيد كه شخصى فرياد مىزند : « من مظلوم شده‌ام » آن حضرت فرمود : « بيا با هم فرياد بزنيم ، زيرا من از اول ستمديده‌ام . . . » ( 1 ) \r\n5 - و يقينا او مىداند كه موقعيت من از خلافت محل قطب از آسياب است » ( 2 )  [ منظورش زمامدار اول است . رجوع فرماييد به خطبهء شقشقيه ( خطبهء سوم نهج البلاغه ) 
  ]\r\n6 - « همواره مرا از حق خود ممنوع نموده ، از آنچه شايسته و سزاوارش هستم بر كنار كرده‌اند . » ( 3 ) \r\n\r\nداستان اصحاب جمل\r\nابن ابى الحديد معتزلى تحت عنوان ذِكْرُ يَوْمِ الْجَمَلِ وَمَسيِرِ عائِشَةَ إلَىْ القِتالِ ( بيان حادثهء جمل و حركت عايشه براى قتال با امير المؤمنين ( ع ) از چهار سند چنين نقل مىكند : همهء اين راويان گفته‌اند : هنگامى كه عايشه و طلحه و زبير از مكه به سوى بصره خارج شدند به چشمهء حَوْأَبْ رسيدند . اين آب مال بنى عامر بنى صعصعه بود .\r\nوقتى كه اصحاب جمل به آنجا رسيدند ، سگها براى آنان عوعو كردند ، در اين موقع شترهاى آنان رميدند . يكى از آنان گفت : خدا لعنت كند مردم حوأب را چقدر سگ دارند هنگامى كه عايشه كلمهء حَوْأَبْ را شنيد ، پرسيد : آيا آب حوأب همين است پاسخ دادند : آرى ، عايشه گفت : مرا برگردانيد ، مرا برگردانيد . پرسيدند : چه شده است براى چه در جواب گفت : من از رسول خدا صلى اللَّه عليه و آله شنيدم كه مىگفت : « گويا مىبينم سگهاى چشمه سارى را كه آبهاى حوأب ناميده مىشود به يكى از زنهاى من عوعو مىكنند . » سپس به من گفت : « بپرهيز از اين كه آن زن تو باشى » . زبير گفت : « آرام باش به خدا سوگند خدا رحمتت كند ، زيرا ما فرسخها از آب حوأب گذشته‌ايم . » عايشه\r\n","description":"","footnote":" ( 1 ) . همين مأخذ ، ص 307 .  ( 2 ) . همين مأخذ .  ( 3 ) . همين مأخذ . ","page_name":" 77 ","page_number":80},
  {"content":"\r\nگفت : آيا شاهدى دارى كه شهادت بدهد به اين كه اين سگها كه عوعو مىكنند ، سگهاى آب حوأب نيستند زبير و طلحه 50 عرب را نزد عايشه جمع و جور كردند و براى آنان اجرتى قرار دادند كه موافق ادّعاى طلحه و زبير شهادت بدهند و آن اعراب براى عايشه سوگند خوردند و شهادت دادند كه اين آب ، آب حوأب نيست اين ، نخستين شهادت بىاساس [ دروغين 
  ] در اسلام بود . عايشه راه خود را به طرف بصره پيش گرفت .\r\nابو مخنف مىگويد : عصام بن قدامه ، از عكرمة از ابن عباس نقل مىكند كه روزى پيامبر اكرم صلى اللَّه عليه و آله به زنهاى خود كه دور او جمع شده بودند ، فرمود : « لَيْتَ شِعْرِى أَيَّتَكُنَّ صاحِبَةُ الْجَمَلِ الأَدْبَبِ تَنْبَحُها كِلابُ الْحَوْأَبِ . يُقْتَلُ عَنْ يَمِينِها وَعَنْ شِمالِها قَتْلى كَثِيرَةٌ كُلُّهُمْ فى الْنَّارِ وَتَنْجُو بَعْدَ ما كادَتْ » ( اى كاش مىدانستم كدام يك از شما يار شتر پر مو خواهد شد ، سگهاى حوأب به او عوعو خواهند كرد ، از راست و چپ ، مردم زيادى كشته خواهند شد كه همهء آنها داخل آتش خواهند گشت . و آن زن نجات پيدا خواهد كرد پس از آنكه او هم در معرض قتل قرار خواهد گرفت . » ( 1 )  مىگويم : اصحاب معتزلى ما كه خدايشان رحمت كناد جملهء پيامبر اكرم ( ص ) را به نجات عايشه از آتش تفسير مىكنند و اماميّه به نجات از كشته شدن . و محمل ما راجحتر است ، زيرا كلمهء النار نزديكتر است به كلمهء قتلى و نزديك در اين باب معتبر است و علماى نحو بصره در علم نحو به اين عقيده هستند . ابو مخنف مىگويد : كلبى از ابو صالح ، از ابن عباس نقل كرده است : « زبير و طلحه حركت عايشه را به بصره سريعتر نمودند تا به چاههاى وسيع ابو موسى اشعرى رسيدند و اين محل نزديك بصره بود و از آنجا به عثمان بن حنيف انصارى كه والى بصره از طرف امير المؤمنين ( ع ) بود چنين نوشتند : جايگاه حاكم نشين را تخليه كن . وقتى كه نامهء آن دو نفر به عثمان بن حنيف رسيد ، احنف بن قيس را به نزد آنان فرستاد و به او گفت : اين اصحاب جمل به طرف ما سرازير شده‌اند و زن رسول\r\n","description":"","footnote":" ( 1 ) . همين مأخذ ، ص 311 . ","page_name":" 78 ","page_number":81},
  {"content":"\r\nخدا ( ص ) را به همراه خود آورده‌اند و مردم همان گونه كه مىبينيد به طرف زن رسول خدا ( ص ) به سرعت مىروند . احنف گفت : آنان براى مطالبهء خون عثمان به طرف تو آمده‌اند ، در حالى كه خود آنان مردم را بر عثمان شوراندند و خونش را ريختند و سوگند به خدا ، آنان را در وضعى مىبينم كه از موقعيتى كه پيش گرفته‌اند ، دست برنخواهند داشت تا اين كه ما بين ما عداوت بيندازند و خونهاى ما را بريزند و سوگند به خدا ، گمان مىكنم اگر تو كه امروز والى بصره هستى و مردم بصره همراه تواند ، حركت نكنى و آنان را دفع نكنى ، آنان با تو چنان ستيزه جويى خواهند كرد كه تو از دفع آن ناتوان خواهى بود . پس با اين مردم حركت كن و بر آنان سبقت نما پيش از آنكه در يك خانه با يكديگر روياروى شويد كه در آن موقع مردم به آنان مطيعتر از تو خواهند بود . عثمان گفت : رأى صحيح همين است ، ولى من شرّ و شروع به جنگ را دوست نمىدارم و عافيت و سلامت مردم را بيشتر مىخواهم تا نامهء امير المؤمنين ( ع ) و رأى او به من برسد تا به دستور آن حضرت عمل نمايم . پس از احنف بن قيس ، حكيم بن جبلة العبدى از بنى عمرو بن ربيعه آمد و عثمان مضمون نامهء طلحه و زبير را براى او بيان نمود . حكيم بن جبله نيز مانند احنف بن قيس به او پاسخ داد . حكيم به عثمان گفت : اجازه بده من با مردم به سوى آنان ( اصحاب جمل ) حركت كنم . اگر در اطاعت امير المؤمنين ( ع ) وارد شدند كه اين امريست مطلوب و اگر نپذيرفتند با آنان مقابله به مثل مىكنم .\r\nعثمان به او گفت : اگر نظر من اين بود ، خودم به سوى آنان حركت مىكردم . حكيم گفت : آگاه باش ، به خدا سوگند ، اگر آنان پس از ورود به اين شهر به تو هجوم بياورند ، دلهاى مردمى فراوان به طرف آنان تمايل مىنمايد و از اين مقام كه دارى تو را بر كنار خواهند كرد ، و تو داناترى . عثمان پيشنهاد او را نپذيرفت . ( 1 )  ابو مخنف مىگويد : وقتى كه خبر نزديكى و\r\n","description":"","footnote":" ( 1 ) . اين روايات را عدهء فراوانى از راويان نقل نموده‌اند . از آن جمله محقق مرحوم حاج ميرزا حبيب اللَّه هاشمى خوئى در منهاج البراعة ، ج 10 ، ص 146 ، از منابع زير نيز نقل نموده است : الفتوح - ابن الاعثم اعلام النبوه ماوردى . الفردوس شيرويد مسند - ابو يعلى . فضايل امير المؤمنين - ابن مردويد ، الاربعين - موفق . تاريخ - بلاذرى . تاريخ طبرى و شعبه و سالم بن ابى الجعد و شعبى در احاديثى كه نقل كرده‌اند . ","page_name":" 79 ","page_number":82},
  {"content":"\r\nاشراف اصحاب جمل به بصره به على ( ع ) رسيد ، نامه اى به عثمان نوشت : « اين نامه از بنده خدا زمامدار مؤمنين به عثمان بن حنيف ارسال مىشود : اما بعد ، اين ستمگران تجاوزكار نخست با تعهد الهى با من بيعت كردند سپس آن را نقض كردند و به شهر تو ( بصره ) هجوم آوردند . آنان را شيطان براى طلب چيزى كه خدا به آن راضى نيست به سوى قلمرو حكومت تو راند . غضب خداوندى و تباه كردن او شديدتر است ، اگر آنان به طرف تو آمدند از آنان اطاعت و رجوع به وفا به عهد و پيمانى كه بسته بودند و با همان عهد و پيمان از ما جدا شده‌اند ، طلب كن . اگر آنان پذيرفتند ، قدمشان را گرامى بدار مادامى كه نزد تو هستند و اگر نپذيرفتند مگر تمسك به طناب نقض و مخالفت ، پس اعلان جهاد و اقدام عملى بر جنگ نما تا خداوند ميان تو و آنان حكم كند . خداوند بهترين داورانست . اين نامه را از ربذه براى تو نوشتم و اينك شتابان به سوى تو در حركتم ، انشاء اللَّه . اين نامه را عبيد الله بن ابى رافع در تاريخ 36 هجرى نوشت . ( 1 )  ابو مخنف مىگويد : « هنگامى كه نامهء على ( ع ) به عثمان رسيد ، كسى را نزد ابو الاسود دوئلى و عمران بن الحصين الخزاعى فرستاد و به آن دو دستور داد كه وضع آن قوم را بفهمند و آگاه شوند كه براى چه به آن ديار آمده‌اند . آن دو نفر به راه افتادند و به گودىهاى ابو موسى اشعرى رسيدند ، كه اصحاب جمل در آنجا لشكر را متوقف ساخته بودند . آن دو نفر بر عايشه وارد شدند و به او اعتراض نموده ، او را نصيحت كردند و به حسّاس بودن موقعيت آگاهش ساختند و او را به ياد خدا انداختند [ يا او را به خدا سوگند دادند كه منصرف شود 
  ] عايشه به آن دو نفر گفت : برويد و طلحه و زبير را ملاقات كنيد . آن دو از نزد عايشه برخاستند و زبير را ملاقات كردند و از او قضيّه را پرسيدند . او گفت : « ما براى مطالبهء خون عثمان آمده‌ايم و مىخواهيم مردم امر خلافت\r\n","description":"","footnote":" ( 1 ) . همين مأخذ ، ص 313 . ","page_name":" 80 ","page_number":83},
  {"content":"\r\nرا ميان خود به مشورت بگذارند تا مردم براى خود خليفه انتخاب كنند . « آن دو نفر به زبير گفتند : عثمان در بصره كشته نشده تا در بصره به خونخواهى عثمان اقدام شود و تو مىدانى كه قاتلان عثمان كيستند و كجا هستند . قطعى است كه تو و رفيقت ( طلحه ) و عايشه از شديدترين مردم در هجوم عليه عثمان بوديد و شما سه نفر مهمترين محركان براى ريختن خون عثمان بوديد ، بنا بر اين ، قصاص قتل او را در بارهء خود اجرا كنيد . و اما اين كه مىگوييد : امر خلافت به » شورى « ارجاع شود ، چنين امر باطلى چگونه امكان پذير است در صورتى كه شما با كمال اختيار و بدون اكراه با على ( ع ) بيعت كرده‌ايد و تو اى زبير ، از آن موقع كه در دفاع از امير المؤمنين ( ع ) ( در روز رحلت رسول خدا ( ص ) ) شمشير كشيدى و مىگفتى هيچ كس به خلافت شايسته تر از على ( ع ) نيست ، و از بيعت با ابو بكر خويشتن دارى نمودى ، زمان طولانى نگذشته است . اى زبير ، آن كار در آن روز كجا و اين سخن تو در امروز كجا سپس زبير گفت : برويد و طلحه را ملاقات كنيد . آنان برخاستند و به طرف طلحه رفتند ، او را ديدند بسيار خشنتر و تندتر از زبير و داراى تصميمى نيرومند در برانگيختن فتنه و شعله ور ساختن آتش جنگ . آن دو نفر ( ابو الاسود دوئلى و عمران بن حصين خزاعى دو فرستادهء عثمان ) به نزد عثمان بن حنيف برگشتند و خبر را به او دادند . ابو الاسود به عثمان گفت :\r\n\r\nيَابْنَ حُنَيْفٍ قَدْ أُتِيتَ فَانْفِرِ\r\nوَ طاعِنِ الْقَوْمَ وَجالِدْ وَاصْبِرِ\r\n\r\n( اى فرزند حنيف ، به تو هجوم آورده‌اند برخيز و آماده باش و به اين قوم ( اصحاب جمل ) با شمشير حمله كن و تحمل نما و شكيبا باش ) . ( 1 )  ابن حنيف گفت سوگند به حرم خدا و رسول خدا ( ص ) قطعا چنين مىكنم و دستور داد منادى در ميان مردم ندا داد كه سلاح ، سلاح ، آماده باشيد مردم دور او جمع شدند . ابو الاسود اشعارى پر محتوى\r\n","description":"","footnote":" ( 1 ) . همين مأخذ ، نقل از تاريخ طبرى ، ج 6 ، ص 174 . ","page_name":" 81 ","page_number":84},
  {"content":"\r\nسرود و خواند . ( 1 )  ابو مخنف مىگويد : اصحاب جمل حركت كردند و به مربد رسيدند .\r\nدر آنجا مردى از بنى جشم برخاست و گفت : اى مردم ، من فلان ، مردى از جشم هستم .\r\nاين مردم ( اصحاب جمل ) به سوى شما آمده‌اند ، [ از جايى آمده‌اند كه پرنده و وحشى و درندگان در آنجا در امن و امانند 
  ] اگر براى طلب خون عثمان به طرف شما آمده‌اند ، قاتلان او ما نيستيم ، كسانى ديگر هستند . مردم ، از من اطاعت كنيد و آنان را به همان جا كه از آن آمده‌اند برگردانيد . اگر شما آنان را برنگردانيد ، از جنگ گزنده و فتنهء ناشنوايى كه هيچ كس و هيچ چيز را به حال خود نخواهد گذاشت ، سالم و در امان نخواهيد ماند .\r\nابو مخنف مىگويد : در اين موقع مردمى از اهل بصره سنگهاى كوچك به طرف او انداختند . او هم ساكت شد . ابو مخنف مىگويد : اهالى بصره پياده نظام و سوار در مربد جمع شدند . طلحه برخاست و به مردم اشاره كرد كه ساكت شوند تا او خطبه بخواند .\r\nمردم بعد از كوشش زياد سكوت كردند . طلحه گفت : امّا بعد ، عثمان بن عفّان اهل سابقه و فضيلت بود . . . و يكى از زمامداران مسلمانان بود كه پس از ابو بكر و عمر دو صحابهء رسول خدا ( ص ) بر شما حكومت كردند . اين شخص كارهايى كرد كه ما از او ناراضى شديم ، رفتيم به سراغ او ، و از او طلب رضايت كرديم . ) او رضايت داد . سپس مردى با او خصومت ورزيد كه امر خلافت اين امت را از روى غصب گرفت بدون رضايت و مشورتى با آنان و او را كشت و در اين حادثه گروهى بىتقوى و ناشايست او را يارى كردند ، او در حال احرام و بىگناه در حالى كه از گناهانش توبه كرده بود كشته شد اى مردم ، ما آمده‌ايم خون عثمان را مطالبه مىكنيم و شما را دعوت به اين امر مىنماييم . اگر خدا ما را به قاتلان او مسلط كرد ، آنان را به عنوان قصاص خواهيم كشت و سپس امر زمامدارى را ميان مسلمانان به « شورى » خواهيم گذاشت و اين يك خلافت رحمت براى همهء امت خواهد بود . هر كس امر زمامدارى را\r\n","description":"","footnote":" ( 1 ) . همين مأخذ . ","page_name":" 82 ","page_number":85},
  {"content":"\r\nبدون رضايت عموم مردم و بدون مشورت با آنها بگيرد ، ملك او ضرربار بوده و حوادث فراوانى را به دنبال خواهد داشت . سپس زبير برخاست و سخنى مانند طلحه بيان كرد . مردمى از اهالى بصره برخاستند و رو به آنها گفتند : مگر شما با على ( ع ) بيعت نكرده‌ايد پس چرا بيعت كرديد و چرا آن را شكستيد گفتند : ما بيعت نكرديم و كسى بر گردن ما بيعت ندارد و جز اين نيست كه ما براى بيعت به اكراه مجبور شده بوديم عده اى گفتند : آن دو راست گفتند و سخن نيكو گفتند و راه ثواب را پيش گرفتند .\r\nعده اى ديگر گفتند : نه راست گفتند و نه در سخن واقعيت را آشكار كردند . در اين هنگام صداها بلند شد . ( 1 )  ابو مخنف مىگويد : سپس عايشه در حالى كه بر شترش سوار بود ، روى آورد و با صداى بلند فرياد زد : اى مردم سخن را كم كنيد و سكوت كنيد و مردم براى شنيدن سخن او ساكت شدند . سپس عايشه گفت : عثمان در دين تغيير و تبديل به وجود آورد ، سپس همواره با توبه آن تغيير و تبديل را مىشست تا اين كه مظلوم و در حالى كه توبه كرده بود كشته شد . و عمده آنچه كه موجب خصومت مردم با او شده بود ، ضربه‌هاى تازيانه بود كه مىنواخت و اين كه جوانان را در رأس امور حكومت قرار مىداد و در غير مورد شايسته از اشخاص حمايت مىنمود پس او را در حالى كه در احرام بود ، مانند شتر كشتند . . . ( 2 )  [ سپس عايشه قريش را ملامت كرد . . . پس از سخنان تحريك آميز عايشه 
  ] مردم به هيجان آمدند و با هم در آميختند ، بعضى گفتند عايشه صحيح مىگويد . برخى ديگر گفتند : او را با اين امر خلافت چكار زيرا او زنى است مأمور به اين كه در خانهء خود بنشيند . [ اين سخن مأخوذ از كلام خداوندى در قرآن است كه خطاب به زنهاى پيامبر ( ص ) فرمود : * ( وَقَرْنَ فِي بُيُوتِكُنَّ وَلا تَبَرَّجْنَ تَبَرُّجَ الْجاهِلِيَّةِ الأُولى ) * ( 3 )  اى زنهاى پيامبر 
  ] ، ( در خانه‌هاى خود قرار بگيريد و مانند روزگار جاهليت اول ، خود را در ميان مردم\r\n","description":"","footnote":" ( 1 ) . همين مأخذ ، ص 315 .  ( 2 ) . همين مأخذ .  ( 3 ) . سورهء الاحزاب ، آيه 33 . ","page_name":" 83 ","page_number":86},
  {"content":"\r\nآشكار نكنيد ) . 
  ] . . . سپس مردم از يكديگر جدا و به دو گروه تقسيم شدند : گروهى با عثمان بن حنيف بودند و گروهى با عايشه و ياران او .\r\nاشعث بن سوّاد از محمد بن سيرين از ابى الخليل نقل كرده است كه او مىگويد : وقتى طلحه و زبير به مربد وارد شدند ، نزد آنها آمدم در حالى كه دور هم جمع شده بودند به آنها گفتم : « شما را به خدا و هم صحبت بودنتان با رسول خدا ( ص ) سوگند مىدهم ، چه چيزى شما را به اين زمين ما آورده است آنها پاسخى به من ندادند . سؤالم را تكرار كردم . گفتند ما شنيديم در اين سرزمين شما دنيا وجود دارد ، ما آمديم براى مطالبهء اين دنيا » ( 1 )  محمد بن سيرين از احنف بن قيس نقل كرده است كه او هم وقتى كه طلحه و زبير را ملاقات كرد ، آن دو ، همان پاسخ اول ( جز اين نيست كه آمده‌ايم براى طلب دنيا ) را دادند .\r\nمدائنى هم مانند ابو مخنف روايت كرده است . او مىگويد على عليه السلام در روز جمل ابن عباس را پيش از جنگ نزد زبير فرستاد . او به زبير گفت : امير المؤمنين ( ع ) سلام به تو فرستاده و از شما مىپرسد مگر شما از روى اختيار و بدون اكراه با من بيعت نكرديد اكنون چه شده است كه در بارهء من به شك و اضطراب افتاده‌ايد و كشتن مرا حلال مىدانيد زبير جوابى نداشت ، مگر اين كه به من گفت : ما با ترسى شديد طمعى [ در ملك دنيا 
  ] نموده‌ايم .\r\nابو اسحاق مىگويد از [ امام 
  ] محمد بن على بن الحسين عليه السلام پرسيدم مقصود زبير از جملهء مزبور چه بود آن حضرت فرمود : آگاه باش سوگند به خدا ، رها نكردم ابن عبّاس را مگر مقصود زبير را پرسيدم . او گفت : منظور زبير اين بود كه ما با ترس شديد از اين موضع گيرى ، طمع در به دست آوردن چيزى داريم كه اكنون در دست شما است محمد بن اسحاق از [ امام 
  ] جعفر بن محمد عليه السلام از پدرش از ابن عباس نقل\r\n","description":"","footnote":" ( 1 ) . شرح نهج البلاغة ، ابن ابى الحديد ، ج 9 ، ص 316 . ","page_name":" 84 ","page_number":87},
  {"content":"\r\nمىكند : « على ( ع ) روز جمل مرا با قرآنى باز كه باد ورقهاى آن را بر هم مىزد ، به نزد طلحه و زبير فرستاد و به من فرمود : به آنان بگو : اين كتاب خدا ميان ما و شما حاكم باشد شما چه مىخواهيد آن دو پاسخى جز اين نداشتند كه گفتند : همان را مىخواهيم كه على ( ع ) مىخواهد . گويى آنان مىگفتند : ما ملك را مىخواهيم برگشتم نزد على ( ع ) و جريان را به آن بزرگوار عرض كردم . ( 1 )  قاضى القضاة ( ره ) از وهب بن جرير روايت كرده است كه مردى از اهل بصره به نزد طلحه و زبير آمد و به آنها گفت : براى شما فضيلت همصحبتى با پيامبر اكرم ( ص ) بود ، به من خبر بدهيد چيست علت اين حركت و جنگى كه تصميم به آن گرفته‌ايد آيا اين حادثه چيزيست كه رسول خدا ( ص ) شما را به آن دستور داده است يا نظريّه و رأيى است كه براى خودتان مطرح گشته است [ در برابر اين سؤال بسيار ضرورى 
  ] طلحه سكوت كرد و با انگشتش بر زمين مىزد ، ولى زبير گفت : واى بر تو ، ما شنيده‌ايم كه اينجا پولهاى زيادى است ، آمده‌ايم از آن پولها بگيريم قاضى القضاة اين خبر ( سكوت طلحه ) را دليل گرفته است بر اين كه طلحه توبه كرده است و زبير هم اصرارى به جنگ نداشته است .\r\nاستدلال به وسيله اين خبر براى اثبات چنان مدّعى ( توبهء طلحه و عدم اصرار زبير بر جنگ ) بىاساس است . اگر اين استدلال و آنچه كه پيش از آن آمده است صحيح باشد دليل بر حماقت شديد و زبونى بزرگ و نقص آشكار مىباشد ، كاش معلوم مىشد كه آن دو چه نيازى به چنين سخنى داشتند و اگر در دل داشتند چرا آن را مخفى نكردند ( 2 )  ابو مخنف مىگويد : طلحه و زبير از مربد گذشتند و پس از مشاجره با ياران عثمان بن حنيف و ديگران مورد حملهء مردم از مرد و زن قرار گرفتند تا به رابوقه رسيدند و سپس در سنجة دار الرزق فرود آمدند . ابو مخنف مىگويد : در اينجا بود كه عبد الله بن حكيم التميمى با نامه هايى كه طلحه و زبير [ براى\r\n","description":"","footnote":" ( 1 ) . همين مأخذ ، ص 317 .  ( 2 ) . همين مأخذ . ","page_name":" 85 ","page_number":88},
  {"content":"\r\nبر كنار كردن عثمان از خلافت 
  ] به او نوشته بودند وارد شد و به طلحه گفت : اى ابا محمد ، آيا اين نامه‌ها را شما براى من ننوشته بوديد گفت : آرى . عبد الله بن حكيم گفت : بنا بر اين ، تو ديروز به ما نوشته و دستور مىدادى كه عثمان را از خلافت بر كنار كنيم و او را بكشيم ، پس از آنكه او را كشتى آمده اى خون او را از ما مىخواهى سوگند به جانم نظر تو اين نيست ، تو جز دنيا چيزى نمىخواهى . ساكت اگر نظر تو اين بود چرا وقتى كه بيعت با على به تو عرضه شد آن را پذيرفتى و با كمال اختيار و رضايت با او بيعت نمودى سپس بيعت خود را شكستى ، اكنون آمده اى كه ما را در فتنه اى كه به راه انداخته اى غوطه ور بسازى . . . ( 1 )  ابو مخنف مىگويد : سپس فرداى آن روز ، دو سپاه روياروى هم صف آرايى كردند .\r\nعثمان بن حنيف در مقابل طلحه و زبير ايستاد و گفت : شما را به خدا و عثمان سوگند مىدهم ، و آنان را به بيعت با على ( ع ) متذكر شد . آنان گفتند : ما خون عثمان را مطالبه مىكنيم . عثمان بن حنيف گفت : خون عثمان چه ارتباطى با شما دارد فرزندان و پسر عموهاى عثمان كه شايسته تر به اين ادّعا مىباشند ، كجا هستند نه هرگز ، سوگند به خدا ، منظور شما اين مسئلهء بىاساس نيست ، بلكه شما به على ( ع ) حسادت مىورزيد ، زيرا ديديد كه مردم بر زمامدارى او اتفاق كردند و شما به اين امر براى خود اميد بسته بوديد و براى به دست آوردن آن تلاش مىكرديد . آيا در بدگويى از عثمان كسى شديدتر از شما بود در اين موقع طلحه و زبير دشنامى زشت به او دادند ، و مادر او را نيز مورد سخنان ناشايست قرار دادند عثمان به زبير گفت : بدان سوگند به خدا ، اگر صفيه و نسبت او با رسول خدا ( ص ) نبود ، تو را [ براى مخفى شدن 
  ] به سايه ( تاريكىها ) مىكشاندم . 
  ] سپس رو به طلحه كرده و گفت : اى فرزند صعبه ، قضيه ما بين من و تو بزرگتر از آنست كه با سخن بيان شود . اگر اين دو مسئله نبود ، به شما مىفهماندم آنچه را كه شما را مضطرب\r\n","description":"","footnote":" ( 1 ) . همين مأخذ ، ص 319 . ","page_name":" 86 ","page_number":89},
  {"content":"\r\nبسازد . خداوندا ، تو مىدانى كه من حقيقت امر را به اين دو مرد متذكر شدم و براى آن دو عذرى در ارتكاب خطايى كه در پيش گرفته‌اند ، نمانده است . سپس عثمان بن حنيف به اصحاب جمل حمله كرد و جنگى سخت ميان آنان در گرفت . سپس از يكديگر جدا شدند و قرار گذاشتند صلحنامه اى ما بين خود بنويسند .\r\nصلحنامه به ترتيب زير نوشته شد : « اينست مواد صلحى كه عثمان بن حنيف انصارى و كسانى كه با او هستند از مؤمنان از شيعه امير المؤمنين على بن ابي طالب ( ع ) با طلحه و زبير و كسانى از مؤمنين و مسلمانان كه با آن دو و از پيروان آنان مىباشند : 1 - براى عثمان بن حنيف است كه حكومت نشين و رحبه و مسجد و بيت المال و منبر در اختيار او باشد .\r\n2 - براى طلحه و زبير و همراهان آنهاست كه هر جايى را از بصره براى فرود آمدن در آن ، انتخاب كنند .\r\n3 - هيچ يك از طرفين نبايد ضررى در راه و در پيرامون درها و بازار و مدخل چشمه سارها و رودخانه و ديگر مرافق [ عمومى 
  ] برسانند ، تا امير المؤمنين على بن ابي طالب عليه السلام حاضر شوند ، پس اگر بخواهند در آن چه كه امت اسلامى داخل شده است ، وارد شوند و اگر خواستند هر كسى به آنچه كه مىخواهد ملحق شود چه جنگ بخواهد يا صلح ، بيرون برود يا در همين جا اقامت كند .\r\n4 - دو گروه با اين صلحنامه كه نوشته شد ، عهد و پيمان خداوندى مىبندند مانند شديدترين عهد و پيمانى كه خداوند با يك پيامبر بسته است .\r\nاين نامه مهر شد و عثمان بن حنيف برگشت تا وارد عمارت حاكم نشين شد و به يارانش گفت : خداوند شما را رحمت كناد نزد خانواده تان برگرديد و اسلحه را بر زمين بگذاريد و زخمىها را مداوا كنيد . چند روز به همين منوال توقف نمودند . ( 1 ) \r\n","description":"","footnote":" ( 1 ) . همين مأخذ ، ص 319 . ","page_name":" 87 ","page_number":90},
  {"content":"\r\nابن ابى الحديد نقل مىكند كه طلحه و زبير پس از اين ، براى جمع آورى مردم و نيرو به تلاش و تقلا افتادند و گفتند كه : وقتى على ( ع ) از راه برسد ، با اين ضعف كه ما داريم ، توانايى مقابله با او را نخواهيم داشت . . . سپس هنگامى كه كار طلحه و زبير سامان گرفت ، با اصحاب خود در يكى از شبها كه تاريك بود و باد مىوزيد و باران مىباريد ، [ با وجود آن عهدنامه كه مىبايست مسجد در اختيار عثمان بن حنيف باشد 
  ] در موقع نماز صبح در حالى كه زره به تن كرده و روى آن زره لباس پوشيده بودند ، وارد مسجد شدند در حالى كه عثمان بن حنيف جلوتر از آنها وارد شده و اقامهء نماز گفته شده بود ، عثمان براى نماز پيش رفت ، ولى ياران طلحه و زبير او را به عقب كشيدند و زبير را براى نماز پيش آوردند . سبابجه ( 1 )  آمدند و زبير را به عقب بردند و عثمان را جلو آوردند . بار ديگر اصحاب زبير بر آنان غلبه كردند و زبير را پيش كشيدند و عثمان را به عقب انداختند . اين گلاويزى تا نزديك طلوع آفتاب ادامه داشت . اهل مسجد فرياد زدند : اى اصحاب محمد ( ص ) ، آيا از خدا نمىترسيد نزديك است آفتاب طلوع كند . زبير غلبه كرد و نماز را براى مردم خواند هنگامى كه از نماز منصرف شد به ياران مسلَّح خود فرياد زد كه عثمان بن حنيف را بگيريد عثمان را پس از آنكه با مروان زد و خورد با شمشير نمودند ، گرفتند .\r\nوقتى كه عثمان اسير شد ضربه‌هاى كشنده بر او وارد آوردند و ابروها و مژه‌هاى چشمان و تمامى موى سر و صورتش را كندند و سپس سبابجه را كه هفتاد مرد بودند با عثمان بن حنيف نزد عايشه بردند . عايشه به ابان بن عثمان گفت : عثمان را گردن بزن ، زيرا قبيلهء انصار بود كه پدرت را كشت و به كشتنش يارى كرد عثمان بن حنيف فرياد زد : اى عايشه و اى طلحه و اى زبير ، برادرم سهل بن حنيف جانشين على بن ابي طالب ( ع ) در مدينه است و\r\n","description":"","footnote":" ( 1 ) . همان گونه كه در كتاب الصحاح - جوهرى آمده است سبابجه مأموران و پاسبانان بيت المال ، اينان مردمانى از سند بودند كه در بصره به پاسبانى و زندانبانى اشتغال داشتند . در المنجد اشاره به اين است كه سبابجه يعنى سياه پوشان . ","page_name":" 88 ","page_number":91},
  {"content":"\r\nسوگند به خدا ، اگر چنين كارى را مرتكب شويد ، قطعى است كه برادرم شمشير بر فرزندان و پدران و خاندان و وابستگانتان فرود آورد و كسى از شما را زنده نخواهد گذاشت . آنان از كشتن عثمان خوددارى كردند ، زيرا ترسيدند سهل بن حنيف به خانواده و دودمان آنها در مدينه حمله كند و از آنان انتقام بكشد لذا او را رها كردند .\r\nعايشه پيغامى به زبير فرستاد كه سبابجه را بكش زيرا خبر به من رسيده است كه آنان به تو چه كرده‌اند راوى مىگويد : سوگند به خدا زبير آنان را مانند گوسفند سر بريد متصدى اين كار فرزندش عبد الله بن زبير بود . شمارهء اين ذبح شدگان هفتاد مرد بود .\r\nگروهى از اين سبابجه كه نگهبانان بيت المال بودند ، زنده مانده بودند . زبير شبانه با لشكرى به سوى آنان رفت و لشكريان ضربه‌هاى مهلك بر آنان وارد ساختند و پنجاه نفر از آنان را گرفتند و با شكنجهء سخت آنان را كشتند ابو مخنف مىگويد : صقعب بن زهير مىگويد : سبابجه اى كه در آن روز كشته شدند چهار صد مرد بودند . سبابجه اولين كسانى از مسلمانان بودند كه گردنشان در حال زجر و شكنجه زده شد . و عثمان بن حنيف را مخير كردند ميان اين كه در بصره ماند يا به على ( ع ) ملحق شود . او رفتن به نزد على ( ع ) را انتخاب كرد . وقتى كه به حضور امير المؤمنين رسيد و او را ديد ، گريه كرد و گفت وقتى كه از تو جدا شدم مردى پير بودم اكنون پسر بىمو آمده‌ام على ( ع ) فرمود : إِنَّا لِلَّه وَإِنَّا إِلَيه راجِعُونَ ( ما از آنِ خداييم و همهء ما به سوى او برمىگرديم ) . ( 1 )  سپس ابن ابى الحديد داستان جنگ حكيم بن جبله را با گروه طلحه و زبير كه با سيصد نفر از قبيلهء عبد القيس آمده بود بيان نموده است كه با غلبهء ياران طلحه و زبير بر حكيم ، بصره به روى ياران اين دو نفر باز شد و مانعى نماند . در اين هنگام ما بين اين دو شيخ در بارهء نمازگزاردن اختلاف شد و هر يك از آن دو مىخواست نماز را متصدى\r\n","description":"","footnote":" ( 1 ) . همين مأخذ ، ص 321 . ","page_name":" 89 ","page_number":92},
  {"content":"\r\nشود ، زيرا هر يك از آن دو اگر در پشت سر ديگرى نماز مىخواند ، علامت تسليم شدن او به كسى بود كه نماز را اقامه كرده بود عايشه ما بين آن دو را چنين اصلاح كرد كه نماز را يك روز عبد اللَّه بن زبير اقامه كند و روز ديگر محمد بن طلحه . ابو مخنف مىگويد : سپس طلحه و زبير در بيت المال بصره داخل شدند . وقتى كه اموال بيت المال را ديدند ، زبير گفت : * ( « وَعَدَكُمُ الله مَغانِمَ كَثِيرَةً تَأْخُذُونَها فَعَجَّلَ لَكُمْ هذِه » ) * ( 1 )  ( خداوند غنيمتهاى فراوانى به شما وعده داده است كه آنها را به دست بياوريد ، اين اموال را براى شما به جلو انداخت ) و ما به اين اموال از مردم بصره شايسته تريم و همهء آن اموال را گرفتند . هنگامى كه على عليه السلام بر اصحاب جمل پيروز شد ، همهء آنها را به بيت المال برگرداند و در ميان مسلمانان تقسيم فرمود . ( 2 )  براى تكميل اطلاع از جنگ جمل مراجعه فرماييد به شرح نهج البلاغه ابن ابى الحديد ، ج 1 از صفحهء 247 تا صفحهء 266 ( سخنان شماره 12 و 13 ) و ج 2 از صفحهء 162 تا صفحهء 170 و خطبهء 33 از صفحه 185 تا صفحه 188 و ج 6 از صفحه 215 تا صفحه 229 خطبهء 79 .\r\n\r\nتحليلى در بارهء حادثه جمل\r\nيك ذهن آگاه و دقيق با كسب اطَّلاعى از جريان حادثهء جمل و انگيزه و نتايج آن و همچنين بروز چگونگى شخصيتهايى كه خود را در آن حادثه « آن چنان كه هستند » نشان دادند ، به خوبى مىتواند عظمت اسلام و كسانى كه واقعا آن را پذيرفته بودند ، همچنين محصول گروه بندى در جامعهء مسلمين را بفهمد . ما با يك تحليل اختصارى چند مسئله را در اين مبحث مطرح مىنماييم :\r\n\r\nمسئلهء يكم\r\n- علم غيب رسول خدا صلى اللَّه عليه و آله و سلَّم كه جريان عوعو كردن\r\n","description":"","footnote":" ( 1 ) . الفتح ، آيه 2 . مسلم است كه اين غنيمتهاى فراوان از كفّار بوده است نه از مسلمانان كه حاكم آنان امير المؤمنين ( ع ) بوده است . آرى ، مقام پرستى از اين كج فكريها فراوان دارد .  ( 2 ) . شرح نهج البلاغة ، ج 9 ، ص 323 . ","page_name":" 90 ","page_number":93},
  {"content":"\r\nسگهاى آب بنى حوأب را براى همسرشان عايشه خبر داده بودند و عين همان قضيه اتفاق افتاد . همانطور كه در گذشته گفتيم : عصامة بن قدامه از عكرمه از ابن عباس نقل مىكند كه روزى پيامبر اكرم ( ص ) به زنهاى خود كه دور او جمع شده بودند ، فرمودند : « اى كاش مىدانستم كدام يك از شما زنها صاحب شتر پر مو خواهد گشت [ كه در موقع عبور 
  ] سگهاى حوأب به او عوعو خواهند كرد [ در اين حادثه كه براى اين همسر اتفاق خواهد افتاد ( جنگ جمل ) 
  ] مردم زيادى كشته خواهند شد كه همهء آنها داخل آتش خواهند گشت و آن زن نجات پيدا خواهد كرد پس از آنكه او هم در معرض قتل قرار خواهد گرفت . » اين همسر به اتفاق تمامى تواريخ عايشه بوده است ، رسول خدا ( ص ) بنا به روايت راويان از آن جمله ابو مخنف مشخصا از عايشه نام برده و چنين خطاب فرمود : « إيَّاكِ يا حُمَيْراءُ أَنْ تَكُونِيها » ( بپرهيز اى عايشه ، مبادا كه تو باشى ) .\r\n\r\nمسئلهء دوم\r\n- هنگامى كه عايشه سخن رسول خدا ( ص ) را كه فرمود « در موقع عبور براى جنگ با على ( ع ) سگهاى حوأب به او عوعو خواهند كرد » به ياد آورد ، دو بار گفت : « مرا برگردانيد » زبير گفت : آرام باش ، خدا رحمتت كناد ، فرسخهايى زياد از آب حوأب گذشته‌ايم عايشه گفت : « آيا شاهد دارى كه اين سگها كه عوعو مىكنند مال آب حوأب نيستند زبير و طلحه پنجاه نفر عرب را آماده كردند و براى آنان مزدى قرار دادند ، آنان نيز شهادت دادند و قسم خوردند كه اين آب ، آب حوأب نيست اين بود اولين شهادت زور ( دروغين ) در اسلام . آيا اين جريان با اين اصل كه » هر كس پيامبر را ديده و مدتى را در خدمت او بسر برده و از او حديث شنيده است ، عادل و مجتهد مىباشد ، تناقض ندارد\r\n\r\nمسئلهء سوم\r\n- طلحه و زبير و همسر پيامبر اكرم ( ص ) و ديگر شخصيتهاى اداره كننده اصحاب جمل همانها بودند كه مردم را عليه عثمان تحريك نموده و آنان خون او را\r\n","description":"","footnote":"","page_name":" 91 ","page_number":94},
  {"content":"\r\nريخته بودند اين هم يك تناقض .\r\n\r\nمسئلهء چهارم\r\n- در نامهء امير المؤمنين عليه السلام به عثمان بن حنيف چنين آمده است : « ستمكاران با خدا [ در بارهء بيعت با من 
  ] عهد بستند و آن را شكستند و اينك به شهرى كه در تصرف توست روى آورده‌اند و شيطان آنان را براى به دست آوردن چيزى كه خدا به آن راضى نيست به سوى شما رانده است . آيا آن اشخاص كه خداوند به آنان وعدهء بهشت داده است مىتوانند دستاويز شيطان قرار بگيرند »\r\n\r\nمسئلهء پنجم\r\n- ابو الاسود دؤلى و عمران بن الحصين از طرف عثمان بن حنيف براى استعلام منظور و وضع اصحاب جمل رهسپار مكان آنان شدند ، نخست نزد عايشه رفتند و با او به گفتگو پرداختند و او را نصيحت كردند و خدا را به ياد او انداختند و او را در خويشتن دارى از منظورش به خدا سوگند دادند . عايشه به آن دو پاسخ نداد و آنها را به نزد طلحه و زبير فرستاد و آنان نزد زبير رفتند و از او در بارهء تصميمى كه گرفته بود ، پرسيدند . زبير به آن دو نفر گفت : آمده‌ايم خون عثمان را مطالبه كنيم و مردم را وادار به رجوع به شورى در امر زمامدارى نماييم تا براى خودشان خليفه تعيين كنند آن دو نفر به زبير گفتند : عثمان در بصره كشته نشده است تا خون او را در بصره بخواهيد و تو بهتر از همه مىدانى كه قاتلان عثمان كيستند و كجايند . اى زبير تو و رفيقت ( طلحه ) و عايشه دشمنترين مردم به عثمان و بزرگترين تحريك كننده براى ريختن خون او بوديد ، پس نخست خود را قصاص كنيد . و امّا اين كه مىگويى خلافت را به شورى واگذار كنيم ، شما چگونه مىتوانيد چنين كارى را انجام بدهيد در صورتى كه شما با اختيار و بدون اكراه با على ( ع ) بيعت كرده‌ايد و تو اى ابو عبد اللَّه ( زبير ) هنوز زمانى از آن قضيه نگذشته است كه شمشير به دست در روز رحلت رسول خدا صلى اللَّه عليه و آله ايستادى و مىگفتى هيچ كس به خلافت شايسته تر و سزاوارتر از على بن ابي طالب ( ع ) نيست و تو بودى كه از بيعت با ابو بكر امتناع ورزيدى . آن كارها با سخن امروز تو چگونه سازگار است زبير\r\n","description":"","footnote":"","page_name":" 92 ","page_number":95},
  {"content":"\r\nهم پاسخى نداد و گفت برويد طلحه را ملاقات كنيد . آمدند نزد طلحه و او را خشنتر و مقاومتر و داراى تصميم قوىتر در برانگيختن فتنه و شعله ور ساختن آتش جنگ ديدند .\r\nلذا به طرف عثمان بن حنيف برگشتند و خبر از آنچه كه گفته بودند و شنيده بودند ، دادند . در اين گفتگوها حتى يك جملهء قابل قبول از طلحه و زبير ديده نمىشود .\r\n\r\nمسئلهء ششم\r\n- وقتى كه اصحاب جمل در نزديكى بصره به مربد رسيدند ، مردى از قبيلهء بنى جشم برخاست و گفت : اى مردم ، منم فلان كس جشمى [ نام خود را گفت 
  ] اين مردم ( اصحاب جمل ) از مكانى آمده‌اند كه پرنده و وحشى و درّنده در آنجا در امن و امانند .\r\nاگر آنان براى مطالبهء خون عثمان آمده‌اند ، كسانى ديگر غير از ما خون او را ريخته‌اند .\r\nاى مردم از من اطاعت كنيد و آنان را به همان جا برگردانيد كه از آنجا آمده‌اند ، اگر چنين كارى را انجام ندهيد ، از جنگى گزنده و فتنه اى كور كه چيزى را به حال خود نخواهد گذاشت سالم نخواهيد ماند .\r\n\r\nمسئلهء هفتم\r\n- آن دو شيخ ( طلحه و زبير ) بيعت كرده بودند و تعهد الهى به پذيرش خلافت على ( ع ) داده بودند . طلحه و زبير براى به دست آوردن مقام و مال و منال چند روزهء دنيا در صدد انكار آن برآمدند و گفتند : ما با اكراه با على ( ع ) بيعت كرده بوديم . آيا اين انكار از نظر فقهى و سياسى مسموع است\r\n\r\nمسئلهء هشتم\r\n- عايشه مىگويد : عثمان امورى را در اسلام تغيير داد و تبديل نمود ، سپس همواره خطاهاى خود را با توبه مىشست تا اين كه او را مظلوم كشتند كاش در اين جملات با اهميتترين عللى كه هجوم كنندگان به عثمان منظور نموده بودند ، توضيح داده مىشد ، همچنين لازم بود كه نتيجهء تكرار و تعدد توبه مورد توجه قرار مىگرفت كه در مردم اطمينانى براى عمل دائمى زمامدار [ كه هرگز منحرف نخواهد گشت 
  ] باقى نمىگذاشت و باعث شدت امر مىگشت .\r\n\r\nمسئلهء نهم\r\n- اصرار و تأكيدى كه طلحه و زبير براى خونخواهى عثمان داشتند ، چند\r\n","description":"","footnote":"","page_name":" 93 ","page_number":96},
  {"content":"\r\nسؤال را پيش مىآورد كه آنان هيچگونه پاسخى در بارهء آنان نه در اين دنيا داشتند و نه در آخرت خواهند داشت .\r\n1 - مگر امير المؤمنين ( ع ) در روزهاى محاصرهء عثمان جدىترين تلاش را براى نجات او و بر طرف كردن محاصره انجام نداد مگر چند بار عثمان را نصيحت نفرمود و از دخالت دادن مروان در كارهاى حكومت برحذر نداشت 2 - عثمان در موقعى كه در محاصره بود به وسيلهء ابن عباس نامه اى به امير المؤمنين عليه السلام فرستاد . در آن نامه نوشته بود چون مردمى كه عليه او شورش كرده‌اند ، نام او را براى خلافت فرياد مىزنند ، لذا ايشان [ على ( ع ) 
  ] از مدينه به سوى ينبع كه در آنجا زمين و باغ داشت خارج شود [ پيش از آن همچنين پيشنهادى كرده بود 
  ] . امير المؤمنين فرمود : اى ابن عباس ، نظر عثمان جز اين نيست كه من براى او شترى آبكش با دلو بزرگ باشم ، پياپى بروم و بيايم . به من پيام فرستاده بود كه از مدينه خارج شوم ، سپس سفارش كرد برگردم سپس اكنون نامه به وسيلهء تو فرستاده است كه بيرون بروم [ اكنون چه كنم 
  ] سوگند به خدا ، آن قدر از او دفاع كردم كه مىترسم اين دفعه گنهكار باشم ( 1 )  3 - امير المؤمنين ( ع ) در نامه اى به اهل كوفه در موقع حركت به سوى بصره چنين نوشت : « اين نامه از بندهء خدا ، على زمامدار مؤمنان به اهل كوفه كه پيشتاز ياران و داراى منزلتى بالا در ميان عرب مىباشند ، بعد از حمد و ثناى خداوندى ، من در بارهء حادثهء عثمان خبرى به شما بدهم كه شنيدنش مانند ديدنش باشد . مردم به او طعنه زدند [ و به كارهايش خرده گرفتند 
  ] من مردى از مهاجرين بودم ، اكثر اوقات خوشى او را مىخواستم و اندكى او را ملامت مىكردم . در حالى كه كمترين كارى كه طلحه و زبير در بارهء عثمان پيش گرفته بودند ، خشونت بود و رنجاندن و ناتوان ساختن او بود . و از عايشه پديدهء ناگهانى و شديد غضب در بارهء عثمان بود كه از وى بروز نمود ، گروهى از\r\n","description":"","footnote":" ( 1 ) . خطبهء 240 . ","page_name":" 94 ","page_number":97},
  {"content":"\r\nمردم بر سرش تاختن آوردند و او را كشتند و مردم بدون جبر و اكراه و با كمال اختيار با من بيعت كردند . » ( 1 )  4 - سوگند به جانم اى معاويه ، اگر با ديد عقلت بنگرى نه با هوى و هوس [ كور كننده 
  ] خواهى ديد بيزارترين [ بركنارترين 
  ] مردم از خون عثمان منم و به يقين خواهى دانست من از وى بر كنار بوده‌ام .\r\n5 - اى معاويه ، گمان مىكنى براى خونخواهى عثمان آمده اى [ قطعا بهتر از همه دانى 
  ] كه خون عثمان را در كجا و چه كسانى ريخته‌اند ، برو از همان جا و از همان اشخاص خون عثمان را مطالبه كن . ( 2 ) \r\n\r\nمسئلهء دهم\r\n- اشعث بن سوّاد از محمد بن سيرين از ابى الخليل نقل مىكند : وقتى كه طلحه و زبير در مربد فرود آمدند ، نزد آنها رفتم و آنها را ديدم كه دور هم جمع شده بودند ، گفتم : شما را به خدا و هم صحبت بودن با رسول خدا ( ص ) سوگند مىدهم ، چه انگيزه اى باعث شده است كه به اين سرزمين ما آمده‌ايد پاسخى به من نگفتند ، سؤالم را تكرار كردم . طلحه و زبير گفتند : ما شنيده‌ايم كه در اين سرزمين شما دنيا ( مقام و مال و منال دنيا ) وجود دارد ، لذا ما آمده‌ايم آن را مىخواهيم . اين پاسخ را آن دو نفر به احنف بن قيس هم داده‌اند .\r\n\r\nمسئلهء يازدهم\r\n- مدائنى روايتى مانند ابو مخنف نقل كرده مىگويد : على عليه السلام در روز جمل ابن عباس را پيش از شروع جنگ به نزد زبير فرستاد . ابن عباس به زبير گفت : امير المؤمنين به شما سلام كرده و به شما مىگويد : مگر تو با اختيار و بدون اكراه با من بيعت نكرده بودى اكنون چه چيزى تو را در بارهء من متزلزل كرده است كه جنگ با من را تجويز نموده اى ابن عباس مىگويد : زبير پاسخى نداشت ، فقط گفت با يك ترس\r\n","description":"","footnote":" ( 1 ) . نامهء شمارهء 1 .  ( 2 ) . نامهء شمارهء 10 . ","page_name":" 95 ","page_number":98},
  {"content":"\r\nشديد ، طمع داريم و غير از اين چيزى نگفت . ( ترس از شكست ، طمع در مقام و طمع در مال و جاه دنيا )\r\n\r\nمسئلهء دوازدهم\r\n- روز جنگ ، صفها براى كارزار روياروى هم قرار گرفت . عثمان بن حنيف به همراه يارانش به ميدان آمد و به آن دو نفر گفت : شما را به خدا و حق اسلام سوگند مىدهم و آن دو را به بيعتى كه با امير المؤمنين عليه السلام كرده بودند متذكر ساخت . آن دو نفر گفتند : ما به خونخواهى عثمان آمده‌ايم . عثمان گفت : خون عثمان چه ارتباطى با شما دارد كجا هستند فرزندان و پسر عموهاى عثمان كه به اين خونخواهى سزاوارتر از شما و ديگر مردمند سوگند به خدا ، مسئله اين نيست كه شما بهانه كرده‌ايد ، بلكه آنچه گلوى شما را مىفشارد ، حسادت بر آن مرد [ على ( ع ) 
  ] است ، زيرا همهء مردم براى بيعت با آن مرد اتفاق نظر پيدا كرده ، اجتماع كردند و شما آرزو داشتيد امر زمامدارى از آن شما باشد . آيا كسى شديدتر و خشنتر از شما در بارهء عثمان وجود داشت . [ آن دو شيخ به جاى پاسخ منطقى ، زشتترين فحش و دشنام را به عثمان بن حنيف دادند و ( حتى ) مادرش را هم در اين فحّاشى بىنصيب نگذاشتند 
  ] عثمان به زبير گفت : اگر صفيه و منزلت او در نزد پيامبر اكرم ( ص ) نبود ، تو را براى فرار از واقعياتى كه در بارهء تو اظهار مىكردم ، به مخفىگاه تاريك مىكشاندم . آن گاه رو به طلحه نمود و چنين گفت : « اما داستان ما بين من و تو اى فرزند صعبه بالاتر از آنست كه با سخن ادا شود ، اگر امر چنين نبود به شما دو نفر حقايقى را مىفهماندم كه سخت شما را ناراحت مىكرد .\r\nسپس عثمان رو به سوى آسمان كرد و گفت : خداوندا ، من با دلايلى كه آوردم عذر اين دو مرد را قطع كردم .\r\n\r\nمسئلهء سيزدهم\r\n- عثمان بن حنيف به اصحاب جمل حمله اى سخت نمود و جنگ شديدى ميان دو گروه در گرفت ، سپس از يكديگر جدا شدند و مصالحه كردند كه\r\n","description":"","footnote":"","page_name":" 96 ","page_number":99},
  {"content":"\r\nمعاهدهء صلح ميان آن دو گروه نوشته شود . متن معاهده نامه چنين نوشته شد : اينست آن مصالحه نامه اى كه عثمان بن حنيف انصارى و كسانى از مؤمنين و شيعيان امير المؤمنين على بن ابي طالب ( ع ) با طلحه و زبير و كسانى از مؤمنين و مسلمين كه با آن دو نفر و از پيروانشان هستند ، مقرر داشتند و نوشتند : دار الإمارة ( حاكم نشين ) و رحبه و مسجد و بيت المال و منبر در اختيار عثمان بن حنيف قرار مىگيرد و طلحه و زبير و كسانى كه با اين دو نفر هستند در هر جا از بصره كه بخواهند مىتوانند فرود آيند و هيچ يك از طرفين ضررى در راه و بازار و جايگاه آب و اماكن استراحت عمومى به يكديگر وارد نياورند تا آن گاه كه امير المؤمنين ( ع ) وارد بصره شود ، در اين موقع اگر خواستند در جمع مؤمنين و مسلمين داخل مىشوند و اگر خواستند هر گروهى دنبال آنچه كه مىخواهد و دوست دارد چه جنگ و چه صلح و چه اقامت در بصره و چه خروج از آن ، مىرود . و بر ذمهء هر دو گروه است عهد خداوندى و پيمان او و شديدترين مسئوليتى كه خدا بر يك پيامبر مقرر مىدارد و نامه مهر شد و عثمان بن حنيف به دار الاماره برگشت و به ياران خود گفت : خداوند شما را رحمت كناد برگرديد نزد خانواده هايتان و اسلحه را بر زمين گذاريد و زخمىهايتان را مداوا كنيد . چند روز به همين منوال گذشت .\r\nسپس طلحه و زبير گفتند : « اگر على ( ع ) از راه برسد و ما در اين حال ناتوانى و اندك باشيم گردنهاى ما را مىگيرد ، لذا اتفاق نظر كردند كه با قبايل به مراسلات بپردازند و عرب را به خودشان متمايل بسازند . در نتيجه پيامها به سوى چشمگيران مردم و رؤساء فرستاده آنان را به خونخواهى عثمان و بر كنار كردن على ( ع ) از خلافت و بيرون راندن عثمان بن حنيف از بصره دعوت كردند . چند قبيله اين دعوت را اجابت نمودند .\r\n\r\nمسئلهء چهاردهم\r\n- وقتى كه كار بر طلحه و زبير هموار گشت در يك شب تاريك كه باد و بارانى بود با يارانشان در حالى كه زره را از زير و لباس را از رو پوشيده بودند ، حركت كردند و نزديك بامداد به مسجد رسيدند . عثمان بن حنيف جلوتر از آنان به\r\n","description":"","footnote":"","page_name":" 97 ","page_number":100},
  {"content":"\r\nمسجد آمده بود و نماز برقرار شد ، عثمان بن حنيف براى امامت پيش رفت ، ياران طلحه و زبير او را عقب كشيدند و زبير را پيش آوردند . سبابجه ( توضيح اين لغت در مباحث گذشته داده شده است ) كه پاسبانان و نگهبانان بيت المال بودند آمدند و زبير را عقب كشيدند و عثمان را پيش آوردند . . . بالاخره زبير پيروز شد و به ياران مسلَّح خود فرياد زد : بگيريد عثمان بن حنيف را پس از آنكه عثمان با مروان بن حكم زد و خورد كردند عثمان را تا حد مرگ زدند ، ابروها و مژه‌ها و همهء موى سر و صورتش را كندند . سپس نگهبانان بيت المال را با عثمان به نزد عايشه بردند . عايشه به ابان بن عثمان گفت : عثمان بن حنيف را ببر بيرون و سرش را بزن ، زيرا انصار پدر تو را كشتند و به كشتنش يارى كردند عثمان گفت : اى عايشه ، اى طلحه و اى زبير ، برادرم سهل بن حنيف جانشين على بن ابي طالب ( ع ) در مدينه است و سوگند به خدا مىخورم اگر مرا بكشيد ، يقين بدانيد كه شمشير در فرزندان و پدران و دودمان و گروهتان به كار اندازد و كسى را از شما زنده نگذارد . با شنيدن اين تهديد از كشتن عثمان خوددارى نمودند .\r\n\r\nمسئلهء پانزدهم\r\n- عايشه به زبير پيام فرستاد كه سبابجه ( نگهبانان بيت المال ) را بكش زيرا شنيدم به تو اهانت كرده‌اند [ آيا مجازات اهانت به يك فرد آن هم با نيت حفظ جامعه از فتنه و فساد ، كشتن 70 نفر است 
  ] راوى مىگويد : سوگند به خدا ، زبير آن نگهبانان را كه 70 نفر بودند مانند گوسفند سر بريد متصدى اين قتل عام عبد اللَّه پسر زبير بود . گروهى از آن نگهبانان مانده بودند كه بيت المال را شديدا حفاظت مىكردند .\r\nنگهبانان گفتند ما بيت المال را به شما تحويل نمىدهيم تا امير المؤمنين ( ع ) وارد شود . زبير شبانه با لشكرى به سوى آنان حركت كرد و با آنان به كارزار پرداخت و 50 اسير از آنان گرفت و همه آنها را با زجر و شكنجه كشت صقب بن زبير مىگويد : شماره كشته شدگان نگهبانان در آن روز 400 نفر بود .\r\n\r\nمسئلهء شانزدهم\r\n- نگهبانان بيت المال ( سبابجه ) اولين گروه از مسلمانان بودند كه\r\n","description":"","footnote":"","page_name":" 98 ","page_number":101},
  {"content":"\r\nگردنشان با زجر و شكنجه زده شد و حيله گرى طلحه و زبير در بارهء عثمان بن حنيف ، اولين مكَّارى و حيله پردازى در اسلام بود\r\n\r\nمسئلهء هفدهم\r\n- پس از آنكه طلحه و زبير غلبه كردند ، داخل بيت المال شدند ، همهء مال را گرفتند و گفتند ما از مردم بصره براى اين مال شايسته تريم . پس از آنكه امير المؤمنين ( ع ) غلبه كرد همهء اموال غارت شده را بر بيت المال مسلمين برگرداند و آنها را ميان همهء مسلمانان تقسيم فرمود .\r\n\r\nمسئلهء هجدهم\r\n- پس از آنكه امير المؤمنين عليه السلام مردم ياغى را در بصره مغلوب ساخت ، دستور داد با صداى بلند اعلان كنند : 1 - هيچ مجروحى را نكشند . 2 - و هر كس كه از معركهء جنگ روى گرداند ، او را تعقيب نكنند . 3 - هيچ پرده و پوشاكى را كنار نزنند . 4 - اموالى را غارت نكنند . و هيچ زنى را به هيجان درنياورند . 5 - و هيچ كشته شده اى را مثله نكنند . عمار بن ياسر گفت : نظرتان در بارهء اسير كردن اولاد دشمن چيست على ( ع ) فرمود : من راهى بر آنان نمىبينم ، جز اين نيست كه ما با كسى به كشتار برخاستيم كه با ما به كشتار پرداخت . يكى از قاريان قرآن از ياران على ( ع ) عرض كرد اولاد و اموال آنان ( دشمنان ) را بين ما تقسيم كن و اگر چنين تقسيمى جايز نيست ، پس كدامين علت خون آنان را حلال ولى اموالشان را ممنوع ساخت امير المؤمنين ( ع ) فرمودند : امّا كودكان كه در جامعهء اسلامى ( هجرت ) زندگى مىكنند ، ما راهى بر آنها نداريم و نمىتوانيم آنان را تقسيم كنيم . و جز اين نيست كه ما كسانى را كشتيم كه عليه حكومت قانونى اسلام طغيان كردند و با ما به كشتار برخاستند . عمّار عرض كرد : پس آنان را كه روى از جنگ برگرداندند و يا جراحت برداشتند ، تعقيب نكنيم . على ( ع ) فرمود : نه ، زيرا ما به آنان امان داده‌ايم و فرمود : « به زنهاى كشته شدگان از اهل بصره دستور دهيد عده بگيرند و اگر اسيرى را از آنان ( اصحاب جمل ) آوردند اگر كسى را كشته [ يا در كشتار شركت نموده است 
  ] ، كشته شود و اگر دليلى بر قتل و يا شركت در قتل\r\n","description":"","footnote":"","page_name":" 99 ","page_number":102},
  {"content":"\r\nوجود نداشته باشد آزاد شود . » ( 1 )  اين بود هويت و آرمانها و رفتارهاى على ( ع ) و يارانش در برابر آتش افروزان جنگ جمل مانند طلحه و زبير و ياران آنان با آن هويت و آرمانها و رفتارهايشان . حال هر محقق صاحبنظر كه از وجدان علمى و دريافت ارزشهاى عالى انسانى برخوردار است ، مىتواند با توجه به اصول و مبانى عالى اسلام و راهنماييهاى عقل سليم ، داورى خدا پسند در قضاياى مورد بحث داشته باشد .\r\n14 ، 16 - فو اللَّه لو لم يصيبوا من المسلمين إلَّا رجلا واحدا معتمدين [ معتمدين 
  ] لقتله ، بلا جرم جرّه ، لحلّ لي قتل ذلك الجيش كلَّه إذ حضروه فلم ينكروا ، و لم يدفعوا عنه بلسان و لا بيد دع ما أنّهم قد قتلوا من المسلمين مثل العدّة الَّتي دخلوا بها عليهم ( سوگند به خدا ، اگر آنان از مسلمانان تنها يك فرد را از روى تعمد و بدون ارتكاب جرم مىكشتند ، كشتن همهء آن لشكريان براى من حلال بود ، زيرا آنان حاضر بودند و آن جنايت وقيح را منكر نشدند ، نه با زبان از مقتول مظلوم دفاع كردند و نه با دست )\r\n\r\nايستادن و تماشا كردن جنايت وقيح قتل نفس\r\nبا علم به ممنوعيت شديد آن و با قدرت بر جلوگيرى از آن مساوى همان قتل نفس است .\r\n1 - با توجه به بديهى بودن ممنوعيت شديد قتل نفس در جامعهء اسلامى ، بلكه در همهء جوامع و ملل ، 2 - با توجه به اين كه مطابق كلام خداوندى * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ ) * ( 2 )  ( هر كس يك انسان را بدون عنوان قتل نفس يا فساد در روى زمين بكشد مانند اينست كه همهء انسانها را كشته و هر\r\n","description":"","footnote":" ( 1 ) . منهاج البراعه ، ج 17 ، ص 93 .  ( 2 ) . سورهء المائده ، آيه 32 . ","page_name":" 100 ","page_number":103},
  {"content":"\r\nكس يك انسان را احياء كند مانند اينست كه همهء انسانها را احياء نموده است ) 3 - با توجه به اين كه ايستادن و تماشا كردن كشتن يك انسان مظلوم با وجود قدرت بر جلوگيرى از آن ، مساوى حلال تلقى كردن اين پديدهء حرام است كه از شديدترين محرمات و مانند شركت در قتل است ، 4 - با توجه به اين كه پيمان شكنان با شركت در ايجاد صحنهء كشتار مسلمانان و تقويت ستمكارانى كه بدون علت مجوز ، مردم با ايمان را با بدترين شكنجه‌ها كشتند و مصداق كاملا روشن فساد در روى زمين را به وجود آوردند كه اين پديده مستقلا موجب شديدترين كيفرها از قتل گرفته تا تبعيد از جايگاه زندگى براى آنان مىباشد ، 5 - با توجه به پاسخى كه امير المؤمنين عليه السلام به ابو بردة بن عوف الازدى فرمودند [ كه ذيلا متذكر مىشويم 
  ] با توجه به همهء اين امور ، معنا و علت سخن امير المؤمنين ( ع ) [ كه اگر آنان يك مسلمان را مىكشتند ، كشتن همهء آنان براى من جايز بود 
  ] روشن مىگردد .\r\nابو بردة بن عوف الازدى ( 1 )  پس از اولين خطبهء على ( ع ) پس از برگشتن از بصره به كوفه ، چنين سؤال كرد : « يا امير المؤمنين آنان كه در پيرامون عايشه و طلحه و زبير بودند ، به چه علتى كشته شدند » آن حضرت چنين پاسخ دادند : « آنان شيعيان و كارگزاران و برادر ربيعهء عبدى رحمة اللَّه عليه را در جمعى از مسلمانان كشتند ، زيرا آنان به اصحاب جمل گفتند ما مانند شما پيمان شكنى نمىكنيم و مانند شما حيله گرى به راه نمىاندازيم . اصحاب جمل بر همهء آنان حمله بردند و آنان را كشتند . از آنان خواستم قاتلان برادران مرا به من تحويل بدهند تا قصاص مقتولين را از آنان بگيرم ، سپس كتاب خداوندى ما بين من و آنان حَكَم\r\n","description":"","footnote":" ( 1 ) . اين شخص از جملهء كسانى بود كه از يارى امير المؤمنين عليه السلام تخلف كرده ، در كوفه مانده بود . ","page_name":" 101 ","page_number":104},
  {"content":"\r\n( حاكم ) باشد . آنان از دادن پاسخ مثبت به اين پيشنهاد من خوددارى كردند و با من و ياران من به كشتار برخاستند ، در صورتى كه در گردن آنان بيعت من با خون هزار [ يا هزاران 
  ] شهيد بود . من به اين علت با آنان به كشتار برخاستم آيا باز تو در اين جريان شك دارى ابو برده گفت : من تا كنون در شك بودم ، امّا حالا حقيقت را فهميدم و خطاى گروه مقابل تو براى من آشكار گشت و روشن شد كه تويى هدايت شده و بر حق . » ( 1 ) \r\n","description":"","footnote":" ( 1 ) . منهاج البراعة مرحوم محقق هاشمى خوئى ، ج 17 ، ص 176 و 177 . ","page_name":" 102 ","page_number":105},
  {"content":"\r\n\r\n173 متن خطبهء صد و هفتاد و سوم\r\n\r\nو من كلام له عليه السلام في رسول اللَّه ، صلَّى اللَّه عليه و سلَّم ، و من هو جدير بأن يكون للخلافة و في هوان الدنيا 1\r\nرسول اللَّه\r\nأمين وحيه ، و خاتم رسله ، و بشير رحمته ، و نذير نقمته 2\r\nالجدير بالخلافة\r\nأيّها النّاس ، إنّ أحقّ النّاس بهذا الأمر أقواهم عليه ، و أعلمهم بأمر اللَّه فيه 3 فإن شغب شاغب استعتب ، فإن أبى قوتل 4 و لعمري ، لئن كانت الإمامة لا تنعقد حتّى يحضرها عامّة النّاس ، فما إلى ذلك سبيل 5 و لكن أهلها يحكمون على من غاب عنها 6 ثمّ ليس للشّاهد أن يرجع ، و لا للغائب أن يختار ألا و إنّي أقاتل رجلين : رجلا ادّعى ما ليس له ، و آخر منع الَّذي عليه 7 أوصيكم عباد اللَّه بتقوى اللَّه فإنّها خير ما تواصى العباد به ، و خير عواقب الأمور عند اللَّه 8 و قد فتح باب الحرب بينكم و بين أهل القبلة 9 ، و لا يحمل هذا العلم إلَّا أهل\r\n","description":"","footnote":"","page_name":" 103 ","page_number":106},
  {"content":"\r\nالبصر و الصّبر و العلم بمواضع الحقّ 10 فامضوا لما تؤمرون به ، وقفوا عند ما تنهون عنه 11 و لا تعجلوا في أمر حتّى تتبيّنوا ، فإنّ لنا مع كلّ أمر تنكرونه غيرا 12 .\r\nهوان الدنيا\r\n13 ألا و إنّ هذه الدّنيا الَّتي أصبحتم تتمنّونها و ترغبون فيها 13 ، ، و أصبحت تغضبكم و ترضيكم 14 ليست بداركم ، و لا منزلكم الَّذي خلقتم له و لا الَّذي دعيتم إليه 15 ألا و إنّها ليست بباقية لكم و لا تبقون عليها 16 و هي و إن غرّتكم منها فقد حذّرتكم شرّها 17 فدعوا غرورها لتحذيرها ، و أطماعها لتخويفها 18 و سابقوا فيها إلى الدّار الَّتي دعيتم إليها 19 و انصرفوا بقلوبكم عنها 20 و لا يخنّنّ أحدكم خنين الأمة على ما زوي عنه منها 21 و استتمّوا نعمة اللَّه عليكم بالصّبر على طاعة اللَّه و المحافظة على ما استحفظكم من كتابه 22 ألا و إنّه لا يضرّكم تضييع شيء من دنياكم بعد حفظكم قائمة دينكم 23 ألا و إنّه لا ينفعكم بعد تضييع دينكم شيء حافظتم عليه من أمر دنياكم 24 أخذ اللَّه بقلوبنا و قلوبكم إلى الحقّ ، و ألهمنا و إيّاكم الصّبر 25\r\n","description":"","footnote":"","page_name":" 104 ","page_number":107},
  {"content":"\r\n\r\nترجمهء خطبهء صد و هفتاد و سوم\r\n\r\nدر بارهء رسول خدا صلى اللَّه عليه و آله و سلم و در اين كه چه كسى شايستهء خلافت است و در حقارت دنيا 1\r\n[ رسول خدا ( ص ) 
  ] امين وحى او و خاتم رسولان او بود و بشارت دهندهء رحمت و تهديد كننده از عذاب او 2 . اوست شايستهء خلافت . اى مردم ، شايسته ترين انسانها به امر خلافت ، نيرومندترين مردم بر اين امر است ، و داناترين آنان به مشيت خداوندى در بارهء آن . 3 اگر كسى در موضوع خلافت پس از ثبوت آن شرّ و فساد برانگيزد ، بايد او را وادار به توبه و بازگشت نمود و اگر امتناع بورزد ، بايد با او به پيكار برخاست 4 و سوگند به جانم ، اگر بنا شود كه زمامدارى بدون حضور و اجتماع همهء مردم تحقق نيابد ، هرگز راهى بر چنين اجتماع و حضور همه بدون استثناء وجود ندارد . 5 آنچه كه امكان پذير است اينست كه انسانهاى شايسته از عموم مردم كه توانايى حضور در انتخاب زمامدار را دارند ، با نظرى كه مىدهند ، بر كسانى كه غايبند ، تعيين تكليف مىكنند . 6 پس از اين گزينش ، نه آن كسى كه حاضر است مىتواند از نظر خود برگردد و نه كسى كه غايب بوده است ، مىتواند زمامدار ديگرى را مطرح كند 7 [ مگر اين كه به خطا رود و راه انحراف پيش گيرد 
  ] آگاه باشيد من با دو نفر جنگ خواهم كرد : مردى كه چيزى را ادّعا كند كه شايستهء آن نيست و مردى كه از اداى حقّى [ امانتى 
  ] كه به عهده دارد ، امتناع بورزد . 7 اى\r\n","description":"","footnote":"","page_name":" 105 ","page_number":108},
  {"content":"\r\nبندگان خدا ، شما را به تقواى الهى توصيه مىكنم ، زيرا وصيت به تقوى بهترين وصيتى است كه مردم در بارهء يكديگر انجام مىدهند و شايسته ترين عواقب امور [ پايان همهء امور زندگى 
  ] در نزد خدا است . 8 اكنون جنگ ميان شما و اهل قبله آغاز شده است 9 و پرچم اين جنگ را نبايد بر دوش بگيرد مگر كسى كه بينا به امور و شكيبا و به موارد حق دانا باشد . 10 پس حركت كنيد به سوى آنچه مأموريت داريد و توقف كنيد در جايى كه نهى از اقدام شده‌ايد . 11 در هيچ مسئله اى عجله نكنيد تا تحقيق كامل در بارهء آن نموده باشيد ، زيرا براى ما در هر امرى كه منكر آن مىشويد ، تغييراتى است . 12 آگاه باشيد ، اين دنيايى كه شما همواره آن را آرزو مىكنيد و رغبت و ميل به آن داريد 13 و اين دنيا هم شما را گاهى خشنود و گاهى ناخشنود مىدارد 14 ، خانهء جاودانى براى شما نيست و نه آن منزلى است كه براى آن آفريده شده‌ايد و نه جايگاهى است كه به آن دعوت شده‌ايد . 15 قطعى است كه اين دنيا براى شما پايدار نبوده و شما هم براى دنيا پايدار نيستيد . 16 اين دنيا اگر چه شما را فريب داده است ، با اين حال شما را از شرّ خود نيز برحذر داشته است . 17 پس فريبكارى دنيا را در برابر تهديدى كه شما را نموده است رها كنيد و عوامل طمع آن را در مقابل ترساندن شما از خود دور كنيد . 18 در اين دنيا رو به آن سراى ابدى سبقت جوييد كه به سوى آن دعوت شده‌ايد 19 و با دلهاى خود از اين دنياى ناپايدار روى گردان شويد 20 و هيچ يك از شما ناله نكند چونان كنيزى كه از دنياى او چيزى سلب شده باشد 21 و نعمت خداوندى را به وسيلهء صبر بر اطاعت خداوندى و التزام به آنچه كه خداوند در كتابش شما را به آن ملزم ساخته است تتميم نماييد . 22 آگاه باشيد چيزى كه از دنيا از دست مىدهيد ضررى به شما وارد نخواهد كرد ، مادامى كه ركن دينتان را حفظ كرده باشيد . 23 نيز آگاه باشيد اگر دينتان را ضايع كنيد هر آنچه كه از امور دنيوى خود حفظ كنيد ، سودى براى شما نخواهد داشت . 24 خداوند دلهاى ما و شما را به سوى خود جذب نمايد و به ما و شما صبر عنايت فرمايد . 25\r\n","description":"","footnote":"","page_name":" 106 ","page_number":109},
  {"content":"\r\n\r\nتفسير عمومى خطبهء صد و هفتاد و سوم\r\n\r\nاين خطبه در بارهء رسول خدا صلى اللَّه عليه و آله و سلم و در بارهء كسى است كه سزاوار خلافت است و در پستى اين دنيا است 2\r\n- رسول اللَّه - أمين وحيه ، و خاتم رسله ، و بشير رحمته ، و نذير نقمته ( رسول خدا امين وحى او بود و خاتم رسولان او و بشارت دهنده رحمت و تهديد كننده از عذاب او )\r\nرسول الله ( ص ) امين وحى او بود\r\nاين نكتهء بسيار با اهميت براى اكثر مردم مخفى است كه براى شايستگى يك انسان به اين كه وحى بر او نازل شود ، چه زمينه اى لازم است نمونه اى از شرايط به وجود آمدن چنين زمينه اى را مىتوان چنين بيان كرد :\r\nشرط يكم - طهارت نسل كه مجراى قانونى به وجود آمدن يك شخصيت الهى است . در تأثير طهارت نسل از ديدگاه اركان تشكيل دهندهء وجود آدمى جاى انكار و ترديد نيست . مهمترين دليلى كه بر مبناى علم براى اين شرط در نظر گرفته شده است ، پديدهء تأثير عواملى ارثى است كه مقتضيات صفات ارزشى و ضد ارزشى را به نسلهاى\r\n","description":"","footnote":"","page_name":" 107 ","page_number":110},
  {"content":"\r\nبعدى منتقل مىسازد [ نه علل تامهء آنها را 
  ] .\r\nشرط دوم - كمال فهم و عقل و ذكاوت و درايت است كه موجب آشنايى پيامبر به مبادى كلَّى عالم هستى آن چنان كه هست و معرفت كامل او به انسان در هر دو قلمرو « آن چنان كه هست » و « آن چنان كه بايد » مىباشد .\r\nشرط سوم - صفاى كامل درونى و شرح صدر در عاليترين حدّ كه قدرت فراگيرى واقعيات و حقايقى را به پيامبر عنايت كند كه مربوط به موضوعات و مسائل رسالت او باشد .\r\nشرط چهارم - امانتدارى كامل در بارهء وحيى كه به او مىشود اين شرط با اهميت فوق العاده اى كه براى گرفتن وحى و ابلاغ آن به مردم دارد ، علَّت اساسى اطمينان مردم به پيامبر است كه ترديدى در بارهء از جانب خدا بودن وحى به خود راه ندهند . اين استعداد امانت است كه از اختلاط وحى به تخيلات و توهّمات و تجسيمات بىاساس و پيروى از اصول پيش ساخته و ساير بازيگرىهاى مغزى جلوگيرى مىكند . در آياتى از قرآن مجيد اشاره اى كاملا روشن به اين شرط شده است . از آن جمله : * ( 1 - إِنَّه لَقَوْلُ رَسُولٍ كَرِيمٍ وَما هُوَ بِقَوْلِ شاعِرٍ قَلِيلًا ما تُؤْمِنُونَ ، وَلا بِقَوْلِ كاهِنٍ قَلِيلًا ما تَذَكَّرُونَ ، تَنْزِيلٌ مِنْ رَبِّ الْعالَمِينَ . وَلَوْ تَقَوَّلَ عَلَيْنا بَعْضَ الأَقاوِيلِ لأَخَذْنا مِنْه بِالْيَمِينِ . ثُمَّ لَقَطَعْنا مِنْه الْوَتِينَ ) * ( 1 )  ( قطعا اين قرآن سخن پيامبر اكرم [ يا جبرئيل 
  ] است [ كه از خدا حكايت مىكند 
  ] و آن سخن شاعر نيست ، اندكى از شما هستند كه ايمان مىآورند و آن سخن جادوگر نيست . اندك است از شما كسانى كه متذكر مىشوند . فرستاده شده ايست از طرف پروردگار عالميان . و اگر بعضى از سخنان را [ كه از ما نيست 
  ] به ما نسبت بدهد ، دستش را مىگيريم . سپس شاهرگش را مىزنيم . ) 2 - وَإِنْ كادُوا لَيَفْتِنُونَكَ عَنِ الَّذىِ أَوْحَيْنا إِلَيْكَ لِتَفْتَرِىَ عَلَيْنا غَيْرَه وَإِذاً لأَتَّخَذُوكَ\r\n","description":"","footnote":" ( 1 ) . سورهء الحاقة ، آيات 40 تا 46 . ","page_name":" 108 ","page_number":111},
  {"content":"\r\nخَلِيلًا . وَلَو لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا . إِذاً لأَذَقْناكَ ضِعْفَ الْحَياةِ وَضِعْفَ الْمَماتِ ثُمَّ لا تَجِدُ لَكَ عَلَيْنا نَصيِراً ( 1 )  ( نزديك بود آن چشمگيران عرب تو را در آنچه كه به تو وحى كرده‌ايم به اضطراب و آشوب بيندازند در نتيجه غير از آنچه را كه به تو وحى كرده‌ايم به ما نسبت بدهى . و اگر اين نابكارى را ولو براى هدف عالى از آنها مىپذيرفتى ، تو را براى خود دوست اتّخاذ مىكردند . و اگر ما قلب تو را تثبيت نمىكرديم ، نزديك بود اندكى به آنان اعتماد كنى . در اين صورت دو برابر عذاب زندگى و دو برابر عذاب مرگ خطاكاران را به تو مىچشانديم ، سپس از ما براى خود يارى نمىيافتى ) با اين كه پيامبر اكرم ( ص ) شعر خوب و مطابق واقع را دوست مىداشت و گاهى گوش به آن فرا مىداد مانند اشعار حسان بن ثابت ، همچنين با اين كه تعليم مطابق بعضى از منقولات قصيدهء لاميّة العرب لبيد بن ربيعهء عامرى را توصيه نموده فرموده بود : عَلِّمُوا أَوْلادَكُمْ لامِيَّةَ الْعَرَبِ ( 2 )  ( تعليم كنيد به فرزندانتان قصيده لاميّة العرب ) را هرگز شعر نفرمود و مىگويند : آن حضرت يك بار شعر معروف منسوب به نابغهء ذبيانى :\r\n\r\nسَتُبْدىِ لَكَ الأَيَّامُ ما كُنْتَ جاهِلًا\r\nوَ يَأْتِيكَ بِالأَخْبارِ ما لَمْ تَزَوَّدِ\r\n\r\nرا چنين خوانده بود :\r\n\r\nسَتُبْدىِ لَكَ الأَيَّامُ ما كُنتَ جاهِلًا\r\nوَ يَأْتِيَكَ ما لَمْ تَزَوَّدِ بِالأَخبارِ\r\n\r\n","description":"","footnote":" ( 1 ) . سورهء الاسراء ، آيات 73 تا 75 .  ( 2 ) . يكى از ابيات لامية العرب سرودهء ( لبيد بن ربيعه ) ( نه لاميهء شنفرى ) اين است كه مىگويد :\r\n\r\nأَلا كُلُّ شَىْءٍ ما خَلَا الله باطِلٌ\r\nوَ كُلُّ نَعيمٍ لا مُحَالَةَ زائِلُ\r\n\r\n( آگاه باشيد هر چيزى غير از خدا باطل است و هر نعمتى به ناچار رو به زوال ) برخى گفته‌اند : رسول خدا ( ص ) فرموده است : إنَّ أَصْدَقُ بَيْتٍ قالَتْه الْعُرْبُ ما قالَه لَبِيْدُ : « أَلا كُلُّ شَىْءٍ . . . »\r\n( راستترين بيتى كه عرب گفته است ، بيت لبيد بن ربيعه است . . . ) ","page_name":" 109 ","page_number":112},
  {"content":"\r\nيا « ما لَمْ تَزَوَّدِ مِنَ الأَخْبارِ » معناى شعر چنين است : ( روزگار آنچه را تو به آن جاهل هستى آشكار خواهد ساخت و براى تو اخبارى را خواهد آورد كه آمادهء آنها نبودى ) * ( 3 - يا أَيُّهَا الْمُزَّمِّلُ . قُمِ اللَّيْلَ إِلَّا قَلِيلًا . نِصْفَه أَوِ انْقُصْ مِنْه قَلِيلًا . أَوْ زِدْ عَلَيْه وَرَتِّلِ الْقُرْآنَ تَرْتِيلًا . إِنَّا سَنُلْقِي عَلَيْكَ قَوْلًا ثَقِيلًا . إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا ) * ( 1 )  ( اى پيچيده بر لباسش [ يا عبايش 
  ] براى عبادت شبانگاهى برخيز مگر كمى . [ تو مخيّرى 
  ] براى عبادت نصفى از شب يا به استثناى اندكى از آن را . و يا قدرى به آن بيفزا و قرآن را با نظم خاص خود بخوان . ما بر تو سخنى سنگين القاء خواهيم كرد . [ باشد كه زمينه براى تحمّل و ابلاغ آن در تو به وجود بيايد 
  ] توجه و نيايشها و گرايشهاى شبانگاهى محكمتر و مؤثرتر براى صفاى قلب و براى دريافت حقايق وحيى عالىتر و مستحكمتر است . )\r\n2 - وَبَشِيرُ رَحْمَتِه ، وَنَذِيرُ نِقْمَتِه ( اوست بشارت دهنده به رحمت خداوندى و تهديد كننده به عذاب الهى ) .\r\n\r\nتفاوت رحمت خداوندى و عذاب آن مقام ربوبى در موارد هر يك از آن دو\r\nرحمت خداوندى بر سه قسم است :\r\n\r\nقسم يكم - مربوط به ذات رحمانيت و رحيميت او است\r\nكه به عنوان پاداش نيكوكارى براى بندگان مقرر نمىگردد ، زيرا رحمانيت و فيض و لطف او نخستين ارتباط او با بندگانش در عالم وجود است ، زيرا همين صفت ربوبى است كه باعث روشن نمودن نور وجود در جهان گشته است .\r\n\r\nقسم دوم - رحمت و فيض و لطف او است\r\nكه مطابق وعده اى كه داده است به عنوان پاداش نيكوكارى بندگان او مىباشد .\r\n\r\nقسم سوم - رحمت و كرامتى است\r\nنه به عنوان پاداش در موقع نيكوكارى ، [ زيرا بنا به\r\n","description":"","footnote":" ( 1 ) . سورهء المزمل ، آيات 1 تا 6 . ","page_name":" 110 ","page_number":113},
  {"content":"\r\nيك نظريه الطاف و عنايات خداوندى براى بندگان مطيع مربوط به فضل و احسان او است نه استحقاق ضرورى بندگان 
  ] بلكه همانطور كه گفتيم به عنوان فضل و احسان در هنگام عمل صالح .\r\nولى نقمت و عذاب خداوندى تنها يك قسم است ، يعنى بيش از يك مورد ندارد و آن هم موقعى است كه خطايى از بنده اش صادر شود و توبه نكند . در اين مورد هم چنان نيست كه عذاب و نقمت يك امر ضرورى باشد . زيرا بر مبناى يك اصل كلامى « خداوند بر مبناى حكمت و مشيت بالغهء خود ، پاداش نيكوكارىها را بر خود مقرر فرموده است ، و لذا از پاداش تخلف نمىفرمايد ، در صورتى كه در تعذيب و انتقام چنين قرارى وجود ندارد . » و اين اصل در مباحث گذشته مورد تحقيق مشروح قرار گرفته است كه تعذيب و انتقام معلول انحراف و انحطاط خود شخص و در برخى موارد براى تطهير انسان از آثار خطاها است نه اين كه گناهان بندگان به خدا ضررى برساند و او به اين جهت در صدد تعذيب بندگان و انتقام از آنان برآيد .\r\n3 ، 4 - الجدير بالخلافة أيّها النّاس ، إنّ أحقّ النّاس بهذا الأمر أقواهم عليه ، و أعلمهم بأمر اللَّه فيه فإن شغب شاغب استعتب ، فإن أبى قوتل ( اى مردم شايسته ترين انسانها به خلافت نيرومندترين مردم بر اين امر و داناترين آنان است )\r\n\r\nخلافت برازندهء نيرومندترين انسانها و داناترين آنان مىباشد .\r\nدو عامل اساسى ، پيش برد « حيات معقول » انسانها را به طور حتم تضمين مىكند : عامل يكم - علم و معرفت به ارتباطات چهارگانهء انسان در دو قلمرو « آن چنان كه هستند » و « آن چنان كه بايد باشند » .\r\nعامل دوم - حكَّام برازنده و جامع نيروى مديريت انسانها و علم و معرفت . بررسى و\r\n","description":"","footnote":"","page_name":" 111 ","page_number":114},
  {"content":"\r\nتحقيق در بارهء علم و معرفت در مباحث مختلف اين مجلدات تا حدودى انجام گرفته است . مطالعه كنندگان ارجمند مىتوانند با مراجعه به فهرست مجلدات ، آنها را مورد بررسى قرار دهند .\r\nدر اين مبحث چند مسئلهء مهم را پيرامون حكَّام و زمامداران برازنده ارائه مىنماييم :\r\n\r\nمسئلهء يكم\r\n- معناى اين كه امير المؤمنين ( ع ) مىفرمايد « نيرومندترين مردم » ، بدون كشف معناى حقيقى قدرت ، قابل فهم نيست . براى فهم معناى حقيقى قدرت ، نخست يك اعتراف صريح به شرمندگى بشر آگاه در طول تاريخ به جهت جهل او در بارهء معناى قدرت ، ضرورى است ، زيرا اگر ما قدرت را به همان مفهوم عامل دگرگونىهاى طبيعى و قراردادى به وسيلهء نيروهاى طبيعى يا مردم قدرتمند بگيريم [ چنان كه اكثريت قريب به اتفاق مردم جوامع در همهء دورانها چنين تصور مىكنند 
  ] نه تنها ما به مفهوم قدرت حقيقى پشت پا زده و به بشريت خيانت كرده‌ايم ، بلكه يكى از اساسىترين عوامل به وجود آمدن قدرتهاى طبيعى و قراردادى را كه تقيد به ارزشها و تعديل خودخواهىها است ، نابود مىسازيم . اين يك فكر نابخردانه است كه با حذف مفهوم نيرومندى از كسانى كه توانايى مالكيت بر خود را داشته و فداكارىها كرده و از اين راه خدمات شايانى به نوع بشريت نموده‌اند چنين انسانهاى بزرگ و سازنده را نه تنها نيرومند ندانيم ، بلكه بدانجهت كه از لذايذ و كاميابىهاى خودخواهانه براى خدمت به مردم و سازندگى خويشتن چشم پوشيده‌اند ، عاجز و زبون و بدبخت هم تلقى كنيم . چه خيانتى براى بشريت تباه كننده تر از اين كه نيروى اميد انسانها را به زندگى كه آنان را از خودكشى باز مىدارد ، و عظمت حيات را به جهت وابستگى به خداوند بزرگ براى آنان قابل درك مىسازد ، ناديده بگيرد و مردم را در پوچى غوطه ور بسازد . شگفتتر از اين نابخردىها اين كه هنوز كتابهايى در تفسير نيرو ، از ديدگاه‌هاى نويسندگانى از انسان بىخبر ، مانند نيچه و ماكياولى و امثال اينان [ نه به عنوان يك عده نظريات كهنه در بارهء\r\n","description":"","footnote":"","page_name":" 112 ","page_number":115},
  {"content":"\r\nانسان مانند بطلميوس صاحب نظريات كهنه و پوسيده در بارهء كيهان شناسى 
  ] مورد بحث فلسفى قرار مىگيرند و نمىدانند كه با ترويج و داغ نگاه داشتن اين گونه تخيلات بىاساس ، قدرت اصلى را از مردم كه حيات و آزادى و عدالت را براى همهء انسانها به رسميت مىشناسد ، مىگيرند و آنان را به زنجير گرانبار خودخواهى مىكشند\r\n\r\nمسئلهء دوم\r\n- مقدار اختيار مردم در انتخاب حاكم اصلح كه بتواند استعدادهاى متنوع افراد جامعه را در حدود امكان به فعليت برساند ، به طورى كه در موقع توجه به زندگى سپرى شدهء خود در اين دنيا نگويند :\r\n\r\nمن كيستم تبه شده سامانى\r\nافسانه اى رسيده به پايانى\r\n\r\nبلكه بگويد : « آرى ، اى خداى من ، آرى اى كيهان بزرگ ، آرى اى تاريخ ، زندگى با سرمايه اى كه من داشتم ، چنين مىبايست و چنين مىشايست . كه من كردم و من به دست آوردم . » بديهى است كه اكثريت مردم آن نيروى اصلى را كه يك زمامدار واقعى بايد دارا باشد ، چون يك حقيقت فوق طبيعى است و جنبهء الهى دارد ، درك نمىكنند و نمىفهمند كه يك حاكم نيرومند واقعى ، با داشتن آن حقيقت فوق طبيعى ، احتياجى به تصديق و تكذيب مردم ندارد . سعادت او نيازمند مردم نيست ، بلكه سعادت مردم نيازمند او است . او طبيعت و شهوات و لذايذ و قدرت بسيار با مقاومت خودخواهى را مىشناسد ، ولى خود به هيچ وجه آلوده به آنها نيست . بنا بر اين وقتى كه مىگوييم حاكم برازنده براى ادارهء انسانها بايد نيرومندترين انسانها باشد ، يعنى بايد توانايى مديريت جنبه‌هاى مادى و معنوى و روحى انسانها را در عاليترين حدّ ممكن دارا باشد . در اين مورد اين توهّم پيش نيايد كه مگر اين مردم بر مبناى دموكراسى ( هر چه كه ما مردم مىخواهيم ، همان حق است ) زندگى نمىكنند مگر نام اين گونه زندگى را تمدن نناميده‌اند زيرا كسى كه چنين توهّم مىكند حتما زندگى زنبوران عسل و موريانه‌ها را\r\n","description":"","footnote":"","page_name":" 113 ","page_number":116},
  {"content":"\r\nهم مىبيند و اطلاع از دوران بردگى كه بر نياكان اين مردم گذشته و آن را بهترين زندگى مىناميدند ، نيز دارد و همين شخص حتما ورشكست شدن مردم را در دريافت زيباييهاى محسوس و معقول دنياى امروزى هم مشاهده مىفرمايد\r\n\r\nمسئلهء سوم\r\n- قاطعيت در حكم و ژرف نگرى در قضاياى سرگذشت بشرى . بدون قاطعيت در حكم ، تردّد و تزلزل در تصميم گيرىها و مديريتها يك پديدهء حتمى است كه با نظم حيات بشرى ناسازگار است . اطلاع عميق از سرگذشت بشرى در حالات گوناگونى كه تا كنون پشت سرگذاشته است ، يكى از بهترين عوامل شناخت اصول و قواعد زندگى فردى و اجتماعى انسانها است . متأسفانه اختيارات و سلطه هايى كه در جوامع انسانى به حكام و كارگزاران آنان داده مىشود ، غالبا خيلى بيش از حدود اطلاعات و تجارب آنان در بارهء انسان در دو قلمرو « آن چنان كه هست » و « آن چنان كه بايد و شايد » و آن گونه كه هويت و استعدادهاى خود را در گذرگاه تاريخ نشان داده است ، مىباشد . آيا باز مىگوييد : احساس نياز به دروغ و دغل و حيله گرىها و نقشه كشىهاى مزوّرانه ، معلول اين نادانىها نيست\r\n4 ، 7 - فإن شغب شاغب استعتب ، فإن أبى قوتل و لعمري ، لئن كانت الإمامة لا تنعقد حتّى يحضرها عامّة النّاس ، فما إلى ذلك سبيل و لكن أهلها يحكمون على من غاب عنها ثمّ ليس للشّاهد أن يرجع ، و لا للغائب أن يختار ( اگر كسى در موضوع خلافت پس از ثبوت آن ، شرّ و فساد برانگيزد بايد او را وادار به توبه و بازگشت نمود و اگر امتناع بورزد بايد با او به پيكار برخاست . سوگند به جانم ، اگر بنا شود كه زمامدارى بدون حضور و اجتماع همهء مردم تحقق نيابد ، هرگز راهى بر چنين اجتماع و حضور همگانى بدون استثناء وجود ندارد . آنچه كه امكان پذير است اينست كه انسانهاى شايسته از عموم مردم كه توانايى حضور در انتخاب زمامدار را دارند و صاحبنظر در بارهء آن مىباشند ، اجتماع كنند و امر انتخاب را انجام بدهند . حجيّت رأى اين صاحبنظران پس از انتخاب زمامدار براى\r\n","description":"","footnote":"","page_name":" 114 ","page_number":117},
  {"content":"\r\nمردمى كه از صحنه غايبند همان مقدار لازم الاتّباع است كه براى مردمى كه در انتخاب حضور عينى داشته‌اند . . . ) زمانى طولانيست كه پديدهء اكثريت ، چه ناآگاهانه و مستند به شعور عام و چه به طور قانون قراردادى در تعيين سرنوشت بشريت نقشى اساسى دارد .\r\nاز ديدگاه اسلام ، حجيّت اين پديده به هيچ وجه مطلق نيست ، بلكه مبتنى بر ارائهء واقعيت است كه نزديكى هر چه بيشتر به آن ، مطلوب همهء انسانهاى عاقل است . در مبانى اسلامى در بارهء زمامدار ، اگر معصوم حاضر نباشد ، آنچه كه به عنوان شرط اخذ شده است علم و تقوى و حكمت و فضيلت و نيرومندى در مديريت از همه جهات است . اين شرايط و نظاير آنها يك عدّه صفات لازم و آرمان اعلى براى رهبرى و مديريت جامعه است اگر چه مسلمان نباشد و جامعه غير جامعهء اسلامى باشد ، زيرا اينها همان صفات لازم است كه همهء آرزوكنندگان مدينهء فاضله از افلاطون گرفته تا فارابى و ابن سينا و ديگر صاحبنظران مسلمان و غير مسلمان تا امروز براى سعادت زندگى اجتماعى مردم آرمان اعلى تلقى كرده‌اند .\r\n\r\nآيا حجيّت ( لزوم پيروى ) از اكثريت مستند به احراز و درك حقايق است\r\nبديهى است آنچه كه مبناى مصالح و مفاسد حيات فردى و اجتماعى انسانها است ، خود واقعيات مادى و معنوى است نه آراء و نظريات آنان در بارهء آن واقعيات . لذا : 1 - اگر بر فرض ، يك نفر با واقعيت مطلوب حيات جامعه يا با يك واقعيت عالم هستى ارتباط صحيح برقرار كند و در برابر او ، اتفاق آراء ميليونها نفر بر خلاف او باشد ، از ديدگاه منطق حيات و عقل و علم و فرهنگهاى پيشرو ، نظريهء آن يك نفر بر همهء آراء آن ميليونها نفر مقدم است . همهء ما مىدانيم كه هر پيشرفت جديد و تحول بىسابقه كه به نفع مردم يا دفع ضرر از آنان باشد ، از يك شخص نابغه و يا چند انسان\r\n","description":"","footnote":"","page_name":" 115 ","page_number":118},
  {"content":"\r\nمعدود ابتكار و شروع مىگردد نه از افراد زياد ، چه رسد به اكثريت .\r\n2 - اين كه اكثريتها گاهى تحت تأثير تلقينها و جاذبهء شخصيتها بدون توجه به واقعيات به وجود مىآيد ، يك پديدهء فراوان است ، نه اندك .\r\n3 - هيچ ضرورتى وجود ندارد كه اثبات كند اقليتها مخصوصا در مقابل آن اكثريتها كه به وسيلهء يك يا دو يا سه رأى [ ناچيز 
  ] مثلا به وجود آمده‌اند ، بر خلاف واقعيت مطلوب و منظور [ از رأى گيرى 
  ] بوده و واقعيت ، مطابق آن اكثريت ضعيف مىباشد .\r\n4 - حجيت رأى اكثريت در دورانهاى اخير حتى شامل آن موارد مىشود كه اقليت از نظر كيفيت افراد خود از ديدگاه علم و معرفت و تجارب و تقوى بسيار بالاتر از افرادى باشد كه اكثريت را تشكيل مىدهند .\r\nبا توجه به اين مطالب است كه اكثريت در دين اسلام حجيّت ذاتى ندارد ، بلكه لزوم پيروى از آن ، معلول ارائهء واقعيت است كه مورد جستجو است . به همين جهت است كه انتخاب زمامدار مانند ديگر موارد ضرورتهاى اجتماعى بايد به وسيلهء افراد داراى عقل و تجارب و معارف و تقوى و دانشهاى تخصصى مربوط به واقعيتى باشد كه جامعه در صدد احراز و به دست آوردن آن است . البته از آن جهت كه مطلوب اصلى تنظيم حيات انسانهاى جامعه در ارتباطات چهارگانه ( ارتباط انسان با خويشتن ، با خدا ، با جهان هستى و با همنوع خويشتن ) با در نظر گرفتن مصالح و مفاسد واقعى حيات است ، لذا هر انسانى كه بتواند شرايط فوق را در شخصيتهاى شايستهء جامعه تشخيص بدهد ، در هر نقطه از قلمرو جامعهء اسلامى هم كه باشد بايستى در انتخاب شخصيت شايسته براى مقام مديريت جامعه شركت و اظهار نظر نمايد .\r\nبديهى است كه در چنين مجمعى نيز كه از صاحبنظران كاملا آگاه و با تقوى براى اظهار نظر تشكيل شده است ، تبعيت از اكثريت در صورت اختلاف و انقسام به اقليت و\r\n","description":"","footnote":"","page_name":" 116 ","page_number":119},
  {"content":"\r\nاكثريت ، ممكن است ارائه كنندهء صد در صد واقعيت نباشد ، ولى به جهت دارا بودن افراد هر دو طرف از بهترين شرايط انتخاب كردن ، اطمينان به وصول اكثريت به واقعيت ، در اين گونه اكثريت ، قطعا بيش از تبعيت از اتّفاق آراء مردم عوام ناآگاه مىباشد .\r\nسپس امير المؤمنين عليه السلام امكان اجتماع همهء مردم را در انتخاب زمامدار نفى مىفرمايد . هر اندازه كه گسترش جامعه از نظر جغرافيايى و مساحت بالنسبه به جايگاه انتخاب و مردمى كه حق رأى دارند بيشتر باشد ، بديهى است كه تحصيل اتفاق آراء يا اكثريت آنها ، يا بسيار دشوار يا عملا امكان ناپذير خواهد بود . حال اگر فرض كنيم وسايل و ابزار اطلاع رسانى به قدرى پيشرفت كرد كه در اندك زمانى ، فهميدن آراء همه يا اكثريت مردم جامعه امكان پذير شد ، باز مشكل در عدم امكان تحصيل همه يا اكثريت قانونى آراء حل نمىگردد ، زيرا اگر اجبارى در كار نباشد ، شمارهء افرادى كه از دادن رأى امتناع مىورزند در هر جامعه فراوانتر از آنست كه اهميتى نداشته باشد . به علاوهء اين كه بىاطلاعى و ناآگاهى اكثريت مردم از شرايط شايستگى انتخاب شدن يك شخصيت ، همواره مانع به وجود آمدن آراء اكثريت آگاه و مطَّلع و عاقل خواهد بود . هر كسى تأثير تبليغات و تلقينات غير قابل اثبات حقيقت را در جوامع امروزى انكار كند ، صحبت با او ، بيهوده تلف كردن وقت و انرژى مغزى است . بنا بر مجموع اين مطالب كه مطرح شد ، رأى اكثريت صاحبنظران عاقل و با تجربه و با تقوى در يك جامعه ، براى همهء افراد آن جامعه حجت مىباشد .\r\n8 - أوصيكم عباد اللَّه بتقوى اللَّه فإنّها خير ما تواصى العباد به ، و خير عواقب الأمور عند اللَّه ( اى بندگان خدا ، شما را به تقوى الهى توصيه مىكنم ، زيرا وصيت به تقوى بهترين وصيتى است كه مردم در بارهء يكديگر انجام مىدهند و شايسته ترين عواقب امور [ پايان همهء امور زندگى 
  ] است در نزد خدا . ) ( 1 ) \r\n","description":"","footnote":" ( 1 ) . براى بررسى مطالب مربوط به تقوى مراجعه فرماييد به مجلد سوم از ص 338 تا 343 و مجلد پنجم از ص 63 تا 67 و مجلد ششم از ص 27 تا 31 و مجلد يازدهم از ص 7 تا 8 و از ص 19 تا 27 و مجلد سيزدهم از ص 58 تا ص 74 و از ص 144 تا 147 . ","page_name":" 117 ","page_number":120},
  {"content":"\r\n9 ، 12 - و قد فتح باب الحرب بينكم و بين أهل القبلة ، و لا يحمل هذا العلم إلَّا أهل البصر و الصّبر و العلم بمواضع الحقّ فامضوا لما تؤمرون به ، وقفوا عند ما تنهون عنه و لا تعجلوا في أمر حتّى تتبيّنوا ، فإنّ لنا مع كلّ أمر تنكرونه غيرا ( اكنون جنگ ميان شما و اهل قبله ( بعضى از گروه‌هاى مسلمانان ) آغاز شده است و پرچم اين جنگ را بر دوش نبايد بگيرد مگر كسى كه بينا به امور و شكيبا و به موارد حق دانا باشد . پس حركت كنيد به سوى آنچه مأموريت داريد و توقف كنيد در جايى كه از اقدام نهى شده‌ايد . در هيچ مسئله اى عجله نكنيد تا تحقيق كامل در بارهء آن نموده باشيد . زيرا براى ما در هر امرى كه منكر آن مىشويد ، تغييراتى [ يا ابعادى 
  ] است . )\r\n\r\nمسئوليت گلاويز شدن و جنگ با هم مكتبان بيشتر و شديدتر است\r\nاين يك اصل است كه رويارويى و تقابل دو جزء از يك مجموعهء متشكل ، بسيار حساستر و خطرناكتر است از دو شيء جدا از يكديگر و مستقل . اشتراك در يك مجموعهء متشكل ، يعنى اشتراك در يك وحدت جامع اجزايى متعدد كه هر اندازه آن وحدت عميقتر و عالىتر باشد مانند « دين » ارتباط آن اجزاء با يكديگر حساستر و عميقتر مىباشد ، لذا طبيعى است كه مديريت و انواع فعاليتها در اين گونه موارد ، به علم و معرفت و فقه و حقوق و تقوى و خلوص و ارادهء نيرومند بيشتر احتياج دارد تا در موارد ديگر . زيرا يك خطاى ناشايست نه تنها ممكن است هزاران ، بلكه ميليونها انسان با ايمان را از حقوق قانونى خود محروم بسازد ، بلكه امكان دارد موجب اختلال در اصول و مبانى آن مجموعهء متشكل گردد كه در يك وحدت الهى ، همهء افراد و گروه‌ها را مجتمع ساخته است . به همين جهت است كه موارد جنگهاى داخلى در يك مكتب ،\r\n","description":"","footnote":"","page_name":" 118 ","page_number":121},
  {"content":"\r\nمشكلترين كارزارها بوده و برآمدن از عهدهء آنها به سختترين فداكارىها و معرفت و تقوى احتياج دارد .\r\n13 ، 24 - ألا و إنّ هذه الدّنيا الَّتي أصبحتم تتمنّونها و ترغبون فيها ، و أصبحت تغضبكم و ترضيكم ليست بداركم ، و لا منزلكم الَّذي خلقتم له و لا الَّذي دعيتم إليه ألا و إنّها ليست بباقية لكم و لا تبقون عليها . . . ( آگاه باشيد ، اين دنيايى كه همواره آن را آرزو مىكنيد و رغبت و ميل به آن داريد و اين دنيا هم شما را گاهى خشنود و گاهى ناخشنود مىدارد ، خانه جاودانى براى شما نيست و نه آن منزلى است كه براى آن آفريده شده‌ايد و نه جايگاهى است كه به آن دعوت شده‌ايد . قطعى است كه اين دنيا براى شما پايدار نيست و شما هم براى دنيا پايدار نخواهيد بود )\r\n\r\nآگاه باشيد ، فريب نمايش پايدار بودن دنيا را مخوريد\r\nذات شما براى ابديت است و دنيا بر مجراى فنا و زوال است .\r\nيكى از عظمتهاى شگفت انگيز حيات آدمى ، بقا و پايدارى آنست كه خُلِقْتُمْ لِلْبَقَاءِ لا لِلْفَناء ( شما براى ابديت و جاودانگى آفريده شده‌ايد نه براى زوال و نابودى ) در صورتى كه تعلق و ارتباط آن با ماده و ماديات در عرصهء طبيعت پاينده و هميشگى نيست . همهء ما مىدانيم :\r\n\r\nدير و زود اين شكل و شخص نازنين\r\nخاك خواهد گشتن و خاكش غبار\r\nسال ديگر را كه مىداند حيات\r\nيا كجا رفت آن كه با ما بود يار\r\n\r\nسعدى\r\n\r\nحاصل كارگه كون و مكان اين همه نيست\r\nباده پيش آر كه اسباب جهان اين همه نيست\r\n\r\nخالق زندگى و مرگ ، خداوند سبحان بارها در نامهء خود ( كتاب آسمانى قرآن ) به\r\n","description":"","footnote":"","page_name":" 119 ","page_number":122},
  {"content":"\r\nبندگانش ، بريدن حيات را از ماده و ماديات و گذر از پل زندگى و مرگ را تأكيد فرموده است : مانند * ( كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ ) * ( همهء نفوس آدميان [ و غير آدميان 
  ] شربت مرگ را بدون استثناء خواهد چشيد و سپس به سوى ما رجوع خواهيد كرد . ) به علاوهء اين تأكيدات الهى ، هم مشاهدات عينى فراگيرى مرگ را بر همهء جانداران اثبات مىكند و هم محدوديت استعدادها و نيروهاى تشكيل دهندهء موجوديت مادّى ما . با اين حال ما تعلق و ارتباط جان با اين دنياى مادى را براى هميشه مىخواهيم و آن را دوست داريم ، در حدّى كه اكثر اوقات عمر ، بريده شدن تعلق و ارتباط با عالم طبيعت را چنان فراموش مىكنيم كه گويى اصلا مرگ سراغ ما را نخواهد گرفت در صورتى كه منطق اصلى حيات اقتضا مىكند كه ما با درك ابديت حيات ، به فكر آن باشيم و بدانيم كه نتايج و محصول يك حقيقت ابدى در عرصهء محدود و متغير عالم طبيعت قابل تحقق و مشاهده نيست . براى تصديق اين حقيقت ، توجه به بعضى از دريافتهاى حيات آدمى به وسيلهء مغز و روان با عظمت آدمى كفايت مىكند . اين دريافت شده‌ها با كمال وضوح اثبات مىكند كه همهء مختصات ذات و استعدادهاى آدمى در هنگام تعلق به طبيعت امكان بروز ندارد . مانند : 1 - دريافت كمال نهايى كه اشتياق به آن در نهاد هر انسان برخوردار از اعتدال روانى و درك ارزشها باشد .\r\n2 - وصول به محصول عالى فعاليتهاى مستند به فضيلت كه دنياى مادى استعداد ظرفيت و ارائه آنها را ندارد .\r\n3 - لذايذ و نشاطهاى فوق طبيعى كه مطابق روايت معروف فِيها ما لا أُذُنٌ سَمِعَتْ وَلَا عَيْنٌ رَأَتْ وَلا خَطَرَ عَلى قَلْبٍ بَشَرٍ ( در آن جا [ بهشت 
  ] است آنچه كه نه گوش آن را شنيده و نه چشم آن را ديده و نه به قلب بشرى خطور كرده است ) .\r\n4 - قرار گرفتن در مقام اعلاى لقاء الله ( ديدار خداوندى ) .\r\n","description":"","footnote":"","page_name":" 120 ","page_number":123},
  {"content":"\r\n5 - قرار گرفتن در مقام با عظمت فوق طبيعت ( ورود به عالم امر و ملكوت ) .\r\n6 - شهود همهء حقايق آن چنان كه هستند * ( [ فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ 
  ] ) * ( 1 )  ( در آن روز پرده را از جلو چشمانت برمىداريم بينايى تو در آن روز تيز و واقع بينانه است ) .\r\nباقى جملات امير المؤمنين عليه السلام تا جملهء آخر كه ذيلا آن را بحث مىكنيم ، در تفسير خطبه‌هاى قبلى توضيح داده شده است . ( 2 ) \r\n25 - أَخَذَالْلَّه بِقُلُوبِنَا وَقُلُوبِكُمْ إلَى الْحَقِّ وَأَلْهَمَنا وَإيَّاكُمُ الْصَّبْرَ ( خداوند دلهاى ما و شما را به سوى خود جذب نمايد و به ما و شما صبر عنايت فرمايد . )\r\n\r\nدلهاى آدميان تنها با جذب شدن به حق آرام مىگيرد\r\n* ( أَلا بِذِكْرِ الله تَطْمَئِنُّ الْقُلُوبُ ) * ( 3 )  ( آگاه باشيد [ تنها 
  ] با ياد خدا است كه دلها به آرامش مطلوب خود مىرسد )\r\n\r\nهر كسى كاو دور ماند از اصل خويش\r\nباز جويد روزگار وصل خويش\r\n\r\nبكوشيم تا دلهاى ما به مقام اطمينان نايل گردد . اين مقام و الا هنگامى به آدمى دست مىدهد كه در اين زندگانى پرفراز و نشيب و پر از سنگلاخها و شكستها و پيروزىها و اميدوارىها و نوميدىها ، در تنظيم و اصلاح ارتباطات چهارگانه پيروز\r\n","description":"","footnote":" ( 1 ) . مراجعه فرماييد در بارهء صبر به مجلد سوم از ص 207 تا 210 و مجلد دوازدهم از ص 12 تا 13 و مجلد سيزدهم از ص 282 تا 286 و مجلد چهاردهم از ص 91 تا ص 92 و مجلد نوزدهم از ص 60 تا ص 62 و در بارهء دنيا و مختصات آن به مجلد هشتم ص 276 و مجلد نهم ص 7 و 8 و مجلد دهم از ص 18 تا ص 24 و 130 تا ص 135 و مجلد دوازدهم از ص 16 تا ص 27 و 32 و 33 و مجلد سيزدهم از ص 39 تا 41 و 81 تا 85 و مجلد چهاردهم از ص 132 تا ص 136 و مجلد هيجدهم از ص 11 تا ص 15 و ص 132 تا ص 137 .  ( 2 ) . سورهء ق ، آيهء 22 .  ( 3 ) . سورهء الرّعد ، آيه 28 . ","page_name":" 121 ","page_number":124},
  {"content":"\r\nگردد : ( 1 - ارتباط انسان با خويشتن 2 - با خدا 3 - با جهان هستى 4 - با همنوع خود ) .\r\nآدمى بدون توفيق يافتن در تنظيم و اصلاح مزبور ، نه به آرامش قلبى مىرسد و نه از عقل و خرد خود مىتواند بهره مند گردد و نه به آن رضايت و آرامش مطلقى كه اساسىترين و اصيلترين آرمان او است توفيق مىيابد . استمداد و چاره جويىها به وسيلهء تخدير و خودفريبى و « بارى به هر جهت » و تكيه بر يك عدّه مفاهيم اميد بخش ساختگى و غير ذلك پاك كردن مسئله از ديدگاه است ، نه پاسخ آن . هيچ مىدانيد كه اگر بشر خود را از تخدير و خودفريبىها به دور نگاه مىداشت ، با داشتن آن همهء سرمايهء عقل و فهم و احساسات عالى ، امروز به كجا مىرسيد پاسخ اين سؤال را از سردمداران گوناگون جوامع ديروز و امروز بپرسيد كه خود را شايستهء مديريت و رهبرى انسانها قلمداد مىكنند .\r\n","description":"","footnote":"","page_name":" 122 ","page_number":125},
  {"content":"\r\n\r\n174 متن خطبهء صد و هفتاد و چهارم\r\n\r\nو من كلام له عليه السلام في معنى طلحة بن عبيد اللَّه 1 و قد قاله حين بلغه خروج طلحة و الزبير إلى البصرة لقتاله 2\r\nقد كنت و ما أهدّد بالحرب ، و لا أرهّب بالضّرب ، و أنا على ما قد وعدني ربّي من النّصر 3 و اللَّه ما استعجل متجرّدا للطَّلب بدم عثمان إلَّا خوفا من أن يطالب بدمه ، لأنّه مظنّته 4 و لم يكن في القوم أحرص عليه منه 5 فأراد أن يغالط بما أجلب فيه ليلتبس الأمر و يقع الشّكّ 6 و و اللَّه ما صنع في أمر عثمان واحدة من ثلاث 7 لئن كان ابن عفّان ظالما - كما كان يزعم - لقد كان ينبغي له أن يوازر قاتليه ، و أن ينابذ ناصريه 8 و لئن كان مظلوما لقد كان ينبغي له أن يكون من المنهنهين عنه ، و المعذّرين فيه 9 . و لئن كان في شكّ من الخصلتين ، لقد كان ينبغي له أن يعتز له و يركد جانبا و يدع النّاس معه 10 فما فعل واحدة من الثّلاث ، و جاء بأمر لم يعرف بابه ، و لم تسلم معاذيره 11\r\n","description":"","footnote":"","page_name":" 123 ","page_number":126},
  {"content":"\r\n\r\nترجمهء خطبهء صد و هفتاد و چهارم\r\nدر توضيح هويت طلحة بن عبيد الله 1 اين سخنان را در موقعى كه خبر حركت طلحه و زبير به سوى بصره براى جنگ به آن حضرت رسيد ، بيان فرموده است . 2 من از آن هنگام كه پروردگارم به پيروزى وعده‌ام داده است نه به وسيلهء جنگ تهديد شده‌ام و نه از ضربت شمشير هراسى به خود راه داده‌ام . 3 سوگند به خدا ، آن مرد ( طلحه ) با كوشش جدّى به بهانه خونخواهى عثمان عجله براى سفر به بصره ننموده است مگر به جهت اين كه خون عثمان را از او مطالبه نكنند ، زيرا او بود كه در قضيهء كشتن عثمان مورد ظنّ بود 4 و در ميان حمله كنندگان براى قتل عثمان حريصتر از وى كسى نبود . 5 طلحه با اين دسيسه بازىها [ و فرياد وا عثمانا 
  ] و حركت سريع به بصره به بهانه مطالبهء خون عثمان ، مىخواهد براى مشتبه ساختن [ مردم ناآگاه 
  ] در بارهء حادثه اى كه خودگرداننده [ يا از گردانندگان 
  ] آن بوده است مغالطه راه بيندازد و مردم را دچار شك و ترديد بسازد 6 و سوگند به خدا ، اين مرد ( طلحه ) در بارهء عثمان هيچ يك از سه كارى را كه براى او امكان داشت ، انجام نداد 7 :\r\n","description":"","footnote":"","page_name":" 124 ","page_number":127},
  {"content":"\r\n1 - اگر فرزند عفان ( عثمان ) ظالم بود - همان گونه كه طلحه در آن موقع گمان مىكرد ، لازم بود كه قاتلان عثمان را [ مستقيما 
  ] يارى مىكرد و يارى كنندگان او را دور مىساخت 8 2 - و اگر عثمان مظلوم بود ، ضرورت داشت كه دشمنان و قاتلان عثمان را از او دور مىساخت و عذر مشروع او را مىپذيرفت و براى مردم بيان مىكرد 39 - اگر در بارهء هر دو خصلت ( ظالم يا مظلوم بودن ) عثمان ترديد داشت ، سزاوار بود كه خود را از معركه كنار بكشد و در گوشه اى سكوت كند و مردم را در جريان عثمان به حال خود بگذارد . 10 طلحه هيچ يك از اين سه كار را نكرد و اقدام به امرى كرد كه علَّت آن شناخته نشد و عذر صحيحى هم نداشت . 11\r\n","description":"","footnote":"","page_name":" 125 ","page_number":128},
  {"content":"\r\n\r\nتفسير عمومى خطبهء صد و هفتاد و چهارم\r\n3 - قد كنت و ما أهدّد بالحرب ، و لا أرهّب بالضّرب ، و أنا على ما قد وعدني ربّي من النّصر ( من از آن هنگام كه پروردگارم به پيروزى وعده‌ام داده است نه به وسيلهء جنگ تهديد شده‌ام و نه از ضربت شمشير هراسى به خود راه داده‌ام . )\r\n\r\nآيا وعدهء پيروزى از طرف خدا به على عليه السلام ، او را با نيروى جبرى پيروز مىساخت\r\nامير المؤمنين عليه السلام با جملهء فوق ، اشاره به يك حقيقت مهم مىفرمايد و آن اين است كه خداوند او را به پيروزى بر همهء دشمنان اسلام وعده فرموده است . بديهى است كه اين همان غلبه اختيارى مستند به نهايت كوشش و تلاش و فداكارى است كه در جنگها از آن بزرگوار ديده شده است .\r\nو وعدهء خداوندى در اين مورد ، دو احتمال دارد :\r\n\r\nاحتمال يكم - وعدهء پيروزى در راه اعتلاى حق\r\nو حقيقت براى هر كسى است كه با نيت خالص و پاك از آلودگىهاى خودخواهى قدم به تكاپو و كارزار نهد ، اگر چه در ظاهر با شكست طبيعى و حتى با شهادت روياروى گردد . و چه كسى آماده تر از\r\n","description":"","footnote":"","page_name":" 126 ","page_number":129},
  {"content":"\r\nامير المؤمنين عليه السلام براى فداكارى در راه اعتلاى حق و حقيقت با پاكترين نيّت و با عظمتترين خلوص . پيروزمندان حقيقى تاريخ بشرى همين انسانها هستند كه در تعديل خودخواهى و توفيق به مالكيت بر خويشتن ، از راه به دست آوردن ارزشها ، « من انسانى » خود را به جهان هستى گسترش داده ، و اين « من » را با فيض كمال مطلق آبيارى نموده‌اند . سرور شهيدان در مسير خود به دشت خونين نينوا كه در آن جا با ناگوارترين زجر و شكنجه به زندگى خود پايان داد ، شخصى به نام عبيد الله بن الحرّ الجعفى را كه از سلحشوران مشهور كوفه بود ، ملاقات فرمودند ، به او چنين پيشنهاد كردند كه بيا همراهى كن با من برويم و اگر آمدى به پيروزى خواهيم رسيد ، در صورتى كه همهء قراين خلاف پيروزى ظاهرى را نشان مىداد و حتى در سخنان آن حضرت هم ، گاهگاهى همين عدم پيروزى ظاهرى و انتهاى حركت آن شهيد راه حق و حقيقت به شهادت ، تذكر داده مىشد . ملاحظه مىشود كه آن بزرگوار شهادت را پيروزى تلقى فرموده بود .\r\n\r\nاحتمال دوم - اينست كه خداوند پيروزى در همهء انواع جهاد\r\nرا در زندگى به امير المؤمنين عليه السلام وعده داده بود ، ولى با مقدمات و شرايط اختيارى آن كه فداكارى و دست از جان شستن آزادانه در راه احياى ارزشهاى اسلامى و از بين بردن انحرافات و آلودگىهاى ضدّ ارزش را در برداشته است . اين وعده شبيه به علم خداوندى در بارهء همه گونه كارهاى ما است كه موجب جبرى بودن آنها نمىگردد ، زيرا همان گونه كه علم خداوندى به صدور كارها از بندگان ، شامل همهء مقدمات آنها مىگردد كه از آن جمله اراده و تصميم و اختيار و انتخاب كار مىباشد ، همچنان وعدهء پيروزى به انسانى ملكوتى مانند امير المؤمنين ( ع ) و وعدهء شكست و زوال و نابودى به تبهكاران جوامع مستند به مقدمات اختيارى آن شكست و نابودى مىباشد . به علاوه ، همان گونه كه وعدهء خداوندى به كارهاى خويشتن كه صادر خواهد كرد ، موجب جبرى بودن صدور آن كارها براى خدا نمىگردد ، براى بندگانش نيز چنين است .\r\n","description":"","footnote":"","page_name":" 127 ","page_number":130},
  {"content":"\r\n4 ، 6 - و اللَّه ما استعجل متجرّدا للطَّلب بدم عثمان إلَّا خوفا من أن يطالب بدمه ، لأنّه مظنّته و لم يكن في القوم أحرص عليه منه فأراد أن يغالط بما أجلب فيه ليلتبس الأمر و يقع الشّكّ . . . ( سوگند به خدا ، آن مرد ( طلحه ) با كوشش جدى به بهانهء خونخواهى عثمان ، عجله براى سفر به بصره ننموده است مگر به جهت اين كه خون عثمان را از وى مطالبه نكنند ، زيرا او بود كه در قضيه كشتن عثمان مورد ظنّ بود و در ميان حمله كنندگان براى قتل عثمان حريصتر از وى كسى نبود . طلحه با اين دسيسه بازىها [ و فرياد وا عثمانا 
  ] و حركت سريع به بصره به بهانهء مطالبه خون عثمان ، مىخواهد براى مشتبه ساختن مردم ناآگاه در بارهء حادثه اى كه خود گرداننده [ يا يكى از گردانندگان 
  ] آن بود ، مغالطه راه بيندازد و مردم را دچار شك و ترديد بسازد . ) درك امير المؤمنين ( ع ) از اين حيله گرى كه طلحه به راه انداخته بود و اعلان آن ، از بهترين دلايل اثبات كنندهء آنست كه آن حضرت بر خلاف گفتهء بعضى از تحليلگران تاريخ صدر اسلام ، نوع سياست ماكياولى و نقشه كشىهاى عمرو بن عاص و معاويه را كاملا مىدانست ، ولى همانطور كه در سخنان و اعمالشان نشان دادند ، به جهت تضاد آن سياست با تقوى و ارزشهاى انسانى هرگز دست به آن آلوده نفرمودند .\r\nيكى از روشنترين دلايل اين دريافت سياسى امير المؤمنين عليه السلام اينست كه در هر مورد كه از طلحه و ديگر گردانندگان غائلهء جمل مىپرسيدند شما براى چه به بصره آمده‌ايد و چرا خود را روياروى على بن ابي طالب ( ع ) كه زمامدار قانونى همهء مسلمانان است قرار داده‌ايد هيچ سخن قابل قبول منطقى نداشتند و هر موقع كه مطالبهء خون عثمان را بهانه مىآوردند ، و مردم يا هر سؤال كننده اى به آنان مىگفتند : 1 - شما وارث عثمان نيستيد ، اگر مقصد واقعا خونخواهى باشد وارثان اوليه عثمان بايد براى اين كار قيام كنند 2 - عثمان در مدينه كشته شده است نه در بصره 3 - اگر چنين دعوايى هم از\r\n","description":"","footnote":"","page_name":" 128 ","page_number":131},
  {"content":"\r\nشما شروع و شنيده شود ، تازه يك ادّعاى حقوقى است ، شما تصميم گرفته‌ايد حكومت زمامدار قانونى مسلمين را بر هم زنيد 4 - شما بوديد كه مردم را عليه عثمان تحريك مىكرديد كه او سزاوار خلافت نيست و شما بنيانگذار حادثهء عثمان يا افرادى از آنان هستيد ، با اين حال اين حركت چيست در برابر اين سؤالات و اعتراضات طلحه و زبير و عايشه هيچ گونه پاسخ قانع كننده اى ارائه نكردند .\r\n\r\nطلحه در محاصرهء منطق قاطعانهء امير المؤمنين عليه السلام\r\n7 ، 11 - و و اللَّه ما صنع في أمر عثمان واحدة من ثلاث لئن كان ابن عفّان ظالما . . . به جهت اهميت فوق العادهء محاصره شدن طلحه در منطق امير المؤمنين عليه السلام ، ترجمهء جملات مربوطه را بار ديگر در اين جا مىآوريم : ( او ، يعنى طلحه هيچ يك از سه كارى را كه براى او قابل انتخاب بود انجام نداد : 1 - اگر فرزند عفان ( عثمان ) ظالم بود ، همان گونه كه در آن موقع گمان مىكرد ، لازم بود قاتلان عثمان را [ به طور مستقيم 
  ] يارى مىكرد و يارى كنندگان او را دور مىساخت 2 - و اگر عثمان مظلوم بود ، ضرورت داشت كه دشمنان و قاتلان عثمان را از او دور مىساخت و عذر مشروع او را مىپذيرفت و براى مردم بيان مىكرد . 3 - و اگر در بارهء هر دو خصلت ( ظالم يا مظلوم بودن ) عثمان ترديد داشت ، سزاوار بود كه خود را از معركه كنار بكشد و در گوشه اى سكوت كند و مردم را در جريان عثمان به حال خود بگذارد . طلحه هيچ يك از اين سه كار را نكرد و اقدام به امرى نمود كه علتى براى آن شناخته نشد و عذر صحيحى هم نداشت ) به نظر نمىرسد تا كنون حتى خوشبينترين افراد موفق به نجات طلحه از اين محاصرهء كاملا منطقى شده باشند .\r\n","description":"","footnote":"","page_name":" 129 ","page_number":132},
  {"content":"\r\n\r\n175 متن خطبهء صد و هفتاد و پنجم\r\n\r\nو من كلام له عليه السلام في الموعظة و بيان قرباه من رسول اللَّه 1\r\nأيّها النّاس غير المغفول عنهم ، و التّاركون المأخوذ منهم 2 ما لي أراكم عن اللَّه ذاهبين ، و إلى غيره راغبين 3 كأنّكم نعم أراح بها سائم إلى مرعى و بيّ ، و مشرب دويّ 4 ، و إنّما هي كالمعلوفة للمدى لا تعرف ما ذا يراد بها إذا أحسن إليها تحسب يومها دهرها ، و شبعها أمرها 5 و اللَّه لو شئت أن أخبر كلّ رجل منكم بمخرجه و مولجه و جميع شأنه لفعلت 6 و لكن أخاف أن تكفروا فيّ برسول اللَّه صلَّى اللَّه عليه و آله 7 ألا و إنّي مفضيه إلى الخاصّة ممّن يؤمن ذلك منه 8 و الَّذي بعثه بالحقّ ، و اصطفاه على الخلق ، ما أنطق إلَّا صادقا 9 و قد عهد إليّ بذلك كلَّه ، و بمهلك من يهلك ، و منجى من ينجو ، و مآل هذا الأمر 10 و ما أبقى شيئا يمرّ على رأسي إلَّا أفرغه في أذنيّ و أفضى به إليّ . 11 أيّها النّاس ، إنّي ، و اللَّه ، ما أحثّكم على طاعة إلَّا و أسبقكم إليها 12 و لا أنهاكم عن معصية إلَّا و أتناهى قبلكم عنها 13\r\n","description":"","footnote":"","page_name":" 130 ","page_number":133},
  {"content":"\r\n\r\nترجمهء خطبهء صد و هفتاد و پنجم\r\nاين خطبه در بارهء پند و نزديكى امير المؤمنين عليه السلام به رسول خدا صلى اللَّه عليه و آله و سلم است 1 اى مردمى كه مورد غفلت نيستيد و اى رهاكنندگان دستورات الهى كه مسئوليد 2 ، چه شده است كه شما را از خدا گريزان و به سوى غير خدا راغب مىبينم 3 گويى آن چهارپايانيد كه شبان آنها شبانگاه آنها را به چراگاهى آلوده به و با و آبشخورى درد خيز ببرد 4 و جز اين نيست كه آن چهار پايان [ مانند گوسفندان 
  ] تا مدتى علف خورانده مىشوند در حالى كه نمىدانند مقصود از آن تغذيه و فربه ساختن آنها چيست . اگر به آنها نيكويى شود يك روز خود را همهء روزگار عمر خود پندارند ، و سير شدنشان را همهء مرام و مقصدشان . 5 سوگند به خدا ، اگر بخواهم ، در باره خروج و دخول و همهء شئون زندگى هر يك از شما ، خبر مىدهم ، 6 و لكن مىترسم در بارهء من به جهت مقايسه با رسول خدا ( ص ) كفر بورزيد . 7 آگاه باشيد ، من اين گونه اسرار را به كسى كه مورد اطمينان است ، ابلاغ مىنمايم 8 و سوگند به خدايى كه رسول خدا ( ص ) را بر حق انتخاب نمود و او را بر تمام مخلوقات برگزيد ، سخن نمىگويم مگر راست . 9 آن رسول گرامى\r\n","description":"","footnote":"","page_name":" 131 ","page_number":134},
  {"content":"\r\nوقوع همهء آن اسرار را براى من تعهد فرموده است .\r\nهمچنين به من خبر داده است هلاكت هر كس را كه هلاك خواهد گشت و نجات هر كس را كه نجات خواهد يافت و همچنين سرنوشت امر زمامدارى را نيز براى من اعلام فرموده است 10 [ رسول خدا ( ص ) 
  ] هر چيزى را كه بر من خواهد گذشت رها نكرد مگر اين كه به گوشم فرو خواند و براى من اعلام نمود . 11 اى مردم سوگند به خدا ، من هرگز شما را به اطاعتى تحريك نمىكنم ، مگر اين كه خودم در عمل به آن از شما سبقت مىگيرم 12 و شما را از معصيتى نهى نمىكنم مگر اين كه خودم پيش از شما از آن اجتناب مىنمايم . 13\r\n","description":"","footnote":"","page_name":" 132 ","page_number":135},
  {"content":"\r\n\r\nتفسير عمومى خطبهء صد و هفتاد و پنجم\r\n2 - أيّها النّاس غير المغفول عنهم ، و التّاركون المأخوذ منهم ( اى مردمى كه مورد غفلت نيستيد و اى رها كنندگان دستورات الهى كه مسئوليد . )\r\n\r\nبراى بروز سطح عظمت بشر دو شرط لازم است\r\nكه على ( ع ) در دو جملهء بالا براى بشريت متذكر شده است :\r\n\r\nشرط يكم - توجه به اين كه بشر در هر حالى كه باشد\r\nو در هر وضعى كه بسر ببرد ، مورد آگاهى و اطلاع است ، اگر چه در غفلت مرگبار زندگى كند .\r\n\r\nشرط دوم - بداند كه هر تكليفى را رها كند و به آن عمل ننمايد\r\nآسيبى بر نفس ( شخصيت ) خود وارد ساخته است ، و هر آسيبى كه بر نفس كسى وارد مىشود ، علاوه بر از دست دادن ثمرهء عالى حيات هدفدار ، مسئوليتى در بارهء همان تكليف ، دامنگير او خواهد بود .\r\nشرط يكم - همهء ما مىدانيم كه قرار گرفتن انسان در مجراى تأثير و تأثر با قوانين حاكمه در جهان هستى ، هيچ نيازى به علم و اطلاع و رضايت و عدم رضايت فرد ندارد .\r\nاكثريت قريب به اتفاق مردم از هزاران نوع حركت و فعاليت و دگرگونىهاى قانونى كه\r\n","description":"","footnote":"","page_name":" 133 ","page_number":136},
  {"content":"\r\nدر بدن آنان به وجود مىآيد ، غفلت دارند و شايد وقايع و حوادث بىشمار ديگرى هم در همين بدن در ارتباط با درون و برون در جريان است و هيچ يك از ما اطلاعى از آنها نداريم ، با اين حال همهء آنها به جريان قانونى خود ادامه مىدهند و كارى با اطلاع و بىاطلاعى ما ندارند . حال بگذاريد افرادى پيدا شوند كه ندانند همهء موجوديت و كارها و گفتارها و حتى نيّتهاى آنان نه تنها براى خداوند سبحان آشكار است ، بلكه يك نيرو و قانون مخفى حاكم بر سرگذشت و سرنوشت بشرى آنها را فاش خواهد ساخت . اين جملات را به گوش دل بسپاريم : « سير كنندگان خود مورد سيرند » . « چاهى كه مىكنيم قد و قامت خود را هم كه حتما روزى در آن خواهيم افتاد ، محاسبه نماييم »\r\n\r\n« هر هيئت و هر نقش كه شد محو كنون\r\nدر مخزن روزگار ماند مخزون «\r\n« يا سبو يا خم مىيا قدح باده كنند\r\nيك كف خاك درين ميكده ضايع نشود «\r\n\r\nاينها اصولى هستند كه در جريان خود ، نيازى به علم و اجازهء ما ساده انديشان ندارند .\r\nشرط دوم - هر تكليف حساب شده در ارتباطات چهارگانه ( ارتباط انسان با خويشتن ، ارتباط انسان با خدا ، ارتباط انسان با جهان هستى و ارتباط انسان با همنوع خود ) كه از فطرت و عقل سليم به وجود مىآيد يا مستند به وحى الهى مىباشد ، توجيه كنندهء انسان به مسير اصلى او در مجراى حركت هدفدار تكاملى او مىباشد . به اين جهت است كه انسان با هر تخلَّفى كه از انجام تكليف مىورزد ، با نظر به اهميت همان تكليف از مسير خود منحرف مىگردد .\r\n3 ، 7 - ما لي أراكم عن اللَّه ذاهبين ، و إلى غيره راغبين كأنّكم نعم أراح بها سائم إلى مرعى وبيّ ، و مشرب دويّ ، و إنّما هي كالمعلوفة للمدى لا تعرف ما ذا يراد بها إذا أحسن إليها تحسب يومها دهرها ، و شبعها أمرها و اللَّه لو شئت أن أخبر كلّ رجل منكم بمخرجه و مولجه و جميع شأنه لفعلت و لكن أخاف أن تكفروا فيّ برسول اللَّه صلَّى اللَّه عليه و آله ( چه\r\n","description":"","footnote":"","page_name":" 134 ","page_number":137},
  {"content":"\r\nشده است كه شما را از خدا گريزان و به سوى غير خدا راغب مىبينم گويى آن چهارپايانيد كه شبان آنها ، شبانگاه آنها را به چراگاهى آلوده به و با و آبشخورى دردخيز ببرد . . . )\r\n\r\nهر چه مىانديشم ، جهت رويگرداندن شما را از خدا و روى آوردنتان به غير خدا را دريابم ، علت موجهى براى آن نمىبينم .\r\nآيا از عقل و قلب حقيقت ياب محروميد آيا جهان هستى آموزندگى خود را از دست داده است آيا آيات خداوندى در جهان درونى و برونى از بين رفته‌اند آيا رهبر و زمامدار شما منحرف شده است آيا پاسخ حقيقى مسائل زندگى شما را كه حقيقت من شما چيست ، از كجا آمده‌ايد ، به كجا آمده‌ايد ، در اين جا با كيستيد ، براى چه به اين دنيا آمده‌ايد و به كجا مىرويد ، خودخواهىهاى شما ، اموال شما ، خودكامگىهاى شما مىدهد شما با كمال آگاهى پاسخ همهء اين مسائل را مىدانيد .\r\nشما اراده نداريد ، شما نعمت عظماى احساس تكليف را كه اراده و تصميم و اقدام به دنبال آن مىآيد ، براى هوى پرستى خود از دست داده‌ايد . مىدانيد مثل شما چيست مثل شما مانند آن چهارپايان است كه شبان آنها ، شبانگاه آنها را به چراگاهى آلوده به و با و چشمه سارى دردخيز برده و در آن جا رها كرده باشد . هر علفى كه بخورند و هر آبى كه بياشامند ، آنها را بيمار يا بيمارگونه مىسازد . آن چهارپايان با تمامى غفلت از آن علفها سير و از آن آبها سيراب مىگردند ، بدون اين كه بدانند مقصود اصلى فربه شدن آنها براى ذبح است اگر از مهلكهء آن چراگاه آلوده به و با و چشمه سار دردخيز جان سالم به در ببرند . آن چهارپايان نادان اگر روزى خوش ببينند ، گمان مىكنند تمام روزگار عمر را با آن خوشى بسر خواهند برد آن گاه امير المؤمنين ( ع ) به اطلاع كامل خود از همهء سرنوشت آن مردم اشاره فرموده ، سپس علت سكوت خود را ، بيم از اشتباه مردم\r\n","description":"","footnote":"","page_name":" 135 ","page_number":138},
  {"content":"\r\nدر بارهء آن حضرت و توهّم اين كه او نيز مانند پيامبر اكرم ( ص ) داراى نبوت و رسالت بوده است ، بيان مىدارد . ( براى تكميل بحث در بارهء اطلاع امير المؤمنين ( ع ) از غيب مراجعه فرماييد : به ج 10 ص 33 و 34 و ص 242 تا ص 247 و ص 251 تا ص 261 و ج 16 ص 294 تا ص 300 . )\r\n8 ، 11 - ألا و إنّي مفضيه إلى الخاصّة ممّن يؤمن ذلك منه . . . ( آگاه باشيد من اين گونه اسرار را به كسى از شما كه مورد اطمينان است ابلاغ مىنمايم . . . )\r\n\r\nجز معدودى از سالكان وارسته در ميان ياران امير المؤمنين\r\nعليه السلام كه شايسته اطلاع يافتن از امور غيبى بودند ، ديگران آن شايستگى را نداشتند .\r\n\r\nعلت يكم - كم ظرفيّتى اكثريت قريب به اتفاق مردم جوامع در هر دوران\r\nمقتضى پنهان نگهداشتن اسرار و سرنوشتهاى پشت پردهء مردم بوده است .\r\n\r\nعلت دوم - همان است كه خود امير المؤمنين عليه السلام ذكر فرمودند\r\nكه مردم گمان مىكردند كه او هم عين همان مقام نبوت را دارد كه پيامبر ( ص ) داشته است .\r\n\r\nعلت سوم - بر هم خوردن و اختلال شئون زندگى مردم\r\nمخصوصا بروز بىباكىها و بىاعتنايىها به همهء اصول و ارزشها در موقعى كه مىفهميدند در آينده داراى قدرت و موقعيتهاى چشمگير خواهند بود و يا بروز نوميدىهاى كشنده اگر مىدانستند كه آيندهء آنان دلخواه و مطلوب نخواهد بود . به همين علل و امثال آنها و ناتوانى الفاظ و مفاهيم از رساندن آن حقايق است كه مولوى مىگويد :\r\n\r\nبر لبش قفل است و در دل رازها\r\nلب خموش و دل پر از آوازها\r\nعارفان كه جام حق نوشيده اند\r\nرازها دانسته و پوشيده اند\r\nهر كه را اسرار حق آموختند\r\nمهر كردند و دهانش دوختند\r\n\r\nدر ميان اكثريت قريب به اتفاق مردم ، معدودى از وارستگان بودند كه آن حضرت\r\n","description":"","footnote":"","page_name":" 136 ","page_number":139},
  {"content":"\r\nمىتوانست آنان را از حقايق پوشيدهء زندگيشان آگاه بسازد ، مانند ميثم تمّار ، كميل بن زياد نخعى و اويس قرنى . در بارهء ميثم تمار نقل شده است كه عَلَّمَه أَمِيرُ المُؤمِنينَ عَلَيْه السَّلامُ عِلْمَ البَلايا وَالمَنايا ( امير المؤمنين ( ع ) علم حوادث ناگوار و مرگها را به او تعليم فرموده بود . )\r\n12 ، 13 - أيّها النّاس ، إنّي ، و اللَّه ، ما أحثّكم على طاعة إلَّا و أسبقكم إليها و لا أنهاكم عن معصية إلَّا و أتناهى قبلكم عنها ( اى مردم ، سوگند به خدا ، من هرگز شما را به اطاعتى تحريك نمىكنم مگر اين كه خودم در عمل به آن از شما سبقت مىگيرم و شما را از معصيتى نهى نمىكنم مگر اين كه خودم پيش از شما از آن اجتناب مىورزم )\r\n\r\nبا علمى كه به اهميت تكليف دارم ، محال است مردم را دستور به انجام تكليف بدهم و خود در انجام دادن آن كوتاهى كنم .\r\nنخست اين دو آيهء شريفه را مورد دقت قرار بدهيم : 1 - * ( أَ تَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ وَأَنْتُمْ تَتْلُونَ الْكِتابَ أَ فَلا تَعْقِلُونَ ) * ( 1 )  ( آيا مردم را به نيكوكارى دستور مىدهيد و خود را فراموش مىكنيد در حالى كه شما كتاب الهى را مىخوانيد . آيا تعقل نمىكنيد ) 2 - * ( يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ كَبُرَ مَقْتاً عِنْدَ الله أَنْ تَقُولُوا ما لا تَفْعَلُونَ ) * ( 2 )  ( اى مردمى كه ايمان آورده‌ايد ، چرا به آنچه مىگوييد عمل نمىكنيد ، عداوت و بغض بزرگى در نزد خدا است كه آنچه را كه مىگوييد ، عمل به آن نكنيد . ) در آن هنگام كه آدمى به گفتهء خود عمل نمىكند ، خالى از يك يا دو عامل ذيل نيست : عامل يكم - ايمان و اعتقاد به آنچه كه مىگويد ، ندارد . اين دروغگو كه با دروغ\r\n","description":"","footnote":" ( 1 ) . سورهء البقرة ، آيه 44 .  ( 2 ) . سورهء صف ، آيه 2 و 3 . ","page_name":" 137 ","page_number":140},
  {"content":"\r\nخود ، تباهى شخصيت خود را اعلام مىنمايد ، خيانت به واقعيات و حكمت گفتار نيز مىنمايد . خيانت به واقعياتى كه سخن كاشف از آن است ، از آن جهت است كه عظمت و ابهّت و شكوه واقعيات را با امكان ناديده گرفتن آنها و ابراز سخن بر خلاف آنها مىشكند و از بين مىبرد . و خيانت به حكمت گفتار مىكند ، زيرا حكمت و منطق اصلى سخن آنست كه تا قرينه و شاهدى وجود نداشته باشد ، معناى واقعى خود را ارائه مىكند .\r\nمخصوصا براى مردم ساده لوح و ساده انديش كه ملاك واقعيتها را از گفتارها مىجويند .\r\nعامل دوم - كه از يك جهت داراى اهميت فراوان است ، اين است كه اساسىترين عنصر شخصيت الهى امير المؤمنين عليه السلام احترام و اهتمام جدى به احساس تكليف و انجام خالصانهء آنست . اين شخصيت الهى همان اهميت را براى تكاليف قائل بود كه براى اعتقادات اصولى دين .\r\n","description":"","footnote":"","page_name":" 138 ","page_number":141},
  {"content":"\r\n\r\n176 متن خطبهء صد و هفتاد و ششم\r\n\r\nو من كلام له عليه السلام و فيها يعظ و يبين فضل القرآن و ينهى عن البدعة 1\r\nعظة الناس 2\r\nانتفعوا ببيان اللَّه ، و اتّعظوا بمواعظ اللَّه ، و اقبلوا نصيحة اللَّه 3 فإنّ اللَّه قد أعذر إليكم بالجليّة ، و اتّخذ عليكم الحجّة ، و بيّن لكم محابّه من الأعمال ، و مكارهه منها ، لتتّبعوا هذه ، و تجتنبوا هذه 4 فإنّ رسول اللَّه - صلَّى اللَّه عليه و آله - كان يقول : « إنّ الجنّة حفّت بالمكاره ، و إنّ النّار خفّت بالشّهوات » 5 و اعلموا أنّه ما من طاعة اللَّه شيء إلَّا يأتي في كره ، و ما من معصية اللَّه شيء إلَّا يأتي في شهوة 6 فرحم اللَّه امرا نزع عن شهوته ، و قمع هوى نفسه 7 فإنّ هذه النّفس أبعد شيء منزعا ، و إنّها لا تزال تنزع إلى معصية في هوى 8 و اعلموا - عباد اللَّه - أنّ المؤمن لا يصبح و لا يمسي إلَّا و نفسه ظنون عنده 9 فلا يزال زاريا عليها و مستزيدا لها 10 فكونوا كالسّابقين قبلكم ، و الماضين أمامكم 11 قوّضوا من الدّنيا تفويض الرّاحل 12 ، و طووها طىّ المنازل 13\r\n","description":"","footnote":"","page_name":" 139 ","page_number":142},
  {"content":"\r\nفضل القرآن 13\r\nو اعلموا أنّ هذا القرآن هو النّاصح الَّذي لا يغشّ 14 و الهادي الَّذي لا يضلّ ، و المحدّث الَّذي لا يكذب 15 و ما جالس هذا القرآن أحد إلَّا قام عنه بزيادة أو نقصان : زيادة في هدى ، أو نقصان من عمى 16 و اعلموا أنّه ليس على أحد بعد القرآن من فاقة ، و لا لأحد قبل القرآن من غنى 17 فاستشفوه من أدوائكم ، و استعينوا به على لأوائكم 18 ، فإنّ فيه شفاء من أكبر الدّاء : و هو الكفر و النّفاق ، و الغيّ و الضّلال 19 فاسألوا اللَّه به ، و توجّهوا إليه بحبّه و لا تسألوا به خلقه 20 إنّه ما توجّه العباد إلى اللَّه تعالى بمثله 21 و اعلموا أنّه شافع مشفّع ، و قائل مصدّق 22 و أنّه من شفع له القرآن يوم القيامة شفّع فيه 23 و من محل به القرآن يوم القيامة صدّق عليه 24 فإنّه ينادي مناد يوم القيامة : « ألا إنّ كلّ حارث مبتلى في حرثه و عاقبة عمله ، غير حرثة القرآن » .\r\nفكونوا من حرثته و أتباعه 25 و استدلَّوه على ربّكم ، و استنصحوه على أنفسكم 26 و اتّهموا عليه آراءكم ، و استغشّوا فيه أهواءكم 27\r\nالحث على العمل 28\r\nالعمل العمل ، ثمّ النّهاية النّهاية ، و الاستقامة الاستقامة ، ثمّ الصّبر الصّبر ، و الورع الورع 29 إنّ لكم نهاية فانتهوا إلى نهايتكم » 30 و إنّ لكم علما فاهتدوا بعلمكم 31 و إنّ للإسلام غاية فانتهوا إلى غايته 32 و اخرجوا إلى اللَّه بما افترض عليكم من حقّه ، و بيّن لكم من وظائفه 33 . أنا شاهد لكم ، و حجيج يوم القيامة عنكم 34\r\nنصائح للناس 35\r\nألا و إنّ القدر السّابق قد وقع ، و القضاء الماضي قد تورّد 36 ، و إنّي متكلَّم بعدة اللَّه و حجّته 37 قال اللَّه تعالى : « إنّ الَّذين قالوا ربّنا اللَّه ثمّ استقاموا تتنزّل عليهم الملائكة أن لا تخافوا ، و لا تحزنوا ، و أبشروا بالجنّة الَّتي كنتم توعدون » 38 و قد قلتم : « ربّنا اللَّه » ،\r\n","description":"","footnote":"","page_name":" 140 ","page_number":143},
  {"content":"\r\nفاستقيموا على كتابه ، و على منهاج أمره ، و على الطَّريقة الصّالحة من عبادته 39 ثمّ لا تمرقوا منها ، و لا تبتدعوا فيها ، و لا تخالفوا عنها 40 فإنّ أهل المروق منقطع بهم عند اللَّه يوم القيامة 41 ثمّ إيّاكم و تهزيع الأخلاق و تصريفها 42 ، و اجعلوا اللَّسان واحدا ، و ليخزن الرّجل لسانه ، فإنّ هذا اللَّسان جموح بصاحبه 43 . و اللَّه ما أرى عبدا يتّقي تقوى تنفعه حتّى يخزن لسانه 44 و إنّ لسان المؤمن من وراء قلبه 45 و إنّ قلب المنافق من وراء لسانه 46 لأنّ المؤمن إذا أراد أن يتكلَّم بكلام تدبّره في نفسه ، فإن كان خيرا أبداه ، و إن كان شرّا واراه 47 إنّ المنافق يتكلَّم بما أتى على لسانه لا يدري ما ذا له ، و ما ذا عليه 48 و لقد قال رسول اللَّه - صلَّى اللَّه عليه و آله - : « لا يستقيم إيمان عبد حتّى يستقيم قلبه 49 و لا يستقيم قلبه حتّى يستقيم لسانه 50 فمن استطاع منكم أن يلقى اللَّه تعالى و هو نقيّ الرّاحة من دماء المسلمين و أموالهم ، سليم اللَّسان من أعراضهم ، فليفعل 51 تحريم البدع 52 و اعلموا عباد اللَّه أنّ المؤمن يستحلّ العام ما استحلّ عاما أوّل ، و يحرّم العام ما حرّم عاما أوّل 53 و أنّ ما أحدث النّاس لا يحلّ لكم شيئا ممّا حرّم عليكم ، و لكنّ الحلال ما أحلّ اللَّه ، و الحرام ما حرّم اللَّه 54 فقد جرّبتم الأمور و ضرّستموها ، و وعظتم به من كان قبلكم ، و ضربت الأمثال لكم 55 و دعيتم إلى الأمر الواضح ، فلا يصمّ عن ذلك إلَّا أصمّ ، و لا يعمى عن ذلك إلَّا أعمى 56 و من لم ينفعه اللَّه بالبلاء و التّجارب لم ينتفع بشيء من العظة ، و أتاه التّقصير من أمامه ، حتّى يعرف ما أنكر ، و ينكر ما عرف 57 و إنّما النّاس رجلان : متّبع شرعة ، و مبتدع بدعة ، ليس معه من اللَّه سبحانه برهان سنّة ، و لا ضياء حجّة 58 القرآن و إنّ اللَّه سبحانه لم يعظ أحدا به مثل هذا القرآن 59 ، فإنّه « حبل اللَّه المتين » ، و سببه\r\n","description":"","footnote":"","page_name":" 141 ","page_number":144},
  {"content":"\r\nالأمين ، و فيه ربيع القلب ، و ينابيع العلم 60 و ما للقلب جلاء غيره 61 مع أنّه قد ذهب المتذكَّرون ، و بقي النّاسون أو المتناسون 62 فإذا رأيتم خيرا فأعينوا عليه ، و إذا رأيتم شرّا فاذهبوا عنه 63 فإنّ رسول اللَّه - صلَّى اللَّه عليه و آله - كان يقول : يابن آدم ، اعمل الخير و دع الشّرّ ، فإذا أنت جواد قاصد » 64 انواع الظلم ألا و إنّ الظَّلم ثلاثة : فظلم لا يغفر ، و ظلم لا يترك ، و ظلم مغفور لا يطلب 65 فأمّا الظَّلم الَّذي لا يغفر فالشّرك باللَّه ، قال اللَّه تعالى : « إنّ اللَّه لا يغفر أن يشرك به » 66 و أمّا الظَّلم الَّذي يغفر فظلم العبد نفسه عند بعض الهنات 67 . و أمّا الظَّلم الَّذي لا يترك فظلم العباد بعضهم بعضا 68 القصاص هناك شديد ، ليس هو جرحا بالمدى و لا ضربا بالسّياط ، و لكنّه ما يستصغر ذلك معه 69 فإيّاكم و التّلوّن في دين اللَّه ، فإنّ جماعة فيما تكرهون من الحقّ ، خير من فرقة فيما تحبّون من الباطل 70 و إنّ اللَّه سبحانه لم يعط أحدا بفرقة خيرا ممّن مضى ، و لا ممّن بقي 71 لزوم الطاعة يا أيّها النّاس « طوبى لمن شغله عيبه عن عيوب النّاس 72 و طوبى لمن لزم بيته ، و أكل قوته ، و اشتغل بطاعة ربّه 73 « و بكى على خطيئته » فكان من نفسه في شغل ، و النّاس منه في راحة 74 .\r\n","description":"","footnote":"","page_name":" 142 ","page_number":145},
  {"content":"\r\n\r\nترجمهء خطبهء صد و هفتاد و ششم\r\nامير المؤمنين ( ع ) در اين خطبه مردم را پند مىدهد و عظمت قرآن را تبيين فرموده ، از بدعت گذارى نهى مىفرمايد 1\r\nپند مردم 2\r\nاز بيان خداوندى بهره برداريد و مواعظ الهى را قبول كنيد و خيرخواهى مقام ربوبى را بپذيريد ، 3 زيرا خدا با آيات و بيانات روشن عذر خود را [ در صورت مجازات به جهت معاصى 
  ] آشكار ساخته است . و براى شما حجت و برهان اتّخاذ نموده و از كردارها آنچه را كه دوست دارد و آنچه را كه از آن كراهت دارد تبيين نموده است تا از آن پيروى كنيد و از اين اجتناب نماييد ، 4 زيرا رسول خدا صلى اللَّه عليه و آله و سلم مىفرمود : پيرامون بهشت را ناگوارىها و پيرامون آتش را شهوات فراگرفته است . 5 و بدانيد خداوند را در هيچ چيز نمىتوان اطاعت كرد مگر با زحمت ، و در هيچ چيز نمىتوان خدا را معصيت كرد مگر با ميل و رغبت . 6 پس خداوند رحمت كند كسى را كه شهوت خود را مهار كند و هواى نفسش را ريشه كن سازد 7 زيرا هواى اين نفس را كندن بسيار دشوار است و اين نفس همواره به مقتضاى هوى طلبى خود ميل به معصيتى دارد 8 . و\r\n","description":"","footnote":"","page_name":" 143 ","page_number":146},
  {"content":"\r\nبدانيد اى بندگان خدا ، انسان با ايمان به صبح و شام وارد نشود مگر اين كه نفس او در نزد او مورد بدگمانى باشد ، 9 و همواره از نفس خويشتن عيبجويى نمايد و بر خرده گيرى از نفسش بيفزايد . 10 مانند كسانى باشيد كه پيش از شما سبقت گرفتند و گذشتند 11 و از دنيا مانند كوچ كننده كنده شدند 12 و مانند كسانى كه دنيا را منزل به منزل در نورديدند و از ديدگاه شما حركت كردند و مقصد نهايى را پيش گرفتند .\r\n13 فضيلت قرآن\r\nو بدانيد كه اين قرآن آن نصيحت دهنده خيرخواه است كه فريب نمىدهد 14 و آن راهنما است كه گمراه نمىكند و آن گويندهء حديث است كه دروغ نمىگويد . 15 و هيچ كس با اين قرآن همنشين نشد مگر اين كه زيادت يا نقصانى نصيب او ساخت : افزايشى در هدايت يا كاهشى در نابينايى . 16 و بدانيد براى هيچ كس پس از فراگيرى قرآن و عمل به آن ، نيازى نباشد و براى هيچ احدى بدون قرآن ، بىنيازى امكان ندارد . 17 براى دردهاى خود شفا از قرآن بطلبيد و در مشقتها از آن يارى بخواهيد 18 زيرا درمان بزرگترين دردها كه كفر و نفاق و انحراف و گمراهى است در آنست . 19 پس از خدا مسئلت نماييد و با محبت به آن به او توجه نماييد و چيزى با وجود او از مخلوقات او مخواهيد . 20 قطعى است كه بندگان خدا به وسيلهء چيزى مانند قرآن به خدا روى نياورده‌اند 21 و بدانيد قرآنست شفاعت كنندهء پذيرفته شده و گويندهء تصديق شده 22 و هر كس كه روز قيامت قرآن براى او شفاعت كند ، شفاعت قرآن در مورد او پذيرفته شود 23 و كسى كه در روز رستاخيز قرآن بدى او را گويد ، گواهى قرآن بر عليه او مورد تصديق قرار گيرد . 24 در روز معاد ندا دهنده بانگ برآورد : « هر كس در گرو كشتهء خويش و محصول آن است ، جز آنان كه از محتواى قرآن عمل خود را اندوختند » پس شما [ حيات خويشتن را 
  ] با قرآن و پيروى از آن كشتكارى كنيد 25 و براى شناخت پروردگار\r\n","description":"","footnote":"","page_name":" 144 ","page_number":147},
  {"content":"\r\nخود از قرآن راهنمايى بخواهيد و از اين كتاب الهى براى خود خيرخواهى بطلبيد 26 و آراى خود را [ كه هماهنگى با قرآن ندارد 
  ] متّهم بسازيد و تمايلات بىاساس خود را در مقابل اين كتاب الهى آلوده تلقى نماييد .\r\n27 تحريك براى عمل\r\n28 اهتمام بورزيد به كار ، برخيزيد براى كار ، سپس كار را ناتمام نگذاريد و به پايان برسانيد ، و در تصميمى كه گرفتيد استقامت بورزيد ، استقامت . شكيبا باشيد ، شكيبا .\r\nپرهيزكارى پيشه كنيد ، و پرهيزكارى . 29 قطعا براى شما هدفى است نهايى ، تا وصول به آن تكاپو كنيد . 30 حتمى است كه براى شما نشانه ايست . با آن نشانه هدايت شويد 31 و بىترديد براى اسلام مقصديست [ اعلا 
  ] تا وصول به آن مقصد بكوشيد و از پاى ننشينيد 32 با اداى حقوقى كه خداوند براى شما مقرر داشته و با عمل به وظايفى كه براى شما تبيين فرموده است ، رو به بارگاه خدا برويد . 33 من شاهد شما هستم و در روز قيامت حجت به سود شما خواهم آورد .\r\n34 پندهايى براى مردم\r\nآگاه باشيد قدر پيشين واقع شده و قضاى گذشته در جريان تحقق است . 36 و تحقيقا من سخن از وعدهء خداوندى و حجّت او مىگويم . 37 خداوند متعال فرموده است : كسانى كه گفتند پروردگار ما « الله » است و سپس در تحقق بخشيدن به اين اعتقاد برين ( توحيد ناب ) استقامت ورزيدند ، فرشتگان بر آنان نازل مىشوند [ و به آنان مىگويند 
  ] مترسيد و اندوهگين مباشيد و بشارت باد شما را به بهشتى كه وعدهء آن به شما داده مىشد . 38 شما كه گفتيد بزرگترين اعتقاد الهى را پذيرفته‌ايد ، حال بر عمل به كتابش و به راه روشن و طريق شايستهء عبادت او استقامت بورزيد . 39 سپس از اين طرق منحرف نشويد و بدعت در آنها مگذاريد و با آنها مخالفت نكنيد 40 زيرا منحرفان ، از الطاف و\r\n","description":"","footnote":"","page_name":" 145 ","page_number":148},
  {"content":"\r\nعنايات خداوندى در روز قيامت بريده‌اند . 41 سپس بپرهيزيد از اضطراب اخلاق و دگرگون ساختن آن . 42 زبان را يكى كنيد و هر انسانى زبان خود را حفظ كند ، زيرا اين زبان براى صاحبش سركش و متمرد است . 43 سوگند به خدا ، من بنده اى را نمىبينم كه تقوى ورزيدن سودى به حال او داشته باشد مگر اين كه زبان خود را حفظ كند .\r\n44 قطعى است كه زبان شخص با ايمان در پشت قلب او 45 و قلب منافق پشت زبان اوست . 46 زيرا هنگامى كه مؤمن بخواهد سخنى بگويد ، نخست در بارهء آن در نفس ( و شخصيت ) خود مىانديشد . اگر خير و صلاح باشد آن را آشكار مىكند و اگر شرّ و فسادى در آن باشد آن سخن را مىپوشاند . 47 قطعى است كه شخص منافق هر چه به زبانش آيد بدون اين كه بداند به نفع او يا ضرر اوست ، آن را ابراز مىكند . 48 رسول خدا صلى اللَّه عليه و آله و سلم فرمود : « ايمان هيچ بنده اى تكميل نمىشود مگر اين كه قلب او در مسير حق استقامت داشته باشد و قلب او از استقامت محروم است تا زبانش در مسير حق استوار گردد . 50 هر كس از شما بتواند به ديدار خداوند متعال نايل گردد با دستى پاك از خونهاى مسلمانان و اموال آنان و با زبانى سالم از اهانت به نواميس آنان ، به سوى چنين ديدار حركت نمايد . 51 تحريم بدعتها 52 و بدانيد اى بندگان خدا ، شخص با ايمان چيزى را در سال حاضر حلال مىشمارد كه در سال اوّل هم آن را حلال شمرده بود و حرام مىداند در امسال ، چيزى را كه در سال اول هم آن را حرام مىدانست 53 و آنچه را مردم بدون سابقه شرعى ايجاد كرده‌اند ، آنچه را كه براى شما تحريم شده بود ، حلال نمىكند ، زيرا حلال همانست كه خداوند آن را حلال نموده و حرام همانست كه خدا آن را تحريم فرموده است . 54 شما امور [ حيات فردى و اجتماعى 
  ] را تجربه نموده و تحقيق و كاوش دقيق براى تفكيك حق و\r\n","description":"","footnote":"","page_name":" 146 ","page_number":149},
  {"content":"\r\nباطل از يكديگر انجام داده‌ايد و با آگاه ساختن شما به سرگذشت گذشتگان ، شما را پند و اندرز داده‌اند و براى شما مثلها زده‌اند 55 و شما به يك امر روشن دعوت شده‌ايد ، پس ناشنواى حقيقى كسى است كه آن نصايح را نشنود و نابيناى واقعى كسى است كه خود را از بينايى به آن حقايق تجربه شده و نصايح محروم بسازد . 56 و كسى كه خداوند به وسيلهء آزمايش و تجارب نفعى به او نرساند ، از هيچ اندرزى سودى نمىبرد و نتيجهء تقصير او از پيش رويش برآيد تا ناشناخته را شناخته انگارد و شناخته را ناشناخت داند . 57 جز اين نيست كه مردم بر دو صنفند : پيرو قانون شرع ، يا بدعت گزار و پيرو بدعت كه با او نه هيچ برهانى از قانون و سنّت خداوند سبحان وجود دارد و نه هيچ روشنايى و نورى از دليل و حجت الهى . 58 قرآن قطعى است كه خداوند سبحان هيچ كس را پندى مانند مواعظى كه در قرآن آورده نداده است 59 زيرا قرآن طناب نجات بخش است و سبب امين الهى . در اين كتاب آسمانى بهار قلب است و سرچشمه‌هاى علم . 60 و جز قرآن براى قلب جلايى نيست . 61 با اين وصف كه قرآن داراى آن است ، آنان كه به وسيلهء اين نامهء حيات بخش الهى به حق و حقيقت نايل مىشدند ، درگذشتند و آنان كه ماندند ، يا آن را فراموش كردند ، يا خود را به فراموشى زدند . 62 پس هر وقتى كه خيرى را ديديد براى تحقق بخشيدن به آن كمك كنيد و هنگامى كه شَرّى را ديديد از آن بگريزيد . 63 زيرا رسول خدا صلَّى اللَّه عليه و آله و سلم مىفرمود : « اى فرزند آدم ، عمل به خير كن و از شرّ بپرهيز ، با عمل به اين دستور است كه تو انسانى با كرامت و مقتصد ( معتدل در تكاپو ) خواهى بود . 64 انواع ستم آگاه باشيد ظلم بر سه قسم است : ظلمى كه بخشوده نشود ، و ظلمى كه رها نگردد و\r\n","description":"","footnote":"","page_name":" 147 ","page_number":150},
  {"content":"\r\nظلمى كه قابل بخشش است و مورد تعقيب قرار نگيرد . 65 اما ظلمى كه بخشوده نشود ، شرك ورزيدن به خدا است ، زيرا خداوند فرموده است : « قطعا خداوند شرك به او را عفو نخواهد كرد . » 66 و امّا ظلمى كه قابل گذشت و مغفرت است ، ظلم بنده در بارهء خويشتن است در مورد ارتكاب بعضى از زشتىها . 67 و امّا ظلمى كه رهايى ندارد ، ظلمى است كه بندگان خدا به يكديگر روا مىدارند . 68 قصاص و مجازات در اين مورد سخت است ، زيرا اين قصاص زخمى نمودن با كارد و زدن با تازيانه نيست ، بلكه آن مجازات چيزيست كه امثال اين امور در قياس با آن ناچيز است . 69 پس بپرهيزيد از رنگارنگ شدن در دين خداوندى ، زيرا اجتماع و هماهنگى در بارهء حقى كه آن را ناگوار مىدانيد بهتر است از پراكندگى در باطلى كه آن را دوست داريد 70 و قطعى است كه خداوند سبحان خيرى را به وسيلهء پراكندگى به كسى نداده است ، نه از گذشتگان و نه از باقيماندگان . 71 لزوم اطاعت اى مردم ، خوشا به حال كسى كه توجه به عيوب خويشتن و چاره جويى آنها او را از اشتغال به عيوب ديگران مشغول بدارد 72 و خوش باد به حال كسى كه در خانهء خود قرار يافت و روزى خود را خورد و به اطاعت پروردگارش مشغول گشت 73 و به خطاى خويشتن گريست ، در نتيجه به كار خويشتن پرداخت و مردم از تزاحم وى راحت و در آسايش ماندند . 74\r\n","description":"","footnote":"","page_name":" 148 ","page_number":151},
  {"content":"\r\n\r\nتفسير عمومى خطبهء صد و هفتاد و ششم\r\n3 ، 4 - انتفعوا ببيان اللَّه ، و اتّعظوا بمواعظ اللَّه ، و اقبلوا نصيحة اللَّه . . . ( از بيان خداوندى بهره برداريد و مواعظ الهى را قبول كنيد و خير خواهى مقام ربوبى را بپذيريد . . . )\r\n\r\nنصايح و اندرزهاى خداوندى فوق همهء پند و اندرزها و مواعظ است .\r\nخداوند سبحان مىفرمايد : * ( إِنَّه لَقَوْلٌ فَصْلٌ وَما هُوَ بِالْهَزْلِ ) * ( 1 )  ( قطعا قرآن سخنى است تفكيك كننده حق از باطل و آن قرآن شوخى نيست ) وَ * ( كَلَّا إِنَّه ) * وَ * ( وَوَهَبْنا لَه ) * وَ * ( هُدىً وَذِكْرى ) * ( 2 )  ( كلام خداوندى ياد آورندهء حقايق است به كسانى كه داراى خرد مىباشند . اين قرآن هدايت است ) هر سخنى و هر نظريه اى كه مستند به غير خداوند جلّ و علا باشد ، از هر كس هم كه باشد ، از چهار جهت در مجراى نقص است :\r\n","description":"","footnote":" ( 1 ) . سورهء الطارق ، 13 و 14 .  ( 2 ) . عنوان تذكره ( يادآور ) بودن قرآن در مواردى از قرآن آمده است : طه ، آيهء 3 و الواقعة ، آيهء 73 و الحاقة ، آيه 12 و 48 و المزمل ، آيه 19 و المدّثر ، آيهء 49 و 54 و الانسان ، آيه 29 و عبس ، آيه 11 . هدى و ذكرى در غافر ، آيه 54 و هدى با مشتقاتش در آياتى فراوان . ","page_name":" 149 ","page_number":152},
  {"content":"\r\n1 - نقص مستند به طبيعت و مختصات مشاهده و تجربه . توضيح اين كه انسان از آن جهت كه اكثر معلوماتش از راه مشاهده و تجربه و نقل و آموزش به دست مىآيد ، لذا احتمال اشتباه و خطا همواره در نظريات و سخنانش وجود دارد ، زيرا عوامل درك انسان درك كننده ، مانند محدوديت حواس و محدوديت عوامل مغزى و آزمايشگاه‌ها و هدف گيرىهاى معين ، موضوع درك شده را از كانالها و مختصات خود تحت تأثير قرار مىدهند و انسان هم با كمال ساده لوحى خيال مىكند واقعيات را خالص و ناب دريافت نموده و در قلمرو معرفت خود جاى داده است 2 - خطاها و انحرافات عمدى مستند به اغراض شخصى و خودخواهىها . نقص سخنان و نظريات مستند به اين نابكارىها ، صفحات فراوانى از تاريخ سرگذشت ما انسانها را قلم زده است .\r\n3 - اصول پيش ساخته اى كه آگاهانه يا ناآگاهانه تفكرات اغلب انسانها را توجيه مىنمايد چه بخواهند و چه نخواهند .\r\n4 - وابستگى ذاتى . چنين تصور كنيم كه شخص يا اشخاصى پيدا شدند و تحت تأثير عوامل فوق قرار نگرفتند ، بديهى است كه هيچ انسانى از ديدگاه فعاليتهاى مغزى و روانى ، آن استقلال را ندارد كه از هرگونه وابستگى به استعدادهاى عمومى و خصوصى و محيط طبيعى و اجتماعى و رگه‌هاى ارثى و فرهنگى رسوبى و غير ذلك بر كنار و خالص باشد و با يك عامل درك ناب با واقعيت ناب ارتباط معرفتى و عقيدتى پيدا كند ، مگر افرادى كه در هر جامعه و دورانى فطرت الهى خود را از آلودگىها دور نگاه داشته ، عقل و وجدان خود را در صفاى خالص محفوظ داشته باشند و بديهى است كه اينان از نظر اقليت نزديك به حد استثنا مىباشند . اينست كه مىگوييم : نصايح و اندرزهاى الهى فوق همهء پندها و مواعظى است كه از مغز بشرى تراوش مىكند .\r\n5 - هدف گيرىهاى خاص .\r\n","description":"","footnote":"","page_name":" 150 ","page_number":153},
  {"content":"\r\n( براى تكميل مبحث نصيحت و اندرز ، مراجعه فرماييد به مجلد سوم از ص 314 تا 316 و مجلد سيزدهم از ص 55 تا 57 و از ص 277 تا 282 و مجلد هفدهم از ص 85 تا ص 92 و 117 و 118 و از ص 217 تا ص 219 )\r\n5 - فإنّ رسول اللَّه - صلَّى اللَّه عليه و آله - كان يقول : « إنّ الجنّة حفّت بالمكاره ، و إنّ النّار خفّت بالشّهوات ( زيرا رسول خدا ( ص ) مىفرمود : « پيرامون بهشت را ناگوارىها و پيرامون آتش را شهوات فراگرفته است »\r\n\r\nاحساس تكليف شريفترين احساس پس از دريافت خدا است\r\nو انجام آن مايهء شكوفايى روح آدمى است اگر چه انسان براى وصول به اين شكوفايى از مراحل سخت عبور مىكند .\r\nامير المؤمنين عليه السلام پس از تذكر صريح در بارهء ارائه براهين روشن از طرف خداوند براى بندگانش و اين كه خداوند سبحان اعمالى را كه دوست دارد و اعمالى را كه نمىپسندد تبيين فرموده و به پيروى از اعمال نيكو و اجتناب از اعمال زشت دستور داده است ، از پيامبر اكرم ( ص ) يك حقيقت حياتى را به فرزندان آدم ( ع ) ابلاغ مىفرمايد كه ما در اين مبحث توضيحى اجمالى در بارهء آن مىدهيم . پديده هايى كه ما در اين دنيا با آنها ارتباط برقرار مىكنيم در جريان تأثير و تأثر با ما بر سه قسم عمده تقسيم مىگردند : 1 - لذت بار 2 - دردآور 3 - بدون دو خاصيت مزبور . دين حقيقى الهى با توجه به ساختار موجوديت ما و استعدادها و قوانين حاكمه بر مبانى و اصول زندگى ما از برخوردارى از لذايذ به طور مطلق جلوگيرى نفرموده است . تنها از اشباع آن لذايذ جلوگيرى نموده است كه موجب اخلال در تقوى و فضيلت اخلاقى باشد . بديهى است كه اعراض از اين گونه لذايذ و اهتمام به انجام تكاليفى كه سازگار با سرخوشىها و خودكامگىها نمىباشد ، سخت است . اين كه گفته شده است : « طفل خرما دوست دارد صبر فرمايد حكيم » حقيقتى است حكمت آميز و مطابق آنچه كه مشاهده مىكنيم . ما با\r\n","description":"","footnote":"","page_name":" 151 ","page_number":154},
  {"content":"\r\nكمال وضوح در جريان زندگى مىبينيم كه هر اندازه از طغيانگرى غرايز حيوانى خود كه بر محور خودخواهى مىچرخند و فعاليت مىكنند ، جلوگيرى مىكنيم ، به همان اندازه شايد هم در اغلب موارد ، بيش از آن اندازه كه غرايز حيوانى را مهار مىكنيم ، شخصيت ما نيروهايى متنوع مانند معرفت جويى ، نوع دوستى ، قدرت بر تحمّل حوادث ، قدرت بر اراده و تصميمهاى مفيد ، مشاهدهء حكمت در جهان هستى و غير ذلك در خود احساس مىنمايد .\r\nالبته بديهى است كه مهار سركشىهاى غرايز حيوانى تلخ و گاهى زجرآور است ، ولى سعادت و الا كه بهشت برين و لقاء اللَّه ( ديدار خداوند ) را نصيب آدمى مىنمايد ، در داشتن شخصيت تصفيه و تهذيب شده است نه آن « من » اسير تمايلات حيوانى .\r\nجملات بعدى امير المؤمنين عليه السلام تا جملهء ( 8 ) توضيح و نتيجهء مطلب قبلى است كه بيان نموديم و به جهت وضوح آنها نيازى به تفسير نيست .\r\n9 ، 13 - و اعلموا - عباد اللَّه - أنّ المؤمن لا يصبح و لا يمسي إلَّا و نفسه ظنون عنده فلا يزال زاريا عليها و مستزيدا لها فكونوا كالسّابقين قبلكم ، و الماضين أمامكم قوّضوا من الدّنيا تفويض الرّاحل ، و طووها طىّ المنازل ( و بدانيد اى بندگان خدا ، انسان با ايمان به صبح و شام وارد نشود ، مگر اين كه نفس او در نزد او مورد بدگمانى باشد و همواره از نفس خويشتن عيبجويى نمايد و بر خرده گيرى از نفسش بيفزايد . مانند كسانى باشيد كه پيش از شما سبقت گرفتند و گذشتند و از دنيا مانند كوچ كننده ، كنده شدند و مانند كسانى كه دنيا را منزل به منزل در نورديدند ، از ديدگاه شما حركت كردند و مقصد نهايى را پيش گرفتند )\r\n\r\nاز مختصات ايمان است كه انسان نفس امّاره ( خود طبيعى ) را همواره مورد احتياط قرار دهد و از آن برحذر باشد .\r\n","description":"","footnote":"","page_name":" 152 ","page_number":155},
  {"content":"\r\nكلمهء « ظنون » بنا به گفتهء ابن منظور عبارتست از بدگمان بودن ( 1 )  و در همين مورد مىگويد : « ظنون به هر چيزى كه قابل اطمينان نيست و همچنين به چاهى گفته مىشود كه وجود آب در آن مشكوك است » ( 2 )  و اين يك تعبير فوق العاده ظريف در بارهء « خود طبيعى » ( نفس اماره ) است ، زيرا گاهى اين نفس آدمى تحت تأثير انگيزه هايى خاصّ ، جانب خير و صلاح را مىگيرد و گاهى [ كه اكثر اوقات را شامل مىشود 
  ] جز تقويت عوامل تورم خويشتن و قرار گرفتن در شهوات و هواهاى لذت بار « اگر چه در عالم خيالات » كار ديگرى انجام نمىدهد . لذا همانطور كه امير المؤمنين عليه السلام مىفرمايند ، اين نفس همواره بايد تحت مراقبت و آگاهى شديد قرار بگيرد كه آدمى را به لجنزار اشباع بىقيد و شرط خودخواهى ساقط نكند . در بارهء آن انسانهاى الهى بينديشيد كه پيش از شما راه صلاح را پيش گرفتند و رو به مقصد جاودانى خود به حركت در آمدند .\r\n\r\nقَوْمٌ فَعَلُوا خَيْراً فَعَلَوْا\r\nوَ عَلى دَرَجِ الْعُلْيا دَرَجُوا\r\nفَهُمْ فَهِمُوا مَعْنَى الْمَعْنى\r\nوَ بِذْكرِ الله لَهُمْ لَهِجُوا\r\nدَخَلُوا فُقَراءَ عَلَى الْدُّنيا\r\nفَكَما دَخَلُوا مِنْها خَرَجُوا\r\n\r\n( آن انسانهاى كمال يافته به خيرات عمل كردند و در نتيجه اعتلاء يافتند و به درجه‌هاى عالى كمال صعود نمودند . آنان بودند كه حقيقت معانى را فهميدند و زبان آنان به ذكر خداوندى گويا گشت . آنان وارسته از آلودگىها به اين دنيا وارد شدند و همان گونه كه وارد شدند ، از آن خارج شدند . )\r\n14 ، 27 - و اعلموا أنّ هذا القرآن هو النّاصح الَّذي لا يغشّ و الهادي الَّذي لا يضلّ ، و\r\n","description":"","footnote":" ( 1 ) . لسان العرب ، ابن منظور ، ج 13 ، « مادهء ظن » ص 274 .  ( 2 ) . همين مأخذ ، ص 275 . ","page_name":" 153 ","page_number":156},
  {"content":"\r\n14 ، 27 - المحدّث الَّذي لا يكذب و ما جالس هذا القرآن أحد إلَّا قام عنه بزيادة أو نقصان : زيادة في هدى ، أو نقصان من عمى . . . ( و بدانيد كه اين قرآن آن نصيحت دهندهء خيرخواه است كه فريب نمىدهد و آن راهنما است كه گمراه نمىكند و آن گويندهء حديث است كه دروغ نمىگويد و هيچ كس با اين قرآن همنشين نشد مگر اين كه زيادت يا نقصانى نصيب او ساخت - افزايشى در هدايت يا كاهشى در نابينايى . . . ) در اين جملات امتيازاتى چند از قرآن مجيد بيان شده است كه ما آنها را با شرحى مختصر متذكر مىشويم : 1 - خيرخواهى است كه فريب نمىدهد . اين كلام خداوندى است كه براى اصلاح بندگان خود در ارتباطات چهارگانه نازل فرموده است . و از اين جهت كه خداوند دانا و توانا و بىنياز مطلق از مخلوقات خويشتن است و چيزى از ديدگاه و قدرت او خارج نيست و به هيچ چيز نيازى ندارد ، علَّتى براى فريب دادن مردم به وسيلهء قرآن يا غير آن وجود ندارد .\r\n2 - هدايت كننده ايست كه هيچ كس را گمراه نمىكند . اين كتاب از جانب خالق همهء كائنات است كه به موجوديت همهء آنها دانا است و استعداد گرديدنهاى تكاملى آنها را به بهترين وجه تعبيه نموده و به سوى مقصد اعلايى كه براى آنها مقرر داشته است ، به وسيلهء كتب آسمانى كه اين كتاب جامع همهء آنها است هدايت فرموده است .\r\n3 - حديث راستين عالم وجود را از ازل الآزال تا ابد الآباد را آن چنان كه در خور فهم انسانها است ، از اين كتاب بايد شنيد . در طول تاريخ ممتدّ علوم و فلسفه‌ها و تمدنهاى مفيد به حال بشرى تاكنون يك حقيقت [ نه خيالات حقيقت نما 
  ] به عرصهء معارف بشرى وارد نشده است كه حتى با آيه اى از آيات قرآنى مخالف صريح باشد . عظمت محتويات اين كتاب جاودانى ، نيرومندترين عقلها و روشنترين قواعد و مسائل علمى را در برابر خود وادار به تعظيم نموده است . اگر مواردى در آيات قرآنى ، از ديدگاه برخى از مسائل و قواعد علمى دور از فهم جلوه كند ، همانطور كه تاكنون مشاهده شده\r\n","description":"","footnote":"","page_name":" 154 ","page_number":157},
  {"content":"\r\nاست با يك تفسير و تأويل مقبول در بارهء آيه ، يا با گذشت زمان و تحول در دانشها مشكل حل و فصل شده است . به عنوان مثال اين آيهء شريفه را در نظر مىگيريم : * ( وَالسَّماءَ بَنَيْناها بِأَيْدٍ وَإِنَّا لَمُوسِعُونَ ) * ( 1 )  ( ما آسمان را با قدرت آفريديم و ما آن را وسعت مىدهيم ) مفسّرين گذشته سه معنى را براى « لموسعون » در نظر گرفته‌اند : معناى يكم وسعت به همان مفهوم لفظى ، يعنى خداوند آسمان را وسيع آفريده است . معناى دوم خداوند با قدرت بزرگ الهى خود آسمان را آفريده است . معناى سوم روزى ، يعنى خداوند سبحان كيهان بزرگ را آفريده و آن را با تغذيه مواد مناسب تقويت فرموده است . تفاسيرى كه ذيلا نام مىبريم دو معناى اول و دوم را مطرح كرده‌اند و بعضى از آنها مانند طبرسى در مجمع البيان معناى سوم را هم متذكر شده‌اند . ( 2 )  از سال 1920 ميلادى يك رياضيدان روسى به نام الكساندر فريدمن با نظريه اى در بارهء گسترش ( انبساط ) كهكشانها وارد ميدان تحقيق شد . عبارت ژرژ گاموف در اين باره چنين است : « وى دريافت كه نورى كه از كهكشانهاى بسيار دور به ما مىرسد ، يك انتقال خطوط طيفى به سوى انتهاى قرمز طيف نشان مىدهد و اين انتقال به نسبت مستقيم مسافت كهكشانها از ما افزايش مىيابد . با اين تفسير كه انتقال مشهود نور قرمز به علت سرعتهاى پسروى منابع نورى پديد مىآيد ( و در حال حاضر هيچ توضيح معقول ديگر براى آن وجود ندارد ) به اين نتيجه مىرسند كه » جهان ما در يك حالت\r\n","description":"","footnote":" ( 1 ) . سورهء الذاريات ، آيه 47 .  ( 2 ) . جامع البيان عن تأويل اى القرآن ، ابو جعفر محمد بن جرير طبرى ، ج 26 ، ص 7 و روح البيان ، شيخ اسماعيل حقى بروسوى ، ج 9 ، ص 171 و فتح القدير ، قاضى محمد بن على بن محمد شوكانى يمانى ، ج 5 ، ص 88 ، مجمع البيان ، شيخ ابو على فضل بن الحسن الطبرسى ، ج 9 ، ص 160 ، تفسير كبير ، فخر رازى ، ج 27 ، ص 227 و تفسير مراغى ، احمد مصطفى المراغى ، ج 9 ، ص 9 در تفسير مراغى به جهت اشاره به اين كه در اين تعرض به يهود شده است كه مىگفتند : خدا در شش روز كار خلقت را تمام كرده در روز هفتم به استراحت پرداخته است . احتمال استمرار وسعت استمرارى مىرود . تفسير الميزان ، مرحوم علامه سيد محمد حسين طباطبائى ، ج 18 ، ص 413 . مرحوم طباطبايى با اشاره به نظريهء جديد در انبساط كهكشانها مىگويد چنان كه علوم رياضى جديد احتمال مىدهد . ","page_name":" 155 ","page_number":158},
  {"content":"\r\nانبساط يكنواخت است « و سرعتهاى پسروى مشترك ميان هر دو كهكشان در فضا متناسب با مسافت ميان آنها است . كار فريدمن ، هبل و همكار وى ميلتن هوماسن پىريزى و اساس تئورى » جهان انبساط يابنده « اى را بنا نهاد كه بعدا توسط يك منجم بلژيكى ، ژورژ لومتر تكميل شد . ( 1 )  4 - هر آگاهى از محتويات قرآن افزايشى در هدايت يا كاهشى در جهل و نابينايى را نتيجه مىدهد . هر انسان آگاهى با توجه به اين كلام الهى مشروط به اين كه از همهء استعدادها و مختصات جسم و جان خود مطلع باشد و در صدد برخوردارى از آنها برآيد ، و همچنين با وجدان حسّاس و عقل سليم ضرورت » گرديدن « هاى تكاملى را بپذيرد ، بر بينايى و رشد او افزوده مىگردد و از بيمارى جهل شفا مىيابد . با در نظر گرفتن شرط فوق ، علَّت ناتوانى از بهره مند شدن از قرآن بلكه خسارت بار ( 2 )  بودن آن براى بعضى اشخاص روشن مىگردد .\r\n5 - قرآن بر طرف كنندهء هر حاجت است و بدون ايمان و عمل به آن ، هيچ نوع بىنيازى امكان ندارد . همهء نظريات و مكتبهايى كه در بارهء انسان در هر دو قلمرو « آن چنان كه هست » و « آن چنان كه بايد » با تمام نيروهاى خود وارد عرصهء حيات انسانها شدند ، همان گونه كه مىدانيم يا به هيچوجه از عهدهء موفق ساختن انسانها به كسب سعادت حقيقى برنيامدند يا اگر حاجتى را به طور نسبى بر طرف كردند ، احتياجات ديگرى را بر جامعهء بشرى افزودند .\r\n6 - شفاى دردها و چارهء بيچارگىها در قرآن است . شفا از بدترين دردها كه كفر و نفاق است و انحراف و گمراهى ، و چاره جويى براى بر طرف كردن مشكلترين گره كه\r\n","description":"","footnote":" ( 1 ) . ماده ، زمين و آسمان ژرژ گاموف ترجمهء رضا اقصى ، ص 594 و 595 .  ( 2 ) . خداوند مىفرمايد * ( وَنُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ وَلا يَزِيدُ الظَّالِمِينَ إِلَّا خَساراً ) * الاسراء ، آيه 82 ( و ما از قرآن آنچه كه براى مردم با ايمان شفا و رحمت است نازل مىكنيم و اين قرآن ستمكاران جز خسارت نمىافزايد ) . ","page_name":" 156 ","page_number":159},
  {"content":"\r\nعبارتست از جهل از حكمت وجود آدمى در اين دنيا .\r\n7 - آنچه را كه مىخواهيد با راهنماييهاى قرآن از خدا مسئلت نماييد و با محبت به قرآن ، رو به خدا كنيد و آن را وسيلهء مسئلت از خلق ننماييد . به وسيلهء قرآن و فهم آيات آن ، همهء مسائل زندگى دنيوى و حيات اخروى خود را از خدا سؤال كنيد و پاسخ خود را از اين كتاب الهى دريافت نماييد . با توجه به معانى آيات قرآنى است كه انسان آگاه ، مسائل حقيقى خود و پاسخ آنها را از خداوند سبحان در مىيابد .\r\n8 - عمل به قرآن است كه سعادت انسان در اين دنيا و رستگارى او را در ابديت تضمين مىنمايد . اينست معناى شفاعت قرآن در دنيا و در روز قيامت و ابديت . همچنين اگر قرآن در آخرت بدى كسى را گويد ، يعنى زندگانيش در دنيا مطابق قرآن نباشد و قرآن آن را مردود شمارد ، گواهى قرآن بر عليه او مورد تصديق قرار مىگيرد .\r\n9 - به وسيلهء قرآن براى پروردگارتان استدلال كنيد . از دو جهت بسيار مهم قرآن مىتواند دليل براى خدا باشد : يكى - از جهت عظمت معانى و نهايى بودن همهء مطالب آن ، زيرا همهء ما مىدانيم كه هر مطلبى كه در قرآن آمده است ، در بارهء آن مطلب ، فوق آن را كه در قرآن آمده است از هيچ متفكر و مكتبى نمىتوان سراغ گرفت . دوم - بشريت بايد از آيات قرآنى ، همهء مشيت و ارادهء تكوينى و تشريعى او را به كمك فطرت پاك و عقل سليم درك كند .\r\n10 - همهء كشتكاران اقوام و ملل در بارهء كشت و برداشت محصول آن ، در روز قيامت مورد بازخواست قرار خواهند گرفت ، مگر كشتكارانى كه بذرهاى حقايق قرآنى را در دل كاشته و به وسيلهء معانى قرآن آن را آبيارى نموده‌اند و شخصيت خود را شايستهء لقاء اللَّه در ايام اللَّه و ابديت ساختند .\r\n11 - از قرآن براى نفوس خود نصيحت و اندرز بطلبيد و آرا و نظريات خود را به قرآن عرضه كنيد [ و اگر ناسازگارى احساس كرديد 
  ] آراى خود را متهم بسازيد و در برابر\r\n","description":"","footnote":"","page_name":" 157 ","page_number":160},
  {"content":"\r\nقرآن تمايلات خود را خائن تلقى كنيد . ( 1 ) \r\n\r\nبه اين جهت كه حقايق قرآنى فوق مسائل زودگذر علمى است\r\nلذا بيانى فوق علم رسمى در قرآن حكمفرماست .\r\nاين كه در قرآن ، حقايق مربوط به ارتباطات چهارگانه ( ارتباط انسان با خويشتن ، با خدا ، با جهان هستى و با همنوع خود ) مطابق نظم و ترتيب علمى مقدمات و نتيجه گيريها مطرح نشده است ، مستند به علل مهمى است كه ما بعضى از آنها را در اين جا مطرح مىكنيم : 1 - ضرورى است كه همگان بايستى از قرآن استفاده كنند جز در موارد متشابه كه بيش از چند مورد معدود در قرآن نيست كه آنها هم با توضيح و تفسير پيشوايان شايستهء دين ( راسخون فى العلم ) كه حجيت قول آنان مستند به پيامبر اكرم ( ص ) است قابل درك مىباشند . ( 2 )  و بديهى است كه بيان علمى حقايق با آن شرايط مقرره مانع از بهره بردارى عموم مردم از قرآن است .\r\n2 - مسائل و قواعد علمى در گذرگاه تاريخ در تحول و دگرگونى مستمر مىباشد ، آنچه كه ديروز به عنوان يك قاعده يا اصل و يا مسئله علمى وارد ميدان علوم شده بود ، امروز به جهت گسترش اكتشافات ، از ميدان خارج مىشود . به عنوان نمونه به عبارات ذيل از فهرست « تاريخ علوم پىير روسو » دقت فرماييد : 1 - علوم مد مىشوند .\r\nص 235\r\n","description":"","footnote":" ( 1 ) . براى آشنايى با مباحث ديگر مربوط به قرآن مراجعه فرماييد به : ج 2 از ص 206 تا ص 222 و ج 3 ، ص 64 و ج 4 ، از ص 234 تا 235 و 253 تا 255 و 261 تا 271 و ج 13 ، از ص 13 تا ص 18 و ج 14 ، از ص 115 تا 117 و از 129 تا 132 .  ( 2 ) . مقصود حديث ثقلين كه در حد تواتر ميان شيعه و سنى نقل شده است : « إِنِّى تارِكٌ فِيكُمْ الثِّقْلَيْنِ : كَتابَ اللَّه وَعِتْرَتِى أَهْلَ بَيْتِى ( من ميان شما دو امانت با اهميت مىگذارم كتاب خدا و عترتم كه اهل بيت من مىباشند ) ","page_name":" 158 ","page_number":161},
  {"content":"\r\n2 - علم در به كار بردن روش دكارت افراط مىكند . ص 240 3 - پيروان نيوتن بر عليه هواخواهان دكارت . ص 287 4 - روسو و كانت بر خلاف جريان مىراندند . ص 383 5 - يك ضربه شلَّاق بر آناليز . ص 405 6 - اوگوست كنت فلسفه تحققى را به وجود آورد [ كه بعدها نارسايى اين نظريه آشكار شد . 
  ] ص 508 7 - اساس علم حساب را از بن بر مىاندازند . ص 527 8 - تخت سلطنت آناليز به لرزه در آمد . ص 688 9 - ورشكستگى علم اعلام شد . ص 693 10 - مكتب تكامل در مواجهه با مشكلات . ص 697 11 - امروزه تمام فتوحات [ علمى 
  ] دوباره مورد بحث قرار مىگيرد . ص 720 اگر بخواهيم تحولات دانشها را در عرصهء معرفت جزئى و كلى ، بر جزء و كل و ابعاد مختلف آنها به حساب بياوريم قطعا به تأليف چند مجلد كتاب نيازمند خواهيم بود .\r\nدر صورتى كه اصول حقايق ثابت و فناناپذير در بارهء ارتباطات چهارگانهء فوق در قرآن ، بدون كمترين تضاد و تناقض و تحول جزئى يا كلى [ غير از مصاديق 
  ] بدون مراعات شرايط نظم علمى متداول بيان گشته است .\r\nبا اين كه آيات قرآنى مطابق دو دليل فوق بر سبك علمى و فلسفى معمولى نيست ، با اين حال ، در هر دوره و عصرى دانشمندان بزرگ و حكماى راستين به آنها استدلال مىكنند . نهج البلاغه كه سخنان امير المؤمنين ( ع ) را بازگو مىكند زاييدهء قرآن مجيد است .\r\nمثنوى مولوى كه به قول بعضى از فلاسفه اگر پنج كتاب براى معارف انسانى از شرق و غرب برگزيده شود ، يقينا يكى از آنها مثنوى است ، بيش از 2000 آيهء قرآنى را مورد\r\n","description":"","footnote":"","page_name":" 159 ","page_number":162},
  {"content":"\r\nتفسير قرار داده است ، بلكه حكيم متأله مرحوم حاج ملا هادى سبزوارى در مقدمهء حاشيه مثنوى مىگويد : مثنوى تفسير قرآن منظوم است .\r\n3 - استناد فلاسفه و حكما و صاحبنظران علوم انسانى به آيات قرآن مجيد در بارهء ارتباطات چهارگانه ( ارتباط انسان با خويشتن ، ارتباط انسان با خدا ، ارتباط انسان با جهان هستى و ارتباط انسان با همنوع خود ) بدون تقيّد به پيدا كردن نظم و روش علمى و فلسفى متداول در آيات قرآنى مانند تركيب فصل و باب و تنظيم قواعد و مسائل و نتيجه گيرى از آنها ، به عنوان نمونه هنگامى كه صدر المتألهين مىخواهد براى اثبات حركت جوهريه در اشياء دليل نهايى بياورد ، استناد به آيات قرآنى مىكند : يك - * ( وَتَرَى الْجِبالَ تَحْسَبُها جامِدَةً وَهِيَ تَمُرُّ مَرَّ السَّحابِ ) * ( 1 )  ( و كوه‌ها را مىبينى و گمان مىبرى كه آنها جامد و بىحركتند در صورتى كه آنها مانند ابر در حركتند . ) دو - * ( أَ فَعَيِينا بِالْخَلْقِ الأَوَّلِ بَلْ هُمْ فِي ) * ( 2 )  ( بلكه منكران خلقت جديدند كه در اشتباهند ) سه - * ( يَوْمَ تُبَدَّلُ الأَرْضُ غَيْرَ الأَرْضِ ) * ( 3 )  ( روزى كه زمين مبدل مىشود و غير اين زمين اولى مىگردد ) چهار - * ( فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ ) * ( 4 )  ( سپس به آسمان و زمين گفت بياييد [ به حركت قانونى خود بيفتيد 
  ] از روى اختيار يا كراهت ) پنج - * ( كُلٌّ أَتَوْه داخِرِينَ ) * ( 5 )  ( همهء آنان در حال تسليم به مشيت خداوندى در روز قيامت به محشر وارد مىشوند . ) آيهء 61 سورهء الواقعه و آيه 16 سورهء فاطر و آيهء 61 سورهء الانعام . ( 6 )  به نظر مىرسد آيهء 29 از سورهء الرحمن * ( يَسْئَلُه مَنْ فِي السَّماواتِ وَالأَرْضِ ) *\r\n","description":"","footnote":" ( 1 ) . سورهء النّمل ، آيهء 88 .  ( 2 ) . سورهء ق ، آيهء 15 .  ( 3 ) . سورهء ابراهيم ، آيهء 48 .  ( 4 ) . سورهء فصلت ، آيهء 11 .  ( 5 ) . سورهء النّمل ، آيهء 87 .  ( 6 ) . الاسفار الاربعة ، ج 3 ، سفر اول ، ص 110 و 111 ، صدر المتألهين شيرازى . ","page_name":" 160 ","page_number":163},
  {"content":"\r\n* ( يَسْئَلُه مَنْ فِي السَّماواتِ وَ ) * ( هر آنچه كه در آسمانها و زمين است [ فيض وجود خود را 
  ] از خداوند متعال تقاضا مىكند خداوند در هر روزى در كاريست ) و قطعى است كه منظور از « يوم » مطلق زمان است . مولوى مىگويد :\r\n\r\nكل يوم هو في شأنٍ بخوان\r\nمرو را بيكار و بىفعلى مدان\r\nكمترين كارش به هر روز آن بود\r\nكاو سه لشكر را روانه مىكند\r\nلشكرى ز اصلاب سوى امهات\r\nبهر آن تا در رحم رويد نبات\r\nلشكرى ز ارحام سوى خاكدان\r\nتا ز نر و ماده پر گردد جهان\r\nلشكرى از خاكدان سوى اجل\r\nتا ببيند هر كسى عكس العمل\r\nباز بىشك بيش از آنها مىرسد\r\nآنچه از حق سوى جانها مىرسد\r\nآنچه از جانها به دلها مىرسد\r\nآنچه از دلها به گلها مىرسد\r\nاينت لشكرهاى حق بىحد و مر\r\nبهر اين فرمود ذِكْرى لِلْبَشَرِ\r\n\r\n29 ، 34 - العمل العمل ، ثمّ النّهاية النّهاية ، و الاستقامة الاستقامة ، ثمّ الصّبر الصّبر ، و الورع الورع إنّ لكم نهاية فانتهوا إلى نهايتكم . . . ( اهتمام بورزيد به كار ، برخيزيد به كار ، برخيزيد براى كار . كار را ناتمام نگذاريد و در تصميمى كه گرفتيد براى كار استقامت بورزيد ، استقامت . سپس شكيبا باشيد ، شكيبا ، پرهيزكارى ، پرهيزكارى . قطعا براى شما نهايتى است تا وصول به آن تكاپو كنيد )\r\n\r\nآنچه كه براى انسان در اصلاح ارتباطات چهارگانه ضرورت اساسى دارد كار مفيد است و تكميل آن .\r\nدر سخنان امير المؤمنين عليه السلام و دوران زندگى مبارك او اهتمام به عمل مفيد و صالح از درخشندگى كامل برخوردار است . اگر كسى بخواهد ارزش و عظمت كار را به طور صحيح بفهمد ، به زندگانى امير المؤمنين ( ع ) و عشق او به كار مراجعه كند .\r\n","description":"","footnote":"","page_name":" 161 ","page_number":164},
  {"content":"\r\nما در نهج البلاغه بيش از 300 جمله در بارهء عظمت و ضرورت كار با كلماتى مانند « عمل » ، « فعل » ، « سعى » ، « شغل » ، « كدح » ، « سبق » مشاهده مىكنيم . نمونه اى از جملات مادهء « عمل » به قرار زير است : 1 - فمن عمل فى ايام املة قبل حضور اجله فقد نفعه عمله ( 1 )  ( هر كس در روزگار آرزوهايش پيش از فرا رسيدن مرگ عمل كرد ، عمل او براى او سودمند خواهد بود . ) 2 - طوبى لمن ذكرا المعاد و عمل للحساب ( 2 )  ( خوشا به حال كسى كه معاد را متذكر شد و براى روز حساب [ محاسبه اى كه خواهد شد 
  ] عمل كرد . ) 3 - العلم مقرون بالعمل فمن علم عمل ( 3 )  ( علم حقيقى و مفيد همراه عمل است ، لذا اگر كسى از [ چنين 
  ] علمى برخوردار شد [ قطعا 
  ] عمل خواهد كرد ) 4 - و من عمل لدينه كفاه الله امر دنياه ( 4 )  ( هر كس كه در كارهايش با هدفگيرى دينى عمل كند [ يعنى براى سعادت دنيا و آخرتش بكوشد 
  ] خداوند امور دنيوى او را كفايت مىكند ) 5 - عملوا فيها بما يبصرون ( 5 )  ( پارسايان در اين دنيا به آنچه كه بينايى داشتند عمل كردند ) 6 - من احب عباد الله . . . قد الزم نفسه العدل ، فكان اول عدله نفى الهوى عن نفسه ، يصف الحق و يعمل به ( 6 )  ( از محبوبترين مردم در نزد خداوند كسى است كه . . . نفس خود را به عدالت ملزم ساخته است و نخستين گام او در عدالت ، نفى هوى و هوس از نفس خويشتن است ، حق را توصيف نموده و به آن عمل مىكند . )\r\n","description":"","footnote":" ( 1 ) . خطبهء 28 .  ( 2 ) . كلمات قصار ، شماره 44 .  ( 3 ) . همين مأخذ ، شماره 366 .  ( 4 ) . همين مأخذ ، شمارهء 423 .  ( 5 ) . خطبهء 230 .  ( 6 ) . خطبهء 87 . ","page_name":" 162 ","page_number":165},
  {"content":"\r\n7 - اليوم عمل و لا حساب و غدا حساب و لا عمل ( 1 )  ( امروز ( اين زندگانى ميدان ) عمل است و حسابى نيست و فردا ( قيامت و آغاز ابديت ) حساب است و عملى نيست ) 8 - ان افضل الناس عند الله من كان العمل بالحق احب اليه و ان نقصه و كرثه من الباطل و ان جر اليه فائدة و زاده ( 2 )  ( بهترين مردم نزد خداوند متعال كسى است كه عمل به حق در نزد او محبوبتر باشد - اگر چه براى او موجب نقص و ناگوارى [ ظاهرى 
  ] باشد - از عمل به باطل اگر چه براى او سودآور باشد و بر خواسته هايش بيفزايد ) 9 - و اعلم ان لكل عمل نباتا و كل نبات لا غنى به عن الماء ، و المياه مختلفة فما طاب سقيه ، طاب غرسه و حلت ثمرته ، و ما خبث سقيه ، خبث غرسه و امرت ثمرته ( 3 )  ( و بدان كه براى هر عملى روييدنى است و هيچ روييدنى از آب بىنياز نيست و آبها مختلف است . هر روييدنى كه آبيارى آن پاك باشد كشتكار آن پاك و ميوهء آن شيرين مىشود و هر آنچه كه آبيارى آن پليد باشد كشتكارش پليد و ميوهء آن تلخ مىگردد ) 10 - من قصر فى العمل ابتلى بالهم ( 4 )  ( هر كس در عمل كوتاهى بورزد به اندوه آن كوتاه ورزيدن مبتلا مىگردد ) از طرف ديگر آيات قرآن مجيد در باره لزوم كار و كوشش و تقلا در اين زندگانى براى تحصيل مقاصد قانونى به قدرى فراوان و صريح است كه جاى هيچ گونه ترديدى براى ضرورت كار و تكاپو نمىگذارد . و با مشاهده آيات قرآنى و سخنان على و ديگر أئمهء معصومين عليهم السلام و بيانات بزرگترين حكما و عرفاى اسلام در لزوم كار و كوشش مفيد در اين زندگى ، نوبت به ياوه گويىهاى اشخاص بىاطلاع يا غرض ورز نمىرسد كه مىگويند : دين اسلام با تثبيت اعتقاد به قضا و قدر ، جايى براى سعى و\r\n","description":"","footnote":" ( 1 ) . خطبهء 42 .  ( 2 ) . خطبهء 125 .  ( 3 ) . خطبهء 154 .  ( 4 ) . كلمات قصار ، شمارهء 127 . ","page_name":" 163 ","page_number":166},
  {"content":"\r\nكوشش نگذاشته است به عنوان نمونه روايت بسيار معروف را كه از امام معصوم عليه السلام نقل شده است ، در نظر مىگيريم ، روايت چنين است : أِعْمَلْ لِدُنْياكَ كَأَنَّكَ تَعِيشُ أَبَداً وَاعْمَلْ لِآخِرَتِكَ كَأَنَّكَ تَمُوتُ غَداً ( عمل كن براى دنيايت گويى براى ابد در اين دنيا زندگى خواهى كرد و عمل كن براى آخرتت مانند اين كه فردا از اين دنيا خواهى رفت ) . اين نوع نگرش و هدف گيرى در بارهء كارهاى دنيوى و اخروى را مىتوانيم از زندگانى امير المؤمنين و ديگر پيشوايان راه حق و حكماى وارسته بياموزيم كه شخصيتهاى آنان به مرحله اى از قدرت رسيده بود كه اشراف به دنيا و آخرت در كارهاى آنان كاملا قابل مشاهده بود . مولوى در بارهء عظمت كار در موارد مختلف مضامين بسيار عالى را مطرح كرده است . از آن جمله :\r\n\r\nگفت شه حكمت در اظهار جهان\r\nآن كه دانسته برون آيد عيان\r\nآنچه مىدانست تا پيدا نكرد\r\nبر جهان ننهاد رنج طلق و درد\r\nيك زمان بيكار نتوانى نشست\r\nتا بدى يا نيكئى از تو بخست\r\nاين تقاضاى كار از بهر آن\r\nشد موكَّل تا شود سِرّت عيان\r\nور نه كى گيرد گلابهء تن قرار\r\nچون ضميرت مىكشد آن را به كار\r\nتا سهء تو آن كشش را شد نشان\r\nهست بيكارى چو جان كندن تمام ( 1 ) \r\nگه تناقض گاه ناز و گه نياز\r\nگاه سوداى حقيقت گه مجاز\r\nمرد غرقه گشته جانى مىكند\r\nدست را در هر گياهى مىزند\r\nتا كدامش دست گيرد در خطر\r\nدست و پايى مىزند از بيم سر\r\nدوست دارد يار اين آشفتگى\r\nكوشش بيهوده به از خفتگى\r\nآن كه او شاه است او بيكار نيست\r\nناله از وى طرفه كاو بيمار نيست\r\nبهر اين فرمود رحمان اى پسر\r\nكل يوم هو في شأن اى پسر\r\n\r\n","description":"","footnote":" ( 1 ) . مثنوى كلالهء خاور - رمضانى دفتر دوم ، ص 94 از سطر 17 به بعد . ","page_name":" 164 ","page_number":167},
  {"content":"\r\n\r\nاندرين ره مىتراش و مىخراش\r\nتا دم آخر دمى فارغ مباش\r\nتا دم آخر دمى آخر بود\r\nكه عنايت با تو صاحب سِرّ بود\r\nهر كه مىكوشد اگر مرد و زنست\r\nگوش و چشم شاه جان بر روزنست  ( 1 ) \r\n21 ، 34 - ثُمَّ النَّهايَةَ النَّهايَةَ . . . ( سپس عمل را تا مقصد نهايى آن ادامه بدهيد )\r\n\r\nشرط من جا بالحسن نى كردنست\r\nبل حسن را نزد يزدان بردنست ( 2 ) \r\n\r\nهدفگيرى در كارهايى كه ضرورى و مفيد تشخيص داده شده و تهيهء وسايل و مقدمات بايد به طور كامل و صحيح باشد كه مانع از ادامهء كار تا وصول به نتيجهء آن نباشد تا به سبب آن عمر آدمى تلف شود و قدرت و انرژى بيهوده مستهلك گردد .\r\nاستقامت - سستى و ترديد و تلوّن و امروز و فردا كردن و نظم و انضباط كار را از دست دادن ، ضد استقامت در كار است . هيچ انسان تكاپوگر هدفدار در اين زندگانى بدون استقامت ، راه به مقصد نبرده است .\r\nصبر و شكيبايى - هيچ كار با اهميتى در اين دنيا بدون زحمت و تلاش و بدون گذر از سنگلاخها ، به نتيجهء مطلوب نمىرسد . آسايش طلبان و رفاه جويان و كامكاران كه مىخواهند بدون زحمت و مشقت به نتايج مطلوب برسند يا همواره در نوميدىها غرق مىشوند و يا از دسترنج و تلاش ديگران براى خود سود مىبرند براى شما مقصد نهايى وجود دارد . در وسط راه نخوابيم ، اميد خود را به فرداها\r\n","description":"","footnote":" ( 1 ) . همين مأخذ دفتر اول ، ص 38 از سطر 3 به بعد . براى تكميل مبحث عمل مراجعه فرماييد به : ج 3 ، از ص 179 تا 181 و ج 5 ، از ص 61 تا 63 و ص 73 و ج 6 ، ص 164 و ج 7 ، از ص 108 تا 114 و از ص 172 تا ص 175 و 285 و 286 و از ص 337 تا ص 340 و ج 14 از ص 80 تا ص 84 و از ص 86 تا ص 92 و از ص 112 تا ص 114 و ج 4 از ص 31 تا 33 و از ص 35 تا ص 39 و ج 7 ، از ص 223 تا ص 225 .  ( 2 ) . مثنوى ، ص 93 ، سطر 33 . ","page_name":" 165 ","page_number":168},
  {"content":"\r\nنبنديم ، حركت آگاهانه از يك مبدأ ، مقصدى را به دنبال دارد . خود را به نابينايى زدن چارهء مشكلات حركت نيست . مجموع اطلاعات و معارف بشرى اين حقيقت را اثبات كرده است كه :\r\n\r\nروزگار و چرخ و انجم سر به سربازيستى\r\nگرنه اين روز دراز دهر را فرداستى\r\n\r\nناصر خسرو قباديانى\r\nهر انسان داراى مغز و روان معتدل با يك احساس درونى ناب ، اين حقيقت عظمى را درمىيابد كه : اين روح يا « من » كه در درون دارد ، راهى يك مقصد مهم است كه پديده‌ها و مقاصد اين دنيا ظرفيت آن را ندارد .\r\nبراى شما نشانه اى واضح است كه به وسيلهء آن بايد هدايت شويد . . . هر كسى كه از يك بينايى درونى برخوردار باشد و خود را به كورى نزند ، قطعى است كه در مسير زندگانى خود مشعلهايى فروزان و نشانه هايى راهنما را خواهد ديد كه عقل و وجدان وى تبعيت از آنها را الزام مىنمايند . اين يك حقيقت كاملا صحيح است كه عالم هستى براى آگاهان كتابى است كاملا قابل خواندن و تعلم ، اگر چه متأسفانه اكثريت مردم از خواندن و بهره بردارى از اين كتاب خود را محروم مىسازند :\r\n\r\nما خَلَقْتُ الْجِنَّ وَالانس اين بخوان\r\nجز عبادت نيست مقصود از جهان\r\nگر چه مقصود از كتاب آن فن بود\r\nگر تواش بالش كنى هم مىشود\r\nليك ازو مقصود اين بالش نبود\r\nعلم بود و دانش و ارشاد و سود\r\nگر تو ميخى ساختى شمشير را\r\nبرگزيدى بر ظفر ادبير را  ( 1 ) \r\nدين اسلام هدف و غايتى بزرگ دارد . تا رسيدن به آن غايت بكوشيد . گمان نكنيد\r\n","description":"","footnote":" ( 1 ) . مثنوى دفتر سوم ، ص 185 ، از سطر 6 به بعد . ","page_name":" 166 ","page_number":169},
  {"content":"\r\nاسلام تنها نظم زندگى طبيعى شما را به عهده گرفته است ، اگر چه نظم زندگى طبيعى نيز مورد اهتمام اين دين مقدس است . غايت حركت بر مبناى دين اسلام ، تأمين آن « حيات معقول » است كه تا جاذبهء ربوبى كشيده شده است . با اداى تكاليف كه حق خداوندى براى شما مقرر كرده است ، رو به پيشگاه خداوندى حركت كنيد . شما انسانها مسافر ديار حق و حقيقتيد ، هدف را گم نكنيد ، و وصول به آن هدف و غايت بدون مراعات حقوق خدا و انسانها با مراعات تكاليفى كه براى شما مقرر شده است ، امكان پذير نيست .\r\nمن شاهد شما هستم و در روز قيامت از طرف شما احتجاج خواهم نمود . در آياتى متعدد از قرآن مجيد شهادت پيامبر اكرم ( ص ) بر مردم با ايمان وارد شده است ، چنان كه در بعضى از همين آيات شهادت مردم با ايمان بر ديگر انسانها نيز مطرح گشته است مانند آيهء 143 از سورهء البقرة : * ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) * ( و بدينسان شما را امتى معتدل قرار داديم تا بر ساير مردم شاهد شويد و پيامبر بر شما شاهد شود ) . با نظر به مجموع منابع تفسير اين نوع آيات ، و معناى امّت ، مقصود از « شهيد و شاهد » مكتب معتدل و فطرى است كه در هيچ مورد نه افراطى دارد نه تفريطى ، بنا بر اين ، وجود حضرت رسول صلى اللَّه عليه و آله و سلم ملاك و تجلَّى گاه عاليترين قلهء امت اسلامى مىباشد و امت او نيز به جهت انتساب به خدا و به ملاك اعلا و تجسم عاليترين مرحلهء كمال كه رسول خدا ( ص ) است ، ملاك كمال اسلامى براى ساير مردم ( شاهد و شهيد ) مىباشند . با توجه به اين معنى امير المؤمنين على عليه السلام هم به جهت ارتباط روحى شديد با پيامبر اكرم ( ص ) ملاك و تجلىگاه مكتب معتدل و فطرى اسلام است و هم به عنوان با عظمتترين مرد با ايمان در امت اسلامى . 36 ، 37 - ألا و إنّ القدر السّابق قد وقع ، و القضاء الماضي قد تورّد . . . ( آگاه باشيد قدر\r\n","description":"","footnote":"","page_name":" 167 ","page_number":170},
  {"content":"\r\nمقدرات پيشين واقع شده و قضاى نافذ [ گذشته در علم خداوندى 
  ] در جريان تحقق است ) . با نظر به معناى « قدر » كه عبارتست از نقشه اى كه در عرصهء هستى تحقق يافته و با نظر به معناى قضا كه حكم نافذ الهى بر جريان مبانى هستى است ، نبايد چنين گمان كرد كه هر آنچه كه در عرصهء پهناور هستى به وقوع مىپيوندد بر مبناى جبر تكوينى ناشى از ارادهء تكوينى خداوندى است ، بلكه همان گونه كه قضاى خداوندى به معناى حكم و مشيت نافذ او در بارهء كائنات [ به اين جهت كه خير محض و بىنياز مطلق است 
  ] در مسير خير است نه شرّ و تباهى ، همچنين قدر منسوب به خداوند سبحان ، آن نقشهء پياده شده در عرصهء هستى است كه خير محض است . البته چون يك قسمت از قدر كه در عرصهء هستى نقش مىبندد ، مربوط به كارهاى اختيارى خود بندگان است ، لذا نمىتوان گفت همهء اجزاى قدر مربوط به خداوند متعال است . بعضى از شارحان نهج البلاغه مىگويند : منظور امير المؤمنين عليه السلام از قدر سابق و قضاى نافذ ، جريانات گذشته پس از رحلت خاتم الانبياء صلى اللَّه عليه و آله و سلم مىباشد و اگر منظور آن حضرت ، همين مورد خاص از قضا و قدر باشد ، با توضيحى كه ما داديم ، كاملا قابل تطبيق مىباشد . و امّا نسبت قضا و قدر به كارهاى اختيارى انسان ، همان گونه كه در مجلدات گذشته و در كتاب جبر و اختيار نيز بحث شده است ، نسبت عليّت به معناى معمولى آن نيست . زيرا كارهاى اختيارى انسان با قضا و ارادهء تكوينى خداوندى كه مستلزم نفى اختيار است ، به هيچ وجه سازگار نمىباشد . و امّا نسبت قدر به كارهاى اختيارى مردم ، به اين جهت كه محصول كارهاى اختيارى آدمى نيز در مجموعهء نقشه پياده شده در عرصهء هستى است ، لذا منافاتى با كارهاى اختيارى انسانى ندارد . 38 ، 39 - قَالَ الله تَبارَكَ وَتَعَالى : * ( « إِنَّ الَّذِينَ قالُوا رَبُّنَا الله ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَلا تَحْزَنُوا وَأَبْشِرُوا بِالْجَنَّةِ الَّتِي كُنْتُمْ تُوعَدُونَ » ) * وَقَدْ قُلْتُمْ رَبُّنَا الله فَاستَقِيمُوا عَلَى كِتَابِه ، وَعَلَى مِنْهَاجِ أَمْرِه وَعَلَى الطَّرِيقَةِ الصَّالِحَةِ مِنْ عِبَادَتِه ( خداوند فرموده است :\r\n","description":"","footnote":"","page_name":" 168 ","page_number":171},
  {"content":"\r\n« قطعا كسانى كه گفتند پروردگار ما الله است سپس بر اين گفته و عقيدهء خود استقامت ورزيدند ، فرشتگان بر آنان نازل مىشوند [ و مىگويند : 
  ] نترسيد و اندوهگين مباشيد و بشارت باد به شما بهشتى كه به شما وعده داده مىشد » و شما گفته‌ايد : « پروردگار ما خدا است » پس استقامت بورزيد بر كتاب او و روش و مسير امر او و طريق شايسته عبادتش )\r\n\r\nاستقامت بر قرآن اساسىترين ركن عقايد دينى\r\nبا نظر به سرگذشت تفكرات بشرى در طول تاريخ و با قطع نظر از صحنه سازى به وسيلهء بازى با الفاظ و اصطلاحات فريبنده و ارضاى حسّ خودخواهى به وسيلهء كسب شهرت در ميان مردم به عنوان « آزاد انديشى » [ كه تا پوچى محض پيش مىرود 
  ] از قديمترين دوران علم و معرفت شايع ترين عقيده در بارهء مفهومى به عنوان مفهوم خداوند خالق كائنات ، هستى آن وجود اقدس مىباشد به طورى كه مىتوان گفت : اگر كسى مفهوم خدا را به طور صحيح دريافته ، قطعا وجود او را تصديق نموده است . آنچه كه مهم است اينست كه اكثر مردم استقامت و عمل مطابق دريافتى كه در بارهء وجود خدا دارند ، از خود نشان نمىدهند . لذا در توضيح اين مطلب ما بايد عواملى را كه باعث بىتوجهى يا ترديد يا انكار آن وجود بديهى گشته است ، به دست بياوريم . به عنوان نمونه :\r\n\r\nعامل يكم - در هر جامعه و در هر دورانى عدّه اى از مردم بىفكر\r\nيا مشغول به خويشتن در صدد نگرش به غير از خود و زندگى مادى خود و اشراف به آن نيستند . اگر هم گاهى براى آنان فراغت از خويشتن و بازى با آن دست بدهد و وجدان و فطرت از اعماق درون آنان اشاره اى يا حركتى بيدار كننده نشان بدهند ، با بىاعتنايى و تأويلات نابخردانه از آن اشاره و حركت رويگردان مىشوند و در عين حال كه هيچ دليلى براى نفى خدا ندارند ، به دلايل اثبات كنندهء خداوند نيز توجهى نمىكنند\r\n","description":"","footnote":"","page_name":" 169 ","page_number":172},
  {"content":"\r\n\r\nعامل دوم - گرفتارى مغز به يك عدّه مفاهيم\r\nو اصول پيش ساخته اى كه دست برداشتن از آنها براى آن گرفتاران يا امكان ناپذير است و يا بسيار دشوار .\r\n\r\nعامل سوم - گرفتارى مغزى و روانى به « خودخواهى »\r\nكه ويران كنندهء همهء حقايق در ذهن بشرى است ، زيرا « خود طبيعى » آن موجود خطرناك است كه با وسوسه‌ها و تلقينات نابكارانه تا بىنهايت تورم پيدا مىكند و تمامى هستى و حتى هستى آفرين را اجزايى از همان « خود طبيعى » يا تحت فرمان آن مىبيند . براى چنين اشخاصى هيچ چيز جدّى وجود ندارد ، تنها چيزى كه در عين شوخى و مسخره بودن براى آنان جدى است ، « خود طبيعى متورم » آنان است كه مانند حباب بزرگى است كه اگر در اين زندگانى منفجر نشود ، در هنگام نزديك شدن به مرز زندگى و مرگ مىتركد .\r\n\r\nعامل چهارم - مطلق پرستىهايى كه به جاى خداپرستى به كار افتاده است\r\nبعضى از مردم كه با انديشه‌هاى معمولى ، خود را در بارهء با عظمتترين حقيقت اقناع مىكنند ، مطلق حقيقى به عنوان خدا را كنار مىگذارند ، و به مفاهيم مطلقى كه ساختهء مغز خودشان است معتقد مىگردند . مانند انسان به طور مطلق ، هستى مطلق ، مادهء مطلق ، واقعيت مطلق ، طبيعت مطلق و قانون مطلق ، و نمىدانند كه هر مفهوم مجرد و مطلق به همان اندازه كه از مشخصات فردى و نوعى تجريد مىگردد ، به همان مقدار از جنبهء عينى مادى فراتر مىرود . به همين جهت است كه انكار خدا با پذيرش اين گونه مفاهيم مطلق در حقيقت ، انكار خدا به وسيلهء خدا يا خدايان ديگر مىباشد .\r\nاين حقيقت بديهى را نبايد از ياد ببريم كه با توجه به ماهيت موجودات عالم هستى كه مشمول حركت و قانون و وابستگى است ، انكار يك ارادهء كلى ( ارادهء خداوندى ) بدون جانشين ساختن ميلياردها ميليارد اراده جزئى و مشخص به جاى آن اراده كلى امكان پذير نيست .\r\n\r\nعامل پنجم - محروميت از وصول به خواسته‌هاى مشروع يا نامشروع\r\nهمه ما\r\n","description":"","footnote":"","page_name":" 170 ","page_number":173},
  {"content":"\r\nمىدانيم كه در اين دنيا عده اى فراوان از مردم ، خدايى را مىخواهند كه خواسته‌هاى آنان را در هر گونه شرايط اجابت نمايد و هيچ گونه گرفتارى و ناگوارى هم نصيب آنان نگرداند اينان تمايلات و شهوات و آسايش خود را براى عالم هستى به جاى نظم و قانون به حساب مىآورند ، لذا با كمترين نقص در برآورده شدن آنها هيچ قداستى براى آنان در اين دنيا مفهوم نيست پاسخ اين نابخردان نابكار يك كلمه است و آن اينست كه همان گونه جهان بدون اين كه تسليم تصديق و تكذيب شما شود ، وجود دارد ، همين جهان بدون كمترين اعتنا به قبول و ردّ شما قانونى براى خود دارد و همين قانونمندى دنيا است كه روشنترين دليل براى اثبات وجود خداوند سبحان است .\r\nاينك مىپردازيم به بيان نتيجهء بحث فوق ، و آن اين است كه تا كنون ديده نشده است كه يك انسان آگاه و داراى انديشه با تمسك به دليل بتواند وجود خدا را نفى كند .\r\nبنا بر اين ، اگر در ميان جوامع بشرى وضعى پيش بيايد كه عوامل مزبور در فوق و امثال آن عوارض از مغزهاى بشرى بر كنار شود و به جاى آنها انديشهء منطقى واقع بينانه و احساسات ناب و عميق وجدانى جانشين گردد ، هيچ فردى منكر خدا يا مردد در وجود او يا بىاعتنا به آن وجود اقدس پيدا نخواهد گشت .\r\nاگر پديدهء استقامت در اعتقادات اصيل مربوط به ارتباطات چهارگانه ( ارتباط انسان با خدا ، با خويشتن ، با جهان هستى ، و با همنوع خود ) و اعمال و انديشه‌هاى مربوط به آنها به ثمر مىرسيد ، قطعى است كه تاريخ تكاملى بشر به آن پيشرفت نايل مىگشت كه حتى به مغز بزرگترين فيلسوفان و صاحبنظران علوم انسانى خطور نمىكند .\r\nبه اين جهت كه استقامت در دين الهى به ثمر رسيدن شخصيت را نتيجه مىدهد ، بديهى است كه ديگر نه خوفى به چنين انسانى روى مىدهد و نه اندوهى ، نه اضطرابى و نه دلهره اى زيرا او به حدّ نصاب سعادت نايل گشته است . ( 1 ) \r\n","description":"","footnote":" ( 1 ) . براى تكميل اين مبحث مراجعه فرماييد به ج 3 از ص 207 تا 210 و ج 12 ، ص 12 و 13 و ج 13 از ص 282 تا 289 و ج 14 ص 91 و 92 و ج 19 ص 62 . ","page_name":" 171 ","page_number":174},
  {"content":"\r\n42 - ثمّ إيّاكم و تهزيع الأخلاق و تصريفها ( سپس بپرهيزيد از اضطراب و تلوّن در اخلاق و دگرگون ساختن آن )\r\n\r\nاز لوازم استقامت در اعتقادات و اعمال و انديشه‌هاى سازنده ، ثبات و استقامت در اخلاق فاضلهء انسانى است .\r\nتوقع ثبات و استقامت در اخلاق فاضله و ارزشى انسانى بدون استقامت در اعتقادات و اعمال و انديشه‌هاى سازنده ، آن اندازه بى جا و غير منطقى است كه توقع معلول بدون علت ، مانند انتظار محصول بدون كشت و كار نمىخواهيم بگوييم : در اين دنيا نويسندگانى پيدا شوند كه با كمال صراحت بگويند و بنويسند كه اخلاق ارزشى به طور ناگهانى از هوا مىآيد و داخل درون انسانى مىگردد و از يك انسان معمولى ، سلمان فارسى و ابو ذر غفارى و مالك اشتر و اويس قرنى و سقراط و مهاتما گاندى و شيخ انصارى و محمد مهدى نراقى مىسازد . بلكه مىگوييم : گروهى از قلم به دستها كه مىخواهند در جامعه ضد اخلاقى تلقى نشوند و ضمنا با نفى حقايق سازندهء ارواح آدميان ، شهرتى براى خود به دست بياورند ، نوعى اخلاق توصيه مىكنند كه نه هويتى دارد و نه ريشه اى اين كار غير منطقى را با اشكالى مختلف به عرصهء جامعه عرضه مىكنند ، مانند : 1 - انسان اخلاقى كسى است كه از او ضررى به جامعه وارد نگردد [ مىگوييم : همان گونه كه ميليونها جامد و نبات پيرامون ما انسانها هستند و ضررى به ما وارد نمىسازند 
  ] 2 - انسان اخلاقى كسى است كه براى لذت و نشاط درونى خود ، اعمال نيكو به جاى آورد [ مىگوييم : همان گونه مال دوستان و مقام پرستان و خودشيفتگان از مال اندوزى و 
  ]\r\n","description":"","footnote":"","page_name":" 172 ","page_number":175},
  {"content":"\r\nوصول به مقام و اشباع خودخواهىهاى خود ، نهايت لذت و نشاط درونى را پيدا مىكنند 
  ] 3 - . . . كسى است كه با حركات اخلاقى خود در جامعه به شهرت برسد [ همان گونه كه وقتى كه جنازهء يك نفر را در تابوت در حالى كه نامش را بر روى آن نوشته‌اند در كوچه‌ها بگردانند ، به شهرت مىرسد 
  ] 4 - . . . كسى است كه همواره خود را با جريانات زندگى وفق بدهد و تسليم فرهنگ حاكم بر جامعهء خود گردد [ همان گونه كه برگهاى درختان چه در شاخه‌ها و شكوفه‌هاى آنها و چه در روى زمين تسليم عوامل حركت دهنده مانند باد و ديگر عوامل مىباشند 
  ] اخلاق فاضله و با ثباتى كه انسان را از اسارت ماده و ماديات رهايى مىبخشد و موجب به ثمر رسيدن استعدادها و نيروهاى مثبت او مىگردد ، اخلاقى است كه مستند به استقامت در اعتقادات و اعمال و انديشه‌هاى سازنده در مسير كمال مىباشد ، مانند تعديل خودخواهى ، اعراض از مال و منال و شهرت پرستى و ايثار در آماده سازى زمينه‌هاى پيشرفت مردم جامعهء خويش و ديگران و التزام به تعهدها و تكيه بر كار و كوشش و عدم انحراف از عدالت و داشتن ظرفيت و بردبارى در برابر حوادث سخت ، مشروط به اين كه همهء اين صفات و فعاليتها مستند به عقل سليم و قطب نماى وجدان و فطرت پاك باشند كه جلوه گاه‌هاى ثابت حكمت و مشيت عالى خداوندى مىباشند .\r\nامير المؤمنين ( ع ) از با اهميتترين صفات اخلاق ارزشى نمونه اى را در اين خطبه بيان فرموده‌اند : زبان يكى باشد و هر انسانى زبان خود را حفظ كند . آرى ، زبان هم باعث حيات با سعادت و هم وسيلهء مرگ و اهانت است .\r\n\r\nاى زبان تو بس زيانى مر مرا\r\nچون تويى گويا ، چه گويم مر تو را\r\nاى زبان هم آتش و هم خرمنى\r\nچند اين آتش در اين خرمن زنى\r\n\r\n","description":"","footnote":"","page_name":" 173 ","page_number":176},
  {"content":"\r\n\r\nدر نهان جان از تو افغان مىكند\r\nگر چه هر چه گويىاش آن مىكند\r\nاى زبان هم گنج بىپايان تويى\r\nاى زبان هم رنج بىدرمان تويى\r\nهم صفير و خدعهء مرغان تويى\r\nهم بليس و ظلمت كفران تويى\r\nهم خفير و رهبر ياران تويى\r\nهم انيس و وحشت هجران تويى\r\nچند امانم مىدهى اى بىامان\r\nاى تو زه كرده به كين من كمان\r\nنك بپّرانيده اى مرغ مرا\r\nدر چراگاه ستم كم كن چرا\r\nيا جواب من بگو يا داد ده\r\nيا مرا اسباب شادى ياد ده\r\nاى دريغا نور ظلمت سوز من\r\nاى دريغا صبح روزافزون من\r\nاى دريغا مرغ خوش پرواز من\r\nز انتها پريده تا آغاز من\r\nعاشق رنج است نادان تا ابد\r\nخيز لا اقسم بخوان تا فى كبد ( 1 ) \r\n\r\nاين زبان براى صاحبش سركش است . سوگند به خدا ، من براى يك بندهء خدا ، تقوايى كه براى او فايده اى داشته باشد نمىبينم مگر اين كه زبان خود را حفظ كند . زبان انسان با ايمان ، پشت قلب اوست و قلب منافق پشت زبان اوست . زيرا شخص با ايمان ، هنگامى كه بخواهد سخنى بگويد ، پيش از آن با خويشتن مىانديشد ، اگر خير باشد ، آن سخن را ابراز مىكند و اگر شرّ باشد آن را مخفى مىسازد . ولى شخص منافق هر آنچه كه به زبانش بيايد آن را ابراز مىكند و نمىداند چيست آنچه كه براى او مفيد است و چيست آنچه كه براى او مضر است رسول خدا ( ص ) فرمود : لا يَسْتَقِيمُ إيْمَانُ عَبْدٍ حَتَّى يَسْتَقِيمَ قَلْبُه وَلا يَسْتَقِيمَ حَتَّى يَسْتَقِيمَ لِسَانُه فَمَنِ اسْتَطَاعَ مِنْكُمْ أَنْ يَلْقَى الله تَعَالى وَهُوَ نَقِيُّ الرَّاحَةِ مِنْ دِمَاءِ المُسْلِمينَ وَأَمْوَالِهِمْ ، سَلِيمُ الْلِّسَانِ مِنْ أَعْرَاضِهِمْ فَلْيَفْعَلْ ( ايمان هيچ بنده اى پا برجاى نمىشود مگر اين كه قلب او استقامت داشته باشد و براى قلب استقامتى نيست ، مگر اين كه زبانش استقامت بورزد . پس هر كسى از شما تا مىتواند خدا را با دستى پاك\r\n","description":"","footnote":" ( 1 ) . مثنوى ، دفتر اول ، ص 36 ، از سطر 8 تا سطر 13 . ","page_name":" 174 ","page_number":177},
  {"content":"\r\nاز خون مسلمانان و اموال آنان و با زبانى سالم از اهانت به حيثيت آنان ملاقات نمايد ) .\r\n\r\nشد پشيمان خواجه از گفت خبر\r\nگفت رفتم در هلاك جانور\r\nاين مگر خويش است با آن طوطيك\r\nاين مگر دو جسم بود و روح يك\r\nاين چرا كردم چرا دادم پيام\r\nسوختم بيچاره را زين گفت خام\r\nاين زبان چون سنگ و فم آهن وش است\r\nو آنچه بجهد از زبان چون آتش است\r\nسنگ و آهن را مزن بر هم گزاف\r\nگه ز روى نقل و گه از روى لاف\r\nز ان كه تاريكست و هر سو پنبه زار\r\nدر ميان پنبه چون باشد شرار\r\nظالم آن قومى كه چشمان دوختند\r\nوز سخنها عالمى را سوختند\r\nعالمى را يك سخن ويران كند\r\nروبهان مرده را شيران كند\r\nجانها در اصل خود عيسى دمند\r\nيك زمان زخمند و ديگر مرهمند\r\nگر حجاب از جانها برخاستى\r\nگفت هر جانى مسيح آساستى\r\nگر سخن خواهى كه گويى چون شكر\r\nصبر كن از حرص و اين حلوا بخور\r\n\r\n53 ، 54 - و اعلموا عباد اللَّه أنّ المؤمن يستحلّ العام ما استحلّ عاما أوّل ، و يحرّم العام ما حرّم عاما أوّل و أنّ ما أحدث النّاس لا يحلّ لكم شيئا ممّا حرّم عليكم ، و لكنّ الحلال ما أحلّ اللَّه ، و الحرام ما حرّم اللَّه ( و بدانيد اى بندگان خدا ، شخص با ايمان چيزى را در سال حاضر حلال مىشمارد كه در سال اول هم آن را حلال شمرده بود و حرام مىداند در امسال چيزى را كه در سال اول هم آن را حرام مىدانست و آنچه كه مردم بدون سابقه شرعى ايجاد كرده‌اند ، آنچه را كه براى شما تحريم شده بود حلال نمىكند ، زيرا حلال همانست كه خداوند آن را حلال نموده و حرام همانست كه خدا آن را تحريم فرموده است )\r\n\r\nمتن اصلى عقايد و احكام دين اسلام و حقوق و تكاليف آن بر مبناى فطرت اصلى انسان\r\n","description":"","footnote":"","page_name":" 175 ","page_number":178},
  {"content":"\r\nاست لذا هرگز تغيير نمىپذيرد .\r\nبراى بررسى مشروح اين مبحث با اهميت مراجعه فرماييد به مجلد 24 از همين ترجمه و تفسير از صفحهء 243 تا 307 : 1 - ريشه‌هاى اساسى ثابتها و ارتباط آنها با متغيرات . ص 243 2 - انواع ثابتها و ارتباط آنها با متغيرات . ص 246 3 - ثابت مطلق . ص 247 4 - ثابتهاى نسبى . ص 247 5 - آن قسمت از احكام اسلامى كه بر مبناى نيازهاى ثابت وضع شده است ، احكام اوليه ناميده مىشوند . ص 248 6 - توضيحى در باره تغيّر احكام اوليه . ص 251 7 - نمونه اى از عمده ترين اصول ثابتها كه منشأ احكام اوليه مىباشند ، به قرار زير است . ص 255 8 - ثابتها در ارتباط انسان با خويشتن « آن چنان كه هست » . ص 255 9 - اصل صيانت ذات ، ريشه دارترين ثابتها ، صيانت ذات است . ص 256 10 - صيانت ذات در حيات مطلوب در زندگى جمعى است . ص 256 11 - ممنوعيت خودكشى و حرمت آن . ص 257 12 - حرمت اضرار به نفس . ص 259 13 - ممنوعيت و حرمت تن به استضعاف دادن . ص 259 14 - انسان جانداريست داراى دو بعد مادى و معنوى . ص 260 15 - نيازهاى انسان در بعد مادى او . ص 261 16 - نيازهاى بعد معنوى انسان . ص 261 17 - اصل حيات شايسته . ص 261\r\n","description":"","footnote":"","page_name":" 176 ","page_number":179},
  {"content":"\r\n18 - انسان داراى كرامت و شرف ذاتى است . ص 261 19 - اصل آزادى مسئولانه . ص 262 20 - اصل ضرورت تعلم و تربيت پذيرى . ص 262 21 - اشتياق جدّى انسان براى وصول به كمال . ص 262 22 - فرهنگ گرايى . ص 263 23 - تمايل شديد براى دريافت موقعيت در جهان هستى . ص 265 24 - نياز انسان به پاسخ براى چهار سؤال اساسى كه در رويارويى او قرار گرفته‌اند : 1 - من كيستم 2 - از كجا آمده‌ام 3 - به كجا آمده‌ام 4 - با كيستم 5 - براى چه آمده‌ام 6 - به كجا مىروم ص 267 25 - ثابتها در ارتباط انسان با خويشتن « آن چنان كه بايستگىها و شايستگىهاى او اقتضا مىكند . » ص 271 26 - 1 . اصول ثابته - در صيانت ذات در « بايستگىها » ى حيات طبيعى .\r\nص 271 27 - 2 . اصول ثابته - در صيانت ذات در « بايستگىها » ى حيات مطلوب در زندگى جمعى . ص 272 28 - 3 . اصول ثابته - در صيانت ذات در « بايستگىها » ى « حيات معقول تكاملى » . ص 274 29 - 4 . اصول ثابته - در صيانت ذات در « شايستگىها » ى « حيات طبيعى » . ص 274 30 - 5 . اصول ثابته - در صيانت ذات در « شايستگىها » ى « حيات مطلوب » در زندگى\r\n","description":"","footnote":"","page_name":" 177 ","page_number":180},
  {"content":"\r\nجمعى . ص 275 31 - 6 . اصول ثابته - در صيانت ذات در « شايستگى » هاى حيات معقول تكاملى . ص 275 32 - ثابتها در ارتباط انسان با خدا . ص 275 33 - قلمرو يكم كه عبارتست از انسان « آن چنان كه هست در ارتباط با خدا » . ص 277 34 - انسان آن چنان كه بايد در ارتباط با خدا . ص 278 35 - قسم يكم - ثابتها در ارتباط انسان « آن چنان كه هست » با جهان هستى . ص 284 36 - اهميت دادن بسيار شديد به سرمايه‌هاى درون انسانى و شناخت آنها كه جامعترين آنها « خودشناسى » است . ص 289 37 - قسم دوم - ثابتها در ارتباط با انسان « آن چنان كه بايد » با جهان هستى . ص 291 38 - ثابتها در ارتباط انسان با افراد همنوع خود . ص 292 39 - قسم يكم - ثابتها در ارتباط انسان « آن چنان كه هست » با افراد همنوع خود . ص 292 40 - قسم دوم - ثابتها در ارتباط انسان « آن چنان كه بايد » با افراد همنوع خود . ص 293 41 - 1 . اصول ثابته مذهبى . ص 294 42 - 2 . اصول ثابته حقوقى . ص 295 43 - 3 . اصول ثابته سياسى . ص 297 44 - قسم يكم - اصول ثابتهء سياسى در قلمرو « آن چنان كه هست » در ارتباط انسانها\r\n","description":"","footnote":"","page_name":" 178 ","page_number":181},
  {"content":"\r\nبا يكديگر . ص 297 45 - قسم دوم - اصول ثابتهء سياسى در قلمرو « آن چنان كه بايد » در ارتباط انسانها با يكديگر . ص 298 46 - 4 . اصول ثابتهء اخلاق در دو قلمرو « آن چنان كه هست » و « آن چنان كه بايد » . ص 304 47 - 1 . اشتياق به صيانت تكاملى ذات . ص 304 48 - 2 . وجدان اخلاقى .\r\nص 305 49 - 3 . دريافت حقيقى وحدت يا اشتراك همهء افراد مردم در اصول و مختصات جسمانى ، روانى و روحانى . ص 305 50 - 4 . احساس و انجام تكليف مستند به مطلوبيت ذاتى آن ، نه در مجراى سوداگرىهاى خودخواهانه . ص 305 51 - 5 . مراعات جدى ارزش هدف و وسيله . ص 305 52 - اصول ثابتهء اخلاق در قلمرو انسان « آن چنان كه بايد و شايد » . ص 306 53 - نخستين ريشهء ثابت و اساسى اخلاق از دين كلى الهى برمىآيد . ص 306 54 - دومين ريشهء ثابت و اساسى اخلاق از وجدان ناب بشرى سرچشمه مىگيرد . ص 307 55 - هر كس مسئول كار خود و بار هر كسى مطابق توانايى او است . ص 308\r\n55 ، 57 - و وعظتم به من كان قبلكم ، و ضربت الأمثال لكم و دعيتم إلى الأمر الواضح ، . . . و من لم ينفعه اللَّه بالبلاء و التّجارب لم ينتفع بشيء من العظة ( شما را با آگاه ساختن به سرگذشت گذشتگان ، پند و اندرز داده‌اند و براى شما مثلها زده‌اند و شما به يك امر روشن دعوت شده‌ايد . . . و كسى كه خداوند به او به وسيلهء آزمايش و تجربه‌ها نفعى نرساند ، از هيچ اندرزى سود نخواهد برد . )\r\n","description":"","footnote":"","page_name":" 179 ","page_number":182},
  {"content":"\r\nبه دليل پندهايى كه از سرگذشت اقوام و مللى گرفته‌ايد كه پيش از شما در اين خاكدان زيستند و راه فنا را پيش گرفتند و مثلهايى كه كتابهاى آسمانى و حكماى وارسته براى شما زده‌اند و با وضوح آن حقيقت كه به آن دعوت شده‌ايد و آزمايشها و تجاربى كه در طول زندگى خود داشته‌ايد ، نمىبايست وضع حيات مادى و معنوى شما انسانها اين قدر دردناك بوده و اين همه از سعادت حقيقى دور باشيد .\r\nخداوند سبحان به وسيلهء تبليغ انبياء عليهم السلام و به وسيله مغزهاى قدرتمند كه صاحبان آنها با حكمت و فرزانگى آراسته بودند و به وسيلهء آزمايشها و تجارب آن قدر حقايق در اختيار شما قرار داده است كه بتوانيد راه سعادت را با كمال اطمينان پيش بگيريد و از سرمايه‌هاى با عظمت وجود خودتان برخوردار گرديد . عوامل بيدارى و حركت در مسير اصول انسانى كه در جملات فوق از امير المؤمنين عليه السلام آمده است به ترتيب زير است : 1 - اطلاع لازم از سرگذشت اقوام و مللى كه در طول تاريخ در اين خاكدان زندگى كرده‌اند و پند گرفتن از آن . امتياز اين عامل در اين است كه نتايج عينى را در دنبال مقدمات عينى و معلولات را پس از به وجود آمدن علل آنها در صحنهء وجود ارائه مىدهد ، يعنى هنگامى كه شخص ناظر در تاريخ ، پديدهء ظلم و استكبار را مىبيند ، نتيجهء آن را هم در اشكال گوناگون در عرصهء همان تاريخ مشاهده مىكند ، و مانند فرض و نظريه نيست كه مستلزم تحقق عينى نباشد .\r\n2 - مثلها و قواعد كلى كه كتابهاى آسمانى مخصوصا قرآن مجيد براى بشريت مطرح مىكند ، به اضافهء اين كه از جانب خالق كائنات جل جلاله بوده و حتى احتمال اشتباه و خطا هم در آنها وجود ندارد ، آن يقين و آرامش را مىآورد كه از حوادث عينى هم به جهت قرار گرفتن آنها از نظر علل در مجراى احتمالات ساخته نيست .\r\n3 - آزمايشها و تجارب بسيار با ارزش است كه انسانهاى حقيقت جو را از واقعيات\r\n","description":"","footnote":"","page_name":" 180 ","page_number":183},
  {"content":"\r\nو حقايق آگاه مىسازد و به تطبيق زندگى بر مفاد آنها تحريك مىنمايد . اگر اين سه عامل در يك فرد يا جمعى از انسانها اثرى نكند و آنان را براى زندگى سعادت آميز آماده نسازد ، هيچ اميد به چنين انسانهايى وجود ندارد . اينان ناشنوايانى هستند كه هرگز شنوايى سراغشان را نخواهد گرفت و نابينايانى هستند كه هرگز نخواهند ديد . اين ناشنوايان نابينا به هر طرف كه حركت كنند ، با خطا و انحراف روياروى خواهند گشت .\r\n\r\nكسى كه خداوند به وسيلهء آزمايش و تجارب نفعى به او نرساند\r\nاز هيچ اندرزى سودى نمىبرد و نتيجهء تقصير او از پيش رويش برآيد تا ناشناخته را شناخته انگارد و شناخته را ناشناخته داند .\r\nوقتى اين وضع براى كسى پيش مىآيد ، حاكى از آنست كه شخصيت ( من ) آدمى مختل گشته و عناصر اساسى آن متلاشى شده و به اصطلاح قرآن مجيد در سيه چال بدفهمى افتاده : * ( خَتَمَ الله عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ وَلَهُمْ عَذابٌ عَظِيمٌ ) * ( 1 )  ( خداوند به دلهاى آنان مهر زده است و بر گوشها و چشمان آنان پرده ايست و براى آنان عذابى است دردناك ) . براى بروز چنين حالتى عللى را مىتوان در نظر گرفت .\r\nاز آن جمله : 1 - خنثى شدن و از كار افتادن عوامل حركت در مسير « حيات معقول » مانند درك ، هوش ، فهم ، انديشه و تعقل ، احساسات پاك درونى ، وابستگى به پديده‌هاى حيوانى و اسقاط وجدان از فعاليت و انواعى از اختلالات در شخصيت و غير ذلك .\r\n2 - لجاجت و تعصب براى نگه داشتن آنچه كه ساليانى از عمر خود را در آن وضع روانى قبلى سپرى كرده است . اكنون مىبيند چهل يا پنجاه سال گذشته است كه بر آن وضع روانى زندگى نموده است . و نمىتواند بپذيرد كه ممكن است در همهء آن ساليان\r\n","description":"","footnote":" ( 1 ) . سورهء البقرة ، آيه 7 . ","page_name":" 181 ","page_number":184},
  {"content":"\r\nطولانى به خطا رفته باشد .\r\n3 - چگونه مىتوان آن همه سالِ عمر را براى خويشتن و براى مردم توجيه كرد كه من در اين مدت طولانى به خطا رفته‌ام اگر اينان متوجه شوند كه خداوند نيرويى براى بازسازى و جبران گذشته به وسيلهء توبه و پشيمانى از خطاها عطا فرموده است كه انسان را مانند يك متولَّد جديد در صحنهء زندگى در مىآورد ، در صدد بازسازى خويشتن بر مىآيند و حيات خود را تجديد مىنمايند .\r\n4 - بيمارى تكبر و خودخواهى كه مانع از هر خير و صلاح انسانى است . خود طبيعى حيوانى همواره به صاحب خود تلقين مىكند كه راه همين است كه تو مىروى و هدف همين است كه تو انتخاب مىكنى به همين جهت است كه ندامت و تأسف هرگز سراغ مردم مبتلا به بيمارى خودخواهى را نمىگيرد .\r\nبدعت كاران كه بر مبناى هوى و هوس خود ، دين را منحرف مىكنند نه بر يك برهان ثابت از خدا تكيه دارند و نه بر روشنايى يك حجّت . غوطه خوردن در تخيلات و خود فريبى با مغالطه‌ها و سفسطه‌ها و گندمنمايى و جو فروشى براى ديگران كار آنها است . خدا جان آنان را در تاريكىها و اضطرابات ، گمراه فرموده است .\r\nخداوند سبحان هيچ كس را به چيزى مانند قرآن اندرز نداده است ، زيرا قرآنست كه طناب محكم خداوندى براى چنگ زدن و صعود به درجات عالى كمالات است . . . براى تكميل بررسى در بارهء عظمتهاى قرآن مراجعه فرماييد به همين مجلد به تفسير و اعلموا انّ هذا القرآن هو الناصح الذى لا يغش . . . و مجلد دوم از ص 206 تا 222 و مجلد سوم ص 64 و مجلد چهارم ص 234 و 235 و ص 253 تا 255 و از ص 261 تا 271 و مجلد سيزدهم از ص 13 تا ص 18 و مجلد چهاردهم از ص 115 تا 117 و از ص 129 تا ص 132 .\r\n62 ، 64 - مع أنّه قد ذهب المتذكَّرون ، و بقي النّاسون أو المتناسون فإذا رأيتم خيرا فأعينوا عليه\r\n","description":"","footnote":"","page_name":" 182 ","page_number":185},
  {"content":"\r\nو إذا رأيتم شرّا فاذهبوا عنه فإنّ رسول اللَّه - صلَّى اللَّه عليه و آله - كان يقول : يابن آدم ، اعمل الخير و دع الشّرّ ، فإذا أنت جواد قاصد ( با اين وصف ، آنان كه به وسيلهء قرآن نايل به حق و حقيقت مىشدند ، درگذشتند و آنان كه ماندند آن را فراموش كردند يا خود را به فراموشى زدند . پس هر وقتى كه خيرى را ديديد براى تحقق بخشيدن به آن كمك كنيد و هنگامى كه شرّى را ديديد از آن بگريزيد ، زيرا رسول خدا ( ص ) مىفرمود : « اى فرزند آدم ، عمل بر خير كن و از شرّ بپرهيز با عمل بر اين دستور است كه تو انسانى با كرامت و مقتصد [ معتدل در تكاپو 
  ] خواهى بود . » )\r\n\r\nآيا جانهاى آدميان با گذشت زمان ، مختص اصيل خود را از دست مىدهند\r\nيا در بعضى از دورانها چنين اتفاق مىافتد كه گذشتهء آنها بهتر از وضع كنونى و آيندهء آنها در برهه اى معين از تاريخ مىباشد گاهى ، در بعضى از آثار ادبى احتمال اول مطرح مىگردد ، مانند :\r\n\r\nكاش دانايان پيشين باز گفتندى تمام\r\nتا خلاف ناتمامان از ميان برخاستى\r\n\r\nناصر خسرو\r\n\r\nاز ملك ادب حكم گذاران همه رفتند\r\nشو بار سفر بند كه ياران همه رفتند\r\nآن گرد شتابنده كه در دامن صحراست\r\nگويد چه نشينى كه سواران همه رفتند\r\nداغ است دل لاله و نيلى است سر سرو\r\nكز باغ جهان لاله عذاران همه رفتند\r\nگر نادره معدوم شود هيچ عجب نيست\r\nكز كاخ هنر نادره كاران همه رفتند\r\nافسوس كه افسانه سرايان همه خفتند\r\nاندوه كه اندوهگساران همه رفتند\r\nفرياد كه گنجينه طرازان معانى\r\nگنجينه نهادند به ماران همه رفتند\r\n\r\nملك الشعراء بهار\r\nاگر جريان تغيّرات جانها را از نظر احساسات و عواطف و عشق به حقيقت و قانون\r\n","description":"","footnote":"","page_name":" 183 ","page_number":186},
  {"content":"\r\nگرايى و تقيّد به عمل به پيمانها و انجام تكاليف فوق سوداگرىها ، از گسترش و نفوذ ماشين بر لابلاى حيات مردم در نظر بگيريم ، احتمال اول ( جانهاى آدميان با گذشت زمان ، مختص اصيل خود ( احساسات ) را از دست مىدهند ) واقعيت دارد . زيرا اين يك پديدهء علمى است كه مبتنى بر يك قانون حاكم بر هستى است كه مىگويد : « وقتى كه جان آدمى تسليم موجودات بيجان گشت ، مختص اساسى جان بودن خود را از دست مىدهد و اين يك حقيقت بديهى است كه هيچ يك از پديده‌هاى فوق در موجودات جامد و بيجان كه اجزاء تشكيل دهندهء ماشين مىباشند ، وجود ندارد . شما كامپيوترى را در نظر بگيريد كه از با عظمتترين تشكيلات ماشينى ساخته شده و مهمترين نتايج را هم مىتوان از آن بهره بردارى كرد . شما هرگونه واحدها و جريانات و شرايط و مقدماتى را كه بخواهيد در آن به وجود بياوريد ، نتايج آنها را از آن كامپيوتر برداشت خواهيد كرد ، خواه آن واحدها را براى نابودى همهء انسانها وارد كامپيوتر نماييد يا براى احياى همهء آنان . » با اين حال ، با كمال وضوح مىبينيم كه در امتداد تاريخ با وجود انواعى فراوان از فراز و نشيب و دگرگونىها ، جوهر اصلى حيات در افراد محفوظ مىماند ، يعنى هر جا كه بشر توانسته است ماشين گرايى و ماشين زدگى را ولو به طور نسبى و محدود از خود بر كنار كند و يا با سلطه و سيطرهء حياتى خود با ماشين ارتباط برقرار كند و كليد آن را در دست خود داشته باشد ، جان با همان مختص اساسى خود كه منشأ احساسات و عواطف و عشق و . . . مىباشد ، طراوت و فعاليت خود را باز مىيابد .\r\nبا توجه به اين قاعدهء كلى ، مىتوان احتمال دوم را در عنوان بحث ( در بعضى از دورانها چنين اتفاق مىافتد كه گذشتهء مردم آن دوران ، بهتر از وضع كنونى و آيندهء آنان مىباشد ) قابل تطبيق به همان قاعده تلقى كرد ، يعنى در يك دوران مختص اساسى حيات بشرى با حفظ استقلال در هويت خود حركت مىكند و در دورانى ديگر اين\r\n","description":"","footnote":"","page_name":" 184 ","page_number":187},
  {"content":"\r\nمختص را از دست مىدهد مانند بروز جنگها و آشوبها و حوادث ويرانگر عالم طبيعت كه احساسات و عواطف و عشق به حقيقت و قانونگرايى . . . و همه خواص آن مختصّ متزلزل و مضطرب و گاهى به نابودى آنها منتهى مىگردد .\r\n65 ، 69 - ألا و إنّ الظَّلم ثلاثة : فظلم لا يغفر ، و ظلم لا يترك ، و ظلم مغفور لا يطلب فأمّا الظَّلم الَّذي لا يغفر فالشّرك باللَّه . . . ( آگاه باشيد ظلم بر سه قسم است : 1 - ظلمى كه بخشوده نشود . 2 - ظلمى كه رها نگردد . 3 - ظلمى كه قابل بخشش است و مورد تعقيب قرار نگيرد .\r\n\r\n1 . ظلمى كه بخشوده نشود شرك ورزيدن به خدا است .\r\nهمان گونه كه در قرآن مجيد آمده است : * ( وَإِذْ قالَ لُقْمانُ ) * ( قطعا شرك ظلمى است بزرگ ) ، زيرا شرك مستلزم انكار خدا است ، هم بزرگترين ظلم است كه آدمى به خود روا مىدارد و خود را از ارتباط با خالق خود و از برخوردار شدن از فيض و لطف و عنايت او محروم مىسازد و در نتيجه سعادت خود در ابديت را محو و نابود مىكند و هم زشتترين عمل ( انكار خدا ) را كه بالاترين تجاوز از حق و حقيقت است مرتكب مىگردد . او با اين دو نوع ظلم ، خود را از حوزهء جاذبيت شعاع ربوبى ساقط مىكند . او با اين دو خطا و معصيت بزرگ ، هيچ حقيقت و ارزش و فضيلتى را مورد اهميت قرار نمىدهد و لازمهء اين دو خطا همانست كه گفته مىشود كسى كه خدا براى او مطرح نيست ، همه چيز براى او ممكن است حتى كشتن همهء انسانهاى روى زمين .\r\n\r\n2 . ظلمى كه رها نگردد ، ظلمى است كه بندگان خدا به يكديگر روا مىدارند .\r\nشايد هيچ كلمه اى در قاموس بشرى مانند ظلم باردار وقاحت و زشتى و تباهى وجود ندارد . به همين جهت است كه گفته مىشود : قبح ظلم ذاتى آن است ، چنان كه حسن عدل ذاتى عدل است .\r\n","description":"","footnote":"","page_name":" 185 ","page_number":188},
  {"content":"\r\nظلم يعنى منحرف كنندهء هر موضوعى از موقعيت قانونى آن .\r\nظلم يعنى تجاوز به حقى كه حق بودن آن ثابت است . از اين جا است كه مىگوييم : ظلم فراگير هر انحراف و تجاوزيست كه در حيات انسانها صورت مىگيرد ، خواه اين تجاوز در بارهء حق يك مورچهء ناتوان باشد يا همه جانداران را اعم از انسان و غير انسان به زشتترين وضعى نابود كند . شدت قبح ظلم از دو جهت است : يكى اين كه اگر كسى معناى آن را بفهمد و ويرانگرى آن را دريابد و ناگوارى و تلخى آن را درك كند ، هرگز رضايت به تحمل آن نمىدهد . دوم آن كه ظلم به هر معنا كه باشد چه به طور مستقيم يا غير مستقيم قانون حيات را مختل مىسازد .\r\nدر آيات قرآنى هيچ فعل و صفتى به آن اندازه و با آن كيفيت كه ظلم تقبيح و توبيخ شده است ، مشاهده نمىشود . در قرآن مجيد در 288 مورد از آيات در بارهء معناى ظلم ، قبح و وقاحت آن ، همچنين در بارهء لوازم و نتايج تباه كنندهء آن تذكر داده شده است . لذا اگر فرد يا جامعه اى با توجه به ماهيت ظلم و فساد و قبح آن باز مرتكب ظلم شود ، به اضافهء اين كه از رحمت خداوندى مطرود شده است ، زندگى خود را مختل و تباه ساخته و دير يا زود نتايج آن دامنگيرش خواهد بود . يكى از بهترين تابلوهايى كه در بارهء واكنش ظلم ترسيم شده است ، داستان شير و خرگوش است كه مولوى به طرز بسيار بديعى در مثنوى آورده است . مولوى در دفتر اول از اين داستان ، بهترين نتيجه را كه كشته شدن شير درنده با تدبير يك خرگوش ناچيز است ، مىگيرد . خلاصهء داستان چنين است كه شيرى در جنگلى زندگى مىكرد و هر روز براى غذاى خود حمله به حيواناتى مىبرد كه در آن نزديكى در مرغزارى زندگى مىكردند . روزى آن حيوانات جمع شدند و گفتند بياييد چاره اى بينديشيم و از ظلم و تعدى اين شير درنده نجات پيدا كنيم كه هر روز چند تا از ماها را تكه پاره مىكند و يك حيوان يا مقدارى از آن را مىخورد و مىرود . قرار بر اين گذاشتند كه هر روز يكى از حيوانات برود پيش شير و شير آن را بخورد و كارى با\r\n","description":"","footnote":"","page_name":" 186 ","page_number":189},
  {"content":"\r\nحيوانات ديگر نداشته باشد . روزى كه نوبت خرگوش بود ، خرگوش رو به حيوانات كرد و گفت : امروز نوبت من است اگر شما مقدارى صبر كنيد ، من امروز اين شير را از بين مىبرم . همهء حيوانات به اين پيشنهاد خرگوش خنديدند و سپس داد و فرياد راه انداختند :\r\n\r\nجمله گفتندش كه اى خرگوش دار\r\nخويش را اندازهء خرگوش دار\r\n\r\nبرخيز و برو و حيوانات را دچار خطر شير درنده مساز . خرگوش اصرار كرد كه مقدارى ديگر صبر كنيد تا من آماده شوم . تا اين موقع مدت مقرر غذاى شير گذشته بود و آن درنده برآشفته و غضبناك در انتظار طعمهء خود كه يكى از حيوانات بود لحظه شمارى مىكرد امّا خرگوش :\r\n\r\nدر ره آمد بعد تأخير دراز\r\nتا به گوش شير گويد يك دو راز\r\n\r\n. . .\r\nشير با حالت پرخاش پرسيد كجا بودى چرا دير آمدى خرگوش با تمامى احترام گفت : قربان ، امروز نوبت يك خرگوش بود كه مىبايست خدمت شما برسد ، من به عهده گرفتم كه او را براى غذاى شما بياورم ، وقتى كه به همين نزديكىها رسيدم ، شيرى سر راه ما را گرفت و گفت : اين خرگوش را كجا مىبرى من گفتم : اين خرگوش غذاى سرور ما شير اين جنگل است . آن شير با اهانت به مقام شما ، خرگوش را از من گرفت و رفت ته چاهى كه آن جا بود . شير پرسيد آن چاه كجا است خرگوش گفت : همين نزديكى است .\r\nشير گفت : با هم برويم من طعمهء خود را از آن شير بگيرم و ضمنا او را به جاى خود بنشانم . شير و خرگوش نزديكى چاهى رسيدند . خرگوش گفت : آن شير ، خرگوشى را كه طعمهء شما بود از من گرفت و رفت به ته اين چاه . آبى كه در ته چاه بود بسيار صاف و زلال بود . شير گفت : آن شير را به من نشان بده . خرگوش گفت : من از آن شير مىترسم و نمىتوانم به لب چاه بيايم . شير گفت : من تو را بغل مىكنم و با هم به چاه مىنگريم .\r\n","description":"","footnote":"","page_name":" 187 ","page_number":190},
  {"content":"\r\nخرگوش گفت : آرى ، بهترين فكر است كه فرموديد . شير خرگوش را به آغوش خود گرفت و به ته چاه نگريست ، عكس شيرى را ديد كه خرگوشى را به آغوش خود دارد .\r\nشير دست از خرگوش برداشت و براى جنگ با شير و گرفتن طعمهء خود ، خود را به ته چاه انداخت در آن هنگام كه خرگوش از لبهء چاه عقب مىرفت ، شير پرسيد :\r\n\r\nپاى را واپس كشيدى تو چرا\r\nمىدهى بازيچهء واهى مرا\r\nگفت آن شير اندر اين چه ساكن است\r\nاندر اين قلعه ز آفات ايمن است\r\nيار من بستد ز من در چاه برد\r\nبر گرفتش از ره و بيراه برد\r\nقعر چه بگزيد هر كو عاقلست\r\nز ان كه در خلوت صفاهاى دلست\r\nظلمت چه به كه ظلمتهاى خلق\r\nسر نبرد آن كس كه گيرد پاى خلق\r\nگفت پيش آ زخمم او را قاهرست\r\nتو ببين كان شير در چه حاضر است\r\nگفت من سوزيده‌ام زان آتشى\r\nتو مگر اندر بر خويشم كشى\r\nتا به پشتى تو اى كان كرم\r\nچشم بگشايم به چه در بنگرم\r\nمن به پشتى تو تانم آمدن\r\nتو نگه دارم در آن چه بىرسن\r\nچون كه شير اندر بر خويشش كشيد\r\nدر پناه شير تا چه مىدويد\r\nچون كه در چه بنگريدند اندر آب\r\nاندر آب از شير و او در تافت تاب\r\nشير عكس خويش ديد از آب تفت\r\nشكل شيرى در برش خرگوش زفت\r\nچون كه خصم خويش را در آب ديد\r\nمرو را بگذاشت و اندر چه جهيد\r\nدر فتاد اندر چهى كاو كنده بود\r\nز ان كه ظلمش بر سرش آينده بود\r\nچاه مظلم گشت ظلم ظالمان\r\nاين چنين گفتند جمله عالمان\r\nهر كه ظالمتر چهش با هولتر\r\nعدل فرموده است بدتر را بتر\r\nاى كه تو از ظلم چاهى مىكنى\r\nاز براى خويش دامى مىتنى\r\nبر ضعيفان گر تو ظلمى مىكنى\r\nدان كه اندر قعر چاه بىبنى\r\n\r\n","description":"","footnote":"","page_name":" 188 ","page_number":191},
  {"content":"\r\n\r\nگرد خود چون كرم پيله بر متن\r\nبهر خود چه مىكنى اندازه كن\r\nمر ضعيفان را تو بىخصمى مدان\r\nاز نبى اذ جاء نَصْرُ الله بخوان\r\nگر تو پيلى خصم تو از تو رميد\r\nنك جزا طيرا ابابيلت رسيد\r\nگر ضعيفى در زمين خواهد امان\r\nغلغل افتد در سپاه آسمان\r\nگر به دندانش گزى پر خون كنى\r\nدرد دندانت بگيرد چون كنى\r\nشير خود را ديد در چَه وز غلو\r\nخويش را نشناخت آن دم از عدوّ\r\nعكس خود را او عدوى خويش ديد\r\nلا جرم بر خويش شمشيرى كشيد\r\nاى بسا ظلمى كه بينى در كسان\r\nخوى تو باشد در ايشان اى فلان\r\nاندر ايشان تافته هستىّ تو\r\nاز نفاق و ظلم و بد مستى تو\r\nآن تويى و آن زخم بر خود مىزنى\r\nبر خود آن دم تار لعنت مىتنى\r\nدر خود اين بد را نمىبينى عيان\r\nورنه دشمن بوده اى خود را به جان\r\nحمله بر خود مىكنى اى ساده مرد\r\nهمچو آن شيرى كه بر خود حمله كرد\r\nچون به قعر خوى خود اندر رسى\r\nپس بدانى كز تو بود آن ناكسى\r\nشير را در قعر پيدا شد كه بود\r\nنقش او ، آن كِش دگر كس مىنمود\r\nهر كه دندان ضعيفى مىكند\r\nكار آن شير غلط بين مىكند ( 1 ) \r\n\r\nقصاص و انتقام در ظلم بر مردم شديدتر است ، زيرا اين مجازات وارد كردن زخم ، نه به وسيله كارد است و نه با زدن تازيانه‌ها . بلكه به وسيله چيزيست كه اين گونه مجازاتها در نزد آن كوچك محسوب مىشود . اگر ظلم مردم بر يكديگر در اين دنيا به وسيلهء طلب حليت و يا هر وسيلهء ديگرى جبران نگردد ، در سراى ابديت عذابى كه بر تبهكاران وارد مىشود با وسايل شديدتريست كه با جانهاى آنان سر و كار دارد .\r\n","description":"","footnote":" ( 1 ) . مثنوى ، دفتر اول ، ص 28 و 29 . ","page_name":" 189 ","page_number":192},
  {"content":"\r\n\r\n3 . ظلمى كه قابل بخشوده شدن است ، ظلمى است كه يك بنده به خود روا مىدارد .\r\nاز آن جهت كه ظلم بر خويشتن نيز از مصاديق ظلم و تجاوز است ، ترديد در قبح آن نيست و مىتوان گفت : با هر ظلمى كه يك انسان مرتكب مىگردد ، قطعا ظلمى هم بر خويشتن نموده است . در آن موارد آدمى كه تجاوز را به طور مستقيم به وسيلهء ارتكاب جرم و گناه به خويشتن وارد مىكند ، ظالم بر خويشتن است و در آن موارد كه بر ديگران تعدى مىكند ، هم ظلم بر ديگران كرده است و هم بر خويشتن كه نفس خود را تباه و فاسد نموده است . اين كه امير المؤمنين عليه السلام مىفرمايد : « ظلم بر خويشتن بخشوده مىشود » ممكن است منظور آن حضرت ، بخشيده شدن به وسيلهء ندامت و توبه باشد كه عامل بازسازى نفس ( شخصيت ) انسانى مىباشد . و ممكن است مقصود عدم مسئوليت و مجازات شخص از طرف خداوند و انسانها باشد ، زيرا ظالم بر خويشتن ، با تباه ساختن موجوديت خويش ، خود را مجازات كرده است .\r\n70 - فإيّاكم و التّلوّن في دين اللَّه ، فإنّ جماعة فيما تكرهون من الحقّ ، خير من فرقة فيما تحبّون من الباطل ( بپرهيزيد از رنگارنگ شدن در دين خداوندى ، زيرا اجتماع و هماهنگى در بارهء حقى كه آن را ناگوار مىدانيد بهتر است از پراكندگى در باطلى كه آن را دوست مىداريد )\r\n\r\nبا رنگارنگ شدن و پراكندگى در دين ، خود را از حيات سعادتمندانه محروم مسازيد .\r\nهنگامى كه مكتب دين الهى اسلام را از اعماق دل پذيرفتيد ، مكتب را مبناى وحدت و اجتماع هماهنگ خود قرار بدهيد و با انگيزه‌هاى هوى و هوس و اشكال خودخواهى از يكديگر جدا نشويد . همديگر را تحمل كنيد ، خصوصيات فرعى اعضاى مكتب شما را از يكديگر جدا نكند . مال و منال و مقام دنيا ، حسّ وحدت شما را نابود نكند . عظمت يگانگى و ثبات در اصول و مبانى دين به قدرى با اهميت و لذت بار است كه هيچ لذتى\r\n","description":"","footnote":"","page_name":" 190 ","page_number":193},
  {"content":"\r\nدر اين دنيا توانايى برابرى با آن را ندارد . با يك بيان ادبى عرفانى و الا حال كه حكمت بالغهء خداوندى شما را از نيستان نشئه ما قبل طبيعت جدا كرده و از عرصهء مادى اين دنيا شما را عبور داده و براى اجتماع در بارگاه صدق نزد مليك مقتدر شركت خواهد داد ، با وحدتى كه ارمغان بزرگ ما قبل طبيعت براى شما بوده است حركت كنيد . و به جاى :\r\n\r\nكز نيستان تا مرا ببريده اند\r\nاز نفيرم مرد و زن ناليده اند\r\n\r\nدر حالى كه سرود ذيل را كه آهنگ ابديت را مىنوازد سر مىدهيد ، براى رسيدن به روزگار وصل خويش به حركت خود ادامه بدهيد :\r\n\r\nبر مثال موجها اعدادشان\r\nدر عدد آورده باشد بادشان\r\nمفترق شد آفتاب جانها\r\nدر درون روزن ابدانها\r\nچون نظر بر قرص دارى خود يكيست\r\nآن كه شد محجوب ابدان در شكيست\r\nتفرقه در روح حيوانى بود\r\nنفس واحد روح انسانى بود\r\nچون كه حق رَشَّ عَلَيْهِمْ نُوَره\r\nمفترق هرگز نگردد نور او\r\nروح انسانى كَنَفْسٍ واحِدَه است\r\nروح حيوانى سفال جامده است\r\nعقل جز از رمز اين آگاه نيست\r\nواقف اين سرّ به جز اللَّه نيست\r\nعقل را خود با چنين سودا چه كار\r\nكرّ مادرزاد را سرنا چه كار ( 1 ) \r\n\r\n72 ، 74 - يا أيّها النّاس طوبى لمن شغله عيبه عن عيوب النّاس . . . ( اى مردم ، خوشا به حال كسى كه توجه به عيوب خويشتن و چاره جويى آنها او را از اشتغال به عيوب ديگران مشغول بدارد . . . )\r\n","description":"","footnote":" ( 1 ) . منظور از عقل همان عقل نظرى جزئى است كه تحت فرماندهى خود طبيعى « نه من ملكوتى انسان » فعاليت مىكند . ","page_name":" 191 ","page_number":194},
  {"content":"\r\n\r\nاز وقيحترين صفات بيماران خودخواهى ، پرداختن به عيوب ديگران است .\r\nتفاوت بسيار زياد است ما بين دو نوع توجه به صفات زشت ديگران : توجه براى اقدام مخلصانه به بر طرف كردن آنها كه از مصاديق نهى از منكر محسوب مىگردد و خود شرط احساس وحدت ما بين خود و انسانهاى آلوده به زشتىها است ، و عيبجويى و ابراز نقايص ديگران براى بالا بردن موقعيت خويشتن . ريشه اصلى اقدام مخلصانه به بر طرف كردن زشتىها و نقايص ديگران همانست كه انتقاد از عيوب خويشتن براى اصلاح و تزكيهء نفس مستند به آن است . يعنى همان گونه كه يك انسان وارسته نمىتواند زشتىها و عيوب خويشتن را بپذيرد و در صدد رفع آنها برمىآيد ، همچنان نمىتواند نواقص و منكرات زشت را در ديگران كه در ما وراء محسوسات ، وحدتى با يكديگر دارند بپذيرد و به اين جهت وظيفهء انسانى خود مىداند كه تا آن جا كه ممكن است در بر طرف كردن آنها بكوشد .\r\nخوشا به حال كسى كه با احساس ناتوانى از شركت در اجتماع آلوده ، حيات انفرادى خود را تنظيم نمايد و به شئون زندگى خود بپردازد و به اطاعت پروردگارش مشغول شود و بر گناهانش پشيمان گردد و بگريد ، او مشغول خويشتن شود و مردم را از ناهنجارىهاى خود راحت نمايد\r\n","description":"","footnote":"","page_name":" 192 ","page_number":195},
  {"content":"\r\n\r\n177 متن خطبهء صد و هفتاد و هفتم\r\n\r\nو من كلام له عليه السلام في معنى الحكمين 1\r\nفأجمع رأي ملئكم على أن اختاروا رجلين ، فأخذنا عليهما أن يجعجعا عند القرآن ، و لا يجاوزاه 2 و تكون ألسنتهما معه و قلوبهما تبعه 3 ، فتاها عنه ، و تركا الحقّ و هما يبصرانه ، و كان الجور هواهما ، و الاعوجاج رأيهما 4 و قد سبق استثناؤنا عليهما في الحكم بالعدل و العمل بالحقّ سوء رأيهما و جور حكمهما 5 و الثّقة في أيدينا لأنفسنا ، حين خالفا سبيل الحقّ ، و أتيا بما لا يعرف من معكوس الحكم 6 .\r\n","description":"","footnote":"","page_name":" 193 ","page_number":196},
  {"content":"\r\n\r\nترجمهء خطبهء صد و هفتاد و هفتم\r\nدر معناى دو داور 1 فأجمع رأي ملئكم على أن اختاروا رجلين رأى مردم چشمگير شما بر انتخاب دو مرد [ براى حكميت 
  ] قرار گرفت . ما از آن دو نفر تعهد گرفتيم كه ملزم به دستورات قرآن و به آن تسليم شوند و از آن تجاوز نكنند 2 و زبانهاى آنان با قرآن باشد و دلهايشان پيرو دستور آن . 3 آن دو نفر از قرآن منحرف و گمراه گشتند و حق را رها كردند در حالى كه آن را مىديدند . هواى آنان ستم را پيشه كرد و رأيشان كژ راهه را پيش گرفت . 4 پيش از آن كه تصميم به حكميت ناروا بگيرند و رأى باطل صادر كنند ، ما شرط كرديم كه حكم بر مبناى عدل كنند و عمل به حق نمايند و رأى نادرست و حكم ظالمانه صادر نكنند . 5 اما آنان چيزى ناشناخته كه ضد حكم الهى بود آوردند . و ما به آن حجت و برهان روشن كه در دست داريم براى خود مطمئن هستيم ، در حالى كه آن دو مرد با راه حق مخالفت ورزيدند و حكمى معكوس آوردند كه در راه حق ناشناخته بود . 6\r\n","description":"","footnote":"","page_name":" 194 ","page_number":197},
  {"content":"\r\n\r\nتفسير عمومى خطبهء صد و هفتاد و هفتم\r\nداستان حكميت ، از پستترين رسوايىهاى تاريخ بشرى بود كه به انگيزهء حق كشى به وجود آمد و به اضافه اين كه به زيان ظاهرى حمايتگران حق تمام گشت ، حتى چهرهء ماكياولى منشها را هم تيره ساخت .\r\n\r\nتوضيحى اجمالى در بارهء داستان حكميت\r\nمالك اشتر پيروزى نهايى را نصيب سپاهيان امير المؤمنين على بن ابي طالب عليه السلام ساخته بود ، آخرين صفهاى لشكريان معاويه در تلاش براى فرار از ميدان جنگ قرار گرفته بودند . معاويه آمادهء گريز از آتشى بود كه خود او شعله ورش ساخته بود . مالك اشتر نخعى ، آن زاهد بسيار شجاع و آن سلحشور با تدبير ، در صدد دگرگون ساختن وضع و برچيدن دام بساطى بود كه دنيا پرستان خودكامه براى مقام چند روزهء اين زندگى گسترده و در صدد توسعهء آن بودند . مالك در اجراى اين تصميم به موفقيت كامل رسيده بود . حاميان حق و حقيقت زير پرچم حقشناس بزرگ تاريخ قرار داشتند و زمينه براى عرضهء رسالتى كه آن پرچمدار حق به عهده داشت آماده مىگشت ، كه ناگهان دنياپرستى از تبار فرعونيان ، دست به مكرپردازى ماكياولىگرى برده و فرياد « وا قرآنا »\r\n","description":"","footnote":"","page_name":" 195 ","page_number":198},
  {"content":"\r\nسر داد كه ما بايد سرنوشت اين غائله را به وسيلهء قرآن تعيين كنيم كسى كه اين نقشهء خلاف قرآن را كشيده و اين فرياد را سر داد ، عمرو بن عاص بود كه از آن هنگام كه در رديف معاويه و معاويه منشها قرار گرفته بود ، رويگردان شدن او از قرآن و مكتب قرآن ، حدّاقل براى خود او و آگاهان جوامع آن روز مسلمين پوشيده نبود . اين نداى ويرانگر جمعيّت مسلمين در مغز ساده لوحان لشكريان معاويه ، كار خود را كرد و سپس به وسيلهء جاسوسان قاسطين ( لشكر شام به حاكميت معاويه ) اختلاف در ناآگاهان سپاهيان امير المؤمنين افتاد . هر چه امير المؤمنين عليه السلام و كارگردانان شريف و مديران خردمند دستگاه آن حضرت ، حيله گرى نابكارانه اى را كه گردانندگان دستگاه معاويه به راه انداخته بودند ، توضيح و تفسير نمودند ، براى خاموش ساختن فتنه اى كه مسلمانان را دچار اختلاف مىكرد ، مؤثر نگشت . بالاخره امام بزرگوار براى جلوگيرى از اختلاف بيشتر ، مسئلهء حكميت را با آن شرايط كه مقرر شده بود ، پذيرفتند . و همان گونه كه همهء تواريخ اسلامى نشان مىدهد ، آن دو حكم ( ابو موسى اشعرى و عمر و عاص ) با يك بازى كاملا مسخره ، دستور قرآن و مبناى اصلى اسلام را زير پاگذاشتند و پيشرفت اسلام را كه رسالت تكامل براى بشر آورده بود ، پشت سرانداختند . خلاصه اين بازى مسخره [ كه به عقيدهء بعضى از صاحبنظران در تحليل تاريخ صدر اسلام يك جريان پيش ساخته بود 
  ] در دومة الجندل چنين بود كه آن دو مرد فريبكار و فريبخور ( عمرو عاص و ابو موسى اشعرى ) يا به اصطلاح صحيحتر آن دو فريبكار ( 1 )  نشستند و كار زمامدارى جوامع اسلامى را با اين جمله كه ابو موسى مىگويد : من « على » را از خلافت عزل كردم چنان كه اين انگشتر را از انگشتم خارج نمودم در صورتى كه قرار بر اين بود كه هر دو\r\n","description":"","footnote":" ( 1 ) . فريبكارى عمرو عاص روشنتر از آن است كه نيازى به اثبات داشته باشد . اما فريبكارى ابو موسى اشعرى ، از آن جهت است كه در يك گفتگوى بسيار ساده و با خارج كردن انگشتر از دست كه ابو موسى به عنوان كنايه از خلع امير المؤمنين ( ع ) از خلافت انجام داد ، فريب خوردن ، حتى از يك آدم عادى نيز قابل قبول نيست ، چه رسد به كسى كه در مقام حكميت قرار بگيرد براى چنان مسئلهء بزرگ . ","page_name":" 196 ","page_number":199},
  {"content":"\r\nمرد ، اقدام به خلع معاويه و خليفهء بر حق مسلمانان نمايند . بخنديد اى اهل دنيا ، بخنديد .\r\nگريه كنيد اى حمايتگران حق و حقيقت گريه كنيد بر اين كه سرنوشت ميليونها مسلمان در آن روز و ميلياردها مسلمان ، بلكه كاروان بشريتى كه در آينده تدريجا از راه مىرسند ، با بازى كودكانه اى با داخل و خارج كردن يك انگشتر تعيين مىگردد\r\n6 - و الثّقة في أيدينا لأنفسنا ، حين خالفا سبيل الحقّ ، و أتيا بما لا يعرف من معكوس الحكم ( و ما به آن حجت و برهان روشن كه در دست داريم براى خود مطمئن هستيم ، در حالى كه آن دو مرد با راه حق مخالفت ورزيدند و حكمى معكوس آوردند كه در راه حق ناشناخته بود )\r\n\r\nآن دو مرد كه به عنوان حكم برگزيده شده بودند عمل به شرط و حكم قرآن ننمودند .\r\nامير المؤمنين عليه السلام و پيروان راستين و آگاه آن بزرگوار كه هيچ گفتار و كردارى را بر غير مبناى حجت و دليل به رسميت نمىشناختند ، معلوم بود كه به آن گونه بازيگرىهاى مسخره و مكرپردازىهاى ضد عقل و دين كه حركتى بر خلاف قرآن بود ، كمترين ارزشى نمىدادند . آن خنده‌هاى عمرو عاص كه در آن موقع به علت پيروزى بر يك مرد ساده انديش يا « ساده انديشنما » پيروان معاويه را خندانيد ، بديهى است كه چه گريه هايى را به دنبال داشت ، كه نمونه هايى از آنها ، قتل عام مدينه و اهانت به خانهء خدا و به شهادت رساندن امام حسين عليه السلام به دست فرزند نابكار معاويه ، يزيد بود كه با شمشير و ارعاب او را بر مسلمانان خليفه ساخته بود\r\n","description":"","footnote":"","page_name":" 197 ","page_number":200},
  {"content":"\r\n\r\n178 متن خطبهء صد و هفتاد و هشتم\r\n\r\nو من كلام له عليه السلام في الشهادة و التقوى . 1\r\nو قيل : إنّه خطبها بعد مقتل عثمان في أول خلافته 2 اللَّه و رسوله 3 لا يشغله شأن ، و لا يغيّره زمان ، و لا يحويه مكان 4 و لا يصفه لسان ، و لا يعزب عنه عدد قطر الماء و لا نجوم السّماء ، و لا سوا في الرّيح في الهواء ، و لا دبيب النّمل على الصّفا ، و لا مقيل الذّرّ في اللَّيلة الظَّلماء . 5 يعلم مساقط الأوراق ، و خفيّ طرف الأحداق 6 و أشهد أن لا إله إلَّا اللَّه غير معدول به ، و لا مشكوك فيه ، و لا مكفور دينه ، و لا مجحود تكوينه ، 7 شهادة من صدقت نيّته ، وصفت دخلته و خلص يقبنه ، و ثقلت موازينه 8 و أشهد أنّ محمّدا عبده و رسوله المجتبى من خلائقه ، و المعتام لشرح حقائقه 9 و المختصّ بعقائل كراماته ، و المصطفى لكرائم رسالاته 10 و الموضّحة به أشراط الهدى ، و المجلوّ به غربيب العمى 11 أيّها النّاس ، إنّ الدّنيا تعزّ المؤمّل لها و المخلد إليها ، و لا تنفس به من نافس فيها ، و تغلب من غلب عليها . 12 و ايم اللَّه ، ما كان قوم قطَّ في غضّ نعمة من عيش فزال عنهم إلَّا بذنوب اجترحوها ، 13 لأنّ اللَّه ليس « بظلَّام للعبيد » 14 . و لو أنّ النّاس حين تنزل بهم النّقم ، و تزول عنهم النّعم ، فزعوا إلى ربّهم بصدق من نيّاتهم ، و وله من قلوبهم لردّ عليهم كلّ شارد ، و أصلح لهم كلّ فاسد 15 و إنّي لأخشى عليكم أن تكونوا في فترة . 16 و قد كانت أمور مضت\r\n","description":"","footnote":"","page_name":" 198 ","page_number":201},
  {"content":"\r\nملتم فيها ميلة ، كنتم فيها عندي غير محمودين 17 ، و لئن ردّ عليكم أمركم إنّكم لسعداء 18 و ما عليّ إلَّا الجهد 19 ، و لو أشاء أن أقول لقلت : عفا اللَّه عمّا سلف 20 .\r\n","description":"","footnote":"","page_name":" 199 ","page_number":202},
  {"content":"\r\n\r\nترجمهء خطبهء صد و هفتاد و هشتم\r\nدر شهادت و تقوى 1 و گفته شده است امير المؤمنين عليه السلام اين خطبه را پس از كشته شدن عثمان در اول دوران خلافتش ايراد فرموده است . 2 خدا و رسول او 3 او خداونديست كه هيچ كارى و هيچ امرى او را از چيز ديگر باز ندارد . هيچ زمانى او را دگرگون نسازد و هيچ مكانى او را در بر نگيرد . 4 و هيچ زبانى او را توصيف نتواند .\r\nو هيچ عددى از قطره‌هاى آب از علم او غايب نيست و نه ستارگان آسمان و نه خاكريزه هايى كه باد آنها را به هوا مىبرد و نه حركت مورچه بر روى سنگى [ در تاريكى 
  ] و نه جايگاه آسايش مورچه اى كوچك در شب تاريك . 5 او مىداند جايگاه‌هاى برگهايى را كه مىافتد و حركات نهانى مردمكهاى ديدگان را . 6 و من شهادت مىدهم به اين كه جز او خدايى نيست و همتايى براى او وجود ندارد . شك در بارهء وجود او شايسته نيست و دين او قابل پوشيدن و كفر ورزيدن نباشد و اين كه هستى را با قدرت خداوندى خود ايجاد فرموده است ، بديهى است شهادت كسى كه نيتش صادق و باطنش صاف و يقينش خالص و خيرات اعمالش سنگين باشد . 8 و شهادت\r\n","description":"","footnote":"","page_name":" 200 ","page_number":203},
  {"content":"\r\nمىدهم به اين كه محمد ( ص ) بنده خدا و رسول برگزيده او از ميان همهء خلايق و انتخاب شده براى شرح حقايق دين او 9 و مخصوص به تشريفات كرامت او و منتخب براى ابلاغ عظمتهاى رسالات اوست . 10 علايم هدايت به وسيله او روشن گشته و سياهىهاى گمراهى به وسيله او آشكار شده است . 11 اى مردم ، اين دنيا آرزو كننده خود را و كسى را كه در آن بيارامد مىفريبد . و كسى را كه در بارهء تحصيل آن به رقابت برخاسته است ، او را عزيز نمىدارد تا در بارهء او رقابت بورزد . دنيا بر آن كسى كه در بارهء آن پيروز شده است ، غلبه مىنمايد . 12 سوگند به خدا ، هيچ قومى داراى فراوانى نعمت و طراوت عيش نبوده كه خداوند آن را از دست آن قوم بگيرد مگر به وسيله گناهانى كه مرتكب گشتند . 13 زيرا خداوند سبحان ، هيچ ستمى بر بندگان روا نمىدارد . 14 اگر مردم در آن هنگام كه سختىها بر آنان فرود مىآيد و نعمتها از آنان زايل مىگردد ، به پروردگارشان با نيت راستين و اشتياق شديدى از دلهايشان بنالند و التماس كنند ، خداوند متعال هر آنچه را كه از آنان گريزان شده است به آنان برمىگرداند و هر فاسدى را كه به آنان روى آورده است اصلاح مىنمايد 15 و من براى شما از آن مىترسم كه در جاهليت غوطه ور شويد . 16 در گذشته مسائلى پيش آمد كه تمايل خود را به آنها نشان داديد . شما در نتيجه آن تمايل نزد من پسنديده نبوديد . 17 و اگر وضع شايسته شما براى شما برگردد ، قطعا شما از سعادتمندان خواهيد بود . 18 و بر من تكليفى جز كوشش نيست 19 و اگر بخواهم بگويم ، مىگويم : كه خدا آنچه را كه گذشته عفو فرموده است . 20\r\n","description":"","footnote":"","page_name":" 201 ","page_number":204},
  {"content":"\r\n\r\nتفسير عمومى خطبهء صد و هفتاد و هشتم\r\n4 - لا يشغله شأن ( او خداونديست كه هيچ كارى و هيچ امرى او را از چيز ديگر باز نمىدارد . )\r\n\r\nهيچ چيزى او را از چيز ديگر مشغول نمىكند .\r\nخداوند سبحان آن نوع موجود نيست كه اگر چيزى از اشياء عالم هستى ، او را به خود مشغول بدارد ، او از اشياء ديگر غافل بماند . اشتغال كه مانع از توجه به ديگرى مىباشد ، اشتغالات مربوط به ادراكات و انديشه و حواس محدود است كه در آن موقع كه به يك موضوع خاص توجه كرده و در حال ارتباط با آن است ، نمىتواند به موضوعى ديگر توجه كند و با آن ارتباط برقرار نمايد . اگر بخواهيم با يك مثال ناقص اين حقيقت را توضيح بدهيم ، جان آدمى را در نظر مىگيريم كه در حال توجه به يك انگشت ، مىتواند ديگر اعضاء را هم درك كند و در حال اشتغال به يك عضو ، ورود عامل تأثير كننده در عضو يا اعضاى ديگر را هم دريافت نمايد . همچنين مىتوانيم « من آدمى » را هم در مديريت تمامى استعدادها و فعاليتها و نيروهاى درونى و اعضاى مادى وجود آدمى در نظر بگيريم . مىبينيم توجه « من » به مديريت يك جزء از اجزاء\r\n","description":"","footnote":"","page_name":" 202 ","page_number":205},
  {"content":"\r\nفوق در وجود آدمى مانع از مديريت همه اجزاء مجموعهء وجود آدمى نمىباشد .\r\n4 ، 5 - و لا يغيّره زمان ، و لا يحويه مكان و لا يصفه لسان ( و هيچ زمانى او را دگرگون نسازد و مكانى او را در برنگيرد و زبانى او را توصيف نتواند . )\r\n\r\nآن ذات اقدس فراسوى زمان و مكان و توصيف به وسيله زبان است .\r\nآنچه كه زمان به نظر مىرسد ، يك امتداد معلول دو قطب برونى و درونى انسان است - قطب برونى عبارت است از حركت در عالم عينى اگر چه حركت استمرارى حيات باشد كه قابل دريافت در درون آدمى است . لذا مىتوان گفت : منظور از قطب برونى در اين مورد « جز من درك كننده » است در هر موضع و موقعيتى كه باشد . قطب درونى عبارت است از عامل ذهنى كه با قرار گرفتن حركت در موقعيت درك ذهن آدمى ، زمان در ذهن بروز مىكند . از آن جا كه خداوند متعال فوق درون و برون ( من و جز من و حركت آن ) است ، لذا فوق زمان است .\r\nخدا فوق مكان است ، زيرا مكان و فضا به هر معنى كه باشد ، گستره ايست كه مىتواند اجسام و جسمانيات را در بر بگيرد . بنا بر اين ، مكان نيز از مختصات عالم ماده و ماديات است و خدا فوق همه آنها است ، لذا خدا فوق فضاست . اما اين كه خدا را به وسيله زبان نمىتوان توصيف نمود ، به اين علت است كه آنچه كه انسانها به وسيله الفاظ از مجراى زبان ابراز مىكنند ، مفاهيم و قضايا و دريافته هايى است كه از دو نوع عامل در درون آنان به وجود مىآيند : عامل يكم - تصورات و انديشه‌ها و تجسيمات و تخيلاتى كه از طرق حواس به مغز آدمى منتقل مىشوند . بديهى است كه اين پديده‌ها به وسيله حواس محدود و معين و تحت تأثير آنها قرار گرفته‌اند ، لذا محال است اين امور بتوانند در بارهء خدا و صفات و افعال آن ذات اقدس حقايقى را بيان كنند . اين عبارت كه « هر لفظى كه ما در بارهء خدا و\r\n","description":"","footnote":"","page_name":" 203 ","page_number":206},
  {"content":"\r\nصفات او به كار مىبريم ، تنها ظرفيت آن مفاهيم را دارند كه ما از معلومات محدوده مغز خود آنها را درك نموده يا آنها را ساخته و پرداخته‌ايم « از محمد بن طرخان فارابى تا كنون مورد تصديق همه حكما و دانشمندان بوده است و بداهت اين حقيقت در حديست كه نيازى به اثبات ندارد .\r\nعامل دوم - دريافت شده‌هاى تأثرى است كه از ناحيه عللى معين به وجود مىآيند و ثبات و اصالتى ندارند . البته اين محدوديت در آن موقع است كه الفاظى كه در بارهء خدا و الهيات به كار مىبريم ، مفاهيم فوق ماده و ماديات و ابديت و ازليت و بىنيازى و كمالات مطلق را به ذهن ما ولو اجمالا منتقل ننمايند . در حقيقت الفاظ در اين موارد داراى نقش علامت محض براى ارائه معانى و مفاهيمى مىباشند كه در فطرت الهى خود داريم .\r\n4 ، 6 - و لا يعزب عنه عدد قطر الماء و لا نجوم السّماء . . . ( و هيچ عددى از قطره‌هاى آب و ستارگان آسمان . . . از او غايب نيست ) براى بررسى و تحقيق در بارهء فراگيرى مطلق علم خداوندى بر همه اشياء مراجعه فرماييد به مجلد دوم از همين ترجمه و تفسير از صفحه 101 تا صفحه 105 و به مجلدات ديگر با مراجعه به فهرست مطالب هر يك از آنها . 7 ، 11 - و أشهد أن لا إله إلَّا اللَّه غير معدول به ، و لا مشكوك فيه ، و لا مكفور دينه . . . ( و من شهادت مىدهم به اين كه جز او خدايى نيست و همتايى براى او وجود ندارد و شك در بارهء وجود او شايسته نيست و دين او قابل پوشيدن و كفر ورزيدن نيست . . . ) براى بررسى شهادتين در اين خطبه مراجعه فرماييد به مجلد دوم از همين ترجمه و تفسير از ص 249 تا ص 258 و مجلد نهم ص 55 و مجلد هجدهم ص 51 و 52 و ص 93 و 94 .\r\n\r\nشك در وجود خداوند از هيچ عاقلى شايسته نيست .\r\n","description":"","footnote":"","page_name":" 204 ","page_number":207},
  {"content":"\r\n* ( قالَتْ رُسُلُهُمْ أَ فِي الله شَكٌّ فاطِرِ السَّماواتِ . . . ) * ( 1 )  ( آيا در وجود خداوند آفرينندهء آسمانها و زمين شكى وجود دارد ) براى بر طرف شدن شك و ترديد در وجود خداوند سبحان ، سه عامل اساسى وجود دارد :\r\n\r\nعامل يكم - تفكر لازم و كافى در عالم درونى\r\nكه آيات بىشمار خداوندى را مىتوان در آن ديد مانند قدرت انواع تجريد ، تجسيم ، انديشه ، تعقل ، اكتشافات ، علم حضورى ( خود آگاهى ) ، قانونگرايى ، دريافت لذايذ طبيعى و فوق طبيعى ، آلام فوق طبيعى ، اراده ، تصميم ، اختيار و صدها نيرو و پديده كه درك آنها با توصيفات و تعاريف و تعبيرات فيزيكى و فيزيولوژيك و بيولوژيك امكانپذير نمىباشد و اين كه در موقع بروز فعليت نيروها و پديده‌هاى فوق ، انعكاس و تأثرى در وضع فيزيكى يا فيزيولوژيك و بيولوژيك به وجود مىآيد ، هيچ دلالتى بر مادى و طبيعى بودن اصل نيروها و پديده‌ها نمىباشد .\r\n\r\nعامل دوم - دقت و تحقيق و بررسىهاى علمى و فلسفى\r\nدر عالم برونى عينى كه آيات و شكوه فوق طبيعى حاكم بر طبيعت را با كمال وضوح اثبات مىكند .\r\n\r\nعامل سوم - دريافت مفهومى به عنوان مفهوم خدا\r\nبا اين خصوصيات ( موجودى بىنياز از علت و مستغنى از هرگونه وابستگى ، فراسوى زمان ، مكان ، حركت ، سكون و عالم و قادر مطلق و به طور خلاصه داراى همه كمالات ) . هر گاه كسى چنين مفهومى را دريافت كرد ، براى اثبات هستى آن ، نياز به هيچ قضيه و دليلى ندارد . زيرا چنين مفهومى هستى خود را در ذات خود دارد . و اگر كسى خود را به ناتوانى زد و ناتوانى را به خود تلقين نمود كه من چنين مفهومى را نمىتوانم دريافت كنم ، ما با چنين كسى جز ارجاع او به وجدان برينش كارى نداريم .\r\n","description":"","footnote":" ( 1 ) . سورهء ابراهيم ، آيه 10 . ","page_name":" 205 ","page_number":208},
  {"content":"\r\n12 - أيّها النّاس ، إنّ الدّنيا تعزّ المؤمّل لها و المخلد إليها ، و لا تنفس به من نافس فيها ، و تغلب من غلب عليها . ( اى مردم ، اين دنيا آرزو كنندهء خود [ دنيا 
  ] را و كسى را كه در آن بيارامد مىفريبد و كسى را كه در بارهء آن به رقابت بپردازد ، او را عزيز نمىدارد تا در بارهء او به رقابت بورزد . دنيا بر آن كسى كه در بارهء آن پيروز شده ، غلبه مىنمايد . )\r\n\r\nعلت چيست كه هر اندازه هم كه انسان در اين دنيا به خواستنىهاى دنيوى نايل گردد\r\nباز از همين دنيا فريب مىخورد و حريصتر مىگردد اگر آدميزادگان به علت حرص شديدى كه براى به دست آوردن خواستنىهاى دنيوى دارند پى ببرند و نتايج آن حرص و تلاش براى اشباع آن را بفهمند ، براى آرزوها و تمايلات خود ، حدودى قائل مىشوند . ولى هيهات كه خاصيت قطعى اين شوره زار آبنما را درك كنند و فريب درخشندگى آن را نخورند . ما بايد بدانيم كه علت اصلى اين حرص و جوش دائم التزايد همان اشتياق بسيار با اهميت است كه آدمى براى تحصيل كمال و وصول به آن دارد . اين اشتياق و نيروى آن ، هر گاه در مسير علم و معرفت قرار بگيرد ، موجب تكاپوى شديد براى علم و معرفت مىگردد . اگر براى خدمت به نوع انسانى به جريان بيفتد همه قواى مادى و مغزى و روانى فرد را در اين راه به كار مىاندازد و همچنين . . . ولى چه بايد كرد كه همان گونه كه امام حسين ( ع ) فرمود الناس عبيد الدنيا ( مردم بندگان دنيا هستند ) و طبيعى است كه بشر نيرو و اشتياق به كمال را در افزودن به ارتباط هر چه بيشتر با متاع و زرق و برق دنيا مستهلك بسازد . آدمى در اين كشاكش به دنيا مىآرامد همان گونه كه طفل شيرخوار در آغوش مادرش . او غافل از آن است كه دنيا براى خير و صلاح او هرگز دست به كار نخواهد شد و براى نجات دادن او رقابت با كسى نخواهد كرد و نمىداند كه بالاخره دنيا او را بر زمين خواهد زد ، اگر چه در تمامى عمرش بر دنيا غالب باشد\r\n","description":"","footnote":"","page_name":" 206 ","page_number":209},
  {"content":"\r\n13 ، 20 - و ايم اللَّه ، ما كان قوم قطَّ في غضّ نعمة من عيش فزال عنهم إلَّا بذنوب اجترحوها ، لأنّ اللَّه ليس بظلَّام للعبيد . . . ( سوگند به خدا ، هيچ قومى داراى فراوانى نعمت و طراوت عيش نبوده كه خداوند آن را از دست آن قوم بگيرد مگر به وسيله گناهانى كه آن قوم مرتكب گشتند ، زيرا خداوند سبحان هيچ ستمى بر بندگان روا نمىدارد . )\r\n\r\nهيچ انسانى چه در حال انفرادى و چه در حال اجتماعى ، نعمت و امتيازى را از دست نمىدهد\r\nمگر به جهت گناهان و خطاهايى كه مرتكب مىشود .\r\nاين قانون كلى هم از ناحيه تجارب و مشاهدات سرگذشت بشر در طول تاريخ اثبات مىشود و هم از مفاد آيات فراوانى كه در قرآن مجيد آمده است . در حدود 50 آيه فقط تغييرات عارضه به وسيله ظلم را گوشزد مىكند . آياتى ديگر وجود دارد كه هرگونه تغيير در نعمتها را به خود انسان مستند مىنمايد . مانند : * ( ذلِكَ بِأَنَّ الله لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ . ) * ( 1 )  ( [ و اين بدان جهت است كه 
  ] خداوند تغيير نمىدهد نعمتى را كه به قومى داده است ، مگر اين كه تغيير در خود ايجاد كنند . ) در بعضى از آيات ديگر هرگونه تغيير و دگرگونى را به خود انسانها نسبت مىدهد مانند * ( لَه مُعَقِّباتٌ مِنْ بَيْنِ يَدَيْه وَمِنْ خَلْفِه يَحْفَظُونَه مِنْ ) * ( 2 )  ( قطعى است كه خداوند تغيير نمىدهد آنچه را كه قومى آن را دارد مگر اين كه آن قوم در وضع خودشان تغييرى ايجاد كنند . ) اين دگرگونى غير از آن پديده هايى است كه خداوند سبحان براى آزمايش و به طور موقت براى انسانها وارد مىآورد خداوند مىفرمايد : * ( وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الأَمْوالِ وَالأَنْفُسِ وَالثَّمَراتِ وَبَشِّرِ الصَّابِرِينَ . الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَ ) *\r\n","description":"","footnote":" ( 1 ) . سورهء الانفال ، آيه 53 .  ( 2 ) . سورهء الرّعد ، آيه 11 . ","page_name":" 207 ","page_number":210},
  {"content":"\r\n* ( أُولئِكَ هُمُ الْمُهْتَدُونَ ) * ( 1 )  ( البته ما شما را به مقدارى از خوف و گرسنگى و كاهش در اموال و نفوس و محصولات آزمايش مىكنيم كسانى كه هنگامى كه مصيبتى به آنان برسد مىگويند : ما از آن خداييم و به سوى او برمىگرديم ، براى آنان درودهايى از پروردگارشان نصيب مىگردد و آنان هدايت يافتگانند . ) خود آزمايش به وسيله عوامل ترس و گرسنگى و كاهش در اموال و نفوس و محصولات ، قانونى است كه به جهت صبر و شكيبايى در بارهء آنها و احساس اين كه آزمايش مستند به حكمت و مشيت خداونديست ، روح آدمى قدرت اعتلاء به دست مىآورد و بر تكيه او بر پيشگاه خداوندى مىافزايد . اين رنجها و بليّات ، نتايج دگرگونى مستند به گناه و خطا نيستند بلكه مستند به الطاف خداوندى مىباشند كه يكى از آنها احساس اين قضيه سازنده است كه * ( إِنَّا لِلَّه وَإِنَّا إِلَيْه راجِعُونَ ) * ( 2 )  ( ما از آن خداييم و به سوى او برمىگرديم ) . اين آزمايش در فرهنگ ادبى اقوام و ملل آگاه نيز ديده مىشود :\r\n\r\nخنده از لطفت حكايت مىكند\r\nگريه از قهرت شكايت مىكند\r\nاين دو پيغام مخالف در جهان\r\nاز يكى دلبر روايت مىكند\r\n\r\nمولوى ( 3 )  * ( وَأَنَّه هُوَ أَضْحَكَ وَأَبْكى . وَأَنَّه هُوَ أَماتَ وَأَحْيا . ) * ( 4 )  ( قطعا اوست خداوندى كه مىخنداند و مىگرياند و اوست خداوندى كه مىميراند و زنده مىكند . )\r\n\r\nغم و شادى بر عارف چه تفاوت دارد\r\nساقيا باده بده شادى آن كاين غم ازوست\r\nبه حلاوت بخورم زهر كه شاهد ساقيست\r\nبه ارادت بكشم درد كه درمان هم ازوست\r\n\r\nسعدى\r\n","description":"","footnote":" ( 1 ) . سورهء البقرة ، آيات 155 تا 157 .  ( 2 ) . سورهء البقرة ، آيه 156 .  ( 3 ) . ديوان شمسى ، قافيهء د .  ( 4 ) . سورهء النجم ، آيهء 43 . ","page_name":" 208 ","page_number":211},
  {"content":"\r\nو اگر مردم در آن موقع كه به جهت ارتكاب گناهان ، مورد غضب خداوندى قرار گرفته‌اند ، حقيقتا توبه كنند و با كمال صدق نيت و اشتياق قلبى به سوى خدا برگردند ، قطعى است كه خداوند خسارتهاى گذشته آنان را جبران و امور فاسد شده آنان را اصلاح خواهد فرمود . شما در گذشته در بارهء امورى تمايلاتى نشان داده‌ايد كه در آن حال در نزد من پسنديده نبوديد . اگر بكوشيد و گذشته را اصلاح كنيد و با دلى پاك به حركت خود در زندگى ادامه بدهيد وَلَئِنْ رُدَّ عَلَيْكُمْ أَمْرُكُمْ أَنَّكُمْ لَسُعَداءُ ( و اگر بينش و تقواى اولىتان به شما برگردد قطعى است كه سعادتمند خواهيد گشت ) و من نهايت تلاشم را به كار خواهم انداخت و براى گذشته شما طلب عفو از خدا خواهم داشت .\r\n\r\nبراى رسيدن به سعادت چه بايد كرد\r\nسعادت به هر معنى كه باشد بينايى و عمل و اخلاص از اركان اساسى آنست .\r\n1 . بينايى - بايد از خداوند بينايى مسئلت بداريم و عوامل بينش را به كار ببنديم . ابيات ذيل را در بارهء فرق بينش با عدم بينش در داستان « شكايت استر با شتر كه من بسيار در رو مىافتم و تو كم در رو مىآيى حكمت اين چيست و جواب گفتن شتر او را » مطالعه فرماييد :\r\n\r\nاى شتر كه تو مثال مؤمنى\r\nكم فتى در رو و كم بينى زنى\r\nتو چه دارى كه چنين بىآفتى\r\nبى عثارى و كم اندررو فتى\r\nگفت گر چه هر سعادت از خداست\r\nدر ميان ما و تو بس فرقهاست\r\nسربلندم من دو چشم من بلند\r\nبينش عالى امانست از گزند\r\nاز سر كُه من ببينم پاى او\r\nهر گو و هموار را من تو به تو ( 1 ) \r\n\r\n","description":"","footnote":" ( 1 ) . گو گودى ، مثنوى - مولوى ، ص 270 ، سطر 20 تا 22 . ","page_name":" 209 ","page_number":212},
  {"content":"\r\n\r\nگه چنين بنمايد گه ضد اين\r\nجز كه حيرانى نباشد كار دين\r\nكاملان كز سرّ تحقيق آگهند\r\nبى خود و حيران و مست و واله اند\r\nنه چنين حيران كه پشتش سوى اوست\r\nبل چنان حيرت كه غرق و مست دوست\r\nآن يكى را روى او شد سوى دوست\r\nوين يكى را روى او خود روى اوست\r\nروى هر يك مىنگر مىدار پاس\r\nبو كه گردى تو ز خدمت روشناس\r\nديدن دانا ، عبادت اين بود\r\nفتح ابواب سعادت اين بود\r\n\r\n2 - عمل\r\n\r\nهمچنين تأويل قد جف القلم\r\nبهر تحريض است بر فعل اهم\r\nچون قلم بنوشت كه هر كار را\r\nلايق آن هست تأثير و جزا\r\nكژ روى جف القلم كژ آيدت\r\nراستى آرى سعادت زايدت\r\nكرد دزدى دست شد جف القلم\r\nخورد باده مست شد جف القلم\r\nظلم آرى مدبرى جف القلم\r\nعدل آرى برخورى جف القلم\r\n\r\n\r\nتعريف سعادت و طرق وصول به آن\r\nبراى تعريف سعادت مىتوان مطالبى متنوع را در نظر گرفت كه مورد تحقيق و گفتگوى صاحبنظران در علوم انسانى قرار مىگيرد .\r\nاين نكته قابل توجه است كه در آنچه كه در بارهء تعريف سعادت از گذشتگان تا دوران معاصر به يادگار مانده است ، در طول تاريخ تفاوتى مهم ديده نمىشود . از اين جريان معلوم مىشود كه انسان همان گونه كه در بعد « آن چنان كه هست » در طول قرون و اعصار تغييرى اساسى نداشته است ، همچنان در بعد « آن چنان كه بايد و شايد » نيز كه سعادت هدف اعلاى آنست ، فرقى نكرده است . يعنى شما سعادت را از ديدگاه دين كلى الهى كه اسلام جلوه گاه آنست ، و از ديد بزرگترين حكماى تاريخ از افلاطون گرفته تا\r\n","description":"","footnote":"","page_name":" 210 ","page_number":213},
  {"content":"\r\nملا محمد مهدى نراقى صاحب جامع السعادات ، يك حقيقت كلى خواهيد ديد ، با خصوصياتى اندك ، كه معمولا در همه تعاريف ناشى از تنوع ذوق و طرق درك متفكران مىباشد . محمد مهدى نراقى خلاصه و حقيقت كلى خير و سعادت را از ديدگاه همه علماى اخلاق و حكما چنين بيان مىكند : بنا بر اين از سخنان همهء علماى اخلاق آشكار شد كه حقيقت خير و سعادت چيزى جز معارف حقيقى و اخلاق پاك نيست . و با اين كه قضيه چنين است ، زيرا حقيقت خير و سعادت براى خودش خواستنى و مطلوب است و آنها هميشه با نفس باقىاند ، مع ذلك در اين شك نيست كه آثار مترتّب بر آن دو [ خير و سعادت 
  ] مانند حب و انس به خدا و ابتهاجات عقلى و لذات روحانى اعتبارا غير از آنهاست ، اگر چه از آن دو جدا نمىشود و مطلوبيّت ذاتى آن آثار شديدتر و قويتر است و نام خير و سعادت براى آنها مناسبتر و اولى است هر چند همه درخورند كه خير و سعادت ناميده شوند . بدين سان مىتوان ميان اقوال صاحبان نظر و استدلال [ حكما و فلاسفه 
  ] و اصحاب كشف و حال و اهل نقل و روايت [ متشرّعه و اهل حديث 
  ] جمع كرد ، به طورى كه دسته اول را نظر اين است كه حقيقت سعادت همان عقل و علم است و دسته دوم معتقدند كه حقيقت سعادت عشق است و دسته سوم بر اين عقيده‌اند كه زهد و ترك دنياست . ( 1 )  به اين جهت كه ترجمه جامع السعادات به وسيله جناب آقاى سيد جلال الدين مجتبوى از دقت لازم برخوردار است و در دسترس فارسى زبانان قرار دارد ، لذا به نقل عبارات ايشان از ترجمه مزبور بسنده كرديم .\r\nيكى از مختصات بسيار با اهميت سعادت اين است كه انسان با آگاهى از اين كه در يك جهان معنىدار ، با داشتن مسئوليت در بارهء همه گفتارها و كردارها و حتى انديشه ها\r\n","description":"","footnote":" ( 1 ) . علم اخلاق اسلامى ، ترجمه آقاى سيد جلال الدين مجتبوى از جامع السعادات - ملا محمد مهدى نراقى ، ج 1 ، ص 78 . ","page_name":" 211 ","page_number":214},
  {"content":"\r\nزندگى مىكند و وجود او از يك حكمت و مشيت بالغه سرازير شده و براى قرار گرفتن در پيشگاه خداوندى در حركت است ، هر لحظه كه علامت توقف و خروج از اين دنيا به او ارائه شود ، او با كمال شوق و شعف و خرسندى آماده حركت به ابديت باشد\r\n","description":"","footnote":"","page_name":" 212 ","page_number":215},
  {"content":"\r\n\r\n179 متن خطبهء صد و هفتاد و نهم\r\n\r\nو من كلام له عليه السلام و قد سأله ذعلب اليماني فقال : هل رأيت ربك يا أمير المؤمنين 1\r\nفقال عليه السلام : أ فأعبد ما لا أرى فقال : و كيف تراه فقال : 2 لا تدركه العيون بمشاهدة العيان ، و لكن تدركه القلوب بحقائق الإيمان . 3 قريب من الأشياء غير ملابس ، بعيد منها غير مباين 4 متكلَّم لا برويّة ، مريد لا بهمّة ، صانع لا بجارحة 5 . لطيف لا يوصف بالخفاء ، كبير لا يوصف بالجفاء 6 ، بصير لا يوصف بالحاسّة 7 رحيم لا يوصف بالرّقّة 8 تعنو الوجوه لعظمته ، و تجب القلوب من مخافته 9 .\r\n","description":"","footnote":"","page_name":" 213 ","page_number":216},
  {"content":"\r\n\r\nترجمهء خطبهء صد و هفتاد و نهم\r\nاين سخن را در پاسخ ذعلب يمانى كه پرسيده بود يا امير المؤمنين ، آيا خدايت را ديده اى 1 فرموده است كه : آيا چيزى را كه نديده باشم مىپرستم ذعلب گفت چگونه خدا را مىبينى 2 ( فرمود : چشمهاى انسانى او را با مشاهده عينى نمىبيند ، بلكه دلها هستند كه او را با حقايق ايمان در مىيابند . 3 او نزديك به تمامى اشياء است نه با اتصال جسمانى ، دور از اشياء است نه با جدايى از آنها ، 4 سخن مىگويد نه با سابقه انديشه ، اراده مىكند نه با اهتمام ، سازنده است نه به وسيلهء عضو ، 5 لطيف است نه با صفت پنهانى ، بزرگ است نه جفاكار ، 6 بينا است نه با حواس ، 7 داراى رحمت است نه با رقّت قلب ، 8 سرها در برابر عظمتش فرو افتاده و دلها از خوف او مضطرب مىگردد . 9\r\n","description":"","footnote":"","page_name":" 214 ","page_number":217},
  {"content":"\r\n\r\nتفسير عمومى خطبهء صد و هفتاد و نهم\r\n2 - أ فأعبد ما لا أرى ( آيا چيزى را كه نديده باشم مىپرستم )\r\n\r\nخدا را نه چشمان ظاهرى بلكه دلهاى پاك كه از بركت ايمان به مقام والاى شهود رسيده‌اند مىبينند .\r\nبنى نوع بشر نمىبايست اين قدر در هجران و جدايى از خدا خسارتها ببيند و در بيابانهاى بىسر و ته ساخته‌هاى ذهن خود گيج و كلافه گردد و از لذت عظمى و ابتهاج ديدار آن نزديكترين اشياء به اولاد آدم ( ع ) محروم بماند . علت اين هجران و محروميت را در چند چيز بايد جستجو كرد : 1 . خودخواهى با تجليات گوناگونى كه دارد . اين بيمارى صعب العلاج گاهى تا بيمارى مهلك خودپرستى پيش مىرود ، در اين موقع است كه نه تنها كاخ پرشكوه ارزشها و قداستها را ويران مىكند و فرو مىريزد ، بلكه آدمى را از دريافت جلال و جمال و كمال كه از صفات عالى خداوندى مىباشند محروم مىسازد .\r\n2 . تعريف و توصيف غلط در بارهء خدا كه ممكن است در سراسر عمر آدمى ، ذهن او را به خود مشغول دارد و سرانجام در پايان كار احساس كند كه به جاى خدا با يك\r\n","description":"","footnote":"","page_name":" 215 ","page_number":218},
  {"content":"\r\nمفهوم ساخته ذهن خود سر و كار داشته است . به عنوان مثال : خداوندى را تصور كرده است كه معناى عدالت و خالقيت او اين است كه همواره به اين انسان كه تصور كنندهء خدا است خوش بگذرد ، هرگز در اين زندگانى با ناگوارىها روبرو نگردد اصلا هرگز بيمار نشود و بلكه اصلا معناى عدالت خدا اين است كه او هرگز نميرد و هر چه بخواهد فورا عملى شود در صورتى كه همين انسان اگر متوجه شود كه خداوند سبحان ، آن موجود است كه كاخ با عظمت هستى را بر مبناى قانون پىريزى كرده و بنا نهاده است ، با خداى حقيقى روياروى مىگردد .\r\n3 . جهل يا غفلت از استعداد و لطفى كه خداوند متعال به بندگانش عنايت فرموده است كه با تجليات او و صفات مقدسهء او ارتباط برقرار كنند ، اينان از اين راه ما بين خود و خداوند سبحان جدايى انداخته و خود را از رؤيت و شهود او محروم نموده‌اند .\r\n4 . اشتغال به هوى و هوس و شهوات حيوانى و تجاوز از لذايذ قانونى تا حدّ لذت پرستى ( هدونيسم ) كه نخست عقل و وجدان و فطرت پاك را از كار مىاندازد ، سپس خدا را از درون آدمى ناپديد مىسازد . آيا براى احساس زيبايى و برقرار كردن ارتباط انبساط با آن ، جز كنار زدن احساسات ديگر و تحريك آن احساس با عظمت كه عامل آن در درون ما نهفته ، به چيزى ديگر نياز هست\r\n\r\nچشمان ظاهرى از ديدن خدا ناتوانند\r\nهر آنچه كه با چشم ظاهرى معمولى يا به وسيله وسايل دقيق و ابزار با نفوذتر مىتوان آن را ديد مانند ميكروسكپ و تلسكوپ ، حتما بايد جسم يا جسمانى و قابل تعين و قرار گرفتن در وضع خاصى باشد كه چشم با آن چيز ( مرئى ) ارتباط برقرار كند . بعضى از شخصيتهاى متفكر ، ديدن خدا را با همين چشمان ظاهرى امكان پذير مىدانند ، لذا با توجه به دليل فوق بايستى سخن آنان را در امكان ديدن خدا تأويل نماييم ، مانند سخن\r\n","description":"","footnote":"","page_name":" 216 ","page_number":219},
  {"content":"\r\nنظامى گنجوى كه ذيلا آن را بيان خواهيم كرد و اگر قابل تأويل نباشد ، بايد آن را كنار بگذاريم .\r\nنظامى گنجوى مىگويد :\r\n\r\nمطلق از آنجا كه پسنديد نيست\r\nديد خدا را كه خدا ديد نيست\r\nديدنش از ديده نبايد نهفت\r\nكورى آن كس كه به ديده نگفت\r\nديد پيمبر نه به چشمى دگر\r\nبلكه بدين چشم سر اين چشم سر ( 1 ) \r\n\r\nبا اين حال نظامى ابياتى دارد كه مىتوان از آنها براى تأويل نظر وى در بارهء ديدن ظاهرى خدا بهره بردارى نمود . او مىگويد :\r\n\r\nديدن آن پرده مكانى نبود\r\nرفتن آن راه زمانى نبود\r\nهر كه در آن پرده نظرگاه يافت\r\nاز جهت بىجهتى راه يافت ( 2 )  ديدن او بىعرض و جوهر است\r\nكز عرض و جوهر از آن سو تر است\r\n ( 3 )  و نيز مىگويد :\r\n\r\nروشنى پيش اهل بينايى\r\nنه به صورت ، به صورت آرايى ( 4 ) \r\n\r\nاين ابيات با صراحت كامل ديدن خدا را با چشم ظاهرى تأويل مىنمايد ، ولى اگر درست دقت كنيم ، به جهت صراحتى كه سه بيت اول در ديدن خدا با چشم ظاهرى و تأكيد بر روى آن دارد ، ميان آنها نوعى تضاد ديده مىشود كه شخصيتى مانند نظامى\r\n","description":"","footnote":" ( 1 ) . مخزن الاسرار ، نظامى گنجوى ، ص 9 ، بيت ، 4 تا 6 .  ( 2 ) . همين مأخذ ، بيت 7 و 8 .  ( 3 ) . همين مأخذ ، بيت 3 .  ( 4 ) . هفت پيكر ، نظامى ، ص 2 ، بيت 7 . ","page_name":" 217 ","page_number":220},
  {"content":"\r\nگنجوى نمىبايست مرتكب آن مىشد ، اضافه بر اين ، نظامى در جايى ديگر ، جوهر بودن خدا را كه مستلزم مكانى بودن آن ذات اقدس است نفى نموده است :\r\n\r\nتو كه جوهر نه اى ندارى جاى\r\nچون رسد در تو و هم شيفته راى ( 1 ) \r\n\r\nو اين مؤيد آن است كه آن حقيقتى كه به عنوان خدا در نظر نظامى قابل ديدن است ، حقيقتى فوق جوهر است كه اجسام طبيعى از آن است . نظامى در دو بيت از ابيات خود دل و جان را هم از ديدن خدا ناتوان معرفى كرده است :\r\n\r\nراه بسى رفت و ضميرش نيافت\r\nديده بسى جست و نظيرش نيافت\r\nجان به چه دل راه درين بحر كرد\r\nدل به چه گستاخى از اين چشمه خورد\r\n\r\nو اين يك اعتراض غير قابل حل است كه علت چيست كه چشمان ظاهرى خدا را مىبيند ، با اين كه توانايى ديدن فوق اجسام و اشكال و نمودها را ندارد ، ولى دل و جان كه با نيروى شهود فوق آن امور را مىتواند دريابد ، خدا را شهود نمىكند\r\n4 - قريب من الأشياء غير ملابس ، بعيد منها غير مباين ( او نزديك به همه اشياء است نه با اتصال جسمانى ، دور از اشياء است نه با جدايى از آنها ) اين مبحث در مجلد دوم در تفسير خطبه يكم مشروحا مطرح شده است ، مراجعه فرماييد . 5 - متكلَّم لا برويّة ( او سخن مىگويد : نه با تدبير و انديشه قبلى ) سخن او ، بروز حكمت متعاليهء او در موضع مقتضى است كه نيازى به تفكر ندارد . 5 - مريد لا بهمّة ، ( اراده مىكند نه با اهتمام پيشين ) ( 2 )  بديهى است كه براى بروز اراده در ما انسانها ، مقدماتى از فعاليت\r\n","description":"","footnote":" ( 1 ) . همين مأخذ ، بيت 25 .  ( 2 ) . مخفى نماند كه منظور از اراده در اين جمله ، اشتياق به معناى معمولى در ما انسانها نيست كه تا وصول به مرحله اختيار لازم است كه از اشراف و نظارت و سلطه « من » و تصميم و عزم بگذرد و به مرحله مزبور ( اختيار ) برسد ، بلكه با توجه به همهء اجزاء كلام امير المؤمنين ( ع ) منظور همان اختيار است . ","page_name":" 218 ","page_number":221},
  {"content":"\r\nغريزهء مربوطه گرفته تا تصور و تصديق هدف و انتخاب وسيله و عزم و تصميم و انتخاب لازم است . طى اين مراحل براى بروز ارادهء خدا كه همان اختيار است لزومى ندارد . صانع لا بجارحه ( او سازنده ايست نه با عضو ) همان گونه كه بشر براى به وجود آوردن تصورات و عدد در ذهن خود ، هيچ نيازى به وسيله و ابزار ندارد . 6 - لطيف لا يوصف بالخفاء ( او لطيف است نه با صفت پنهانى ) صفت لطافت در خداوند جل شأنه ، تقريبا مرادف نفوذ علم و قدرت و جاذبيت او بر همه اشياء است نه اين كه مانند آب به طور لطيف در ميوه‌ها و درخت و شاخه‌ها و شكوفه‌هاى آن وجود مخفى داشته باشد ، زيرا بديهى است كه اين گونه وجود مورد احاطه از طرف آن واقعيات جسمانى است كه موجب تجزيه و محدوديت خداوند مىباشد . 6 - كبير لا يوصف بالجفاء ( او بزرگست نه جفاكار ) مفهومى كه از كلمه بزرگ در عالم طبيعت و انسان به ذهن تبادر مىكند ، معمولا قدرت و قاهريت و همواره تعدى و تجاوز را در بردارد . لذا امير المؤمنين عليه السلام تذكر مىدهد كه بزرگى خداوند به آن معناى معمولى نيست ، بلكه بزرگى به معناى دارا بودن همهء صفات جماليه و جلاليه است كه ( كمال مطلق ) جامع همه آنها است . 7 - بصير لا يوصف بالحاسّة ( او بينا است نه به وسيله حسّ بينايى ) زيرا در ديدن با چشم ، احتياج بيننده به وسيله اى محدود و محدود كننده و قابل دگرگونى ضرورى است [ و خدا بىنياز مطلق است 
  ] 8 - رحيم لا يوصف بالرّقّة ( خداوندى رحيم كه با دلسوزى توصيف نمىشود ) اولا رقت و سوزش دل پديده ايست كه با به وجود آمدن عامل آن در يك عضو مادى بدن بروز مىكند و پس از بر طرف شدن عامل آن از بين مىرود .\r\nخداوند سبحان برتر از جسم و جسمانيات و تأثرات دگرگون كننده مىباشد . ثانيا - اين گونه تأثرات براى اطلاع رسانى به جانهاى آدميان در دردها و ناگوارىها است كه احتياج به وسايل انتقال دارد ، و بديهى است كه علم خداوند متعال فراگير همهء واقعيات است بدون استثناء . 9 - تعنو الوجوه لعظمته و تجب القلوب من مخافته ( سرها در برابر عظمتش\r\n","description":"","footnote":"","page_name":" 219 ","page_number":222},
  {"content":"\r\nفرو مىافتند و دلها از ترس او به اضطراب مىافتند ) يك آگاهى صحيح در بارهء مقام ربوبى لازم است كه خضوع و تسليم و خشوع در برابر عظمت او را نصيب آدمى نمايد ، اين رابطه را با يك تشبيه ناقص مىتوان به تسليم و خضوع اعضاى بدن در برابر روح تشبيه نمود - .\r\n","description":"","footnote":"","page_name":" 220 ","page_number":223},
  {"content":"\r\n\r\n180 متن خطبهء صد و هشتادم\r\n\r\nو من كلام له عليه السلام في ذم العاصين من أصحابه 1\r\nأحمد اللَّه على ما قضى من أمر ، و قدّر من فعل ، و على ابتلائي بكم أيّتها الفرقة الَّتي إذا أمرت لم تطع ، و إذا دعوت لم تجب 2 إن أمهلتم خضتم ، و إن حوربتم خرتم 3 . و إن اجتمع النّاس على إمام طعنتم 4 و إن أجئتم إلى مشاقّة نكصتم 5 . لا أبا لغيركم ما تنتظرون بنصركم و الجهاد على حقّكم 6 الموت أو الذّلّ لكم 7 فو اللَّه لئن جاء يومي - و ليأتينّي - ليفرّقنّ بيني و بينكم 8 و أنا لصحبتكم قال ، و بكم غير كثير 9 . للَّه أنتم أما دين يجمعكم و لا حميّة تشحدكم 10 أ و ليس عجبا أنّ معاوية يدعو الجفاة الطَّغام فيتّبعونه على غير معونة و لا عطاء 11 ، و أنا أدعوكم - و أنتم تريكة الاسلام ، و بقيّة النّاس - إلى المعونة أو طائفة من العطاء ، فتفرّقون عنّي و تختلفون عليّ 12 إنّه لا يخرج إليكم من أمري رضى فترضونه ، و لا سخط فتجتمعون عليه 13 و إنّ أحبّ ما أنا لاق إليّ الموت 14 قد دارستكم الكتاب ، و فاتحتكم الحجاج 15 ، و عرّفتكم ما أنكرتم ، و سوّغتكم ما مججتم 16 لو كان الأعمى يلحظ ، أو النّائم يستيقظ 17 و أقرب بقوم من الجهل باللَّه قائدهم معاوية و مؤدّبهم ابن النّابغة 18\r\n","description":"","footnote":"","page_name":" 221 ","page_number":224},
  {"content":"\r\n\r\nترجمهء خطبهء صد و هشتادم\r\nدر توبيخ كسانى از يارانش كه سر از اطاعت او پيچيدند 1 ستايش مىكنم خدا را در برابر هر چيزى كه قضايش به آن متعلق گشته و به هر فعلى كه مقدر فرموده و مرا به شما مبتلا ساخته است . اى گروهى كه هنگامى كه امر كنم ، اطاعتم نمىكنيد و هر موقع كه دعوت كنم اجابت نمىنماييد . 2 اگر مهلت به شما داده شود ، در تخيلات و سخنان بيهوده فرو مىرويد و اگر با شما بجنگند سست و زبون مىگرديد 3 و اگر مردم به يك پيشوا تسليم شوند زبان به طعنه مىگشاييد 4 و اگر به يك اقدام و كار دشوار ناچار گرديد ، عقب نشينى مىكنيد . 5 اى مردم بىاصل ( 1 )  براى پيروزى و جهاد براى به دست آوردن حقتان 6 در انتظار چه چيزى به سر مىبريد آيا در انتظار مرگيد يا براى خويشتن ذلت و خوارى مىخواهيد 7 سوگند به خدا ، در آن هنگام كه روز مرگم فرا رسد ميان من و شما جدايى اندازد . 8 در حالى كه من از زندگى اجتماعى با\r\n","description":"","footnote":" ( 1 ) . عبارت چنين است لا ابا لغير كم ( اى مردمى كه مردمى جز شما بىپدر يعنى بىاصل و بىغيرتند ) در صورتى كه امام مردم مخاطب خود را توبيخ مىفرمايد . در اين عبارت رگه اى از دلسوزى براى آن مردم ارائه مىفرمايد . ","page_name":" 222 ","page_number":225},
  {"content":"\r\nشما در زندگى ناراحتم و با داشتن مثل شما مردم سست عنصر ، بهره اى از افزايش قدرت ندارم . 9 راستى شما چگونه مردميد آيا دينى كه شما را جمع و متحد سازد وجود ندارد آيا غيرتى نيست كه شما را به تلاش اندازد 10 آيا شگفت انگيز نيست كه معاويه ، اجامر و اوباش را مىخواند ، همان مردم فرومايه بدون اين كه مخارجى براى معاويه و توقعى به بخشش و عطاى او داشته باشند ، از وى پيروى مىكنند 11 و من شما را مىخوانم - با اين كه يادگارى از اسلاميد و از اين دين برخورداريد و بقاياى مسلمانان صدر اسلاميد ، و مخارج و عطاها براى شما مقرر مىدارم ، از دور من پراكنده مىشويد و بناى اختلاف را مىگذاريد 12 [ شگفتا 
  ] از طرف من آنچه كه عامل خشنودى است به شما مىرسد ، و شما خشنود نمىشويد و اگر از طرف من چيزى كه عامل مشقت و سختى [ مانند دستور جهاد 
  ] باشد ، به شما ابلاغ مىگردد ، اتفاق كلمه و اجتماع بر آن نداريد 13 من اكنون محبوبترين چيزى كه ممكن است آرزو كنم ، مرگ است . 14 من قرآن را به شما تعليم دادم و با احتجاج و برهان ، براى شما راه رشد و هدايت را باز كردم 15 آنچه را كه منكر بوديد به شما شناساندم و براى شما آنچه را كه ناگوار مىنمود و آن را انداخته بوديد گوارا ساختم 16 [ آرى ، اين راهنماييها و تربيتها اثر داشت 
  ] اگر امكان داشت كه كور مىديد يا خواب رفته بيدار بود 17 قطعا به نادانى به خدا نزديك است آن قومى كه حاكم آنان معاويه و مربى آنان پسر زن زناكار ( عمرو عاص ) باشد 18\r\n","description":"","footnote":"","page_name":" 223 ","page_number":226},
  {"content":"\r\n\r\nتفسير عمومى خطبهء صد و هشتادم\r\nدر توبيخ كسانى از يارانش كه از فرمان او سرپيچيدند گفته شده است : امير المؤمنين عليه السلام اين خطبه را پس از داستان حكمين و نابكارى آن دو و اختلاف و سستى برخى از يارانش فرموده است .\r\n2 ، 14 - أحمد اللَّه على ما قضى من أمر ، و قدّر من فعل ، و على ابتلائي بكم أيّتها الفرقة الَّتي إذا أمرت لم تطع ، و إذا دعوت لم تجب . . . ( ستايش مىكنم خدا را در برابر هر چيزى كه قضايش به آن متعلق گشته و به هر فعلى كه مقدر فرموده و مرا به شما مبتلا ساخته است .\r\nاى گروهى كه هنگامى كه امر كنم اطاعتم نمىكنيد و هر موقع كه دعوت كنم اجابتم نمىنماييد . . . )\r\n\r\nبه اين جهت كه قضا و قدر خداوندى بر مبناى حكمت او است\r\nلذا بايد مورد ستايش و تسليم بندگان باشد .\r\nقطعى است كه با انقسام كارهاى انسانى به سه قسم خير و شر ، و « نه خير و نه شرّ » و عدم امكان استناد كارهاى شر و فاسد به خداوند متعال ، نبايد چنين توهّم كرد كه كارهاى\r\n","description":"","footnote":"","page_name":" 224 ","page_number":227},
  {"content":"\r\nفاسد و شرى كه از مخلوقات صادر مىشود با اراده خداوندى در قضا و قدر قرار گرفته است . زيرا همهء اجزاء جهان هستى منسوب به حكمت بالغه و مشيت ربوبى خداوندى است كه نسبت دادن گناهان و انحرافات به آن ، خطاى محض است . لذا منظور امير المؤمنين عليه السلام از قضا و قدر كه مورد حمد و ستايش او به خداوند متعال است ، نه آن شرور و تباهىهاى اختيارى مردم است كه با اراده و اختيار از آنها صادر شده است ، بلكه مقصود آن اصول و مبانى الهى است كه مقتضى به جريان افتادن قضا و قدر در عالم هستى است . ( 1 ) \r\n2 ، 14 - و على ابتلائي بكم . . . ( و حمد مىكنم خداوندى را كه مرا به شما مبتلا ساخته است . . . )\r\n\r\nگرفتارى على ( ع ) به جامعه اى كه در آن زندگى مىكرد .\r\nگمان نمىرود كسى كه داراى شخصيتى مانند شخصيت امير المؤمنين عليه السلام نباشد و پديده‌ها و حوادث و وضع روانى مردم آن جامعه را درك نكرده باشد ، و تنها به مطالعه آنها از كتب تاريخى اكتفاء كند ، بفهمد كه آن بزرگ بزرگان به چه مصيبتها و ناگوارىها مبتلا بوده است . ما به نمونه اى مختصر از آنها اشاره مىكنيم : 1 - به جهت بروز انواعى از تحولات در مسئله مديريت جوامع اسلامى كه موجب بروز انحرافات و ناگوارىهاى شديدى شده ، مقدارى از آنها به عنوان مبانى دينى ريشه در جامعه انداخته بود . به همين جهت امير المؤمنين عليه السلام مىفرمود : لو قد استوت قدماى من هذه المداحض لغيّرت أشياء ( 2 )  ( اگر دو پايم از اين لغزشگاه‌ها كه [ جامعه و گردانندگان آن به وجود آورده‌اند 
  ] نجات پيدا كند و ثابت گردد ، چيزهايى را تغيير\r\n","description":"","footnote":" ( 1 ) . براى تكميل تفسير و توضيح قضاء و قدر مراجعه فرماييد به كتاب جبر و اختيار نگارنده از ص 247 تا 259 و مجلد نهم از ص 74 تا 78 و 175 و 176 و مجلد دهم از ص 123 تا ص 125 از همين ترجمه و تفسير .  ( 2 ) . كلمات قصار ، شماره 272 . ","page_name":" 225 ","page_number":228},
  {"content":"\r\nخواهم داد ) و الله لو وجدته قد تزوج به النساء و ملك به الاماء لرددته فان فى العدل سعة و من ضاق عليه العدل فالجور عليه اضيق ( 1 )  ( سوگند به خدا ، اگر آن اراضى را پيدا كنم كه مهريهء زنان قرار گرفته و كنيزان با آنها خريدارى شده‌اند ، آنها را به بيت المال برمىگردانم ، زيرا در عدالت گشايشى است و هر كس كه عدالت براى او تنگناى ايجاد كند ، ظلم او را در تنگناى شديدترى قرار مىدهد . ) 2 - شروع قوميت و نژاد پرستى در مراكز اسلامى ، با آن كه اسلام با نداى وحدت * ( يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ ) * ( 2 )  ( اى مردم ، ما شما را از يك مرد و زن آفريديم و شما را شعبه‌ها و طوايف قرار داديم تا با يكديگر حيات مستند به معرفت و هماهنگى داشته باشيد ، با كرامتترين قرار داديم تا با يكديگر حيات مستند به معرفت و هماهنگى داشته باشيد ، با كرامتترين شما نزد خداوند با تقوىترين شما است ) در ميان همه انسانها ، آن پديده تفرقه انداز و نابخردانه را به كلى از بين برده و طعم برادرى واقعى را به آنان چشانده بود .\r\nبديهى است اين انسان بزرگ كه در رديف اول پس از رسول خدا صلى الله عليه و آله و سلم از بنيانگذاران آن وحدت حيات بخش بود ، از آن قوم و خويش بازىها و نژادگرايىها چه تلخىها و ناگوارىهايى كه نمىچشيد .\r\n3 - طبيعى بود كه به دنبال منتفى شدن احساسات عالى ملكوتى كه پيامبر اسلام در درون آن مردم به وجود آورده بود ، بار ديگر خودخواهىها شروع به آتشفشانى نمايند و شعله‌هاى جاهليت بار ديگر سر بكشد و هوى و هوسها و مقام پرستىها ، جنگ جمل و نهروان و صفين و امثال اين كشاكشها را به وجود بياورد و آن اسلام كه مبارزه با خودخواهى را جهاد اكبر معرفى كرده بود ، تدريجا از افق درون مردم ناپديد گردد .\r\n4 - عدالت كامل امير المؤمنين عليه السلام در چنين جامعه اى كه راه خود را گم كرده\r\n","description":"","footnote":" ( 1 ) . خطبهء 15 .  ( 2 ) . سورهء حجرات ، آيه 13 . ","page_name":" 226 ","page_number":229},
  {"content":"\r\nو صخره‌هاى غير قابل شكاف خودخواهىها و مال اندوزىها و مقام پرستىها روى دل آن مردم جايگير شده بود ، مانند آب حيات بخش ارزشهاى انسانى بود كه با آن صخره‌ها برخورد مىكرد و هيچ راهى جز برگشت به عقب نداشت .\r\n5 - طعم به ظاهر شيرين جهانگشايى [ و در باطن كشنده ترين زهر براى هدف اصلى اسلام كه انسان سازى بود 
  ] تدريجا ذائقه آن مردم را كه به تازگى داراى فرهنگ و حقوق و اخلاق و دين و علم و جهان بينى و سياست گشته بودند ، مىنواخت و آنان را به دنبال خود مىكشيد در صورتى كه پيامبر اكرم ( ص ) موقعى كه امير المؤمنين على عليه السلام را به جهادى مىفرستاد ، مىفرمود : يا عَلِىُّ لَئِنْ هَدَىْ الله بِكَ رَجُلًا خَيْرٌ مِمَّا طَلَعْتِ الشَّمْسُ عَلَيْه وَغَرِبَ ( اى على ، اگر خداوند به وسيله تو انسانى را هدايت كند بهتر از هر چيزيست كه آفتاب بر او طلوع و غروب مىكند ) يعنى تمامى هدف اسلام هدايت مردم به ارزشهاى انسانى است نه جهانگيرى و جهانگشايى . اين مسائل از يك طرف كه جامعه اسلامى را طوفانى و سنگلاخ ساخته بود و از طرف ديگر ، شخصيت ملكوتى امير المؤمنين عليه السلام و لطافت روح الهى او قرار گرفته است كه حتى از شنيدن به غارت رفتن خلخال پاى يك زن غير مسلمان كه با جامعه اسلامى تعهد همزيستى دارد ، چنان مضطرب مىگردد كه آرزوى مرگ را در مقابل آن ، يك آرزوى بجا تلقى مىكند ، به چنين شخصيت و روح در چنان جامعه اى چه مىگذرد با اين حال ، آن روح آزرده و آن مبتلا ، به جهالت و خودخواهى مردم ، براى آن ابتلاءها و مصيبتها و آزردگىها خدا را ستايش مىكند\r\n\r\nراز بگشا اى على مرتضى\r\nاى پس از سوء القضاء حسن القضاء\r\nاى على كه جمله عقل و ديده اى\r\nشمه اى واگو از آنچه ديده اى\r\n\r\nآرى ، شايسته است كه در آغاز ابديت ، خداوند سبحان براى ورود على ( ع ) آن بنده\r\n","description":"","footnote":"","page_name":" 227 ","page_number":230},
  {"content":"\r\nخاصش به پيشگاه ربوبى و ديدار با خدا چنين خوشامد بگويد :\r\n\r\nاى مسيح خوش نفس چونى ز رنج\r\nكه نبود اندر جهان بىرنج گنج\r\nچونى اى عيسى ز ديدار يهود\r\nچونى اى يوسف ز اخوان حسود\r\nتو شب و روز از پى آن قوم غمر\r\nچون شب و روزى مدد بخشاى عمر\r\nآه از آن صفرائيان بىهنر\r\nچه هنر زايد ز صفرا دردسر\r\n ( 1 ) \r\nتوضيح - به اين جهت كه خطاب به مضمون ابيات را براى على ( ع ) در آغاز ابديت در نظر گرفتيم ، لذا در بيت سوم و چهارم به جاى « اين » ، « آن » را به كار برديم كه اشاره به زندگى دنيوى شود . امير المؤمنين ( ع ) در جملات بعدى به بيان نابكارى و نابخردىهاى آن مردم پرداخته مىفرمايد : 1 . دستور مىدهم ، اطاعت نمىكنيد گويا آزادى و آزادگى با مزاج شما نمىسازد 2 . شما را براى دفاع از جانهاى خويشتن و اصلاح جامعه مىخوانم ، اجابت نمىكنيد .\r\n3 . وقتى كه به شما فرصت مىدهم ، در تخيلات و شئون بىاساس زندگى خود فرو\r\n","description":"","footnote":" ( 1 ) . اى كاش آن مردم انسان نشناس و خصم ارزشها با مضمون ابيات ذيل به امير المؤمنين ( ع ) دلدارى مىدادند ولى هيهات ، در آن موقع ، جز شخصيتهايى كه انگشت شمار بودند ، نه على ( ع ) را مىشناختند و نه آزردگى دل او را و نه علل آن را درك مىكردند .\r\n\r\nتو همان كن كه كند خورشيد شرق\r\nبا نفاق و حيله و دزدى و زرق\r\nتو عسل ، ما سركه در دنيا و دين\r\nدفع اين صفرا بود سركنگبين\r\nسركه افزوديم ما قوم زحير\r\nتو عسل بفزا كرم را وامگير\r\nاين سزيد از ما چنين آمد زما\r\nريگ اندر چشم چه فزايد عمى\r\nآن سزد از ما ايا كحل عزيز\r\nكه بيابد از تو هر ناچيز ، چيز\r\nزآتش اين ظالمانت دل كباب\r\nاز تو جمله اهل قومى به خطاب\r\nكان عودى در تو گر آتش زنند\r\nاين جهان از دود و ريحان آكنند\r\nتو نه آن عودى كز آتش كم شود\r\nتو نه آن روحى كاسير غم شود\r\n\r\nاز مثنوى ، دفتر دوم ، ص 107 از سطر 32 تا 37 . ","page_name":" 228 ","page_number":231},
  {"content":"\r\nمىرويد آيا حيوانات جنگلى از شما دفاع خواهند كرد آيا جامعه شما بدون تلاش و كوشش اصلاح خواهد گشت 4 . در آن هنگامه كه مردم به يك پيشواى صالح تسليم مىشوند ، زبان به طعنه مىگشاييد آيا كار پيشوايى و زمامدارى با جنجال و هياهو و طنز و طعنه اصلاح مىگردد ، يا با انديشه و تدبير و مشورت 5 . وقتى كه اقدام به يك امر ضرورى ولى دشوار براى شما واجب مىگردد ، رويگردان مىشويد مثل اين كه زندگى را بايد مانند يك شربت گوارا در يك ليوان مرصع ، دو دستى بياورند و تقديم لبهاى شما كنند 6 . با اين سستى و زبونى كه در پيش گرفته‌ايد آيا در انتظار مرگيد ، يا ذلت و بدبختى زيرا هيچ راهى جز اين دو براى كسى كه در عرصه مسابقه براى « حيات معقول » و در برابر چنگالهاى خونبار يكه تازان تنازع در بقا قرار گرفته است وجود ندارد .\r\n7 . در آن هنگامه كه پيك اجل از در در آيد ، نه تنها به جدايى از شما تأسفى نخواهم خورد ، بلكه در حال ناراحتى درونى از شما و با احساس تنهايى از مرز اين زندگى عبور خواهم كرد .\r\nآيا دينى نداريد كه شما را جمع كند و متحد بسازد و از دين بگذريم ، آيا غيرتى نداريد كه شما را براى هموار كردن زمينه براى زندگى صالح به كوشش بيندازد .\r\n[ اين مضمون همان سخن است كه فرزند نازنين امير المؤمنين عليه السلام در روز عاشورا ، به لشكريان خود باخته عمر بن سعد فرمود : إن لم يكن لكم دين و كنتم لا تخافون المعاد فكونوا أحرارا فى دنياكم ( اگر شما دينى نداريد و از معاد باكى به خود راه نمىدهيد ، اقلا آزاد مردانى در دنياى خود باشيد ) 
  ] واقعا تعجب نمىكنيد از اين كه معاويه ، آن همه اجامر و اوباش را براى استثمار دعوت مىكند ، آنان بدون توقع مخارج و بخشش او را\r\n","description":"","footnote":"","page_name":" 229 ","page_number":232},
  {"content":"\r\nاجابت مىكنند . و من شما را كه بازماندگان اسلام و بقاياى مسلمانان و از اين دين نجات بخش بهره مند هستيد با تأمين مخارج و بخششها مىخوانم ، از دور من پراكنده مىشويد قضيه روشن است ، زيرا معاويه هيچ كارى با دين و تقوى و ارزشها و آخرت شما ندارد ، شما از اين بىخيالى ، نوعى آزادى خام و تنآسايى احساس كرديد و نفهميديد كه * ( وَأَنْ لَيْسَ لِلإِنْسانِ إِلَّا ما سَعى ) * ( 1 )  ( و نيست براى انسان مگر كوششهايش ) و * ( يا أَيُّهَا الإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيه ) * ( 2 )  ( اى انسان تو با تلاش جدى به ديدار پروردگارت خواهى رسيد ) حالا ، ديگر محبوبترين چيزى كه من ديدار آن را مىخواهم مرگ است . تكرار ديدن شما و بيهودگى تعليم و تربيتى كه براى شما به راه انداخته بودم و تمامى ساعات عمرم را در راه آن گذراندم ، براى من ملامتبار گشته است . اينك احساس مىكنم اگر از مرز زندگى عبور كنم و در زير خاك تيره براى ديدار پروردگارت خواهى رسيد ) حالا ، ديگر محبوبترين چيزى كه من ديدار آن را مىخواهم مرگ است . تكرار ديدن شما و بيهودگى تعليم و تربيتى كه براى شما به راه انداخته بودم و تمامى ساعات عمرم را در راه آن گذراندم ، براى من ملامتبار گشته است .\r\nاين كه احساس مىكنيم اگر از مرز زندگى عبور كنم و در زير خاك تيره براى ديدار محبوبم به انتظار بيارامم ، از اين رنجهاى بىپايان و در عين حال بىنتيجه براى شما ، آسوده خواهم گشت . شما هم پس از من بنشينيد و تن به ظلم و جور و انحرافات گردانندگانتان بدهيد و آلت دستى براى اشباع خودكامگىهاى خود محوران باشيد تا در آغاز ابديت كه يكديگر را خواهيم ديد و همگان در پيشگاه خداوند عادل كه خود شاهد سرگذشت من و شما است به مسئوليت بايستيم .\r\n15 ، 17 - قد دارستكم الكتاب ، و فاتحتكم الحجاج ، و عرّفتكم ما أنكرتم ، و سوّغتكم ما مججتم لو كان الأعمى يلحظ ، أو النّائم يستيقظ ( من قرآن را به شما تعليم دادم ، شما را تا آن جا كه مقدورتان بود با حقايق آن كلام الهى آشنا ساختم و با احتجاج و برهان براى شما راه رشد و هدايت را آشكار و آن را براى مسير شما رو به جاذبيت بارگاه خداوندى هموار ساختم . اين تلاشهاى من نتيجه مىبخشيد اگر كور مىديد و به خواب رفته بيدار بود .\r\n","description":"","footnote":" ( 1 ) . سورهء النجم ، آيه 39 .  ( 2 ) . سورهء الانشقاق ، آيه 6 . ","page_name":" 230 ","page_number":233},
  {"content":"\r\nآيا تاكنون ديده‌ايد كه من به بيش از احتياجات ضرورى در معيشتم تلاشى داشته باشم كجا سراغ داريد كه زرى اندوختم ، زورى به كار بردم و تزويرى به راه انداختم كى ديديد كه شما را به تكاليفى مكلَّف بسازم و خود را از آنها مستثنى نمايم آيا حكمى از من بر خلاف احكام الهى ديديد يا شنيديد بديهى است كه شما با كمال شرمندگى در برابر سؤالات من سر پايين انداخته در دل خواهيد گفت : « نه ، اى فرزند ابي طالب ، نه » حال كه چنين است چرا اين همه با خويشتن به مبارزه پرداخته‌ايد چرا معناى زندگى خود را براى احياى شخصيت خود در مسير ابديت ، درك نمىكنيد باشيد ، تا روزگار دستش را برآورد و سخن خود را با شما در ميان گذارد . 18 - و أقرب بقوم من الجهل باللَّه قائدهم معاوية و مؤدّبهم ابن النّابغة ( قطعا ، به نادانى به خدا نزديك است آن قومى كه حاكم و فرمانده آنان معاويه باشد و مربى آنان پسر زن زناكار [ عمرو بن العاص 
  ] .\r\nسخن را پيرامون هواداران دشمنان على ( ع ) به درازا نكشيم ، كافى است كه بگوييم : آنان قومى بودند كه زمام زندگى خود را به دست معاويه سپرده و از فرزند زن زناكار ، تربيت پذيرفته بودند آن روز كه عمرو بن العاص در ميدان جنگ در برابر امير المؤمنين براى نجات دادن جانش به پشت مىافتد و عورتين خود را باز مىكند ، تير خلاص بر همه ارزشها و مردانگىها و آزادگىهاى انسانى مىزند با هدف زمامدارى مصر و اين كه ما بين سفره‌هاى معاويهء ماكياولى منش و ريزشگاه مدفوع چند روز بيشتر تردّد داشته باشد ، و افتخارى بورزد كه على بن ابي طالب ( ع ) را كه پرچم براى مبارزهء نهايى با جاهليت و جاهلان برافراشته بود ، از پيشرفت براى برقرار كردن عدالت و ايمان در روى زمين متوقف ساخته و زمامدارى را به كسى داده كه فرزند خود يزيد ضد بشرى را بر جوامع اسلامى مسلط بسازد . آرى تأديب و تربيت عمرو عاص در اين مسير به ثمر رسيد -\r\n","description":"","footnote":"","page_name":" 231 ","page_number":234},
  {"content":"\r\n\r\n181 متن خطبهء صد و هشتاد و يكم\r\n\r\nو من كلام له عليه السلام و قد أرسل رجلا من أصحابه ، يعلم له علم أحوال قوم من جند الكوفة ، قد هموا باللحاق بالخوارج ، و كانوا على خوف منه عليه السلام 1 فلما عاد اليه الرجل قال له : « أمنوا فقطنوا ، أم جبنوا فظعنوا » 2 فقال الرجل : بل ظعنوا يا أمير المؤمنين . فقال عليه السلام : 3\r\n« بعدا لهم كما بعدت ثمود » 4 أما لو أشرعت الأسنّة إليهم ، و صبّت السّيوف على هاماتهم ، لقد ندموا على ما كان منهم 5 إنّ الشّيطان اليوم قد استفلَّهم ، و هو غدا متبرّىء منهم ، و متخلّ عنهم 6 فحسبهم بخروجهم من الهدى ، و ارتكاسهم في الضّلال و العمى ، و صدّهم عن الحقّ ، و جماحهم في التّيه 7\r\n","description":"","footnote":"","page_name":" 232 ","page_number":235},
  {"content":"\r\n\r\nترجمهء خطبهء صد و هشتاد و يكم\r\nسخنى از آن حضرت است براى مردى از يارانش كه او را فرستاده بود براى خبر آوردن از وضع گروهى از لشكريان كوفه كه تصميم گرفته بودند به گروه خوارج بپيوندند در حالى كه از امير المؤمنين ( ع ) مىترسيدند . 1 هنگامى كه آن مرد برگشت ، امير المؤمنين به آن مرد فرمود : « آيا آنان احساس امن كردند و بر جاى خود نشستند ، يا ترسيدند و كوچ كردند 2 » آن مرد پاسخ داد : « بلكه يا امير المؤمنين كوچ كردند و رفتند . » آن حضرت فرمودند : 3 نابود شوند و از رحمت خدا دور شوند همانسان كه قوم ثمود نابود گشت . 3 بدانيد اگر نيزه‌ها بر آنان بالا مىرفت و شمشيرها بر تارك آنان فرو مىآمد ، 4 از كردهء خود پشيمان مىگشتند . 5 امروز شيطان آنان را از جامعه مسلمين جدا كرد و فردا از آنان برائت خواهد جست و خود را از آنان كنار خواهد كشيد . 6 براى آنان كفايت مىكند خروج از هدايت و سرنگونى در گمراهى و كورى و ممنوعيت از حق و سركشى در گمراهى . 7\r\n","description":"","footnote":"","page_name":" 233 ","page_number":236},
  {"content":"\r\n\r\nتفسير عمومى خطبهء صد و هشتاد و يكم\r\nنام كسى كه امير المؤمنين عليه السلام براى خبر آوردن از حال عده اى از لشكريان كوفه فرستاده بود كه تصميم به ملحق شدن به خوارج گرفته بودند عبد الله بن قعين بود و كسى كه در رأس آن مردم متمرد قرار داشت ، خريّت بن راشد از افراد قبيلهء بنى ناجيه بود . داستان مربوط به اين مرد و قومش را مرحوم محقق بزرگوار حاج ميرزا حبيب اللَّه هاشمى خوئى تا حدودى مشروح بيان نموده است ، مراجعه فرماييد . ( 1 )  4 ، 6 - بعدا لهم كما بعدت ثمود ( نابود شوند و دور از رحمت خدا شوند همان گونه كه قوم ثمود نابود گشت . . . )\r\n\r\nمغالطه بازىهاى خوارج كه تنها ناآگاهان ساده لوح را فريب مىداد جمعى را به سوى آنان جذب كرد\r\nشايد بعضى از مردم آرزو مىكنند : اى كاش امكان داشت هر كسى كه سخن مىگفت ، الفاظى كه به كار مىبرد و قضايايى كه مىساخت ، درستى يا نادرستى خود را به\r\n","description":"","footnote":" ( 1 ) . منهاج البراعة ، ج 10 ، ص 289 . ","page_name":" 234 ","page_number":237},
  {"content":"\r\nشكلى ارائه مىداد . بديهى است كه اين يك آرزوى غير قابل تحقق و با صراحت بيشتر بگوييم : از محالات است . امّا اين يك آرزوى امكان پذير است كه اى كاش بشريت در تعديل طغيانگرى خودخواهىهايش تا آن جا موفق مىشد كه مانعى براى ارتباط او با حق و حقيقت نمىگشت . ولى متأسفانه با اين كه چنين آرزويى قابل تحقق است ، ولى از آن جهت كه اكثر افراد بشر به جهت سستى اراده و ناتوانى از تصميم براى تعديل مزبور ، تمايلات و خواسته‌هاى حيوانى را با سخنان آراسته حتى براى خويشتن نيز توجيه مىنمايند ، لذا اين آرزو هم مانند آرزوى قسم اول محال به نظر مىرسد ، ولى نه محال واقعى ، بلكه محال ساختگى . امير المؤمنين عليه السلام در سرتاسر داستان « حكميت و عوامل و نتايج آن » مردم را به مكر و حيله پردازى با الفاظ بازى و سخن سازى كه اصل داستان مزبور را به وجود آورد و آن را به نتيجه اى كه نابكاران دور از دين و مروّت و آزادگى از آلودگىها رساند ، توجه داده و اصرار فرموده بود كه به اين گونه مغالطه بازىها و فريبكارىها اعتنا نكنند و به راه خود بروند ، ولى همانطور كه ديديم جريان خوارج از جهل به حقيقت شروع و با بيمارى خودخواهى تقويت شد و در تفرقه افكنى ميان جوامع اسلامى و محروم ساختن عده اى فراوان از مردم از نعمت تعليم و تربيت يگانه مرد الهى بعد از رسول خدا ( ص ) [ على ( ع ) 
  ] به ثمر رسيد .\r\nتا آن گاه كه امير المؤمنين عليه السلام پس از اتمام حجتهاى قاطع ، دست به شمشير برد و ندامت در درون آن فريبخوردگان سركشيد ، شيطان در باره اغواى آنان كار خود را كرد و فردا هم كه روز قيامت فرا مىرسد با كمال شماتت به آنان خواهد گفت : * ( كَمَثَلِ الشَّيْطانِ إِذْ قالَ لِلإِنْسانِ اكْفُرْ فَلَمَّا كَفَرَ ) * ( 1 )  ( من از تو بيزارم ، من از خداوند ربّ العالمين مىترسم )\r\n7 - فَحَسْبُهُمْ بِخُرُوجِهِمْ مِنَ الْهُدى ( براى آنان كفايت مىكند انحراف از هدايت و\r\n","description":"","footnote":" ( 1 ) . سورهء الحشر ، آيه 16 . ","page_name":" 235 ","page_number":238},
  {"content":"\r\nسرنگونى در گمراهى )\r\n\r\nچه شقاوت و عذابى دردناكتر از آن كه آدمى خود را از هدايت محروم و از مسير كمال منحرف سازد\r\nو نداند كه اين خود او است كه نابودش ساخته است .\r\nمىگويند : يك تبهكار خودكامه كه عمر خود را در كثافات و آلودگىها سپرى مىكرد ، روزى به يكى از پيامبران الهى رسيد و گفت : شما مىگوييد هيچ شقاوت و عذابى بدتر از آن نيست كه آدمى مرتكب گناه و از راه راست منحرف گردد ، در صورتى كه من ساليان عمر را در مخالفت با تكاليف و حقوق و ارتكاب معاصى به سر برده‌ام ، هيچ شقاوت و عذابى هم ندارم . آن پيامبر الهى فرمود : چه شقاوت و عذابى تباه كننده تر از اين حالت سقوطى كه در تو به وجود آمده است و نمىگذارد تو اين سقوط مهلك را درك كنى آرى ، چه مبارك است آن جهل بسيط ابتدايى كه شخص جاهل را به كوشش براى بر طرف كردن خود تحريك كند و او را رهسپار مقام والاى علم نمايد و چه شوم و نحس و شقاوت است آن جهل مركب كه جاهل را وادار به مقاومت و لجاجت و پافشارى به داشتن خود ( جهل مركب ) مىنمايد و نمىگذارد دنبال حقيقت را بگيرد و با نور علم نفس خود را منور سازد .\r\n\r\nقاضيى بنشاندند و مىگريست\r\nگفت نايب قاضيا گريه ز چيست\r\nاين نه وقت گريه و فرياد تست\r\nوقت شادى و مبارك باد تست\r\nگفت آه چون حكم راند بيدلى\r\nدر ميان اين دو عالم ، جاهلى\r\nآن دو خصم از واقعهء خود واقفند\r\nقاضى مسكين چه داند زين دو بند\r\nجاهلست و غافلست از حالشان\r\nچون رود در خونشان و مالشان\r\nگفت خصمان عالِمند و علتى\r\nجاهلى تو ليك شمع ملتى\r\n\r\n","description":"","footnote":"","page_name":" 236 ","page_number":239},
  {"content":"\r\n\r\nز ان كه تو علت ندارى در ميان\r\nآن فراغت هست نور ديدگان\r\nوان دو عالِم را غرضشان كور كرد\r\nعلمشان را علت اندر گور كرد\r\nجهل را بىعلتى عالِم كند\r\nعلم را علت كژ و ظالم كند\r\n ( 1 ) \r\n","description":"","footnote":" ( 1 ) . مثنوى ، دفتر دوم ، ص 121 از 17 تا 21 . توضيح اين كه مولوى در ابيات فوق علم مقرون به غرض ورزى را مورد اهانت و تحقير معرفى مىكند ، و ما پافشارى و مقاومت به جهل ( جهل مركب ) را مطرح كرده‌ايم كه انسان دور از واقعيت گمان مىكند در عين واقعيت است . هر دو تباهى آفت مهلك علم و ارتباط با واقعيات است . ولى منظور ما استشهاد به اينست كه جهل اگر بسيط و ابتدايى باشد ، اشتياق درونى به ارتباط با واقعيات آن را بر كنار ساخته و درون را با چراغ علم منور مىسازد . ","page_name":" 237 ","page_number":240},
  {"content":"\r\n\r\n182 متن خطبهء صد و هشتاد و دوم\r\n\r\nو من كلام له عليه السلام روي عن نوف البكَّاليّ قال : خطبنا بهذه الخطبة أمير المؤمنين عليّ عليه السّلام بالكوفة و هو قائم على حجارة ، نصبها له جعدة بن هبيرة المخزومي ، 1 و عليه مدرعة من صوف و حمائل سيفه ليف 2 و في رجليه نعلان من ليف ، و كأنّ جبينه ثفنة بعير . فقال عليه السّلام : 3\r\nحمد اللَّه و استعانته 4 الحمد للَّه الَّذي إليه مصائر الخلق ، و عواقب الأمر 5 نحمده على عظيم إحسانه ، و نيّر برهانه ، و نوامي فضله و امتنانه 6 حمدا يكون لحقّه قضاء ، و لشكره أداء ، و إلى ثوابه مقرّبا ، و لحسن مزيده موجبا 7 و نستعين به استعانة راج لفضله ، مؤمّل لنفعه ، واثق بدفعه ، معترف له بالطَّول ، مذعن له بالعمل و القول 8 و نؤمن به إيمان من رجاه موقنا ، و أناب إليه مؤمنا ، و خنع له مذعنا 9 و أخلص له موحّدا ، و عظَّمه ممجّدا ، و لاذبه راغبا مجتهدا 10 اللَّه الواحد 11 لم يولد سبحانه فيكون في العزّ مشاركا 12 ، و لم يلد فيكون موروثا هالكا 13 . و لم يتقّدّمه وقت و لا زمان ، و لم يتعاوره زيادة و لا نقصان 14 ، بل ظهر للعقول بما أرانا من علامات\r\n","description":"","footnote":"","page_name":" 238 ","page_number":241},
  {"content":"\r\nالتّدبير المتقن ، و القضاء المبرم 15 . فمن شواهد خلقه خلق السّماوات موطَّدات بلا عمد ، قائمات بلا سند 16 دعاهنّ فأجبن طائعات مذعنات ، غير متلكَّئات و لا مبطئات 17 و لو لا إقرارهنّ له بالرّبوبيّة و إذعانهنّ بالطَّواعية ، لما جعلهنّ موضعا لعرشه ، و لا مسكنا لملائكته ، و لا مصعدا للكلم الطَّيّب و العمل الصّالح من خلقه 18 جعل نجومها أعلاما يستدلّ بها الحيران في مختلف فجاج الأقطار 19 لم يمنع ضوء نورها ادلهمام سجف اللَّيل المظلم ، و لا استطاعت جلابيب سواد الحنادس أن تردّ ما شاع في السّماوات من تلألؤ نور القمر 20 فسبحان من لا يخفى عليه سواد غسق داج ، و لا ليل ساج ، في بقاع الأرضين المتطأطئات ، و لا في يفاع السّفع المتجاورات 21 و ما يتجلجل به الرّعد في أفق السّماء ، و ما تلاشت عنه بروق الغمام 22 ، و ما تسقط من ورقة تزيلها عن مسقطها عواصف الأنواء و انهطال السّماء 23 و يعلم مسقط القطرة و مقرّها ، و مسحب الذّرّة و مجرّها ، و ما يكفي البعوضة من قوتها ، و ما تحمل الأنثى في بطنها 24 عود الى الحمد و الحمد للَّه الكائن قبل أن يكون كرسيّ أو عرش ، أو سماء أو أرض ، أو جانّ أو إنس 25 لا يدرك بوهم ، و لا يقدّر بفهم ، و لا يشغله سائل ، و لا ينقصه نائل 26 و لا ينظر به عين ، و لا يحدّ بأين ، و لا يوصف بالأزواج ، و لا يخلق بعلاج ، و لا يدرك بالحواسّ ، و لا يقاس بالنّاس 27 الَّذي كلَّم موسى تكليما ، و أراه من آياته عظيما ، بلا جوارح و لا أدوات ، و لا نطق و لا لهوات 28 .\r\nبل إن كنت صادقا أيّها المتكلَّف لوصف ربّك ، فصف جبريل و ميكائيل و جنود الملائكة المقرّبين ، في حجرات القدس مرجحنّين ، متولَّهة عقولهم أن يحدّوا أحسن الخالقين . 29 فإنّما يدرك بالصّفات ذوو الهيئات و الأدوات ، و من ينقضي إذا بلغ أمد حدّه بالفناء 30 فلا إله إلَّا هو ، أضاء بنوره كلّ ظلام و أظلم بظلمته كلّ نور 31\r\n","description":"","footnote":"","page_name":" 239 ","page_number":242},
  {"content":"\r\nالوصيّة بالتقوى 32 أوصيكم عباد اللَّه بتقوى اللَّه الَّذى ألبسكم الرّياش ، و أسبغ عليكم المعاش 33 فلو أنّ أحدا يجد إلى البقاء سلَّما ، أو لدفع الموت سبيلا ، لكان ذلك سليمان بن داود عليه السّلام 34 الَّذي سخّر له ملك الجنّ و الإنس ، مع النّبوّة و عظيم الزّلفة 35 فلمّا استوفى طعمته ، و استكمل مدّته ، رمته قسيّ الفناء بنبال الموت 36 و أصبحت الدّيار منه خالية ، و المساكن معطَّلة ، و ورثها قوم آخرون 37 و إنّ لكم في القرون السّالفة لعبرة 38 أين العمالقة و أبناء العمالقة أين الفراعنة و أبناء الفراعنة أين أصحاب مدائن الرّسّ الَّذين قتلوا النّبيّين ، و أطفئوا سنن المرسلين ، و أحيوا سنن الجبّارين 39 أين الَّذين ساروا بالجيوش ، و هزموا بالألوف ، و عسكروا العساكر ، و مدّنوا المدائن 40 و منها : قد لبس للحكمة جنّتها ، و أخذها بجميع أدبها ، من الإقبال عليها ، و المعرفة بها ، و التّفرّغ لها 41 فهي عند نفسه ضالَّته الَّتي يطلبها ، و حاجته الَّتي يسأل عنها 42 فهو مغترب إذا اغترب الإسلام ، و ضرب بعسيب ذنبه ، و ألصق الأرض بجرانه 43 بقيّة من بقايا حجّته ، خليفة من خلائف أنبيائه 44 ثمّ قال عليه السلام : 45 أيّها النّاس ، إنّي قد بثثت لكم المواعظ الَّتي وعظ الأنبياء بها أممهم ، و أدّيت إليكم ما أدّت الأوصياء إلى من بعدهم 46 و أدّبتكم بسوطي فلم تستقيموا ، و حدوتكم بالزّواجر فلم تستوسقوا 47 . للَّه أنتم أتتوقّعون إماما غيري يطأ بكم الطَّريق ، و يرشدكم السّبيل 48 ألا إنّه قد أدبر من الدّنيا ما كان مقبلا ، و أقبل منها ما كان مدبرا 49 و أزمع التّرحال عباد اللَّه الأخيار 50 و باعوا قليلا من الدّنيا لا يبقى ، بكثير من الآخرة لا يفنى 51 . ما ضرّ إخواننا الَّذين سفكت دماؤهم - و هم بصفّين - ألَّا يكونوا اليوم أحياء يسيغون الغصص و\r\n","description":"","footnote":"","page_name":" 240 ","page_number":243},
  {"content":"\r\nيشربون الرّنق 52 قد - و اللَّه - لقوا اللَّه فوفّاهم أجورهم ، و أحلَّهم دار الأمن بعد خوفهم 53 أين إخواني الَّذين ركبوا الطَّريق ، و مضوا على الحقّ 54 أين عمّار و أين ابن التّيّهان و أين ذو الشّهادتين و أين نظراؤهم من إخوانهم الَّذين تعاقدوا على المنيّة ، و أبرد برؤسهم إلى الفجرة 55 قال : ثمّ ضرب بيده على لحيته الشّريفة الكريمة ، فاطال البكاء ، ثمّ قال عليه السّلام : 56 أوّه على إخواني الَّذين تلوا القرآن فأحكموه ، و تدبّروا الفرض فأقاموه ، أحيوا السّنّة و أماتوا البدعة 57 دعوا للجهاد فأجابوا ، و وثقوا بالقائد فاتّبعوه 58 ثم نادى بأعلى صوته : 59 الجهاد الجهاد عباد اللَّه 60 ألا و إنّي معسكر في يومي هذا ، فمن أراد الرّواح إلى اللَّه فليخرج 61 قال نوف : و عقد للحسين - عليه السّلام - في عشرة آلاف 62 . و لقيس بن سعد - رحمه اللَّه - في عشرة آلاف ، و لأبي أيّوب الأنصاريّ في عشرة آلاف ، و لغيرهم على أعداد أخر ، و هو يريد الرّجعة إلى صفّين 63 فما دارت الجمعة حتّى ضربه الملعون ابن ملجم لعنه اللَّه 64 فتراجعت العساكر ، فكنّا كأغنام فقدت راعيها ، تختطفها الذّئاب من كلّ مكان 65\r\n","description":"","footnote":"","page_name":" 241 ","page_number":244},
  {"content":"\r\n\r\nترجمهء خطبهء صد و هشتاد و دوم\r\nنقل شده است از نوف بكالى كه : امير المؤمنين عليه السلام اين خطبه را در كوفه در حالى كه روى سنگهايى ايستاده بود كه جعدة بن هبيرهء مخزومى براى او نصب كرده بود براى ما خواند 1 در حالى كه لباسى از پشم پوشيده و دوال شمشيرش از ليف خرما بود 2 و نعلينى از ليف در پاهايش . و علامت سجده در پيشانى داشت ، مانند سِفتى سر زانوى شتر . 3 آن حضرت فرمود : ستايش و استمداد از خداوند 4 ستايش خداوندى راست كه سرنوشت مخلوقات و عواقب امر عالم هستى به سوى او است . 5 ستايشش مىكنيم در برابر احسان با عظمت و برهان روشن و روشنگرش ، و فضيلت و كرامت فزاينده اش ، 6 ستايشى كه حق او را به جاى آورد و شكرش را ادا كند و به پاداشش نزديك و به فزونىهاى نيكويش شايسته نمايد . 7 از او كمك مىجوييم مانند جوينده اى كه اميدوار فضل و احسان او است . آرزو كنندهء وصول به نفع و بر طرف كردن ضرر به وسيلهء لطف و بنده نوازى از آن مقام ربوبى ، و اقرار كننده به كرامت و اذعان كننده به ارتباط بندگى با او به وسيلهء عمل و سخن . 8 ما به او ايمان مىآوريم ، چونان ايمان كسى كه اميد به او دارد با يقين ، و به سوى او بازگشت كرده است با ايمان ، و\r\n","description":"","footnote":"","page_name":" 242 ","page_number":245},
  {"content":"\r\nتسليم و خاضع در برابر او است در حال اذعان 9 و اخلاص به او مىورزد با اعتقاد به يگانگى او ، و تعظيم مىكند او را در حال تمجيد [ از الوهيت او 
  ] و پناهنده به او است با كمال رغبت و اجتهاد . 10 خداوند يگانه 11 خداوند سبحان زاييده نشده است تا در عزت وجود شريك باشد 12 و نزاييده است تا هلاك شود و كسى از او ارث ببرد .\r\n13 نه وقت و زمان به او تقدمى دارد و نه افزايش و كاهش بر او وارد گردد . 14 بلكه خداوند سبحان با علامات تدبير محكم و قضاى قطعى كه به ما ارائه مىكند بر عقول ما ظاهر و آشكار مىشود . 15 از شواهد گوياى خلقت او است آفرينش آسمانها بدون ستون و برپا بدون تكيه گاه . 16 خداوند آنها را خواند ، آنها مطيع و با اذعان و بدون تأخير اجابتش نمودند 17 و اگر اقرار به خدايى او نمىكردند و اذعان به تسليم و اختيارى در برابر او نداشتند ، آنها را جايگاه عرش خود قرار نمىداد و نه مسكن براى فرشتگانش و نه مقام اعلا براى صعود كلمات پاكيزه و عمل صالح مخلوقاتش . 18 ستارگان آسمانها را نشانه هايى قرار داد كه سرگشته در بيابانهاى پهناور اقطار زمين به وسيلهء آنها راه خود را پيدا كند . 19 تاريكىهاى شديد شب تاريك مانع از نفوذ روشنايى آنها نمىباشد و پرده‌هاى سياه شبهاى فرو رفته در ظلمت نمىتواند از گسترش نور ماه در آسمانها جلوگيرى نمايد . 20 پس ، پاك پروردگار ، خداوندى كه مخفى نمىماند بر او سياهى هرگونه تيره و تاريك و نه سياهى شب آرام ، نه در زمينهاى پست و نه در بلندىهاى آن كه به يكديگر نزديكند . 21 و نه صداى تندر كه در كرانه‌هاى آسمان برخيزد و نه آنچه كه در هنگام برق زدن از ابر متلاشى گردد . 22 و نه افتادن برگى كه در موقع طلوع و غروب ستارگان به سبب بادهاى تندوَز و بارش باران از آسمان صورت مىگيرد 23 و او مىداند جايگاه سقوط\r\n","description":"","footnote":"","page_name":" 243 ","page_number":246},
  {"content":"\r\nقطرهء باران و قرارگاهش را و دانه كشيدن مورچه و محل كشيدن آن را ، و آنچه كه غذاى مگس را كفايت كند و آنچه را كه زن در شكم خود آن را حمل مىكند . 24 و ستايش خدا را كه پيش از آن كه كرسى يا عرش يا آسمان و زمينى يا جن يا انسى پاى به عرصهء هستى بگذارند ، وجود داشت . 25 او با هيچ توهمى درك نشود و با هيچ فهمى قابل اندازه گيرى و متعين نگردد و هيچ سؤال كننده اى او را به خود مشغول ندارد و هيچ عطايى چيزى را از او نكاهد 26 او با چشم حسى ننگرد و با مكانى محدود نشود و با جفتها توصيفش نتوان كرد و در امر خلقت به وسيله و صنعت نيازى ندارد . درك او به وسيلهء حواس نيست و با مردم او را قياس نتوان كرد . 27 خداوندى كه سخن با موسى به ميان آورد و از آيات خود عظمتى را به آن حضرت ارائه فرمود ، بدون اعضا و ابزار و بدون نطق با لب و دهان و گوشت پاره‌هاى كمك صوت و لفظ . 28 اگر اى كسى كه در توصيف پروردگارت خود را به زحمت تصنع وادار كرده اى ، راست مىگويى ، جبرئيل و ميكائيل و سپاه فرشتگان مقرب را كه در منزلگاه‌هاى قدس با قامت خميده و عقول ناتوان از تعريف بهترين خلق كنندگان ، در عبادتند توصيف كن . 29 جز اين نيست آنچه كه به وسيلهء صفات درك مىشود ، داراى اشكال و ابزار و آلات مىباشد و هنگامى كه پيك اجل بر درش فرا رسد ، زندگيش پايان يابد . 30 پس معبودى جز او نيست ، با نور خود همهء ظلمتها را روشن ساخت و با تاريكى كه مقرر فرموده همهء روشنى را تاريك ساخت . 31 وصيت به تقوى 32 اى بندگان خداوند ، شما را به تقواى خدايى كه لباس بر شما پوشاند و معيشت را براى شما فراهم فرمود توصيه مىكنم . 33 اگر كسى مىتوانست نردبانى براى جاودانگى پيدا 33 كند يا براى دفع مرگ راهى پيش گيرد ، قطعا اين شخص ، سليمان بن داود عليه السلام بود 34 كه ملك جنّ و انس براى او مسخّر بود با منصب پيامبرى و تقرب بزرگ به\r\n","description":"","footnote":"","page_name":" 244 ","page_number":247},
  {"content":"\r\nخدا .\r\n35 هنگامى كه او روزى خود را تمام كرد و مدت عمرش را به پايان رساند ، كمانهاى فنا تيرهاى مرگ را به طرف او نشانه گرفت . 36 شهر از وى خالى گشت و مساكن از وجود او تهى شد و از كار افتاد و گروهى ديگر آن ميراثها را به ارث بردند . 37 [ اى مردم ، 
  ] عبرت گيرى و تجربه براى شما است از قرون گذشته 38 كجا رفتند عمالقه و فرزندان عمالقه كجا رفتند فراعنه و فرزندان فراعنه كجا هستند گردانندگان شهرهاى رسّ كه پيامبران را كشتند و سنّتهاى رسولان الهى را خاموش و بدعتهاى جبّاران را زنده ساختند 39 كجا هستند آنان كه با لشكريان حركت كردند و هزاران سپاهى را مغلوب نمودند و سربازان جنگى را آماده كردند و شهرها بنا كردند 40 و از جملهء همين خطبه است : [ آن انسان كامل وارسته كه به احتمال قوى حضرت بقية اللَّه ( عج ) مىباشد 
  ] سپرى از حكمت پوشيد و جميع آداب حكمت را فرا گرفت - از روى آوردن به آن و تحصيل معرفت و اشتغال به علم و عمل به آن . 41 حكمت را براى نفس خويشتن همان گمشده اى تلقى كرد كه آن را مىجست و نيازى براى خويشتن مىدانست كه آن را طلب مىكرد 42 آن انسان كامل غربت اختيار مىكند ، هنگامى كه اسلام غريب بماند ، مانند شترى كه دم بر زمين نهد و سينه از ناتوانى بر زمين گذارد . 43 آن انسان كه يادگارى از بقاياى حجت خدا و جانشينى از جانشينان پيامبرانش مىباشد 44 .\r\nسپس آن حضرت فرمود 45 : اى مردم ، من همهء آن موعظه‌ها را كه پيامبران به امتهاى خود نموده بودند براى شما ابلاغ كردم و آنچه را كه جانشينان آنان به مردم پس از رحلت انبيا از اين دنيا رسانده بودند ، براى شما ادا كردم 46 و با اين تازيانه‌ام شما را تأديب نمودم ، ولى شما استقامت در راه دين نورزيديد . با نصايح و عوامل بازدارنده شما را از معاصى و انحرافات جلوگيرى كردم ، نظم و انتظام نپذيرفتيد . 47 شما را به خدا ، آيا پيشوايى جز من انتظار داريد كه طريق هدايت را براى شما هموار سازد و شما را به راه راست الهى ارشاد نمايد 48\r\n","description":"","footnote":"","page_name":" 245 ","page_number":248},
  {"content":"\r\nآگاه باشيد ، آنچه كه از دنيا روى آورده بود پشت كرده و آنچه كه پشت كرده بود روى آورده است . 49 بندگان صالح خداوند عزم كوچ از اين دنيا نمودند 50 و اندكى از اين دنيا را كه پايدار نيست ، در برابر زيادى از آخرت كه فناناپذير است فروختند . 51 ضرر نكردند آن برادران ما كه خونشان در صفين ريخته شد ، كه امروز زنده نباشند تا غصّه‌ها بخورند و شرنگ جانگزاى اندوه را بياشامند . 52 سوگند به خدا ، آن عزيزان آغشته در خون خود به ديدار خدا شتافتند . خداوند پاداش آنان را عنايت فرمود و آنان را پس از سپرى كردن دوران ترس و وحشت در سراى امن جاودانى جاى داد . 53 كجا رفتند آن برادران من كه راه مستقيم كمال را پيش گرفتند و رهسپار كوى حق گشتند . 54 كجا است عمار كو ابن تيّهان ذو الشهادتين كجا رفته است و كجا رفتند امثال آنان از برادرانشان كه پيمان وفادارى تا مرگ بسته بودند و سرهاى آنان به ارمغان نزد طاغوت و طاغوتيان فاجر برده شد 55 نوف بكالى مىگويد : سپس دستش را به محاسن شريف و كريمش زد و گريهء طولانى فرمود و سپس فرمود : 56 آه ، افسوس بر آن برادرانم كه قرآن را تلاوت كردند و در عمل به آن استقامت ورزيدند و در تكاليف انديشيدند و آنها را انجام دادند . سنت را احياء كردند و بدعت را نابود ساختند . 57 دعوت به جهاد شدند ، آن را اجابت كردند و به فرماندهشان اطمينان پيدا كردند و از او پيروى نمودند . 58 سپس با بلندترين صدايش ندا در داد : 59 جهاد ، جهاد ، اى بندگان خدا 60 بدانيد من همين امروز سپاه را براى جهاد با دشمن آماده مىكنم . پس اگر كسى به حركت به پيشگاه خداوندى اراده كند بيرون آيد و به سپاه ملحق گردد . 61 نوف مىگويد : پس از اين خطبه ، ده هزار از سپاهيان را تحت فرماندهى حسين عليه السلام قرار داد 62 و ده هزار براى قيس بن سعد بن عباده و ده هزار براى ابو ايوب\r\n","description":"","footnote":"","page_name":" 246 ","page_number":249},
  {"content":"\r\nانصارى و براى فرماندهان ديگر كمّيّتهايى مختلف از سپاهيان را قرار داد و تصميم به حركت به صفين گرفت . 63 جمعهء همان هفته نرسيده بود كه ابن ملجم ملعون او را زد 64 و در نتيجه سپاهيان برگشتند و ما مانند گوسفندانى بوديم كه چوپانش را گم كرده‌اند و گرگها از هر طرف آنها را بربايند . 65\r\n","description":"","footnote":"","page_name":" 247 ","page_number":250},
  {"content":"\r\n\r\nتفسير عمومى خطبهء صد و هشتاد و دوم\r\n\r\nاگر بشريت با اين قيافه ملكوتى از نزديك آشنا بود\r\nو از تعليم و تربيت او برخوردار مىگشت ، امروزه كمال او به كجا رسيده بود درست تصور كنيد ، به طور روشن صحنه را پيش چشم خود بياوريد و آن گاه در ذهن پاك از آلودگىهاى خود مجسم سازيد : چند عدد سنگ روى هم چيده شده كه به وسيلهء جعدة بن هبيرهء مخزومى به شكل منبر در آمده بود . اين سنگها در مسجد كوفه بود كه براى سخنرانى فرزند ابي طالب نصب شده بود ، نه صندلىهاى مرصّع گران قيمتى كه مىتوانستند سرمايه اى براى معاش صدها فقير بينوا باشند . يك لباس بسيار ساده مانند كفشهايى از ليف كه بر پاى خود داشت داراى پايينترين قيمت در قلمرو حكومت آن فرمانرواى جانهاى پاك آدميان بود . بند ( طناب ) شمشيرى كه خدا بر كمر او بسته بود تا چنگال درندگان خون آشام را از گلوى بينوايان جامعه بشرى قطع كند ، آن هم از ليف بود . با پيشانى پينه بسته كه بارها در امتداد روز و شب بر آستان جانان نهاده مىشد تا گلبانگ سربلندى بر آسمانها و تمامى قرون و اعصار آينده بزند . ( 1 ) \r\nبا چشمانى كه يك\r\n","description":"","footnote":" ( 1 ) . اقتباس از شعر حافظ شيرازى است كه مىگويد :\r\n\r\nبر آستان جانان گر سر توان نهادن\r\nگلبانگ سربلندى بر آسمان توان زد\r\n\r\n","page_name":" 248 ","page_number":251},
  {"content":"\r\nنگاه دقيق به آنها براى مشاهدهء جمال و جلال الهى كه پشت پردهء شفّاف آن چشمان به خوبى نمايان مىشد ، كافى بود .\r\nمردم كوفه در آن موقع در جايگاهى كوچك با بزرگترين انسان كه مهمان دو يا سه روزهء آنان در اين دنيا بود در بدنى شبيه به قفسهاى مادى بدن ديگر انسانها روياروى بودند ، امّا آنان چه بهره اى از آن بزرگ بزرگان برده بودند و همان ساعت كه براى آنان سخنرانى مىكرد ، در مقابل چشمان خود چه مىديدند و به چه كسى مىنگريستند پاسخ ساده اى ندارد .\r\nبديهى است كه جمعى از آنان ، فرمانده شجاع و دلاورى را مىديدند كه تنها براى جنگ و پيكار ساخته شده در صورتى كه او در هر كارزارى كه براى قطع ريشهء فساد گام مىنهاد ، ملكوتىترين دعاها را سر مىداد كه خداوندا ، تو مىدانى دو گروه براى جنگ و كشتار روياروى هم قرار گرفته‌اند ، تو با الطاف بيچونت آرامش روحى را به آنان عنايت فرما ، مبادا از حدود و قوانين و ارزشهاى انسانى تجاوز كرده و خون و جان يكديگر را به بازىهاى ابلهانه بگيرند . . . جمعى ديگر يك حاكم با نرمش اخلاقى را جلو چشمان خود مىديدند كه براى درو كردن جانهاى آدميان شتاب نمىكند گروهى ديگر با توقع و طمع ثروت و مال و منال دنيا و اشتياق به رسيدن به مقام به وسيلهء او ، در مقابل وى بر زمين نشسته بودند دسته اى ديگر با كمال تعجب در آن شخصيت كمال يافته مىنگريستند كه نظيرش را در هيچ جاى دنيا نمىديدند ، و نمىدانستند كه آن مرد كيست ، و از وى چه چيز را بايد توقع داشت عده اى ديگر نمىدانستند آن حاكم الهى در بارهء آن مردم چگونه مىانديشد به راستى ، چه دشوار بود براى آن مردم ، تصور اين آرمان انسانى - الهى امير المؤمنين كه\r\n","description":"","footnote":"","page_name":" 249 ","page_number":252},
  {"content":"\r\nآن را با اين جمله براى آنان ابراز فرموده بود : انا اريدكم و أنتم تريدونى لانفسكم ( من شما را براى خدا مىخواهم و شما مرا براى خودتان مىخواهيد ) . شايد يكى از آن مردم ، ابن ملجم مرادى آن جانور شقى ، غوطه ور در لجن جهل مركب و آن وقيحترين جنايتكار تاريخ هم در آن جمع نشسته بود و به سخنان آن نمايندهء الهى گوش مىداد ، ولى قلب سختتر از سنگى كه درون سينه داشت آن سخنان را برمىگرداند .\r\nشايد در آن هنگام كه مردم متفرق مىشدند ، چشمان على ( ع ) به آن خبيثترين افراد نوع بشر افتاده و اين شعر را خوانده است :\r\n\r\nأُرِيدُ حَياتَه وَيُرِيدُ قَتْلِى\r\nعَذِيرَكَ مِنْ خَلِيلِكَ مِنْ مُراد\r\n ( 1 )  ( من [ على بن ابي طالب 
  ] زندگى اين شخص را مىخواهم و اين ضد انسان كشتن مرا عذرت را از اين وقيحترين فرد از قبيلهء مراد بياور . ) قطعا در ميان آن جمع گونه گون افرادى انگشت شمار نيز نشسته بودند كه آن وجود نازنين را مجمع همهء ارزشهاى والاى انسانى مىديدند . آنان از مردان با ايمانى بودند كه خدا در بارهء آنان فرموده است : * ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِرُ ) * [ الاحزاب ، آيه 23 
  ] ( از مؤمنان مردانى هستند كه آنچه را كه با خداوند در مورد آن پيمان بسته بودند صادقانه به جاى آوردند ، بعضى از آنان ، با وفا به آن پيمان از مرز زندگى گذشتند و بعضى ديگر از آنان انتظار اين حركت سعادت بخش را مىكشند . ) كسى به آن مردم نمىگفت : كسى كه شما امروز در حال سخن گفتن مىبينيد ، بيش از چند روز مهمان شما نيست ، او به همين زودى از ميان شما رخت برمىبندد و به سوى\r\n","description":"","footnote":" ( 1 ) . در اين بيت در تاريخ الكامل ابن اثير به جاى كلمهء « حياته » ، « حبائه » ( بخشيدن و عطا بر او ) آمده است . ","page_name":" 250 ","page_number":253},
  {"content":"\r\nملكوت الهى به پرواز درمىآيد . اين همان باز است كه در ويرانه جغدان فتاده و اينك روزهاى همدمى او با آن حيوانات خودبين و خودكامه به پايان مىرسد :\r\n\r\nباز در ويرانه بر جغدان فتاد\r\nراه را گم كرد و در ويران فتاد ( 1 )  بر سرى جغدانش بر سر مىزنند\r\nپرّ و بال نازنينش مىكنند\r\nولوله افتاد در جغدان كه ها\r\nباز آمد تا بگيرد جاى ما\r\nچون سگان كوى پرخشم و مهيب\r\nاندر افتادند در دلق غريب\r\nباز گويد من چه در خوردم به جغد\r\nصد چنين ويران رها كردم به جغد\r\nمن نخواهم بود اين جا مىروم\r\nسوى شاهنشاه راجع مىشوم\r\nخويشتن مكشيد اى جغدان كه من\r\nنى مقيمم مىروم سوى وطن\r\nاين خراب ، آباد در چشم شماست\r\nور نه ما را ساعد شه باز جاست\r\nجغد گفتا باز حيلت مىكند\r\nتا ز خان و مان شما را بركند\r\n. . .\r\n. . .\r\nگفت باز ار يك پر من بشكند\r\nبيخ جغدستان شهنشه بركند\r\nپاسبان من عنايات وى است\r\nهر كجا كه من روم شه در پى است\r\nچون بپراند مرا شه در روش\r\nمىپرم بر اوج دل چون پرتوش\r\nهمچو ماه و آفتابى مىپرم\r\nپرده‌هاى آسمانها مىدرم\r\nروشنى عقلها از فكرتم\r\nانفطار آسمان از فطرتم\r\nبازم و در من شود حيران هما\r\nجغد كه بود تا بداند سِرّ ما\r\nيكدمم با جغدها دمساز كرد\r\nاز دم من جغدها را باز كرد\r\n\r\n","description":"","footnote":" ( 1 ) . بايد گفت مصرع دوم قابل تطبيق تشبيهى به امير المؤمنين ( ع ) نيست ، لذا بايد تأويل شود به اين كه اين خاكدان كه زمين ناميده مىشود ، وطن اصلى آن بزرگوار نبود . ","page_name":" 251 ","page_number":254},
  {"content":"\r\n5 - الحمد للَّه الَّذي إليه مصائر الخلق ، و عواقب الأمر . . . ( ستايش خداوندى راست كه سرنوشت مخلوقات و عواقب همهء امور به سوى او است . )\r\n\r\nآنچه كه از بالا و با حكمت و مشيت بالا شروع شده است در پايين ختم نمىگردد .\r\nاين يك دريافت اصيل فطرى است كه حركتى از مبدأ بالا كه خداوند اعلى است - با توجه به بىنيازى مطلق او از همه چيز و فيض و عنايات ربانى وى - در مسير قانونى قرار گرفته است ، محال است كه در لابلاى ماده و ماديات كه در مسير اين حركت پرمعنى قرار گرفته است در هم پيچد و از بين رود :\r\n\r\nما ز بالاييم بالا مىرويم\r\nما ز درياييم دريا مىرويم\r\n\r\nاين احساس را خنثى كردن ، مساوى مبارزه با وجدان سليم درون آدمى است كه بدون آن چيزى جز مشتى گوشت و پوست و خون و استخوان نمىباشد . كسانى كه اين احساس عميق و پرمعنا را ناديده مىگيرند ، خوبست كه حركات تكاملى بشر را حد اقل در ابعاد مادى و تنظيم ارتباط با عالم طبيعت را كه گوشه اى از آن ، اين صنعت عميق و پهناوريست كه با فكر كمال جوى او به وجود آمده است ، به ياد بياورند . نيز خوبست كه كاروانيان وارستهء بشرى را كه در طول تاريخ مانند رگه‌هاى الماس در انبوه زغال سنگ مىدرخشند ، مشاهده كنند كه هر يك از افراد اين كاروانيان به تنهايى ، شايستهء تفسير هدف زندگى بشرى چه در حال انفرادى و چه در حال اجتماعى مىباشند .\r\n\r\nبگذر از باغ يك سحر اى رشك بهار\r\nتا ز گلزار جهان رشك خزان برخيزد\r\nبسوزد شمع دنيا خويشتن را\r\nز بهر خاطر پروانه اى چند\r\n\r\nاين احساس ريشه دار است كه متفكران آگاه را نخست به سوى معاد و ابديت راهنمايى مىكند و سپس رهسپار كوى خداوند مىنمايد .\r\n","description":"","footnote":"","page_name":" 252 ","page_number":255},
  {"content":"\r\n\r\nدرك هر احسانى ، ستايش بزرگى به خداوند را در بردارد .\r\n6 ، 8 - نحمده على عظيم إحسانه ، و نيّر برهانه . . . ( ستايش مىكنيم او را در برابر احسان با عظمت و برهان روشن و روشنگرش . . . ) در آن هنگام كه يك بندهء خداوند عظمت احسان او را درك مىكند ، مىفهمد كه لازمه آن احسان اين است كه او مورد توجه الطاف و مراحم الهى قرار گرفته باشد . پس در هر احسانى دو نعمت وجود دارد و براى هر نعمتى ، حمدى واجب است . بنا بر اين ، به قول سعدى :\r\n\r\nاز دست و زبان كه برآيد\r\nكز عهده شكرش به در آيد\r\n\r\nإعْمَلُوا آلَ داوُدُ شُكْراً وَقَليِلٌ مِنْ عِبادىَ الشَّكُور .\r\n\r\nبنده همان به كه ز تقصير خويش\r\nعذر به درگاه خداى آورد\r\nورنه سزاوار خداونديش\r\nكس نتواند كه به جاى آورد\r\n ( 1 )  لذا كارى كه از دست بندهء خدا برمىآيد ، اين است كه به طور اجمال بگويد : خداوندا ، نيت من حمد و ستايش توست آن چنان كه حق تو را ادا كند و شكر تو را به جاى آورد . اگر چه خود اين حالت روحانى و ذكر آن نيز نعمتى است . . . حمدى كه نزديك كننده به پاداش او باشد و به افزايش نيكويش شايسته . . .\r\n9 ، 10 - و نؤمن به إيمان من رجاه موقنا ، و أناب إليه مؤمنا . . . ( و ايمان به او مىآوريم ايمان كسى كه اميدوار به او باشد در حال يقين و به سوى او بازگشت كند در حال ايمان . . . )\r\n\r\nايمانى كه در پيش برد شخصيت آدمى تأثير مىگذارد\r\n","description":"","footnote":" ( 1 ) . گلستان مصلح الدين سعدى شيرازى - ديباچه . ","page_name":" 253 ","page_number":256},
  {"content":"\r\nبه وجود آمدن آن ملكهء فعال در درون آدمى كه ايمان ناميده مىشود ، داراى اركان بسيار با اهميتى است . از آن جمله : 1 - محتواى ايمان ( موضوعات و قضايايى كه ايمان به آنها تعلق گرفته است ) . اين موضوعات و قضايا حتما بايد روشن و متكى به عقل و قلب و هماهنگى آن دو با يكديگر باشد . يعنى اگر آدم با ايمان بخواهد ايمان خود را براى بررسى و نقد مورد ملاحظه قرار بدهد ، بتواند از شهود قلبى و استدلال صحيح عقلى براى شناخت و اثبات آن بهره بردارد .\r\n\r\nاگر ايمان ، استمرارى راكد داشته باشد ، هيچ گونه نتيجه صحيحى نخواهد بخشيد .\r\n2 - انسان با ايمان ، بايد از استمرار تجددى ايمان كاملا برخوردار باشد و به يك عده موضوعات و قضايايى كه از دورانهاى گذشته درونش جاى گرفته و هرگز در مجراى تجدد و نوبه نو شدن قرار نمىگيرد به عنوان ايمان تكيه نكند . ضرر تخريب ايمانهاى رسوبى را مىتوان در اين مطلب كه متذكر مىشويم ، درك كرد . در هر دورانى ، مخصوصا در دورانهاى متأخّر ، كسانى پيدا مىشوند كه پس از كوششها و تلاشهاى جدى در بارهء علوم و فلسفه‌ها در گذرگاه يك عمر ، مثلا 60 يا 70 يا 80 سال ، آن عقايد دينى را مورد بررسى و تحقيق قرار مىدهند كه در دوران آغاز جوانى از پدر و مادر يا آموزشگاه‌هاى ابتدايى مانند دبستان و غير ذلك فرا گرفته‌اند و از آن جهت كه فراگرفته‌هاى خود در علوم و فلسفه را موافق آن عقايد ابتدايى و كودكانه نمىبينند به ترديد و انكار برمىخيزند آيا ممكن است كه اين گونه اشخاص ولو يك بار هم كه شده از روى خرد ناب و فطرت سليمه از خود بپرسند كه چطور شد آن همه معلومات و معارف دورهء آغاز جوانى را به جهت تعمق و گسترش اطلاعات و معلومات بعدى كنار گذاشتى ، ولى در بارهء عقايد حياتى به همانها قناعت كردى كه در آغاز جوانى با الفاظ و\r\n","description":"","footnote":"","page_name":" 254 ","page_number":257},
  {"content":"\r\nمفاهيم محدود و با ذهنى بسيار محدودتر به آنها انس مىگرفتى 3 - عمل حتما بايد مطابق آن حقايق باشد كه به عنوان عقايد پذيرفته شده‌اند و در غير اين صورت تدريجا مبدل به تخيلات و توهمات مىشود و از بين خواهد رفت . و ممكن است تحرك درونى براى پيدا كردن معتقدات صحيح كه عامل آن بسيار ريشه دار است ، با همان عقايد تخيلى و بىاساس به مبارزه برخيزد و به جهت پيدا نكردن معتقدات صحيح ، بر ضد آنها ( تخيلات ) بشورد و حالت ضد ايمان به خود بگيرد .\r\nجملات بعدى امير المؤمنين عليه السلام با استدلالهاى روشن كاملا واضح است و نيازى به تفسير ندارد .\r\n14 - و لم يتقّدّمه وقت و لا زمان . . . ( هيچ وقت و زمانى بر او سبقت نگرفته است )\r\n\r\nوجود اقدس خداوند متعال پيش از حركت و ماده و ذهن كه انتزاع كنندهء زمان از آن دو است مىباشد .\r\nآرا و نظريات در مباحث مربوط به زمان متعدد و متنوع است . افراطىترين نظريه در بارهء ماهيت زمان اعتقاد به وجود عينى آن است كه عدهء فراوانى از متفكران گذشته و عده اى فراوانتر از آنها ، مردم معمولى ، آن را مىپسندند ، در حالى كه اگر از حركت چه در عالم برونى و خارجى و چه در عالم درونى صرف نظر شود ، هيچ منشائى براى انتزاع زمان در ذهن وجود ندارد . محكمترين و روشنترين دليل اين مدعا اين است كه هر موجودى را كه در امتداد زمان در نظر بگيريد ، مانند سيبى كه مثلا در طول سه ماه در شاخهء درخت سيب رسيده يا يك موجود ساختهء فكر و دست بشرى كه ساختنش مثلا يك سال به طول انجاميده است هنگامى كه بخواهيم آن سيب و يا آن موجود ساخته شدهء بشرى را به اجزاى تشكيل دهندهء آن تحليل كنيم ، مانند مادهء قندى و آب و عناصر ديگر در سيب ، و اجزاى تشكيل دهندهء آن موجود ساخته شدهء دست بشرى ، حقيقتى به\r\n","description":"","footnote":"","page_name":" 255 ","page_number":258},
  {"content":"\r\nنام زمان را كه وجود عينى داشته باشد نخواهيم ديد ، زيرا چنين چيزى با قطع نظر از يك امتداد ذهنى وجود ندارد .\r\nاو واجب الوجود است در نهايت كمال ، لذا راهى براى عروض زيادى و نقص بر آن ذات اقدس وجود ندارد .\r\n15 - بل ظهر للعقول بما أرانا من علامات التّدبير المتقن ، و القضاء المبرم ( بلكه خداوند سبحان بر عقول ما آشكار گشته است به وسيله نشان دادن علامات تدبير متقن و قضاى قطعى )\r\n\r\nخداوند متعال از دو راه بر عقول ما تجلى مىكند : علامات تدبير محكم و قضاى قطعى\r\n\r\n1 . علامات تدبير محكم\r\nبا شناخت اصول و قوانين عالى كه در عالم كائنات وجود دارد بر عقول ما تجلى مىكند ، همان اصول و قوانين كه منشاء بروز و گسترش و تعميق علوم طبيعى و صنعتى و انسانى گشته است . از آغاز تاريخ ارتباط علمى انسانها با جهان هستى ، نه تنها يك مورد خلاف قانون مشاهده نشده است ، بلكه اگر احتمال يك در هزار احتمال وقوع خلاف نظم و قانون در عالم هستى وجود داشت هيچ دانشمند و محققى عمر خود را در كشف قانون واقعيتهاى جاريه صرف نمىكرد .\r\n\r\n2 . استناد به قضاى قطعى\r\nنيز از موارد قانونمندى جهان هستى است كه در دايره موجوديت انسان و كارها و گفتارها و ديگر امور زندگى او جريان دارد و اين جريان هيچ منافاتى ندارد با اختيار انسان در كارهايى كه مستند به نظاره و سلطهء شخصيت او و منشأ مسئوليتهاى او است .\r\n16 ، 17 - فمن شواهد خلقه خلق السّماوات موطَّدات بلا عمد قائمات بلا سند . دعاهنّ فأجبن طائعات مذعنات ، غير متلكَّئات و لا مبطئات ( و از شواهد گوياى خلقت او است آفرينش آسمانها بدون ستون و بر پا بدون تكيه گاه . خداوند سبحان آنها را خواند ، آنها مطيع\r\n","description":"","footnote":"","page_name":" 256 ","page_number":259},
  {"content":"\r\nو با اذعان و بدون تأخير اجابتش نمودند . )\r\n\r\nخداوند آسمانها را بدون ستون آفريد و به آنها دستور داد به حركت در آييد .\r\nدر قرآن مجيد اين آيه آمده است كه * ( ثُمَّ اسْتَوى إِلَى السَّماءِ وَهِيَ دُخانٌ فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ ) * ( 1 )  ( سپس خداوند تنظيم آسمان را اراده كرد در حالى كه حالت دودى داشت . خداوند به آسمان و زمين فرمود : به حركت در آييد اختيارا يا اكراها ، آسمان و زمين گفتند ما با اختيار به حركت در آمديم ) و در آن آيهء ديگر خلقت آسمان و بدون ستون را بيان مىفرمايد : * ( الله الَّذِي رَفَعَ السَّماواتِ بِغَيْرِ عَمَدٍ تَرَوْنَها ) * ( 2 )  ( خداوندى كه آسمانها را بلند ساخت بدون ستون كه آن را ببينيد ) * ( خَلَقَ السَّماواتِ بِغَيْرِ عَمَدٍ تَرَوْنَها ) * ( آسمانها را بلند ساخت بدون ستونى كه آن را ببينيد ) . دو قضيه مهم در اين مبحث بايد رسيدگى شود :\r\n\r\nقضيه يكم - بر پا داشتن آن آسمانها بدون ستون قابل ديدن\r\nاگر جملهء « ترونها » ( ببينيد آن را ) صفت « عمد » يعنى ستون باشد ، معنايش اين است كه براى برپا داشتن آسمانها ستون يا ستونهايى است كه قابل ديدن نيست ، مانند جاذبيت يا دافعيّت كه در سخنان مولوى هر دو احتمال ذكر شده است :\r\n\r\nچون حكيمك اعتقادى كرده است\r\nكاسمان بيضه زمين چون زرده است\r\nگفت سائل چون بماند اين خاكدان\r\nدر ميان اين محيط آسمان\r\nهمچو قنديلى معلق در هوا\r\nنى به اسفر مىرود نى بر عُلا\r\nآن حكيمش گفت كز جذب سما\r\nاز جهات شش بماند اندر هوا\r\nهمچو مغناطيس قبهء ريخته\r\nدر ميان ماند آهنى آويخته\r\n\r\n","description":"","footnote":" ( 1 ) . سورهء فصلت ، آيهء 11 .  ( 2 ) . سورهء رعد و لقمان ، آيه 10 . ","page_name":" 257 ","page_number":260},
  {"content":"\r\n\r\nآن دگر گفت آسمان با صفا\r\nكى كشد در خود زمين تيره را\r\nبلكه دفعش مىكند از شش جهات\r\nتا بماند در ميان عاصفات\r\n ( 1 )  البته منظور از تطبيق به نظريه جاذبه يا دافعه در ابيات مولوى ، تنها تشبيه به اين است كه چنان كه جاذبه و دافعه در احتمال مولوى قابل ديدن نيستند ، همچنان است ستون برپا دارنده آسمانها . و اين توهم را كه لازمهء وجود ستون براى برپا داشتن آسمانها جسمانى بودن آسمانها است و علوم فضايى و كيهانى تاكنون چنين چيزى را اثبات نكرده است ، مىتوان چنين پاسخ داد كه علوم تاكنون با استناد به مشاهده و تجربه چنين چيزى را اثبات نكرده است ، نه اين كه جسمانى بودن آسمانها را رد كرده است . و با نظر به آيهء شريفهء * ( إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ ) * ( 2 )  ( ما آسمان اول را با ستارگان آراستيم ) معلوم مىشود كه دانش بشر هنوز به فوق آسمان اول نرسيده است و همهء معلوماتش مربوط به همين آسمان است .\r\n\r\nقضيه دوم - تفسير اختيار آسمانها و زمين\r\nكه از آيه شريفه * ( قالَتا أَتَيْنا طائِعِينَ ) * استفاده مىشود . همان گونه كه در بعضى از مباحث اين مجلدات مطرح كرده‌ايم ، اختيار انواعى مختلف دارد ( 3 )  كه ممكن است آنها را تا 8 نوع در نظر گرفت : 1 - اختيار خداوند 2 - اختيار فرشتگان 3 - اختيار انبيا و رسل 4 - اختيار وارستگان و حكما و عرفاى تهذيب يافته 5 - اختيار انسانهاى معمولى\r\n","description":"","footnote":" ( 1 ) . مثنوى مولوى دفتر اول ، ص 50 و 51 .  ( 2 ) . سورهء صافات ، آيه 6 .  ( 3 ) . براى بررسى مشروع در اقسام اختيار مراجعه فرماييد به كتاب جبر و اختيار از نويسندهء اين كتاب . ","page_name":" 258 ","page_number":261},
  {"content":"\r\n6 - اختيار جانداران 7 - اختيار روييدنىها 8 - اختيار جمادات .\r\nبديهى است كه اختيار قسم هفتم و هشتم به جهت عدم مشاهده شخصيت در روييدنىها و جمادات بسيار مخفى و غير قابل تجربه و مشاهده است ، ولى با توجه به تسبيح و سجده كه در قرآن مجيد به همهء آنها نسبت داده شده است ، اسناد اختيار مناسب به آن دو كاملا قابل تصور است . مخصوصا با توجه به اين كه آنها نيز اجزايى از زمين هستند و مطابق آيهء فوق ، دستور خداوند را به اختيار پذيرفته‌اند .\r\n18 - و لو لاإقرارهنّ له بالرّبوبيّة و إذعانهنّ بالطَّواعية ، لما جعلهنّ موضعا لعرشه ، و لا مسكنا لملائكته ، و لا مصعدا للكلم الطَّيّب و العمل الصّالح من خلقه ( و اگر به خدايى او اقرار نمىكردند و اذعان به تسليم اختيارى در برابر او نداشتند ، خداوند آنها را جايگاه عرش خود قرار نمىداد و نه مسكنى براى فرشتگان و نه مقام اعلا براى صعود كلمات پاكيزه و عمل صالح مخلوقاتش . )\r\n\r\nاگر استعداد ذاتى و امتياز انجام تكليف اختيارى براى آسمانها نبود\r\nقطعا آنها را جايگاه عرش و مسكن فرشتگان . . . قرار نمىداد .\r\nاز اين جملات شريفه اثبات مىشود كه عرش الهى آن حقيقت با عظمت است كه مقام نزول مستقيم تدابير خداوندى بر عالم هستى مىباشد . تاكنون در بارهء تعريف و تفسير معناى عرش ، مسائلى فراوان مطرح گشته است كه بعضى از آنها را مرحوم علامه سيد محمد حسين طباطبائى در تفسير الميزان جلد 8 از صفحه 157 تفسير سوره الاعراف آيه 54 به بعد تحت عنوان « كلام فى معنى العرش » نقل كرده است . سپس آن مرحوم نظريه اى را در تفسير « عرش » اختيار كرده است كه مىتوان گفت جامعترين\r\n","description":"","footnote":"","page_name":" 259 ","page_number":262},
  {"content":"\r\nتفسير در بارهء حقيقت مزبور است . اين تفسير را با يك تشبيه ساده چنين بيان نموده است : « براى توضيح اين معنى كشورى از كشورها را در نظر بگير كه يك امت به جهت عوامل طبيعى ، اقتصادى و سياسى در آن كشور ساكنند و با امور مزبور در زندگى خود استقلالى دارند و در مقابل ديگر امّتها مشخص گشته و يكى از جوامع انسانى را تشكيل داده‌اند .\r\nآنان در فعاليتها و نتايج آنها با همديگر درآميخته‌اند و هماهنگ زندگى مىكنند .\r\nسپس در بهره بردارى از نتايج ، هر يك از افراد و گروه‌هاى آن مجتمع به قدر موقعيت و وزن اجتماعى كه دارد برخوردار مىگردند . با نظر به قضاياى فوق واجب است كه وحدت و اتصال امت كه به وسيله زندگى اجتماعى به دست آمده است به وسيله كسى كه متصدى وحدت و هماهنگ ساختن آن امور است ، محقق شده ، اجراء و استمرار داشته باشد . تجربه قطعى اين حقيقت را به انسان نشان داده است كه عوامل گوناگون و اعمال و اراده‌هاى متنوع در يك هدف و يك مسير با صفت اتحاد و هماهنگى دوام پيدا نمىكند مگر اين كه زمام همهء امور مختلف در دست كسى قرار بگيرد كه آن را حفظ كند و حيات آن امور را با تدبير مناسب ادامه بدهد و در غير اين صورت ، با سرعت رو به متلاشى شدن و گسيختگى خواهد رفت . . . و تعجب در بارهء اين عامل ، هماهنگى و انبساط و گسترش آن در عين وحدت ، در اين است كه اين امر واحد صادر از آن مقام عالى در « كرسىها » ( مقامات بعد از مقام نخستين دارندهء زمام و تابع آن ) با كثرت و اختلاف مراتبى كه دارند در هر موقعيتى با شكل خاصى عمل مىكند كه مناسب و هماهنگ با همان موقعيت مىباشند . . . مثلا مصالح مالى تكاليف مالى خود را از آن مىگيرند و مصالح سياسى تكاليف سياسى خود را از مقام خاص خود اتخاذ مىكنند و هكذا مصالح نظامى و غير ذلك . پس همه تفصيلات اعمال و اراده‌ها و احكام جارى در بارهء آنها كه در كشور فراگير است [ كه از نظر كثرت قابل شمارش نيست ، بلكه بىنهايت است 
  ] به طور مداوم در حال تشكل رو به وحدت و انقسام بر « كرسىها » است ،\r\n","description":"","footnote":"","page_name":" 260 ","page_number":263},
  {"content":"\r\nاين « كرسى » ها منتهى مىشوند به يك حقيقت كه عرش يك ملك ناميده مىشود و همه امور جزئى و تفصيلات در مقام و موقعيتهاى پايينتر از عرش قرار مىگيرند و هنگامى كه اين حقيقت واحد ( عرش ) در ارتباط با موقعيتها و مراحل پايين در نظر گرفته شود ، وارد عرصهء تكثر و تجزيه گشته منتهى به اعمال اشخاص و اراده‌هاى آنان مىگردد . اين همان نظام قرارداديست در نزد ما كه ناچار از نظام عالم تكوين گرفته شده است . كسى كه در نظام جهان هستى تحقيق كند مىبيند كه امر در آن نظام شبيه به نظام قراردادى است .\r\nپس حوادث و رويدادهاى جزئى منتهى به علل و اسباب جزئى مىگردد و آن علل و اسباب منتهى به اسباب كلى و كلىتر گشته و همهء آنها به خداوند سبحان منتهى مىگردد ، با اين تفاوت كه خداوند متعال در همه حال احاطه بر همه اشياء دارد ، در صورتى كه زمامداران جوامع انسانى اين احاطه را ندارند . پس در عالم هستى با اختلاف مراحل [ و ابعاد و قوا و استعدادها 
  ] كه دارند ، مرحله ايست [ عالى 
  ] كه همه عوامل حوادث اين عالم بر مبناى علل به آن مرحله منتهى مىگردد و زمام تمامى علل با اختلاف اشخاص و انواع مراتبى كه دارند عرش ناميده مىشود و در اين عرش است صور امور عالم هستى كه با تدبير خداوند سبحان به هرگونه كه مشيت او اقتضاء كند تنظيم مىگردد . و عِنْدَه مَفاتِحُ الْغَيْبِ ( و در نزد خدا است كليدهاى غيب ) . ( 1 )  « اين تفسير و تشبيه مرحوم علامهء طباطبائى كه بيان كرديم ، براى طرح تقريبى معناى عرش مفيد است . امير المؤمنين عليه السلام در جملات مورد تفسير يك قضيهء فوق العاده با عظمت را گوشزد مىفرمايد : و لَولا إِقرارُ هُنَّ لَه بِالرُّبُوبِيَّةِ . . . ( اگر آسمانها به خداوندى او اقرار نمىكردند آنها را جايگاه عرش و مسكن فرشتگان و مقام اعلا براى صعود كلمات پاكيزه و عمل صالح قرار نمىداد . ) مىفرمايد : اگر آسمانها با اقرار به خدا ، قداست و شرفى خاص پيدا نمىكردند ، شايستگى تحمّل عرش و كرسى و محل سكونت فرشتگان و ديگر مقدسات را نداشتند .\r\n","description":"","footnote":" ( 1 ) . الميزان فى تفسير القرآن ، تفسير سوره اعراف ، آيه 54 . ","page_name":" 261 ","page_number":264},
  {"content":"\r\nيعنى مجرد مشتى مواد جامد توانايى استعداد آن همه عظمت و قداست را ندارد ، زيرا بديهى است كه منظور از آسمانها ابعاد مادى آنها نيست ، بلكه حقيقتى پشت ظواهر مادى آنها است ، مانند حقيقت روح آدمى كه پشت بعد جسمانى او است . جملات بعدى امير المؤمنين عليه السلام تا جملهء « و ما تحمل الانثى فى بطنها » مربوط به فراگيرى و احاطه مطلق علم خداونديست به تمامى اشياء كه از نهاد مخفى كوچكترين ذرات گرفته تأكل مجموعى كيهان ، از يك سرانگشت انسان گرفته تا تمامى اجزاء مادى برونى و درونى و استعدادهاى مغزى و روانى و جميع پديده‌ها و فعاليتهاى مربوط به آنها معلوم تفصيلى علم خداونديست .\r\n25 - و الحمد للَّه الكائن قبل أن يكون كرسيّ أو عرش أو سماء أو أرض ، أو جانّ أو إنس ( و ستايش خداى راست كه پيش از آن كه كرسى ، عرش ، آسمان ، زمين يا جن و انسى پا به عرصه وجود بگذارند ، وجود داشت )\r\n\r\nخداوند ذوالجلال وجود داشت پيش از آن كه چيزى پا به عرصه هستى گذارد .\r\nدريافت و تصور اين دو مسئله كه خداوند چگونه پيش از همهء كائنات وجود داشت و چگونه موجودات عالم هستى را بىسابقهء وجودى آفريده است ، قدرى مشكل به نظر مىآيد ، ولى با كمى انديشه روشن مىشود كه هر دو مسئله قابل تصور و دريافت است .\r\nبراى حل اين دو مشكل حتما مراجعه فرماييد به مجلد دوم از همين ترجمه و تفسير از ص 84 تا ص 94 .\r\n26 - لا يدرك بوهم ، و لا يقدّر بفهم ( خداوند سبحان با وهم درك نمىشود و با فهم اندازه گيرى نمىگردد . . . )\r\n\r\nرحم فرما بر قصور فهمها\r\nاى وراى فهمها و وهمها\r\n ( 1 ) \r\n","description":"","footnote":" ( 1 ) . مثنوى دفتر ششم ، خنديدن جهود و پنداشتن آن كه . . . ص 368 ، سطر 36 . ","page_name":" 262 ","page_number":265},
  {"content":"\r\n\r\nگر توهّم مىكند او فهم ذات\r\nذات نبود و هم اسماء و صفات\r\nو هم مخلوق است و مولود آمده است\r\nحق نزاييده است و او لم يولد است\r\nعاشق تصوير و وهم خويشتن\r\nكى بود از عاشقان ذو المنن ( 1 )  صد هزاران كشتى با هول و سهم\r\nتخته تخته گشته در درياى وهم\r\nكمترين فرعون چست فيلسوف\r\nماه او در برج وهمى در خسوف\r\n. . .\r\nچون تو را وهم تو دارد خيره سر\r\nاز چه گردى گِرد وهم آن ديگر\r\nوهم آن گاه است كاو پوشيده است\r\nاين تحرى از پى ناديده است ( 2 )  قدر هر روزى ز عمر مرد كار\r\nباشد از سال جهان پنجه هزار ( 3 )  عقلها زين سِر بود بيرون در\r\nزَهرهء وهم ار بدرّد گو بدر ( 4 )  موج خاكى فهم و وهم و فكر ماست\r\nموج آبى صحو و سكر است و بقاست\r\n ( 5 )  در علم النفس در آن مباحث كه مربوط به فعاليتها و صور ذهنى مغز است ، در بارهء دو پديدهء تخيل و توهّم مسائلى مطرح مىشود كه بايد مورد دقت قرار بگيرند . از با اهميتترين اين مباحث ، نخست تعريف اين دو پديده است ، سپس مختصات آن دو از آن جهت كه در امثال اين موارد كه دور از مشاهدات عينى تجربى فيزيكى است ، مناقشات لفظى و اشتباه مفاهيم به مصاديق به طور فراوان اتفاق مىافتد ، لذا بهترين راه در اين موارد ، تحقيق و بررسى نهايى در انواع فعاليتهاى مغزى و شناخت حقايق آنها است بدون گرفتارى به الفاظ و اصطلاحات . در مغز آدمى دو نوع مفاهيم و قضاياى\r\n","description":"","footnote":" ( 1 ) . مثنوى دفتر اول ، فرق ميان آن كه درويش است به خدا . . . ص 56 .  ( 2 ) . مثنوى دفتر اول ، ماهى گير ، ص 71 ، سطر 5 .  ( 3 ) . مثنوى دفتر اول ، دفع كردن وزير مريد آن را ، ص 14 ، سطر 10 .  ( 4 ) . دفتر پنجم ، در بيان كسى كه سخن گويد كه حال او . . . ص 311 ، سطر 39 .  ( 5 ) . در ديوان مثنوى بيش از 80 مورد وهم در الهيات مورد انتقاد قرار گرفته است . ","page_name":" 263 ","page_number":266},
  {"content":"\r\nبىاساس به جريان مىافتند يكى به نام تخيّلات ، ديگرى به نام توهّمات . تخيّلات آن مفاهيم و قضايا است كه اغلب به جهت ناتوانى از انديشه‌ها و تعقلهاى مربوط به واقعيات در ذهن به جريان مىافتد ، مانند تخيل غول بيابانى ، دريايى از جيوه ، كوهى از ياقوت [ در مفاهيم مفرد 
  ] و اين كه انسان داراى ده سر است ، در صورتى كه بيش از يك سر ندارد . و ماه از خورشيد بزرگتر است و غير ذلك . توهّمات عبارت است از تخيلات مؤثر مانند توهّم سقوط در راه رفتن از يك پرتگاه يا روى ديوار باريك كه موجب بيم و هراس نيز مىگردد . و نبايد اين دو پديده بىاساس مغزى با فرض و نظريه و احتمال اشتباه شود ، زيرا اين سه قضيه اخير در مقدمهء واقع يا بى و در هنگام حقيقتجويى ، قدر مىگيرند و كمك بسيار با اهميتى در مسير به دست آوردن واقعيات مىنمايند . 26 - و لا يشغله سائل ، و لا ينقصه نائل . . . ( و هيچ سؤال كننده اى او را به خود مشغول ندارد و هيچ عطايى چيزى را از او نكاهد . . . )\r\n\r\nبه اين جهت كه خداوند از مقولهء ماده و ماديات نيست\r\nلذا هيچ يك از خواص و لوازم مزبور را نمىتوان به او نسبت داد .\r\nوقتى يك موجود اعم از انسان و هر جاندار ، با يكى از ابعاد و قواى خود توجه به نقطهء معينى پيدا كرد ، محال است با همان بعد و قوه به نقطهء ديگر توجه كند و ارتباط به وسيلهء « شخصيت » ، « من » يا هر عامل مديريت كه تصور شود برقرار كند . همچنين افزايش و نقص و جبران از دست رفته و ادراك از كانال وسايل مانند ديدن به وسيله چشم و تعين حدّى به وسيله مكان و همتا نتوانند راهيابى به او داشته باشند ، زيرا همهء اين نيازها مخصوص انسان يا ساير جانداران مىباشد . خداوند جلّ شأنه قابل مقايسه با مردم نيست ، زيرا مردم موجوداتى حادث ، در مجراى حركت و سكون ، وابسته و در مسير فنا ، داراى احتياجات بىشمار هستند و خداوند سبحان كه فوق همه اين خواص و لوازم وجود\r\n","description":"","footnote":"","page_name":" 264 ","page_number":267},
  {"content":"\r\nانسانى است ، بىنياز مطلق و برى از همهء نواقص موجود به جهت بعد مادى وجود آدمى است .\r\n28 - أَلَّذىِ كَلَّمَ مُوسى تَكْلِيماً ، وَأَراه مِنْ اياتِه عَظِيماً ، بِلا جَوارِحَ وَلا أَدَواتٍ وَلا نُطْقٍ وَلا لَهَواتٍ ( خداوندى كه سخن با موسى ( ع ) به ميان آورد و از آيات خود عظمتى را به آن حضرت ارائه فرمود - بدون اعضاء و ابزار و بدون نطق با لب و دهان و گوشت پاره‌هاى كمك صوت و لفظ )\r\n\r\nآفريدن الفاظ از طرف خدا براى تكلم با موسى عليه السلام .\r\nحكمت و مشيت بالغهء خداوندى چنين بود كه با حضرت موسى ( ع ) كه يكى از رسولان أولو العزم است ، به وسيلهء سخن نيز ارتباط برقرار كند . بديهى است كه سخن گفتن در نوع انسانى كه يكى از بزرگترين و روشنترين وسايل تفهيم و تفهم انسانها در زندگى اجتماعى است ، مورد نياز خداوند نيست ، زيرا خداوند ذوالجلال براى القاء ارادهء خود به مخلوقات ، از هر طريق قدرت دارد حتى نظم قانونى الفاظ و جملات كه در كلام معمولى مردم بايد هر يك از عناوين مبتداء و خبر ، فعل و فاعل و صفت و موصوف در جاى معين خود قرار بگيرد و خود مستلزم قرار گرفتن در طول زمانى معين ، يا انتزاع زمانى معين از ترتيب و نظم كلمات مىباشد ، در بارهء كلام خداوندى امكان ناپذير است ، زيرا اراده خداوندى براى به وجود آمدن كلام متشكل از كلمات و حروف تدريجى الوجود ، نيازى به ارادهء هر يك از اجزاء كلام به ترتيب اصول و قواعد سخنى نمىباشد . از طرف ديگر همانطور كه امير المؤمنين ( ع ) مىفرمايد : خداوند با حضرت موسى ( ع ) تكلم فرمود ، بدون اعضاء و ابزار و بدون نطق با لب و دهان و گوشت پاره‌هاى كمك صوت و لفظ .\r\n29 - بل إن كنت صادقا أيّها المتكلَّف لوصف ربّك ، فصف جبريل و ميكائيل و جنود\r\n","description":"","footnote":"","page_name":" 265 ","page_number":268},
  {"content":"\r\nالملائكة . . . ( اگر اى كسى كه در توصيف پروردگارت خود را به زحمت و تصنع وادار كرده اى راست مىگويى ، جبرئيل و ميكائيل و سپاه فرشتگان مقرب را . . . توصيف كن . . . )\r\n\r\nعدهء فراوانى از اشخاص بوده‌اند و هستند كه به جهت ناتوانى از درك ذات خداوندى\r\nوجود بديهى آن ذات اقدس را منكر مىشوند يا در آن ترديد روا مىدارند .\r\nيكى از بهانه‌هاى نابخردانه كه باعث شده است عده اى فراوان از اشخاص كه به جاى تحصيل معرفت و حكمت ، كارمندى اين دو حقيقت ( معرفت و حكمت ) را براى خود انتخاب نموده‌اند ، به جهت ناتوانى از درك ذات خداوندى ، قيافهء ترديد در بارهء وجود خدا يا انكار آن وجود بديهى را به خود مىگيرند و از اين راه يك نمرهء عالى در مقام انديشه به خود مىدهند و سپس در درون خود مجسمه اى از قهرمان علم و فلسفه از خود مىسازند و دور آن طواف مىكنند و آن قدر راه گوش خودشان را با تعريف و تمجيد غرض ورزان و ناآگاهان و قدرتهاى اداره كنندهء آنان مىگيرند كه صداى سازندهء :\r\n\r\nنردبان خلق اين ما و من است\r\nعاقبت زين نردبان افتادن است\r\nهر كه بالاتر رود ابله تر است\r\nكاستخوان او بتر خواهد شكست\r\n\r\nنمىشنوند . و نمىشنوند كه :\r\n\r\nگوش باز و چشم باز و اين عما\r\nحيرتم از چشم بندى خدا\r\n\r\nامير المؤمنين در اين خطبهء مباركه براى نجات دادن كسانى كه در اين لجن خودخواهى دست و پا مىزنند و براى جلوگيرى از نزديك شدن ساده لوحانى كه به وسيله اين گمراهان ضد علم و معرفت ، به اين لجن نزديك مىشوند مىفرمايد : تو اى خودخواه تصنع پرست كه توانايى توصيف مخلوقات خداوندى را مانند جبرئيل و\r\n","description":"","footnote":"","page_name":" 266 ","page_number":269},
  {"content":"\r\nميكائيل و ديگر فرشتگان ندارى ، از مغز محدود و ناتوانت چه توقع دارى كه بتواند ذات خدا را توصيف نمايد و با نظر به سخنانى ديگر از امير المؤمنين ( ع ) در بارهء حيرت در حقيقت موجودات پايينتر از مجردات ، مانند جانداران پست و غير ذلك ، معلوم مىشود كه آن اصل ناتوانى مغز بشرى از وصول به حقايق اشياء كه مىتوان گفت همهء حكما و صاحبنظران علمى آن را قبول دارند ، مورد تصديق آن حضرت نيز مىباشد . به عنوان نمونه : در خطبهء 186 مىفرمايد : . . . و متبلدة ارممها و الياسها على احداث بعوضة ما قدرت على احداثها و لا عرفت كيف السبيل الى ايجادها و لتحيرت عقولها فى علم ذلك و تاهت و عجزت قواها ( اگر همه جانداران . . . و مردم نادان امتها و زيركان و هوشمندهاى آنان براى ايجاد يك پشه اتفاق كنند ناتوان خواهند گشت و عقول آنان براى به دست آوردن علم به ماهيت و چگونگى ايجاد آن موجود ضعيف متحير خواهد ماند و تمامى نيروهاى آنان در راه اين مقصد گم و ناتوان خواهد گشت )\r\nسپس امير المؤمنين ( ع ) براى امكان ناپذير بودن توصيف خداوندى به يك قانون كلى در باب معرفت اشاره مىفرمايند : 30 - فانما يدرك بالصفات ذوو الهيئات و الادوات و من ينقضي اذا بلغ امد حده بالفناء . . . ( جز اين نيست آنچه كه به وسيله صفات درك مىشود ، داراى اشكال و ابزار و آلات مىباشد و هنگامى كه پيك اجل بر درش فرا رسد ، زندگيش پايان يابد . . . )\r\n\r\nقانون توصيف اشيا در بارهء خدا جريان ندارد .\r\nمنشأ اصلى اين قانون در قرآن مجيد آيهء شريفهء * ( فاطِرُ السَّماواتِ وَ ) * ( 1 )  ( چيزى مانند او نيست ) مىباشد و اگر اين اصل را هم در نظر بگيريم كه :\r\n","description":"","footnote":" ( 1 ) . سورهء شورى ، آيه 11 . ","page_name":" 267 ","page_number":270},
  {"content":"\r\n\r\nمتحد نقشى ندارد اين سرا\r\nتا كه مثلى وانمايم مر ترا\r\n\r\nقضيهء فوق با الويت بىنهايت ثابت مىگردد .\r\nبه هر حال ، به اين جهت كه براى شناساندن حقايق چه طبيعى و چه فوق طبيعى ، معرّف لازم است و هر معرّفى متشكل از اجزايى است كه مجموعا بايد روشنتر از معرف ( حقيقت تعريف شده ) باشد ، و خداوند به جهت تجرد حقيقى ، از هرگونه جزء مبرّا است ، و هيچ حقيقتى روشنتر از وجود خدا نيست ، پس خداوند قابل تعريف و توصيف نمىباشد . به اضافهء اين كه هر حقيقتى را كه به عنوان جزء يا اجزاء تعريف براى خداوند سبحان در نظر بگيريم ، قطعى است كه به جهت تعين كيفى يا كمّى و جوهرى و زمانى و فضايى و غير ذلك ، منافات با بىنهايت بودن دارد در حالى كه خداوند بىنهايت مطلق است . و آنگهى هر معرف يا جزئى از معرف را كه در نظر بگيريم مغز بشرى به جهت خاصيت ذاتى پديده‌ها و فعاليتهايى كه دارد ، بايد نوعى احاطه و اشراف به آن معرف ( تعريف شده ) داشته باشد و بديهى است كه چنين احاطه و اشراف به ذات و صفات خداوندى امكان ندارد .\r\n\r\nوصيت به تقوى\r\n33 - أوصيكم عباد اللَّه بتقوى اللَّه الَّذى ألبسكم الرّياش ، و أسبغ عليكم المعاش ( اى بندگان خداوند ، شما را به تقواى الهى توصيه مىكنم كه لباس به شما پوشاند و معيشت شما را فراهم ساخت ) براى بررسى تقوى و هدف و نتايج آن مراجعه فرماييد به : مجلد سوم از ص 338 تا ص 342 ( هدف اعلاى تقوى ورزيدن از ديدگاه قرآن ) و مجلد پنجم از ص 63 تا ص 67 ( تقوى و ترس و هراس و برحذر بودن از خدا ، يعنى چه ) و مجلد ششم از ص 27 تا ص 31 ( نبرد در راه حيات معقول حافظ تقوى است . ) و مجلد يازدهم ص 7 و 8 ( از خورشيد زندگى در راه كمال برخوردار شويد كه مرگ بر همه\r\n","description":"","footnote":"","page_name":" 268 ","page_number":271},
  {"content":"\r\nشما سايه افكنده است . ) همين مجلد از ص 19 تا ص 27 ( خيرخواهى در بارهء خويشتن و شتاب براى توبه و پيروزى بر شهوت از عاليترين علامات تقوى است ) و مجلد سيزدهم از ص 58 تا ص 74 ( آن تقواى الهى كه همهء نقصها و عيوب را منتفى مىسازد و راه كمال را پيش پاى آدمى هموار مىنمايد . ) و ( براى وصول به آن هدفى كه غرض و غايت زندگى است ، تقوى ضرورت دارد ) و همين مجلد از ص 144 تا ص 147 ( براى تقوى كه عمل به اصل الاصول است ، اجتناب از آرايشها و اغواهاى شيطان مطرود ضرورت دارد )\r\n34 - فلو أنّ أحدا يجد إلى البقاء سلَّما ، أو لدفع الموت سبيلا ، لكان ذلك سليمان بن داود عليه السّلام ( اگر كسى مىتوانست نردبانى براى جاودانگى پيدا كند يا براى دفع مرگ راهى پيش گيرد ، قطعا اين شخص سليمان بن داود عليه السلام بود كه همه وسايل و عوامل حيات براى او فراهم بود . بقيهء جملات مبارك به جهت روشن بودن نيازى به توضيح و تفسير ندارد .\r\nبه اين جهت كه امير المؤمنين عليه السلام در خطبهء شماره 109 در بارهء مرگ توصيف مشروحى فرموده‌اند و اين جانب نيز تفسير مختصرى در بارهء آن مطرح نموده‌ام ، لذا در اين مورد ضرورتى براى تفسير مفصل در بارهء مرگ ديده نمىشود . در مواردى كه از مجلدات اين ترجمه و تفسير بحثى به ميان آمده است در پاورقى اشاره مىكنيم : ( 1 )  41 ، 42 - قد لبس للحكمة جنّتها ، و أخذها بجميع أدبها ، من الإقبال عليها ، و المعرفة بها ، و التّفرّغ\r\n","description":"","footnote":" ( 1 ) . مجلد چهارم از ص 298 تا ص 304 و مجلد پنجم از ص 8 تا ص 11 و مجلد نهم از ص 21 و 22 و همين مجلد از ص 280 تا ص 291 و مجلد دهم از ص 118 تا ص 120 و مجلد دهم از ص 137 تا 149 و همين مجلد از ص 270 تا ص 272 و مجلد يازدهم ص 7 و 8 و مجلد سيزدهم از ص 18 تا ص 23 و از ص 39 تا ص 41 و از ص 46 تا ص 51 و از ص 78 تا ص 81 و از ص 85 تا ص 87 و از ص 91 تا ص 93 و از ص 122 تا ص 126 و از ص 208 تا ص 211 و از ص 225 تا ص 230 و مجلد هجدهم از ص 107 تا ص 119 و از ص 142 تا ص 148 و مجلد نوزدهم از ص 87 تا ص 91 . ","page_name":" 269 ","page_number":272},
  {"content":"\r\nلها فهي عند نفسه ضالَّته الَّتي يطلبها ، و حاجته الَّتي يسأل عنها . . . ( آن انسان كامل و وارسته سپرى از حكمت پوشيد و جميع آداب حكمت را فراگرفت - از روى آوردن به آن و تحصيل معرفت و اشتغال به علم و عمل به آن . حكمت را براى نفس خويشتن همان گمشده اى تلقى كرد كه آن را مىجست و نيازى براى خويشتن مىدانست كه آن را طلب مىكرد . . . )\r\n\r\nكيست اين انسان وارسته و كامل\r\nمفسران نهج البلاغه در تعيين اين شخص اختلاف نظر دارند . مقدمتا بايد در نظر گرفت : تقطيع مرحوم سيد رضى قدس سره در اين مورد از جملات خطبهء مباركه كه باعث اختلاف نظر شده است ، نابجا بوده است و كاش سيد رحمة اللَّه عليه اين كار را انجام نمىداد . به هر حال بهترين توضيحى كه در نقل نظريات و در آنچه كه احتمال آن در عبارت قوىتر است ، محقق مرحوم حاج ميرزا حبيب الله هاشمى خويى داده است .\r\nاين محقق مىگويد « علامه مجلسى مىگويد : جمله مورد بحث اشاره است به حضرت قائم عليه السلام و شارح معتزلى ( ابن ابى الحديد ) اين نظريه را از شيعه اماميه نقل كرده است و صوفيه مىگويند : مقصود امير المؤمنين عليه السلام ، ولى خدا در روى زمين است در نظر آنان دنيا از ابدال و اولياء خالى نيست . » [ اين مطلب در كتاب مثنوى چنين آمده است :\r\n\r\nپس به هر دورى وليّى قائم است\r\nآزمايش تا قيامت دائم است 
  ]\r\n\r\nالبته اين كه همواره در روى زمين انسانها وارسته اى وجود دارند ، صحيح است ، ولى حضرت مهدى قائم عجل اللَّه فرجه دوازدهمين امام فرزند امام حسن عسكرى سلام اللَّه عليه يك شخص معين و ولى اللَّه اعظم است كه مطابق روايات فوق متواتر از شيعه و سنّى در موقعى كه روى زمين پر از ظلم و جور خواهد بود ، ظهور فرموده و روى\r\n","description":"","footnote":"","page_name":" 270 ","page_number":273},
  {"content":"\r\nزمين را با عدل و داد پر خواهد كرد . فلاسفه گفته‌اند : مراد امام عليه السلام انسان عارف است . و معتزله گفته‌اند : مقصود امام عليه السلام عالم به عدالت و توحيد است و آنان چنين گمان كرده‌اند كه خداوند امت اسلامى را از گروهى از مردان با ايمان كه عالم به توحيد و عدل مىباشند ، خالى نمىگذارد . و تحقق اجماع به اعتبار حجت قول اين علما مىباشد و به اين جهت كه شناخت عين اين انسانهاى وارسته بسيار دشوار است ، لذا اجماع جميع آنان حجت تلقى مىشود . شارح معتزلى ( ابن ابى الحديد ) بعد از نقل اين اقوال مىگويد و بعيد نيست كه مقصود امير المؤمنين عليه السلام امام قائم ( ع ) از آل محمد ( ص ) در آخر الزمان باشد در آن موقع كه خداوند او را خواهد آفريد اگر چه در اين زمان وجود ندارد و در سخن پيامبر ( يا در علم كلام ) چيزى وجود ندارد كه دلالت به وجود او در اين زمان داشته باشد . در بارهء ظهور و قيام آن حضرت همهء فرقه‌ها و مذاهب اسلامى اتفاق نظر دارند به اين كه دنيا و پديده تكليف به پايان نمىرسد مگر با وجود او . سپس مرحوم محقق خويى مىگويد : مىگويم اين كه مىگويد : منظور امام حضرت مهدى ( ع ) است ، بعيد نيست همانطور باشد كه مىگويد ، زيرا آن حضرت با آن صفات موصوف و مظهر آنها است . سپس مرحوم محقق خويى براى اثبات نظريهء شيعه اماميه كه مىگويد : آن حضرت ( ع ) متولد شده و تا ظهور در جامع بشرى زنده بوده و آن موقع قيام به عدل و داد خواهد فرمود ، دلايلى مىآورد .\r\nدر سخنان امير المؤمنين عليه السلام در خطبهء صدم ، بحث مختصرى در بارهء حضرت مهدى محمد بن الحسن العسكرى عجل اللَّه فرجه الشريف مطرح نموديم و در آن جا وعده كرديم انشاء اللَّه در ساحت اين مجلدات از مسائل مربوط به دولت جهانى كه جهان در انتظار آن است . . . مشروحا بحث خواهيم كرد . اينك با عنايات خداوندى به اين مبحث بسيار با اهميت مىپردازيم :\r\n","description":"","footnote":"","page_name":" 271 ","page_number":274},
  {"content":"\r\n","description":"","footnote":"","page_name":" 272 ","page_number":275},
  {"content":"\r\n\r\nحضرت مهدى عليه السلام و حكومت الهى او در روى زمين\r\n","description":"","footnote":"","page_name":" 273 ","page_number":276},
  {"content":"\r\n","description":"","footnote":"","page_name":" 274 ","page_number":277},
  {"content":"\r\nبسم الله الرحمن الرحيم\r\n\r\nبشر به كجا مىرود و در انتظار چيست\r\nاين همان سؤال بسيار با اهميت است كه خردمندان آگاه از موجوديت انسان و صاحبنظران اقوام و ملل ، از آغاز تاريخ بشرى تاكنون همواره براى خود و ديگر انسانهاى عاقل و انديشمند مطرح نموده‌اند .\r\nدر بارهء انگيزه اين سؤال و پاسخهايى كه به آن داده مىشود ، مطالب مهمى را مىتوان مورد بررسى قرار داد . از آن جمله : مطلب يكم - چند عامل را مىتوان به عنوان انگيزه مزبور در نظر گرفت . از آن جمله :\r\n\r\n- يك - عدم رضايت به وضع موجود\r\nكه غالبا دامنگير اغلب مردم جوامع است كه از مشاهدهء پايمان شدن حقوق انسانها و تجاوز و تعديلهايى كه گريبان اكثريت چشمگير آنان را به سختى مىفشارد ، ناشى مىگردد . اين نارضايتى و كراهت ، تنها بر احساس ناگوار و نابسامانىهاى زندگى بشرى مبتنى است كه فرداهايى را مىخواهد كه از ناملايمات رها گردد ، بدون اين كه واقعا فردايى را كه بشر در آن موقع نجات پيدا خواهد كرد ، بشناسد و آن را بخواهد . به عبارت معمولتر ، چنين اشخاصى رهايى از وضع دردآور زمان خود را مىخواهند ، بدون اين كه از فرداى آن زمان اطلاعى و خبرى داشته باشند . اينان كه طالب فردايى مجهولند ، قربانيان تخيلات\r\n","description":"","footnote":"","page_name":" 275 ","page_number":278},
  {"content":"\r\nبىاساس خود هستند :\r\n\r\nعمر من شد برخى فرداى من\r\nواى از اين فرداى ناپيداى من\r\n\r\n\r\nدو - عدم رضايت تكاملى\r\n- گروه‌هاى بسيار فراوانى از كمال يافتگان نوع بشرى ، در هر زمانى كه زندگى مىكنند ، در هر موقعيتى از فرهنگ و تمدن بشرى كه قرار بگيرند ، موقعيتى بالاتر از آن را مىجويند و قناعت به وضع موجود نمىنمايند .\r\nاين كه نبايد به هيچ موقعيتى از كيفيت زندگى در روى زمين قانع شد ، مستند به يك احساس ريشه داريست كه اگر عوامل تخدير آن را خاموش نسازد ، بشر با استناد به آن ، همواره به آيندهء عالىتر از گذشته مىنگرد و آن را به طور جدّى مىخواهد . اساسىترين عامل اين گريز از وضع موجود ، همان گونه كه اشاره كرديم همان احساس است كه ريشه از لزوم گسترش ذات « من » در همهء جهان هستى مىگيرد ، زيرا اين احساس هرگونه وضع موجود را كه بشر به دست آورده و در آن به زندگى مىپردازد ، مانند زندانى مىبيند كه ديوارها و سقف آن را خود وى ساخته و پرداخته است . اگر چه اين زندان تجسمى از بهترين فرهنگها و تمدنهاى ساختهء انسانى باشد . در اين دنيا كه كميتهاى محدود كننده و كيفيتهاى رنگ آميزى كننده ، زندگى او را محدود و مشخص مىسازد ، نمىتواند ذات يا « من » خود را زندانى كند - زيرا هر آنچه كه ذات « من » آدمى آن را دريافت و بر آن مسلط شد ، كوچكتر از « من » انسان خواهد نمود اگر چه جهان هستى باشد . اين گونه اشخاص اگر چه عالىتر از گروه يكم مىانديشند ، با اين حال ، اينان نيز نتوانسته‌اند انگيزهء اصلى گريز از وضع موجود و گرايش به آيين را ، آن چنان كه حقيقت در اين مسئله ايجاب مىكند ، دريابند .\r\n\r\nسه - عدم رضايت مقدس\r\n- اين عدم رضايت ، عاليترين انگيزه از سه قسم است كه تاكنون دو قسم آن را طرح و بررسى نموده‌ايم . توضيح اين قسم چنين است كه انسان\r\n","description":"","footnote":"","page_name":" 276 ","page_number":279},
  {"content":"\r\nداراى استعدادها و قوا و سرمايه‌هاى بسيار و خيره كننده اى است ، به طورى كه همان گونه كه در دو قسم گذشته متذكر شديم ، هيچ وضع و موقعيتى او را نمىتواند اشباع كند اگر چه عاليترين فرهنگها و تمدنها و جوامع را براى خود تهيه كرده باشد ، زيرا عظمت « من » او در حديست كه هيچ چيزى نمىتواند او را احاطه كند و اشباعش نمايد و به قول عده اى از صاحبنظران فلسفى شرق مانند مولوى و متفكران غرب مانند پاسكال : « انسان موجوديست كه مركزش همه جا [ يا در مركز همه جا است 
  ] و محيطش هيچ جا نيست . » از طرف ديگر هيچ گونه پيشرفت و گسترش علمى و سلطه اى در اين كيهان بزرگ نتوانسته است « من » او را به موقعيتى كه خود براى خود ساخته است ، قانع نمايد .\r\nو اين عدم قناعت يك پديدهء بىاساس نيست ، بلكه ريشه‌هاى آن را بايد از بعد گرايش جدى او به ماوراى طبيعت كه جزء ذات ناب و فطرت سليم او است ، جستجو كرد ، نه از سطوح و ابعاد طبيعى محض « من » زيرا « من » با اين سطوح و ابعاد ، هم تلقين پذير است و هم تخدير پذير و هم قابل انحراف از اصل « صيانت ذات تكاملى » به خودخواهى تباه كنندهء ، خود و جامعه . « من انسانى » با آن بعد گرايش به ماوراى طبيعت است كه با عامل « عدم رضايت مقدس » همواره در انتظار ايام الله ( روزهاى الهى ) بسر مىبرد .\r\nاين كه گفتيم : ريشه‌هاى عدم قناعت به وضع موجود اگر چه عاليترين تمدن و فرهنگ ساختهء مغز و دست او باشد ، بايد از بعد گرايش جدى او به ماوراى طبيعت جستجو شود ، گمان نمىرود مورد ترديد و شك كسى باشد .\r\nجمله اى كه شما ذيلا مىبينيد اگر چه گفته يك متفكر بزرگ غربى است ، ولى دلايل و شواهدى كه موجب بروز چنين عقيده و سخنى شده است ، مورد قبول همهء صاحبنظران\r\n","description":"","footnote":"","page_name":" 277 ","page_number":280},
  {"content":"\r\nمذهبى و غير مذهبى است . جمله چنين است : « پيش راندنهاى عظيم دسته جمعى ، امور بشرى را اداره مىكنند و در يك موقع معين به حالت منطقى ، يعنى به تعادل ، يعنى به عدل سوقشان مىدهند ، نيرويى مركب از زمين و آسمان ( طبيعت و ماوراى طبيعت ) از بشريت حاصل مىشود . و بر او حكمفرمايى مىكند ، اين نيرو يك نشان دهندهء معجزات است . و مىتوان منتظر بود كه اين قدرت اسرار آميز ترقى در يك روز زيبا ، شرق و غرب [ يعنى اختلافات تفرقه انگيز انسان و انسانيت را 
  ] در قعر يك گور مواجه سازد [ يعنى اختلافات بىاساس را از بين ببرد . 
  ] و امامان را با بناپارت در داخل هرم بزرگ به مكالمه وادارد . در انتظار آن روز ، تأملى ، ترددى ، دوران توقفى در پيشرفت روز افزون عقول نيست . » [ بينوايان - ويكتور هوگو - ج 2 ص 337 و 338 
  ] در جملاتى پيش از عبارات فوق چنين آمده است : « ترقى به طور كلى در طريق حل اين مسئله مىكوشد .\r\nمولوى چه زيبا مىگويد :\r\n\r\nمىبده اى ساقى آخر زمان\r\nاى ربوده عقلهاى مردمان\r\nخاكيان زين باده بر گردون زنند\r\nاى مىتو نردبان آسمان\r\nبشكن از زندان در و ديوار را\r\nوارهان جان را ز زندان غمان\r\nترك ساقى گشت و در ده كس نماند\r\nگرگ ماند و گوسفند و تركمان\r\n\r\n[ ديوان شمس تبريزى 
  ] « يك روز حيرت همه را فرا خواهد گرفت - چون نوع بشر بالا مىرود ، بالتبع قشرهاى ته مانده نيز از منطقهء فلاكت بيرون مىآيند - محو بينوايى با يك ارتفاع سادهء سطح صورت خواهد گرفت ، هر كس در اين راه حل متبرك شبهه كند خطا كار است » ( ص 337 ) اين عبارات را هم مورد دقت قرار بدهيم : « آيا آينده خواهد رسيد به نظر\r\n","description":"","footnote":"","page_name":" 278 ","page_number":281},
  {"content":"\r\nمىرسد كه چون اين همه تيرگى مخوف ديده مىشود ، آدمى تقريبا مىتواند اين پرسش را بر زبان آورد . [ تيرگى مخوف چيست 
  ] مواجههء خودخواهان و بينوايان چه ملال انگيز است نزد خودخواهان ، احكام ناحق ، ظلمات پرورش اشرافى ، اشتهايى كه بر اثر مستى افزون مىشود ، گيجى حاصل از خوشگذرانى كه آدمى را كر مىكند ، ترس از رنج بردن كه در بعضى از اين اشخاص تا به پايهء كينه توزى نسبت به رنجبران مىرسد ، يك رضاى تأثر ناپذير ، انانيتى چنان نخوت آميز كه جان را در بند مىنهد ، نزد بينوايان ، حرص ، حسد ، بغض از ديدن شادمانى ديگران ، تكانهاى شديد جانور انسانى در راه تسكين جوع ، قلوب انباشته از تيرگى ، غصّه احتياج ، شئامت ، جهلى ناپاك و بسيط . آيا هنوز هم بايد چشم سوى آسمان بالا برد آيا نقطه درخشانى كه آدمى در آن تشخيص مىدهد از همان نقطه‌ها است كه خاموش مىگردند بسى وحشت آور است مشاهدهء كمال مطلوب كه اين گونه در اعماق تاريكىها ناپديد شده و اين قدر كوچك ، دور افتاده ، ناديدنى ، درخشان ولى محاط در همهء اين تهديدات عظيم منحوس است كه ديو آسا پيرامونش هجوم كرده‌اند ، با اين همه بيش از ستاره اى كه در دهان ابرها است ، در خطر نيست . [ همين مأخذ ، ص 339 
  ] شما مضامينى را كه در عبارات فوق مىبينيد به هيچ وجه نمىتوانيد به يك فرهنگ خاص اقليمى و نژادى و تمدنى نسبت بدهيد . ما اين مطالب را چكيده اى از فرهنگ عالى متن كلى دين الهى مىدانيم كه روزى بشريت را در برابر سقوط اخلاقى ، و حيات اجتماعى معقول و حيات سياسى و حقوقى مبتنى بر تكامل و رشد انسانى را نجات خواهد داد و مشعله فروزان فرا راه او نصب خواهد كرد . آيا شما هم مانند ما مشابهت كامل ما بين مطالب بالا و ابياتى از مولوى احساس مىكنيد اينك ابيات مولوى :\r\n\r\nاى فلك در فتنهء آخر زمان\r\nتيز مىگردى بده آخر امان\r\nخنجر تيزى تو اندر قصد ما\r\nنيش زهر آلوده اى در فصد ما\r\n\r\n","description":"","footnote":"","page_name":" 279 ","page_number":282},
  {"content":"\r\n\r\nزوبعان زيرك آخر زمان\r\nبرفزوه خويش بر پيشينيان\r\n\r\nكه ماييم خلاصهء همهء تمدنها و فرهنگهاى گذشته ماييم كه سر به كهكشانها كشيده و چشم به اعماق ذرات بنيادين طبيعت دوخته‌ايم ، ماييم تكامل يافتهء همهء ادوار تاريخ بشر كه پشت سرگذاشته است با اين حال اين كمال يافتگان :\r\n\r\nحيله آموزان جگرها سوخته\r\nفعلها و مكرها آموخته\r\n\r\nو همهء اصول اخلاق عالى انسانيت را از دست داده و آنها را نابود كرده ، تنها به اين علت كه آنها براى ما سودى ندارند\r\n\r\nصبر و ايثار و سخاى نفس و جود\r\nباز داده كان بود اكسير سود\r\n\r\nاينست منطق فراگير امروز كه از همه جا صداى سود به گوش مىرسد و هيچ هدفى براى زندگى جز منفعت نمىبيند ( يتى ليتاريانيسم ) .\r\n\r\nمىبده اى ساقى آخر زمان\r\nاى ربوده عقلهاى مردمان\r\nخاكيان زين باده بر گردون زنند\r\nاى مىتو نردبان آسمان\r\nبشكن از باده در زندان غم\r\nوارهان جان را ز زندان غمان\r\nترك ساقى گشت و در ده كس نماند\r\nگرگ ماند و گوسفند و تركمان\r\n ( 1 )  آيا شما دنياى امروز را با آن همه ادّعاى دروغين در بارهء تكامل و پيشرفت در اين ابيات نمىبينيد اين كه براى سامان دادن به وضع نابسامان بشر يك قدرت الهى لازم است در ابيات اخير با صراحت كامل مشاهده مىشود .\r\n","description":"","footnote":" ( 1 ) . منظور مولوى از ترك ، نژاد معينى نيست ، بلكه مقصود او آن چپاولگران هستند كه هيچ اصل و قانونى براى خواسته‌هاى خود نمىشناسند . ","page_name":" 280 ","page_number":283},
  {"content":"\r\nمطلب دوم - همهء ما با اين پديدهء بسيار با عظمت روانى آشنايى داريم كه هر اندازه هم فضاى درون آدمى تيره و تار گردد ، بالاخره يك روزنهء بسيار معنادار در آن جا وجود دارد كه دريچهء خود را بر فضاى درون انسانى باز مىكند و نور درخشانى را كه كلمهء اميد بهتر از همهء كلمات آن را مىرساند ، در آن فضا ارائه مىدهد . اين همان نور اميد است كه هر كسى را در طول زندگى بارها از مرز زندگى و مرگ برمىگرداند . جامعه شناسان و كسانى كه به طور جدى با علوم انسانى سر و كار دارند و تا اعماق استعدادها و ابعاد او نفوذ مىكنند و از سرگذشت زندگى اين نوع بزرگ كه انسان ناميده مىشود ، اطلاع لازم را دارند ، مىدانند كه بشر به طور كلى با اميد به حقيقتى زندگى مىكند كه ساختهء او و طبيعت نمىباشد . بلكه ما فوق او و طبيعت است . شعلهء اين اميد با يكى از دو موضوع خاموش مىگردد . 1 - وسايل تخدير كه داراى انواع فراوانى است و متأسفانه هر چه انسانها به پيشرفت نايل مىگردند ، اين وسايل نيز گسترده تر و عميقتر مىگردد 2 - رنگ آميزى كردن مواد و موضوعات زندگى دنيوى با مطلق بودن و بىنهايت بودن مانند امتيازات مادى ، علم ، آزادى ، محبوبيت ، مقام و امثال اين امور . در صورتى كه با نظر به ماهيت و مختصات آنها به اين نتيجه مىرسيم كه هيچ يك از آنها نمىتواند جاى آن حقيقت ما فوق انسان و طبيعت را كه مورد اميد عالى ما است بگيرد ، زيرا هر يك از آنها به اضافه آن كه محدود و نسبى مىباشد ، بعدى از ابعاد انسان را اشباع مىنمايد ، اين در صورتى است كه امور مزبور بر مبناى قانون و اصل استوار شده باشند ، و در غير اين صورت آن امور هر اندازه هم كه مطلوب و منشأ امتياز باشند ، نتيجه اى جز همان سود و بهره اى كه جنبهء طبيعى محض انسان مىخواهد ، در بر نخواهند داشت . اين اميد در نهاد هر انسان رشد يافته اى كه درون او از پليدىها پاك است و بر مبناى فطرت صافى فعاليت مىكند ، شعله ور است . آيا به راستى همين اميد نيست كه ما را از برافراشتن پرچم سفيد تسليم به مرگ در برابر سختترين ناملايمات فردى و اجتماعى باز\r\n","description":"","footnote":"","page_name":" 281 ","page_number":284},
  {"content":"\r\nمىدارد قطعا چنين است . و اگر چنين اميدى در درون انسانها اصالت نداشت ، هيچ انسان حسّاس و دارندهء جوشش براى پيشرفتهاى حقيقى بنى نوع انسانى و هيچ عاشق عدالت و حق و آزادى واقعى ، رضايت به زندگى پرملامت و تيره و تار نمىداد . اگر چه « جبران خليل جبران » ابيات زير را به طور مستقيم در بارهء ابديت و اين كه تنها ابديت است كه مىتواند زندگى در اين دنيا را توجيه كند ، سروده است ، ولى باز اساس مطلب خود را بر اميد استوار ساخته است . به اضافه اين كه همان ملاك عظمت اميد به ابديت كه وصول انسان به عاليترين هدف حيات است ، در عرصهء اين زندگانى دنيوى نيز [ با در نظر گرفتن نسبت به اين دنيا 
  ] قابل وصول است ، زيرا برپا شدن حكومت عدل محض در اين دنيا است كه نفوس انسانها را شكوفا مىسازد و طعم ابديت را به آنان مىچشاند . ابيات « جبران خليل جبران » چنين شروع مىشود : 1 -\r\n\r\nيا نَفْسُ لَوْلا مَطْمَعِى بِالْجُندِ\r\nما كُنتُ أَعِى لَحْناً تُغَنِّيه الْدُّهُوُرْ\r\n2 - بَلْ كُنْتُ أَنْهى حاضِرِى قَسْراً\r\nفَيَغْدُوا ظاهِرىِ سِرّاً تُوارِيِه الْقُبُورْ\r\n\r\n1 - ( اى « من » اگر اميدى به ابديت نداشتم ، هرگز آهنگى را كه روزگار مىنوازد گوش نمىدادم . ) 2 - ( بلكه از هم اكنون ادامهء حياتم را با قدرت جبرى قطع مىنمودم و نمايش وجودم در عرضه هستى را تبديل به راز پنهانى مىنمودم كه گورها آن را مىپوشاند . ) طغرايى در لامية العجم معروفش مىگويد :\r\n\r\nأُعَلِّلُ الْنَّفْسَ بِاْلأمالِ أَرْقُبُها\r\nما أَضْيَقَ الْدَّهْرَ لَوْ لا فُسْحَةُ الأَمَلِ\r\n\r\n( نفس خود را با آرمانها قانع و اميدوار مىسازم چه تنگ است روزگار عمر آدمى اگر گشايش آرزو و اميد نباشد ) در سالهاى گذشته بحثى در باره اميد و انتظار داشتم كه هم مستقلا و هم در كتاب\r\n","description":"","footnote":"","page_name":" 282 ","page_number":285},
  {"content":"\r\nمقالات به چاپ رسيده است . هم به جهت مناسبت شديد و هم به احتمال اين كه آن بحث در دسترس مطالعه كنندهء محترم نباشد ، آن را در اين جا با اضافات و توضيحاتى مىآوريم :\r\n\r\nاميد و انتظار\r\n« او با توست ، تو با او نيستى . در شكوفا ساختن اميدهاى رو به تكامل ، تو پاى به راه درنه و هيچ مگوى . خود را بگويدت كه چون بايد رفت . » اين عيد بزرگ را كه زادروز منجى عالم بشريّت حضرت مهدى ( ع ) و ياد آورندهء بزرگ آرزوى ابدى و مقدّس بشر است و محرّك اصيلترين جنبشهاى بشر دوستانه ، به شما تبريك مىگويم و اميدوارم بيان گوشه اى از اعتقاد ريشه دار اسلامى به مهدويت براى دوستان عزيز سودمند افتد . قبل از ورود به بحث اصلى ، مقدّماتى را بررسى مىكنيم :\r\n\r\n1 - بايستى جريان تدريجى واقعيّات محاسبه شود .\r\nوقتى ميان شما و هدفى كه به آن خواهيد رسيد مقدارى فاصلهء زمانى وجود داشته باشد ، شما در انتظار وصول به آن هدف خواهيد بود .\r\nمردم بر حسب گنجايش روحى گوناگونى كه دارند ، در مورد انتظار هم مختلف مىباشند : گروهى هستند كه همواره مىخواهند هدفهاى زندگى آنان بدون فاصله در مقابل ديدگانشان برويد . اين نفوس ضعيف هميشه در دنيا با ناكامىها روبرو مىشوند ، زيرا جريان قانون زندگى و مشيّت خدا چنين است كه بايستى براى به دست آمدن هدف ، حوادث كم و زيادى تدريجا سير كند .\r\nهيچ كس در اوّل فروردين ماه به شاخه‌هاى درخت سيب براى جستجوى سيب خيره نمىشود . آيا تاكنون ديده‌ايد مادرى در روز پنجم از انعقاد نطفه آمادهء زاييدن كودكى\r\n","description":"","footnote":"","page_name":" 283 ","page_number":286},
  {"content":"\r\nكامل الخلقه باشد گفتيم اشخاصى كه هميشه مىخواهند آنچه را هدف قرار داده‌اند ، بدون گذشت زمان و جريان رويدادهاى مربوطه كه در جويبار زمان گسترده است دريابند ، نفوسى ضعيف و كم طاقت مىباشند . براى اينان اميدى در زندگانى وجود ندارد . زيرا با آن روش مخالف طبيعت كه در پيش گرفته‌اند ، دائما با شكست روبرو مىشوند . مانند كسى كه در كلاسهاى ابتدايى است و مثلا انتظار دارد در كلاس ششم دانشمند شود . هنگامى كه كلاس ششم را تمام كرد و ديد مانند ابن سينا نشده است ، با شكست روبرو گشته و زندگى برايش تلخ مىشود .\r\nگروه ديگرى هستند كه تا حدودى با وضع جريانات طبيعى آشنايى دارند . اينان مىدانند هر ميوه اى در هر فصلى روى شاخهء درخت پيدا نمىشود . اينان مىدانند براى رسيدن به ساحل يك اقيانوس ، كشتى مجهّزى لازم است تا پهنهء بسيار وسيع اقيانوس را درنوردد . اينان مىدانند براى اين كه عقل يك انسان به رشد كامل خود برسد ، بايستى ده‌ها سال بگذرد تا معرفتى بيندوزد ، تجربه‌هاى تلخ و شيرين را انجام دهد ، و در فراز و نشيب و سنگلاخهاى زندگى ورزيده شود . براى اين گروه انتظار و اميد مفهوم شايسته اى دارد . آنها براى رسيدن به هدف اميدوار مىشوند و انتظار مىكشند . آيا در اين دنيا باطلتر از اين سخن ، چيزى به گوش شما رسيده است كه « همواره بايد فضاى زمين روشن باشد و هرگز شب فضاى زمين را فرا نگيرد » با اين كه حركات قانونى اجزاى منظومهء شمسى تاريكى شب را ضرورى مىسازد . حال كه ما در دوران غيبت در شب تاريك ، روزگار سپرى مىكنيم ، نه تنها بايد ضرورتهاى زندگى در شب را فراموش نكنيم ، بلكه بايد همهء شئون زندگى خود را در اين شب كه بامدادش ظهور خورشيد حق و حقيقت است ، با دقت و تلاش و تكاپوى بيشتر مراعات كنيم ، نه اين كه بنشينيم و بگوييم : وقتى كه روز فرا رسيد ، به تكاپو مىافتيم ، زيرا معناى اين پندار نابخردانه چيزى جز اين نيست كه شب زندگى نبايد كرد و بايد مرد\r\n","description":"","footnote":"","page_name":" 284 ","page_number":287},
  {"content":"\r\n\r\n2 - چگونه اميد را با خيالات مخلوط نكنيم\r\nمادامى كه در اين دنيا هستيم و داراى خواسته‌هاى بىنهايت مىباشيم و جهان طبيعى هم فهرستى از موضوعات خواسته‌ها را نشان مىدهد ، اميد و آرزو هم در قاموس بشرى وجود خواهد داشت . از آن طرف فعاليّت و جريانهاى ذهنى به جهت فراوانى كه دارند ، روح ما را همواره به خود مشغول مىسازند و نيز انديشه‌هاى منطقى كه واقعيّات را مطرح مىكنند ، به جهت محدوديّتى كه دارند ، نمىتوانند تمام فعاليّت و جريانات ذهنى را در راه خود استخدام كنند . از همين جا خيالات توليد مىشوند و اكثر فعاليّتها و جريانات ذهنى ما را تشكيل مىدهند . اين خيالات كارى با واقعيّتهاى زندگى مادّى و معنوى ما ندارند . لذا اغلب بىپايه و پوچ هستند و باعث صرف انرژى بيهوده مىگردند .\r\nمهمترين فرقى كه بين خيالات و اميد وجود دارد ، اينست كه خيالات عبارت است از : « جريان صور مخلوط از واقع و ساختگى در صفحهء ذهن انسانى بدون اين كه توانايى تحريك داشته باشد » . در صورتى كه : اميد به جهت تعلَّق به واقعيّات و خواستن آنها ، جنبهء تحريك به سوى موضوعاتى دارد كه اميد انسانى به آنها تعلق گرفته است . ما بايستى در زندگانى بكوشيم خيالات سست و بىپايه را با اميد اشتباه نكنيم و هر چه در ذهن ما خوب و مورد تمايل جلوه مىكند ، به عنوان موتور محرّك زندگى تلقّى نكنيم . » امير المؤمنين ( ع ) فرمود : « انّ اخوف ما اخاف عليكم اثنان اتّباع الهوى و طول الامل » .\r\nشديدترين ترسى كه در بارهء شما دارم ، دو چيز است : پيروى از هوى و هوس و آرزوى دور و دراز .\r\nبنا بر اين اوّلين شرط به ثمر رسانيدن اميد ، محاسبهء امكانات خود انسان است ، كه تا چه اندازه و به چه كيفيّت مىتواند با واقعيّات مفيد زندگى تماس پيدا كند ، و عدم مراعات\r\n","description":"","footnote":"","page_name":" 285 ","page_number":288},
  {"content":"\r\nاين شرط ، تلفات سنگين به شخصيّتهاى انسانى وارد مىسازد ، زيرا مادامى كه محاسبهء دقيق در امكانات خود انسان و كميّت و كيفيّت واقعيّات انجام نگيرد ، پديدهء اميد هميشه لرزان و سست بوده و به جاى اين كه محرّك زندگى باشد ، موجب ناراحتى و يأس خواهد بود .\r\nبه قول آن دانشمند انسان شناس الهى : « اميد بر روى اضطراب ، چون نفت بر روى آب مىسوزد و روشنايى مىدهد . اين شعله شناور همواره بر روى آلام بشرى زبانه مىكشد . » درخشندگى اميد بايستى به يك منبع اصيل نور متّصل باشد تا بتواند آدمى را تحريك كند .\r\n\r\n3 - هدفى كه اميد را توليد مىكند\r\nاز آن جا كه اميد يك پديدهء روانى ناظر به آينده و هدف است ، ارزش آن وابسته به هدفى است كه اميد را توليد مىكند . از اين جهت هيچ تفاوتى ميان ارادهء فعلى به يك اقدام فعلى و اميد كه به هدف موجود در آينده پيوستى دارد ، ديده نمىشود .\r\nاگر بخواهيم ارادهء شخص را در باره كارى كه فعلا مىخواهد انجام دهد ارزيابى كنيم ، مجبوريم كار مفروض را ارزيابى كنيم . همچنين اگر بخواهيم اميد را ارزيابى نماييم ، بايستى ببينيم هدفى كه مورد اميدوارى است ، چيست جاى ترديد نيست كه : هر چه هدف انسان عالىتر باشد ، اميد كه به آن هدف بسته است ، عالىتر و با ارزشتر خواهد بود . مثلا گاهى انسان فقط هدفهاى جزئى و مادّى شخصى را براى خويش منظور مىدارد ، مانند جاه ، ثروت و شهرت ، به اين علَّت كه براى پيش برد مقاصد مادّى او در اين دنيا مؤثر مىباشند . اميدوارى مربوط به اين موضوعات بسيار پست است و اگر براى خود شخص مفيد باشد ، شايد براى ديگران مضرّ باشد .\r\n","description":"","footnote":"","page_name":" 286 ","page_number":289},
  {"content":"\r\nبر عكس اين گونه هدفها ، مقاصد عالى انسانى و الهى است . بايستى گفت اميد بستن به اين گونه هدفهاست كه عظمت بشر را در تاريخ ما چه در صورت داشتن دانش و چه در صورت رادمردى و چه در شكل تمدّن به معناى عمومى ، اثبات كرده است .\r\nبنا بر اين شايسته است بگوييم : اگر عامل تحرّك تاريخ چند جزء اساسى دارد ، يكى از اجزاى اساسى آن اميد است .\r\n\r\n4 - شخص اميدوار در قلمرو هدف گام برمىدارد .\r\nشخص يا جامعه اى كه اميد وصول به يك هدف در روح آنان پديدار گشته است ، چنين نيست كه در امتداد اين اميد ، حالت خلاء روحى را سپرى كنند . توضيح اين كه مردم معمولى گمان مىكنند هنگامى كه انسان هدفى را براى خود مشخّص ساخت و آن هدف مطابق جريانات قوانين هستى قابل وصول بود ، از آغاز منظور نمودن هدف تا رسيدن به آن ، دست او خالى بوده و اميد برايش لذّتى روانى است كه فقط جنبهء تسليت دارد .\r\nاين گمان بيهوده ايست كه با نظر به حركات سطحى اشخاص معمولى دست مىدهد .\r\nما بايستى در اين باره دقّت بيشترى بنماييم . هنگامى كه حقيقتى را هدف قرار داديم ، دو موضوع براى ما مطرح مىگردد : اول اين كه با توجّه به اين نكته كه هدف مزبور احتياج به گذشت زمان و سپرى شدن رويدادهاى زيادى دارد ، و ما نمىتوانيم قطعه اى از زمان را بريده ، كنار بگذاريم ، و همچنين نمىتوانيم جريان قانونى رويدادها را نديده گرفته و حصول هدف را بدون آنها توقّع داشته باشيم ، به اين جهت هدف مزبور براى ما قيافهء دورنمايى را دارد كه به سوى آن حركت مىكنيم . با اين نظر در راه هدف گام برمىداريم و تدريجا به آن نزديك مىشويم .\r\n","description":"","footnote":"","page_name":" 287 ","page_number":290},
  {"content":"\r\nدوّم اين كه روح انسان به جهت داشتن خاصيّت شگفت انگيز دريافت هدف ، با اين كه مىداند وصل به هدف به گذشت زمان نيازمند است ، با اين حال گويى فعلا در قلمرو هدف گام برمىدارد .\r\nبراى توضيح اين مسئله شايسته است حوادث گذشته را در روح محاسبه كنيم . گروهى از حوادث براى انسان رخ مىدهد ، سپس مدّتى طولانى از آن حوادث مىگذرد ، ولى از آن جهت كه آن حوادث بسيار با اهميّت بوده ، هر گاه انسان به ياد آنها مىافتد ، مانند اينست كه زمانى كه از وقوع آن حوادث سپرى گشته بر كنار مىشود ، و انسان خود را در ميان آن حوادث مىبيند . مثلا جنايتى كه به كشته شدن فرزند دلبندش منجر گشته است ، بيست سال پس از زمان جنايت موقع به ياد آوردن آن گويى در همين لحظه جنايت را مىبيند .\r\nهدفى كه در آينده براى انسان منظور شده است ، اگر واقعا هدف باشد ، دوران اميد وصول به آن هدف خلاء نيست ، بلكه انسان در قلمرو هدف گام برمىدارد .\r\nبه همين جهت است كه گفته شده است : اغلب مردم به گمان اين كه هدف و ايده آلى در آينده به دست خواهد آمد ، اين حقيقت را از دست مىدهند كه : آينده بودن زمان ، نبايستى اثر فعلى هدف و ايده آل را كنار گذارد . . . اگر شما بدانيد معشوق شما حقيقتا در آينده به شما خواهد رسيد ، از موقع تصوّر آن وصال ، روح شما شكفتگى خود را نشان خواهد داد .\r\nبه بيت ذيل درست توجّه كنيد :\r\n\r\nدل گواهى مىدهد البتّه يارم مىرسد\r\nاضطرابم بيش شد ، بىشك نگارم مىرسد\r\nعمرِ هجر آخِر شد و صبح وصالم رخ نمود\r\nديگر از غم ، غم ندارم غمگسارم مىرسد\r\n\r\nيك مثال ديگر اين قضيّه را كاملا روشن مىسازد ، كه اگر براى روح انسان حقيقتى به\r\n","description":"","footnote":"","page_name":" 288 ","page_number":291},
  {"content":"\r\nعنوان هدف و ايده آل جلوه نمايد ، خود را در آن غوطه ور مىبيند ، اگر چه زمان به وجود آمدن هدف فرا نرسيده باشد .\r\nاين مثال مصداق روش مردان الهى در زندگانى است . ملاقات پيشگاه خداوندى پس از مرگ به عنوان هدف و ايده آل نهايى به وسيلهء تمام پيامبران و متفكَّرين الهى براى تمام بشريّت عرضه شده است . ولى مىبينيم مردم در بارهء اين هدف به دو گروهند : گروهى مردمان معمولى هستند كه مىگويند : ملاقات پيشگاه خداوندى پس از گذشت ساليان عمر و مرگ و سپرى شدن جهان برزخ و فرا رسيدن رستاخيز خواهد بود .\r\nپس اين ملاقات راه بس دور و درازى دارد ، لذا در كردار و گفتار آنها اثر و نقشى از اين ملاقات ديده نمىشود .\r\nگروه دوّم ، مردمان الهى هستند . آنان نيز مىدانند كه ملاقات پيشگاه الهى به گذشت زمان نيازمند است ، ولى از آن جهت كه ايمان و يقين آنها در عاليترين حدّ ايمان و يقين است ، لذا تمام لحظات زندگانى آنان در پيشگاه الهى سپرى مىشود . انتظارى كه در اين گونه اميد وجود دارد ، در حقيقت انتظار غم انگيزى كه از فقدان مطلوب نمودار مىگردد . نمىباشد . بلكه اين انتظار شبيه به انتظار سيراب شدن كسى است كه ليوان آب در دست دارد و هر لحظه اى مىتواند از آن بياشامد .\r\n\r\n5 - بايستى اميد و انتظار ما در بارهء حضرت بقية اللَّه ( عج ) مانند اميد و انتظارى باشد\r\nكه مردان الهى در بارهء ملاقات پيشگاه خداوندى دارند روى چهار بحث گذشتهء ما بايستى اميد و انتظار ظهور حضرت بقيةاللَّه ( عج ) را شايسته تر از تصوّرات معمولى درك كنيم ، و بدانيم كه جريان مشيّت خداى بزرگ در بارهء جهان هستى چنين است : باغبان با ديدن هستهء گل و آب و خاك مناسب ، گل شكوفا را مىبيند . با كاشتن و نهفتن آن هسته در زير خاك طراوت و زيبايى گل او را خندان و شادمان مىسازد . به موقع راه رفتن ، زير پاى خود را مىبيند كه مبادا آن هستهء\r\n","description":"","footnote":"","page_name":" 289 ","page_number":292},
  {"content":"\r\nدر خاك فرو رفته را پايمال نكند . براى چه . . براى آن كه باغبانى كه هستهء گل را در زير خاك پوشانيده است ، گل مىخواهد و گل دارد آيا ديده‌ايد باغبانى پس از آن كه نهالى را در زمين كاشت ، زيرش آتش برافروزد و ادّعا كند من درخت ميوه دار را نمىسوزانم مگر درخت ميوه دار غير از همين نهال است كه چند صباحى به طلوع آفتاب و تغذيه از مواد زمين و آب نيازمند مىباشد تو اى شخص الهى ، كه امروز به اميد ديدار رهبر الهىات نشسته اى و آه سوزان از درون شعله ورت بيرون مىآورى ، تو اى منتظر قدوم زمامدار عادل مطلق ، كه در دل شبهاى تاريك ، با وجودِ پشتِ پرده اى او ، به راز و نياز مىپردازى .\r\nاو با توست ، چرا تو با او نيستى اگر مىخواهى با او باشى ، همين مزرعه و گلشن روى زمين را نظاره كن ، اين جاست جايگاه شكفتن آن دسته گل ابديّت .\r\nآيا مىدانى كه هوى و هوس پرستى تو ، ستمكارى تو بر ديگران ، بىاعتنايى تو به دستورات الهى ، پايمال كردن اين مزرعه و گلشن است كه دسته گل خندان تو از همان جا سر برخواهد زد هر بامداد كه از خواب شبانه برمىخيزى ، دست به سوى آن خداى بزرگ كه در همه جا حاضر است بلند كن و بگو : الْلَّهُمَ ارِنَا الطَّلْعَةَ الرَّشيدَةَ وَالغُرَّةَ الْحَميدَةَ ( بار پروردگارا ، آن جمال دلرباى با عظمت و آن سيماى محبوبت را به ما نشان بده . ) مىگويى : از كجا بدانم كه محبوب ابدى من چهرهء زيباى خود را به من نشان داده است . . پاسخ اين سؤال را از كردار و گفتار روزانهء خود بپرس اگر ديدى گفتار و كردار تو مطابق دستورات الهى و وجدان پاك صورت مىگيرد ،\r\n","description":"","footnote":"","page_name":" 290 ","page_number":293},
  {"content":"\r\nبدان كه آن محبوب زيباى ابديّت ، گام در نهانخانهء دل تو گذاشته است و تو كسى هستى كه اگر امروز دولت آن رهبر عادل الهى فرا رسيد ، شايستهء زندگى در زير پرچم الهى آن يگانه پيشواى بشريّت مىباشى .\r\nآرى ، اينست اميد و انتظار برگرديم و بار ديگر اين سؤال ( بشر به كجا مىرود ) را مطرح نماييم و از ديدگاه منابع اسلامى آن را بررسى كنيم . مقدمتا مىگوييم : اگر بخواهيم به پاسخ حقيقى اين سؤال برسيم ، نخستين قضيه اى كه با ما روياروى خواهد گشت اينست كه اغلب بشر امروزى نمىداند به كجا مىرود ، براى اين كه هدف كلى براى زندگى خود مشخص ننموده است و به همين جهت است كه اميد و انتظار براى يك آينده درخشان هم ندارد .\r\nدليل اين مدعا براى مردم آگاه بسيار روشن است ، آن دليل اينست كه اگر چنين هدف كلى را براى آيندهء خود در نظر داشت ، آن را توصيف و تعريف مىكرد و براى وصول به آن هدف نظم و انضباط و طرقى را به راه مىانداخت . ولى هرگز چنين تكاپويى از افراد بشر كه در مديريتهاى حقوقى و سياسى و فرهنگى معمولى زندگى مىكنند ، مشاهده نشده است . البته اين به آن معنى نيست كه بشر در گذرگاه خود نسبت به آينده بىخيال است ، يا هيچ اطلاعى در بارهء آن ندارد و هيچ گونه تصميم و كارى براى زندگى آينده از او ديده نمىشود . زيرا بديهى است كه بشر براى ادامهء حيات خود در اين دنيا كه آينده را دامنهء جبرى ديروز و امروز خود مىبيند ، تلاش مىنمايد ، ولى متأسفانه اين تلاش اغلب براى تأمين گسترش و تعميق زندگى مادى و تجملات آن در آينده و فراگير ساختن موجوديت مادى خود براى زمانهاى نزديك و دور مىباشد ، نه براى تكامل و رشد مغزى و روانى و روحى در آينده . واقعيت جاريه چنين نشان مىدهد كه هر جامعه اى براى آينده نسل نژاد خود و اقليم خود در به دست آوردن نيرومندترين وسايل منفعت و لذت و سلطه گرى تلاش مىكند ، نه براى تكامل آن نسل و نژاد از نظر اصول والاى\r\n","description":"","footnote":"","page_name":" 291 ","page_number":294},
  {"content":"\r\nانسانى ، چه رسد به اين كه ترقى و تكامل انسانى عموم بشر را منظور بدارند . خلاصهء پاسخ ما به سؤال مزبور مربوط به دو طرز تفكر و عمل خارجى بشريست كه مىخواهد يكى از آن دو را براى خود انتخاب كند . يكى از آن دو تفكر سودپرستى و لذت جويى و خودكامگى است .\r\nبديهى است كه اين روش به فساد و تباهى او مىانجامد ، همان گونه كه در همين دوران معاصر خود مىبينيم . آيا فسادى فوق « بيگانگى از خود و ديگران » تصور مىشود آيا فسادى بالاتر از سودپرستى كه منجر به خونريزىهاى شرم آور شده است ، امكان پذير است آيا تباهى بدتر از مسخ شدن انسان و مبدل شدن او به دندانه‌هاى ناآگاه ماشين وجود دارد اگر كسى با مشاهده اين نتايج فاسد و تباه كننده باز بگويد : « بشر با همين وضع به سوى ترقى و تكامل انسانى مىرود » يا نمىفهمد چه مىگويد ، يا اثر تخدير و مستى در او به قدرى شديد است كه فهم و تعقل او را مختل ساخته است ، يا غرض ورزى مىنمايد .\r\nطرز تفكر و عمل خارجى دوم بر اصول و مبانى انسانيت با ارزشهاى والايى كه دارد استوار است . اين روش ، اميد به نجات بشريت از تيرگىها و بينوايىها و انواع فساد و تباهى دارد . انسانهايى كه اين اميد را دارند ، افق آينده بشريت را روشن مىبينند و معتقدند بالاخره روزى فرا مىرسد كه عقول و وجدانهاى بشرى در مسير حقيقى خود به فعاليت مىپردازد و با واقعيات ناب روياروى مىگردد و طعم عدالت و آزادى و حقگرايى را واقعا مىچشد . اينان تفكرات خوب و سازنده و اعمال نيكوى خود را در دورانهاى ما قبل روزگار سعادت كه انتظار آن را مىكشند ، مقدمه اى براى تحقق يافتن چنان روزگارى مىدانند كه بار ديگر فروغ ربانى روى زمين را فرا مىگيرد و آرمانهاى اعلاى انبيا عليهم السلام و حكماى راستين تحقق پيدا مىكند . اينان همان گونه كه در مباحث آينده خواهيم ديد ، به جهت تصفيهء درون و تخلق به اخلاق اللَّه ، دوران حيات\r\n","description":"","footnote":"","page_name":" 292 ","page_number":295},
  {"content":"\r\nخود را در سايهء همان حقيقت كه اميد و انتظارش را دارند ، سپرى مىنمايند . متن كلى دين الهى كه از نوح و ابراهيم عليهما السلام تا محمد بن عبد اللَّه صلى اللَّه عليه و آله به بشريت ابلاغ شده است ، با صراحت يا با اشاره و تلويحا خبر از درخشش فروغ مزبور در روى زمين را مىدهد .\r\nآيات قرآنى در مواردى متعدد ، خبر از آيندهء روشن براى جوامع بشرى مىدهد و مىگويد : بالاخره روزگار عدل و داد و تحقق حيثيت و كرامت انسانى فرا خواهد رسيد .\r\nاز آن جمله : 1 - * ( وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الأَرْضِ وَنَجْعَلَهُمْ أَئِمَّةً وَنَجْعَلَهُمُ الْوارِثِينَ ) * ( 1 )  ( و ما اراده كرده‌ايم كه بر كسانى كه در روى زمين بىنوا شده‌اند احسان نماييم و آنان را پيشوايان و وارثان زمين قرار بدهيم ) 2 - * ( وَلَقَدْ كَتَبْنا فِي الزَّبُورِ ) * ( 2 )  ( بندگان صالح من هستند كه زمين را به ارث خواهند برد ) و امّا منابع حديثى در بارهء ظهور دولت حقه به امامت كبرى حضرت مهدى عجل اللَّه تعالى فرجه الشريف چه در مأخذ شيعه و چه در مأخذ اهل سنت فوق تواتر است يعنى به قدرى اين احاديث فراوان است كه محال است چنين احاديثى از پيامبر اكرم و ديگر حجّتهاى الهى صادر نشده باشد . به عنوان نمونه مراجعه فرماييد به گفتار عبد الرحمن بن خلدون : « أَلْفَصْلُ الْثَّانىِ وَالخَمْسُونَ فِى أَمْرِ الفاطِمِىِّ وَما يَذْهَبُ إِلَيْه الْنَّاسُ فِى شَأْنِه وَكَشْفِ الْغِطاءِ عَنْ ذلِك إِعْلَمْ أَنَّ فِى الْمَشْهُورِ بَيْنَ الكافَّةِ مِنْ أَهْلِ الأِسلامِ عَلى مَمِّر الأَعصارِ إنَّه لا بُدَّ فِى آخِرِ الزَّمانِ مِنْ ظُهُورِ رَجُلٍ مِنْ أَهْلِ الْبَيْتِ يُؤَيِّدُ الْدِّينَ وَيُظْهِرُ الْعَدْلَ وَيَتْبَعُه الْمُسْلِمُونَ وَيَسْتُولِى عَلَى المَمالِكِ الأِسلامِيَّةِ وَيُسَمَّى بِالمَهْدَىِّ . » ( 3 )  ( فصل 52 در امر فاطمى و آنچه كه مردم در بارهء او معتقدند ، و برداشتن پرده از\r\n","description":"","footnote":" ( 1 ) . سورهء قصص ، آيه 5 .  ( 2 ) . سورهء انبياء ، آيهء 105 .  ( 3 ) . مقدمه - الجزء الاول من كتاب العبر و ديوان المبتدأ و الخير فى ايام العرب و العجم و البربر ، تأليف عبد الرحمن بن خلدون ، ص 311 از انتشارات المكتبة التجارية - مصر . ","page_name":" 293 ","page_number":296},
  {"content":"\r\nروى اين امر ، بدان كه مشهور ميان عموم مسلمين در گذرگاه دروانهاى تاريخ اينست كه گريزى از ظهور مردى در آخر الزمان از اهل بيت پيامبر اكرم نيست [ يعنى چنين پيشوايى الهى حتمى است 
  ] او دين را تأييد مىكند و عدالت را آشكار مىسازد و گسترش مىدهد و مسلمانان از او پيروى مىكنند و بر تمامى ممالك اسلامى مسلط مىشود و مهدى نام او است .\r\n) ابن خلدون با اين اعتراف بسيار صريح ، مسائلى را خلاف اين اجماع و اتفاق نظر همهء علما و ارباب حديث مطرح مىنمايد . اگر درست تحليل كنيم خواهيم ديد طرز تفكر ابن خلدون در چنان مسئلهء قطعى ، از همان منطق توجيهى سرچشمه مىگيرد كه در بارهء خاندان عصمت داشته است . به هر حال ، بنا به تحقيق و تتبع بسيار ارزشمند دانشمند معظم آيت الله جناب آقاى لطف اللَّه صافى گلپايگانى در كتاب پرمحتواى منتخب الاثر فى الامام الثاني عشر شمارهء احاديث مربوط به حضرت مهدى صلوات اللَّه عليه متجاوز از صدها حديث است . ما در اين جا عناوين و شمارهء احاديثى را كه جناب آقاى گلپايگانى در كتاب مزبور آورده‌اند ، مطرح مىنماييم و مطالعه كنندگان محترم براى تحصيل اطلاع كامل بايد به همان كتاب مراجعه فرمايند : 1 - باب اول - در احاديثى كه دلالت مىكنند به اين كه امامان دوازده نفرند : 271 حديث . 2 - باب دوم - عدد امامان مطابق عدد نقباى بنى اسرائيل است : 40 حديث . 3 - باب سوم - ائمه دوازده نفر و اولين آن امامان امير المؤمنين على عليه السلام و حضرت مهدى ( ع ) يكى از آنان است : 133 حديث .\r\n4 - باب چهارم - ائمه دوازده نفر و اول آنان على عليه السلام و آخرين آنان حضرت مهدى ( ع ) است : 91 حديث . 5 - باب پنجم - دوازده نفر بودن ائمه كه آخر آنان حضرت مهدى عليه السلام است : 94 حديث . 6 - باب ششم - ائمه دوازده نفرند و 9 نفر آنان اولاد امام حسين عليه السلام هستند و در بعضى از آنها تصريح شده است كه حضرت مهدى از جمله آنان است : 120 حديث . 7 - باب هفتم - ائمه 12 نفرند و 9 نفر\r\n","description":"","footnote":"","page_name":" 294 ","page_number":297},
  {"content":"\r\nاز آنها از اولاد امام حسين عليه السلام و امام نهم از آنان قائم و مهدى آنان مىباشد : 107 حديث . 8 - باب هشتم - امامان 12 نفر تعيين شده و نامهاى آنان مشخص است : 50 حديث . فصل دوم - در بارهء احاديثى كه ظهور حضرت مهدى و نامها و اوصاف و خواص و شمايل و بشارت به او را مطرح مىنمايند : باب اول - ظهور و خروج آن حضرت : 657 حديث . باب دوم - حضرت مهدى سلام اللَّه عليه از عترت و اهل بيت و نسل پيامبر اكرم صلى اللَّه عليه و آله و سلم است : 389 حديث . باب سوم - نام و كنيه آن حضرت نام و كنيهء پيامبر اكرم است : 48 حديث . باب چهارم - شمايل آن حضرت : 21 حديث . باب پنجم - آن حضرت از اولاد فاطمه عليها السلام است : 192 حديث . باب هفتم - آن حضرت از اولاد امير المؤمنين عليه السلام است : 214 حديث .\r\nباب ششم - آن حضرت از اولاد فاطمه عليها السلام است : 192 حديث . باب هفتم - آن حضرت از اولاد سبطين ( امام حسن و امام حسين عليهما السلام ) است : 107 حديث باب هشتم - آن حضرت از فرزندان امام حسين عليه السلام است : 185 حديث . باب نهم - آن حضرت از ائمه 9 گانه از اولاد امام حسين عليهم السلام است : 160 حديث .\r\nباب دهم - او نهمين از اولاد امام حسين عليه السلام است : 148 حديث . باب يازدهم - او از اولاد على بن الحسين امام زين العابدين عليهم السلام است : 185 حديث . باب دوازدهم - او هفتمين فرزند از اولاد امام محمد باقر عليهما السلام است : 103 حديث .\r\nباب سيزدهم - او از اولاد امام صادق جعفر بن محمد عليهما السلام است : 103 حديث . باب چهاردهم - او ششمين فرزند از اولاد امام صادق عليه السلام است : 99 حديث . باب پانزدهم - او از نسل حضرت موسى بن جعفر امام هفتم است : 101 حديث . باب شانزدهم - او پنجمين فرزند از اولاد حضرت موسى بن جعفر امام هفتم است : 98 حديث . باب هفدهم - او چهارمين فرزند از اولاد امام على بن موسى الرضا عليهما السلام است : 95 حديث . باب هجدهم - او سومين فرزند از اولاد امام محمد بن على الرضا عليهم السلام است : 60 حديث . باب نوزدهم - او از اولاد امام على بن محمد\r\n","description":"","footnote":"","page_name":" 295 ","page_number":298},
  {"content":"\r\nبن على بن موسى الرضا عليه السلام است : 90 حديث . باب بيستم - او جانشين امام على النقى و فرزند ابو محمد الحسن عليهم السلام است : 146 حديث . باب بيست و يكم - نام پدر او حسن عليه السلام است : 147 حديث . باب بيست و دوم - او فرزند سرور كنيزان و بهترين آنان است : 9 حديث . باب بيست و سوم - هنگامى كه سه اسم پشت سر هم آمدند ( محمد ، على و حسن ) چهارم آنان حضرت قائم ( ع ) است : 2 حديث . باب بيست و چهارم - او دوازدهمين و خاتم امامان است : 136 حديث . باب بيست و پنجم - او است كه زمين را از قسط و عدل پرخواهد كرد بعد از آن كه با ظلم و جور پر بوده است : 123 حديث . باب بيست و ششم - براى او دو غيبت است كه يكى از ديگرى كوتاه تر است : 10 حديث . باب بيست و هفتم - براى او غيبت طولانى است تا آن گاه كه خدا اجازه خروج او را بدهد : 91 حديث . باب بيست و هشتم - علت غيبت آن حضرت - 7 حديث .\r\nباب بيست و نهم - در برخى از فوايد وجود آن حضرت و بهره مند بودن مردم از او در دوران غيبت و تصرف او در امور : 7 حديث . باب سىام - او داراى عمر طولانى است : 318 حديث . باب سى و يكم - او چهرهء جوان دارد و با مرور ساليان پير نمىشود : 8 حديث . باب سى و دوم - ولادت آن حضرت مخفى بوده است : 14 حديث . باب سى و سوم - بيعت هيچ كس در گردن او نيست : 10 حديث . باب سى و چهارم - او دشمنان خدا را مىكشد و زمين را از شرك و هرگونه جور و ظلم و سلطه جباران پاك مىكند و براى تأويل مىجنگد ، همان گونه كه رسول خدا صلى اللَّه عليه و آله و سلم براى تنزيل قرآن جنگيد : 19 حديث . باب سى و پنجم - او است كه امر خدا را اعلان و دين او را اظهار مىنمايد . او با يارى خداوندى تأييد مىشود و به وسيلهء فرشتگان الهى پيروز مىگردد و اسلام را بر روى زمين گسترش مىدهد و بر آن مسلط مىگردد و خدا زمين را به وسيلهء او احياء مىكند پس از آن كه زمين مرده باشد : 47 حديث . باب سى و ششم - او مردم را به هدايت و قرآن و سنت بر\r\n","description":"","footnote":"","page_name":" 296 ","page_number":299},
  {"content":"\r\nمىگرداند : 15 حديث . باب سى و هفتم - او از دشمنان خدا و رسول او و ائمه عليهم السلام انتقام مىكشد : 4 حديث . باب سى و هشتم - در آن حضرت سنتهايى از پيامبران است كه از آن جمله غيبت است : 23 حديث . باب سى و نهم - او با شمشير قيام مىكند و قيام او براى كسى كه پيش از آن ايمان نياورده است ، سودى نمىبخشد : 7 حديث . باب چهلم - همه مردم به او تسليم مىشوند - 1 حديث . باب چهل و يكم - سيرت ( رفتار ) آن حضرت : 30 حديث . باب چهل و دوم - زهد آن حضرت : 4 حديث .\r\nباب چهل و سوم - كمال عدالت و عدالت گسترى و امنيت در حكومت او : 7 حديث .\r\nباب چهل و چهارم - علم آن حضرت : 5 حديث . باب چهل و پنجم - جود و سخاى آن حضرت و كيفيت تقسيم مال : 13 حديث . باب چهل و ششم - خداوند متعال براى اتمام حجت بر دشمنان ، معجزات پيامبران را با دست او آشكار مىكند و ميراثهاى پيامبران با او است : 5 حديث . باب چهل و هفتم - آن حضرت ظهور نمىكند مگر بعد از امتحان شديد و قرار گرفتن مردم با ايمان در تنگىها و بلاهاى بزرگ : 24 حديث . باب چهل و هشتم - حضرت عيسى بن مريم عليهما السلام به او اقتدا مىكند : 8 حديث . باب چهل و نهم - صاحب پرچم او و آنچه كه بر آن پرچم نوشته شده است : 6 حديث .\r\nدر اين كتاب ( منتخب الاثر ) موضوعات مربوط به حضرت مهدى عليه السلام از فصل سوم تا فصل دهم كه هر يك شامل ابوابى است ، مطرح شده است و هر باب متشكل از احاديث متعدد است : فصل سوم - باب اول 214 حديث ، باب دوم 9 حديث ، باب سوم 19 حديث . فصل چهارم - باب اول 25 حديث ، باب دوم 27 حديث ، باب سوم 22 حديث . فصل پنجم - باب اول 12 حديث ، باب دوم 13 حديث .\r\nفصل ششم - باب اول 12 حديث ، باب دوم 37 حديث ، باب سوم 29 حديث ، باب چهارم 27 حديث ، باب پنجم 23 حديث ، باب ششم 38 حديث ، باب هفتم 12 حديث ، باب هشتم 7 حديث ، باب نهم 7 حديث ، باب دهم 17 حديث ، باب يازدهم\r\n","description":"","footnote":"","page_name":" 297 ","page_number":300},
  {"content":"\r\n11 حديث . فصل هفتم - باب اول 12 حديث ، باب دوم 7 حديث ، باب سوم 10 حديث ، باب چهارم 12 حديث ، باب پنجم 25 حديث ، باب ششم 2 حديث ، باب هفتم 129 حديث ، باب هشتم 30 حديث ، باب نهم 6 حديث ، باب دهم 2 حديث ، باب يازدهم 5 حديث ، باب دوازدهم 7 حديث . فصل هشتم - باب اول 14 حديث ، باب دوم 4 حديث . فصل نهم - باب اول 18 حديث ، باب دوم 4 حديث ، باب سوم 7 حديث ، فصل دهم - باب اول 9 حديث ، باب دوم 23 حديث ، باب سوم 54 حديث ، باب چهارم 10 حديث ، باب پنجم 23 حديث ، باب ششم 6 حديث ، باب هفتم 13 حديث .\r\n\r\nمدت حكومت الهى حضرت بقية الله عج اللَّه تعالى فرجه\r\nمدت حكومت الهى حضرت ولى عصر ارواحنا فداه در احاديث ، مختلف آمده است . مجموعا چهار مدت ذكر شده است كه از اين قرار است : 7 سال كه معادل 70 سال معمولى است ، در حقيقت هر يك سال از 7 سال معادل 10 سال مىباشد . 40 سال ، 3 سال و 10 سال . البته مسلم است كه روايات وارده در اين باب از جهات متعددى بايد مورد بررسى قرار بگيرد . آنچه كه به عنوان با اهميتترين جهات براى تحقيق در اين باب به نظر مىرسد ، موضوع كمى مدت اين حكومت الهى است . يعنى اين سؤال مطرح است كه اين مدت كم كه فرض كنيم 70 سال باشد ، آيا مىتواند به اضافهء جبران بينوايىها و تيره روزىهاى گذشته بشرى كه در قرون و اعصار متمادى گريبانگير او بوده است ، در جوامع انسانى آرمانها و اهداف عاليه را كه بشر قرنها در انتظارش نشسته بود ، به وجود بياورد به اين معنى كه آيا با توجه به تلفات غير قابل توصيف حقوق و ارزشهاى انسانى در همهء دورانها ، مىتوان آسايش آرمانى 70 سال را توجيه كنندهء حكمت خداوندى در تاريخ انسانى نمود يا نه براى پاسخ به اين سؤال ، اين\r\n","description":"","footnote":"","page_name":" 298 ","page_number":301},
  {"content":"\r\nحقيقت را بايد در نظر بگيريم كه فلسفهء ظهور حضرت بقية اللَّه ( عج ) همانند فلسفهء بعثت انبياء و رسولان الهى عليهم السلام است ، همان گونه كه منظور از برانگيخته شدن انبياء و رسولان الهى ابلاغ دستورات خداوندى و نصب مشعل فروزان هدايت بر سر راه كاروانيان بشريت است ، و امّا اين كه بشريت با چه كميت و كيفيت از آن ابلاغ و ارشاد و مشعل هدايت نتيجه گيرى خواهد كرد و تا چه مدتى بستگى به آگاهى و تعقل و فعاليتهاى وجدانى و اراده و تصميم و اختيار خود مردم دارد .\r\nخاتم رسولان محمد مصطفى صلى اللَّه عليه و آله و سلم نهايت تلاش را در راه ابلاغ رسالت و ارشاد مردم صورت داد و به اين وسيله حجت را از طرف خداوند اتمام فرمود تا آن جا كه براى هيچ كسى جاى عذر تراشى نماند . با اين حال ، اين خود مردم هستند كه بايد عقل و وجدان خود را براى گرديدن در مسير كمال راه بيندازند و به هدف اعلاى حيات خود نايل گردند . و اين مطلب را مىدانيم كه طولانى يا كوتاه بودن مدت ابلاغ و اجراى رسالت ، ضررى بر اصل آن وارد نمىسازد . دوران رسالت حضرت خاتم الانبياء عليه السلام 23 بوده است . و در اين مدت كم مشعل فروزان دين جاودانى اسلام را در جوامع بشرى نصب فرمود و رفت ، در صورتى كه براى انجام چنين كارى بعضى از پيامبران ديگر دو ، بلكه سه برابر مدت مزبور به فعاليت رسالت پرداختند و گسترش و عمق نتيجهء كار آنها بسيار كمتر و با كيفيت محدودتر از نتيجه كار پيامبر اسلام بوده است . اگر مدت رسالت حضرت نوح عليه السلام را در نظر بگيريم كه چند صد سال بوده است ، با اين حال شعاع فعاليت آن حضرت چه قدر اندك بوده است ، مسئله ما حل مىشود . حال ، دوران امامت و حكومت الهى حضرت مهدى ( عج ) نيز چنين است كه مقصود اصلى ابلاغ رسالت انسانى - الهى است ، اگر چه در طى ساليانى محدود باشد . بله ، مطابق منابع اسلامى ، حكومت آن حضرت فراگير همهء جوامع انسانى روى زمين مىگردد و عدل و داد و حقبينى و حقگرايى سراسر روى زمين را مىگيرد ، در صورتى كه در دورانهاى ديگر\r\n","description":"","footnote":"","page_name":" 299 ","page_number":302},
  {"content":"\r\nانبياء و اوصياء چنين نبوده است ، و اثر كار و فعاليت رسالت آنها در همهء جوامع بشرى در روى زمين نمودار نگشته است .\r\n46 ، 48 - أيّها النّاس ، إنّي قد بثثت لكم المواعظ الَّتي وعظ الأنبياء بها أممهم ، و أدّيت إليكم ما أدّت الأوصياء إلى من بعدهم و أدّبتكم بسوطي فلم تستقيموا و حدوتكم بالزّواجر فلم تستوسقوا . . . ( اى مردم ، من همه آن موعظه‌ها را كه پيامبران به امّتهاى خود نموده بودند به شما ابلاغ كردم و آنچه را كه جانشينان آنان پس از رحلت انبياء عليهم السلام از اين دنيا به مردم رسانده بودند براى شما ادا كردم و با اين تازيانه‌ام شما را تأديب نمودم ولى شما استقامت در راه دين نورزيديد ، من با نصايح و عوامل بازدارنده از معاصى و انحرافات جلوگيرى كردم ، شما نظم و انتظام نپذيرفتيد . . . ) شخصيتى ملكوتى با عشق به حق و عدالت ، با جدىترين تصميم و كار و پاكترين نيتها و روشنترين وجدان و با كاملترين عقل [ على بن ابي طالب ( ع ) 
  ] در ميان مشتى خودخواه ، جاهل ، كوته بين ، اينست شگفت انگيزترين پديده اى كه تاريخ بشرى به خود ديده است تنها نويسندهء اين سطور نيست كه با ياد آوردن اين پديدهء اندوهبار در دريايى از شگفتى فرو مىرود ، بلكه هر كسى كه اطلاع از هدف اعلاى زندگى انسانى و اصول و مبانى و ارزشها و عوامل و عناصر شخصيتهاى تكامل يافته داشته باشد ، همچنين تلخىها و ناگوارىهاى زندگى چنين انسانها را در محيطهاى اجتماعى نامناسب و غوطه ور در جهل و خودخواهى و انواع پستىها درك كند ، محال است خود را از شگفت زدگى عميق نجات بدهد . يكى از آن متفكران انسان شناس ، جبران خليل جبران است كه بعضى از عبارات او را در مجلد اول از همين ترجمه و تفسير آورده‌ايم .\r\nبه جهت اهميت شديد نظريهء او را به طور كاملتر در بارهء امير المؤمنين عليه السلام در اين مورد نيز مىآوريم : [ « محبت سه نفر از بزرگان انسانيت قلب جبران خليل را پر\r\n","description":"","footnote":"","page_name":" 300 ","page_number":303},
  {"content":"\r\nكرده است . اين سه نفر كمال انسانى را در زيباترين مظاهر و صافترين صفات آن مجسم نموده‌اند . . . اين سه نفر جز مسيح و محمد و على عليهم السلام چه كسانى مىتوانند باشند امّا گفتار او در بارهء مسيح و محمد عليهما السلام فراوان و استفاده او از عظمتهاى آن دو بزرگوار معروف است . امّا در بارهء على بن ابي طالب ( ع ) چه مىگويد جبران خليل به امام على ( ع ) به عنوان موجودى كه به عاليترين مرتبه از معانى وجود پيوسته است مىنگرد . او [ على ( ع ) 
  ] به كمال روحى اشتياق شديد داشته و آن را دريافته و با آن متحد گشته است . در نتيجه او ملازم روح كلى و مجاور و همداستان آن گشته است . جبران خليل ، امام على ( ع ) را نخستين مرد عرب مىبيند كه سرودهاى اين روح عام را در گوشهاى مردم دنيا طنين انداز كرده است و لبهاى او آن سرودها را يكى پس از ديگرى منتشر ساخته است . . . اما رسالت على ( ع ) براى مردم ، اين رسالت كامل و وافى بود ، ولى پيش از آن كه هدفها و مقاصد آن رسالت را به انسانها تكميل نمايد ، چشم از اين دنيا بربست . على ( ع ) از اين دنيا رفت ، تبسم بر لبانش ، زيرا نفس و وجدان او پر از آن حقيقت بود كه دلهاى بزرگ به وسيلهء آن آرامش پيدا مىكنند . او [ همان انسان كامل 
  ] بود كه اگر پاهايش در اين زندگانى ثبات و استقرار پيدا مىكرد ، اشيايى را تغيير مىداد .\r\nو او به هر حال ، پيامى داشت مانند ديگر پيامبران كه در ميان دودمانشان غريب و در ميان مردم روى زمين تنها بودند و در وطن خود با وحشت زندگى مىكردند ، آن پيامبرانى كه به قومى و در زمانى وارد مىشدند كه قوم آنان نبودند و زمان آنان نبود و با يك روحيهء فوق ارواح آن مردم زندگى مىكردند لذا چگونه آن مردم مىتوانستند آن ارواح بزرگ را درك كنند و او را يارى كنند ، آن انسان بزرگ را كه براى احياى آنان زندگى مىكرد و در راه آنها به شهادت رسيد . » اينست آنچه كه جبران مىگويد : « به عقيدهء من فرزند ابي طالب اولين عرب بود كه با روح كلى دمساز و همسايه و همداستان بود . و او اولين عرب بود كه لبانش صداى سرودهايى را به گوش قومى\r\n","description":"","footnote":"","page_name":" 301 ","page_number":304},
  {"content":"\r\nطنينانداز كرد كه پيش از او نشنيده بودند ، لذا ما بين عظمتهاى سخنان بليغ و تاريكىهاى سرگذشتشان گم گشتند . پس هر كس شيفته جلالت شأن او شد ، تكيه بر فطرت پاك داشت و هر كس با او از در خصومت وارد شد قطعا از مردم جاهليت بود .\r\nعلى بن ابي طالب رخت از اين دنيا بر بست در حالى كه شهيد عظمت خود بود . او از اين دنيا چشم بربست ، نماز ميان دو لبانش . او اين دنيا را ترك كرد ، اشتياق به پروردگار در دلش .\r\nعرب حقيقت مقام او را نشناخت تا از همسايگان آنان از قوم فارس مردانى برخاستند كه جواهر را از سنگريزه تشخيص مىدادند . او از اين دنيا رفت پيش از آن كه رسالت خود را كامل و وافى به بشريت ابلاغ نمايد ، ولى من او را چنين مجسم مىكنم كه پيش از آن كه چشمانش را از اين زمين بپوشد در حال تبسم بود . على بن ابي طالب اين دنيا را وداع كرد مانند آن پيامبران بينا كه به جامعه اى مىآمدند كه جامعهء آنان نبود و به قوم و زمانى مبعوث مىشدند كه قوم و زمان آنان نبود . ولى براى پروردگار تو در چنين پديده ، شأن [ و مصلحتى 
  ] است كه خود داناتر است . ( 1 )  ملاحظه مىكنيد كه جبران خليل در بارهء امير المؤمنين در چه حيرت و شگفتى فرو رفته است .\r\nولى اين جانب براى بر طرف نمودن حيرت و شگفتى جبران چنين عرض كرده‌ام كه : هدف از زندگى امير المؤمنين در ميان آن قوم و در چنان زمانى به جهت شايستگى آن قوم و مناسبت آن زمان نبود ، بلكه براى ارائه عظمت و كمال اعلاى انسانى بود كه در ميان چنان مردم نالايق و در چنان زمان و محيط نامناسب ، مانند خورشيد تجلى كرد و مشعل ارزشهاى انسانى را در گذرگاه آيندهء تاريخ بشرى نصب فرمود كه هزاران بلكه ميليونها انسانشناس بزرگ از مسلمانان و غير مسلمانان در روشنايى آن مشعلها ، بشريت را راهنمايى كنند .\r\n","description":"","footnote":" ( 1 ) . الامام على صوت العدالة الانسانيه ، ج 1 ، ص 363 و 364 ، جرج جرداق . ","page_name":" 302 ","page_number":305},
  {"content":"\r\n49 ، 51 - ألا إنّه قد أدبر من الدّنيا ما كان مقبلا ، و أقبل منها ما كان مدبرا و أزمع التّرحال عباد اللَّه الأخيار و باعوا قليلا من الدّنيا لا يبقى ، بكثير من الآخرة لا يفنى . . . ( آگاه باشيد ، آنچه كه از دنيا روى آورده بود ، پشت كرده و آنچه كه پشت كرده بود روى آورده است . بندگان صالح خداوند عزم كوچ از اين دنيا نمودند و اندكى از اين دنيا را كه پايدار نيست در برابر زيادى از آخرت كه فناناپذير است ، فروختند . . . ) اينك بيش از چند روز از تلاش و تكاپوى امير المؤمنين على بن ابي طالب عليه السلام در اين كيهان بزرگ كه براى آن حضرت و ديگر وارستگان بشريت معبد و رصد گاهى براى نظاره بر بىنهايت و انجذاب به سوى آن و براى حيوانات انساننما جايگاه اشباع خودخواهى و خودكامگىها بوده ، نمانده است .\r\nاگر چه همهء سخنان جانفزاى امير المؤمنين عليه السلام همواره آكنده از عطر ملكوت و روح اعلاى انسانى بود ، و همانطور كه آشنايان با سخنان اين بزرگوار مىدانند ، اين بار در سخنانى كه از دهان مبارك او درمىآيد ، صداى برداشتن گامهاى مبارك رو به مرز زندگى و مرگ و ورود به پيشگاه لقاء اللَّه شنيده مىشود و عطر جان نواز ابديت از آن سخنان بىسابقه مشام ارواح آشنايان را مىنوازد . حالا ديگر به هر طرف مىنگرد بادهاى طوفانى مهلك ارزشها را مىبيند كه وزيدن گرفته‌اند . انحراف خلافت الهى به سوى طغيانگرىهاى طواغيت خودپرست رو به گسترش است . به هر سو مىنگرد ، خودكامگانى را مىبيند كه مشغول تيز كردن شمشيرهاى يكَّه تازان ميدان قدرت و سلطه بر ناتوانان هستند ، گويا انتظار زمامدارانى را مىكشند كه همهء اصول انسانى و پيمانها را زير پا بگذارند و براى وصول به اهداف نابخردانه و ضد ارزشهاى انسانى ، هر جرم و خطايى را به عنوان وسيله مرتكب شوند و نام آن را هم بدون شرم و خجلت ، سياست مملكت دارى گذارند\r\n","description":"","footnote":"","page_name":" 303 ","page_number":306},
  {"content":"\r\nآرى ، به هر سو مىنگرد ، ديگر نه مالك اشتر را مىبيند ، نه ابو ذر غفارى را ، نه عمّار بن ياسر و نه ذو الشهادتين ( 1 )  و نه ابن التيهان ( 2 )  و ديگر برادرانش را كه در راه طلب حق و حقيقت از جان گذشتند و خونشان در صفّين به دست نابكاران دنياپرست بر زمين ريخته شد . كجايند كجا رفتند خدايا ، آنان را نمىبينم چگونه فراق آن همسفرانم را تحمل كنم در صورتى كه معاهدهء فداكارى تا از جان گذشتن در سفر رو به پيشگاه خدا با من بسته بودند .\r\n\r\nبِالأَمْسِ كانُوا مَعِى وَالْيَوْمَ قَدْ رَحَلُوا\r\nوَ خَلَّفُوا فِى سُوَيْدَاْ الْقَلْبِ نِيرانِاً\r\nنَذْرٌ عَلَىَّ لَئِنْ عادُوا وَإِنْ رَجَعُوا\r\nلأَزْرَعَنَّ طَرِيقَ الْرَّكْبِ رَيْحاناً\r\n ( 3 )  1 - ( آن شهداى راه حق و حقيقت تا ديروز با من بودند و امروز همهء آنان كوچ كرده و به جاى خود آتشهايى در مغز دل گذاشته و رفته‌اند . ) 2 - نذر مىكنم اگر برگردند به سوى من ، گل و ريحان در طريق آن سواران خواهم كاشت . ) نوف مىگويد : سپس دست مباركش را به محاسن شريفش زد و گريه اى ممتد فرمود ، سپس گفت : آه ، اسفا بر آن برادرانم كه قرآن را خواندند ، عمل به آن را براى حيات خود تحكيم كردند و در بارهء تكاليف خود انديشيدند و آنها را به جاى آوردند . سنت را احياء و بدعت را نابود ساختند . دعوت به جهاد شدند ، پاسخ به آن دعوت دادند و به رهبر اطمينان پيدا كرده ، از او پيروى كردند . سپس با بلندترين صدا ، ندا فرمود : جهاد ، جهاد ، اى بندگان خدا ، من در همين روز سپاه را تنظيم مىنمايم و هر كس بخواهد به سوى خدا\r\n","description":"","footnote":" ( 1 ) . ذو الشهادتين خزيمة بن ثابت است و ابن التيهان همان ابو الهيثم است .  ( 2 ) . ذو الشهادتين خزيمة بن ثابت است و ابن التيهان همان ابو الهيثم است .  ( 3 ) . در اصل مصرع چهارم دو بيت فوق بجاى « الركب » ، « الطف » است كه يكى از نامهاى كربلاست و اين دو بيت بعنوان زبان حال امام حسين يا حضرت زينب سلام الله عليهما سروده شده است كه پس از شهادت ياران سرور شهيدان بوده است . اين جانب ، فعلا كلمه اى كه بعنوان زبان حال امير المؤمنين عليه السلام به نظر رسيد « الركب » ( سواران ) مىباشد و نمىتوان آن را به كلمه اى ديگر تبديل كرد كه مناسبتر باشد . ","page_name":" 304 ","page_number":307},
  {"content":"\r\nحركت كند ، با من بيرون آيد . نوف مىگويد : آن گاه ده هزار نفر را به فرماندهى حسين عليه السلام و ده هزار نفر را به فرماندهى قيس بن سعد بن عباده و ده هزار نفر را به فرماندهى ابو ايّوب انصارى و لشكريانى را به فرماندهى فرماندهان ديگر تنظيم و بسيج فرمود و تصميم به مراجعت به صفين گرفت . جمعهء همان هفته نرسيده بود كه ابن ملجم ملعون او را زد . لشكريان در حال پراكندگى برگشتند و ما مانند گوسفندانى بوديم كه چوپانشان را گم كرده‌اند و از هر طرف گرگها آنها را بربايند .\r\nدر مجلد يازدهم در تفسير خطبهء هفتادم ، ناگهان حالتى در درونم احساس كردم كه از بيان آن با الفاظى كه وسيلهء تفهيم مقاصد ما انسانها به يكديگر است ، ناتوان ماندم .\r\nكاغذ و قلم را بر زمين گذاشتم و لحظاتى در صدد پيدا كردن چهرهء بزرگمرد مظلومى كه پس از خاتم الانبياء محمد مصطفى صلى اللَّه عليه و آله و سلم با عظمتترين شخصيت نوع بشرى است برآمدم . در حيرتى توصيف ناشدنى از فرو رفتن در درياى كرامت و حيثيت انسانى - ملكوتى آن فخر اولاد آدم ( ع ) فرو رفتم ، در اين حال ، بدون اراده و تصميم رسمى ، كلماتى كه در تفسير اين خطبه ملاحظه خواهيد فرمود بر زبانم جارى شد . ( 1 ) \r\n\r\nتكرار ترجمه و شرح خطبهء هفتادم\r\n\r\nترجمهء خطبهء هفتادم\r\nدر سحرگاه روزى كه ضربت شهادت بر تارك مباركش زده شد ، فرموده است 1 نشسته بودم كه چشمم اختيار از دستم ربود و در رؤيا فرو رفتم 2 و رسول خدا بر من ظاهر گشت 3 و عرض كردم : اى پيامبر خدا ، از امت تو چه كجىها و خصومت و\r\n","description":"","footnote":" ( 1 ) . ضمنا عرض مىكنم كه تكرار ترجمه و تفسير خطبه فوق را با اين كه در مجلد يازدهم آمده است ، به اين جهت كه ممكن است مجلد يازدهم در كتابخانه كسى كه اين مجلد ( 27 ) را به دست آورده است باشد . در اين مجلد نيز آوردم . ","page_name":" 305 ","page_number":308},
  {"content":"\r\nلجاجتها ديده‌ام . 4 پيامبر فرمود : بر آنان نفرين كن . 5 گفتم : خداوندا ، بهتر از آنان را به جاى آنان به من عنايت فرما 6 و براى آنان به جاى من شرى را جانشين بساز . 7 شريف رضى گفته است : مقصود امير المؤمنين ( ع ) از « اود » كجى 8 و از « لد » خصومت است . و اين از فصيحترين سخنان است . 9\r\n\r\nتفسير عمومى خطبهء هفتادم\r\n2 ، 3 - ملكتنى عينى و انا جالس فسنح لى رسولالله صلى الله عليه و آله و سلم ( نشسته بودم كه چشمم اختيار از دستم ربود و در رؤيا فرو رفتم و رسول خدا بر من ظاهر گشت ) آن مسافر حقيقى ديار ابديت ، در زندگى پرتلاش و مشقتش ، نشستن و خوابيدن براى آسايش نداشته ، دمى از حركت باز نمانده و همواره عشق بر لقاء اللَّه راحتى اين دنيا را از او سلب نموده بود ، زيرا :\r\n\r\nعاشقان بر سيل تند افتاده اند\r\nبر قضاى عشق دل بنهاده اند\r\n\r\nلحظاتى روى زمين نشست ، با اين حال :\r\n\r\nنيك بنگر ما نشسته مىرويم\r\nمىنبينى قاصد جاى نويم\r\n\r\nمگر مسافرى كه نشانى جانش را در مقصد خود ديده است ، مىتواند بنشيند مگر آن عاشق كمال كه از منبع فيض وجودش آگاهى يافته است ، مىتواند از حركت باز بماند\r\n\r\nدگر گفتى مسافر كيست در راه\r\nكسى كاو شد ز اصل خويش آگاه\r\n\r\nاگر اين عاشق دلباختهء حق در طول حيات خود ، نشستن را هم در برنامهء زندگيش منظور مىكرد ، به هيچ احدى نمىتوانست بگويد : برخيز و حركت كن .\r\n* ( قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّه ) * ( بگو به آنان : من فقط به شما يك پند مىدهم :\r\n","description":"","footnote":"","page_name":" 306 ","page_number":309},
  {"content":"\r\nقيام كنيد فقط براى خدا ) ( 1 )  اگر فرزند ابي طالب مىنشست و مىخوابيد ، چه كسى مىتوانست رنجديدگان قلمرو زمامداريش را براى آسايش بنشاند و به خواب راحتشان فرو برد . با اين حال ، سحرگاه آن شب كه قفس كالبد آن هميشه بيدار آخرين ساعات همدمى با روح ملكوتى اعلى را مىگذراند ، براى دقايقى چند بر زمينش نشاند و با صدايى ضعيف التماس كرد : يا على چند دقيقه اى در اين سحرگاه اسرار آميز با من بنشين . من از آغاز ديشب حركات بىسابقه اى در روح تو مىبينم ، تو همواره به ياد خدا بودى ، اين شبى كه لحظه به لحظه به پايانش مىرسيم ، اين جملهء ملكوتى لا حَوْلَ وَلا قُوَّةَ إلَّا بِالله را زياد تكرار مىكردى ، نگاه‌هاى بسيار پر معنى به طرف آسمان داشتى ، كدامين منزلگه را قصد كرده اى آن ذكر و نگاه و حركات غير عادى روح تو ، خبر از هجرت و مسافرتى مىداد كه من اطلاعى از آن ندارم . حالا بايد به كجا برويم من آماده‌ام ، من اطاعتت مىكنم ، مرا خوب مىشناسى ، در همه جا با تو بوده‌ام ، و مىدانم كه از من نرنجيده اى ، در سر كوى يتيمان و بينوايان با هم بوده‌ايم . در آن هنگام كه بيل بر زمين مىزدى تا براى آدميان از اين زمين خاكى غذا بيرون بياورى و در حفر چاه‌ها و به جريان انداختن چشمه سارها براى ادامهء حيات انسانها همراه و همكار تو بوده‌ام . در محراب عبادت ، آن گاه كه به عالم اعلاى ربوبى عروج مىكردى ، در همان جا به انتظارت مىنشستم ، وقتى كه از آن سفر الهى باز مىگشتى ، نوازشت مىدادم ، تا آن گاه كه وقت عروج و صعود ديگر مىرسيد ، ساعتها چشم به راه تو مىدوختم ، هيچ حركتى نمىكردم و موقع برگشتن مقدمت را تبريك مىگفتم . در ميدان كارزار نيز دمساز تو بودم ، به ياد ندارم كه حتى يك لحظه در آن صحنه‌هاى خونبار رهايت كرده و خود در گوشهء امن و آسايش آرميده باشم . من در زندگانى همواره تسليم و تابع تو بوده‌ام ، به گوشم فرمودى كه جز\r\n","description":"","footnote":" ( 1 ) . سورهء سبأ ، آيهء 46 . ","page_name":" 307 ","page_number":310},
  {"content":"\r\nصداى حق و واقع را به خود راه ندهد ، اطاعتت كردم . به چشمانم گفتى : در پهنهء بيكران هستى جز جلوه‌هاى مشيت با عظمت حق ، چيزى را مبين ، فرمان به گردن نهادم . به پاهايم گفتى كه جز مسير حق را نپيمايد ، من گامى جز در راه حق برنداشتم . به دستهايم دستور دادى كه جز براى حق حركت نكند و جز به بارگاه حق باز نگردد ، از اين فرمان هم لحظه اى تخلف ننمودم . حالا به هر كجا كه قصد كرده اى ، و تا هر منزلگهى كه دل بر آن داده اى ، با تو خواهم آمد . من از دورى راه نمىهراسم ، من از سنگلاخها و خارستانهاى مسير باك و پروايى ندارم . قفس خسته و رنجديده از درد فراق و اشتياق سخنها مىگفت و ناله‌ها مىكرد . على نشست و دست نوازش بر پيشانى قفس كشيد و مژه‌ها روى هم افتادند و لحظاتى نگذشته بود كه برادر و دمساز و هم كاروانش پيامبر اكرم ( ص ) كه ساليانى چند پيش از او ، اين كهنه رباط را كه دنيايش ناميده‌اند ، وداع گفته بود ، در مقابل ديدگان على ظاهر شد و گفت :\r\n\r\nاى مسيح خوش نفس چونى ز رنج\r\nكه نبود اندر جهان بىرنج گنج\r\nچونى اى عيسى ز ديدار يهود\r\nچونى اى يوسف ز اخوان حسود\r\nتو شب و روز از پى اين قوم غمر\r\nچون شب و روزى مدد بخشاى عمر\r\nآه از اين صفراييان بى هنر\r\nچه هنر زايد ز صفرا دردسر\r\nآن سزد از تو ايا كحل عزيز\r\nكه بيابد از تو هر ناچيز چيز\r\nز آتش اين ظالمانت دل كباب\r\nاز تو جمله اهد قومى بد خطاب\r\nكان عودى در تو گر آتش زنند\r\nاين جهان از عطر و ريحان آكنند\r\n\r\nيا رسول اللَّه ، همانطور كه دستورم داده بودى ، صبرها كردم و تحملها ورزيدم و شكيبايىها نمودم .\r\n\r\nدگرم بوارق غيب جان ز قيود كرده مجردا\r\nطيران روح ز حدّ تن دگرم كشيده بلا حدا\r\n\r\n","description":"","footnote":"","page_name":" 308 ","page_number":311},
  {"content":"\r\nدر آن موقع با اين كه به جمال والاى پيامبر اكرم مىنگريست و از نادانىها و هوى پرستىها و سستىهاى مردم شكوه‌ها مىكرد ، در درونش موج نيايش سركشيد : * ( قالَ رَبِّ إِنِّي دَعَوْتُ قَوْمِي لَيْلًا وَ . نَهاراً فَلَمْ يَزِدْهُمْ دُعائِي إِلَّا . فِراراً وَإِنِّي كُلَّما دَعَوْتُهُمْ لِتَغْفِرَ لَهُمْ جَعَلُوا أَصابِعَهُمْ فِي آذانِهِمْ وَاسْتَغْشَوْا ثِيابَهُمْ وَأَصَرُّوا وَاسْتَكْبَرُوا . اسْتِكْباراً ثُمَّ إِنِّي دَعَوْتُهُمْ . جِهاراً ثُمَّ إِنِّي أَعْلَنْتُ لَهُمْ وَأَسْرَرْتُ لَهُمْ . إِسْراراً فَقُلْتُ اسْتَغْفِرُوا رَبَّكُمْ إِنَّه كانَ ) * [ نوح آيه ، 5 تا 9 
  ] * ( وَقَدْ أَضَلُّوا كَثِيراً وَلا تَزِدِ الظَّالِمِينَ إِلَّا ضَلالًا . ) * [ نوح ، آيه 24 
  ] ( اى پروردگار من ، من شب و روز قوم خود را به سوى تو دعوت نمودم . دعوت من آنان را جز گريز چيزى نيفزود . و من هر وقت كه آنان را دعوت كردم تا آنان را ببخشى ، انگشتان خود را بر گوششان نهادند و لباسها را بر خود پيچيدند و اصرار به باطل ورزيدند و بناى استكبار را نهادند . من آنان را رها نكردم ، آشكارا به دعوت آنان به سوى تو پرداختم . سپس تبليغ رسالتم را بر آنان اعلان و گاه ديگر پنهانى تبليغ نمودم .\r\nسپس به آنان گفتم : بياييد به سوى خدا بازگشت كنيد ، او پروردگارى است بخشنده ) .\r\nخداوندا ، تو خود شاهدى كه آن تبهكاران از خود و خدا بيگانه ، نشنيدند و نپذيرفتند ( و عدهء فراوانى از مردم را گمراه كردند و آن همه مهربانىها و خيرخواهىها و دعوتهاى من ، جز ضلالت و سيه روزى بر ستمكاران نيفزود . ) و ديگر اين كه يا رسول اللَّه كاسهء صبر و شكيبايىام از طول فراق لبريز شده است .\r\n\r\nاين زمان جان دامنم بر تافته است\r\nبوى پيراهان يوسف يافته است\r\n\r\nديدار تو اى برگزيدهء محبوب خدا ، آتش اشتياقم را بر آن ديارى كه روح تو و ارواح ملكوتى از ديدار خدا برخوردارند شعله ورتر ساخت .\r\n\r\nاز براى حق صحبت سالها\r\nبازگو رمزى از آن خوشحالها\r\nتا زمين و آسمان خندان شود\r\nعقل و روح و ديده صد چندان شود\r\n\r\n","description":"","footnote":"","page_name":" 309 ","page_number":312},
  {"content":"\r\n\r\nمن چه گويم يك رگم هشيار نيست\r\nشرح آن يارى كه او را يار نيست\r\n\r\nعلى از آن رؤياى چند دقيقه اى به قفس باوفايش كه در انتظارش نشسته بود ، برگشت و آرام آرام تسليت و دلداريش داد و برخاست ، ولى قفس كالبدش آن آشيانهء شايستهء چنان روح بزرگ پاسخش را نيافته بود كه آيا بالاخره در اين مسافرت بسيار اسرار آميز كه على در پيش دارد ، همراه او خواهد بود يا نه چاره اى جز سكوت و اطاعت از روح پرهيجان على نداشت . هر لحظه بر اضطراب و كنجكاوى قفس افزوده مىشد و مقصد بعدى براى او نامعلوم بود ، احساس مىكرد كه نوازشهاى روح حالاتى ناشناخته در وى به وجود مىآورد ، گويى شبحى بسيار لطيف به روح على نزديك مىشود و مانند دو انگشت كه گاهى براى چيدن شاخهء گل نزديك مىشود و لطافت گل آن را بر مىگرداند ، از روح على دور مىگردد . از اين جريان بىسابقه احساس كرد كه حركات روح على خبر از سفرى مىدهد كه در آن نه تنها هيچ كسى را نمىتواند همراه خود ببرد ، بلكه حتى قفس كالبد كه ساليان عمر با او بوده است ، توانايى همراهى روح را ندارد . حال ديگر مقصد روشن شده است و چاره اى جز تسليم به آهنگ كلى هستى نيست ، پس آمادهء رفتن به زير خاك شوم و منتظر فرا رسيدن روز ديدار كه آغاز ابديت است ، بيارامم .\r\n","description":"","footnote":"","page_name":" 310 ","page_number":313},
  {"content":"\r\n\r\n183 متن خطبه صد و هشتاد و سوم\r\n\r\nو من كلام له عليه السلام في قدرة اللَّه و في فضل القرآن و في الوصية بالتقوى 1\r\nاللَّه تعالى\r\nالحمد للَّه المعروف من غير رؤية ، و الخالق من غير منصبة . 2 خلق الخلائق بقدرته ، و استعبد الأرباب بعزّته ، و ساد العظماء بجوده 3 ، و هو الَّذي أسكن الدّنيا خلقه ، و بعث إلى الجنّ و الإنس رسله ، ليكشفوا لهم عن غطائها 4 و ليحذّروهم من ضرّائها ، و ليضربوا لهم أمثالها ، و ليبصّروهم عيوبها ، و ليهجموا عليهم بمعتبر من تصرّف مصاحّها و أسقامها 5 و حلالها و حرامها ، و ما أعدّ اللَّه للمطيعين منهم و العصاة من جنّة و نار ، و كرامه و هوان 6 . أحمده إلى نفسه كما استحمد إلى خلقه ، و جعل لكلّ شيء قدرا ، و لكلّ قدر أجلا ، و لكلّ أجل كتابا 7 .\r\nفضل القرآن 8\r\nمنها : فالقرآن آمر زاجر ، و صامت ناطق . حجّة اللَّه على خلقه 9 أخذ عليه ميثاقهم ، و ارتهن عليهم أنفسهم . 10 أتمّ نوره ، و أكمل به دينه ، و قبض نبيّه - صلَّى اللَّه عليه و آله - و قد فرغ\r\n","description":"","footnote":"","page_name":" 311 ","page_number":314},
  {"content":"\r\nإلى الخلق من أحكام الهدى به 11 فعظَّموا منه سبحانه ما عظَّم من نفسه 12 فإنّه لم يخف عنكم شيئا من دينه ، و لم يترك شيئا رضيه أو كرهه إلَّا و جعل له علما باديا ، و آية محكمة ، تزجر عنه ، أو تدعو إليه 13 ، فرضاه فيما بقي واحد ، و سخطه فيما بقي واحد 14 و اعلموا أنّه لن يرضى عنكم بشيء سخطه على من كان قبلكم ، و لن يسخط عليكم بشيء رضيه ممّن كان قبلكم 15 ، و إنّما تسيرون في أثر بيّن ، و تتكلَّمون برجع قول قد قاله الرّجال من قبلكم 16 قد كفاكم مئونة دنياكم ، و حثّكم على الشّكر ، و افترض من ألسنتكم الذّكر 17 . الوصية بالتقوى 18 و أوصاكم بالتّقوى ، و جعلها منتهى رضاه ، و حاجته من خلقه 19 . فأتّقوا اللَّه الَّذي أنتم بعينه ، و نواصيكم بيده ، و تقلَّبكم في قبضته 20 إن أسررتم علمه ، و إن أعلنتم كتبه ، قد وكَّل بذلك حفظة كراما ، لا يسقطون حقّا ، و لا يثبتون باطلا 21 و اعلموا « أنّه من يتّق اللَّه يجعل له مخرجا » من الفتن ، و نورا من الظَّلم 22 و يخلَّده فيما اشتهت نفسه ، و ينزله منزل الكرامة عنده ، في دار اصطنعها لنفسه 23 ، ظلَّها عرشه ، و نورها بهجته ، و زوّارها ملائكته ، و رفقاؤها رسله ، فبادروا المعاد ، و سابقوا الآجال 24 فإنّ النّاس يوشك أن ينقطع بهم الأمل ، و يرهقهم الأجل ، و يسدّ عنهم باب التّوبة 25 فقد أصبحتم في مثل ما سأل إليه الرّجعة من كان قبلكم 26 و أنتم بنو سبيل ، على سفر من دار ليست بداركم 27 و قد أوذنتم منها بالارتحال ، و أمرتم فيها بالزّاد 28 و اعلموا أنّه ليس لهذا الجلد الرّقيق صبر على النّار ، فارحموا نفوسكم ، فإنّكم قد جرّبتموها في مصائب الدّنيا 29 أ فرأيتم جزع أحدكم من الشّوكة تصيبه ، و العثرة تدميه ، و الرّمضاء تحرقه فكيف إذا كان بين طابقين من نار ، ضجيع حجر ، و قرين شيطان 30 أعلمتم أنّ مالكا إذا غضب على النّار حطم بعضها بعضا لغضبه 31 و إذا زجرها توثّبت بين أبوابها جزعا من زجرته 32 أيّها اليفن الكبير ، الَّذي قد لهزه القتير ، كيف أنت إذا التحمت أطواق النّار بعظام\r\n","description":"","footnote":"","page_name":" 312 ","page_number":315},
  {"content":"\r\nالأعناق ، و نشبت الجوامع حتّى أكلت لحوم السّواعد 33 . فاللَّه اللَّه معشر العباد و أنتم سالمون في الصّحّة قبل السّقم ، و في الفسحة قبل الضّيق 34 فاسعوا في فكاك رقابكم من قبل أن تغلق رهائنها 35 . أسهروا عيونكم ، و أضمروا بطونكم ، و استعملوا أقدامكم ، و أنفقوا أموالكم 36 و خذوا من أجسادكم فجودوا بها على أنفسكم ، و لا تبخلوا بها عنها 37 ، فقد قال اللَّه سبحانه : « إن تنصروا اللَّه ينصركم و يثبّت أقدامكم » و قال تعالى : « من ذا الَّذي يقرض اللَّه قرضا حسنا فيضاعفه له ، و له أجر كريم » 38 . فلم يستنصركم من ذلّ ، و لم يستقرضكم من قلّ ، استنصركم « و له جنود السّماوات و الأرض و هو العزيز الحكيم » . و استقرضكم « و له خزائن السّماوات و الأرض ، و هو الغنيّ الحميد » 39 . و إنّما أراد أن « يبلوكم أيّكم أحسن عملا » 40 . فبادروا بأعمالكم تكونوا مع جيران اللَّه في داره 41 رافق بهم رسله ، و أزارهم ملائكته ، و أكرم أسماعهم أن تسمع حسيس نار أبدا 42 . و صان أجسادهم أن تلقى لغوبا و نصبا : « ذلك فضل اللَّه يؤتيه من يشاء ، و اللَّه ذو الفضل العظيم » 43 . أقول ما تسمعون ، و اللَّه المستعان على نفسي و أنفسكم ، و هو حسبنا و نعم الوكيل 44\r\n","description":"","footnote":"","page_name":" 313 ","page_number":316},
  {"content":"\r\n\r\nترجمهء خطبهء صد و هشتاد و سوم\r\nدر قدرت خداوندى و در فضيلت قرآن و وصيت به تقوى 1 ستايش خداى راست كه شناخته شده است بدون ديده شدن ، و آفريننده است بدون تلاش و كوشش . 2 مخلوقات را با قدرت خود آفريد و همه مالكان و فرمانروايان را با عزت ربوبى ، بندهء خود ساخت و با جود و كرامتى كه دارد همهء عظما را تحت سيادت خود قرار داد . 3 او همان خداوند است كه مخلوقاتش را در دنيا ساكن نمود و رسولان خود را به دو گروه جنّ و انس فرستاد تا پرده‌هاى ظلمانى دنيا را از جلو چشمان آنان بر دارند 4 و از آسيبهاى دنيا برحذرشان بدارند و از دنيا مثلها براى آنان بيان كنند و بر عيوب آن بينايشان سازند و به آن مردم بفهمانند ملاكها و اصول معتبر را در موقع رويارويى و تصرف در تندرستىها و بيمارىهاى دنيا 5 و حلال و حرام آن ، و به آنان بفهمانند كه خداوند چه پاداشى براى مردم مطيع و چه مجازاتى براى مردم گنهكار - از بهشت و دوزخ و كرامت و اهانت آماده فرموده است . 6 ستايش مىكنم خدا را براى تقرب به او همان گونه كه مردم را براى ستايش خواسته است و براى هر چيزى اندازه اى قرار داده و براى هر اندازه اى مدتى محدود و براى هر مدتى قرارى ثابت . 7\r\n","description":"","footnote":"","page_name":" 314 ","page_number":317},
  {"content":"\r\nفضيلت قرآن 8 از جملهء همين خطبه است كه مىفرمايد : قرآن كتابى است امر كننده و نهى كننده ، ساكت و گويا ، حجت خداوندى بر مخلوقاتش . 9 از آنان براى اعتقاد و عمل به اين قرآن پيمان گرفته و نفوس آنان را در گرو آن گذاشته . 10 نور اين كتاب را تمام نموده ، دين خود را به وسيله آن كامل فرموده است .\r\nخداوند سبحان روح پيامبرش ( ص ) را گرفت در حالى كه از تبيين احكام هدايت به وسيلهء قرآن براى مخلوقاتش فارغ گشت . 11 خداوند پاك را به وسيلهء اين كتاب الهى همان گونه تعظيم كردند كه خداوند سبحان خويشتن را تعظيم فرموده است . 12 زيرا خداوند ذوالجلال چيزى از دينش را از شما پنهان نساخته و چيزى را كه از آن خشنود يا ناخشنود است رها نكرده مگر اين كه نشانهء آشكارى را براى آن قرار داده و آيه محكمى براى آن مشخص فرموده است كه از آنچه كراهت دارد نهى مىنمايد . و به آنچه كه خشنود است ، دعوت مىكند . 13 پس رضايت و غضب او در همه حال ( گذشته و آينده ) يكى است . 14 و بدانيد خداوند متعال براى شما در بارهء چيزى كه در بارهء پيشينيان ناخشنود بوده است هرگز رضايت نخواهد داشت و در بارهء چيزى براى شما غضب نخواهد كرد كه براى مردم پيش از شما براى آن رضايت داشته است . 15 جز اين نيست كه شما در پى نشانهء آشكارى حركت مىكنيد و سخنى را بازگو مىكنيد كه مردانى پيش از شما آن را گفته‌اند . 16 خداوند سبحان مخارج دنياى شما را كفايت كرده و شما را به سپاسگزارى تحريك فرموده و ذكر خداوندى را براى زبانهاى شما واجب نموده است . 17 وصيت به تقوى 18 و شما را به تقوى وصيت فرموده و آن را نهايت رضا و غايت مطلوب خود از مخلوقاتش قرار داده است . 19 پس تقوى بورزيد براى خدا كه در ديدگاه او هستيد و\r\n","description":"","footnote":"","page_name":" 315 ","page_number":318},
  {"content":"\r\nپيشانىهاى شما به دست او است و همهء دگرگونىها و تحركات شما در قبضهء قدرت او است .\r\n20 هر چه را پنهان بداريد او مىداند و هر چه را آشكار كنيد آن را مىنويسد . براى نوشتن آنچه كه اظهار مىكنيد ، فرشتگان عزيزى را براى ثبت آنها موكَّل فرموده است كه هيچ حقى را اسقاط نمىكنند و هيچ باطلى را اثبات نمىنمايند . 21 و بدانيد كه هر كس براى خداوند تقوى بورزد ( 1 )  خداوند راه نجات از فتنه‌ها را براى او قرار مىدهد و نورى رها سازنده از تاريكىها . 22 و خداوند انسان با تقوى را در آن موقعيت كه نفسش آن را مىخواهد جاودان مىدارد و او را در جايگاه كرامت در نزد خود در مقامى كه براى پيشگاه خود ساخته است فرود مىآورد . 23 سايهء آن پيشگاه با عظمت عرش او است و نور آن جلوه اى از جمالش . زايران آن ، فرشتگان خداوندى و رسولان او هستند .\r\nپس پيشدستى كنيد به معاد و سبقت بجوييد به سوى عبور از اين دنيا . 24 همه مردم در معرض آنند كه آرزوهاى آنان قطع شود و اجل از كمين زمان بر سرشان تاختن گيرد و در توبه و بازگشت بر رويشان بسته شود . 25 شما انسانهاى امروز در همان موقعيت گذشتگان قرار داريد كه آرزوى برگشت به اين زندگانى را داشتند كه با شنيدن كلمهء هراس انگيز « كلَّا » ( نه هرگز ) به راه خود رو به زير خاك تيره براى ورود به معاد و ابديت ادامه دادند و رفتند . 26 شما رهگذران گذرگاهى از آن خانه‌ايد كه منزلگه جاودانى شما نبود . 27 براى شما اعلان كوچ از آن خانه داده شد و براى تهيه توشه از آن خانه مأمور گشته‌ايد . 28 و بدانيد براى اين پوست نازك شما تحمّلى بر آتش نيست ، پس به نفوس خود رحم كنيد ، زيرا شما نفوس خود را در ناگوارىهاى دنيا آزموده‌ايد [ بىطاقتى آن را در مقابل مصيبتها ديده‌ايد 
  ] . 29 آيا تاكنون بىتابى و نالهء خود را در نتيجهء خارى كه بر عضوى از شما بِخَلَد و زمين افتادنى كه عضوى از شما را خون آلود نمايد و آتشى كه آن را بسوزاند ديده‌ايد [ مسلما ديده‌ايد و ناگوارى اين امور را مىدانيد 
  ] چه رسد به\r\n","description":"","footnote":" ( 1 ) . سورهء طلاق ، آيهء 2 . ","page_name":" 316 ","page_number":319},
  {"content":"\r\nاين كه ميان دو طبقه از آتش ، همخوابه سنگ آتشين و همدم شيطان قرار بگيريد . 30 آيا مىدانيد هنگامى كه مالك دوزخ بر آتش جهنّم خشمگين شود ، پاره اى از آن آتش پارهء ديگر را بشكند و آن را هضم نمايد 31 و موقعى كه بر آن آتش نهيب بزند ، مواد آتشين از اضطراب ميان درهاى دوزخ بر جهند . 32 اى كهنسال و فرتوت كه پيرى و سستى در وجودت در هم آميخته ، چگونه خواهد گشت حال تو موقعى كه طوقهاى آتشين دور استخوانهاى گردنت بپيچد و زنجيرهء گرانبارى در اعضاى تو جايگير شوند تا بازوان تو را نابود سازند . 33 خدا را ، خدا را در نظر بگيريد اى گروه بندگان در اين حال كه در نعمت تندرستى غوطه وريد ، پيش از آن كه بيمارى به سراغتان آيد و در گشايش و آسايش بسر مىبريد پيش از آن كه تنگناهاى زندگى شما را در خود فرو برد . 34 پس بكوشيد در آزادسازى گردنهايتان پيش از آن كه ، با زنجيرهاى گرو بسته شود . 35 شباهنگام چشمانتان را بيدار بداريد و شكمهايتان را خالى نگهداريد . گامهايتان را در راه خيرات برداريد و اموالتان را در مصارف مستمندان انفاق كنيد . 36 از خواسته‌هاى بدنهاى مادى بگيريد و از آنها براى پيش برد تكاملى نفوستان بهره‌ها برداريد و با علاقه به ابدان خود ، در باره اعتلاى نفوس خود بخل نورزيد . 37 خداوند سبحان فرموده است : « اگر خدا را يارى كنيد خدا شما را يارى فرموده و قدمهاى شما را [ در صراط مستقيم 
  ] ثابت خواهد فرمود » ( 1 )  و فرموده است : « كيست كه به خداوند را قرض حسنه بدهد و خداوند چند برابرش را براى او بيفزايد و براى او است پاداش عالى » . 38 ( 2 )  خداوند از شما براى رفع پستى از خود و يا براى جبران كمى ، قرض نخواسته است زيرا همهء خزاين آسمانها و زمين از آن خدا است ، و اوست بىنياز و شايستهء حمد و ستايش 39 ( 3 )  و جز اين نيست كه خداوند اراده كرده است كه شما را آزمايش كند و آن كس كه عملش نيكو\r\n","description":"","footnote":" ( 1 ) . سورهء محمد ( ص ) ، آيهء 7 .  ( 2 ) . سورهء حديد ، آيه 11 .  ( 3 ) . مضمون آيه در چند مورد از قرآن آمده است : مادهء خزائن ، ماده حمد و مادهء غنى . ","page_name":" 317 ","page_number":320},
  {"content":"\r\nو نيكوتر است [ در عرصه هستى 
  ] بروز كند . 40 ( 1 )  با اعمال نيكوى خود [ در ميدان زندگى 
  ] پيشدستى كنيد . باشد كه در بارگاه خداوندى با آن همسايگان خداوندى دمساز باشيد 41 كه رسولان خود را همدم آنان نموده و فرشتگان را به زيارتشان وادار نموده و گوشهاى آنان را شريفتر از آن نموده است كه صداهاى اهتزاز آتش را براى ابد بشنوند 42 و بدنهاى آنان را چنان حفظ فرموده است كه هرگز دچار سختى و خستگى نگردند . چنان نعمت عظمى فضل خداونديست ، آن را به كسى كه بخواهد عنايت فرمايد و خداوند داراى فضل بزرگ است . 43 ( 2 )  مىگويم آنچه را كه مىشنويد و خدا است كه از او براى نفس خود و نفوس شما يارى مىطلبم و اوست كفايت كنندهء موجوديت من ( 3 )  و بهترين تكيه گاه هستى ما . 44 ( 4 ) \r\n","description":"","footnote":" ( 1 ) . سورهء هود ، آيهء 7 و سورهء الملك ، آيه 2 .  ( 2 ) . سورهء جمعه ، آيه 4 .  ( 3 ) . سورهء زمر ، آيه 38 .  ( 4 ) . سورهء آل عمران ، آيه 3 . ","page_name":" 318 ","page_number":321},
  {"content":"\r\n\r\nتفسير عمومى خطبهء صد و هشتاد و سوم\r\n2 ، 3 - الحمد للَّه المعروف من غير رؤية ، و الخالق من غير منصبة . . . الى 3 ( ستايش خداى راست كه شناخته شده است بدون ديده شدن و آفريننده است بدون تلاش و كوشش . . . ) هيچ حقيقتى در عموميت شناخته شدن خداوندى بدون ديدن ، در جهان وجود ندارد .\r\nهيچ حقيقتى مانند وجود خداوند ذوالجلال در هستى نيست كه بدون مشاهده و ديده شدن ، به نحوى شناخته شده باشد كه هر كسى در موقع توجه فطرى به ارتباط آن خدا با او بگويد كه اين خدا فقط خداى من است . با اين جمله همهء ما آشنايى داريم كه در موقع هيجانات روحى مىگوييم : « اى خداى من » و به قول سعدى :\r\n\r\nچنان لطف او شامل هر تن است\r\nكه هر بنده گويد خداى من است\r\n\r\nيا اين كه به قول مولوى :\r\n\r\nتن ز جان و جان ز تن مستور نيست\r\nليك كس را ديد جان دستور نيست\r\n\r\nمگر افراد بسيار آگاه و وارسته از اتصال به علايق دنيوى ، و تحصيل قدرت ديدن مجرد از ماده و ماديات . او خداوندى است كه مخلوقات را بدون حركت و تلاش و\r\n","description":"","footnote":"","page_name":" 319 ","page_number":322},
  {"content":"\r\nكوشش آفريده است همان گونه كه ما انسانها در حالات طبيعى و حصول توانايى مغزى ، عدد 1 يا 2 را در ذهن خود به وجود مىآوريم . او مخلوقات را با قدرت خود آفريد و هيچ نيازى به استمداد از عوامل و قدرتهاى ديگر كه خود ، مخلوقات او هستند ندارد . او تمامى گردنكشان دنيا را به بندگى خود كشيده و با جود و عطاى خود بر همهء بزرگان ، مالكيت دارد . براى اثبات اين حقيقت نيازى به چون و چراهاى بىسر و ته ندارد ، تنها كافى است كه آدمى بتواند در بارهء مفهوم كمال مطلق الهى دريافتى داشته باشد . و براى همين منطق اصيل است كه عده اى از عظماى فكر بشرى چه در شرق و چه در غرب معتقد شده‌اند كه براى درك صفات با عظمت خداوند متعال كافى است كه با يك نورانيت و صفاى ذهنى و قلبى آن مفهوم بزرگ دريافت شود كه اشتياق به آن در نهاد همگان به وديعت نهاده شده است و اگر خداوند اين اشتياق را كه به همگان عنايت فرموده است ، قابل وصول به نتيجه قرار نمىداد در درون ما نمىآفريد : « گر نخواهم داد خود ننمايمش » 4 ، 7 - و هو الَّذي أسكن الدّنيا خلقه ، و بعث إلى الجنّ و الإنس رسله ، ليكشفوا لهم عن غطائها . . . الى 7 ( او همان خداونديست كه مخلوقاتش را در دنيا ساكن نمود و رسولان خود را به دو گروه جن و انس فرستاد تا پرده‌هاى ظلمانى دنيا را از جلو چشمان آنان بردارند . . . تا 7 )\r\n\r\nاهميت شناخت دنيا در اهداف برانگيخته شدن پيامبران عظام صلوات اللَّه عليهم .\r\nساده لوحانى وجود دارند كه گمان مىكنند خداوند ذوالجلال پيامبران را مبعوث فرموده است تنها براى آن كه مردم در يك دنياى ناشناخته و با عوامل ذهنى و قلبى مجهول و بدون آشنايى با اهداف شناخت و عبادت خداوندى ، زندگى خود را به سر آورند و چهره در نقاب خاك بكشند . اين تصور قطعا از مهمترين عوامل ركود و جمود\r\n","description":"","footnote":"","page_name":" 320 ","page_number":323},
  {"content":"\r\nانسانها در اين زندگانى است كه هم از شناخت عظمت حيات محرومشان مىسازد و هم از خداشناسى و هم از آشنايى با جهانى كه واقعا مىتواند براى مردم آگاه رصدگاهى براى نظاره و انجذاب به بارگاه خداوندى گردد . بايد با كمال جديت گفت : شناخت هر بعدى از دنيا با آشنايى با ذات درك كننده اگر چه به طور اجمال هم باشد ، آدمى را با نزديك ساختن به هدف حيات و هدف بعثت انبياء عليهم السلام به خدا نزديكتر مىكند [ مراجعه فرماييد به تفسير خطبهء يكم 
  ] ما او را ستايش مىكنيم همان گونه كه استعداد و اشتياق به ستايشش را در ما به وجود آورده است :\r\n\r\nاين دعا هم بخشش و انعام تست\r\nورنه در گلخن گلستان از چه رست\r\n\r\nمولوى\r\nاو خداونديست كه براى همه چيز اندازه اى قرار داده و هر اندازه اى را مدتى و براى هر مدتى ضابطه اى . تا گمان نرود همه چيز در همه حال كه انسان بخواهد ممكن است و انسان داراى آن قدرت است كه هيچ چيز را شرط هيچ چيز نداند . قانون نظم كه در جهان هستى بزرگترين نشان وجود خداوند حافظ موجودات است چگونه مىتواند با تخيلات و هوى و هوسهاى بىاساس ما به نفع ما دگرگون شود . بعضى از مردم گمان مىكنند دعا و نيايش با قانون نظم سازش ندارد ، در صورتى كه خود دعا كه يك فعاليت بسيار نيرومند درونى و از وسايل تقرب به خدا و تأثير در حوادث است از عاليترين اركان نظم است . اين شما و اين كاربرد دعاهاى حقيقى در طول تاريخى كه درست بازگو شده باشد حتى در اين عمرهاى كوتاهى كه مىبينيم و مىشنويم اگر بشر بپذيرد كه اصل سببيت اسباب دنيا به چه مقامى وابسته است ، مسئله اى در اين باره براى او نمىماند .\r\n9 ، 13 - فالقرآن آمر زاجر ، و صامت ناطق . حجّة اللَّه على خلقه . . . الى 13 ( پس قرآن دستور دهنده است و بازدارنده و ساكت است و گوينده . قرآن حجت خدا است بر\r\n","description":"","footnote":"","page_name":" 321 ","page_number":324},
  {"content":"\r\nمخلوقاتش . . . تا 13 )\r\n\r\nبيان دستورات حيات بخش زندگى و عوامل بازدارندهء حيات معقول در قرآن مجيد است .\r\nآفريننده داناى حيات با اين عظمت ابعاد و حقايق بدون نياز به آن ، و بدون كمترين انتظار سود از آن همه دستورات مربوط به تكامل و به ثمر رسانيدن شخصيت آدمى در اين حيات ، آنها را نيز براى بندگانش عنايت فرموده است . اين سخن جاى ترديد نيست ، آنچه كه بايد مورد دقت قرار بگيرد اينست كه بايد بفهميم راه شناخت اين دستورات منتهى به رشد نهايى و باز دارنده از آلودگى چيست اين راه در آغاز سورهء مباركهء البقرة چنين بيان شده است : * ( « هُدىً لِلْمُتَّقِينَ » ) * يعنى اين كتاب الهى هدايت كننده و به ثمر رسانندهء شخصيت آن انسان است كه شخصيت خود را دريافته و رساندن آن را به ثمر حقيقى خويش در گذرگاه ابديت درك كرده و لزوم نگهدارى و صيانت آن را از آلودگىها به طور جدّى دريافته باشد . معناى اين اصل چنين است كه اگر براى كسى هويت شخصيت مطرح نباشد ، تقوى براى او مفهوم نيست و براى چنين اشخاص نه حجتهاى درونى مانند عقل و قلب به درد مىخورد و نه حجتهاى برونى مانند پيامبران و كتب الهى كه براى آنان نازل گشته است . [ براى تكميل اين مبحث مراجعه فرماييد به راهنماى موضوعات مباحث قرآن 
  ]\r\n14 ، 15 - فرضاه فيما بقي واحد ، و سخطه فيما بقي واحد . . . الى 15 ( پس رضايت و غضب او در همه حال براى شئون زندگى تكاملى انسانها يكى است و بدانيد خداوند متعال براى شما در بارهء چيزى كه در بارهء پيشينيان ناخشنود بوده است ، هرگز رضايت نخواهد داشت و در بارهء چيزى براى شما غضب نخواهد كرد كه براى مردم پيش از شما براى آن رضايت داشته است . . . الى 15 ) [ رجوع فرماييد به مباحث مربوط به ثابتها و متغيرها 
  ] قطعى است كه اصول اساسى\r\n","description":"","footnote":"","page_name":" 322 ","page_number":325},
  {"content":"\r\nوجود آدمى در قلمرو « آن چنان كه هست و آن چنان كه بايد » در ارتباطات چهار گانه بر مبناى ثابتها و روابط قانونى آنها با متغيرهاى گذران است و به همين جهت است كه در گذرگاه تاريخ زندگى بشرى ، هيچ گونه دگرگونى در جويبار متغيرات پيش نيامده است كه آن اصول اساسى را مختل بسازد و چنين نبوده است كه آن اصول اساسى از ورود متغيرات به جويبار حركت جلوگيرى نمايد . 16 ، 17 - و إنّما تسيرون في أثر بيّن ، و تتكلَّمون برجع قول قد قاله الرّجال من قبلكم . . . الى 17 ( جز اين نيست كه شما در پى نشان آشكارى حركت مىكنيد و سخنى را بازگو مىكنيد كه مردانى پيش از شما آن را گفته‌اند . . . الى 17 )\r\n\r\nبياييد دست از تقليد و آغشته شدن به سخن پردازىهاى فريبنده برداريد\r\nو در راه روشنى كه پيش پا داريد حركت كنيد .\r\nآرى ، اى خردمندان آگاه ، به فصل مشروحى از زندگى ما گوش فرا بدهيد ، در اين فصل مشروح زندگى ما چنين بوده است : سخن ، سخن ، سخن . ناگهان ساليان عمر ما از دست ما ربوده شده است مگر نمىدانيم :\r\n\r\nما چو خود را در سخن آغشته ايم\r\nاز حكايتها حكايت گشته ايم\r\n\r\nبراى چه ما از راه روشن اخلاق الهى و فضايل و ارزشهاى اصيل انسانى منحرف شده‌ايم ، تنها حرف مىزنيم و حرف مىشنويم اولا - براى اين كه :\r\n\r\nدم بجنبانيم ز استدلال و مكر\r\nتا كه حيران ماند از ما زيد و بكر\r\n\r\nكه : به به ، احسنت ، چه سخنان نو به ميان آورده است و به اين ترتيب مىخواهيم حيرتى را كه بايد در بارهء خدا داشته باشيم در بارهء اين نوپرداز و نوسخن كه به هيچ اساسى\r\n","description":"","footnote":"","page_name":" 323 ","page_number":326},
  {"content":"\r\nمتكى نيست ، دارا باشيم و همواره در اين حماقت بدتر از جهالت غوطه ور شويم كه :\r\n\r\nواله حيرانى خلقان شديم\r\nدست طمع اندر الوهيت زديم\r\n\r\nثانيا - از عشق به خودخواهى كه همواره مقتضى « من هدف و ديگران وسيله » را در ذات خود دارد بهره بردارى كنيم ثالثا - خود را در صف پيشتازان دوران خود قرار بدهيم ، بلكه گاهى كه حماقت و جنون خودخواهى ما از سرگذشت ، اثبات كنيم كه اصلا قرنى كه من در آن زندگى مىكنم ، براى من آفريده شده است ، بلكه تاريخ بشرى هم :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nرابعا - فرو رفتن در سخن به جاى حركت در راه روشن ، بر مبناى جهالت از واقعيات اصيل كه در گذرگاه تاريخ « حيات معقول بشرى » را اداره كرده است و نادانى به بىاساس بودن سخنان پرطنطنه و فريبنده مىباشد كه البته اين طرز تفكر بر دو قسم تقسيم مىگردد : الف - به جهت كمى اطاعات و محدوديت انديشه كه اگر بتواند از آگاهىهاى بيشتر و تفكرات عميقتر برخوردار گردد ، از آغشته شدن به سخن برمىگردد و راه روشن انسانيت را در قول و انديشه و عمل پيش مىگيرد و واقعا در رسيدن به هدف اعلاى زندگى و رساندن مردم به اين نعمت عظمى شركت مىكند . ب - به جهت سستى اراده و شكست خوردن در برابر تمايلات و هوى و هوسهاى زودگذر نمىخواهد قدمى براى افزايش اطلاعات و توسعهء انديشه به جلو بردارد .\r\nخامسا - ناآگاهى افراد جامعه و شدت قرار گرفتن تحت تأثير اصطلاح بافىها مخصوصا كه جديد باشند و عوامل و اغراض غير واقعى و اصيل هم شيوع و رواج آنها را تأييد نمايد .\r\nاز جملهء مورد تفسير كلام مبارك امير المؤمنين عليه السلام معلوم مىشود كه اين اصل\r\n","description":"","footnote":"","page_name":" 324 ","page_number":327},
  {"content":"\r\nمخرّب : « آغشته شدن در سخنان بىاساس و انحراف از راه روشن ارزشهاى انسانى » تازگى نداشته است و بقاى اين اصل مخرب بر همان مبناى قديمى است كه مىگويد :\r\n\r\nرگ رگست اين آب شيرين و آب شور\r\nدر خلايق مىرود تا نفخ صور\r\n\r\nمولوى\r\n19 ، 24 - و أوصاكم بالتّقوى ، و جعلها منتهى رضاه ، و حاجته من خلقه فأتّقوا اللَّه الَّذي أنتم بعينه ، و نواصيكم بيده ، و تقلَّبكم في قبضته . . . أنّه من يتّق اللَّه يجعل له مخرجا من الفتن ، و نورا من الظَّلم و يخلَّده فيما اشتهت نفسه ، و ينزله منزل الكرامة عنده ، في دار اصطنعها لنفسه ، ظلَّها عرشه . . . الى 24 ( و خداوند متعال شما را به تقوى وصيت فرموده و آن را نهايت رضا و غايت مطلوب خود از مخلوقاتش قرار داده است . پس براى خدا تقوى بورزيد كه در ديدگاه او هستيد و پيشانىهاى شما در دست او است و همهء دگرگونىها و تحركات شما در قبضهء قدرت اوست . . . هر كس كه به خدا تقوى بورزد براى او راه نجات از فتنه‌ها را هموار مىكند . . . و او را در جايگاه كرامت در نزد خود مقامى كه در سايهء عرش براى خود قرار داده است . فرود مىآورد . . . الى 24 ) تقوى آن حقيقت است كه حركت صاحبش را از خويشتن دارى از كثافات آغاز مىكند و او را تا ورود به بارگاه خداوندى پيش مىبرد .\r\nدر مباحث گذشته اغلب مسائل مربوط به تقوى توضيح داده شده و در فهرست راهنما ثبت شده است [ حتما مراجعه فرماييد 
  ] در اين مورد به تفسير يك جمله از سخنان امير المؤمنين ( ع ) مىپردازيم و آن جمله همين است كه در عنوان مبحث آورده‌ايم . معناى اجمالى اين مطلب چنين است كه « من انسانى » آدميان در نتيجهء تقوى به مقامى مىرسد كه شايستگى مجاورت با خدا را به دست مىآورد . عظمت اين مقام را با اين مفاهيم دنيوى به هيچ وجه نمىتوان تصور نمود . براى توضيح ، اين مسائل را در نظر بگيريم : 1 - « من انسانى در جريان گرديدن به وسيلهء تقوى » حقيقت اينست كه ما\r\n","description":"","footnote":"","page_name":" 325 ","page_number":328},
  {"content":"\r\nيك مفهوم سايه اى از چنين « من » مىفهميم كه اندكى بالاتر از درك قرار گرفتن غوره در مجراى انگور شدن است و نه حقيقت آن را .\r\n2 - جوار رحمت الهى عند مليك مقتدر ( 1 )  براى ما خاكزادگان خاك نشين ، تا وصول به مقام تجرد از اين ماده و ماديات كه به اعتلاى روحى بسيار و الا نيازمند است ، قابل دريافت نيست . اگر حركتى كنيم همين مقدار شهود مىكنيم كه ما پس از پاك كردن گرد و غبار شهوات و تعلقات طبيعت از وجود خود ، طورى به طهارت عالى و نورانيت خيره كننده نايل مىگرديم كه با اين ادراكات و مشاعر آلوده نمىتوانيم آن را دريابيم . امّا قضيه چنان دور نيست كه بشر با توجه به اين عظمت مقام الهى ( حضور در مقام پيشگاه ربوبى ) خود را دچار يأس نمايد و در همين دنياى دون غوطه ور بماند . تاريخ بشر به علاوهء وجود نازنين انبيا و أئمهء بزرگوار و وارستگان تخلق به اخلاق اللَّه در اين مسير مردمى نسبتا فراوان ديده است كه اوراق سرگذشت او به خوبى ارائه مىدهد . 29 ، 32 - و اعلموا أنّه ليس لهذا الجلد الرّقيق صبر على النّار فارحموا نفوسكم فإنّكم قد جرّبتموها في مصائب الدّنيا أ فرأيتم جزع أحدكم من الشّوكة تصيبه ، و العثرة تدميه ، و الرّمضاء تحرقه . . . الى 32 ( و بدانيد براى اين پوست نازك شما تحمّلى بر آتش نيست پس به نفوس خود رحم كنيد ، زيرا شما نفوس خود را در ناگوارىهاى دنيا آزموده‌ايد [ و بى طاقتى آن را در مقابل مصيبتهاى دنيا ديده‌ايد . . . الى 32 )\r\n\r\nناگوارى دردها در مقابل خوشىهاى لذايذ از حيث اثر قابل مقايسه نيستند .\r\nبه نظر مىرسد يك حد ميانگين براى حيات طبيعى هر انسانى وجود دارد كه اگر آن حد مراعات و تأمين گردد ، عوامل لذّت و خود اين پديده ، در حالات معتدل روانى ، به اجبار خود را به انسان تحميل نمىكنند كه حتما بايد از لذت برخوردار شوم آن هم در\r\n","description":"","footnote":" ( 1 ) . سورهء قمر ، آيه 55 . ","page_name":" 326 ","page_number":329},
  {"content":"\r\nحدّاكثر ، مخصوصا با نظر به اين كه اغلب لذايذ ، كم و بيش ناراحتىهايى را به دنبال مىآورند ، در صورتى كه دردها و رنجها در هر لحظه و با هر شكل كه روى به انسان بياورند موجب زجر و ناگوارى مىگردند در نتيجه انسان براى مبارزه و رفع آنها با هر وسيلهء ممكن مىكوشد . زيرا قانون اهميت بيشتر دفع ضرر از جلب نفع ، چنان بديهى است كه هر فرد عاقل و آگاهى آن را آزموده است . پس از اين مقدمه ، به يك قانون مهم ديگر بايد توجه كنيم و آن اينست كه اغلب خردمندان با شخصيت تاريخ پذيرفته‌اند كه مخالفت عمدى با هر مسئوليتى مخصوصا در آن موارد كه عوامل آن مسئوليت ريشه در درون داشته باشد ، عذابى در عالم درون به وجود مىآورد و مادامى كه به وسيلهء جبران آن مانند توبه اثر مخالفت آن از بين نرود ، گريبان او را براى ابد مىفشارد . البته ممكن است اشتغالات و علايق دنيوى نگذارد گنه كار آن عذاب را فعلا احساس كند .\r\nحال مىرسيم به اين نتيجه كه با نظر به دليل اثبات معاد و ابديت ، آثار گناهانى كه در موقع رفتن از اين دنيا از نفس انسانى از بين نرفته است ، تجسم عينى به وسيلهء انواع وسايل زجر و شكنجه مانند آتش پيدا مىكند و تا آن جا كه هستى آدم گنهكار از قابليت تطهير ساقط نشده است ، آن را معذب خواهد ساخت .\r\n33 ، 44 - أيّها اليفن الكبير ، الَّذي قد لهزه القتير ، كيف أنت إذا التحمت أطواق النّار بعظام الأعناق ، و نشبت الجوامع حتّى أكلت لحوم السّواعد . . . الى 44 ( اى كهنسال فرتوت كه پيرى و سستى در وجودت در هم آميخته است ، چگونه خواهد گشت حال تو موقعى كه طوقهاى آتشين دور استخوانهاى گردنت بپيچد و زنجيرهاى گرانبارى در اعضاى تو جايگير شوند تا بازوان تو را نابود سازند . . . الى 44 ) كيفرهاى دوزخى كه خود تجسم اعمال زشت آدمى است ، مىتوانند جوانانى به نيرومندى تمامى نيروى طبيعت را در هم بشكنند ، چه رسد پيران فرتوتى را كه موقع خروج از اين دنيا نيروهاى خود را از دست داده اند\r\n","description":"","footnote":"","page_name":" 327 ","page_number":330},
  {"content":"\r\nبنا بر اين ، حال كه خداوند ما را در نعمت تندرستى غوطه ور ساخته است قدر نيروهاى آن را بدانيم و به اضافه اين كه خود در برخوردارى از آنها بكوشيم ، نظم و ترتيب و قوانين جامعه را هم چنان راه بيندازيم كه مديران و كارفرمايان و پيشتازان ما هم به وجود آوردن راه‌هاى بهره ورى از نيروهاى تندرستى ما را در مسير حيات جدّىترين وظيفهء خود بدانند ، همانطور كه امير المؤمنين عليه السلام در سخنان و نامه‌هاى مباركشان به همين وظيفهء جدى براى عموم مسئولان تأكيد فرموده است : مانند كلم راع و كلكم مسئول عن رعيته ( همهء شما چوپانيد [ مديريت نسبى داريد 
  ] و در بارهء زيردستان خود مسئوليد ) با نظر به قواعد جاريهء طبيعت به دستور خداوندى ، هر اندازه كه ساليان عمر آدمى پيش مىرود ، بايد براى تقويت نيروهاى تكاملى خود در دو قلمرو علم و عمل بيفزايد و با يك بدن تحليل رفته وارد ميدان مشاهدهء نتايج اعمال پليد خود نگردد .\r\nتا آن جا كه امكان دارد به بيدارى خود در اين زندگانى بيفزاييم و شكمها را از فضولات اضافى باز بداريم و بر تقويت روحى بپردازيم . ما با گام برداشتن در چنين راه سازنده اى ، در حقيقت قدم در راه مشيت خداوندى كه براى اصلاح ما به راه انداخته است بر مىداريم و خود پروردگار بىنياز ما فرموده است اگر به من كمك كنيد ، يعنى مطابق مشيت من حركت كنيد ، من شما را يارى خواهم كرد . . . و فرموده است : « كيست كه به خداوند قرض حسنه بدهد و خداوند چند برابرش را براى او بيفزايد و براى او است پاداش عالى . » قطعى است كه خداوندى كه تمامى مجموعهء خزاين آسمانها و گنجينه‌هاى زمين از آن او است ، هيچ نيازى به اين قرضها ندارد ، بلكه خداوند با اين مسئوليت كه متوجه بندگانش مىفرمايد ، مىخواهد آنان را در بوتهء آزمايش در نعمت عظماى « گرديدن » هاى تكامل در حيات پويا و هدفدار قرار بدهد . . . 44 ) -\r\n","description":"","footnote":"","page_name":" 328 ","page_number":331},
  {"content":"\r\n\r\n184 متن خطبهء صد و هشتاد و چهارم\r\n\r\nو من كلام له عليه السلام قاله للبرج بن مسهر الطائي ، و قد قال له بحيث يسمعه : « لا حكم إلا للَّه » ، و كان من الخوارج 1\r\nاسكت قبحك اللَّه يا أثرم 2 ، فو اللَّه لقد ظهر الحقّ فكنت فيه ضئيلا شخصك ، خفيّا صوتك ، حتّى إذا نعر الباطل نجمت نجوم قرن الماعز 3\r\n","description":"","footnote":"","page_name":" 329 ","page_number":332},
  {"content":"\r\n\r\nترجمهء خطبهء صد و هشتاد و چهارم\r\nاين سخن را به برج بن مسهر طائى فرمود ، موقعى كه گفت : « حكمى نيست مگر از آن خداوند » و آن حضرت اين سخن برج را مىشنيد و او از خوارج بود . 1 ساكت شو اى دندان افتاده ، خدا زشتت كناد 2 سوگند به خدا ، حق آشكار شد ، شخصيت تو در آن پست و محقر و صدايت مخفى بود ، تا آن گاه كه باطل نعره زد و تو ناگهان مانند شاخ بز سر برآوردى 3\r\n","description":"","footnote":"","page_name":" 330 ","page_number":333},
  {"content":"\r\n\r\nتفسير عمومى خطبهء صد و هشتاد و چهارم\r\nمتأسفانه همواره چنين بوده است كه :\r\n\r\nقرص درخشنده چو پنهان شود\r\nشبپره بازيگر ميدان شود\r\n\r\nدر اين دنيا افرادى هستند كه از هرگونه امتياز و شرف و حيثيت و جودى خود را بىبهره مىسازند و در انتظار روزى مىنشينند كه عظما و وارستگان خودساز و سازنده از بين بروند يا به عللى دستشان از تكاپو در ميدان مسابقهء حيات كوتاه شود ، آن گاه وارد ميدان گردند كه « منم طاوس عليين شده » اينان همان ميكروبهاى ناتوان و مخرب هستند كه به انتظار ضعف نيروهاى مادى و معنوى جامعه كمين مىگيرند تا روزى فرا رسد كه از كمين برخيزند و بگويند : ما هم مىتوانيم وجود خود را با يك جملهء فريبندهء شيطانى در جامعه اثبات كنيم كه آرى - به من نگاه كنيد ، من هم هستم\r\n","description":"","footnote":"","page_name":" 331 ","page_number":334},
  {"content":"\r\n\r\n185 متن خطبهء صد و هشتاد و پنجم\r\n\r\nو من كلام له عليه السلام يحمد اللَّه فيها و يثني على رسوله و يصف خلقا من الحيوان 1\r\nحمد الله تعالى 2 الحمد للَّه الَّذي لا تدركه الشّواهد ، و لا تحويه المشاهد ، و لا تراه النّواظر ، و لا تحجبه السّواتر 3 ، الدّالّ على قدمه بحدوث خلقه ، و بحدوث خلقه على وجوده 4 ، و باشتباههم على أن لا شبه له 5 . الَّذي صدق في ميعاده ، و ارتفع عن ظلم عباده ، و قام بالقسط في خلقه ، و عدل عليهم فى حكمه 6 مستشهد بحدوث الأشياء على أزليّته ، و بما وسمها به من العجز على قدرته ، و بما اضطرّها إليه من الفناء على دوامه 7 واحد لا بعدد ، و دائم لا بأمد ، و قائم لا بعمد 8 تتلقّاه الأذهان لا بمشاعرة ، و تشهد له المرائي لا بمحاضرة 9 لم تحط به الأوهام ، بل تجلَّى لها بها ، و بها امتنع منها ، و إليها حاكمها 10 . ليس بذي كبر امتدّت به النّهايات فكبّرته تجسيما ، و لا بذي عظم تناهت به الغايات فعظَّمته تجسيدا ، بل كبر شأنا ، و عظم سلطانا 11 . الرسول الاعظم 12 و أشهد أنّ محمّدا عبده و رسوله الصّفيّ ، و أمينه الرّضيّ ، صلَّى اللَّه عليه و آله 13 أرسله\r\n","description":"","footnote":"","page_name":" 332 ","page_number":335},
  {"content":"\r\nبوجوب الحجج 14 ، و ظهور الفلج ، و إيضاح المنهج ، فبلَّغ الرّسالة صادعا بها ، و حمل على المحجّة دالَّا عليها ، و أقام أعلام الاهتداء و منار الضّياء ، و جعل أمراس الإسلام متينة ، و عرا الإيمان وثيقة 15 . منها في صفة خلق أصناف من الحيوان 16 و لو فكَّروا في عظيم القدرة ، و جسيم النّعمة ، لرجعوا إلى الطَّريق ، و خافوا عذاب الحريق 17 ، و لكن القلوب عليلة ، و البصائر مدخولة 18 ألا ينظرون إلى صغير ما خلق ، كيف أحكم خلقه ، و أتقن تركيبه ، و فلق له السّمع و البصر ، و سوّى له العظم و البشر 19 انظروا إلى النّملة في صغر جثّتها ، و لطافة هيئتها ، لا تكاد تنال بلحظ البصر ، و لا بمستدرك الفكر ، كيف دبّت على أرضها ، و صبّت على رزقها ، تنقل الحبّة إلى جحرها ، و تعدّها في مستقرّها . 20 تجمع في حرّها لبردها ، و في وردها لصدرها 21 ، مكفول برزقها ، مرزوقة بوفقها ، لا يغفلها المنّان ، و لا يحرمها الدّيّان ، و لو في الصّفا اليابس ، و الحجر الجامس 22 و لو فكَّرت في مجاري أكلها ، في علوها و سفلها ، و ما في الجوف من شراسيف بطنها ، و ما في الرّأس من عينها و أذنها ، لقضيت من خلقها عجبا ، و لقيت من و صفها تعبا 23 فتعالى الَّذي أقامها على قوائمها ، و بناها على دعائمها 24 لم يشركه في فطرتها فاطر ، و لم يعنه على خلقها قادر 25 . و لو ضربت في مذاهب فكرك لتبلغ غاياته . ما دلَّتك الدّلاله إلَّا على أنّ فاطر النّملة هو فاطر النّخلة 26 لدقيق تفصيل كلّ شيء ، و غامض اختلاف كلّ حيّ 27 و ما الجليل و اللَّطيف ، و الثّقيل و الخفيف ، و القويّ و الضّعيف ، في خلقه إلَّا سواء . 28 خلقة السماء مالكون 29 و كذلك السّماء و الهواء ، و الرّياح و الماء 30 . فانظر إلى الشّمس و القمر ، و النّبات و\r\n","description":"","footnote":"","page_name":" 333 ","page_number":336},
  {"content":"\r\nالشّجر ، و الماء و الحجر ، و اختلاف هذا اللَّيل و النّهار ، و تفجّر هذه البحار ، و كثرة هذه الجبال ، و طول هذه القلال و تفرّق هذه اللَّغات ، و الألسن المختلفات 31 . فالويل لمن أنكر المقدّر ، و جحد المدبّر 32 زعموا أنّهم كالنّبات ما لهم زارع ، و لا لاختلاف صورهم صانع 33 ، و لم يلجئوا إلى حجّة فيما ادّعوا ، و لا تحقيق لما أوعوا ، و هل يكون بناء من غير بان ، أو جناية من غير جان 34 خلقة الجرادة 35 و إن شئت قلت في الجرادة ، إذ خلق لها عينين حمراوين ، و أسرج لها حدقتين قمراوين ، و جعل لها السّمع الخفيّ ، و فتح لها الفم السّويّ ، و جعل لها الحسّ القويّ ، و نابين بهما تقرض و منجلين بهما تقبض 36 يرهبها الزّرّاع في زرعهم ، و لا يستطيعون ذبّها 37 ، و لو أجلبوا بجمعهم ، حتّى ترد الحرث في نزواتها ، و تقضي منه شهواتها 38 . و خلقها كلَّه لا يكوّن إصبعا مستدقّة . 39 فتبارك اللَّه الَّذي « يسجد له من في السّماوات و الأرض طوعا و كرها » ، و يعفّر له خدّا و وجها 40 و يلقي إليه بالطَّاعة سلما و ضعفا ، و يعطي له القياد رهبة و خوفا 41 فالطَّير مسخّرة لأمره ، أحصى عدد الرّيش منها و النّفس ، و أرسى قوائمها على النّدى و اليبس 42 ، و قدّر أقواتها ، و أحصى أجناسها 43 فهذا غراب و هذا عقاب . و هذا حمام و هذا نعام 44 دعا كلّ طائر باسمه ، و كفل له برزقه 45 و أنشأ « السّحاب الثّقال » فأهطل ديمها ، و عدّد قسمها 46 . فبلّ الأرض بعد جفوفها ، و أخرج نبتها بعد جدوبها 47 .\r\n","description":"","footnote":"","page_name":" 334 ","page_number":337},
  {"content":"\r\n\r\nترجمهء خطبهء صد و هشتاد و پنجم\r\nدر اين خطبه مباركه خدا را ستايش نموده و رسول خدا ( ص ) را ثنا مىگويد و آفرينشى از حيوان را توصيف مىفرمايد 1 حمد خداوند متعال 2 ستايش خداى راست كه حواس ظاهرى او را نتواند درك نمايد و ديدگاه‌هاى جهان طبيعت نتواند او را در بر بگيرد ، و ديده‌هاى نظاره گر نتواند او را ببيند و پرده‌ها او را نپوشاند . 3 با حدوث خلق دلالت به قدم خود دارد [ همان گونه 
  ] كه با حدوث مخلوقات دلالت بر وجود خود مىنمايد 4 و از مشابهتى كه ميان مخلوقاتش برقرار نموده دلالت برنداشتن شبيه كرده است . 5 خداوندى كه در وعدهء خود صادق است و بالاتر و بىنيازتر از آن كه ستمى بر بندگانش روا بدارد . شأن او است عدالت در ميان بندگانش و دادگرى بر آنان در حكمش . 6 با حدوث اشياء به ازليّت خود اشتهاد نموده و با نشان ناتوانى كه به آن اشياء زده است ، توانايى خود را اثبات فرموده و با مضطر ساختن آن اشياء به زوال و فناء دوام و ابديت خود را آشكار فرموده . 7 يگانه ايست نه به مفهوم شمارش عددى ، دائمى است نه به معناى امتداد پايان پذير و وجود او پايدارى است بىنياز از تكيه گاه . 8\r\n","description":"","footnote":"","page_name":" 335 ","page_number":338},
  {"content":"\r\nاذهان بشرى او را درمىيابد نه با ادراكات تصورى معمولى و همهء ديدنىها به وجود و قدرت او شهادت مىدهند بدون حضور عينى جسمانى در آنها . 9 اوهام آدميان احاطه بر آن ذات اقدس نتواند ، بلكه خداوند به وسيله عقول مردم به عقول و دلهاى مردم تجلى كرد و به وسيلهء عقول اثبات كرد كه انديشه‌ها و تعقلها از درك آن ذات اقدس ناتوانند و با عقول و دلهاى سليم اعيان درك با تعقل را به محاكمه كشيد كه اعتراف به ناتوانى خود از احاطه بر آن وجود اقدس نمايند .\r\n10 بزرگى خداوند از مقوله كميت نيست كه حدود و گسترشها او را بزرگ جسمانى نمايد و عظمت او نيز با امتدادها و كششهايى كه در حدود نهايى پايان مىيابند و داراى عظمت تجسّمى هستند ، نمىباشد ، بلكه عظمت و بزرگى آن ذات اقدس با شأن و سلطه و احاطه او است . 11 رسول اعظم ( ص ) 12 و شهادت مىدهم به اين كه محمد ( ص ) بنده و رسول برگزيدهء خدا و امين مورد رضايت او است . درود خداوند بر او و فرزندانش باد . 13 خداوند آن رسول گرامى را به جهت لزوم بيان حجت و دليل بر مردم [ براى پذيرش دين 
  ] و آغاز طلوع پيروزى و روشن ساختن مسير و روش فرستاد . 14 آن برگزيدهء خداوندى رسالت خود را با شكستن انبوه جمعيت كفار تبليغ فرمود و مردم را به حركت در راه راست و واضح وادار نمود و پرچمهاى هدايت كننده و منار روشن را [ براى ورود مردم به مسير دين خداوند 
  ] بر پاى داشت و طنابهاى اسلام را محكم و دستاويزهاى ايمان را قابل وثوق و اعتماد و استناد قرار داد . 15 از جمله اين خطبه است در توصيف آفرينش اقسامى از حيوان 16 ( اگر انسانها در عظمت قدرت خداوند و بزرگى نعمت او مىانديشيدند قطعا به راه راستى [ كه از آن منحرف شده‌اند 
  ] برمىگشتند . 17 ولى دلها بيمار است و ديده ها\r\n","description":"","footnote":"","page_name":" 336 ","page_number":339},
  {"content":"\r\nمختل . 18 آيا نمىنگريد به جاندار كوچكى از مخلوقاتش كه چگونه خلقت او را محكم و تركيبش را متقن و براى او گوش و چشم باز كرده و استخوان و پوست آفريده است . 19 در مورچه بنگريد با آن جثهء كوچكش و لطافت شكل و اندامش ، لطافتى كه به دشوارى با ديدن از راه چشم و انديشه مىتوان آن را درك كرد كه چگونه در زمينش حركت مىكند و به پيدا كردن روزى خود علاقمند است ، دانه را به لانه اش مىبرد و در جايگاهش آمادهء استفاده مىسازد .\r\n20 دانه را در موسم گرما براى تغذّى در موسم سرما و در روزهاى توانايى براى اوقات ناتوانىاش 21 جمع مىكند . روزى اين جاندار ضعيف تحت كفالت خداوندى است و او مطابق نيازهايش ، موفق به معاش خود مىباشد .\r\nخداوند احسانگر غفلت از وى ندارد . ذات اقدس حسابگر آن ناتوان را محروم نمىدارد ، اگر چه در روى سنگ خشك و فرو رفته در جاى خود كه حركتى ندارد ، باشد . 22 و تو اى انسان ، اگر در دستگاه گوارش و جهاز هاضمهء آن حيوان از همه جهات آنها بنگرى - بالا و پايين و اطراف دنده‌هاى محيط به شكم آن و به آنچه كه در سر او است از چشمان و گوشهايش از آفرينش آن حيوان در شگفتى فرو مىروى و از توصيف آن خسته مىشوى 23 پس بزرگ است آن خداوندى كه آن جاندار ناتوان را بر دستها و پاهايش قائم ساخت و بر اركان تشكيل دهنده اش بنا نهاد . در آفرينش آن حيوان ، هيچ آفريننده اى با خدا شركت نكرده و هيچ قدرتمندى ياريش ننمود . 25 و اگر در همهء طرق انديشه خود تلاش كنى تا به اهداف و غايات خلقت آن جاندار برسى ، دليل تو را راهنمايى نخواهد كرد مگر به اين كه آفرينندهء مورچه همان خالق است كه نخل را آفريده است ، 26 زيرا تفصيل دقيق همهء اشياء و مشكلات و دشوارىهاى اختلاف ساختمان جانداران با يكديگر ، همچنين آنچه كه در خلقت ، با عظمت و لطيف ، يا سنگين و يا سبك ، و يا نيرومند و يا ناتوانند نيز در كارگاه خلقت يكسان مىباشند . 28\r\n","description":"","footnote":"","page_name":" 337 ","page_number":340},
  {"content":"\r\nآفرينش آسمان و هستى 29 و همچنين است آسمان و فضا و بادها و آب . 30 پس بنگر به آفتاب و ماه و نباتات و درخت و سنگ و اختلاف اين شب و روز و شكافتن درياها و فراوانى كوه‌ها و امتداد قلَّه‌ها و اختلاف لغات و زبانها . 31 پس واى بر كسى كه خداوند تقدير كننده و خالق حكيم را انكار كند 32 [ منكرانى كه 
  ] گمان كردند اين موجودات با عظمت مانند گياهان خودرو هستند كه زارعى آنها را نكاشته است و براى صور و اشكال گونه گون آنها سازنده اى نيست . 33 آن تبهكاران براى ادّعاى خود به دليلى تكيه نكردند و به آنچه كه در عالم پندار خود حفظ نمودند ، حجتى ارائه ننمودند . آيا ساختمانى بدون سازنده و جنايتى بدون جنايت كننده امكان پذير است 34 آفرينش ملخ 35 اگر بخواهى در بارهء ملخ بگويم كه براى او دو چشم قرمز آفريد و دو حدقه مانند ماه در چشمان آن روشن ساخت و براى آن جانور گوش پنهانى قرار داد و دهانى معتدل و حسّى قوى و دندانهايى كه با آنها مىبرد و دو دست و دو پا همانند داس كه زراعت را با آنها قطع مىكند 36 . كشاورزان در زراعتشان از آن حيوان مىترسند و نمىتوانند آن را دفع كنند اگر چه همهء آنان هجوم دسته جمعى نمايند ، 37 تا آن گاه كه با جهشهاى خود وارد كشتگاه شوند و خواسته‌هاى خود را اشباع نمايند . 38 در حالى كه تمامى خلقت آن جاندار به اندازهء يك انگشت لاغر نيست . 39 پس بزرگ و مقدس است خداوندى كه همهء آنچه كه در آسمانها و زمين است چه از روى اختيار و چه از روى كراهت سجده به بارگاهش مىنمايند و گونه و صورت به خاك خضوع مىمالند . 40 و به آن پيشگاه اطاعت مىنمايند خواه از روى تسليم و خواه بر مبناى ضعف و ناتوانى ، و زمام اختيار از جهت بيم و هراس به آن مقام شامخ مىسپارند . 41 پس پرنده‌ها مسخّر امر او هستند .\r\n","description":"","footnote":"","page_name":" 338 ","page_number":341},
  {"content":"\r\nپرها و نفسها ( دمهاى ) آنها را شمرده و پاهاى بعضى از آن پرندگان ( پرندگان دريايى ) را بر رطوبت ( آبها ) قرار داده و پاهاى گروهى ديگر را كه در خشكى زندگى مىكنند ، بر زمين خشك . 42 روزىهاى آن جانداران را مقدر و اجناس و انواع آنها را برشمرده است . 43 اين يكى كلاغ است و اين ديگرى عقاب . اين يكى كبوتر است و اين ديگرى شتر مرغ . 44 هر پرنده اى را به نامش خوانده و روزى آن را كفالت فرموده است . 45 و ابر سنگين باردار را در فضا ايجاد نمود و باران متصل را از آن نازل نمود و قسمت هر جا را از باران معين فرمود . 46 زمين را به وسيلهء باران پس از خشكى آن مرطوب ساخت و روييدنى آن را پس از آن خشكى بيرون آورد . 47\r\n","description":"","footnote":"","page_name":" 339 ","page_number":342},
  {"content":"\r\n\r\nتفسير عمومى خطبهء صد و هشتاد و پنجم\r\n3 ، 11 - الحمد للَّه الَّذي لا تدركه الشّواهد ، و لا تحويه المشاهد ، و لا تراه النّواظر ، و لا تحجبه السّواتر ، الدّالّ على قدمه بحدوث خلقه ، و بحدوث خلقه على وجوده . . . تا 11 ( ستايش خداى راست كه حواس ظاهرى او را نتواند درك نمايد و ديدگاه‌هاى جهان طبيعت نتواند او را در برگيرد و ديده‌هاى نظاره گر نتواند او را ببيند و پرده‌ها او را نپوشاند . با حدوث عالم خلقت دلالت بر قدم خود دارد [ همان گونه كه 
  ] با ايجاد مخلوقات دلالت بر وجود خود مىنمايد . . . تا 11 ) آن ذات اقدس به جهت غايت لطافت و تجرد از هرگونه ديدگاه و بيننده بالاتر است .\r\nاو فوق جسم و جسمانيات و بالاتر از استعدادهاى درك همهء عوامل درّاكه است . لذا انسانى كه مىخواهد در ارتباط با خداوند ذوالجلال در چنين ديدگاهى با چنان وسايل محدودى توفيق يابد ، انتظار بيهوده اى را مىكشد . ما انسانها معمولا از يك اشتباه منحرف كننده غفلت مىورزيم و آن اينست كه ما همواره گمان مىكنيم كه آن همه معلومات محدود و نامحدود و گاهى هم بعضى از حقايق بىنهايت كه درك و دريافت مىنماييم ، در نتيجهء كاربرد همين عوامل درك مانند حواس طبيعى يا وسايل و\r\n","description":"","footnote":"","page_name":" 340 ","page_number":343},
  {"content":"\r\nابزارى كه براى دقت كارىهاى شگفت انگيز ساخته‌ايم مىباشد در صورتى كه چنين معارف و دريافت شده‌هاى فوق محدوديتها و تعينهاى مادّى ، قطعا از توانايى اين وسايل طبيعى و مصنوعى بالاتر است . شما وقتى كه اندكى دقت مىكنيد مىبينيد درك حقيقت زيبايى ، آزادى حقيقى شخصيت ، حقيقت عدالت ، و حقيقت ارزشها هيچ يك از عهدهء وسايل طبيعى و مصنوعى مانند ميكروسكپها ، تلسكپها و با عظمتترين كمپيوترها ساخته نيست ، چه رسد به درك ذات اقدس ربوبى و صفات عاليهء او . بنا بر اين بايد بپذيريم كه گسترش و عمق جهان هستى و سطوح بيكران آن و تعميم حقايق هستى تا مجردات مربوط به استعدادهاى درونى ما است . مطالب ذيل را به اختصار تا شماره 11 متذكر مىشويم : 1 - هر چه در اين دنيا به تصور ما در آيد ، مخلوق است و مسبوق به نيستى و دگرگونى . پس تنها قديم آن خداوند است كه فوق قلمرو خلقت است .\r\n2 - توجه لازم به مسبوق بودن مخلوقات به غير خود ، بهترين دليل بر تكيهء وجودى آنها به خالق كائنات است .\r\n3 - و همهء موجودات كه در اين جهان هستى در مجراى قانونى خود قرار گرفته‌اند ، به وسيلهء انواعى از پديده‌ها با يكديگر شباهت دارند مانند كميتها ، انواع بىشمارى از كيفيتها ، انواع حركتها ، مدت بقاء و دوام در عرصهء طبيعت ، علل به وجود آمدن و از بين رفتن ، طعمها ، مقاومتها ، نيروها و ضعفها . . . و غير ذلك ، ولى تنها خداوند سبحان است كه شباهتى با هيچ چيز ندارد و ليس كمثله شيء . ( 1 )  4 - با ارائه حدوث تمامى اشياء ، ازليت خود را اثبات فرموده است ، حتى با ارائه حدوث زمان به وسيله احداث مادهء متحرك . هر خردمندى مىفهمد كه زمان نيز با محدوديت منشأ انتزاع آن كه مادهء متحرك است ، پس از عدم وارد صحنهء وجود\r\n","description":"","footnote":" ( 1 ) . سورهء شورى ، آيهء 11 . ","page_name":" 341 ","page_number":344},
  {"content":"\r\nشده است .\r\n5 - با توجه به فراگيرى ناتوانى كه در همهء موجودات مشاهده مىشود و اين كه هيچ يك مالكيت بقا و زوال و استعداد تغييرپذيرى خود را در اختيار ندارد و با اين حال با يك نظم محيّر العقول در مجراى قانونى خود مشغول به كارند ، از همين جا است كه عقل بيدار و عظماى معرفتى تاريخ تصريح مىكنند كه خداوند به عنوان آن موجود نيرومند حافظ هستى و قوانين آن ، حقيقتى است بديهى .\r\n[ براى تكميل اين مبحث به مباحث توحيد در فهرست راهنما مراجعه فرماييد 
  ] 12 ، 15 - الرسول الاعظم - و أشهد أنّ محمّدا عبده و رسوله الصّفيّ ، و أمينه الرّضيّ ، صلَّى اللَّه عليه و آله - أرسله بوجوب الحجج ، و ظهور الفلج ، و إيضاح المنهج . . . 15 ( و شهادت مىدهم به اين كه محمد ( ص ) بنده و رسول برگزيدهء خدا و امين مورد رضايت او است ، درود خداوند بر او و فرزندانش باد . خداوند آن رسول گرامى را به جهت لزوم بيان حجت و دليل بر مردم [ براى پذيرش دين 
  ] و آغاز طلوع پيروزى و روشن ساختن مسير و روش آن فرستاد . . . تا 15 ) در تاريخ در هيچ جامعه اى مشاهده نشده است كه يك صاحب رسالت انسانى در آن مدت اندك و با نداشتن نيروى مناسب ، و با كمال محدوديت از همهء عوامل زندگى فردى و اجتماعى ، رسالت فراگير جهانى را گسترش داده و هر چه را در اين مسير خواسته باشد ، با موفقيت به انجام برساند ، جز وجود نازنين پيامبر اسلام صلى اللَّه عليه و آله و سلم .\r\nشايد اين مطلب را با اين مشخصات مشروح كه مطرح كرديم كمتر كسى در يك سخن جمع آورى كرده باشد ولى حقيقت بالاتر از آن است كه احتياجى قطعى به تصديق اين و آن داشته باشد . [ مراجعه فرماييد به مسايل رسالت پيامبر اكرم در فهرست راهنما 
  ] 16 ، 28 - منها في صفة خلق أصناف من الحيوان و لو فكَّروا في عظيم القدرة ، و جسيم النّعمة لرجعوا إلى الطَّريق ، و خافوا عذاب الحريق و لكن القلوب عليلة ، و البصائر مدخولة . . . انظروا إلى النّملة في صغر جثّتها ، و لطافة هيئتها ، لا تكاد تنال بلحظ البصر ، و لا بمستدرك الفكر . . . الى 28 اگر درون آدمى به مقام ديده ورى برسد و بينايى خود را دريابد مىتواند از شناخت يك ملخ ولو اجمالا با شناخت قانون جهان و عظمت جهان آفرين آشنا شود .\r\nآخرين خطبه اى كه استاد علامه محمد تقى جعفرى ( ره ) در روزهاى بيمارى و در حين معالجه تفسير نموده‌اند .\r\nدر تاريخ مهرماه 1377 ه - . ش لندن - انگلستان\r\n\r\n","description":"","footnote":"","page_name":" 342 ","page_number":345}
  ]