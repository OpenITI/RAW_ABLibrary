[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\n\r\n[ ترجمه فارسى 
  ]\r\n\r\nبخوانيد تا حكم خداى تبارك و تعالى را بدانيد :\r\nبرخى از كتابفروشها و ديگران كه شايسته نيست در اينجا نامشان برده شود هيچ گاه ( چه در زمان صلح و آشتى يا زمان جنگ و زد و خورد و گرفتارى ) از هر گونه جنايت و گناه و حرام و ناروائى خوددارى نمىنمايند و از ذلت و خوارى و رسوائى در دنيا واهمه‌اى نداشته و از عقاب و كيفر روز رستاخيز نمىهراسند ، بنا بر اين مسلمانها بدانند اين گونه منافقين و مردم دورو اگر يكى از تاليفات مرا ( از قبيل كتاب ترجمه و خلاصه تفسير قرآن عظيم ، كتاب ترجمه و شرح نهج البلاغه و كتاب ترجمه و شرح صحيفهء كاملهء سجاديه را كه در حدود سى و شش سال پيش از اين تاكنون رنجهاى بسيار به خود هموار نموده تا آنها را كه جز خواص نمىشناختند و به اعتقاد اهل فن اساس انقلاب اسلامى امروزمان بشمار ميرود از روى مبانى و پايه‌هاى علم و دانش و دين و آئين و حق و درست بجهانيان شناساندم ) تحريف نموده و تغيير داده و نفهميده و ندانسته به صورت كتابى در آورد و يا عين آن را عكسبردارى و چاپ كرده و در دسترس قرار دهد عقلا و شرعا و نقلا و عرفا فعل حرام و ناروائى را بجا آورده ، بلكه\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nطبق قواعد شرعيه حرامهائى را مرتكب گشته و در دنيا رسوا شده و در آخرت به عذاب و كيفر جاويد گرفتار گردد ، و اگر مشترى و خريدار چنين كتابى را با علم باينكه فروشنده آن را دزديده خريدارى نمايد او هم فعل حرامى را بجا آورده چون متاع و كالاى غصب‌شده‌اى را خريده و خداى تبارك و تعالى فروشنده و خريدار را كه بر خلاف احكام دين رفتار مىنمايند نيامرزد ،  وَ السَّلامُ عَلى مَنِ اتَّبَعَ الْهُدى  - فيض الاسلام .\r\nخيابان ناصر خسرو - انتشارات فقيه خيابان سعدى جنوبى كوچه بانك تجارت تلفن 314819\r\n\r\n","description":"","footnote":"","page_name":" 2 ","page_number":4},
  {"content":"\r\n\r\nبنادر البحار\r\nخلاصهء بيست و پنج مجلد كتاب\r\nبحار الأنوار\r\nالجامعة لدرر اخبار الأئمة الأطهار\r\nوترجمه و شرح آن\r\nبقلم\r\nفيض الاسلام\r\nحق چاپ وتقليد محفوظ است\r\n\r\n","description":"","footnote":"","page_name":" 3 ","page_number":5},
  {"content":"\r\n . \r\n","description":"","footnote":"","page_name":" 4 ","page_number":6},
  {"content":"\r\n\r\n\r\n[ ديباچهء كتاب 
  ]\r\nبِسْمِ اللَّهِ الرَّحْمنِ الرَّحِيمِ\r\nالحمد للَّه ربّ العالمين ، و الصّلوة على سيّد الأنبياء و المرسلين ، و خاتم النّبيّين : محمّد و آله المعصومين ، و الرّحمة و الرّضوان على فقهائنا الرّاشدين ، و رواة أحاديثنا المرضيّين .\r\nپس از درس خواندن و دانا شدن بعلوم و معارف و حكم ، به اجتهاد و استنباط اصول و فروع دين مقدّس اسلام و مذهب شريف جعفرى پرداختم ، و هميشه در صدد بوده كتابى بنويسم كه آنچه را ميدانم در برداشته باشد و آن را در دسترس همگان قرار دهم تا از مطالعهء آن پارسى زبانان را نصيب و بهرهء بسيار باشد و هم علماء و دانشمندان بزرگ را رغبت و خواهان پيش آيد ، و در اين باره شب و روز ميانديشيدم تا اينكه دانستم چنين كارى انجام نگيرد جز بجمع‌آورى كلمات و سخنان پيغمبر بزرگوار و ائمّهء أطهار ( صلوات اللَّه عليهم أجمعين ) و علماء و بزرگان اماميّه ( رضوان اللَّه عليهم ، و شكر اللَّه في الإسلام مساعيهم الجميلة ) و لازمهء آن مراجعهء به صدها كتاب تأليف‌شدهء در اصول و فروع و احاديث و معارف و حكم است و من با اين كمى وقت و ضعف و سستى بدن و اشغال بسيار موفّق\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nبه آن نخواهم شد ، و مىانديشيدم كه چه كتابهائى را براى مطالعه آماده ساخته و خلاصهء آنها را جمع‌آورى نموده ترجمه و شرح نمايم ديدم كتابى در اين باره گرد آورده شده و آن بيست و پنج مجلد كتاب بحار الأنوار تأليف علّامهء عظيم الشأن ، آيه اللَّه العظمى ، مولانا محمّد باقر مجلسى متولّد سال هزار و سى و هفت و متوفّى سال هزار و يك صد و يازده هجرى ( حشرنا اللَّه تحت لوائه ، و وفّقنا للمسير بضيائه ) است ، پس آن را كه جامعترين كتابها است مدرك و سند قرار دادم ، و خلاصهء هر بابى از ابواب هر مجلدى را نوشته و ترجمه و شرح نموده و آن را به بنادر البحار ناميدم ، اميد است همگان از اين كتاب راه سعادت و نيكبختى دنيا و آخرت را بيابند ، و براى من و همسر ارجمندم ( وفّقها اللَّه بتوفيقاته ، كه در تصحيح و بىغلط نمودن اين كتاب مرا كمك و يارى نمود ) و همهء مؤمنين و مؤمنات بويژه پدر و مادر و برادرم سيّد غياث الدّين ( رحمهم اللَّه ) طلب مغفرت و آمرزش نمايند ، بحول اللَّه أعتصم ، و بقوّته و عونه أفتتح و أختتم ، العبد الفاني علىّ النّقىّ فيض الإسلام ، قلهك ، تهران ، شب جمعه چهاردهم جمادى الثانيه هزار و سيصد و نود و نه هجرىّ .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n\r\n[ در ديباچهء كتاب بحار الانوار 
  ]\r\nآقا محمد باقر مجلسىّ ( رحمت و آمرزش بر او باد ) در ديباچهء كتاب بحار الانوار فرموده : و براى اينكه آن كتاب علوم و دانشها و حكمتها و حقائق و رازها و سخنان پوشيده را در برداشته و از همهء كتابهاى أخبار هر كس را بىنياز مىگرداند ناميدش بكتاب بحار الانوار ( كتاب درياهاى نور و روشنىها ) كه مرواريدهاى بزرگ اخبار امامها و پيشوايان پاك و پاكيزهء ( از هر معصيت و گناهى ) را در بر دارد .\r\n\r\n","description":"","footnote":"","page_name":" 7 ","page_number":9},
  {"content":"\r\n . \r\n","description":"","footnote":"","page_name":" 8 ","page_number":10},
  {"content":"\r\n\r\n\r\nمجلد اوّل كتاب العقل و العلم و الجهل\r\n\r\n","description":"","footnote":"","page_name":" 9 ","page_number":11},
  {"content":"\r\n . \r\n","description":"","footnote":"","page_name":" 10 ","page_number":12},
  {"content":"\r\n\r\n\r\n( 1 ) در بارهء برترى عقل و خرد و نكوهش جهل و نادانى\r\n1 - از امام صادق جعفر بن محمد ( عليهما السّلام ) رسيده كه فرموده : كسى كه پنج چيز در او نباشد نفع و سود و لذّت و خوشى بسيار در او نيست ، كسى گفت : اى پسر رسول خدا آن پنج چيز چيست ؟ فرمود : دين ( آئين ) و عقل ( خرد ) و حياء ( شرم ) و حسن خلق ( خوى نيكو ) و حسن ادب ( رفتار نيكو ) و ( پس از آن فرمود : ) كسى كه پنج چيز در او نبوده زندگانى ( خويش ) را آسان و گوارا بپايان نرسانده ( و آن پنج چيز اينست )\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nصحت ( تندرستى ) و ايمنى ( آسودگى ) و غنى ( بىنيازى ) و قناعت ( خرسند شدن به آنچه نصيب و بهرهء او گرديده ) و انيس موافق ( يار سازگار ) .\r\nمرحوم مجلسىّ مىفرمايد : ( مراد از ) حسن ادب بجا آوردن كارها است طبق قانون و دستور شرع و عقل در خدمت ( و عبادت و بندگى ) حق تعالى و رفتار با مردم . و ( مراد از ) غنى نياز نداشتن بمردم است و آن در حقيقت غنى و بىنيازى شخص است و كمال و آراستگى همان است نه غنى و بىنيازى بمال و دارائى .\r\n2 - از محمد بن سليمان از پدرش رسيده كه او گفته : به حضرت ابى عبد اللَّه امام صادق ( عليه السّلام ) گفتم : فلانى ( كسى را كه ميشناسم ) عبادت و بندگى و دين و آئين و فضل\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nو برتريش چنين و چنان است ، حضرت فرمود : عقلش چگونه است ؟ گفتم : نميدانم ، فرمود : ثواب و پاداش باندازهء عقل است ، همانا مردى از بنى اسرائيل در جزيره‌اى ( قطعه زمينى در وسط دريا ) از جزيره‌هاى دريا كه سبز و خرّم و داراى درخت بسيار و آب پاكيزه‌اى بود خداى تواناى بزرگ را عبادت و بندگى مينمود ، و فرشته‌اى از فرشتگان از آنجا كه او بود گذشت و گفت :\r\nپروردگارا پاداش اين بنده‌ات را به من بنما ، خداى تواناى بزرگ آن را به او نشان داد ، فرشته آن پاداش را اندك شمرد ، خداى تواناى بزرگ به او وحى كرده و در دلش انداخت كه با او همراه باش ، آن فرشته به شكل آدمى نزد او آمد ، مرد بنى اسرائيلى به او گفت : تو كيستى ؟ فرشته گفت : من مردى عبادت‌كننده هستم از جاى تو و عبادت و بندگيت در اينجا آگاه شده‌ام من آمدم تا با تو عبادت كنم ، پس روزش را با او بود چون بامداد شد\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nفرشته به او گفت : جاى تو پاك و پاكيزه است ، مرد بنى اسرائيلى گفت : كاش براى پروردگار ما چهارپائى بود كه اگر پروردگار ما الاغى ميداشت آن را در اينجا ميچرانديم ، زيرا اين گياه تباه مىشود ( و از آن نفع و سودى بدست نمىآيد ) فرشته به او گفت :\r\nپروردگار تو الاغ ندارد ؟ ( و به آن نيازمند نيست كه اگر چنين باشد جسم خواهد بود ، و نمىشود جسم ، پروردگار باشد ) مرد بنى اسرائيلى ( سخن فرشته را درك نكرده و نيافته دوباره به دو ) گفت : اگر براى او الاغى بود مانند اين گياه تباه نمىگشت ! پس خداى توانا و بزرگ بفرشته وحى نمود كه او را باندازهء عقلش پاداش مىدهم .\r\nمرحوم مجلسىّ ميفرمايد : و خبر آشكار در آنست كه آن مرد اسرائيلى با داشتن اين عقيده و باور ناشايسته ( باينكه كاش براى پروردگار ما چهارپائى بود ) سزاوار ثواب و پاداش است\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nبراى كمى عقل و سستى رأى و انديشه‌اش ، و ( حقيقت را ) خدا ميداند .\r\n3 - از حضرت عليّ بن ابى طالب ( عليه السّلام ) رسيده كه فرموده : جبرئيل بر آدم فرود آمده گفت : اى آدم من فرمان دارم تو را در برگزيدن يكى از سه چيز برگزينم پس يكى را برگزين و دو تا را واگذار ، آدم به او گفت : اى جبرئيل آن سه چيز چيست ؟ گفت : عقل و حياء و دين ، آدم گفت : من عقل را برگزيدم ، جبرئيل بحياء و دين گفت : شما بازگرديد و او را واگذاريد ، حياء و دين گفتند : اى جبرئيل ما فرمان داريم هر جا عقل باشد با او باشيم ، جبرئيل گفت : خود دانيد و بالا رفت .\r\nمرحوم مجلسىّ مىفرمايد : شايد مقصود ( از اين بيان )\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nآگاه ساختن آدم و فرزندان او است بعظمت و بزرگى نعمت عقل ، و ممكن است جبرئيل سه صورت آورده بجاى هر يك از خصلتها ( : عقل و حياء و دين ) صورتى مناسب آن ، زيرا هر يك از اعراض و معقولات از اجسام و محسوسات را صورتى است مناسب آن ، و به همان صورت در خواب بلكه در آخرت مانند آن ديده مىشود ، و ( با اينكه ما اين خبر را اين گونه تفسير نموده و معنى آن را آشكار ساختيم بايد عقيده و باور داشت كه معنى حقيقى را ) خدا ( كه عالم و داناى بهر چيز است ) ميداند .\r\n4 - حضرت رضا ( عليه السّلام ) فرموده : دوست هر مردى ( كسى است كه او را بگفتار راست و كردار نيك راهنمائى كند ) عقل او است ، و دشمنش ( كه او را از گفتار راست و كردار شايسته باز مىدارد ) جهل و نادانيش مىباشد .\r\n\r\n","description":"","footnote":"","page_name":" 16 ","page_number":18},
  {"content":"\r\n\r\n5 - از حضرت ابى عبد اللَّه ( امام صادق ، عليه السّلام ) رسيده كه فرموده : خداى توانا و بزرگ چيزى از احمق و بىخرد كه دشمنتر به او باشد نيافريده ، زيرا عقل و خردش را كه خدا از همه چيزها دوستتر دارد از او گرفته .\r\nمرحوم مجلسىّ مىفرمايد : بغض و دشمنى خداى بلند مرتبه بيان از علم و دانائى او است به پستى رتبه و پايه احمق و بىخرد ، و شايسته نبودن او براى كامل گرديدن ، يا آنكه بغض خداى تعالى براى كارهاى زشت احمق است كه ببدى اختيارش آن را برگزيده با اينكه مىتوانسته آنها را ترك نموده و بجا نياورد ( و ميتوان گفت : بغض خداى تعالى دورى رحمت او است از احمق و دورى رحمت از او به آن ماند كه عقل او را گرفته ) و ( حقيقت و درستى معنى را ) خدا ميداند .\r\n6 - از امام جعفر فرزند امام محمد ( باقر ، تحيت و درود\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nبر آنها ) رسيده كه فرموده : خداى تبارك ( منزّه و پاك از هر عيب و نقص ) و تعالى ( بالاتر از اينكه وصف شود ) دشمن دارد پير مرد نادان و داراى بسيار ستمگر و بىچيز متكبّر و گردنكش را ( رحمتش را از اينان باز ميدارد ) .\r\nمرحوم مجلسىّ مىفرمايد : تخصيص جاهل و نادان بشيخ و مرد پير براى آنست كه جهل و نادانى از او زشتتر است چون روزگار درازى گذشته كه ممكن بود در آن علم و دانش بدست آورد ، و تخصيص ظلوم و بسيار ستمگر بغنىّ و دارا براى آنست كه چون غنىّ را بظلم و ستم حاجت و نيازى نيست ، ظلم و ستم از او ناپسنديده‌تر ( از ظلم و ستم جز او ) است ، و تخصيص متكبّر و گردنكش به فقير و بىچيز براى آنست كه تكبّر و گردنكشى از او زشتتر است ، زيرا غنىّ هر گاه تكبّر كند براى او عذر و بهانه است در آن ، چون لازمهء غنى و توانگرى فخر و سرفرازى و عجب\r\n\r\n","description":"","footnote":"","page_name":" 18 ","page_number":20},
  {"content":"\r\n\r\nو خودنمائى و طغيان و سركشى است .\r\n7 - حضرت ابو عبد اللَّه ( امام صادق ، عليه السّلام ) فرموده :\r\nهر كه عاقل و خردمند ( حقيقى ) است داراى دين و آئين ( حق و درست كه آن دين اسلام و مذهب شريف جعفرى است ) مىباشد ، و كسى كه دين دارد به ( وسيلهء عمل و رفتار طبق آن به ) بهشت در آيد .\r\n8 - رسول خدا ( بر او و خويشاوندانش خدا رحمت فرستد ) فرموده : خدا چيزى را براى بندگان بهتر و برتر از عقل قسمت ننموده ، پس ( از اين رو ) خواب عاقل برتر از شب بيدارى جاهل و نادان است ، و افطار و خوردن و آشاميدن عاقل بهتر از روزه داشتن جاهل ، و ماندن عاقل ( در شهر خود ) برتر است از مسافرت جاهل ( و بيرون شدن او از شهرش بشهرها براى بدست آوردن\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nرضاء و خشنودى خداى تعالى مانند رفتن بجهاد و كارزار با دشمنان و رفتن به زيارت بيت اللَّه الحرام و جز آنها ) و خدا رسول و پيغمبرى را بر نيانگيخته و نفرستاده تا اينكه عقل ( مردم ) را كامل گرداند ، و عقل او برتر از عقلهاى همهء امّت و گروه ( پيروان ) او مىباشد ، و آنچه را پيغمبر در انديشهء خود دارد برتر است از كوشش نمودن كوشش‌كنندگان ، و عاقل واجبات خدا را بجا نمىآورد تا اينكه ( آنها را ) از خدا دريابد ( واجبى را انجام نمىدهد تا درك كند و دريابد از جانب خداى تعالى مأمور است ) و همهء عبادت‌كنندگان در فضل و برترى عبادتشان بعاقل نرسند ، محقّقا خردمندان همان دارندگان عقل و خرداند كه خداى توانا و بزرگ ( در بارهء ايشان ) فرموده :  إِنَّما يَتَذَكَّرُ أُولُوا الْأَلْبابِ  ، سوره 13 آيه 19 يعنى ) جز اين نيست كه ( از نصائح و پندها و مثلهاى قرآن عظيم ) خردمندان پند مىگيرند .\r\n9 - حضرت علىّ بن الحسين ( تحيت و درود بر ايشان باد )\r\n\r\n","description":"","footnote":"","page_name":" 20 ","page_number":22},
  {"content":"\r\n\r\nفرموده : كسى كه عقل و خردش كاملتر چيزى كه در او است نباشد ، هلاك و نابوديش آسانتر چيزى است كه در او مىباشد .\r\n10 - پيغمبر ( بر او و خويشاوندانش خدا رحمت و درود فرستد ) فرموده : قوام و بنياد درستى و آراستگى مرد ، عقل او است ، و دين و آئين نيست براى كسى كه داراى عقل و خرد نباشد ( بنا بر اين كفّار در حقيقت خردمند نيستند ) .\r\n11 - حضرت صادق ( عليه السّلام ) فرموده : هر گاه خدا بخواهد نعمت و بخششى را از بنده‌اى زائل و جدا گرداند نخست چيزى را كه از او تغيير داده و دگرگون ميسازد ( ميستاند ) عقل و خرد او است ( كه آن بزرگترين نعمتهاى خداى تعالى است ) .\r\n12 - حضرت امير المؤمنين ( عليه السّلام ) فرموده : مردم دشمن‌اند براى آنچه را نمىدانند ( زيرا نادانان آنچه را ميدانند دانش پندارند و جز آن را نادرست ، چنان كه در قرآن كريم ( سوره\r\n\r\n","description":"","footnote":"","page_name":" 21 ","page_number":23},
  {"content":"\r\n\r\n10 آيه 39 ) ميفرمايد :  كَذَّبُوا بِما لَمْ يُحِيطُوا  يعنى انكار ميكنند و نمىپذيرند چيزى را كه به آن دست نيافته‌اند ) .\r\n13 - رسول خدا ( صلى اللَّه عليه و آله ) فرموده : شرافت و بزرگى مرد با ايمان مال و دارائى او است ( كه از راه حلال و روا بدست آورده باشد ) و مروّت و جوانمرديش عقل او است ، و حلم و بردباريش شرف و بزرگى او است ، و كرم و بخشش او تقوى و پرهيزكاريش است .\r\n14 - حضرت ابو الحسن سوّم ( امام علىّ النّقى ، عليه السّلام ) فرموده : جهل و نادانى و بخل و زفتى نكوهيده‌ترين اخلاق و خوها است .\r\n15 - حضرت أبو محمّد عسكرىّ ( امام يازدهم ، عليه السّلام ) فرموده : نيكوئى صورت و پيكر خوشكلى ظاهر و آشكار است ، و نيكوئى عقل و خرد زيبائى باطن و نهان است .\r\n16 - و ( نيز ) آن حضرت ( تحيّت و درود بر او باد ) فرموده :\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nاگر مردم دنيا ميفهميدند و تدبّر نموده و ميانديشيدند ( كه دنيا جاى ماندن نيست و فانى و نيست مىشود ) دنيا خراب و ويران ميگشت ( اگر مردم دانسته و راستى باور داشتند كه در اين سراى رهگذرند و نمىمانند عمر عزيز خود را براى چيزهاى نابودشدنى بپايان نمىرسانيدند ، و دنيا بدين گونه كه هست نميبود ) .\r\n17 - حضرت امير المؤمنين ( رحمت و درود بر او باد ) فرموده : نيست بينائى ( آگاهى دل ) با ديده‌ها و چشمها كه گاهى چشمها بدارندهء خود دروغ ميگويد ، و ( ليكن ) عقل و خرد خيانت نمىكند ( بغلط و اشتباه نمىاندازد ) كسى را كه پند و اندرز او را بپذيرد ( در شناختن حقائق بايد بعقل اعتماد نمود نه بحسّ ، زيرا بسا محسوس و بديهىّ كه معلوم نيست ، و بسا عقلىّ و نظرىّ كه نزد دلهاى روشن از هر بديهىّ آشكارتر است ، و از اين رو است كه حكماء گفته‌اند : يقينيّات همان معقولات است نه محسوسات ، زيرا حكم حسّ در مظنّه و جاى گمان بردن غلط و اشتباه است ، و بسا حسّ كه دروغ ميگويد و ما را باعتقادات و باورهاى نادرست واميدارد ، چنان كه بزرگ را كوچك و كوچك را بزرگ و متحرّك را ساكن و ساكن را متحرّك ميپنداريم ، و امّا عقل در هر چه راه يابد و پيش او بديهىّ و آشكار گردد غلط و اشتباه در آن راه ندارد ، بنا بر اين گفتار نادانان كه ميگويند :\r\nدليلى بزرگتر از حسّ و ديدن چشم نيست باطل و نادرست\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nاست . ناگفته نماند در نسخ نهج البلاغه فرمايش امام ( عليه السّلام )\r\nليست الرّؤية و لا يغشّ العقل من استنصحه\r\nضبط و نگاهدارى شده است ، و هر دو عبارت داراى يك معنى است ، و اللَّه يعلم .\r\n18 - و ( نيز ) آن حضرت ( عليه السّلام ) فرموده : بىنيازترين بىنيازى عقل است ، و بزرگتر فقر و تهىدستى حمق و بىخردى است .\r\n19 - و ( نيز ) آن حضرت ( عليه السّلام ) فرموده : حلم و بردبارى پوششى است پنهان‌كنندهء ( بديها ) و عقل شمشير تيز و برنده‌اى است جداكنندهء ( ميان نيكيها و بديها ) پس خلق و خوى بدت را بحلم و بردباريت بپوشان ، و بوسيلهء عقلت با هوى و خواهش خود زد و خورد و دشمنى كن ( تا آن را مغلوب نموده و شكست داده و از ميان ببرى و طبق دستور آن رفتار ننمائى ) .\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n20 - پيغمبر ( بر او و خويشاوندانش خدا رحمت و درود فرستد ) فرموده : براى هر چيزى آلت و ابزار و عدّه و آماده ساختن ساز و سامان است براى حوادث و پيشامدهاى سخت روزگار و آلت و عدّهء مؤمن و گرويدهء به خدا و رسول عقل است ، و براى هر چيز مركب و چيزى است كه بر آن سوار ميشوند و مركب مرد عقل است ، و براى هر قوم و گروهى حافظ و نگهدارنده‌اى است و نگهدارندهء عبادت‌كنندگان عقل است ، و براى هر تاجر و بازرگانى سرمايه‌اى است و سرمايهء مجتهدين و كوشش‌كنندگان ( در راه حق و درستى ) عقل است ، و براى هر خرابى و ويرانى عمارت و آبادانى است و عمارت آخرت و سراى ديگر عقل است ، و براى هر مسافر و رهرو خيمه و خرگاهى است كه ( در سفر ) به آن پناه مىبرند ( جاى مىگيرند ) و خرگاه مسلمانان عقل است ( كه در كار دين و دنيا و آخرت به او ، روى مىآورند و از او راهنمائى ميطلبند ) .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n21 - حضرت امير المؤمنين ( عليه السّلام ) فرموده : عدّه و آماده ساختن ساز و سامان براى پيشامدهاى سخت روزگار سودمندتر از عقل نيست ، و دشمنى زيان‌دارتر از جهل و نادانى نمىباشد .\r\n22 - و ( نيز ) آن حضرت ( عليه السّلام ) فرموده : دورى كردن و مهربانى ننمودن عاقل ( با هر كه را صلاح و شايسته داند ) برابر است با وصل و پيوند نمودن جاهل و نادان .\r\n23 - و ( نيز ) آن حضرت ( عليه السّلام ) فرموده : زيبائى در زبان است ، و كمال و آراستگى در عقل ، و هميشه هر يك از عقل و حمق و بىخردى بر مرد غالب شده و چيره ميگردد تا هجده سال ، پس چون مرد بهجده سالگى رسيد هر كدام از عقل و حمق كه در آن مرد بيشتر باشد بر او غالب و چيره مىشود .\r\n\r\n","description":"","footnote":"","page_name":" 26 ","page_number":28},
  {"content":"\r\n\r\n24 - و ( نيز ) آن حضرت ( عليه السّلام ) فرموده : عقلها پيشوايان فكرها و انديشه‌ها است ، و فكرها پيشوايان دلها ، و دلها پيشوايان حس‌ّها ( درك كردن و دريافتن ) و حس‌ّها پيشوايان أعضاء و اندام‌ها مىباشد .\r\n25 - و حضرت رسول خدا ( بر او و خويشاوندانش خدا رحمت و درود فرستد ) فرموده : هدايت و راهنمائى را از عقل بخواهيد تا راه نموده شويد ، و او را معصيت و نافرمانى ننمائيد كه پشيمان ميگرديد .\r\n\r\n","description":"","footnote":"","page_name":" 27 ","page_number":29},
  {"content":"\r\n . \r\n","description":"","footnote":"","page_name":" 28 ","page_number":30},
  {"content":"\r\n\r\n\r\n( 2 ) در بارهء حقيقت و اصل عقل و چگونگى و آشكار گشتن خلق و آفريده شدن او :\r\n1 - از حضرت باقر ( سلام و درود بر او باد ) رسيده كه فرموده : چون خدا عقل را آفريد از او خواست كه سخن گويد ، پس به او فرمود : پيش آى پيش آمد ، پس به او فرمود : باز گرد بازگشت ، پس به او فرمود : بعزّت و توانائى و جلال و بزرگوارى خود سوگند مخلوق و آفريده‌شده‌اى كه از تو محبوب و دوستتر باشد نيافريده‌ام ، و تو را كامل و تمام نگردانم مگر در كسى كه ( او را ) دوست دارم ( شايسته است براى بهره‌مند شدن از رحمت\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nمن ) آگاه باش من تو را امر نموده و فرمان دهم ، و تو را نهى كرده و باز دارم ، و تو را ثواب و پاداش مىدهم ( بوسيلهء تو امر و نهى نموده پاداش مىدهم ) .\r\n2 - از اسحاق ( روايت‌كنندهء اين خبر ) رسيده كه گفته :\r\nبه حضرت ابى عبد اللَّه ( امام صادق ، عليه السّلام ) گفتم : نزد مردى ميروم برخى از سخنم را بوى ميگويم او همهء سخنم را ميداند ( ميگويد : نگو فهميدم و دريافتم چه خواهى گفت ، و جواب ميدهد ) و بعضى از ايشان ( مردم ) كسى است كه نزد او ميروم و سخن را به او ميگويم او همهء سخنم را فرا ميگيرد و به من باز ميگرداند همچنان كه با او سخن گفته بودم ( هنگامى كه همهء سخنم را به او ميگويم ميگويد فهميدم و پاسخ ميدهد ) و برخى از ايشان ( مردم ) كسى است كه نزد او ميروم و با او سخن ميگويم پس ( چون مقصود مرا نمىفهمد ) ميگويد دوباره ( سخنت را ) برايم بازگردان ؟ حضرت ابى عبد اللَّه فرمود : اى اسحاق آيا\r\n\r\n","description":"","footnote":"","page_name":" 30 ","page_number":32},
  {"content":"\r\n\r\nنمىدانى چرا اين چنين است ؟ گفتم : نه ، فرمود : آن مردى را كه برخى از گفتارت را با او سخن ميگوئى و همهء آن را ميداند آن كسى است كه نطفه او با عقلش خمير و درهم شده ، و آن مردى كه با او سخن ميگوئى و همهء گفتارت فرا گرفته پس از آن سخن تو را پاسخ ميدهد آن كسى است كه عقلش در شكم مادرش تركيب و آميخته گرديده ، و آن مردى كه با او سخن ميگوئى پس ميگويد : دوباره برايم از سرگير ( بگو ) آن كسى است كه پس از آنكه بزرگ شده عقلش در او تركيب و آميخته گشته ، پس او است كه ميگويد : دوباره ( سخن خود را ) برايم بازگردان ( بگو ) .\r\nمرحوم مجلسىّ ميفرمايد : احتمال دارد و ميتوان گفت فرمايش امام ( عليه السّلام ، در اين روايت ) از روى مجاز ( لفظى كه از معنى خود نقل گرديده بمعنائى كه آن معنى خواسته شده )\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nباشد براى اختلاف و گوناگون بودن اشخاص در استعداد و آمادگيها يعنى مثلا به آن ماند كه ( كسى را كه با او برخى از سخنت را ميگوئى ، ميگويد : نگو فهميدم و جواب ميدهد كسى است كه ) نطفهء او با عقلش خمير و درهم شده است ، و احتمال دارد كه مقصود ( از فرمايش امام ، عليه السّلام ) اشاره است باينكه اختلاف و گوناگون بودن مادّه‌هاى بدنهاى مردم ( چيزهائى كه بدنها از آنها تركيب و آميخته مىشود ) موجب در اختلاف عقل مىباشد ، و ( حقيقت هر چيز را ) خدا ميداند .\r\nدر اينجا براى آشكار ساختن مقصود دامنه سخن كشيده مىشود :\r\nبدان فهميدن و دريافتن اخبارى كه در بارهء عقل است متوقّف و وابستهء بر بيان حقيقت عقل و گوناگون بودن انديشه‌ها و اصطلاحات در آن است ، پس ميگوئيم : عقل در لغت و زبان\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nعرب درك كردن و دريافتن و فهميدن و شناختن چيزها است ، و در اصطلاح ( اتفاق و همرأى شدن گروهى بر وضع معنائى براى لفظى سواى معنى اصلى آن ) اطلاق او بر امور و چيزهائى است : يكم : عقل همان قوّه و توانائى دريافتن خير و نيكى و شرّ و بدى و تمييز و جدائى ميان خير و شرّ و قدرت داشتن بر شناختن اسباب و ابزار كارها و خود اسباب و شناختن آنچه را كه به آن ابزار مىرساند و از آنها منع نموده و باز ميدارد ، و عقل به اين معنى مناط و جايگاه تكليف ( حكم و فرمان ) و پاداش و كيفر است .\r\nدوم : عقل همان ملكة و حالت و چگونگى است در انسان كه او را ميكشد ببر گزيدن خير و نيكى و نفع و سود ، و دورى گزيدن از بديها و زيانها ، و آنچه در بسيارى از مردم ديده\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nمىشود كه بنيكى بعض كارها حكم نموده و فرمان ميدهند و خودشان بجا نمىآورند ، و ببدى برخى چيزها حكم مينمايند و خودشان ( براى بجا آوردن آنها ) حريص و آزمند به آنها ميباشند دلالت دارد بر اينكه اين ملكة و حالت ( عقل و خرد ) غير از علم و دانائى بنيكى و بدى ( چيزى ) است .\r\nو آنچه براى ما ظاهر و آشكار شده از تتبّع و جستجوى خبرهاى نسبت داده شده به امامها و پيشوايان نيكوكار ( تحيّت و درود خدا بر ايشان باد ) آنست كه خدا در هر كسى از مكلّفين و كسانى كه دستورهاى خداى تعالى را بايد انجام دهند قوّه و توانائى و استعداد و آمادگى درك نمودن چيزها از زيانها و سودها و جز آن آفريده با اختلاف و گوناگون بودن بسيار ميان ايشان در آن قوّه ، و كمترين درجه و پايه‌هاى آن قوّه\r\n\r\n","description":"","footnote":"","page_name":" 34 ","page_number":36},
  {"content":"\r\n\r\nمناط و جايگاه تكليف است و به آن قوّه شخص از ديوانه‌ها تميز داده مىشود ، و بسبب اختلاف و گوناگون بودن درجه‌هاى آن قوّه تكليفها مختلف و گوناگون ميگردد ، پس هر چه اين قوّه كاملتر باشد تكاليف و احكام سختتر و بسيارتر مىشود ، و اين قوّه در هر كس باندازهء استعداد و آمادگى او براى علم و عمل كامل ميگردد ، پس هر چه سعى كرده و كوشش نمايد در تحصيل و بدست آوردن آنچه به او نفع و سود رساند از علوم حقه و دانشهاى حق و درست و طبق آنها رفتار نمايد آن قوّه نيرومند مىشود .\r\nسوم : عقل همان قوّه‌اى است كه مردم آن را در نظام و آراستگى كارهاى معاش و زندگيشان استعمال نموده و به كار مىبرند ، پس اگر آن قوّه با قانون و اصل شرع ( روش دين مقدّس اسلام ) موافقت و سازگارى داشت و در آنچه شارع ( پيغمبر اكرم ) آن را نيكو دانسته به كار برده شود آن را عقل معاش مينامند ، و هر گاه\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nدر كارهاى باطل و نادرست و حيله‌ها و فريب دادنهاى بد ، به كار برده شود در زبان شرع آن را نكراء و زيركى و شيطنت و سركشى و نافرمانى مينامند .\r\nچهارم : عقل همان مراتب و پايه‌هاى استعداد و آمادگى شخص است براى بدست آوردن نظريّات و انديشه‌هاى با برهان و دليل براى اثبات و پابرجا بودن آنها و نزديك و دور بودن آن نظريّات از عقل ، و براى آن مراتب چهار مرتبه اثبات نموده‌اند و آنها را بعقل هيولانىّ ، عقل بملكه ، عقل بفعل و عقل مستفاد ناميده‌اند ، و گاهى اين نامها ( : عقل هيولانيّ ، عقل بملكه ، عقل بفعل و عقل مستفاد ) اطلاق مىشود بر نفس در آن مراتب ، و شرح آنها در جاهاى خود گفته شده ، و به آنچه ما در اوّل بيان كرديم باز ميگردد ، زيرا ظاهر و آشكار آنست كه آن\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nمراتب يك قوّه است كه نامهاى آن بنا بر متعلّقات آن و آنچه در آن استعمال مىشود مختلف و گوناگون ميگردد .\r\nپنجم : عقل همان نفس ناطقه و گوياى آدمى است كه به آن تمييز داده مىشود از همهء چهارپايان .\r\nششم : عقل چيزى است كه فيلسوفها ( دانشمندان بفلسفه و باريك‌بينان در مسائل علميّه ) آن را پذيرفته‌اند ، و به گمان خودشان اثبات و پابرجا نموده‌اند كه او جوهر مجرّد ( موجود قائم بنفس ) قديم و ديرينه است كه با لذّات و بالفعل براى او مادّه‌اى ( چيزى كه از آن تركيب شده و به آن قائم باشد ) نميباشد و لازمهء اعتقاد و باور نمودن سخن ايشان كه آن را بيان كرده و گفته‌اند انكار و نپذيرفتن بسيارى از ضروريّات دين ( آنچه را كه شخص مسلمان ناگزير است ، از اعتقاد داشتن و عمل نمودن به آن ) است از قبيل حدوث و نو پيدا شدن عالم و جز آن كه\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nاينجا گنجايش گفتن آن را ندارد ، و براى اينان بر اين چيزها ( سخنان ) دليلى نيست جز نادرستىهاى شبهه‌ها و پوشيدگيها كه حقّ و باطل در آن مخلوط و درهم شده يا خيالها و گمانهاى عجيب و شگفت كه آنها را با الفاظ و سخنان نيكو زينت و آرايش داده‌اند .\r\nپس چون شناخته و دانستى آنچه را ما آسان و آماده نموده و پيش انداختيم بدان أخبار رسيدهء در بارهء اين سخنان بيشترش ظاهر و آشكار در دو معنى نخست است كه بازگشت آن دو معنى بيكى است و در معنى دوم بيشتر و آشكارتر است . و برخى أخبار برخى معانى ديگرى را احتمال دارد ، و در بعض اخبار عقل اطلاق مىشود بر علم و دانش نافع و سود دهنده‌اى كه سبب نجات و رستگارى است كه مستلزم بدست آمدن نيكبختيها است .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\nو امّا اخبار خواستن سخن گفتن را از عقل و پيش آمدن و بازگشتن او ، مىشود آنها را بر يكى از چهار معناى نخست يا بر همهء آن چهار معنى حمل نمود ، و در اين هنگام احتمال دارد كه خلق و آفريدن بمعنى تقدير و اندازه‌گيرى باشد چنان كه در لغت و كلام عرب رسيده است ، و احتمال دارد كه مراد از استنطاق و خواستن و سخن گفتن از عقل قراردادن او باشد قابل براى اينكه علوم و دانشها بوسيلهء او درك شود ، و امر و فرمان به پيش آمدن و بازگشتن امر و فرمان تكوينى ( بوجود آوردن و هستى دادن ) باشد ، كه قرار ميدهد او را قابل و سزاوار براى وسيله و دست‌آويز بودنش براى بدست آوردن دنيا و آخرت و نيكبختى و بدبختى با هم ، و نيز آلت و ابزار براى استعمال و به كار بردن در شناختن حقائق و چيزها و انديشه نمودن در باريك‌بينيهاى چاره‌جوئيها .\r\n\r\n","description":"","footnote":"","page_name":" 39 ","page_number":41},
  {"content":"\r\n . \r\n","description":"","footnote":"","page_name":" 40 ","page_number":42},
  {"content":"\r\n\r\n\r\n( 3 ) در بارهء حجّت و دليل آوردن خداى تعالى براى مردم بعقل و اينكه به اندازهء عقلهاشان بحسابشان رسيدگى مينمايد :\r\n1 - از حضرت ابى جعفر ( امام محمد باقر ، عليه السّلام ) رسيده كه فرموده : خدا روز قيامت در بارهء حساب بندگان باندازهء عقلهائى كه در دنيا به آنها داده باريك‌بينى مينمايد ( با دقت و باريك‌بينى بحسابشان ميرسد ) .\r\n2 - رسول خدا ( خدا بر او و خويشاوندانش رحمت و درود\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nفرستد ) فرموده : ما گروه پيغمبران با مردم باندازهء عقلهاشان سخن ميگوئيم .\r\n3 - رسول خدا ( صلّى اللَّه عليه و آله ) فرموده : هر گاه نيكى حال و چگونگى مردى بشما رسيد ( بشما گفتند : فلان كس بسيار نماز ميخواند و روزه ميگيرد و بحجّ ميرود و مانند آن ) در نيكى عقلش بنگريد ، زيرا باندازهء عقلش جزاء و پاداش داده مىشود .\r\n\r\n","description":"","footnote":"","page_name":" 42 ","page_number":44},
  {"content":"\r\n\r\n\r\n( 4 ) در بارهء نشانه‌هاى عقل و لشكرهايش ( نمونه‌هايش ) :\r\n1 - فرستادهء خدا ( پيغمبر ما ، صلّى اللَّه عليه و آله ) فرموده : عقل بر سه جزء و پاره ، قسمت و بخش شده پس كسى كه اين سه جزء در او بوده عقلش كامل است ، و كسى كه اين سه جزء در او نبوده عقل ندارد : ( 1 ) معرفت و شناسائى نيكو به خداى توانا و بزرگ ، و ( 2 ) طاعت و فرمانبرى نيكو براى او ، و ( 3 ) صبر و شكيبائى نيكو بر امر و فرمان او .\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nمرحوم مجلسى ميفرمايد : شايد اين چيزها ( معرفت نيكو به خدا و طاعت نيكو براى او و صبر نيكو بر امر او ) كه از آثار و نشانه‌هاى عقل است را از اجزاء عقل شمردن بنا بر مبالغة ( كوتاهى نكردن در كوشش نمودن معنى ) و توسّع ( فراخى معنى ) و تجوّز ( سخن بمجاز گفتن ، و مجاز كلمه و سخنى است كه در غير معنى اصلى خود به كار برده شود و آن معنى از جهتى بمعنى اصلى شباهت داشته و مانند بوده ) باشد ، براى علاقه و وابستگى جدا نشدن آنها از عقل و دلالت داشتن آنها بر او .\r\n2 - از حضرت ابى عبد اللَّه ( امام صادق ، عليه السّلام ) رسيده كه فرموده : در سه چيز عقل مرد آزمايش مىشود : ( 1 ) درازى ريش او ، و ( 2 ) در نقش و نگار انگشتر او ، و ( 3 ) در كنيه‌اش ( كنيه نامى است كه در اول آن أب ، يا ابن ، يا ام ، يا بنت باشد ) .\r\n( 3 ) رسول و فرستادهء خدا ( صلّى اللَّه عليه و آله ) فرموده :\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nخداى تواناى بزرگ به چيزى بهتر از عقل عبادت و بندگى نشده ، و مؤمن و گرويدهء به خدا و رسول عاقل نيست تا اينكه ده خصلت و خوى در او گرد آيد : ( 1 ) خير و نيكى از او را اميدوارند ، و ( 2 ) شرّ و بدى از او را ايمن و آسوده‌اند ، و ( 3 ) خير و نيكى اندك را از جز خود بسيار شمارد ، و ( 4 ) خير و نيكى بسيار را از خويش اندك داند ، و ( 5 ) از طلب و درخواست علم و دانش تا زنده است خسته نشده و بستوه نميآيد ، و ( 6 ) از درخواست‌كنندگان حوائج و خواسته‌هاى پيش او دلتنگ نميگردد ، و ( 7 ) تواضع و فروتنى پيش او دوستدارتر است از تكبّر و سركشى ، و ( 8 ) فقر و ندارى پيش او دوستدارتر است از غنى و دارائى ، و ( 9 ) نصيب و بهرهء او از دنيا قوت و چيزى است كه انسان آن را مىخورد و زنده ميماند ، و ( 10 ) كسى را نمىبيند جز آنكه ميگويد : او از من بهتر و پرهيزكارتر است . جز اين نيست كه\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nمردم دو مرد ( دو كس ) اند : مردى ( كسى ) كه او بهتر و پرهيزكارتر از او است ، و مرد ( كس ) ديگر كه او بدتر و پستتر از او است ، پس هر گاه ببيند كسى را كه از او بهتر و پرهيزكارتر است براى او فروتنى كند تا به وى ملحق شده و بپيوندد ( بروش او رفتار كند تا مانند او شود ) و اگر ديدار كند كسى را كه او بدتر و پستتر از او است ميگويد : اميد است بهترى اين مرد در باطن و نهان باشد ، و بديش ظاهر و آشكار ، و اميد است خاتمه و پايان او بخير و خوبى گردد ، پس چون چنين كرد بالا و برتر است بزرگوارى او ، و سيّد و مهتر مردم زمان و روزگار خويش مىباشد .\r\n4 - از برخى اصحاب و روايت‌كنندگان حديث براى ما رسيده كه او حديث را رسانده بگويندهء آن حضرت ابى عبد اللَّه ( امام صادق ، عليه السّلام ) باينكه شخصى گفته : به آن حضرت گفتم ( پرسيدم ) : عقل چيست ؟ حضرت فرمود : چيزى ( قوّه و\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nنيروئى ) است كه بوسيلهء آن خداى مهربان پرستش مىشود ، و بوسيلهء آن بهشتها بدست مىآيد ، آن شخص گفته : گفتم ( پرسيدم ) : پس آنچه در معاوية بود چيست ؟ حضرت فرمود :\r\nآن زيركى و كار با انديشهء بد بجا آوردن است ، و آن شيطنت و كار با انديشهء بد ، بعقل ماند و عقل نميباشد .\r\nمرحوم مجلسىّ ميفرمايد : نكراء ، زيركى و نيكوئى رأى و انديشه است ، و هر گاه در خواسته‌هاى لشكرها ( نمونه‌ها ) ى جهل و نادانى به كار برده شود آن را شيطنت ميگويند ، و از اين رو است كه امام ( عليه السّلام ) آن را بشيطنت تفسير نموده ، و اين شيطنت يا قوّهء ديگرى است غير از عقل ، يا قوّهء عقليّه است ، و هر گاه اين قوّه در كارهاى نادرست استعمال شود و در آن كارها كامل گردد شيطنت ناميده مىشود ، و در اصطلاح شرع ( آنچه در\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nآئين اسلام معمول است ) عقل ناميده نميشود .\r\n5 - از حضرت حسن بن على ( امام دوم ، عليه السّلام ) پرسيدند و به آن حضرت گفتند : عقل چيست ؟ فرمود : عقل خوددارى نمودن غصّه و اندوه است تا فرصت و وقت مناسب بدست آيد .\r\nمرحوم مجلسىّ ميفرمايد : غصّه بضمّ غين چيزى ( خوراكى و آشاميدنى ) است كه عارض شده و در گلو ميرسد و دشوار است فرو بردن آن ، و از روى مجاز بر پيشآمدهاى بد روزگار كه تحمّل و زيربار رفتن آنها بر آدمى سخت است اطلاق مىشود ، و در اينجا ( در اين خبر ) مقصود از غصّه همين معنى است ، و تجرّع و جرعه جرعه و كم كم نوشيدن غصّه كنايه ( بيان كردن كلمه‌اى كه معنى غير آن كلمه خواسته شده براى غرضى ) از تحمّل و زير بار رفتن آدمى و انتقام نكشيدن و بكيفر نرساندن بسبب تحمّل\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nو آماده نمودن او است آنچه را از دست رفته تا اينكه فرصت بدست آيد ، زير آماده نمودن او آنچه را از دست رفته پيش از تحمل جز رسوائى و سختى ، گرفتارى و بسيارى اندوه سودى ندارد .\r\n6 - پيغمبر ( صلّى اللَّه عليه و آله ) فرموده : صفت و خوى عاقل و خردمند آنست كه حلم و بردبارى نمايد از كسى كه بر ( حال و چگونگى ) او جاهل و نادان است ( عاقل كسى است كه از رفتار ناپسند ديگرى مثلا زود رنجيده نشود ، بلكه صبر كند تا دانسته رنجش خود را آشكار سازد ) و بگذرد از كسى كه به او ظلم و ستم نموده ، و تواضع و فروتنى كند براى كسى كه مقام و مرتبه‌اش از او پائين‌تر است ، و سبقت و پيشى جويد در بدست آوردن طاعت و فرمانبرى و صلاح و شايستگى و صدق و راستى از كسى كه بالاتر از او است ، و هر گاه بخواهد سخن گويد ميانديشد ، پس اگر از آن سخن خير و نيكو بود ميگويد و پيروز مىشود ، و اگر شرّ و بد است خاموش شده و ( از زيان آن ) سلامت و بيگزند ميماند ، و هر گاه او را فتنه و تبه‌كارى و گمراهى پيش آيد به خدا پناه ميبرد ( و از او كمك ميخواهد و راه نجات و رهائى از آن را\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nميطلبد ) و دست و زبانش را ( از كردار و گفتار زشت ) باز ميدارد ، و هر گاه فضيلت و برترى هر گونه كمالى را ببيند براى بدست آوردن آن ميشتابد ( و فرصت و وقت مناسب را از دست نميدهد تا آن را بدست آورد ) حياء و شرم ( خوددارى از بجا آوردن چيزى كه پسنديده نيست ) از او جدا نميشود ، و حرص و آز در چيزى از او آشكار نميگردد ، پس آن ( چه بيان شد ) ده خصلت و خوئى است كه عاقل به آنها شناخته مىشود ، و صفت و خوى جاهل و نادان آنست كه ظلم مىكند به كسى كه با او معاشرت و آميزش مينمايد ، و ستم روا دارد به كسى كه مقام و مرتبه‌اش از او پائين‌تر است ، و تكبّر و گردنكشى كند به كسى كه بالاتر از او است ، سخن او از روى تدبّر و انديشه نمىباشد ، اگر بگويد گناه كرده ، و اگر خاموش بنشيند فراموش نموده است ، و اگر فتنه و تباهكارى براى او پيش آيد بسوى آن ميشتابد و آن فتنه او را هلاك و تباه\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nميسازد ، و اگر فضيلت و برترى هر گونه كمالى را ببيند از آن روى گردانيده و بتأخير اندازد ، از گناهان قديم و ديرينه ( گذشته ) اش نميترسد ، و در باقى و بازماندهء از عمر و زندگيش از گناهان باز نمىايستد ، و از بجا آوردن نيكوئى سستى نموده و آن را بتأخير اندازد ، براى آنچه از آن نيكوئى كه فوت شده و از دست رفته يا آن را ضائع و تباه ساخته اهتمام نداشته و پروا ندارد ، پس آن ده خصلت و خوى جاهل و نادان است كه از عقل محروم و بىبهره است .\r\nمرحوم مجلسىّ ميفرمايد : فرمايش آن حضرت ( عليه السّلام )\r\nو إن سكت سها\r\nو اگر خاموش بنشيند فراموش نموده است يعنى سكوت و خاموشى او از جهت رعايت و حفظ و مصلحت و شايستگى نيست بلكه براى آنست كه كلام و سخن را ( كه بايد بگويد ) فراموش كرده است .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\n7 - حضرت ابو عبد اللَّه ( امام صادق ، عليه السّلام ) فرموده : بمكتوب و نامهء مرد ( هر كسى ) دليل آورده مىشود بر عقل و جاى بينائى او ، و به پيغام‌آورش بر فهم و دانائى و زيركيش ( از نوشته‌هاى نامهء هر كس معلوم مىشود عقل و بينائى نويسنده تا چه اندازه است ، و از پيغام‌آورش فهم و دانائى و زيركيش هويدا گردد ) .\r\n8 - حضرت صادق ( تحيت و درود بر او باد ) فرموده :\r\nعاقل كسى است كه هنگام اجابت و پذيرفتن حقّ و درستى ( سخنان خداى تعالى و رسول اكرم و ائمّهء معصومين ، عليهم السّلام ) رام است ( آن را آسان دانسته و انجام ميدهد ) بگفتارش عادل و دادگر باشد ( از حد و اندازهء خود تجاوز نكرده و نگذرد ) نزد باطل و نادرستى سركش است ( هنگامى كه نادرستى پيش آيد كارى نميكند كه آن را برگزيند ) دشمن گفتار خويش خواهد بود ( هيچ گاه نگذارد خود را كه سخنى بر خلاف حقّ و درستى گويد )\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nدنيايش را ( براى دين و آئينش ) ترك كرده و از دست ميدهد ، و دينش را ( براى دنيايش ) رها نمينمايد ، و دليل و راهنماى عاقل دو چيز است : راستى در گفتار و حقّ و درستى در كردار و عاقل سخن نميگويد و خبر نميدهد از چيزى كه عقل آن را انكار كرده و نميشناسد ، و براى تهمت و بدگمانى خود را آشكار نميكند ( سخنى نگفته و كارى نكرده كه به او تهمت زده و بدنامش كنند ) و رها نميكند مداراة و نرمى و مهربانى با كسى را كه به ( معاشرت و آميزش با ) او مبتلى و گرفتار شده است ، و علم و دانش در كردارهايش دليل و راهنماى او است ، و حلم و بردبارى در احوال و چگونگيهايش رفيق و همراه او است ، و معرفت و شناسائى و درك نمودن و دريافتن ( هر چيزى ) او را در معتقدات و باور نمودنهايش يارى مىكند ، و هواى نفس ، دشمن عقل و مخالف و ناسازگار با حقّ و درستى و يار باطل و نادرستى است ، و قوّه و توانائى هواى نفس از شهوت و خواهش است ، و اصل و پايهء\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nنشانه‌هاى شهوت خوردن حرام و ناروا ، و ناآگاهى از واجبات ، و اهانت نمودن و كوچك شمردن مستحبّات ، و داخل شدن و فرو رفتن در زيانها و كارهاى بيهوده و ناپسنديده مىباشد .\r\n9 - روايت شده بپيغمبر ( صلّى اللَّه عليه و آله ) گفتند ( از آن حضرت پرسيدند ) : عقل چيست ؟ حضرت فرمود : عمل به طاعت و فرمان خدا ، و محقّقا عمل‌كنندگان بطاعت و فرمان خدا همان عقلاء و خردمندان‌اند .\r\n10 - و روايت شده رسول و فرستادهء خدا ( صلّى اللَّه عليه و آله ) بديوانه‌اى گذشت فرمود : او را چه شده ؟ گفتند :\r\nاو ديوانه است ( عقلش زائل و از دست داده شده ) فرمود :\r\n( او ديوانهء حقيقى كه عقلش و از دست داده شده ) فرمود :\r\n( او ديوانهء حقيقى كه عقلش از دست داده شده نيست ) بلكه او خطاء نكرده سختى ديده ( كه تو پندارى عقلش از دست رفته ) جز اين نيست ديوانهء ( حقيقى ) كسى است دنيا را ( كه زود فانى و نيست مىشود ) بر آخرت ( كه باقى و هميشگى است )\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nاختيار نموده و برگزيند .\r\n11 - و حضرت صادق ( عليه السّلام ) فرموده : هر گاه خواستى عقل مردى ( هر كسى ) را در يك مجلس و نشيمنگاه امتحان نموده و آزمايش كنى در ميان گفتارت او را خبر ده به چيزى كه نميباشد ( محال بوده و نميشود باشد ) پس اگر آن را انكار كرده و نپذيرفت عاقل و خردمند است ، و اگر آن را تصديق كرده و باور نمود احمق و بيخرد است .\r\n12 - و آن حضرت ( عليه السّلام ) فرموده : عاقل و خردمند از سوراخ گزنده دو بار گزيده نميشود ( كارى را كه كرد و زيان برد ديگر آن را بجا نمىآورد ) .\r\n13 - وصيّت و سفارش موسى بن جعفر ( عليهما السّلام ) است براى هشام ، پسر حكم ، و بيان حال و چگونگى عقل : آن حضرت\r\n\r\n","description":"","footnote":"","page_name":" 55 ","page_number":57},
  {"content":"\r\n\r\n( عليه السّلام ) فرموده : اى هشام محقّقا لقمان به پسرش ( هنگامى كه او را پند ميداد ) گفت : براى حقّ و خدا فروتن باش ( ايمان به او آورده از امر و نهيش پيروى كن ، يا آنكه براى هر حقّ و درستى كه براى تو آشكار شد فروتن باش يعنى آن را بپذير ) كه خردمندترين مردم ميباشى ، اى پسر من دنيا درياى گودى است كه محقّقا جهان بسيار ( يا اگر عالم بكسر لام بخوانيم دانشمند بسيار ) در آن غرق شده و زير آب فرو رفته ( و خفه گشته ) پس ( اگر ميخواهى از غرق شدن در اين دريا رهائى يا بى ) بايد كشتى تو در آن دنيا ، تقوى و ترس از ( عذاب و كيفر ) خدا باشد ، و پل آن كشتى ( كه از روى آن بدرون آن درآئى ) ايمان و گرويدن ( بخداى تعالى ) و بادبان آن ( كه پردهء بزرگى است بر سر چوبها مىآويزند تا بادها در آن بوزد و كشتى را بهر كجا خواهند ببرند ) توكل و اعتماد به خدا ( كارها را به او واگذاشتن ) و قيّم و سرپرست آن ( ناخدا و كشتيبان ) عقل ، و دليل و راهنماى آن علم و دانش ، و سكّان و دم آن ( كه آلت و ابزارى است در دنبالهء كشتى براى بردن آن از سوئى بسوى ديگر )\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nصبر و شكيبائى است .\r\nاى هشام براى هر چيزى رهبرى است و رهبر عقل انديشيدن و رهبر انديشيدن خاموشى است ، و براى هر چيز مركب و آنچه بر آن سوار ميشوند است ، و مركب عاقل تواضع و فروتنى است ، و براى نادانى تو بس است كه مرتكب شده و بجا آورى آنچه را كه از آن نهى و بازداشته‌شده‌اى .\r\nاى هشام اگر در دست تو گردوئى بود و مردم گفتند :\r\nمرواريد است به تو نفع و سودى نميرساند در حالى كه ميدانى آن گردو است ، و اگر در دستت مرواريد بود و مردم گفتند :\r\nآن گردو است ، ضرر و زيان به تو نميدهد در حالى كه ميدانى آن مرواريد است ( خلاصه عاقل بمدح و ستودن مردم مغرور نشده و فريب نخورد ، و بثناء و ستايش ايشان افتخار ننموده و سرفرازى ننمايد ، زيرا مدح و ثناء آنان بيشتر از روى حقيقت و درستى نبوده و نيست ) .\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nاى هشام خدا بر مردم دو حجّت و دليل دارد : حجّت آشكار ، و حجّت نهان ، حجّت آشكار فرستاده‌شدگان و پيغمبران و پيشوايان ( بر ايشان تحيّت و درود باد ) ميباشند ، و حجّت نهان عقلها هستند ( ناگفته نماند : عقل و خردى كه حجّت است و بايد از او پيروى نمود همان قوّه و نيروئى است كه در كارهاى خداپسند به كار برده مىشود ، نه آن قوه‌اى كه در كارهاى نادرست ، چنان كه شرح آن در حديث چهارم همين باب گذشت ) .\r\nاى هشام صبر و شكيبائى بر تنهائى نشانهء قوّه و نيروى عقل است ، پس كسى كه از جانب خداى منزّه و پاك و بلند بالا ، خردمند شد ( آنچه دانسته و طبق آن عمل مىكند از قرآن عظيم و سنّت و روش پيغمبر اكرم است ) از اهل و كسان دنيا و خواهان دنيا كناره گيرد ، و خواهان در چيزى است كه نزد پروردگارش است ، و هنگام وحشت و ترس پروردگار همدم و هنگام تنهائى يار و هنگام تنگدستى بىنيازى او است ، و عزيز و\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nارجمندكنندهء او است بىعشيره و خويشاوند ( بىآنكه خويشاوندانش او را ارجمند كنند پروردگارش او را عزيز گرداند ) .\r\nاى هشام نصب و برپاداشتن ( آفريده شدن ) مردم براى طاعت و فرمانبرى خدا است ، و نجات و رهائى ( از عذاب و كيفر ) نيست مگر بوسيلهء فرمانبرى ، و فرمانبرى بوسيلهء علم و دانش و علم بوسيلهء ياد گرفتن است ، و ياد گرفتن بعقل وابسته است ( عقل بايد راهنما باشد باينكه علم را از چه كسى بايد ياد گرفت ) و علم و دانش كه وسيلهء بدست آوردن سعادت و نيكبختى دنيا و آخرت است ) بدست نميآيد مگر از عالم و دانشمند الهى ( دانشمندى كه گفتار و كردارش طبق كتاب و عترت باشد ) و شناختن عالم و دانشمند ( الهى ) بوسيلهء عقل است .\r\nاى هشام كردار اندك از عاقل چند برابر پذيرفته است ( و پاداش آن داده مىشود ) و كردار بسيار از هواپرستان ( پيروان هوا و خواهش نفس ) و نادانان باز گرديده شده ( و پذيرفته نيست ، و براى آن پاداش نخواهد بود ، بلكه عذاب و كيفر )\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nاست .\r\nاى هشام عاقل بكمى دنيا با داشتن حكمت ( علم و دانش بسيار ) راضى و خوشنود است ، و بكمى حكمت ( و علم و دانش بحقائق اشياء ) با داشتن دنيا ( ى بسيار ) راضى و خوشنود نيست ( زيرا نتيجهء دنيا هر چه باشد فانى و نيست مىشود ، و نتيجهء حكمت باقى و جاويد است ) پس از اين رو تجارت و بازرگانيشان سودمند مىباشد .\r\nاى هشام هر كه بىنيازى به مال و دارائى و دل آسودهء از حسد و رشك و سلامت و تندرستى دين و آئين خواهد ، بايد بسوى خدا ( رفته و ) در درخواست خود ( از او ) تضرع و زارى كند باينكه عقل او را كامل و بىنقص و كمى گرداند ، زيرا كسى كه عاقل و خردمند است قناعت مىكند و راضى و خرسند است به آنچه او را بس مىباشد ، و كسى كه قناعت كند به آنچه او را بس است ( از هر چه در دست مردم است ) بىنياز است ، و كسى كه قناعت نكند به آنچه او را بس است هرگز بىنيازى را نيابد ( و اگر چه بيشتر دنيا را بدست آورد ) .\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nاى هشام دين و آئين ندارد كسى كه مروت و جوانمردى ( انسانيّت و اخلاق حسنه و خوهاى نيكو ) ندارد ، و جوانمردى نيست براى كسى كه براى او عقل نيست ، و محقّقا بزرگترين مردم از روى قدر و منزلت كسى است كه دنيا را براى خود مقام و منزلتى نبيند ، آگاه باش براى بدنها و تنهايتان بهايى جز بهشت نيست ، پس آنها را جز ببهشت نفروشيد ( كه زيان هميشگى ميبريد ) .\r\nاى هشام امير المؤمنين ( تحيت و درود بر او باد ) ميفرمود :\r\nدر بالاى مجلس و جاى نشستن گروهى از مردم نمىنشيند مگر مردى ( كسى ) كه سه خصلت و خوى در او است : پاسخ دهد هر گاه از او ( چيزى را ) بپرسند ، و سخن گويد هنگامى كه گروهى از مردم ، از سخن گفتن در مانند ، و رأى و انديشهء ( خود ) را كه صلاح و شايستگى مردم در آن است آشكار سازد ، پس كسى كه\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nچيزى ( يكى ) از آن خصال و خوها در او نباشد و ( بالاى مجلس ) بنشيند او احمق و بيخرد است .\r\nاى هشام محقّقا و بدرستى عاقل خبر نميدهد و سخنى نميگويد با كسى كه ميترسد او را تكذيب نموده و دروغگو داند ، و درخواست نميكند ( چيزى را ) از كسى كه ميترسد او را منع كرده و باز دارد ، و وعده نميدهد چيزى را كه بر ( انجام ) آن توانائى ندارد ، و اميد ندارد آنچه را كه باميدواريش او را سرزنش كنند ، و به آنچه ( كارى كه ) ميترسد از آن درماند اقدام ننموده و گام برندارد .\r\nاى هشام عاقل ، دروغ نميگويد و اگر چه هوا و خواهش او در آن دروغ باشد .\r\n14 - حضرت صادق ( تحيّت و درود بر او باد ) فرموده :\r\nبسيار نگاه كردن در ( كتابهاى ) علم و دانش و انديشيدن ( در\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nآن ، در ) عقل و خرد را ميگشايد ( بسيار ميگرداند ) .\r\n15 - حضرت امير المؤمنين ( عليه السّلام ) فرموده : زبان خردمند پشت دل او است ( عاقل آنچه ميگويد نخست نيك و بد آن را بعقل خود سنجيده آنگاه بيان مىكند ) و دل احمق پشت زبان او است ( بيخرد نفهميده و ندانسته آنچه خواست ميگويد و سپس در درستى و نادرستى و سود و زيان آن ميانديشد ) .\r\n16 - و حضرت امير المؤمنين ( عليه السّلام ) فرموده :\r\nچون عقل بمرتبهء كمال رسد گفتار كم گردد ( زيرا كمال عقل مستلزم تسلّط بر ضبط و نگاهدارى قواى بدنيّه است ، پس در هر چه و هر كجا بى جا سخن نميگويد و كارى انجام نميدهد ) .\r\n17 - و حضرت امير المؤمنين ( عليه السّلام ، در نكوهش نادان ) فرموده : ديده نميشود نادان مگر آنكه تندرو است ( از حدّ و مرز خود ميگذرد ) يا كندرو ( بحدّ و مرز خود نميرسد ) .\r\n\r\n","description":"","footnote":"","page_name":" 63 ","page_number":65},
  {"content":"\r\n\r\n18 - به حضرت امير المؤمنين ( عليه السّلام ) گفتند : خردمند را براى ما وصف كن ( چگونگى او را بيان فرما ) پس آن حضرت فرمود : خردمند كسى است كه هر چه را بجاى خود گذارد ( آنچه را سزاوار است ميگويد و بجا مىآورد ) گفتند : نادان را براى ما بيان فرما ، فرمود : بيان كردم ( نادان كسى است كه هر چيز را در جاى خود نگذارد ) .\r\n19 - فرستادهء خدا ( صلّى اللَّه عليه و آله ) فرموده : خردمند كسى است كه خدا را اطاعت نموده و فرمان برد و اگر چه جاى نگريستن او ( رويش ) نكوهيده ( زشت ) بوده و مقام و منزلت او كوچك باشد ، و نادان كسى است كه خدا را معصيت و نافرمانى نمايد و اگر چه جاى نگريستن او نيكو بوده و مقام و منزلتش بزرگ باشد ، برترين مردم خردمندترين مردم‌اند .\r\n20 - امير المؤمنين ( عليه السّلام ) فرموده : تأنّى و درنگ\r\n\r\n","description":"","footnote":"","page_name":" 64 ","page_number":66},
  {"content":"\r\n\r\n( در كار ) اوّل ( اصل و پايهء ) عقل است ، و تيزى و چابكى ( در كار ) اوّل بيخردى است .\r\n21 - و امير المؤمنين ( عليه السّلام ) فرموده : فساد و تباه شدن خوها ( ى نيكو ) معاشرت و آميزش با بيخردان و بدخويان و نادانان است ، و صلاح و شايسته گرديدن خوها ( ى پسنديده ) معاشرت با خردمندان است .\r\n22 - و امير المؤمنين ( عليه السّلام ) فرموده : عاقل كسى است كه تجربه‌ها و آزمايشها او را پند دهد .\r\n23 - و امير المؤمنين ( عليه السّلام ) فرموده : پيامبر تو ( براى ديگرى ) بيان‌كنندهء عقل تو است ( پس بايد زيرك و دانا باشد تا بتواند مقصود و خواستهء تو را با الفاظ شيرين و سخن رسا بفهماند ) .\r\n24 - و امير المؤمنين ( عليه السّلام ) فرموده : كسى كه گوش دادن ( بسخنان حقّ و درست ) خردمندان را ترك نموده و از\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nدست بدهد عقل و خردش ميميرد ( ضائع و تباه مىشود ) .\r\n25 - و امير المؤمنين ( عليه السّلام ) فرموده : كسى كه از ( خواستهء ) هواى نفس و خواهش خود كناره‌گيرى نموده و از آن دورى گزيند عقل او صحيح و سالم است .\r\n26 - و امير المؤمنين ( عليه السّلام ) فرموده : كسى كه از رأى و انديشه‌اش بشگفت آمده مسرور و شاد شود گمراه گردد ، و كسى كه بعقل و خردش بىنياز شده و به آن اكتفاء نمايد ( پاى او از راه راستى و درستى ) ميلغزد ، و كسى كه بر مردم تكبّر و گردنكشى كند ذليل و خوار مىشود .\r\n27 - و امير المؤمنين ( عليه السّلام ) فرموده : بشگفت آمدن و شاد شدن مرد ( هر كسى ) از خود ( نازيدن بخويشتن ) دليل بر ضعف و سستى عقل او است .\r\n28 - و امير المؤمنين ( عليه السّلام ) فرموده : شگفتا براى\r\n\r\n","description":"","footnote":"","page_name":" 66 ","page_number":68},
  {"content":"\r\n\r\n( كسى كه او را پندارند ) عاقل كه بشهوة و خواهشى مينگرد ( و خواهان آن شده و آن را بجا مىآورد ) در حالى كه در پى آن است نگريستن از روى حسرت و اندوه .\r\n29 - و آن حضرت فرموده : قصد و آهنگ عقل واگذاشتن و ، ول كردن گناهان و نيكو گردانيدن بديها است .\r\n\r\n","description":"","footnote":"","page_name":" 67 ","page_number":69},
  {"content":"\r\n . \r\n","description":"","footnote":"","page_name":" 68 ","page_number":70},
  {"content":"\r\n\r\n\r\n( 5 ) در بارهء اخبارى كه كمياب است ( اخبارى كه در بين اخبار أبواب عقل و جهل آشكار شده و بدست آمده و به جهتى مناسب با آن أبواب بوده يا نبوده ) :\r\n1 - از معمّر رسيده كه گفته : به حضرت ابى جعفر ( امام محمد باقر ، عليه السّلام ) گفتم : چيست حال و چگونگى مردم كه ( كارهاى دنيا را درست ) درك نموده و فهميده و دريابند و ( در كارهاى آخرت جاهل بوده و چيزى ) نميدانند ؟ حضرت فرمود : خداى منزّه و پاك و غالب و چيره هنگامى كه آدم را آفريد اجل و مدّت بسر رسيدن عمرش را جلو رويش و آرزويش را پشت\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nسرش قرار داد ، و چون گناه ( ترك اولى ) را بجا آورد آرزويش را جلو رويش و اجلش را پشت سرش نهاد ، پس از اين رو درك كرده و ميفهمند و نميدانند .\r\nمرحوم مجلسىّ ميفرمايد : شايد مراد و خواسته شده از اينكه اجل و مرگ جلو رويش بود آنست كه آدم هميشه متذكّر و يادآور مرگ بود ، و مراد از اينكه آرزو پشت سرش بود فراموش نمودن آرزو و بدل ياد نيامدن آن است پس آرزويش دراز نميباشد ، پس مراد پرسش‌كننده آنست كه چيست حال و چگونگى مردم با اينكه خردمندانند ، نميدانند و چنان كه سزاوار است در بدست آوردن علم و دانش نميكوشند ، پس پاسخ آن است كه سبب و علّت آن چيزى است كه براى آدم ( عليه السّلام ) پس از بجا آوردن ترك اولى ( از دست دادن آنچه سزاوار بود ) و در\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nفرزندانش روى داد و آن فراموش نمودن مرگ و آرزوى دراز است ، زيرا ياد آوردن مرگ آدمى را براى بدست آوردن آنچه او را پس از مرگ و پيش از آمدن آن سود مىرساند بر ميانگيزد ، و آرزوى دراز باعث و انگيزهء بتأخير و واپس انداختن كارهاى نيكو و طلب علم و دانش مىشود . و احتمال دارد و مىشود كه مراد پرسنده از عقل ، عقل معاش و زندگى و تدبير و انديشيدن و پايان نگريستن كارهاى دنيا است ، و مرادش از علم ، علم و دانش به چيزى است كه در معاد و روز بازگشتن ( مردم براى حساب و بازپرسى ) نفع و سود مىدهد ، يعنى چيست حال و چگونگى مردم كه در كار دنياشان خردمندانند بطورى كه چيزى از مصالح و شايستگىهاى دنياشان را از دست نميدهند ، و در كار آخرت و سراى ديگرشان بيخردانند كه گوئيا چيزى نميدانند ؟\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nپس پاسخ آنست كه سبب آن فراموش نمودن مرگ است ، و داشتن آرزوى دراز ، زيرا فراموش نمودن مرگ و داشتن آرزوى دراز سبب رها كردن چيزى است كه در معاد و روز بازگشت سود ميدهد براى اينكه آنچه در معاد سود ميدهد فراموش شده است ، و همّت و كوشش نداشتن براى بدست آوردن معاش و زندگى و نيكو گردانيدن كارهاى دنيا براى آنست كه هميشه مرگ در جلو روى او است ، و خدا ( حقيقت و درستى همه چيز را ) ميداند .\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n\r\n( 6 ) در بارهء وجوب و لزوم علم و دانش ، و وجوب بدست آوردن آن ، و برانگيختن و واداشتن بر آن ، و ثواب و پاداش دانشمند و دانش‌آموز :\r\n1 - فرستادهء خدا ( بر او و خويشاوندانش خدا رحمت و درود فرستد ) فرموده : كسى كه براهى رود كه در آن علم و دانش بخواهد خدا او را براهى كه بسوى بهشت است ميبرد ، و محقّقا فرشتگان بالهاى خود را براى درخواست‌كنندهء علم و دانش فرو نهند در حالى كه به آن خرسند باشند ، و براستى و\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nدرستى هر كه در آسمان و هر كه در زمين است تا برسد بماهى در دريا براى خواهان علم و دانش آمرزش ميخواهند ، و برترى عالم و دانشمند بر عابد و بنده‌گىكنندهء خدا مانند برترى ماه شب چهارده است بر ستارگان ديگر ، و البتّه علماء و دانشمندان ( حقيقى و راستى ) ارث و مرده ريگ برندگان پيغمبران‌اند ، زيرا پيغمبران دينار ( طلا ) و درهم ( نقره براى كسى ) ارث و مرده ريگ نگذاشته‌اند ولى علم و دانش را ( براى خواهانش ) به ارث گذاشتند ، پس هر كه از آن علم برگيرد ( و بدست آورد ) بهرهء فراوانى گرفته ( و بدست آورده ) است .\r\nمرحوم مجلسىّ ميفرمايد :\r\nسلك اللَّه به\r\nيعنى خدا او را در راهى ميبرد كه رساننده ببهشت است در آخرت ، يا خدا او را در دنيا بسبب توفيق و جور شدن اسباب كارى از كارهاى نيك\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nدر راهى ميبرد كه آن راه او را بسوى بهشت مىرساند . فرمايش حضرت ( عليه السّلام ) :\r\nلتضع أجنحتها\r\n( فرشتگان بالهاى خود را فرو نهند ) يعنى آن بالها براى خواهان علم فرش زير پاى او است هر گاه راه ميرود ، و گفته شده : آن بمعنى تواضع و فروتنى است براى بزرگ داشتن حقّ و شايستگى او ، يا از روى تعطّف و مهربانى است براى طالب علم ، زيرا پرنده بال خود را براى جوجه‌هايش ميگستراند ، و خداى تعالى فرموده ( سوره 15 آيه 88 ) :  وَ اخْفِضْ جَناحَكَ لِلْمُؤْمِنِينَ  يعنى بازوى خويش را براى مؤمنين و گرويدگان فرود آور و با ايشان با نرمى و خوشروئى رفتار كن ، و خداوند سبحان فرموده ( سوره 17 آيه 24 ) :  وَ اخْفِضْ لَهُما جَناحَ الذُّلِّ مِنَ الرَّحْمَةِ  يعنى و از روى رحمت و مهربانى بال تواضع و فروتنى را براى ايشان ( پدر و مادر ) فرود آور . فرمايش حضرت ( عليه السّلام ) :\r\nلم يورّثوا دينارا و لا درهما\r\n( پيغمبران دينار و درهم ارث نگذاشتند ) يعنى ميراث ( مال و\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nدارائى كه از مرده باقى و بجا ميماند ) بزرگ ايشان علم و دانش است ، و ممكن است و مىشود آن را بمعنى حقيقى گرفت باينكه دينار و درهم از ايشان باقى نمانده است .\r\n2 - از حضرت على ( عليه السّلام ) رسيده كه فرموده : چهار سخن گفتم خداى تعالى تصديق و راستى و درستگوئيم را به آن در كتاب خود ( قرآن عظيم ) فرو فرستاد ، گفتم : مرد در زير زبانش پنهان است ، پس هر گاه سخن گويد آشكار گردد ، خداى تعالى فرو فرستاد :  وَ لَتَعْرِفَنَّهُمْ فِي لَحْنِ الْقَوْلِ  ( سوره 47 آيه 30 ) يعنى و هر آينه ايشان را در طرز و روش سخن گفتن خواهى شناخت ، گفتم : كسى كه چيزى را نميداند دشمن آن است ، خدا فرو فرستاد :\r\n بَلْ كَذَّبُوا بِما لَمْ يُحِيطُوا بِعِلْمِهِ  ( سوره 10 آيه 39 ) يعنى بلكه تكذيب كرد و دروغ دانستند چيزى ( قرآن مجيد ) را كه بعلم و دانش آن دست نيافتند ، و گفتم : قدر و منزلت يا قيمت و ارزش هر مرد ( نزد مردم باندازهء ) چيزى ( هنرى ) است كه\r\n\r\n","description":"","footnote":"","page_name":" 76 ","page_number":78},
  {"content":"\r\n\r\n( آن را ) نيكو ميداند ، پس خدا در داستان طالوت فرو فرستاد :\r\n إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ  ( سوره 2 آيه 247 ) يعنى ( اشموئيل گفت : طالوت از اين رو بشاهى شايسته‌تر از شما خواهد بود كه ) خدا او را بر شما برگزيد و بفراخى در علم و دانش و جسم و تن ( قدرت و توانائى ) فزونى بخشيد ، و گفتم : كشتن ( بحقّ و درستى ) كشتن ( بناحقّ و نادرستى ) را كم ميگرداند ، پس خدا فرو فرستاد :  وَ لَكُمْ فِي الْقِصاصِ حَياةٌ يا أُولِي الْأَلْبابِ  ( سوره 2 آيه 179 ) يعنى و براى شما ( در حكم ) قصاص و برابرى ( در بارهء كشتگان ) حيوة و زندگى است اى خردمندان ( كه بعواقب امور و پايان كارها بينائيد ) .\r\n3 - حضرت امير المؤمنين و پيشواى گرويدگان ( به خدا و رسول ) علىّ پسر ابو طالب ( رحمت و درود خدا بر او باد ) فرموده : علم و دانش را بياموزيد كه آموختن آن حسنه و نيكى است ، و درس گفتن و ياد دادن آن ( ثواب و پاداش ) تسبيح و منزّه و پاك دانستن خداى تعالى ( از صفات مخلوق و آفريده شده ) است ، و بحث و گفتگوى از آن جهاد و كارزار در راه خداى\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nتعالى است ، و ياد دادنش براى كسى كه آن را ياد ندارد صدقه و بخشش است ، و آن انيس و همدم است در وحشت و ترسناكى و صاحب و يار است در تنهائى ، و سلاح و ابزار جنگ است بر دشمنان ، و آراستگى و خوبى دوستان است ، خدا بوسيلهء آن بلند ميگرداند گروهائى را كه قرار ميدهد ايشان را در خير و نيكى پيشوايانى كه از آنان پيروى ميكنند ، كارهاشان نگريسته مىشود ( مردم كارهاشان را مينگرند ) و آثار و نشانه‌هاشان اقتباس و بهره برده مىشود ، فرشتگان در دوستى ايشان راغب و خواهان‌اند ، هنگام نماز خواندن آنان ( براى ميمنت و نيكى ) بالهاشان را با ايشان ميمالند ، زيرا علم و دانش زندگى دلها است ، و روشنى ديده‌ها از كورى ( جهل و نادانى ) است ، و توانائى تن‌ها از ضعف و ناتوانى است ، خدا حامل و دارندهء آن را در سراهاى نيكوكاران فرود مىآورد ، و مجالس و جايگاههاى\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nاخيار و برگزيدگان را به او عطاء نموده و ميبخشد ، بوسيلهء علم خدا اطاعت و فرمانبرى و عبادت و بندگى مىشود ، و بسبب آن خدا شناخته و يگانه بودنش ثابت و پابرجا ميگردد ، و بوسيلهء آن خويشاوندان با هم وصل شده و پيوند ميشوند ، و به آن حلال و روا و حرام و ناروا شناخته مىشود ، و علم پيشواى عقل است و عقل پيرو آن ، خدا آن را بنيكبختان الهام نموده و در دلشان اندازد ، و بدبختان را از آن محروم كرده و بىبهره مينمايد .\r\nمرحوم مجلسىّ ميفرمايد : نور الأبصار ( علم روشنى چشمها است ) يعنى چشمهاى دلها و قوّه و توانائى تن‌ها ، زيرا بوسيلهء علم و دانش و يقين و باور اندامها براى عمل و كار توانا مىشود .\r\n4 - رسول خدا ( صلّى اللَّه عليه و آله ) فرموده : چهار چيز است كه هر زيرك و خردمندى از امت و پيروان مرا لازم است و\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nاز آنها جدا نميشود ، گفتند : اى رسول خدا آن چهار چيز چيست ؟ فرمود : شنيدن علم ، و حفظ و از بركردن ( يا نگهدارى ) آن و فاش كردنش نزد اهل و كسى كه شايستهء آن است ، و عمل و رفتار نمودن به آن .\r\n5 - از حضرت ابى عبد اللَّه ( امام صادق ، عليه السّلام ) رسيده كه فرموده : دو حريص و آزمندند كه سير نميشوند : حريص و آزمند علم و دانش ، و حريص و آزمند مال و دارائى .\r\n6 - از حضرت ابى عبد اللَّه ( امام صادق ، عليه السّلام ) رسيده كه فرموده : در آنچه لقمان پسرش را پند داده مىباشد كه او به پسرش گفت : اى پسرم در روزها و شبها و ساعتها و پاره‌هائى از شب و روز خود نصيب و بهره‌اى در بدست آوردن علم و دانش براى خويشتن قرار ده ، زيرا تو هرگز تضييع و تباه ساختن ( چيزى را ) مانند ترك و رها نمودن علم و دانش\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nنمىيابى .\r\n7 - رسول خدا ( صلّى اللَّه عليه و آله ) فرموده : كسى كه براى طلب و درخواست علم و دانش از خانه‌اش بيرون رود هفتاد هزار فرشته او را تشييع نموده و بهمراهش رفته و براى او استغفار كرده و ( از خداى تعالى ) آمرزش ميخواهند .\r\n8 - از حضرت ابى عبد اللَّه ( امام صادق ، عليه السّلام ) رسيده كه فرموده : دوست ندارم جوانى از شما ( مسلمانان ) را ببينم مگر آنكه بامداد ( هر روزى ) رونده باشد در دو حالت و چگونگى : يا عالم و دانشمند بوده يا متعلّم و دانش آموز ، پس اگر بجا نياورد ( نه عالم بود و نه متعلّم ) تقصير و كوتاهى كرده ، و اگر كوتاهى نمود ( وقتش را ) تضييع و تباه ساخته ، و اگر تضييع نمود گناه كرده ، و اگر گناه كرد در آتش ( دوزخ ) ساكن شده و آرميده ، سوگند به كسى كه محمّد را بحقّ و راستى و درستى برانگيخته .\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n9 - رسول و فرستادهء خدا ( بر او و خويشاوندانش خدا رحمت و درود فرستد ) فرموده : عالم و دانشمند ميان نادانان مانند زنده‌اى است ميان مرده‌ها ، و محقّقا هر چيز حتّى ماهيهاى دريا و گزندگان آن و درّندگان صحراء و دشت و شتر و گاو و گوسفند آن باشد براى طالب و خواهان علم و دانش ( به زبان خودشان كه كيفيت و چگونگى آن را خدا ميداند ) استغفار نموده و ( براى گناهانش از خداى تعالى ) آمرزش ميطلبند ، پس علم و دانش را طلب كرده و بخواهيد ، زيرا آن ميان شما و ميان خداى توانا و بزرگ وسيله و ريسمان است ، و البتّه طلب علم بر هر مسلمان واجب است .\r\n10 - رسول خدا ( صلّى اللَّه عليه و آله ) فرموده : خواستن علم و دانش بر هر مسلمانى واجب است ، آگاه باشيد كه خدا خواهانان علم را دوست دارد ( آنان را از رحمت خود بهره‌مند\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nميگرداند ) .\r\nمرحوم مجلسىّ ميفرمايد : اين أخبار دلالت دارد بر وجوب عينىّ يعنى بر همه واجب است طلب و درخواست علم و دانش ، و شكّ و دو دلى نيست در وجوب طلب آن به قدر و اندازهء ضرورىّ يعنى آنچه حاجت و نيازمندى بسيار در آن باشد از قبيل شناسائى خدا و صفات او و باقى اصول دين و شناسائى عبادات و شرائط ( صحّت و درستى ) آنها و شناسائى مناهى و آنچه را كه خدا و رسول نهى نموده و باز داشته‌اند و اگر چه فرا گرفتن از شخص عالم و دانشمندى باشد ، و مشهور و آشكارتر ميان اصحاب و علماء ( عليهم الرّحمة ) آنست كه تحصيل و بدست آوردن بيشتر از آن يا از واجبهاى كفائى است ( يك نفر يا بيشتر كه بدست آوردند از ديگران ساقط ميگردد ) يا از مستحب‌ها و كارهاى نيكو است ( كه پسنديدهء خدا و رسول مىباشد ) .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\n11 - از حضرت ابى جعفر ( امام محمّد باقر ، عليه السّلام ) رسيده كه فرموده : محقّقا و براستى و درستى آنكه از شما علم و دانش فراگيرد براى او مانند اجر و پاداش كسى است كه آن علم و دانش را ياد ميدهد ، و براى او ( آموزگار ) كه ياد ميدهد فضل و افزونى است بر او ، علم را از دارندگان علم ( أئمّهء معصومين ، عليهم السّلام ، و پيروان ايشان ) بياموزيد ، و آن را ببرادران ( همكيشان ) تان آنچنان ياد دهيد كه علماء و دانشمندان بشما ياد دادند .\r\nمرحوم مجلسىّ ميفرمايد : ضمير\r\nله\r\nبمعلّم و آموزگار باز مىگردد ، و فرمايش امام ( عليه السّلام ) :\r\nكما علّمكم\r\n( آنچنان كه علماء بشما ياد دادند ) يعنى بدون تغيير و دگرگون ساختن و كم و بسيار نمودن ، و احتمال دارد و مىشود كه كاف ( كما علّمكم ) علّت و سبب باشد يعنى علم و دانش را ببرادرانتان ياد دهيد براى اينكه علماء بشما ياد دادند .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\n12 - از حضرت ابى جعفر ( امام محمد باقر ، عليه السّلام ) رسيده كه فرموده : بنده‌اى نيست كه بامداد يا شبانگاه در طلب و درخواست علم و دانش برود مگر آنكه در رحمت و مهربانى ( خداى تعالى ) فرو رود ، و فرشتگان به او بانگ زنند : وسعت و فراخى ( رحمت خداى تعالى ) بزائر و ديداركنندهء ( رحمت ) خدا ، و در بهشت در آيد مانند در آمدن در آن راه .\r\nمرحوم مجلسىّ ميفرمايد : كسى كه عالم و دانشمندى را براى خدا و براى طلب و درخواست علم و دانش براى رضاء و خوشنودى خدا زيارت و ديدار كند به آن ماند كه خدا را زيارت كرده است .\r\n13 - از حضرت امير المؤمنين ( رحمت‌ها و درودهاى خدا بر او باد ) رسيده كه فرموده : اى مردم خير و نيكى نيست در دين و آئينى كه در آن فهم و علم و دانائى نباشد ، و خير\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nو نيكى نيست در دنيائى كه در آن انديشه نمودن و عاقبت و پايان كار ديدن نباشد ، و خير و نيكى نيست در عبادت و بندگى كه در آن پرهيزكارى و خوددارى از گناه نباشد .\r\nمرحوم مجلسىّ ميفرمايد شايد مقصود از انديشه نمودن در دنيا پايان انديشى نمودن در آن و زياده‌روى و سختگيرى نكردن است ، يا انديشيدن در فناء و نيستى آن و آنچه سبب ترك و رها نمودن آن است مىباشد .\r\n14 - رسول خدا ( صلّى اللَّه عليه و آله ) فرموده : هلاك و تباهى باد براى هر مسلمانى كه در هفته يك روز را قرار ندهد كه در آن كار دين و آئين خود را بفهمد و بياموزد ، و از ( أوامر و نواهى ) دين خويش پرسش نمايد .\r\nمرحوم مجلسىّ ميفرمايد : مقصود و خواسته‌شدهء به\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nجمعه ( بضمّ جيم و ميم يعنى روز آدينه ) اسبوع يعنى هفته است از جهت ناميدن كلّ ( هفته ) بنام جزء ( روز آدينه . ناگفته نماند :\r\nجمعه بضمّ جيم و ميم بمعنى آدينه است ، و جمعهء بضمّ جيم و سكون ميم بمعنى هفته است ، پس اگر ما فرمايش پيغمبر اكرم را\r\nفي كلّ جمعة\r\nبضمّ جيم و سكون ميم بخوانيم بتأويل و باز گردانيدن معنى ظاهر نيازمند نيستيم ) .\r\n15 - پيغمبر ( صلّى اللَّه عليه و آله ) فرموده : ( بودن ) يك فقيه و داناى بعلم دين سختتر است بر شيطان از هزار عابد و پرستنده خداى تعالى .\r\n16 - و آن حضرت ( صلّى اللَّه عليه و آله ) فرموده : كسى كه ساعت و پاره‌اى از زمان را بر ذلّت و خوارى تعلّم و آموختن شكيبا نبوده هميشه در ذلّت جهل و نادانى ميماند .\r\n17 - و حضرت صادق ( امام ششم ، عليه السّلام ) فرموده :\r\nاگر مردم ميدانستند آنچه ( سودهائى ) را كه در علم و دانش\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nاست هر آينه آن را طلب نموده و بدست مىآورند و اگر چه بريختن خونها و فرو رفتن در آبهاى بسيار دريا باشد .\r\n18 - پيغمبر ( بر او و خويشاوندانش خدا تحيّت و درود فرستد ) فرموده : طلب و بدست آوردن علم و دانش ( حقيقى ) بر هر مرد و زن مسلمان واجب و بايسته است .\r\n19 - و آن حضرت ( صلّى اللَّه عليه و آله ) فرموده : حرج و گناهى نيست بر كسى كه نميداند بپرسد آنچه را كه نميداند .\r\n20 - پيغمبر ( صلّى اللَّه عليه و آله ) فرموده : كسى كه از خانه‌اش بيرون رود براى اينكه مطلبى از علم و دانش را طلب نموده و بدست آورد تا به آن نفع و سود برد و آن را به ديگرى ياد دهد خدا براى او مينويسد ( حكم نموده و فرمان ميدهد ) بهر فاصله و ميان دو گام ( ثواب و پاداش ) عبادت و بندگى روزه و\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nنماز هزار سال را ، و فرشتگان او را ببالهاى خود ميپوشانند ( او را از بلاءها و پيش‌آمدهاى بد حفظ و نگهدارى مينمايند ) و پرنده‌هاى آسمان و ماهيان دريا و جاندارهاى بيابان بر او درود ميفرستند ( به زبان خودشان از خداى تعالى خير و نيكى براى او خواهند ) و خدا مقام و منزلت هفتاد ( مؤمن ) صدّيق و بسيار راستگو ( كه در گفتار و كردار پيغمبران را تصديق نموده‌اند ) به او عطاء ميفرمايد و ميبخشد ، و آن براى او بهتر است از اينكه همهء دنيا براى او بوده باشد تا آن را براى آخرت و سراى ديگر قرار دهد .\r\n21 - از ( مسعدة ) ابن زياد ( ربعى كه ثقه و مرد امين و درستكار و شريف و بزرگوار بوده ) رسيده كه گفته : شنيدم جعفر بن محمّد ( امام ششم ، بر او و بر پدرش تحيّت و درود باد ) هنگامى كه از آن حضرت ( تفسير ) فرمايش خداى تعالى :  فَلِلَّهِ الْحُجَّةُ الْبالِغَةُ  ( سوره 6 آيه 149 يعنى حجّت و دليل رسا براى خدا است ) را پرسيدند فرمود : خداى تعالى روز قيامت ببنده ميفرمايد :\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nآيا عالم و دانا بوده و ميدانستى ؟ پس اگر گفت : آرى ، به او ميفرمايد : پس چرا عمل و رفتار نكردى به آنچه ميدانستى ؟ و اگر گفت : جاهل و نادان بوده و نميدانستم ، به او ميفرمايد :\r\nپس چرا ياد نگرفتى تا عمل كرده و رفتار نمائى ؟ پس با او مخاصمه نموده و مغلوبش ميگرداند ، و آنست حجّة بالغه و رسا .\r\n22 - جابر پسر عبد اللَّه انصارىّ نزد امير المؤمنين ( تحيّت و درود بر او باد ) در آمد ، امير المؤمنين ( عليه السّلام ) فرمود :\r\nاى جابر قوام و نظم و آراستگى اين دنيا ( و آنچه دنيا به آن قائم و برپا است ) به چهار چيز است : ( 1 ) عالم و دانشمندى كه علم و دانش خود را به كار برد ( طبق علمش عمل كند و آن را باهلش بياموزد ) و ( 2 ) جاهل و نادانى كه استنكاف ننموده و ننگ نداشته باشد از اينكه ( آنچه را نميداند از ديگرى بپرسد و ) ياد گيرد ، و ( 3 ) غنىّ و دارائى كه از رزق و روزى خود ( كه خداى تعالى به او عطاء فرموده ) جواد و بخشنده باشد ( بزيردستان و\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nمستمندان كمك نمايد ) و ( 4 ) فقير و بيچيزى كه آخرت خود را بدنياى ديگرى نفروشد ( براى بدست آوردن مال و دارائى و متاع و كالاى دنيا دروغ نگويد و حق را باطل نگرداند ) پس از آن امير المؤمنين ( عليه السّلام ) فرمود : هر گاه عالم ( آموختن ) علم و دانش را از اهلش و كسى كه شايسته است پنهان داشت ( به او نياموخت ) و جاهل و نادان در ياد گرفتن آنچه را كه چاره‌اى ندارد از ياد گرفتن آن تكبّر نموده و به خود نازيد ، و غنىّ و دارا از رزق و روزى خود بخل ورزيده و ناكسى نمود ، و فقير و بيچيز دين و آئينش را بدنياى ديگرى فروخت ، بلاء و سختى و گرفتارى ( در دنيا بمردم ) روى آورد و ( در آخرت ) عقاب و كيفر ( ايشان ) بزرگ گردد .\r\n23 - از ابى ذرّ رسيده كه گفته : رسول خدا ( صلّى اللَّه عليه و آله ) فرموده : اى ابى ذرّ كسى كه از خانه‌اش بيرون رود تا مطلبى از علم و دانش را طلب نموده و بدست آورد خداى توانا و بزرگ\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nبراى او بهر گامى ثواب و پاداش پيغمبرى از پيغمبران را مينويسد ( حكم كرده و فرمان ميدهد ) و بهر حرفى ( از حروف هجاء :\r\nا ، ب ، ث ، تا آخر ، يا بهر كلمه و سخنى ) كه بشنود يا بنويسد شهرى در بهشت به او عطاء نموده و ميبخشد ، و طالب علم و خواهان دانش را خدا و فرشتگان و پيغمبران دوست ميدارند ، و جز سعيد و نيكبخت علم و دانش را دوست نمىدارد ، پس روز رستخيز خوشا به حال طالب علم ( كه سعادت و نيكبختى را بدست آورده ) و كسى كه از خانه‌اش بيرون رود تا پاره‌اى از علم را درخواست نمايد خدا براى او بهر گامى پاداش شهيد و كشته‌شدهء از كشته‌شدگان در ( جنگ ) بدر را بنويسد ، و طالب و درخواست‌كنندهء علم دوست خدا است ، و كسى كه علم و دانش را دوست دارد بهشت براى او واجب و لازم گردد . و بامداد و شبانگاه در رضاء و خوشنودى خدا است ( بامداد و شب از\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nرحمت و مهربانى خداى تعالى بهره‌مند مىشود ) و از دنيا بيرون نمىرود ( نميميرد ) تا اينكه از ( آب ) كوثر بنوشد ، و از ميوهء بهشت بخورد ، و در بهشت رفيق و يار خضر ( عليه السّلام ) است ، و همهء اين سخنان در تفسير اين آيه است  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  ( سوره 58 آيه 11 ) يعنى خدا بلند پايه سازد از شما كسانى را كه ايمان آورده‌اند و كسانى را كه علم و دانش داده شده‌اند .\r\nمرحوم مجلسىّ ميفرمايد : مقصود از ثواب و پاداش پيغمبرى يا ثواب كردارى از كردارهاى آن پيغمبر است ، يا ثواب همان پيغمبر از روى استحقاق و شايستگى طالب علم ، زيرا ثواب پيغمبرى در برابر ثواب و پاداشى كه خداى تعالى از روى فضل و بخشش بطالب علم ميبخشد اندك است ، و همچنين ثواب شهيد و كشته‌شدهء در جنگ بدر ( ناگفته نماند : اگر گفتيم مراد و خواسته شده ثواب و پاداش طالب علم همان ثواب پيغمبرى\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nاز پيغمبران يا شهيدى از شهداء بدر است بايد دانست كه آن علم چه علمى بايد باشد و آن پيغمبر چه پيغمبرى و آن شهيد چه شهيدى ، نه هر علم و هر پيغمبر و هر شهيدى ، چنان كه خبر صريح و آشكار در آن است ، و اللَّه العالم بحقائق أحكامه ) .\r\n24 - حضرت امير المؤمنين ( عليه السّلام ) فرموده : بيرون روندهء ( از خانه يا از شهر ) در طلب و بدست آوردن علم مانند جهاد و كارزاركنندهء در راه خدا است ، زيرا طلب علم بر هر مسلمانى واجب است ، و چه بسيار مؤمن و گرويدهء به خدا و رسول كه از منزل و سراى خود در طلب و بدست آوردن علم بيرون ميرود و باز نميگردد مگر آنكه آمرزيده شده است .\r\n25 - و آن حضرت ( عليه السّلام ) فرموده : علم و دانشى مانند تفكّر و انديشيدن نيست و شرف و بزرگى مانند علم و دانش نميباشد .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nمرحوم مجلسىّ ميفرمايد : مقصود از شخوص و بيرون رفتن ، بيرون شدن از شهر است ، يا بيرون شدن از شهر و هم از خانه ، و فرمايش امام ( عليه السّلام ) : علم و دانشى مانند تفكّر نيست يعنى دانشى كه از انديشيدن بدست آيد ، يا مراد بعلم از روى مجاز ( لفظى كه از معنى خود بمعنى ديگرى كه در هم آميخته‌اند نقل شود ) علم و دانشى است كه سبب تفكّر گردد ( نيست دانشى مانند دانشى كه سبب تفكّر شود ) .\r\n26 - حضرت امير المؤمنين ( عليه السّلام ) فرموده : اى مؤمن و گرويده به خدا و رسول اين علم و دانش و ادب و رفتار پسنديده ( كه خواستهء خاتم الأنبياء است ) بهاى جان تو است پس ( جانت را ببهاى بيهوده مفروش و ) در ياد گرفتن علم و ادب بكوش ، و آنچه از علم و ادب تو افزوده شود در بها و قدر و اندازهء تو ميافزايد ، محقّقا بوسيلهء علم به ( رحمت )\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nپروردگارت راه مييابى ، و بوسيلهء ادب ، خدمت و كار كردن ( عبادت و بندگى نمودن ) پروردگارت را نيكو ميگردانى ، و بوسيلهء كار پسنديده بنده دوستى و قرب و نزديكى ( برحمت ) او را سزاوار ميگردد ، پس نصيحت و پند ( مرا ) قبول نموده و بپذير تا از عذاب و كيفر ( دنيا و آخرت ) نجات و رهائى يا بى .\r\n27 - پيغمبر ( صلّى اللَّه عليه و آله ) فرموده : علم و دانش را طلب كنيد و بدست آوريد اگر چه به ( رفتن ) چين باشد ، زيرا طلب و بدست آوردن علم بر هر مسلمانى واجب است .\r\n28 - پيغمبر ( بر او و خويشاوندانش خدا رحمت و درود فرستد ) فرموده : كسى كه مطلبى و سخنى از علم و دانش را ياد گيرد به آن عمل و رفتار نمايد يا عمل نكند برتر است از اينكه هزار ركعت نماز مستحبّى ( نمازى كه بجا آوردنش ثواب داشته\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nو بجا نياوردنش گناه نداشته ) بجا آورد .\r\n29 - از رسول و فرستادهء خدا ( صلّى اللَّه عليه و آله ) رسيده كه فرموده : كسى كه بيرون رود براى اينكه مطلب و پاره‌اى از علم و دانش طلب نموده و بدست آورد تا باطل و نادرستى را به حق و درستى يا ضلالت و گمراهى را بهدايت و راهنمائى باز گرداند عمل و رفتار او مانند عبادت و بندگى چهل سال عبادت‌كننده است .\r\n30 - حضرت امير المؤمنين ( عليه السّلام ) فرموده : هر ظرف و آنچه در آن چيزى نهند بوسيلهء آنچه در آن قرار ميدهند تنگ مىشود جز ظرف علم و دانش ( سينه و دل ) كه ( چون علم در آن راه يافت ) فراخ ميگردد .\r\n31 - و آن حضرت ( عليه السّلام ) فرموده : جاهل و نادان كوچك است و اگر چه شيخ و پيرمرد باشد ، و عالم و دانشمند\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nبزرگ است و اگر چه جوان باشد .\r\n32 - و آن حضرت ( عليه السّلام ) فرموده : گنجى سودمندتر از دانش نيست و قرين و همنشين بدى بدتر از جهل و نادانى نمىباشد .\r\n33 - و حضرت صادق ( عليه السّلام ) فرموده : پادشاهان فرمانروايان بر مردم‌اند ، و علماء فرمانروايان پادشاهان ميباشند ( چون ايشان صلاح و فساد هر چيزى را ميدانند ) .\r\n34 - پيغمبر ( صلّى اللَّه عليه و آله ) فرموده : كسى كه علم و دانشى را بطلبد و درخواست نمايد و آن را درك نموده و بدست آورد خدا براى او دو بهرهء از پاداش را مينويسد ( حكم كرده و فرمان ميدهد ) و كسى كه علم و دانشى را طلبيده و آن را درك ننمايد خدا براى او يك بهرهء از اجر و پاداش را مينويسد .\r\n\r\n","description":"","footnote":"","page_name":" 98 ","page_number":100},
  {"content":"\r\n\r\n35 - و آن حضرت ( صلّى اللَّه عليه و آله ) فرموده : هر كه دوست دارد آزادشدگان خدا را از آتش ببيند پس دانش‌آموزان را بنگرد ، سوگند به كسى كه جان من بدست ( قدرت و توانائى ) او است دانش‌آموزى نيست كه ( براى ياد گرفتن علم و دانش ) نزد عالم و دانشمندى رفت و آمد نمايد مگر آنكه خدا براى او بهر گامى ( ثواب و پاداش ) عبادت و بندگى يك سال را مىنويسد ، و بهر گامى شهرى در بهشت بناء نموده و ميسازد ، و به روى زمين راه ميرود در حالى كه زمين براى او استغفار نموده و آمرزش ميطلبد ، و شبانگاه و بامداد ، او آمرزيده است ، و فرشتگان گواهى ميدهند كه دانش آموزان آزادشدگان از آتش ( دوزخ ) اند .\r\n36 - و آن حضرت ( صلّى اللَّه عليه و آله ) فرموده : هر كه را مرگ برسد و او علم و دانشى را بطلبد ( بخواهد ياد گيرد )\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nكه بوسيلهء آن اسلام را زنده گرداند ( اصول يا فروع آن را به مردم ياد دهد ) ميان او و ميان پيغمبران در بهشت يك درجه و پلّه است .\r\n37 - و آن حضرت ( صلّى اللَّه عليه و آله ) فرموده : اندكى ( ياد گرفتن ) از علم و دانش بهتر است از ( بجا آوردن ) عبادت و بندگى بسيار .\r\n38 - و حضرت امير المؤمنين ( عليه السّلام ) فرموده : در شرافت و بزرگى علم و دانش بس است كه آن را ادّعا مىكند و به خود مىبندد كسى كه آن را نيكو نميداند ، و شاد مىشود هر گاه او را بعلم نسبت و پيوستگى دهند ( مردم بگويند : او مرد عالم و دانائى است ) و در مذمّت و نكوهش جهل و نادانى بس است كه از آن بيزارى ميجويد كسى كه جهل و نادانى در او است .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\n\r\n( 7 ) در بارهء اصناف و دسته‌هاى مردم در علم و دانش و برترى دوست داشتن علماء و دانشمندان :\r\n1 - از حضرت ابى عبد اللَّه ( امام صادق ، عليه السّلام ) رسيده كه فرموده : مردم هر بامداد بر سه دسته‌اند : ( 1 ) دانشمند ، و ( 2 ) دانش آموز ، و ( 3 ) آشغال پوسيدهء از برگ درخت آلوده بسيل و آب روان ( كه هر دم آب آن را بسوئى ميبرد مانند مردم نادان كه هر روز بكيشى گروند و دنبال هر آوازى بروند ) پس ما علماء و دانشمندانيم ، و شيعه و پيروان ما دانش آموزان‌اند ، و مردم ديگر آشغال پوسيدهء از برگ درخت\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nآلوده بسيل و آب فراوان است .\r\n2 - پيغمبر ( صلّى اللَّه عليه و آله ) فرموده : خير و نيكى در زندگى نيكو نيست مگر براى دو مرد : ( 1 ) دانشمندى كه فرمانش را بپذيرند ، و ( 2 ) شنونده‌اى كه ( سخنان دانشمندان را ) پذيرنده و حافظ و نگهدار باشد ( تا هنگام عمل آنها را به كار برد ) .\r\n3 - پيغمبر ( صلّى اللَّه عليه و آله ) فرموده : هر بامداد يا دانشمند يا دانش آموز يا گوش دهنده يا دوست ايشان باش ، و پنجمين كس مباش كه هلاك و تباه ميگردى .\r\n4 - و پيغمبر ( صلّى اللَّه عليه و آله ) فرموده : نگاه كردن به روى دانشمند ( بمنزلت و پايهء ) عبادت و بندگى ( خداى تعالى ) است .\r\n5 - از يكى از دو صادق ( امام محمد باقر و امام جعفر صادق ، بر ايشان تحيت و درود باد ) روايت شده است : مردم بر چهار\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nدسته‌اند : ( 1 ) مردى كه ميداند و ميداند كه خود ميداند پس او راهنماى دانائى است از وى پيروى نمائيد ، و ( 2 ) مردى كه ميداند و نميداند كه خود ميداند پس او غافل و ناآگاه است ، ( از خواب غفلت و ناآگاهى ) بيدارش كنيد ، و ( 3 ) مردى كه نميداند و ميداند كه خود نميداند پس او جاهل و نادان است يادش دهيد ، و ( 4 ) مردى كه نميداند و ميداند كه خود ميداند پس او گمراه است راهنمائيش نمائيد .\r\n6 - از حضرت امام جعفر از پدرش ( بر هر دو تحيت و درود باد ) رسيده كه رسول خدا ( صلّى اللَّه عليه و آله ) فرموده :\r\nاگر علم و دانش آويخته به ثريّا ( هفت ستارهء گرد هم بر آمده ) باشد ( اگر بدست آوردن علم در شهرهاى دور و دراز كه پيمودن راههاى آنها پر مشقّت و سختى است باشد ) هر آينه مردانى از اهل فارس ( ايرانيان ) آن را فرا گرفته و بدست آورند .\r\n\r\n","description":"","footnote":"","page_name":" 103 ","page_number":105},
  {"content":"\r\n\r\n7 - از عبد اللَّه پسر محمّد كه محمّد پسر عبيد اللَّه و عبيد اللَّه پسر ياسين است رسيده كه گفته : شنيدم آقاى من ابو الحسن علىّ بن محمّد بن رضا ( امام علىّ النقى ، بر ايشان تحيّت و درود باد ) در سرّ من رأى ميفرمود : مردم پست و فرومايه و آشوب‌طلب كشندگان پيغمبران‌اند ، و عامّة ( كه جمع آن عوامّ است يعنى مردم درهم آميخته بخلاف خواصّ و برگزيدهء ايشان ) مشتقّ و گرفته و ساخته‌شدهء از عمى و كورى است ( و عامّهء مردم باندازه‌اى كور و نابينا ميباشند كه راه خير و شرّ خودشان را نديده و نميشناسند از اين رو ) خدا براى آنان راضى نشده و برنگزيده كه ايشان را بچهارپايان تشبيه و مانند نمايد تا اينكه ( سوره 25 آيه 44 ) فرموده : بلكه ( آنان از چهارپايان ) گمراه‌تراند ( زيرا چهارپايان بوسيلهء نفوس مدركة و دريافتشان خواهان نفع و سود هستند ، و از ضرر و زيان دورى گزينند ، و ايشان خواهان ضرر و زيان‌اند ، و از نفع و سود روىگردانند ) .\r\n8 - حضرت امير المؤمنين ( عليه السّلام ) فرموده : هر گاه\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nخدا بنده‌اى را فرومايه و پست گرداند ( بر اثر ناشايستگيش رحمتش را از او باز دارد ) او را از علم و دانش منع نموده و باز ميدارد ( براى بدست آوردن دانش موفّق نميگردد ) .\r\n\r\n","description":"","footnote":"","page_name":" 105 ","page_number":107},
  {"content":"\r\n . \r\n","description":"","footnote":"","page_name":" 106 ","page_number":108},
  {"content":"\r\n\r\n\r\n( 8 ) در بارهء پرسش از عالم ، و گفتگوى او ، و آمدن در خانهء او :\r\n1 - از حضرت جعفر ، از پدرش ( امام محمّد باقر ، عليهما السّلام ) رسيده كه فرموده : علم و دانش ( مانند ) خزينه‌ها و گنجها است ، و كليدها ( ى آنها ) سؤال و پرسش است ، پس خدا شما را رحمت كند ( بيامرزد ، آنچه را نميدانيد ) بپرسيد ، زيرا چهار كس را در علم و دانش اجر و مزد ميدهند : ( 1 ) پرسنده ، و ( 2 ) گوينده ، و ( 3 ) شنونده ، و ( 4 ) دوست دارندهء\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nايشان .\r\n2 - حضرت امير المؤمنين ( عليه السّلام ) فرموده : حكماء و دانايان ( پيغمبران ) در روزگار گذشته ميگفتند : سزاوار است رفت و آمد بدر ( خانه ) ها براى ده جهت و قصد و آهنگ باشد :\r\nاوّل آنها ( در ) خانهء خداى توانا و بزرگ ( مساجد و هر جا كه خداى تعالى عبادت و پرستش مىشود ) براى بجا آوردن عبادت و بندگى او و ايستادگى براى انجام حقّ و شايستگى او و براى بجا آوردن واجب او ( آنچه واجب نموده ) و دوّم در ( خانه ) هاى پادشاهان است كه طاعت و پيروى از ايشان پيوستهء بطاعت و پيروى خداى توانا و بزرگ است ، و حقّ و بهرهء ايشان واجب و نفع و سودشان بزرگ ( بسيار ) و ضرر و زيانشان سخت است ، و سوّم در ( خانه ) هاى علماء و دانشمندان است كه از ايشان علم دين و دنيا را بهره‌مند ميگردند ، و چهارم در ( خانه ) هاى بخشندگان كه اموال و دارائيهاشان را ( بزيردستان و مستمندان ) ميبخشند براى خواستن حمد و سپاسگزارى ( از ايشان ) و اميد به\r\n\r\n","description":"","footnote":"","page_name":" 108 ","page_number":110},
  {"content":"\r\n\r\n( ثواب و پاداش در ) آخرت و سراى ديگر ، و پنجم در ( خانه ) هاى سبكمغزان و كم‌خردان كه در حوادث و پيشآمدهاى سخت بايشان نيازمند شوند و در ( انجام ) حوائج و خواسته‌ها باينان پناه مىبرند ، و ششم در ( خانه ) هاى اشراف و بزرگان كه به آنان تقرّب جسته و نزديك ميشوند براى خواستن هيئت و چگونگى و جوانمردى و حاجت و نيازمندى ، و هفتم در ( خانه ) هاى كسانى كه اميدوارند نزد ايشان نفع و سود در رأى و انديشه و مشورت و كنكاش و نيرو دادن بهشيارى و گرفتن عدّه و ساز و ساختگى كار را براى آنچه به آن نيازمند شود ، و هشتم در ( خانه ) هاى برادران ( خويشاوندان ) براى وصلت و پيوند با ايشان كه واجب است و انجام دادن حقوق و بهره‌هاشان كه لازم و پابرجا است ، و نهم در ( خانه ) هاى دشمنانى كه بوسيلهء مداراة و با نرمى و مهربانى\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nرفتار كردن فساد و تباهكاريهاشان آرام ميگيرد ، و بوسيلهء حيله و چاره‌جوئيها و لطف و مهربانى و زيارت و ديدار عداوت و دشمنيشان دفع و باز داشته ميگردد ، و دهم در ( خانه ) هاى كسانى كه بوسيلهء از كار افتادن قوى و توانائيهاشان ( و خانه‌نشين‌شدنشان ) نفع و سود برده مىشود و حسن ادب و رفتار نيكو از آنان استفاده ميگردد و بوسيلهء گفتگو كردن با ايشان انس و خوى گرفته مىشود .\r\nمرحوم مجلسىّ ميفرمايد : احتمال ميرود كه مراد و خواسته‌شدهء بپادشاهان ، پادشاهان دين و آئين يعنى امامها و پيشوايان ( دوازده امام ، عليهم السّلام ) و حكّام و فرمانروايان ( از جانب ) ايشان باشند ، و احتمال ميرود كه عموميّت داشته باشد ( هم ائمّهء معصومين را شامل شود و هم پيشوايان ستمگر را ) زيرا اطاعت و فرمانبرى از حكّام جور و ستم از روى تقيّه و ترس نيز اطاعت\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nو فرمانبرى خدا است .\r\n3 - حضرت ابو عبد اللَّه ( امام صادق ، عليه السّلام ) فرموده :\r\nجز اين نيست كه مردم هلاك و تباه ميشوند زيرا ( آنچه را در دين نميدانند ) نميپرسند .\r\n4 - و از آن حضرت ( عليه السّلام ) رسيده است : بر ( در ) اين علم ( اصول و فروع دين مقدس اسلام ) قفل و دربندى است و كليد آن سؤال و پرسش است .\r\n\r\n","description":"","footnote":"","page_name":" 111 ","page_number":113},
  {"content":"\r\n . \r\n","description":"","footnote":"","page_name":" 112 ","page_number":114},
  {"content":"\r\n\r\n\r\n( 9 ) در بارهء گفتگو كردن از علم و دانش و همنشينى با دانشمندان و حضور و رفتن در مجالس و جاهاى علم و دانش و نكوهش آميختن با نادانان :\r\n1 - رسول خدا ( صلّى اللَّه عليه و آله ) فرموده : هر مؤمن و گرويدهء ( به خدا و رسول ) بميرد و يك برگ كاغذى ( از خود ) باز گذارد كه بر آن برگ كاغذ علم و دانشى باشد آن برگ كاغذ روز رستخيز ميان او و آتش ( دوزخ ) پرده و پوششى است ، و خداى منزّه و پاك و برتر بهر حرفى كه بر آن برگ كاغذ نوشته\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nشده شهرى كه هفت برابر پهناورتر از دنيا است به او ميبخشد ، و نيست مؤمن و گرويده‌اى كه يك ساعت ( پاره‌اى از شب و روز ) نزد عالم و دانشمندى بنشيند جز آنكه پروردگار توانا و بزرگش او را ميخواند : نزد دوست من نشسته‌اى سوگند بعزّت و توانائى و جلالت و بزرگى خود تو را با او در بهشت ساكن نموده و جاى دهم و باك ندارم ( كسى مانع و جلوگير من نيست ) .\r\n2 - رسول خدا ( صلّى اللَّه عليه و آله ) فرموده : همنشينى با اهل و كسان دين و آئين شرف و بزرگى دنيا و آخرت است .\r\nمرحوم مجلسىّ ميفرمايد : اهل دين علماء و دانشمندان دين و عمل‌كنندگان به احكام دين‌اند .\r\n3 - حضرت رضا ( امام هشتم ، عليه السّلام ) فرموده :\r\nكسى كه به ياد بياورد مصيبت و اندوه ما را پس بگريد و بگرياند\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nچشم او گريان نيست روزى كه چشمها ميگريند ، و كسى كه بنشيند در مجلسى كه كار ما در آن مجلس زنده شود دل او نميميرد روزى ( روز رستخيز ) كه دلها ميميرد .\r\nمرحوم مجلسىّ ميفرمايد : مردن دلها در قيامت و روز رستاخيز كنايه ( نام بردن چيزى كه غير آن را خواسته ) است از سختى و سرگردانى و اندوه و افسردگى و ترس .\r\n4 - از معتّب غلام و بردهء ابو عبد اللَّه ( امام صادق ، عليه السّلام ) رسيده است كه گفته : شنيدم آن حضرت به داود پسر سرحان ميفرمود : اى داود سلام و درود مرا بدوستان و يارانم برسان در حالى كه من ميگويم : خدا رحمت كند ( بيامرزد ) بنده‌اى را كه با ديگرى گرد آيد و كار ما ( احكام و دستورهاى دين ) را به ياد آورند ( با يك ديگر گفتگو نمايند ) حتما سوّمى آنها\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nفرشته‌اى است كه براى ايشان استغفار نموده و آمرزش ميطلبد ، و دو كس بر يادآورى ( طريقه و روش و احكام و دستورهاى ) ما گرد نمىآيند جز آنكه خداى تعالى به آنها بر فرشتگان فخر مينمايد ( مقام و منزلت آنها را به آنان مينماياند ) پس هر گاه گرد هم آمديد بذكر و ياد ما مشغول گرديد ، زيرا در اجتماع و گرد آمدن و مذاكره و ياد آوريتان زنده كردن ما است ، و بهترين مردم پس از ما ( آل محمّد ، عليهم السّلام ) كسى است كه كار ما را يادآورى نمايد و ( مردم ) را بذكر و ياد ما دعوت نموده و بخواند .\r\n5 - لقمان بپسرش گفت : اى پسرم مجالس و نشيمنگاهها را بر بينائى خودت اختيار نموده و برگزين ، پس اگر ( در آن مجلس ) گروهى را ديدى كه خداى توانا و بزرگ را ياد مىآورند با آنان بنشين زيرا اگر تو عالم و دانا باشى علم و دانائيت\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nبه تو سود مىرساند و بر دانائيت ميافزايد ، و اگر جاهل و نادان باشى ( علم و دانش ) به تو ياد دهند ، و شايد خدا بر ايشان رحمت و مهربانى را سايه افكند ( از رحمت خود بهره‌مندشان گرداند ) و آن رحمت تو را با آنان فرا گيرد ، و هر گاه گروهى را ديدى كه خدا را به ياد نمىآورند با آنها منشين زيرا اگر تو عالم باشى دانائيت به تو سود نميرساند ، و اگر نادان باشى بر جهل و نادانيت ميافزايند ، و شايد خدا بر اينان عقاب و كيفر را سايه افكند و آن كيفر تو را با آنها فراگيرد .\r\n6 - پيغمبر ( صلّى اللَّه عليه و آله ) فرموده : حواريّون ( اصحاب و ياران حضرت عيسى ) بعيسى ( عليه السّلام ) گفتند :\r\nيا روح اللَّه\r\n( اى برگزيدهء خدا ) با چه كسى همنشين شويم ؟ عيسى فرمود :\r\nكسى كه ديدنش خدا را به ياد شما آورد ، و سخن او در علم و دانشتان بيافزايد ، و عمل و كردارش شما را خواهان آخرت و سراى ديگر گرداند .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\n7 - از يكى از دو صادق ( امام محمّد باقر و امام جعفر صادق ، عليهما السّلام ) روايت شده كه آن حضرت فرموده :\r\nهمنشينان سه دسته‌اند : ( 1 ) همنشينى كه تو از او استفاده نموده و بهره‌مند ميشوى پس هميشه با او باش ، و ( 2 ) همنشينى كه تو به او افاده مينمائى و بهره ميرسانى پس او را گرامىدار ، و ( 3 ) همنشينى كه به او افاده نمينمائى و از او استفاده نميكنى پس از او بگريز .\r\n8 - از برخى از اصحاب و ياران رسول خدا روايت شده كه او گفته : مردى از انصار ( گروهى از مردم مدينه كه برسول خدا ايمان آورده او را يارى كردند ) نزد پيغمبر ( صلّى اللَّه عليه و آله ) آمده گفت : اى رسول خدا هر گاه مرده‌اى و مجلس عالم و دانشمندى ديدار شد كدام يك نزد تو دوستتر است كه من حاضر شوم ( و از ثواب و پاداش آن بهره‌مند شوم ) ؟ رسول خدا\r\n\r\n","description":"","footnote":"","page_name":" 118 ","page_number":120},
  {"content":"\r\n\r\n( صلّى اللَّه عليه و آله ) فرمود : اگر براى جنازه و مرده كسى است كه او را همراهى كند و به خاك بسپارد حضور و بودن مجلس عالم برتر از حضور هزار جنازه و عيادت و ديدار هزار بيمار ، و برپا ايستادن هزار شب ( براى عبادت و بندگى ) و روزه گرفتن هزار روز است ، و از هزار درهم ( پول نقره ) كه آنها بمستمندان و نيازمندان بخشيده شود ، و از هزار حجّ جز حجّ واجب ، و از هزار جنگ رفتن جز جنگ رفتن واجب كه بوسيلهء دارائى و جانت در راه خدا بجنگى ، و كجا برابرى مىكند حضور در اين جاها با حضور نزد عالم و دانشمند ؟ آيا نميدانى خدا بوسيله علم و دانش اطاعت و پيروى و عبادت و بندگى مىشود ؟ و خير و نيكى دنيا و آخرت با علم و دانش است ، و شرّ و بدى دنيا و آخرت با جهل و نادانى ؟\r\n\r\n","description":"","footnote":"","page_name":" 119 ","page_number":121},
  {"content":"\r\n\r\n9 - و حضرت موسى بن جعفر ( بر ايشان سلام و درود باد ) فرموده : نزد هر عالم و دانائى ننشينيد مگر عالم و دانشمندى كه شما را از پنج چيز به پنج چيز دعوت نموده و بخواند : از شكّ و دو دلى بيقين و باور ، و از كبر و سربلندى بتواضع و فروتنى ، و از رئاء و خودنمائى باخلاص و پاكدلى و بىخود نمائى ، و از دشمنى بنصيحت و اندرز ، و از خواهان بودن ( دل بستن به دنيا ) بپارسائى و پرهيزكارى .\r\n10 - امير المؤمنين ( عليه السّلام ) فرموده : كسى كه با علماء بنشيند با وقار و بزرگوار مىشود ، و كسى كه با مردم فرومايه و خوار آميخت كوچك و پست گردد .\r\n11 - رسول خدا ( صلّى اللَّه عليه و آله ) فرموده : هر گاه در\r\nرياض الجنّة\r\nيعنى سبزه‌زارهاى بهشت گذشتيد هر چه خواهيد\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nدر نعمت و ناز و فراخى باشيد ، گفتند : اى رسول خدا\r\nرياض الجنّة\r\nچيست ؟ فرمود :\r\nحلق الذّكر\r\nيعنى دور زدن ذكر و يادآورى است ، محقّقا براى خدا فرشتگانى است كه آنان سير و گردش نموده\r\nحلق الذّكر\r\nرا ميطلبند ، پس هر گاه آن فرشتگان نزد ايشان بيايند آنان را احاطه كرده و فرا ميگيرند .\r\nمرحوم مجلسىّ ميفرمايد : برخى از علماء فرموده‌اند :\r\nحلق الذّكر\r\nمجلسهاى حلال و حرام است كه چگونه خريدارى نمايد و بفروشد و نماز گزارده و روزه گيرد و نكاح كند و طلاق دهد و حج بجا آورد و مانند آنها .\r\n12 - و رسول خدا ( بر او و خويشاوندانش خدا رحمت و درود فرستد ) از خانه به مسجد آمده ناگاه ديد دو مجلس در مسجد است : يك مجلس در بارهء احكام شرعيه گفتگو كرده آنها\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nرا ياد ميگيرند ، و يك مجلس خدا را خوانده از او درخواست مينمايند ، پس آن حضرت فرمود : هر دو مجلس خير و نيكو است ، ولى آنان خدا را ميخوانند ، و اينان ياد ميگيرند و احكام شرعيّه را بجاهل و نادان ياد ميدهند ، ايشان افضل و برتراند ، من بتعليم و آموختن ( از جانب خداى تعالى ) فرستاده شده‌ام ، آنگاه با آنان نشست .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n\r\n( 10 ) در بارهء عمل و كار از روى نادانى :\r\n1 - از حضرت على ( امير المؤمنين ، عليه السّلام ) رسيده كه فرموده : بپرهيزيد از عبادت‌كنندگان نادان و از دانشمندان گناهكار ، زيرا ايشان فتنه و تباهكارى و ضلالت و گمراهى هر گمراه شده‌اند .\r\n2 - رسول خدا ( صلّى اللَّه عليه و آله ) فرموده : هر كه از روى نادانى كارى انجام دهد فساد و تباهى او بيشتر از صلاح و نيكو كردارى او است .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\n3 - از موسى پسر بكر از كسى كه از حضرت ابو عبد اللَّه ( امام صادق ، عليه السّلام ) شنيده رسيده كه حضرت فرموده :\r\nكسى كه از روى نابينائى ( نادانى ) كارى انجام دهد مانند رونده‌اى است بدنبال آب نماى در زمينهاى هموار كه ( گمان مىكند آن آب‌نما آب است تا آنكه چون به آنجا رسد آبى نيابد ، پس ) تند روى او جز دورى ( راه ) را نمىافزايد .\r\n4 - حضرت امير المؤمنين ( عليه السّلام ) فرموده :\r\nعبادت‌كننده‌اى كه ( عبادتش ) از روى فهم و دانائى نيست مانند الاغ آسيا است كه به اطراف خود ميگردد و ( از جايش ) دور نميشود ، و دو ركعت نماز از دانا بهتر است از هفتاد ركعت از نادان ، زيرا فتنه و تباهكارى بدانا روى مىآورد و او بوسيله دانش خود از آن بيرون ميرود ، و فتنه بجاهل و نادان رخ ميدهد پس او را ( بسبب نادانيش ) از جا بر كند و پراكنده سازد ، و كار اندك\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nبا دانش بسيار بهتر است از كار بسيار با دانش كم و شكّ و دو دلى و شبهه و چيزى كه در آن حقّ بباطل اشتباه و مانند گردد .\r\n\r\n","description":"","footnote":"","page_name":" 125 ","page_number":127},
  {"content":"\r\n . \r\n","description":"","footnote":"","page_name":" 126 ","page_number":128},
  {"content":"\r\n\r\n\r\n( 11 ) در بارهء علوم و دانشهائى كه مردم به تحصيل و بدست آوردن آنها مأمور شده‌اند و بايشان سود مىرساند ، و در آن تفسير و آشكار ساختن معنى حكمت است :\r\n1 - از حضرت عليّ ( امير المؤمنين ، عليه السّلام ) رسيده كه فرموده : مرد ( هر كسى مزهء ) حقيقت و اصل و پايهء ايمان ( گرويدن به خدا و رسول ) را نميچشد تا اينكه در او سه خصلت و خوى باشد : ( 1 ) فقه و دانائى در دين و آئين ، و ( 2 ) صبر و شكيبائى بر اندوهها و سختيها ، و ( 3 ) نيكو اندازه‌گيرى در زندگانى .\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nمرحوم مجلسىّ ميفرمايد : اندازه‌گيرى در زندگى : زياده روى و تنگگيرى نكردن و ميانه‌روى نمودن است يعنى زندگانى را باندازه‌اى قرار دهد كه معلوم و دانسته شده است كه با ( قوانين ) شرع و عقل موافق و سازگار است .\r\n2 - از حضرت ابو الحسن موسى بن جعفر از پدرانش ( عليهم السّلام ) رسيده كه فرموده : رسول خدا ( صلّى اللَّه عليه و آله ) به مسجد در آمده ناگاه ديد گروهى گرد مردى را گرفته‌اند فرمود : اين چيست ( چه شده است ) ؟ گفتند : علّامه و مرد بسيار دانائى است ( كه گردش را گرفته‌اند ) فرمود : علّامه چيست ( چگونه كسى است ) ؟ گفتند : داناترين مردم است به نژادهاى عرب و پيشآمدهاى سخت ايشان و بروزگار جاهليّت ( زمان پيش از مبعوث شدن حضرت رسول اكرم ) و شعرها و عربيّت ( آنچه را كه عرب به آن سخن ميگويد ) پيغمبر ( صلّى اللَّه عليه و آله ) فرمود :\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nآن ( چه اين مرد ميداند ) علم و دانائى است كه نادان به آن را زيان نرساند ، و دانايش را سودى نبخشد ، پس از آن آن حضرت ( صلّى اللَّه عليه و آله ) فرمود : جز اين نيست علم و دانائى ( كه موجب سعادت و نيكبختى هميشگى است ) سه علم است :\r\n( 1 )\r\nآيهء محكمه\r\nو نشانه استوار ( علم اصول عقائد كه آيات و نشانه‌هاى آن استوار است ) و ( 2 )\r\nفريضهء عادله\r\nو واجب بين افراط و تفريط ( علم اخلاق كه خويش از روى عقل و بدش از روى جهل است ، و بر هر كس واجب است آنچه را از روى عقل است بپذيرد و آنچه را از روى جهل است نپذيرد و ( 3 )\r\nسنّت قائمه\r\nو احكام برپا و هميشه ( مسائل حلال و حرام كه تا روز قيامت تغييرپذير نيست ) و جز اينها فضل و برترى است ( علم و دانائى سودرسان كه موجب سعادت و نيكبختى شود نميباشد ) .\r\nمرحوم مجلسىّ ميفرمايد : علّامه صيغه و هيئت و چگونگى مبالغه است يعنى بسيار دانا ، و تاء براى مبالغه و رسا بودن سخن است ، فرمايش آن حضرت ( صلّى اللَّه عليه و آله ) و چيست\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nعلّامه ؟ يعنى علّامه‌اى كه ميگوئيد و او را به اين نام ميناميد يعنى چه و جز اين نيست كه علم سود دهنده سه علم است : آيهء محكمه يعنى دلالت آن آشكار است يا نسخ نشده و از ميان نرفته ، زيرا متشابه و آشكار نبودن دلالت و نسخ شده بوسيلهء آنها از جهت معنى سود بسيار برده نميشود ، و مقصود از فريضهء عادلة مطلق و همهء واجبات است ، و وصف آن بعادلة براى آنست كه حدّ وسط بين افراط و تجاوز از حدّ و تفريط و كوتاهى در حدّ است ، و مقصود از سنّت ، مستحبّات است ، يا آنچه از سنّت دانسته مىشود و اگر چه واجب باشد ، و مقصود از قائمه ، باقى بودن و هميشگى است كه نسخ نشده است ، و غير از آن سه علم فضل و برترى است يعنى زيادتى و افزونى است باطل و نادرست كه سزاوار نيست عمر و زندگانى در تحصيل و بدست آوردن آن\r\n\r\n","description":"","footnote":"","page_name":" 130 ","page_number":132},
  {"content":"\r\n\r\nضائع و تباه گردد .\r\n3 - از سفيان پسر عيينه رسيده كه گفته : شنيدم ابو عبد اللَّه ( امام صادق ، عليه السّلام ) ميفرمود : علم و دانائى همهء مردم را ( كه بايد آن را بدانند ) در چهار چيز يافتم : اوّل آنها اينكه پروردگارت را بشناسى ، و دوّم اينكه بشناسى چه چيز در ( ساختمان وجود و هستى ) تو به كار برده ، و سوّم اينكه بشناسى چه چيز از تو خواسته است ، و چهارم اينكه بشناسى چه چيز تو را از دين و آئينت بيرون ميبرد .\r\n4 - از حضرت ابو عبد اللَّه ( امام صادق ، عليه السّلام ) رسيده كه فرموده : عربيّت و آنچه را كه عرب با آن سخن ميگويد ياد گيريد ، زيرا عربيّت سخن خدا است كه بوسيلهء آن با آفريده‌شدگانش ( پيغمبران ) سخن ميگويد .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n5 - مردى به حضرت ابو عبد اللَّه ( امام صادق ، عليه السّلام ) گفت : مرا پسرى است دوست دارم حلال و حرام را از تو پرسيده از آنچه اراده نكرده و نخواسته نپرسد ( اين دوست داشتن من او را چگونه است ) ؟ آن مرد گفته : حضرت فرمود : و آيا مردم چيزى را سؤال كرده و ميپرسند كه افضل و برتر از حلال و حرام باشد ؟ .\r\nمرحوم مجلسىّ ميفرمايد : از چيزى كه اراده نكرده و نخواسته است يعنى چيزى كه مقصود او نبوده و به آن نيازمند نميباشد .\r\n6 - از اسحاق پسر عمّار رسيده كه گفته : شنيدم ابا عبد اللَّه ( امام صادق ، عليه السّلام ) ميفرمود : كاش تازيانه‌ها بر سرهاى اصحاب و ياران من بود ( و آنان را ميزدند ) تا اينكه در حلال\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nو حرام دانا گردند .\r\n7 - از حضرت ابى عبد اللَّه ( امام صادق ، عليه السّلام ) رسيده كه فرموده : يك خبر و آگهى در بارهء حلال و حرام كه آن را از شخص صادق و راستگوئى فراگيرى بهتر است از دنيا و آنچه در دنيا است از طلا يا نقره .\r\n8 - از حضرت ابى جعفر ( امام محمد باقر ، عليه السّلام ) رسيده كه فرموده : در حلال و حرام دانا شويد ( آنها را ياد گيريد ) و گر نه شما اعراب و بيابان‌نشينان هستيد .\r\nمرحوم مجلسىّ ميفرمايد : يعنى شما در جهل و نادانى به احكام شرعيّه مانند اعراب ميباشيد كه خدا در بارهء ايشان فرموده :  الْأَعْرابُ أَشَدُّ كُفْراً وَ نِفاقاً  تا آخر آيه ( سوره 9 آيه 97 يعنى كفر و نگرويدن و نفاق و دوروئى اعراب و بيابان‌نشينان « از كفر و نفاق شهرنشينان » سختتر است زيرا آنان مانند\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nحيوان وحشى و بيابانى هيچ گاه فرمانبر و رام كسى نشوند » ) و اعراب ، باديه و بيابان‌نشينان‌اند كه مفرد براى آن نيست ، و جمع آن اعاريب است .\r\n9 - از مردى رسيده كه شنيد حضرت ابا عبد اللَّه ( امام صادق ، عليه السّلام ) ميفرمود : طلب و درخواست دنيايت تو را از طلب دين و آئينت مشغول نساخته و بكارى وادار ننمايد ، زيرا خواهان دنيا بسا اينكه آن را درك كرده و دريابد ، و بسا اينكه از دستش رفته پس بسبب آنچه از دنيا از دست داده هلاك و تباه گردد .\r\nمرحوم مجلسىّ ميفرمايد : يعنى هلاك و تباه گردد براى رها نمودن طلب دين بسبب طلب نمودن چيزى از دنيا كه آن را هم درنيافته پس در دو سرا ( دنيا و آخرت ) ضرر و زيان برده ( زيرا آخرت را كه طلب ننموده و دنيا را كه طلب نموده درك نكرده ) .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n10 - از ابو بصير رسيده كه گفته : شنيدم ابو جعفر ( امام محمّد باقر ، عليه السّلام ) ميفرمود :  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  ( سوره 2 آيه 269 يعنى ) و هر كه را حكمت و دانش داده شود خير و نيكى بسيار ( در دنيا و آخرت ) به او داده شده . آن حضرت فرمود : حكمت شناختن امام و دورى گزيدن از گناهان بزرگى است كه خدا آتش ( دوزخ ) را بر ( بجا آورندهء ) آنها واجب و لازم گردانيده است .\r\nمرحوم مجلسىّ ميفرمايد : گفته شده : حكمت بحقيقت و راستى رسيدن بعلم و دانش و محكم و استوار نمودن عمل و كردار است ، و ظاهر و آشكار از اخبار آنست كه حكمت علوم و دانشهاى حق و درست سود دهنده است با عمل و رفتار طبق آنها ( كه نتيجهء آنها شناختن امام و دورى كردن از گناهان است ) و گاهى حكمت اطلاق مىشود و عموميّت دارد بر علوم و دانشهاى رسيدهء از درگاه خداى تعالى بر بنده پس از عمل و رفتار به آنچه را كه ميداند .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n11 - رسول خدا ( صلّى اللَّه عليه و آله ) فرموده : از نيكوئى در اسلام مرد ( هر مسلمانى ) ترك و رها كردن او است آنچه را اراده نكرده و نخواسته است ( مقصود او نبوده و به آن نيازمند نميباشد ) .\r\n12 - رسول خدا ( صلّى اللَّه عليه و آله ) فرموده : خوب مردى است مرد داناى بفقه ( علم به احكام شرعيّه از روى ادلّه تفصيليّه ) در دين ( مقدّس اسلام ) اگر به او نيازمند شوند ( ديگران ) سود مىبرند ، و اگر به او نيازمند نشوند خودش سود ميبرد .\r\n13 - امير المؤمنين ( رحمتهاى خدا بر او باد ) بفرزندش محمّد ( ابن الحنفيّة ) فرموده : در دين فقيه و دانا شو ، زيرا فقهاء و دانايان بفقه ( به احكام شرعيّه ) ارث برندگان پيغمبران‌اند .\r\n14 - رسول خدا ( صلّى اللَّه عليه و آله ) فرموده : كسى كه اجتهاد و كوشش نمود در طلب و بدست آوردن ( قواعد ) نحو\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nخشوع و فروتنى را ميربايد ( از ميان ميبرد ) .\r\nمرحوم مجلسىّ ميفرمايد : ظاهر و آشكار اينست كه مراد و خواسته‌شدهء ( از فرمايش رسول خدا « صلّى اللَّه عليه و آله » :\r\nمن انهمك في طلب النّحو\r\n) علم نحو است ( و اينكه علم نحو را علم نحو مينامند براى آنست كه داناى بقواعد نحويّه قصد و آهنگ مينمايد راه و روش كلام عرب را ) و اين سخن منافات ندارد و مخالف و ناسازگار نيست نو پيدا شدن اين علم و اين اسم را براى علم و دانائى آن حضرت ( عليه السّلام ) به آنچه ( علمى ) كه پس از اين پيدا مىشود ، و احتمال دارد و مىشود پذيرفت اينكه مقصود توجّه و رو آوردن به قواعد نحويّه است هنگام دعا و درخواست نمودن ، و نحو در لغت و زبان عرب طريق و جهت و قصد است ، و چيزى از اين معانى مناسب اينجا نيست جز با مشقّت و رنج كامل .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\n15 - رسول خدا ( صلّى اللَّه عليه و آله ) فرموده : محقّقا برخى از سخن فصيح و رسا ( مانند ) سحر و جادو است ( گويندهء آن شنونده را به خود متوجّه و روىآورنده ميسازد ) و برخى از علم و دانائى جهل و نادانى است ( علمى است كه بر نادانى آدمى ميافزايد ) و برخى از شعر حكمت و دانائيها است ( مانند اشعار بزرگان از شعراء ) و برخى از گفتار عدل و داد است ( حقّ و درست بودن كارى از آن هويدا گردد ) .\r\n16 - از حضرت كاظم ( امام موسى بن جعفر ، عليه السّلام ) رسيده كه فرموده : كسى كه خود را برنج اندازد در چيزى كه از علم و دانش او نيست عمل و كار خود را ضائع و تباه ساخته و بآرزويش دست نيابد .\r\n17 - و حضرت جواد ( امام محمّد تقى ، عليه السّلام ) فرموده : ياد گرفتن فقه و علم به احكام شرعيه بهاى هر گران و نردبان هر بلندى است .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\n18 - امير المؤمنين ( عليه السّلام ) فرموده : علوم و دانشها چهار است : ( 1 ) دانائى براى اديان و كيشها ، و ( 2 ) طبّ و درمان نمودن براى تن‌ها ، و ( 3 ) قواعد نحو براى زبان و ( 4 ) علم نجوم و ستاره‌شناسى براى شناختن روزگارها .\r\n19 - حضرت حسن بن عليّ ( امام دوّم بر او و بر پدرش رحمت و درود باد ) فرموده : شگفتا از كسى كه در آنچه مىخورد فكر نموده و ميانديشد ( كه آيا اين خوراك براى او سود دارد يا زيان ) چگونه در آنچه بايد بفهمد و بداند نميانديشد ( كه آيا اين علم موجب سعادت و نيكبختى او مىشود يا بدبختش ميگرداند ) ؟ ! پس شكمش را از آنچه به آن اذيّت و آزار مىرساند باز داشته و دور ميگرداند ، و سينه‌اش را ميسپارد به آنچه آن را هلاك و تباه ميسازد .\r\n20 - و رسول خدا ( صلّى اللَّه عليه و آله ) فرموده : علم و\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nدانش بيشتر از آنست كه شمرده شود پس از هر چيز ( دانش يا جز آن ) نيكوترين آن را فراگير .\r\n21 - از پيغمبر ( صلّى اللَّه عليه و آله ) رسيده : علم و دانش دو علم است : علم اديان و كيشها و علم تن‌ها ( علم طبّ ) .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n\r\n( 12 ) در بارهء آداب و آنچه لائق و شايستهء طلب و بدست آوردن علم و دانش و احكام و دستورهاى آن است :\r\n1 - رسول خدا ( صلّى اللَّه عليه و آله ) فرموده : بيدارى شب ( شايسته نيست مگر در سه كس : ( 1 ) كسى كه بوسيلهء ( خواندن ) قرآن خواب را از خود دور ميسازد ، ( 2 ) يا كسى كه در طلب بدست آوردن علم باشد ، ( 3 ) يا عروس و زن نو كه بسوى ( خانهء ) شوهرش فرستاده مىشود .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nمرحوم مجلسىّ ميفرمايد : تهجّد دور نمودن خواب است ، و گاهى آن بر نماز شب اطلاق و گفته مىشود ، و بنا بر اينكه معنى تهجّد دور نمودن خواب باشد مقصود ( در اينجا ) يا خواندن قرآن است در نماز ( شب ) يا خواندن در نماز و خواندن در غير نماز است .\r\n2 - حضرت باقر ( امام پنجم ، عليه السّلام ) فرموده : هر گاه نزد عالم و دانشمندى نشستى بر شنيدن خود حريصتر و آزمندتر باش از اينكه ( سخنانى ) بگوئى ، و نيكوئى استماع و گوش دادن را بياموز چنان كه نيكوئى گفتار را مىآموزى ، و حديث و آنچه را آن عالم ميگويد بر كسى قطع و جدا مكن ( بين گفتارش با ديگرى سخن مگو ) .\r\n3 - حضرت امير المؤمنين ( عليه السّلام ) به كسى كه از آن حضرت ( از روى آزمايش ) مطلب مشكل و پرسش دشوارى را پرسيد\r\n\r\n","description":"","footnote":"","page_name":" 142 ","page_number":144},
  {"content":"\r\n\r\n( در بارهء روش پرسش از دانا ) فرموده : بپرس براى فهميدن و آموختن ، و مپرس به قصد در دشوارى و سختى و مشقّت و رنج انداختن ، زيرا نادان فراگيرندهء علم بعالم و دانا ميماند ( چون براى بدست آوردن علم آماده گشته و در راه راست قدم نهاده ) و دانائى كه در بيراهه رود ( غلبه و چيره‌گى و فضل و برترى خواهد ) بنادان ماند ( چون او مانند نادان خواهان چيزى است كه شايسته نيست ) .\r\n4 - و آن حضرت ( عليه السّلام ) ، در زيان چند پاسخ گفتن بيك پرسش ) فرموده : هر گاه ( در باره يك پرسش ) پاسخ دادن شلوغ و بسيار گردد درستى ( آن پاسخ ) پنهان شود ( پرسش‌كننده در شكّ و دو دلى افتد و نميتواند بفهمد پاسخ پرسش او كدام است ) .\r\nمرحوم مجلسىّ ميفرمايد : شايد در بيان حضرت دلالت و راهنمائى است بر منع و بازداشتن از پرسيدن يك پرسش از گروه بسيار .\r\n\r\n","description":"","footnote":"","page_name":" 143 ","page_number":145},
  {"content":"\r\n\r\n5 - و آن حضرت ( عليه السّلام ) ، در بارهء پرسش بيهوده ) فرموده : مپرس از آنچه واقع نميشود ( مانند مسائل فرضيّه كه در آن گفتگو ميكنند ) كه در آنچه هست ( مانند احكام شرعيّه و كارهاى زندگى ) براى تو شغل و كارى است ( كه بايد به آن بپردازى ) .\r\n6 - حضرت امير المؤمنين ( عليه السّلام ) فرموده : ( ياد گرفتن ) علم و دانش در كودكى مانند اثر و نشانه‌اى است بر سنگ .\r\n7 - از پيغمبر ( صلّى اللَّه عليه و آله ) رسيده كه آن حضرت فرموده : خدا بيكى از پيغمبرانش وحى نمود كه بگو به كسانى كه فقه و احكام شرعيّه را براى جز دين ياد ميگيرند ، و براى جز عمل و رفتار ( طبق آن ) مىآموزند ، و دنيا را براى جز آخرت و سراى ديگر طلب نموده و بدست مىآورند ، و براى ( فريب\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nدادن ) مردم لباسها و پوششهائى از پوستهاى قوچها ( گوسفندهاى شاخ‌دار ) ميپوشند ، و دلهاشان مانند دلهاى گرگها ، و زبانهاشان شيرين‌تر از انگبين و كردارشان تلختر از صبر ( كه آن شيرهء درختى است بسيار تلخ ) : مرا ميفريبند ؟ و مرا استهزاء و ريشخند مينمايند ؟ هر آينه براى اينان فتنه و تباهكارىاى را آماده سازم كه حكيم و دانا را حيران و سرگردان واگذارد ( نداند راه رهائى از آن چيست ) .\r\n8 - از عبد المؤمن انصارىّ رسيده كه گفته : به حضرت ابى عبد اللَّه ( امام صادق ، عليه السّلام ) گفتم : محقّقا گروهى روايت نموده و خبر ميدهند كه رسول خدا ( صلّى اللَّه عليه و آله ) فرموده : اختلاف امّت و پيروان من رحمت و مهربانى است ( از جانب خداى تعالى ) حضرت فرمود : راست گفته‌اند ، گفتم :\r\nاگر اختلاف ايشان رحمت باشد پس اجتماع و گرد آمدنشان عذاب\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nو كيفر است ، حضرت فرمود : معنى فرمايش رسول خدا از اين جهت و راه نيست كه تو رفته و ميبينى و مردم رفته و مىبينى ( معنى اختلاف در فرمايش پيغمبر اكرم ناسازگارى نيست ، بلكه ) جز اين نيست كه رسول خدا معنى قول و گفتار خداى توانا و بزرگ را اراده نموده و خواسته : ( سوره 9 آيه 122  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  يعنى ) پس چرا از هر گروهى دسته‌اى ( نزد رسول خدا ( صلّى اللَّه عليه و آله ) نميروند تا در بارهء دين و آئين فقه و علم به احكام شرعيّه را بياموزند و كسان خود را هر گاه بسوى ايشان باز گشتند ( از مخالفت و نافرمانى احكامى را كه ياد گرفته‌اند ) بترسانند ، تا آنان ( بسبب آگاه‌شدنشان بر احكام از معصيت و گناه ) بپرهيزند . پس خداى توانا و بزرگ ايشان را فرمان داده اينكه نزد رسول خدا ( صلّى اللَّه عليه و آله ) رفته و نزد آن حضرت رفت و آمد نمايند و ( احكام را ) ياد گيرند و چون نزد قوم و گروه خودشان باز گشتند به آنان ياد دهند ، جز اين نيست كه رسول خدا ( صلّى اللَّه عليه و آله ) اختلاف و رفت\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nو آمد امّت خود را از شهرها در بارهء دين و آئين اراده نموده و خواسته ( نه اختلاف و ناسازگارى آنان را ) جز اين نيست كه دين يكى است ( و اختلاف و ناسازگارى در آن نميباشد ) .\r\n\r\n","description":"","footnote":"","page_name":" 147 ","page_number":149},
  {"content":"\r\n . \r\n","description":"","footnote":"","page_name":" 148 ","page_number":150},
  {"content":"\r\n\r\n\r\n( 13 ) در بارهء ثواب و پاداش هدايت و راهنمائى كردن و تعليم و آموختن و فضل و برترى آنها و فضل و برترى علماء و دانشمندان و نكوهش گمراه كردن مردم :\r\n1 - حضرت موسى بن جعفر ( بر ايشان تحيّت و درود باد ) فرموده : يك فقيه و داناى به احكام شرعيّه كه يتيم و تنها ماندهء از ايتام و تنها مانده‌هاى از ما ( آل محمّد ، صلوات اللَّه عليهم ) كه از ما و از ديدن ما جدا شده‌اند را نجات و رهائى دهد بتعليم و ياد دادن آنچه را آن يتيم به آن نيازمند است سختتر است\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nبر شيطان از هزار عبادت‌كننده ، زيرا عبادت‌كننده همّت و قصدش خود او است و بس ، و اين فقيه همّت و خواسته‌اش خود او است با بندگان و كنيزان خدا ( مردها و زنها ) براى اينكه ايشان را از دست شيطان و ارادتمندان و كارگردانان او نجات و رهائى دهد ، پس آن فقيه نزد خدا از هزار هزار مرد عبادت‌كننده و از هزار هزار زن عبادت‌كننده أفضل و برتر است .\r\n2 - حضرت عليّ بن محمّد ( امام عليّ النّقى پسر امام محمّد التقىّ ، عليهما السّلام ) فرموده : اگر كسى پس از غيبت و پنهانى قائم ما ( امام زمان ، عليه السّلام ) از علماء و دانشمندان كه دعوت‌كننده و خواننده‌اند بسوى او و دلالت‌كننده و راهنماينده‌اند بر او ، و بوسيلهء حجّتها و راهنمايان خدا ( أئمّه معصومين ، عليهم السّلام ) دفاع‌كننده و جلوگير ( دشمنان ) اند از دين و آئين او ، و نجات دهنده و رهاننده‌اند بندگان ضعيف\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nو ناتوان خدا را از دامهاى شيطان و ارادت‌مندان و پيروان او از تله‌هاى دشمنان باقى نبوده و هميشه نباشد هر آينه كسى باقى و بجا نميماند مگر آنكه از دين خدا دست برداشته و باز ميگردد و ليكن علماء و دانشمندان كسانى هستند مهارهاى دلهاى ضعفاء و ناتوانان شيعه و پيروان ( ما ) را ( از گمراه شدن ) نگاه ميدارند چنان كه كشتيبان سكّان و دنباله كشتى را كه بوسيلهء آن كشتى را بهر سوئى بخواهد ميبرد نگاه ميدارد ، آنان نزد خداى توانا و بزرگ فضيلت داشته و ( از ديگران ) برتراند .\r\n3 - از سماعه رسيده كه گفته : به حضرت ابى عبد اللَّه ( امام صادق ، عليه السّلام ) گفتم : خداى تواناى بزرگ ( بر پيغمبر اكرم سوره 5 آيه 32 ) فرو فرستاده :  مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً  يعنى ) هر كس ديگرى را بكشد ( بىآنكه آن ديگرى كسى را كشته يا در زمين فساد و تباهى كرده ) چنان است كه همهء مردم را كشته است ، و هر كس ديگرى را زنده كند چنان است كه همهء\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nمردم را زنده كرده ( تفسير اين آيه چيست ) ؟ حضرت فرمود :\r\nكسى كه ديگرى را از ضلالت و گمراهى بسوى هدايت و راهنمائى برد او را زنده كرده ، و كسى كه ديگرى را از هدايت بضلالت برد به خدا سوگند او را مرانده است ( ناگفته نماند :  بِغَيْرِ نَفْسٍ أَوْ فَسادٍ فِي الْأَرْضِ  كه در قرآن كريم است در حديث بيان نشده ، ممكن است سماعه يا روايت‌كنندگان و يا نويسندگان حديث آن را فراموش كرده و نگفته و ننوشته‌اند ، و اللَّه العالم ) .\r\n4 - رسول خدا ( صلّى اللَّه عليه و آله ) فرموده : چون روز رستاخيز شود مداد ( و چيزى كه با آن ) دانشمندان ( مينويسند ) با خونهاى شهداء و كشته‌شدگان در راه خدا سنجيده مىشود ، پس مداد علماء بر خونهاى شهداء ترجيح و برترى داده مىشود .\r\n5 - از ابى بصير رسيده كه گفته : شنيدم حضرت ابا عبد اللَّه ( امام صادق ، عليه السّلام ) ميفرمود : كسى كه خير و نيكى ( علم\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nو دانشى ) را ( به ديگرى ) ياد دهد براى او است مانند اجر و پاداش كسى كه به آن خير و نيكى عمل و رفتار نمايد ، گفتم : اگر او ( كه خير و نيكى را ياد گرفته و به آن عمل كرده ) آن را به ديگرى ياد دهد همان ثواب و پاداش ديگرى هم براى او مىباشد ؟ فرمود :\r\nاگر آن ديگرى خير و نيكى را بهمهء مردم ياد دهد ثواب و پاداش ( همهء مردم ) براى او است ، گفتم : و اگر چه ( آنكه در آغاز خير و نيكى را ياد داده ) مرده باشد ؟ حضرت فرمود :\r\nو اگر چه مرده باشد .\r\n6 - حضرت ابو عبد اللَّه ( امام صادق ، عليه السّلام ) فرموده :\r\nمردى ( كسى ) سخن حقّ و درستى را نميگويد كه آن را ياد گيرند ( و طبق آن رفتار كنند ) مگر آنكه براى او است مانند اجر و پاداش كسى كه آن سخن حقّ و درست را ياد گرفته ( و بر طبق آن رفتار كرده ) است ، و سخن ضلالت و گمراهى را نميگويد كه آن را ياد گيرند جز آنكه بر او است مانند گناه كسى كه آن سخن ضلالت و گمراهى را ياد گرفته است .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n7 - پيغمبر ( صلّى اللَّه عليه و آله ) فرموده : هر گاه مؤمن و گرويدهء به خدا و رسول بميرد عمل و رفتارش ( از او ) جدا مىشود مگر از سه چيز : صدقه و بخشش هميشگى ، يا علم و دانشى كه از آن ( براى آخرت ) سود بدست آورند ، يا فرزند شايسته‌اى كه براى او خير و نيكى بخواهد ( استغفار نموده و آمرزش بطلبد ) : 8 - پيغمبر ( صلّى اللَّه عليه و آله ) فرموده : ساعتى ( هنگامى ) كه عالم و دانشمندى بر بالش خود تكيه دهد و در عمل و رفتارش فكر نموده و بيانديشد بهتر است از هفتاد سال عبادت و بندگى عبادت‌كننده‌اى .\r\n9 - پيغمبر ( صلّى اللَّه عليه و آله ) فرموده : محقّقا خداوند دانش را بر نميكند و از ميان نميبرد و ليكن آن را بوسيلهء مردن دانشمندان از ميان ميبرد تا اينكه كسى ( از ايشان ) باقى\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nو بر جا نمانده مردم رؤساء و پيشوايان نادان را فرا گيرند ، پس آن پيشوايان نادان از روى نادانى براى مردم حكم و فرمان دهند و گمراه شده و گمراه كنند .\r\n10 - و از حضرت صادق ( عليه السّلام ) رسيده : براى هر چيز زكات و صدقه‌اى است ، و صدقه و بخشش علم و دانش آنست كه باهل و شايستهء آن ( به كسى كه براى ياد گرفتن آماده است ) ياد داده مىشود .\r\n11 - رسول و فرستادهء خدا ( رحمت و درود فرستد خدا بر او و بر خويشانش ) فرموده : خدا خلفاء و جانشينان مرا رحمت نموده و بيامرزد ، كسى گفت : اى رسول خدا خلفاء تو كيستند ؟\r\nفرمود : كسانى كه سنّت و روش ( احكام ) مرا زنده نموده و آنها را ببندگان خدا بياموزند .\r\n\r\n","description":"","footnote":"","page_name":" 155 ","page_number":157},
  {"content":"\r\n\r\n12 - و آن حضرت ( صلّى اللَّه عليه و آله ) فرموده : مردم صدقه و بخششى ( به ديگرى ) نميبخشند كه مانند علم و دانشى باشد كه پراكنده شده و فاش گردد .\r\n13 - و آن حضرت ( صلّى اللَّه عليه و آله ) فرموده : مرد مسلمان براى برادر ( همكيش ) خود تحفه و ارمغانى نميفرستد كه افضل و برتر باشد از سخن حكمت و دانشى كه خدا بوسيله آن ارمغان بر هدايت و راهنمائى او بيافزايد و او را از هلاك شدن و تباه گرديدن باز دارد .\r\n14 - و آن حضرت ( صلّى اللَّه عليه و آله ) فرموده : افضل و برترين صدقه و بخشش آنست كه مرد ، علم و دانشى را ( به ديگرى ) ياد دهد پس از آن ، او كه علم را ياد گرفته آن را ببرادر ( همكيش ) خود بياموزد .\r\n15 - از حضرت ابى عبد اللَّه ( امام صادق ، عليه السّلام )\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nرسيده كه فرموده : مردى بر ( پدرم ) ابى جعفر ( امام محمّد باقر ، عليه السّلام ) درآمده گفت : خدا تو را رحمت كند و درود فرستد من براى أهل و خانواده‌ام حديث گفته سخن ميگويم ( گفتار خدا و رسول را بايشان ميگويم چگونه است ) ؟ پدرم فرمود : آرى خوب كارى است ، زيرا خدا ميفرمايد : ( سوره 66 آيه 6  يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ  يعنى ) اى كسانى كه ايمان آورده و گرويده‌ايد خودتان و كسانتان ( زن و فرزندتان ) را ( بسبب اطاعت و پيروى از خدا و رسول و معصيت و گناه نكردن و امر بمعروف و پسنديده و نهى از منكر و ناشايسته ) حفظ كرده و نگهداريد از آتشى كه هيزم و افروزندهء آن مردم‌اند و سنگها . و فرموده : ( سوره 20 آيه 132  وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها  يعنى اى محمّد « صلّى اللَّه عليه و آله » ) و اهل و خويشاوندان خود را به نماز امر نموده و فرمان ده ، و بر آن صبر و شكيبائى داشته ( ثابت و پابرجا ) باش .\r\n\r\n","description":"","footnote":"","page_name":" 157 ","page_number":159},
  {"content":"\r\n . \r\n","description":"","footnote":"","page_name":" 158 ","page_number":160},
  {"content":"\r\n\r\n\r\n( 14 ) در باره به كار بردن علم و دانش ، و با اخلاص و دل پاك طلب نمودن و بدست آوردن آن ، و محكم و استوار نمودن كار بر عالم و دانشمند :\r\n1 - از مفضّل رسيده كه گفته : به حضرت ابى عبد اللَّه صادق ( امام ششم ، عليه السّلام ) گفتم : ناجى و رهندهء ( از عذاب و سختى ) بچه شناخته مىشود ؟\r\nحضرت فرمود : هر كه كردار او با گفتارش ( علم و دانائيش ) موافق و سازگار باشد او ناجى است ، و كسى كه كردارش با گفتارش\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nموافق نبود جز اين نيست كه آن گفتار ( آن علم و دانائى ) وديعه و سپرده شده است نزد او .\r\nمرحوم مجلسىّ ميفرمايد :\r\nمستودع\r\nبفتح دال از استودع الإيمان أو العلم أيّاما ( وديعه و سپرده گذارد ايمان يا علم را چند روزى ) است پس از آن از او ربوده مىشود يعنى باندك فتنه و تباهكارى ( كه پيش آيد ) آن را رها كرده از دست ميدهد .\r\n2 - مردى نزد حضرت علىّ بن الحسين ( عليهما السّلام ) آمد و مسائل و خواسته‌هائى را پرسيد ، پس از آن بازگشت تا مانند آنها ( مسائل ديگرى ) را بپرسد ، حضرت علىّ بن الحسين ( عليهما السّلام ) فرمود : در انجيل ( كتاب حضرت عيسى « على نبيّنا و آله و عليه السّلام » ) نوشته شده : علم و دانشى را كه ( طبق آن ) عمل و رفتار نمينمائيد طلب نكرده و بدست نياوريد ، و چرا به آنچه را كه ميدانيد عمل نميكنيد ، محقّقا هر گاه بعلم\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nو دانش عمل نشود از جانب خدا نميافزايد جز دورى ( از رحمت او ) را .\r\nمرحوم مجلسىّ براى آشكار نمودن معنى حديث ميفرمايد :\r\nشايد مراد و خواسته‌شدهء ( از جملهء\r\nلا تطلبوا علم ما لا تعملون\r\n« علم و دانشى را كه عمل نميكنيد طلب ننمائيد » ) نهى و بازداشتن از طلب علمى است كه قصد طلب‌كنندهء آن عمل به آن نباشد ، پس طلب آن مذموم و نكوهيده است از جهت عمل نكردن نه از جهت طلب و بدست آوردن ( زيرا طلب علم بطور اطلاق پسنديده است ) .\r\n3 - از حضرت ابى جعفر ( امام پنجم امام محمد باقر ، عليه السّلام ) رسيده كه به خيثمه فرموده : به شيعه و پيرو ما ابلاغ كن و برسان ( بگو امام شما چنين فرموده : ) محقّقا آنچه ( خير و نيكى دنيا و آخرت كه ) نزد خدا است بدست آورده نميشود مگر به عمل و كار ، و بشيعهء ما ابلاغ كن كه روز قيامت بزرگترين مردم از روى حسرت و اندوه كسى است كه عدل و داد ( حقّ و درستى ) را بيان كند پس از آن با آنچه كه به ديگرى گفته مخالفت\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nو ناسازگارى نمايد ( طبق آنچه به ديگرى گفته عمل نكند ) و بشيعهء ما إبلاغ كن محقّقا ايشان هر گاه به آنچه مأمور و فرمان داده شده ايستادگى نمايند ( آن را بجا آورند ) روز رستاخيز آنان رستگاران‌اند ( از رحمت خداى تعالى بهره‌مند شده و ببهشت در آيند ) .\r\n4 - از ( عبد السّلام بن صالح ، ابو الصّلت ) هروىّ ( خراسانى ) رسيده كه گفته : شنيدم حضرت ابو الحسن علىّ بن موسى الرّضا ( عليه السّلام ) ميفرمود : خدا رحم نموده و بيامرزد بنده‌اى را كه كار ( طريقه و روش ) ما را زنده ( و برپا ) دارد ، به آن حضرت گفتم : و چگونه كار شما را زنده گرداند ؟ فرمود : علوم و دانشهاى ما را ياد گيرد و بمردم ياد دهد ، زيرا مردم اگر سخنان نيكوى ما را ( بىآنكه چيزى از آن كاسته و يا بر آن بيافزايند ) بدانند هر آينه از ما پيروى ( و طبق آن عمل ) مىكنند .\r\n\r\n","description":"","footnote":"","page_name":" 162 ","page_number":164},
  {"content":"\r\n\r\n5 - پيغمبر ( صلّى اللَّه عليه و آله ) فرموده : هر كه خود را ( از روى علم و دانش ) شناخت پروردگارش را ( هم از روى علم و دانش ) شناخته پس ( از شناختن پروردگار از روى علم و دانش ) بر تو باد بعلم و دانش به آنچه كه جز به آن عمل و كار ( هر كس ) صحيح و درست نيست ، و آن علمى كه جز به آن عمل و كار درست نيست اخلاص و پاكدلى است ( عمل از روى علم و دانش يعنى از روى اخلاص بجا آورده شود ، نه از روى رئاء و خودنمائى ) .\r\n6 - پيغمبر ( صلّى اللَّه عليه و آله ) فرموده : به خدا پناه ميبريم از ( عذاب و كيفر ) علم و دانشى كه نفع و سود ندارد ، و آن علم و دانشى است كه بسبب اخلاص و پاكدلى با عمل مخالفت و ناسازگارى مىكند ( چون عمل موافق علم و از روى اخلاص نيست پس آن علم نفع و سود ندارد و سبب عذاب و كيفر مىشود ) و بدان علم و دانش اندك عمل بسيار را نيازمند است ، زيرا كسى كه يك ساعت علم و دانش ياد گرفت تا زنده است بايد آن را به كار بندد ( طبق آن عمل كند ) .\r\n\r\n","description":"","footnote":"","page_name":" 163 ","page_number":165},
  {"content":"\r\n\r\n7 - حضرت عيسى ( عليه السّلام ) فرموده : سنگى را ديدم بر آن نوشته بود مرا وارونه كن ، پس آن را وارونه كردم ناگاه ( ديدم ) بر باطن و نهان ( پشت ) آن ( نوشته شده ) است :\r\nكسى كه به آنچه ميداند عمل نكند طلب نمودن و بدست آوردن آنچه را نميداند شؤم و بد است بر او ، و آنچه را كه دانسته بر او باز ميگردانند ( و نفع و سودى به او نميدهند ، زيرا سرمايه خود را كه بايد از آن سود بدست آورد به كار نيانداخته ) .\r\n8 - از پيغمبر ( صلّى اللَّه عليه و آله ) رسيده كه آن حضرت فرموده : محقّقا علم و دانش عمل را بانگ مىزند ، پس اگر عمل آن را پاسخ داده و پذيرفت كه به آن است و گر نه كوچ مينمايد ( از آن جدا مىشود ) .\r\n( مرحوم مجلسىّ ميفرمايد : علم عمل را بانگ مىزند يعنى علم طالب و خواهان عمل است ، و آدمى را بسوى خود\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nميخواند ، پس اگر آدمى عمل نكرد به آنچه خواسته‌شدهء علم و مقتضى و در خور آن است از او مفارقت نموده و جدا مىشود .\r\n9 - از پيغمبر ( صلّى اللَّه عليه و آله ) رسيده كه آن حضرت فرموده : علماء و دانشمندان دو مرد ( دو دسته ) اند : ( يكم ) مرد عالم و دانشمندى كه علم و دانش خود را گيرنده است ( طبق آن عمل و رفتار مينمايد ) پس اين مرد ( از عذاب و كيفر ) نجات يافته و رهيده است ، و ( دوّم ) مردى كه علم و دانش خويش را رها كرده ( طبق علمش عمل نميكند ) پس اين مرد ( به عذاب و كيفر گرفتار و ) هلاك و تباه مىشود ، و براستى و درستى كسانى كه در آتش ( دوزخ ) هستند هر آينه از بوى ( بد ) دانشمندى كه دانش خود را رها كرده ( و در دنيا طبق آن عمل ننموده ) است گرفتار اذيّت و آزارند ، و محقّقا كسى كه ندامت و پشيمانى و حسرت و اندوهش از كسانى كه در آتش‌اند سختتر ( بيشتر ) است مردى است كه بنده‌اى را بسوى ( اطاعت و فرمانبرى از ) خداى منزّه و پاك ( از نواقص ) دعوت كرده و بخواند و آن بنده او را اجابت نموده و خواسته‌اش را بجا آورده و از او بپذيرد و خداى را\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nاطاعت كرده و فرمان برد پس خدا او را ( براى اطاعت و فرمانبريش ) ببهشت در آورد و دعوت‌كنندهء ( آن بنده ) را براى اينكه علم خود را رها كرده ( طبق آن عمل ننموده ) به آتش در آورد .\r\n10 - پيغمبر ( صلّى اللَّه عليه و آله ) فرموده : علم و دانش وديعه و سپردهء خدا است در زمينش ، و علماء و دانشمندان أمناء و درستكاران اويند بر آن علم ، پس كسى كه بعلم خود عمل كند امانت و سپردهء او را اداء نموده و پرداخته ، و كسى كه بعلمش عمل نكرده ( نامش ) در ديوان و كتاب نادرستكاران نوشته مىشود .\r\n11 - حضرت امير المؤمنين ( عليه السّلام ) فرموده : دانائى خود را ( به نيست شدن دنيا ) نادانى نگردانيد ( كه از آخرت چشم پوشيده به دنيا دل بنديد ) و باورتان را ( به مردن ) بشكّ\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nدودلى قرار ندهيد ( بنا بر اين ) اگر ( به نيستى دنيا ) دانائيد پس ( براى آخرت ) كار كنيد ، و هر گاه ( مردن را ) باور داريد پس ( براى توشه برداشتن ) پا پيش گذاريد .\r\n12 - و حضرت امير المؤمنين ( عليه السّلام ) فرموده :\r\nمحقّقا اگر بردارندگان علم و دانش ( دانشمندان ) علم را بحقّ و آنچه سزاوار آن است حمل نموده و بردارند ( طبق آن عمل نمايند ) هر آينه خدا و فرشتگان و هر كه از آفريده‌شدگانش كه او را اطاعت نموده و فرمانبر است او را دوست دارند ( خدا او را از رحمتش كه سبب سعادت و نيكبختى او گردد بهره‌مند گرداند ، و فرشتگان و بندگان فرمانبر خدا بر او درود فرستند و از خدا برايش رحمت خواهند ) ولى ايشان ( چون ) علم را براى بدست آوردن دنيا حمل مينمايند ( طبق آن عمل نميكنند ) پس خدا آنان را دشمن دارد ( از رحمت خود بىبهره گرداند ، و از اين رو به عذاب جاويد گرفتار شوند ) و نزد مردم سبك و خوار ميگردند\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n( مردم به آنان از روى عظمت و بزرگى نمينگرند ) .\r\n13 - و حفص پسر بخترىّ ( مرد نيكو تن و نيكو رونده و به خود نازنده ، و گفته‌اند : بخترى معرّب و عربى شده بهتر است ) روايت كرده و گفته : شنيدم حضرت ابا عبد اللَّه ( امام صادق ، عليه السّلام ) ميفرمود : پدرم از پدرانش ( تحيت و درود بر ايشان باد ) مرا خبر داده و آگاهم ساخته باينكه امير المؤمنين ( عليه السّلام ) به كميل بن زياد نخعى فرمود : ( بنيازمندان آنچه را به آن نياز دارند ) ببخش و ( خود را به ديگران به اين كار ) آشكار مساز و نشناسان ( تا برئاء و خودنمائى كه موجب فساد و تباهى عمل است آلوده نشود ) و خويشتن را ( از مردم ) پنهان‌دار و به ياد ( ايشان ) نياور ( طورى رفتار كن كه در باره‌ات چيزى نگويند كه تكبّر و سرفرازى نمائى ) و يادگير و ( به آن ) عمل كن ، و ( هنگام فتنه و تباهكارى ) خاموش باش ( سخنى نگو ) نجات و رهائى مييابى و سلامت و بىگزند ميباشى ، نيكوكاران را شاد كن ، و بدكاران را بسختترين خشم وادار ( تا رنجيده شوند ) و هنگامى كه خدا دين و آئين ( احكام و فرامين ) خود را به تو شناساند ( توفيق داده و اسباب كار را برايت جور نمود تا دين خدا را كه سبب\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nسعادت و نيكبختى دنيا و آخرت است بدست آورى ) زيانى بر تو نيست كه مردم را نشناسى و مردم هم تو را نشناسند .\r\n14 - و حضرت ابا عبد اللَّه ( امام صادق ، عليه السّلام ) فرموده : ياد گيريد آنچه را خواسته‌ايد ياد بگيريد هرگز خدا شما را بعلم و دانش ( كه ياد گرفته‌ايد ) نفع و سود ( ثواب و پاداش ) نميدهد تا اينكه به آن علم و دانش عمل كنيد ، زيرا علماء و دانشمندان ( حقيقى ) خواسته و كوششان حفظ و نگهدارى ( علم و دانش ) است ( از اين رو طبق آن عمل مينمايند ) و بىخردان كوششان خبر دادن و نقل كردن است ( سخنى را كه از كسى ياد گرفته يا در كتابى خوانده براى ديگران بيان كنند ) .\r\n15 - و پيغمبر ( صلّى اللَّه عليه و آله ) فرموده : علم و دانشى كه به آن عمل نشود مانند گنجى است كه از آن انفاق و خرج نميشود ، دارندهء آن گنج خود را برنج انداخته و بنفع\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nو سود آن دست نيافته است .\r\n16 - و پيغمبر ( بر او و خويشاوندانش خدا رحمت و درود فرستد ) فرموده : مثل و مانند كسى كه خير و نيكى را ميداند و ( براى مردم بيان مىكند و خود ) به آن عمل نميكند مثل و مانند چراغ است كه براى مردم روشنى ميدهد و خود را ميسوزاند .\r\n17 - و از حضرت ( امام محمّد ) باقر ( عليه السّلام ) رسيده كه فرموده : كسى كه علم و دانشى را بدست آورد براى اينكه بوسيلهء آن بر علماء و دانشمندان فخر و سرفرازى نمايد ، يا بوسيلهء آن با بيخردان و سبك‌مغزان نزاع و گفتگو كند ، يا چهره‌هاى مردم را بسوى خود بازگرداند ( طلب علم كند تا مردم او را بشناسند و بر ايشان پيشوائى كند ) پس جايگاه خود را در آتش ( دوزخ ) آماده ساخته ، زيرا رئاست و پيشوائى شايسته نيست مگر براى كسى ( خلفاء و جانشينان رسول خدا « صلوات اللَّه عليهم » ) كه اهل آن است ( لياقت داشته و شايسته است ) .\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n18 - و از حضرت ابى عبد اللَّه ( امام صادق ، عليه السّلام ) رسيده كه فرموده : محقّقا عالم و دانشمند هر گاه بعلم خود عمل نكند ( و مردم را موعظه نموده و پند دهد ) موعظه‌اش از دلها زائل و دور شود ( نفع و سود ندهد ) چنان كه باران از سنگهاى سخت و كلان زائل مىشود .\r\n\r\n","description":"","footnote":"","page_name":" 171 ","page_number":173},
  {"content":"\r\n . \r\n","description":"","footnote":"","page_name":" 172 ","page_number":174},
  {"content":"\r\n\r\n\r\n( 15 ) در بارهء حقّ و بهره ( اى كه براى ) عالم و دانشمند ( است ) :\r\n1 - از حضرت ابى عبد اللَّه ( امام صادق ، عليه السّلام ) رسيده كه فرموده : محقّقا من بسه كس رحم و مهربانى مينمايم و سزاوار است به او رحم و مهربانى شود ( يكم ) عزيز و ارجمندى كه پس از ارجمندى ذلّت و خوارى به او روى آورد ، و ( دوّم ) غنىّ و دارائى كه پس از بينيازى حاجت و نيازمندى به او دست دهد ، و ( سوّم ) دانشمندى كه كسانش ( مردمى كه با او هستند ) و نادانان\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nاو را سبك و خوار شمارند .\r\n2 - از حضرت ابى عبد اللَّه ( امام ششم ، عليه السّلام ) رسيده كه فرموده : ( روز رستخيز سه چيز بخداى توانا و بزرگ شكايت و گله ميكنند : ( يكم ) مسجد و جاى عبادت ويران شده كه اهل آن ( همسايه‌اش ) در آن نماز نميخواند ، و ( دوّم ) دانشمندى كه در ميان نادانان است ( و كسى از او راه راست را نپرسيده و سخنى هم نياموخته ) و ( سوّم ) قرآنى كه آويخته ( در جايى نهاده ) شده و گرد به روى آن نشسته خوانده نميشود ( تا طبق آن عمل شود ) .\r\n3 - رسول و فرستادهء خدا ( صلّى اللَّه عليه و آله ) فرموده :\r\nدو غريب و دور افتاده از جاى خود است آنها را برداريد :\r\n( يكم ) كلمهء حكمت آميز و سخن حقّ و درست از سفيه و بيخرد پس آن را قبول نموده و بپذيريد ( و در پيرامون آن حيران و سرگردان نشده و نيانديشيد ، زيرا گاهى طبق غريزه و سرشت آدمى اين گونه پيشآمدها روى مىآورد ) و ( دوم ) سخن بيخردى\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nو خودسرى از حكيم و دانا ( كه شايستهء او نيست ) پس آن را بپوشانيد ( نزد ديگران فاش نكرده و او را نكوهش ننمائيد ) .\r\n4 - رسول خدا ( بر او و خويشاوندانش خدا رحمت و درود فرستد ) فرموده : جز اين نيست كه خوف و ترس ( از فساد و تباهى ) بر امّت و پيروانم پس از من سه خصلت و خوى است :\r\n( يكم ) قرآن را بر غير تأويل آن ( كه از ائمّه معصومين « صلوات اللَّه عليهم » رسيده ) تأويل نمايند و ( برأى و انديشهء نادرست خودشان ) بر خلاف ظاهر آن معنى كنند ( دوّم ) يا اينكه زلّت و لغزش عالم و دانشمندى را ( كه از روى اعوجاج و كجى راهى را كه پيموده سخن نادرستى گفته ) پيروى نمايند ( سوّم ) يا اينكه مال و دارائى در ايشان آشكار گردد تا اينكه ( از بسيارى آن ) طغيان و سركشى نموده و حيران و سرگردان شوند و آن را بى جا خرج كنند ، و من شما را از راه بيرون شدن از آن ( و آلوده نشدن به آنها ) آگاه مينمايم : اما قرآن را به محكم آن ( بلفظى كه معنيش صريح و آشكار است و بتأويل محتاج و نيازمند نيست ) عمل كنيد ، و بمتشابه آن ( لفظى كه مانند هم بوده و معنى آن واضح و آشكار نيست ) ايمان آوريد ( باور داريد كه از جانب خداى تعالى فرود\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nآمده و از پيش خود تفسير و تأويل ننمائيد ) و امّا ( زلّت و لغزش ) عالم و دانشمند را بازگشت او را ( از آن سخن نادرستى كه گفته ) منتظر و چشم به راه باشيد و لغزشش را پيروى نكنيد ، و امّا مال و دارائى پس راه بيرون رفتن از آن طغيان و سركشى بجا آوردن شكر و سپاس از نعمت و بخشش و اداء و پرداخت حق و بهرهء آن است ( خداى تعالى را شكر كنيد ، و زكات و خمس دهيد ، و به مستمندان ببخشيد ، و در راههاى خير و نيكى خرج كنيد ) .\r\n5 - از حضرت ابى عبد اللَّه ( امام صادق ، عليه السّلام ) رسيده كه فرموده : علىّ ( عليه السّلام ) ميفرمود : محقّقا برخى از حق و بهرهء عالم و دانشمند آنست كه سؤال و پرسش بسيار از او نكنى ، و ( هنگامى كه خسته شده ميخواهد برخيزد و برود ) جامهء او را نكش ( او را وادار بنشستن مكن ) و هر گاه بر او درآئى و گروهى نزدش بودند بر همهء آنان سلام كن و درود فرست ،\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nو او را بر ايشان به تحيّت و درود اختصاص ده ، و روبروى او بنشين ، و پشت سرش منشين ، و بچشمانت چشمك مزن ، و بدستت اشاره مكن ، و بر خلاف گفتار او بسيار مگو فلانى ( چنين ) گفته و فلانى ( چنان ) گفته ، و از طول صحبت و درازى گفتگويش دلتنگ و بىآرام مشو ، جز اين نيست كه مثل و مانند عالم مثل درخت خرما است كه چشم به راه او بوده تا هنگامى كه چيزى ( خرمائى ) از آن براى تو بيافتد ، و اجر و مزد عالم ( نزد خداى تعالى ) از روزه‌گير ( روزها و ) به پا ايستادهء ( شبها و ) جنگجوى در راه خدا بزرگتر است ، و هر گاه عالم بميرد در اسلام رخنه و شكافى روى دهد كه تا روز رستاخيز چيزى آن را نمىبندد .\r\n6 - از اسحاق پسر عمّار رسيده كه گفته : به حضرت ابى عبد اللَّه ( امام صادق ، عليه السّلام ) گفتم ( پرسيدم ) : كسى كه\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nبراى تعظيم و بزرگ داشتن مردى به پا ايستد ( چگونه است ) ؟\r\nفرمود : مكروه و ناپسنديده است مگر براى مردى كه در دين و آئين ( به احكام خدا و رسول ) عالم و دانشمند است .\r\n7 - حضرت صادق ( امام ششم ، عليه السّلام ) فرموده :\r\nكسى كه مسلمان فقيه و داناى به احكام شرعيّه را گرامى دارد روز رستخيز ( رحمت ) خدا را ملاقات و ديدار نمايد در حالى كه روز از او راضى و خوشنود است ( او را از رحمت خود بهره‌مند گرداند ) و كسى كه مسلمان فقيه را اهانت نموده و سبك و خوار نمايد روز رستاخيز خدا را ملاقات كند در حالى كه خدا بر او خشمگين است ( او را به عذاب و شكنجه گرفتار سازد ) .\r\n8 - از پيغمبر ( صلّى اللَّه عليه و آله ) روايت شده كه آن حضرت فرموده : هر كه مسأله و پرسشى را به كسى ياد دهد پس محقّقا مالك و داراى او شده و او را رقبه و بندهء خود گردانيده\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nاست ، كسى به آن حضرت گفت : اى رسول و فرستادهء خدا آيا جائز و روا است كه ) او را بفروشد ؟ حضرت فرمود : نه ، ولى ( حقّ دارد كه ) او را ( براى انجام كارى ) امر كرده و فرمان دهد ، و ( براى منع و بازداشتن از كارى ) نهى نموده و باز دارد .\r\n9 - امير المؤمنين ( عليه السّلام ) فرموده : بنده‌اى ( كسى ) را كه خدا علم و دانش داده ( توفيق عطاء فرموده و اسباب كارش را جور كرده تا علم و دانش آموخته و دانشمند شده ) حقير و كوچك مشمار ، زيرا خدا هنگامى كه به او علم داده او را حقير و كوچك نشمرده .\r\n10 - و از پيغمبر ( صلّى اللَّه عليه و آله ) رسيده : از اخلاق و خوهاى مؤمن و گرويدهء به خدا و رسول تملّق و چاپلوسى ( فروتنى و چرب‌زبانى ) نيست ( مؤمن نبايد براى بدست آوردن چيزى براى كسى چاپلوسى كند ) مگر در بارهء طلب و بدست آوردن علم و دانش ( كه سزاوار است براى معلّم و آموزنده تملّق و فروتنى و چاپلوسى نمود ) .\r\n\r\n","description":"","footnote":"","page_name":" 179 ","page_number":181},
  {"content":"\r\n . \r\n","description":"","footnote":"","page_name":" 180 ","page_number":182},
  {"content":"\r\n\r\n\r\n( 16 ) در بارهء صفات و چگونگيهاى علماء و دانشمندان و انواع ايشان :\r\n1 - امير المؤمنين ( عليه السّلام ) فرموده : آيا شما را به فقيه حقيقى و داناى به احكام شرعيّه از روى راستى و درستى آگاه سازم ؟ گفتند : آرى اى امير المؤمنين ، حضرت فرمود : ( فقيه حقيقى ) كسى ( است ) كه مردم را از رحمت و مهربانى خدا نوميد نگردانيده ، و از عذاب و كيفر خدا ايمن و آسوده‌شان نكرده باشد ، و بايشان در معاصى و نافرمانيهاى از خدا اذن و فرمان ندهد ، و قرآن را در حالى كه از آن اعراض نموده و\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nروى گردانيده بسوى جز آن ترك و رها نكرده ( از روى هوا و خواهش نفس قرآن را معنى و تفسير ننموده و از معنى حقيقى ( آن دست برداشته باشد ) آگاه باشيد خير و نيكى ( نفع و سودى ) نيست در علم و دانشى كه در آن فهميدن و دريافتن نباشد ، آگاه باشيد خير و نيكى نيست در قرائت و خواندنى كه در آن تدبّر و انديشه نباشد ، آگاه باشيد خير و نيكى نيست در عبادت و بندگى كه در آن تفقّه و علم به احكام دين نباشد .\r\n2 - حضرت رسول اللَّه ( صلّى اللَّه عليه و آله ) فرموده : دو دستهء از امّت و پيروانم هر گاه آشتى بوده و سازش نمايند امّت من با هم آشتىاند ، و هر گاه فساد و تباهى كنند امّت من فساد و تباهى نمايند ، كسى گفت : اى رسول و فرستادهء خدا آن دو دستهء از امت تو كيستند ؟ فرمود : فقهاء و دانايان به احكام و امراء و فرمانروايان .\r\n\r\n","description":"","footnote":"","page_name":" 182 ","page_number":184},
  {"content":"\r\n\r\n3 - از حضرت ابى عبد اللَّه ( امام صادق ، عليه السّلام ) رسيده كه فرموده : مردى مسأله و خواسته‌اى را از ( پدرم ) ابا جعفر ( امام محمّد باقر ، عليه السّلام ) پرسيد ، ابا جعفر آن مسأله را پاسخ داد ، آن مرد گفت : فقهاء و دانايان به احكام دين اين ( پاسخ ) را نميگويند ، پس پدرم به او فرمود : واى بر تو ( يا شگفتا از تو ، چگونه اينان را فقهاء مينامى كه گفتارشان بر خلاف گفتار ما است كه آن گفتهء رسول اللَّه « صلّى اللَّه عليه و آله » است ) محقّقا فقيه و داناى به احكام شرعيّه در دنيا پارسا و ( از گناهان ) پرهيزكار است ، خواهان ( ثواب و پاداش ) آخرت است ، چنگ زننده و نگاهدارنده ( عمل‌كنندهء ) بسنّت و روش ( گفتار و كردار ) پيغمبر ( صلّى اللَّه عليه و آله ) است ( پس كسى كه بر خلاف گفتار ما سخنى گويد متّصف به اين اوصاف نبوده و فقيه نيست ) .\r\n4 - حضرت صادق ( عليه السّلام ) فرموده : خوف و ترس ( از عذاب و كيفر خداى تعالى ) ارث و مرده ريگ علم و دانش است ( عالم و دانشمند حقيقى از عذاب خداى عزّ و جلّ بيمناك است از اين رو سخنى بر خلاف حقّ و راستى نگفته و نمينويسد )\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nو علم و دانش روشنائى معرفت و شناسائى ( خداى تعالى ) و دل ايمان و گرويدن است ( بوسيلهء علم ، خداى تعالى را ميتوان شناخت و به او ايمان آورد و از عذاب و كيفرش ترسيد ) و كسى كه از خوف و ترس محروم و بىبهره شد ( از عذاب خدا خوف ندارد ) عالم و دانشمند ( حقيقى ) نيست و اگر چه در متشابهات و سخنان مانند هم كه معانى آنها بر همه معلوم نيست موى شكاف ( در همه چيز علم و دانش و باريك‌بينى داشته ) باشد ( زيرا ) خداى توانا و بزرگ ( سوره 35 آيه 28 ) فرموده :  إِنَّما يَخْشَى اللَّهَ مِنْ عِبادِهِ الْعُلَماءُ  يعنى جز اين نيست كه از بندگان ( گوناگون ) خدا تنها علماء و دانايان ميترسند ( زيرا ايشان خداى تعالى را بعظمت و بزرگى ميشناسند ، و هر كه معرفت و شناسائيش در بارهء خداى عزّ و جلّ بيشتر است خوف و ترسش افزونتر خواهد بود ) و آسيب و زيان علماء و دانشمندان ( كه مايهء فساد و تباهى ايشان شود ) هشت چيز است : ( يكم ) طمع و آز داشتن ، و ( دوّم ) بخل و زفتى ، و ( سوّم ) رئاء و خودنمائى ، و ( چهارم ) عصبيّت و نپذيرفتن حقّ و راستى و درستى را از روى هوا و خواهش نفس ،\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nو ( پنجم ) دوست داشتن مدح و ستودن ، و ( ششم ) فرو رفتن ( انديشيدن ) در آنچه بحقيقت و اصل و راستى و درستى آن نرسيده‌اند ، و رنج بردن در زينت و آرايش دادن مطلبى بسخنان زياده و افزون ، و ( هفتم ) اندك حياء و شرم داشتن از ( عظمت و بزرگى ) خدا و فخر نمودن و به خود نازيدن ، و ( هشتم ) عمل و رفتار ننمودن به آنچه را ميدانند .\r\n5 - عيسى بن مريم ( بر او تحيت و درود باد ) فرموده :\r\nبدبختترين مردم كسى است كه نزد مردم بعلم و دانش خود معروف و شناخته شده ، به عمل و رفتارش ناشناخته و نادانسته است .\r\n6 - پيغمبر ( صلّى اللَّه عليه و آله ) فرموده : ننشينيد نزد هر خوانندهء ادّعاكننده‌اى كه ( گمان مىكند حقّ و راستى يا باطل و نادرستى آنست كه او ميگويد ، و ) شما را دعوت كرده و ميخواند از يقين و باور بشكّ و دو دلى ( سخنانى ميگويد كه شما را از حقائق و درستيها كه باور داريد دو دل ميگرداند و توانائى نداريد كه\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nآنها را پاسخ دهيد ) و از اخلاص و پاكدلى برئاء و خودنمائى ، و از تواضع و فروتنى بكبر و سرفرازى ، و از نصيحت و پند دادن بعداوت و دشمنى ، و از زهد و پارسائى و دورى گزيدن ( از آنچه ناروا است ) بترغيب و خواهان بودن ، و نزديك شويد ( برويد ) نزد عالم و دانائى كه شما را ميخواند از كبر و سرفرازى بتواضع و فروتنى ، و از رئاء و خودنمائى باخلاص و پاكدلى ، و از شكّ و دو دلى بيقين و باور ، و از رغبت و خواهان بودن بزهد و پارسائى و دورى گزيدن ، و از عداوت و دشمنى به نصيحت و پند دادن ، و براى موعظه و پند دادن مردم صلاح و شايسته نيست جز كسى كه از روى صدق و راستى از اين آفات و زيانها بترسد ، و بر بديهاى سخن ( نادرست ) آگاه باشد ، و صحيح و تندرست را از سقيم و بيمار ( درست و خوب را از نادرست و بد ) و بيماريهاى انديشه‌ها ( ى نادرست ) و تباهكاريهاى\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nنفس و هوا و خواهش را بشناسد .\r\n7 - حضرت رسول اللَّه ( صلّى اللَّه عليه و آله ) فرموده :\r\n( علامت و نشانهء ) از فقه و دانائى مرد ( هر كسى ) كم سخن گفتن او است در آنچه قصد و آهنگ آن را ندارد ( نفع و سودى در آن نمىبيند ) .\r\n8 - حضرت امير المؤمنين ( عليه السّلام ) فرموده : كسى كه خود را پيشواى مردم نمود بايد پيش از ياد دادن به ديگرى نخست بتعليم خويش بپردازد ، و بايد ادب كردن و آراستن ديگرى را بروش خويش پيش از ادب نمودن به زبانش باشد ( مثلا پيش از آنكه به ديگرى بگويد : نماز بخوان تا رستگار شوى بايد خود نماز بخواند ) و آموزنده و ادب‌كنندهء نفس خود از آموزنده و ادب‌كنندهء مردم بتعظيم و بزرگداشتن سزاوارتر است .\r\n9 - و حضرت امير المؤمنين ( عليه السّلام ) فرموده : لغزش\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nو گناه عالم و دانشمند مانند شكستن كشتى است كه ( در آن هنگام كسانى را كه در آن هستند ) غرق مىكند و خود هم غرق شده و در آب فرو ميرود .\r\n10 - از حضرت ابى عبد اللَّه ( امام صادق ، عليه السّلام ) رسيده كه فرموده : امير المؤمنين ( عليه السّلام ) ميفرمود : محقّقا براى عالم و دانا سه علامت و نشانه است : علم و شناسائى ، و حلم و بردبارى ( در برابر غضب و خشم ) و صمت و خاموشى ( در جايى كه سخن گفتن صلاح و شايسته نيست ) و براى كسى كه ( ميگويد : علم و دانش ويژهء من است و براى بيان كردن آن ) خود را برنج مياندازد سه علامت و نشانه است : بوسيلهء معصيت و گناه با كسى كه از او بالاتر ( دانشمندتر ) است نزاع و ستيزگى مىكند ، و بوسيلهء غلبه و چيره‌گى و پيروزى يافتن با كسى كه پائين‌تر ( علم و دانشش كمتر ) از او است ظلم و ستم مينمايد ، و ستمگران را پشتيبان است .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\n\r\n( 17 ) در بارهء آداب و روشهاى نيكوى ياد دادن و آموختن :\r\n1 - حضرت صادق ( عليه السّلام ) فرموده : برخى از اخلاق و خوهاى جاهل و نادان پاسخ دادن است پيش از آنكه ( سخن را ) بشنود ، و معارضه و گفتگو كردن است پيش از آنكه بفهمد و دريابد ، و حكم و فرمان دادن است به آنچه نميداند .\r\n2 - و از پيغمبر ( صلّى اللَّه عليه و آله ) رسيده است : نرمى\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nو خوشخوئى كنيد براى كسى كه ( علم و دانش ) به او ياد ميدهيد و براى كسى كه از او ياد گيريد .\r\n3 - و حضرت رسول خدا ( صلّى اللَّه عليه و آله ) به اصحاب و ياران خود فرموده : محقّقا و براستى و درستى مردم پيروان شمايند و مردمانى از اقطار و گوشه‌هاى زمين ( شهرها و روستاها ) نزدتان مىآيند كه در دين و آئين تفقّه نموده و داناى به احكام و فرمانها ( ى آن ) شوند ، پس هنگامى كه نزد شما آمدند وصيّت و سفارش ( خواسته‌هاى ) آنان را بخير و نيكى ( به آنچه شايسته و پسنديده است ) بپذيريد .\r\n4 - و روايت شده مردى از انصار ( كسانى كه در مدينه بپيغمبر اكرم ايمان آورده و آن حضرت را يارى كردند ) نزد پيغمبر ( صلّى اللَّه عليه و آله ) آمده از آن بزرگوار پرسش نمايد ، و مردى از ( طائفه و گروهى از مردم ) ثقيف آمد ( و او هم ميخواست از آن حضرت پرسش نمايد ) رسول خدا ( صلّى اللَّه عليه و آله ) فرمود : اى برادر ( همكيش ) ثقفىّ مرد انصارىّ به مسأله\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nو پرسش از تو پيشى گرفته بنشين تا پيش از حاجت و خواستهء تو بحاجت و خواستهء مرد انصارىّ افتتاح و آغاز نمائيم .\r\n\r\n","description":"","footnote":"","page_name":" 191 ","page_number":193},
  {"content":"\r\n . \r\n","description":"","footnote":"","page_name":" 192 ","page_number":194},
  {"content":"\r\n\r\n\r\n( 18 ) در بارهء نهى و بازداشتن از كتمان و پنهان نمودن علم و دانش و خيانت و نادرستى ( در آن ) و جواز و روا بودن پنهان نمودن از كسى كه شايستهء آن نيست :\r\n1 - از عبد اللَّه پسر سليمان رسيده كه گفته : من نزد ابو جعفر ( امام محمّد باقر ، عليه السّلام ) بودم مردى از مردم بصره كه او را عثمان اعمى ميگفتند به آن حضرت گفت : حسن بصرىّ گمان مىكند كسانى كه علم و دانش را پنهان ميكنند بوى شكمهاشان آزار مىرساند كسى را كه در آتش ( دوزخ ) در آيد ( شما در اين باره چه ميفرمائيد ؟ ) پس حضرت ابو جعفر ( عليه السّلام )\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nفرمود : در اين هنگام ( بنا بر گفتار حسن بصرىّ ) مؤمن آل فرعون هلاك و تباه شده ( كه ايمان و علم خود را از فرعون و قبطيها پنهان مينمود ) در حالى كه خدا او را براى پنهان نمودن علم مدح نموده و ستوده ( سوره 40 آيه 28 :  وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلًا أَنْ يَقُولَ رَبِّيَ اللَّهُ وَ قَدْ جاءَكُمْ بِالْبَيِّناتِ مِنْ رَبِّكُمْ  يعنى و « چون فرعون قصد و آهنگ كشتن موسى نمود » مرد مؤمن و گروندهء « به خدا و رسول » از خويشاوندان فرعون كه « گفته‌اند : پسر عموى او بوده ، » ايمان و گرويدن خود را « از فرعون و قبطيها » پنهان ميكرده گفت : آيا مردى را ميكشيد براى اينكه ميگويد : خدا پروردگار من است ؟ ! در حالى كه با دليلهاى روشن « معجزه‌هاى بسيار » از جانب پروردگارتان نزد شما آمده ) و هميشه علم و دانش ( در جايى كه بيان آن سزاوار نبوده ) پنهان بوده از زمانى كه خداى توانا و بزرگ رسول و فرستادهء خود نوح را ( بنبوّت و پيغمبرى ) مبعوث كرده و برانگيخته . پس بايد حسن ( بصرىّ ) از راست و چپ ( هر كجا ميخواهد ) برود پس به خدا سوگند علم و دانش را جز اينجا ( نزد\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nما آل محمّد ، صلوات اللَّه عليهم ) نمىيابد ، و آن حضرت ( عليه السّلام ) ميفرمود : محنت و اندوه مردم بر ما بزرگ ( بسيار سخت ) است اگر آنان را ( به راه راست و درست ) دعوت نموده و بخوانيم ما را اجابت نكرده و نمىپذيرند ، و اگر ايشان را رها كرده و بخودشان واگذاريم بجز ما راهنمائى نميشوند .\r\n2 - از حضرت صادق ( امام ششم ، عليه السّلام ) رسيده كه فرموده : عيسى بن مريم ( عليه السّلام ) در برابر بنى اسرائيل ايستاده خطبه ميخواند و ايشان را موعظه نموده و پند و اندرز ميداد فرمود : اى فرزندان يعقوب حكمت و دانش را براى جهّال و نادانان ( كه آن را درك نكرده و نمييابند ) بيان نكنيد كه به حكمت ظلم و ستم روا داشته‌ايد ، و آن را از اهل و كسان آن و كسانى كه شايستهء آنند منع نكرده و باز نداريد كه بايشان ظلم و ستم نموده‌ايد .\r\n\r\n","description":"","footnote":"","page_name":" 195 ","page_number":197},
  {"content":"\r\n\r\n3 - امير المؤمنين ( عليه السّلام ) فرموده : هر كه علم و دانش را ( در جايى كه بيان آن سزاوار است ) پنهان نمايد به آن ماند كه جاهل و نادان است .\r\n4 - از حضرت ابى عبد اللَّه ( امام صادق ، عليه السّلام ) رسيده كه فرموده : در كتاب ( نامه ، يا در وصيّت و سفارش ) علىّ ( عليه السّلام ) خواندم كه خدا از نادانان براى طلب و بدست آوردن علم و دانش عهد و پيمان نگرفته تا آنكه ( پيش از آن ) از علماء و دانشمندان ببخشش علم بنادانان پيمان گرفته است ، زيرا علم پيش از جهل و نادانى بوده است ( خلقت و آفرينش همهء موجودات از روى علم و دانش بوده و پس از آن نادانيها هويدا گشته ) .\r\n5 - از ابى جعفر بصرىّ رسيده كه گفته : من با يونس بن عبد الرّحمن نزد حضرت رضا ( عليه السّلام ) در آمدم و يونس بن\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nعبد الرّحمن از آنچه ميديد از بدگوئى اصحاب و يارانش به آن حضرت شكايت و گله نمود ، حضرت رضا ( عليه السّلام ) فرمود :\r\nبا ايشان از روى مداراة و نرمى رفتار كن ، زيرا عقول و خردهاشان رسا نيست ( درك نكرده و نمييابند كه بايد از گفتار و كردار ناروا دورى گزينند ) .\r\n6 - رسول خدا ( صلّى اللَّه عليه و آله ) فرموده : هر گاه بدعت و آئين و روش تازه‌اى كه بر خلاف دستور دين است در امّت و پيروان من آشكار شود بايد عالم و دانشمند علم خود را آشكار سازد ( بمردم بگويد : اين گفتار يا كردار بر خلاف دستور دين است و درست نيست ) و اگر چنين نكرد پس لعنت و عذاب خدا بر او باد .\r\n7 - امير المؤمنين ( عليه السّلام ) فرموده : شنيدم رسول خدا ( صلّى اللَّه عليه و آله ) ميفرمود : كسى كه از او علم و\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nدانشى ( مطلب و خواسته‌اى ) را بپرسند پس او آن ( مطلب و خواسته ) را پنهان كند ( پاسخ نگويد ) در جايى كه آشكار ساختن ( پاسخ دادن ) آن واجب و لازم است ، و تقيّه و ترس ( از چيزى يا از كسى ) براى او نيست روز رستخيز مىآيد در حالى كه دهان بسته شده است بلجام و دهان‌بندى از آتش ( دوزخ ) .\r\nمرحوم مجلسى مىفرمايد : ميگويم : به اين خبر ميان اخبار اين باب جمع شده و گرد مىآيد ، و آنچه ظاهر و هويدا مىشود از همهء اخبار هر گاه برخى آنها با برخى گرد آيد اينست كه كتمان و پنهان نمودن علم و دانش از كسى كه شايستهء آن است و او آن را انكار نكرده و ميپذيرد و از ضرر و زيان او نميترسد مذموم و نكوهش شده است ، و در بسيارى از موارد و جاها حرام و ناروا گرديده ، و در جاى تقيّه و ترس و خوف و بيم از ضرر و\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nزيان يا انكار و نشناختن و قبول نكردن و نپذيرفتن براى سستى عقل و خرد يا نفهميدن و درنيافتن و حيران و سرگردان شدن شنونده ، آشكار ساختن آن جائز و روا نيست ، بلكه واجب و لازم است كه آشكار سازد بر مردم آنچه را كه عقولشان طاقت و توانائى ( درك و دريافتن ) آن را دارند ، و خردهاشان از ( پذيرفتن ) آن اباء و خوددارى نميكنند .\r\n8 - از سميل بن عبّاد رسيده كه گفته : شنيدم ابا طفيل ميگفت : شنيدم على بن ابى طالب ( عليه السّلام ) ميفرمود : فتنه و تباهى تاريك‌كنندهء كور فراگيرنده ( فتنه و تباهى سخت كه راه فرار و گريز از آن نيست ) بر شما سايه افكند ( روى مىآورد ) كه از آن نجات و رهائى نمييابد مگر نومة يعنى مرد گمنام ، كسى گفت : اى ابو الحسن نومة چيست ( چه كسى را گويند ) فرمود : كسى است كه مردم آنچه ( فكر و انديشه‌اى ) را كه در او است ( و از ديگران كتمان كرده و پنهان داشته ) نشناخته و نميدانند .\r\n\r\n","description":"","footnote":"","page_name":" 199 ","page_number":201},
  {"content":"\r\n\r\n9 - از معلّى بن خنيس رسيده كه گفته : ابو عبد اللَّه ( امام صادق ، عليه السّلام ) فرموده : اى معلّى امر و كار ( گفتار و كردار ) ما را ( در جايى كه صلاح و شايسته نيست ) كتمان كرده و پنهان كن و آن را فاش مگردان ، زيرا كسى كه كار ما را پنهان كرده و آن را فاش ننمايد خدا او را در دنيا و در اين جهان عزيز و گرامى دارد ، و در آخرت و جهان ديگر آن را نور و روشنائى ميان دو چشمش قرار دهد كه او را بدنبال خود ببهشت مىبرد ، اى معلّى كسى كه حديث ( گفتار ) و امر و كار ( كردار ) ما را ( نزد دشمنان يا سبكمغزان ) فاش نموده و آنها را كتمان نكند خدا او را در دنيا ذليل و خوار گرداند ، و در آخرت نور و روشنائى ميان دو چشمش را كنده و برداشته و آن را ظلمت و تاريكى گردانده كه او را بسوى آتش ميكشاند ، اى معلّى تقيّه و پرهيز و خوددارى نمودن ( در برابر دشمن اظهار عقيده نكردن ) دين\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nو آئين من و دين پدرانم است ، و دين و آئين ( ما ) نيست براى كسى كه تقيّه و پرهيز براى او نباشد ، اى معلّى خدا دوست دارد ( راضى و خوشنود است ) كه در پنهانى عبادت و بندگى شود ، چنان كه دوست دارد آشكارا عبادت شود ، اى معلّى فاش‌كنندهء امر و كار ما ( در برابر دشمن ) همانند انكاركننده و نپذيرندهء آن است .\r\n10 - از مفضّل رسيده كه گفته : بر ابى عبد اللَّه ( امام صادق ، عليه السّلام ) در آمدم روزى كه در آن معلّى بدار آويخته شده بود ، پس به آن حضرت گفتم : اى پسر رسول خدا آيا نميبينى اين كار ناشايستهء بزرگى را كه در اين روز به شيعه ( پيروان شما ) روى آورده ؟ حضرت فرمود : آن كار ناشايستهء بزرگ چيست ؟\r\nمفضّل گفته : گفتم : معلّى بن خنيس ( بزّاز و پارچه فروش كوفىّ از نيكان اصحاب حضرت صادق ، عليه السّلام ) كشته ( و بدار\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nآويخته ) شد ( داود بن علىّ او را كشته و بدار كشيد ) فرمود :\r\nخدا معلّى را رحمت نموده و بيامرزد ، من كشته شدن او را متوقّع و چشم به راه بودم ، زيرا سرّ و راز و پوشيدهء ما را نزد دشمنانمان ) فاش كرد ، و نيست برپاكنندهء جنگ و پيكار را براى ما بزرگتر رنج و سختى بر ما از فاش‌كنندهء راز و پوشيدهء ما ، پس هر كه سرّ و راز ما را براى كسى كه شايستهء آن نيست فاش نمايد از دنيا مفارقت نكرده و جدا نميشود ( نميميرد ) تا اينكه شمشير و نيزه و تير ( و يا هر آلت و ابزارى كه در جنگ به كار برود ) او را بگزد و دريابد ( بكشد ) يا بوسيلهء قطع شدن دستها و پاها بميرد .\r\n11 - از حضرت ابى عبد اللَّه ( امام صادق ، عليه السّلام ) رسيده كه فرموده : كسى كه حديث و سخن ما را ( براى كسى كه شايسته و سزاوار نيست ) فاش كند ( و آن سبب رنج و گرفتارى و يا كشته شدن ما و پيروانمان گردد ) ما را از روى خطاء و نشناختن راه راست و درست نكشته ، بلكه از روى عمد و انجام دادن كارى را با قصد و آهنگ كشته ( زيرا بر خلاف آنچه ما گفته‌ايم رفتار نموده است ) .\r\n\r\n","description":"","footnote":"","page_name":" 202 ","page_number":204},
  {"content":"\r\n\r\n12 - از داود بن كثير رسيده كه گفته : حضرت ابو عبد اللَّه ( امام صادق ، عليه السّلام ) به من فرمود : اى داود هر گاه حديث و سخنى از ما را ( بمردمى كه شايسته نيستند ) حديث كرده و گفتى و به آن مشهور و شناخته شدى ( و آن سبب فتنه و فساد و تباهى شده و نزد تو آمده پرسيدند كه تو چنين گفته‌اى ) آن را انكار كن و نپذير ( بگو : من آن را نگفته‌ام ) .\r\n13 - از بصير رسيده كه گفته : بابى جعفر ( امام محمّد باقر ، عليه السّلام ) گفتم : بار بذل‌كننده و بخشنده‌اى را بر من بار كن ( علوم و دانشهاى ناگفتنى را به من بياموز ) حضرت به من فرمود : در آن هنگام ( كه دانشهاى ناگفتنى را به تو ياد دهم ) نقض ( عهد ) نموده و ( پيمان ) ميشكنى ( توانائى حمل درك آن را ندارى و هلاك و تباه ميشوى ) .\r\nمرحوم مجلسىّ ميفرمايد : حمل با ذل و بار بذل‌كننده\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nيعنى بار سنگين از علم و دانش . إذا تنفسخ و در آن هنگام نقض نموده و ميشكنى يعنى بار آن را طاقت و توانائى ندارى و هلاك و تباه مىشوى .\r\n14 - از ابى طفيل عامر بن واثله رسيده كه گفته :\r\nامير المؤمنين ( عليه السّلام ) فرموده : آيا دوست داريد كه نسبت دروغگوئى به خدا و رسول او دهند ؟ ! ( حتما دوست نداريد پس بنا بر اين ) با مردم حديث و سخن گوئيد به آنچه را ميشناسند ( درك كرده و مييابند ) و باز ايستيد و خوددارى كنيد از آنچه را انكار نموده و نمىپذيرند ( نفهميده و نمييابند ) .\r\n15 - و از حضرت صادق ( عليه السّلام ) روايت شده كه آن حضرت فرموده : كسى را كه مردم به او نيازمند شوند تا ( اصول و فروع ) دين و آئينشان را به آنان بفهماند و ياد دهد و او از ايشان اجرت و مزد بخواهد بر خداى تعالى و برتر ( از درك و يافتن ما حقيقت ذات او را ) سزاوار است او را در آتش دوزخ در آورد .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\n16 - حضرت ابو الحسن الماضى ( امام هفتم موسى بن جعفر ، عليه السّلام كه آن بزرگوار را ابو الحسن الماضى گفته‌اند براى اينكه او و فرزندش حضرت على بن موسى در يك عصر و روزگار هر دو مكنّى به ابو الحسن بوده‌اند حضرت موسى بن جعفر را ابو الحسن ماضى و ابو الحسن اوّل و حضرت على بن موسى را ابو الحسن ثانى گويند ) فرموده : ( در جايى كه سزاوار است ) حق و راستى و درستى را بگو و اگر چه در ( گفتن ) آن هلاك و تباهى ( ضرر و زيان ) تو باشد ، زيرا در ( پايان ) آن هلاك و تباهى نجات و رهائى ( نفع و سود ) تو است ، و باطل و نادرستى را رها كن ( مگو ) و اگر چه در آن نجات ( نفع و سود ) تو باشد ، زيرا در ( پايان ) آن نجات هلاك ( ضرر ) تو است .\r\n17 - حضرت ابو عبد اللَّه ( امام صادق ، عليه السّلام ) فرموده : محقّقا من حديث و سخنى را براى مردى حديث كرده و بيان ميكنم پس آن مرد ميرود و آن حديث را از من آنچنان كه شنيده نقل مىكند ، من به اين سبب لعن و نفرين و براءت و بيزارى از او را حلال و روا ميدانم ( زيرا حديث و سخن مرا\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nبراى كسى نقل نموده كه نتوانسته زير بار رفته و آن را بپذيرد ، و صلاح و شايسته نبوده كه آن حديث را به او بشنواند ) .\r\n18 - از حضرت ابى عبد اللَّه ( امام صادق ، عليه السّلام ) رسيده كه فرموده : گروهى گمان ميكنند من امام و پيشواى ايشانم به خدا سوگند من براى اينان امام و پيشوا نيستم ، خدا آنان را لعنت كند ( از رحمت و مهربانى خود بىبهره گرداند ، زيرا ) هر پوشيده‌اى را كه پوشاندم ( هر سخنى را كه صلاح و شايسته ندانسته بگويم و نگفتم ) ايشان آن را هتك كرده و آشكار ساختند ، من ميگويم چنين و چنان ، اينان ميگويند : مقصود امام چنان و چنين است ، جز اين نيست من امام و پيشواى كسى هستم كه از من اطاعت نموده و فرمان برد .\r\n19 - از ابان بن تغلب رسيده كه گفته : بابى عبد اللَّه ( امام صادق ، عليه السّلام ) گفتم : من در مسجد و جاى عبادت\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nو بندگى مردم ( براى بيان اصول و فروع دين ) مينشينم پس مردم مىآيند و از من ( پرسشهائى را ) ميپرسند ( و پاسخ دادن آنها را صلاح و شايسته نميدانم ) پس اگر پاسخشان ندهم از من نمىپذيرند ، و كراهت داشته و نمىپسندم گفتار شما و آنچه از شما آمده ( كه حقّ و درست آن است ) به اينان پاسخ دهم ( چه كنم ؟ ) حضرت به من فرمود : نگاه كن ( بيانديش ) آنچه ( پاسخى ) را كه ميدانى از گفتار ( پيشوايان ) ايشان است آنان را به همان گفتار ( نادرست ) خبر ده و آگاهشان ساز .\r\n20 - امير المؤمنين ( عليه السّلام ) فرموده : شكر و سپاس عالم و دانشمند بر علم و دانشش ( كه خداى تعالى چنين نعمت بزرگى را به او عطاء فرموده ) آنست كه آن علم را به كسى كه مستحقّ و سزاوار است بذل نموده و ببخشد ( ياد دهد ) .\r\n\r\n","description":"","footnote":"","page_name":" 207 ","page_number":209},
  {"content":"\r\n . \r\n","description":"","footnote":"","page_name":" 208 ","page_number":210},
  {"content":"\r\n\r\n\r\n( 19 ) در بارهء كسى كه جائز و رواست فرا گرفتن علم و دانش از او و كسى كه جائز نيست ،\r\nو نكوهش تقليد و پيروى نمودن بدون تأمّل و انديشه و نهى و بازداشتن از پيروى كسى كه معصوم و باز داشته‌شدهء از گناه ( حجّت خداى تعالى و خليفه و جانشين پيغمبر اكرم ) نيست در آنچه ميگويد ، و در بارهء وجوب تمسّك و چنگ زدن به عروه و دستگيرهء پيروان ايشان ( ائمّهء أطهار ، عليهم السّلام ) و روا بودن رجوع و بازگشت براويان اخبار و بفقهاء و دانايان احكام دين كه شايسته و سزاوارند :\r\n\r\n","description":"","footnote":"","page_name":" 209 ","page_number":211},
  {"content":"\r\n\r\n1 - از علىّ بن سويد سائيّ رسيده كه گفته : حضرت ابو الحسن اوّل ( موسى بن جعفر ، عليه السّلام ) هنگامى كه در زندان بود به من نوشت : اى علىّ ( بن سويد ) و امّا آنچه يادآورى نمودى از اينكه معالم و نشانه‌هاى ( احكام ) دين و آئينت را از چه كسى فرا فراگيرى ؟ ( پاسخ آن اينست : ) معالم دينت را از جز شيعه و پيروان ما فرا مگير ، زيرا اگر از ايشان تجاوز نموده و بگذرى ( معالم دين را از آنان ياد نگيرى ، احكام ) دينت را از خيانتكاران و نادرستكاران كه به خدا و رسول او و به امانات و سپرده‌هاى ( اوامر و نواهى ) ايشان خيانت و نادرستى كردند فرا گرفته‌اى ، ايشان ( خيانتكاران ) را بر كتاب خداى بزرگ و برتر ( قرآن عظيم ) امين و درستكار گردانيدند پس آنان كتاب خدا را تحريف و دگرگون و تبديل و جور ديگر كردند ، پس لعنت و دورى از خير و نيكى خدا و نفرين پيغمبر و فرشتگان او\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nو نفرين پدران گرامى و نيكو رفتارانم و نفرين من و نفرين شيعه و پيروانم تا روز رستخيز بر ايشان باد .\r\n2 - از ابى حفص محمّد بن خالد از برادرش سفيان بن خالد رسيده كه گفته : حضرت ابو عبد اللَّه ( امام صادق عليه السّلام ) فرموده : اى سفيان خود را دور كن ( بپرهيز و بترس ) از رئاست و پيشوائى كه كسى آن را طلب نكرده و نخواسته جز آنكه هلاك و تباه شد ، به آن حضرت گفتم : فدايت شده و سر بهايت گردم در اين هنگام ما هلاك و تباه شديم ( زيرا ) نيست كسى از ما جز آنكه دوست دارد كه او را ياد كنند و قصد و آهنگ نمايند ( مردم نزد او بروند ) و ( احكام و مسائل را ) از او فرا گيرند ( پس او خواه ناخواه رئاست و پيشوائى را خواسته ) حضرت فرمود : ( مقصود ما ) نيست آنجائى كه تو بسوى آن ميروى ، جز اين نيست كه آن ( مقصود ما ) آنست كه مردى را كه حجّت و دليل و راهنما ( امام و جانشين رسول خدا ، صلّى اللَّه عليه و آله ) نيست ( به امامت و پيشوائى ) نصب نموده و برپا دارى\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nو او را در هر چه گفته تصديق كرده و راستگو و درستكردار دانى ، و مردم را بگفتارش دعوت نموده و بخوانى .\r\n3 - حضرت امام صادق ( عليه السّلام ) فرموده كسى كه از فقهاء و دانشمندان احكام شرعيّه نگاه دارنده شخص خود و حفظكننده دين و آئين خويش و مخالف و ناسازگار هوا و خواهش نفس و مطيع و فرمانبر امر مولاى خود بوده بر عوام و توده مردم آنست كه از او تقليد و پيروى نمايند .\r\n4 - از ابى بصير رسيده كه گفته : حضرت ابى عبد اللَّه ( امام صادق ، عليه السّلام ) به من فرمود : حكم بن عتيبه از كسانى است كه خدا ( در بارهء آنان ) فرموده :  وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ  ( سوره 2 آيه 8 ) يعنى و برخى از مردم كسانىاند كه ميگويند : به خدا و روز رستاخيز ايمان آورده و گرويديم در حالى كه ايشان ايمان آورنده\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nنيستند . پس بايد حكم ( براى بدست آوردن حقائق و درستيها ) بشرق و غرب ( خاور و باختر ) روى آورد ، آگاه باشيد به خدا سوگند علم و دانش را از روى راستى و درستى و بدون خطاء و اشتباه بدست نمىآورد مگر از خانواده‌اى كه جبرئيل و فرشتهء وحى بر آنان فرود آمده است .\r\n5 - رسول خدا ( صلّى اللَّه عليه و آله ) فرموده : اين دين و آئين ( مقدّس اسلام ) را در هر قرن و زمان و روزگارى عدول و دادگيرنده‌هائى ( دانشمندان با تقوى و پرهيزكارى ) حمل نموده و حفظ و نگهدارى ميكنند ، از آن دين دور ميگردانند و از ميان مىبرند تأويل و بر خلاف ظاهر معنى نمودن باطل و نادرست آورندگان ( دروغگويان ) و تحريف و تغيير غلوّكنندگان و از حدّ درگذرندگان و انتحال و نسبت دادن نادانان دين و مذهبى را بخودشان چنان كه دمهء آهنگران پليدى و چركى آهن\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nرا ميزدايد .\r\n6 - از ( ثابت بن دينار أبو حمزهء ) ثمالى ( يا ثمالىّ ، رضوان اللَّه عليه ) رسيده كه گفته : از حضرت ابا جعفر ( امام محمّد باقر ، عليه السّلام ) پرسيدم از ( تفسير ) گفتار خداى توانا و بزرگ :  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ  ( سوره 28 آيه 50 ) يعنى و كيست گمراه‌تر از كسى كه بجز هدايت و راهنمائى از جانب خدا هوى و آرزوى خويش را پيروى كند ؟ ! حضرت فرمود : خدا به آن آيه كسى را اراده نموده و خواسته كه رأى و انديشه‌اش را از جز امام و پيشوائى از ائمّه و پيشوايان راهنما ( صلوات اللَّه عليهم اجمعين ) دين و آئين خود فراگيرد .\r\n7 - از حضرت ابى جعفر ( امام محمّد باقر ، عليه السّلام ) رسيده كه آن بزرگوار فرموده : كسى كه خدا را بجز شنيدن ( دستورهائى ) از صادق و راستگوئى ( امام و پيشوائى از ائمّه هدى ، عليهم السّلام ) اطاعت كند خدا گمراهى و سرگردانى را تا روز رستخيز لازم و پايدار او گرداند .\r\n8 - از حضرت ابى عبد اللَّه ( امام صادق ، عليه السّلام )\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nرسيده كه فرموده : مردى بر پدرم ( امام محمد باقر ، عليه السّلام ) در آمده گفت : شما اهل بيت و خانوادهء رحمت و مهربانى و احسان و بخشش هستيد كه خدا شما را مخصوص و ويژهء آن گردانيده ، پدرم فرمود : ما چنين هستيم و حمد و سپاس خدا را كسى را در ضلالت و گمراهى در نياورديم ، و كسى را از راه راست و رستگارى بيرون ننموديم ، به خدا پناه ميبريم كه كسى را گمراه سازيم .\r\n9 - از حضرت ابى جعفر دوّم ( امام نهم امام محمّد تقى ، عليه السّلام ) رسيده كه فرموده : هر كه به ( سخنان ) گوينده‌اى گوش دهد او را عبادت و بندگى نموده ، پس اگر ( سخنان ) گوينده از جانب خدا باشد خدا را عبادت و بندگى نموده ، و اگر گوينده ( سخنانش را ) از زبان ابليس و نوميد از رحمت خدا\r\n\r\n","description":"","footnote":"","page_name":" 215 ","page_number":217},
  {"content":"\r\n\r\n( شيطان و ديو سركش ) گويد إبليس را عبادت و بندگى كرده .\r\n10 - از فضيل ( بن زبير أسدىّ ) رسيده كه گفته : شنيدم ابا جعفر ( امام محمّد باقر ، عليه السّلام ) ميفرمود : هر چه ( علوم و معارف و احكام دين مقدّس اسلام و سائر دانستنيها ) از اين خانه ( از زبان محمّد و آل محمّد ، عليهم السّلام ) بيرون نيامده پس آن باطل و نادرست است .\r\n11 - از حضرت ابى جعفر ( امام محمّد باقر ، عليه السّلام ) رسيده كه فرموده : ما ( آل محمّد ، صلّى اللَّه عليه و آله ) خانواده‌اى هستيم كه از علم خدا دانستيم ( آنچه ميدانيم كسى بما نياموخته خدا آن را بما عطاء نموده ) و از حكم و فرمان او فرا گرفتيم ( هر حكم و فرمانى را كه بيان ميكنيم حكم خداى تعالى است ) و از گفتار صادق و راستگو ( خاتم الأنبياء ) است كه شنيده‌ايم ( من از پدرم علىّ بن الحسين شنيده‌ام و او از پدرش امام حسين ، و او از پدرش امير المؤمنين ، و او از رسول خدا ، صلوات اللَّه عليهم ، شنيده است ) پس اگر ما را پيروى نمائيد ( به راه سعادت و نيكبختى دنيا و آخرت ) راهنمائى ميشويد .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n12 - از زرارة ( بن أعين ، رحمه اللَّه ) رسيده كه گفته :\r\nنزد ابى جعفر ( امام محمّد باقر ، عليه السّلام ) بودم مردى از اهل و كسان كوفه به من گفت : از آن حضرت ( معنى ) فرمايش امير المؤمنين ( عليه السّلام ) را بپرس ( كه فرموده )\r\nسلوني عمّا شئتم ، و لا تسألونني عن شيء إلّا أنبأتكم به\r\nيعنى از آنچه را ميخواهيد از من بپرسيد ، و از من نميپرسيد چيزى را جز آنكه شما را به آن خبر داده و آگاه ميسازم . زرارة گفته : از آن حضرت پرسيدم فرمود : براستى و درستى علم و دانش چيزى نزد كسى نيست جز آنكه از نزد امير المؤمنين ( عليه السّلام ) بيرون آمده ، پس مردم هر جا خواهند بروند ، به خدا سوگند هر آينه امر و هر چه ( علم و دانش هر چيزى ) اينجا خواهد آمد ، و به دستش به سينه‌اش اشاره نمود .\r\n\r\n","description":"","footnote":"","page_name":" 217 ","page_number":219},
  {"content":"\r\n\r\n13 - حضرت مسيح ( عيسى بن مريم ، عليه السّلام ) فرموده :\r\n( سخن ) حقّ و راست و درست را از اهل و كسان باطل و نادرست ( مردم نادان ) فرا گيريد ، و ( سخن ) باطل و نادرست را از اهل حقّ ( مردم دانا ) فرا نگيريد ( مانند صرّاف و جداكنندهء پول خوب را از بد ) نقّاد كلام باشيد يعنى سخن خوب را از بد جدا سازيد ( زيرا ) بسا ضلالت و گمراهى كه با آيه‌اى ( كلامى ) از كتاب خدا ( كه بپيغمبران فرو فرستاده ) زينت داده شده و آراسته گردد ، چنان كه درهم ( پول نقرهء قديم ) از مس را به آب نقره زينت ميدهند ، نگاه بسوى آن درهم ( به آن درهمى كه از نقرهء خالص و پاكيزه ساخته شده ) يكسان است ، و بينايان ( صرّافها ) به آن آگاهانند .\r\n14 - حضرت امير المؤمنين ( عليه السّلام ) فرموده :\r\nحكمت و علم را فرا گيريد و اگر چه از مشركين و كسانى كه براى خداى تعالى شريك و انباز گيرند باشد .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n15 - از حضرت ابى جعفر ( امام محمّد باقر ، عليه السّلام ) رسيده كه فرموده : حضرت مسيح ( عيسى بن مريم ، عليه السّلام ) فرموده : اى گروه حواريّين و يارانم بوى بد قطران ( شيرهء درخت كاج و سرو و مانند آن كه براى سوزاندن به كار ميرود ) بشما زيان نميرساند هر گاه چراغ آن ( چراغى كه بوسيلهء آن شيره روشن شود ) براى شما بدست آيد ، علم و دانش را از كسى كه نزد او است فرا گيريد و به عمل و كردارش ننگريد .\r\n16 - از حضرت امير المؤمنين ( عليه السّلام ) پرسيدند :\r\nاعلم و دانشمندترين مردم كيست ؟ فرمود : كسى كه علم و دانش مردم را بعلم و دانش خود ( افزوده و ) گرد آورد ( آنچه را ديگران ياد دارند بياموزد دانشمندتر گردد ) .\r\n17 - از حضرت ابى عبد اللَّه ( امام صادق ، عليه السّلام )\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nرسيده در ( تفسير ) گفتار خدا :  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  ( سورهء 9 آيه 31 ) يعنى يهود و نصارى علماء و دانشمندان و زهّاد و پارسايانشان را جز خدا بخدائى گرفتند .\r\nحضرت فرمود : به خدا سوگند يهود و نصارى براى علماء و دانشمندانشان نماز نخوانده روزه نگرفتند ( آنان را عبادت و بندگى نكردند ) و ليكن علماء و دانايانشان براى ايشان حرام و ناروا را حلال و روا و حلال را حرام گردانيدند ( براى بدست آوردن رئاست و پيشوائى و اضلال و گمراه ساختن احكام خدا را تغيير داده و دگرگون ساختند ) و آنان هم ( از روى تعصّب و خوشنود بودن به آن ) از علماءشان پيروى كردند ( از اينجا است كه ما ميگوئيم : سخن عالم و دانشمند هنگامى براى مردم حجّت و دليل است و بايد از آن پيروى نمود كه موافق احكام دين مقدّس اسلام باشد ) .\r\n18 - حضرت صادق ( عليه السّلام ) فرموده : دروغ گفته كسى كه گمان كرده از شيعه و پيروان ما است در حالى كه چنگ زننده است بدستگيرهء جز ما ( پيرو ديگران است ) .\r\n\r\n","description":"","footnote":"","page_name":" 220 ","page_number":222},
  {"content":"\r\n\r\n19 - در كتاب نهج البلاغه ( در باب حكم و مواعظ سخن دويست و پنجاه و هفت ) است .\r\nامير المؤمنين ( عليه السّلام ) فرموده : سخن دانشمندان بينا اگر درست باشد ( براى دردهاى دنيا و آخرت ) دارو است و اگر نادرست باشد درد است ( موجب فتنه و تباهكارى است ) .\r\n20 - حضرت رسول اللَّه ( خدا بر او و خويشاوندانش رحمت و درود فرستد ) فرموده : سخن حكمت و دانش و حقّ و راستى گمشدهء مؤمن و گرويدهء به خدا و رسول است پس هر جا ( نزد هر كسى باشد ) آن را بيابد او به آن حكمت سزاوارتر است .\r\n21 - از سعد ( اسكاف ) از حضرت ابى جعفر ( امام محمّد باقر عليه السّلام ) رسيده كه سعد گفته : از آن حضرت از ( تفسير ) اين آيه پرسيدم :  لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها  ( سورهء 2 آيهء 189 ) يعنى ( چون مشركين هنگام احرام يعنى دو پارچه بدوش و كمر گرفتن براى حجّ يا عمره از در خانه و راهرو خيمه و سايبان بزرگ داخل و خارج نميشدند و چنان كه ميخواستند رفت و شد نمايند پشت ديوار خانه را سوراخ كرده و يا از پشت خيمه در درون آن\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nميرفتند و بيرون ميشدند و اين كار را برّ و نيكى ميناميدند ، خداى تعالى ايشان را از اين كار نهى نموده و باز داشته ، ميفرمايد : ) برّ و نيكى اين نيست كه از پشت خانه‌ها در آئيد ، و ليكن نيكوئى ، نيكوئى كسى است كه ( از آنچه را خدا حرام و ناروا نموده ) بپرهيزد ، و از در خانه‌ها در آئيد . حضرت ابى جعفر فرمود : آل محمّد ( ائمّه و خلفاء حقّه و جانشينان پيغمبر اكرم ، صلوات اللَّه عليهم ) درهاى ( خانه‌هاى سعادت و نيكبختى دنيا و آخرت ) خدا و راه ( نجات و رهائى از عذاب ) او هستند ، ايشان تا روز رستخيز ( مردم را ) دعوت‌كنندهء ببهشت و جلو داران بسوى آن و رهنمايان بر آن ميباشند .\r\n22 - پيغمبر ( بر او و خويشاوندانش خدا رحمت و درود فرستد ) فرموده : علم و دانش را از دهانهاى مردم ( اگر چه از اهل علم نباشند ) فرا گيريد ( زيرا بسا از روى غريزه و سرشت بىفكر و انديشه سخنان حقّ و درست را ميگويند كه شما آنها را نيافته‌ايد ) .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n23 - از حضرت ابى عبد اللَّه ( امام صادق ، عليه السّلام ) روايت شده كه آن بزرگوار فرموده : كسى كه بوسيلهء ( گفتار ) مردم ( كسانى كه حقّ آل محمّد ، صلّى اللَّه عليه و آله ، را بناحقّ غصب كرده و به زور و ستم گرفتند ، و پيروان آنان ) در اين دين و آئين ( اسلام ) درآيد ( مسلمان شود ) مردمى ( كفّار و ناگرويدگان ) او را از آن دين بيرون مىبرند چنان كه آن مردان ( منافقين و مردم دورو ) او را در آن دين در آورده‌اند ، و كسى كه بوسيلهء كتاب ( قرآن عظيم ) و سنّت ( طريقه و روش پيغمبر و آل محمّد ، صلوات اللَّه عليهم ) در آن دين در آمده كوهها زائل و نابود شود پيش از آنكه او زائل شود و از ميان برود ( ثبات و پايدارى او در ايمان و گرويدنش به آنچه ياد گرفته و طبق آن عمل نموده از كوهها بيشتر است ، زيرا ايمانش روى دو پايهء عقل و علم استوار است ) .\r\n\r\n","description":"","footnote":"","page_name":" 223 ","page_number":225},
  {"content":"\r\n . \r\n","description":"","footnote":"","page_name":" 224 ","page_number":226},
  {"content":"\r\n\r\n\r\n( 20 ) در بارهء نكوهش علماء و دانشمندان بد ، و لزوم و روا بودن دورى گزيدن از ايشان :\r\n1 - حضرت عيسى بن مريم ( عليه السّلام ) فرموده :\r\nدينار ( پول طلا كه در قديم رائج بوده و داد و ستد ميشده ) درد دين و آئين است ، و عالم و دانشمند طبيب و پزشك دين است ، پس هر گاه ديديد طبيب درد را بسوى خود ميكشد به او تهمت زده و بدگمان شويد ، و بدانيد محقّقا او ديگران را پند دهنده نيست ( زيرا اگر پند دهنده بود نخست خود را پند ميداد و طبق گفتارش رفتار مينمود ) .\r\n\r\n","description":"","footnote":"","page_name":" 225 ","page_number":227},
  {"content":"\r\n\r\n2 - حضرت ابو عبد اللَّه ( امام صادق ، عليه السّلام ) فرموده : محقّقا برخى از علماء و دانشمندان كسى است كه دوست دارد اينكه علم او ذخيره و اندوخته شود و آن را از او فرا نگيرند پس او در نخستين طبقه و اشكوب از آتش ( دوزخ ) است ، و برخى از علماء كسى است كه هر گاه پند داده شود ( از پذيرفتن آن ) تكبّر و سركشى نمايد و هر گاه پند و اندرز دهد با درشتى رفتار نموده و مداراة و نرمى نمينمايد پس او در اشكوب دوّم از آتش است ، و برخى از علماء كسى است كه ديده مىشود علم و دانش را نزد كسانى كه ثروت و دارائى بسيار و شرافت و بزرگوارى دارند مينهند ( بيان مىكند ) و ديده نميشود كه نزد مساكين و بىچيزها نهد ( فقراء و درويشان را از دانش خود بهره‌مند نميسازد ) پس او در اشكوب سوّم از آتش است ، و برخى از علماء\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nكسى است كه در بارهء علم و دانش خود بطريقه و روش سركشان و پادشاهان ميرود پس اگر چيزى از گفتارش بر او باز گردد ( به او بگويند : سخن تو باطل و نادرست است ) يا در چيزى از امر و كار او كوتاهى شود ( او را گرامى نداشته و احسان و نيكى ننمايند ) خشمناك گردد پس او در اشكوب چهارم از آتش است ، و برخى از علماء كسى است كه احاديث و سخنان يهود و نصارى را طلب نموده و خواسته ( آنها را براى مردم بيان مىكند ) تا علم و دانش و سخنش بسيار گردد ( مردم بگويند : او بسيار دانشمند است و سخنان هر گروهى را ميداند ) پس او در اشكوب پنجم از آتش است ، و برخى از علماء كسى است كه خود را براى فتوى و حكم دادن ( پرسشهاى مردم ) آماده و ميگويد : ( خواسته‌هاى خويش را ) از من بپرسيد و اميد ميرود كه يك كلمه و سخنى را درك نكرده و نيافته ( و خود را برنج انداخته ) و خدا كسانى را كه ( چيزى نمىدانند و ميگويند : ما دانا هستيم و هنگام پاسخ گفتن پرسشها ) خود را برنج مياندازند دوست نميدارد ( آنان را از رحمت خود بىبهره ميسازد ) پس او در طبقهء ششم\r\n\r\n","description":"","footnote":"","page_name":" 227 ","page_number":229},
  {"content":"\r\n\r\nاز آتش است ، و برخى از علماء كسى است كه علم و دانشش را براى جوانمردى و خردمندى فرا گيرد ( علم را بدست آورد و به ديگران ياد ميدهد تا مردم او را از جوانمردان و خردمندان بشمار آورند ) پس او در اشكوب هفتم از آتش است .\r\n3 - حضرت رسول و فرستادهء خدا ( صلّى اللَّه عليه و آله ) فرموده : به زودى بر امت و پيروان من روزگارى خواهد آمد كه از قرآن جز رسم و نشانهء آن باقى و بجا نميماند ، و از اسلام جز نام آن ، به آن اسلام ناميده ميشوند ( آنان را مسلمان ميگويند ) در حالى كه دورترين مردم‌اند از آن ( زيرا رفتارشان بر خلاف آن است ) مساجد و جايگاههاى عبادت و بندگيشان ( در ظاهر و آشكار ) معموره و آباد شده و ( در باطن و نهان ) از هدايت و راهنمائى ويران است ، فقهاء و دانايان به احكام آن روزگار بدترين فقهاء زير آسمان‌اند ، از ايشان فتنه و تباهكارى بيرون\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nمىآيد و بايشان باز ميگردد ( خودشان هم از آن فتنه در دنيا و آخرت زيان مىبرند ) .\r\n4 - امير المؤمنين ( عليه السّلام ) فرموده : بسا عالم و دانشمند ( بفلسفه ، سحر حساب ، نجوم ، هيئت ، انساب و مانند آنها ) كه ( بر اثر اشتغال به آنها از بدست آوردن علم دين باز مانده است و ) جهل و نادانيش ( بعلم دين كه از ائمّهء معصومين ، عليهم السّلام ، رسيده است ) او را ميكشد ( از نيكبختى جاويد بىبهره ميسازد ) و علم و دانشى كه با او است او را سود نبخشد .\r\nمرحوم مجلسىّ ميفرمايد : احتمال و گمان ميرود كه مقصود بجهل ( در اينجا ) آرزوهاى باطل و نادرست و خواهشهاى تباه‌كننده باشد ، زيرا بسا آرزوهاى نادرست و خواهشهاى تباه‌كننده بر عقل و علم غالب و چيره گردد .\r\n5 - از پيغمبر ( صلّى اللَّه عليه و آله ) رسيده كه فرموده :\r\nمحقّقا من بر امّت و كسانى كه بر آنان مبعوث و فرستاده شده‌ام از مؤمن و گرويدهء به خدا و رسول و از مشرك و انبازگيرندهء براى خدا نميترسم ، امّا ( از ) مؤمن ( نميترسم براى اينكه ) ايمان و\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nگرويدنش او را ( از گفتار و كردار ناروا و فتنه و تباهكارى ) منع نموده و باز ميدارد ، و امّا ( از ) مشرك ( نميترسم ، زيرا ) كفر و نگرويدنش او را ذليل و خوار ميگرداند ( مردم گفتار و كردار شايسته را از او توقّع نداشته و چشم‌براه نيستند ) و ليكن بر شما ميترسم از منافق و دورو كه داناى زبان آور است ، آنچه را ميشناسيد ( حق و درست است به زبان ) ميگويد ، و آنچه را كراهت داشته و نمىپسنديد ( ميدانيد حقّ و درست نيست ) بجا مىآورد .\r\n6 - امير المؤمنين ( عليه السّلام ) فرموده : عالم و دانشمند پرده در و بىباك و جاهل و نادان زاهد و پارسا پشت مرا شكست ( بخلاف خواستهء خدا و رسول رفتار مينمايند ) جاهل مردم را بزهد و پارسائيش فريب ميدهد ، و عالم به پرده‌درى و بىباكيش ايشان را ميفريبد .\r\n\r\n","description":"","footnote":"","page_name":" 230 ","page_number":232},
  {"content":"\r\n\r\n\r\n( 21 ) در بارهء نهى و بازداشتن از گفتار بدون علم و دانش و فتوى و حكم دادن از روى رأى و انديشه ، و آشكار ساختن شرائط و لوازم آن :\r\n1 - از حضرت ابى عبد اللَّه ( امام صادق ، عليه السّلام ) رسيده كه فرموده : محقّقا حقيقت و اصل و پايهء ايمان و گرويدن به خدا و رسول آنست كه حقّ و راستى و درستى را اختيار نموده و برگزين و برترى ده خواه بر باطل و نادرستى به تو زيان رساند و خواه نفع و سود ، و منطق و گفتارت از\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nعلم و دانشت تجاوز ننموده و نگذرد ( آنچه را ميدانى بگو ) .\r\n2 - حضرت علىّ بن الحسين ( امام چهارم ، بر او و بر پدرش سلام و درود باد ) فرموده : براى تو شايسته نيست كه با هر كه بخواهى بنشينى ( هر جا به روى و سخن هر كه را گوش دهى ) زيرا خداى منزّه و پاك و برتر مىفرمايد :\r\n وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ  ( سورهء 6 آيه 68 ) يعنى و ( اى پيغمبر ، صلّى اللَّه عليه و آله ، و يا اى شنونده ) هر گاه ديدى كسانى را كه در آيات ما ( قرآن مجيد ) سر فرو برده و گفتگو ميكنند ( آن را استهزاء مينمايند ) از ايشان اعراض و دورى كن تا در سخن جز قرآن گفتگو كنند ، و اگر ( ننشستن با آنها را ) شيطان و ديو سركش از ياد تو برد و فراموشت سازد ( و با ايشان نشستى باكى نيست ، و ليكن ) پس از آنكه ( سخن خدا ) بيادت آمد با گروه ستمكاران ( به خود يعنى با استهزاء و\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nريشخندكنندگان ) منشين ( ناگفته نماند : فرض انساء يعنى تصور فراموش ساختن شيطان سبب نسيان و فراموشى آن حضرت ، صلّى اللَّه عليه و آله ، نميباشد تا گفته شود : به اين دليل او هم فراموشكار بود ) و سزاوار نيست براى تو كه به آنچه بخواهى سخن گوئى زيرا خداى توانا و بزرگ فرموده :  وَ لا تَقْفُ ما لَيْسَ لَكَ بِهِ عِلْمٌ  ( سوره 17 آيه 36 ) يعنى و در پى آنچه را كه برايت علم و دانش به آن نيست مرو ( چيزى را كه نميدانى نگو ) و براى اينكه رسول خدا ( صلّى اللَّه عليه و آله ) فرموده : خدا بيامرزد بنده‌اى را كه خير و نيكى گويد پس او پيروز و كامياب باشد ، يا اگر ( چيزى نميداند ) ساكت و خاموش بوده پس سالم و بىگزند است ، و شايسته نيست براى تو كه آنچه را بخواهى بشنوى ، زيرا خداى توانا و بزرگ ميفرمايد :  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  ( سورهء 17 آيه 36 ) يعنى هر آينه گوش و چشم و دل از هر يك از آنها پرسيده مىشود ( از گوش پرسند : چه شنيدى و براى چه شنيدى ؟ از چشم سؤال نمايند :\r\nچه ديدى و براى چه ديدى ؟ به دل گويند : چه دانستى و براى\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nچه دانستى ؟ ) .\r\n3 - از حمزه پسر حمران رسيده كه گفته : شنيدم ابا عبد اللَّه ( امام صادق ، عليه السّلام ) ميفرمود : كسى كه بوسيلهء علم و دانشش بخواهد چيزى بدست آورده بخورد ( مال و دارائى فراهم آورده زندگى كند ) فقير و تهىدست گردد ، به آن حضرت گفتم : فداء و سر بهاى تو گردم هر آينه در ميان پيروان و دوستانت گروهى هستند كه علوم شما ( آل محمّد ، صلوات اللَّه عليهم ) را حمل نموده و برداشته ( ياد گرفته ) و آنها را در ميان شيعهء شما و پيروانتان پراكنده مينمايند ( براى آنها بيان نموده و ياد ميدهند ) پس برخى از ايشان برآنند كه نيكوئى و بخشيدن و گرامى داشتن را از دست نميدهند ( خواهان آنها هستند ) حضرت فرمود : آنان كسانى نيستند كه بخواهند چيزى بدست آورده بخورند ، جز اين نيست كسى كه بوسيلهء علم و دانشش ميخواهد چيزى بدست آورده بخورد كسى است كه بدون علم و دانش و هدايت و راهنمائى از جانب خداى توانا و بزرگ\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nفتوى و حكم ميدهد تا بوسيله و دستاويز آن حقوق و بهره‌ها را در بارهء ( بدست آوردن ) مال و دارائى اندك و بسيار دنيا باطل و تباه سازد .\r\n4 - حضرت ابو عبد اللَّه ( امام صادق ، عليه السّلام ) فرموده : محقّقا هر كه در هر چه از او پرسيده شود پاسخ گويد هر آينه ديوانه است ( نميفهمد و در نمييابد چه ميگويد ، چنان كه ديوانه هر چه ميگويد درك نكرده و در نمييابد ) .\r\n5 - از زرارة ( ابن اعين ، رحمه اللَّه ) رسيده كه گفته :\r\nبه حضرت ابى عبد اللَّه ( امام صادق ، عليه السّلام ) گفتم : حقّ و بهرهء خدا بر مردم چيست ؟ فرمود : حقّ خدا بر مردم آنست كه آنچه را ميدانند بگويند ، و از آنچه كه نميدانند باز ايستند ( نگويند ) پس اگر چنين كردند به خدا سوگند حق او را اداء نموده و انجام داده‌اند .\r\n\r\n","description":"","footnote":"","page_name":" 235 ","page_number":237},
  {"content":"\r\n\r\n6 - از حضرت ابى جعفر ( امام باقر ، عليه السّلام ) رسيده كه فرموده : كسى كه بدون علم و دانش و بىهدايت و راهنمائى از جانب خدا ( از پيش خود ) براى مردم فتوى و حكم دهد فرشتگان رحمت و مهربانى و فرشتگان عذاب و شكنجه او را لعنت و نفرين كنند ( از خدا بخواهند تا او را از رحمت و مهربانيش بىبهره سازد ) و گناه كسى كه بفتوى و حكمش رفتار نمايد به او ملحق شده و او را دريابد .\r\n7 - از حضرت ابى عبد اللَّه ( امام صادق ، عليه السّلام ) رسيده كه فرموده : هر گاه از مردى از شما پرسيده شود از آنچه را كه نميداند بايد بگويد :\r\nلا ادرى\r\nيعنى نمىدانم ، نگويد :\r\nاللَّه أعلم\r\nيعنى خدا داناتر است كه ( اگر چنين گويد ) در دل صاحب و يارش ( كسى كه از او پرسش نموده ) شك و دودلى در آورده ( به آن ماند كه گفته : من ميدانم ولى خدا بهتر ميداند در حالى كه نميداند ) و هر گاه مسئول و آنكه از او پرسيده مىشود گويد :\r\nلا أدري\r\nيعنى نميدانم پس سائل و پرسنده به او تهمت نزده و\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nبدگمان نشود .\r\n8 - از يكى از دو امام ( حضرت باقر امام پنجم ، و حضرت صادق امام ششم ، بر هر دو سلام و درود باد ، و ترديد و دودلى از راوى و خبر دهنده است ) رسيده كه فرموده : هر گاه چيزى ( مسأله و پرسشى ) را از عالم و دانشمندى بپرسند و آن را نداند براى او است كه بگويد :\r\nاللَّه أعلم\r\nيعنى خدا داناتر است ، و براى جز عالم و دانشمند سزاوار نيست كه آن\r\n( اللَّه أعلم )\r\nرا بگويد ( نادادن ظاهر و باطن و آشكار و نهان آن مسأله را نميداند پس نبايد بگويد : من ميدانم و خدا داناتر است ، و ليكن عالم ظاهر آن را ميداند و چون باطن و نهان را ندانسته و يقين و باور ندارد از روى احتياط و خوددارى نمودن ميگويد :\r\nاللَّه أعلم )\r\n. 9 - امير المؤمنين ( عليه السّلام ، در بارهء زيان نگفتن\r\nلا ادرى\r\nيعنى نميدانم ) فرموده : كسى كه ( از او بپرسند چيزى را كه نميداند و ) نميدانم را نگويد كشتنگاههايش ( جاهائى كه\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nآدمى هلاك و تباه مىشود ) به او ميرسد ( رسوا و تباه ميگردد ) .\r\n10 - و آن حضرت ( عليه السّلام ) فرموده : آنچه را نميدانى مگو ( چون يا دروغ است يا احتمال و گمان دروغ در آن ميرود ، و ديگر آنكه از سخن از روى جهل و نادانى واجب است دورى گزيد ) بلكه هر چه را هم ميدانى مگو ( چون ممكن است براى خودت يا براى ديگرى زيان داشته باشد مانند فاش كردن راز كسى ) زيرا خداوند منزّه و پاك بر همهء اعضاء و اندام تو احكامى را واجب كرده كه روز قيامت و رستخيز به آنها بر تو دليل و راهنما مىآورد ( مثلا ميفرمايد به تو زبان دادم كه سخن حقّ و درست و بجا بگوئى فرمان نبردى شايستهء كيفر ميباشى ) .\r\n11 - و حضرت پيغمبر ( صلّى اللَّه عليه و آله ) فرموده : با جرات‌ترين و بىباكترين شما در فتوى و حكم دادن ( بدون استنباط و بدست آوردن آن از روى أدلّهء شرعيّه ) بىباكترين شما است بر آتش ( دوزخ ) .\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n\r\n( 22 ) در بارهء تجويز و روا بودن مجادله و ستيزگى و مخاصمه و دشمنى نمودن با يك ديگر در دين و آئين و نهى و باز داشتن از مراء و گفتگو كردن :\r\n1 - از حضرت ابى محمّد عسكرىّ ( امام يازدهم ، حسن بن علىّ بن محمّد بن علىّ بن موسى الرضا ، عليه السّلام ) رسيده كه فرموده : نزد حضرت صادق ( عليه السّلام ) سخن از جدال و ستيزگى در دين و آئين بميان آمد ، و اينكه رسول خدا ( صلّى اللَّه عليه و آله ) و امامان پاك و پاكيزهء از گناه ( بر ايشان سلام و\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nدرود باد ) از آن نهى نموده و بازداشته‌اند ، حضرت صادق ( عليه السّلام ) فرموده : از جدال ، هميشه و همه جا نهى نشده ليكن از جدال و نزاع و گفتگو در آنچه نيكو نيست نهى شده آيا نميشنويد ( در قرآن مجيد نميخوانيد ) خدا ميفرمايد :  وَ لا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ  ( سوره 29 آيه 46 ) يعنى ( اى مسلمانان ) با اهل كتاب ( يهود و نصارى در بارهء صحّت و درستى دين مقدّس اسلام و صدق و راستى پيغمبر اكرم ) نزاع و زد و خورد و گفتگو نكنيد مگر با خصلت و خوئى كه نيكوتر ( دليلها ) باشد . و گفتار خداى تعالى و برتر از هر چيز :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  ( سوره 16 آيه 125 ) يعنى ( اى محمّد ، صلّى اللَّه عليه و آله مردم را به راه ( دين و آئين ) پروردگارت دعوت كن و بخوان بحكمت و دانش ( بحجّت و دليل ) و پند و اندرز نيكو ، و با ايشان بطريقه و روشى كه نيكوترين طريقه است مجادله و گفتگو كن ، و جدال و گفتگو بطريقه و روشى كه نيكو است با علماء و دانشمندان بدين و آئين وصل نموده و پيوسته و جدال بطريقه\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nو روشى كه نيكو نيست حرام و ناروا گرديده و خداى تعالى و برتر آن را بر شيعه و پيروان ما حرام نموده ، و چگونه خدا هر گونه جدالى را حرام مينمايد در حالى كه ميفرمايد :  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  ( سوره 2 آيه 111 ) يعنى و ( يهود و نصارى ) گفتند : هرگز كسى ببهشت نرود جز يهود يا نصارى ( يهود گفتند : هرگز ببهشت داخل نشود مگر آنكه يهودى باشد و نصارى گفتند مگر آنكه نصرانى باشد ) خداى تعالى ( دنبال همين آيه ) فرموده :  تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ  يعنى آن مقاله و گفتار آرزوهاى نادرست ايشان است ( اى پيغمبر ، صلّى اللَّه عليه و آله به آنان ) بگو : حجّت و دليلتان را بياوريد اگر ( در آنچه ادعاء ميكنيد و آن را حقّ و درست ميدانيد ) راستگو ميباشيد . پس دانستن راستگوئى و ايمان و گرويدن را با برهان و دليل قرار داده ، و آيا برهان جز در جدال و گفتگوى بطريقه و روشى كه نيكو است بدست مىآيد ؟ .\r\n\r\n","description":"","footnote":"","page_name":" 241 ","page_number":243},
  {"content":"\r\n\r\n2 - از حضرت صادق ( عليه السّلام ) رسيده در آنچه از گرد آورده‌شده‌هاى سخنان پيغمبر ( صلّى اللَّه عليه و آله ) روايت شده است كه آن حضرت فرموده : پارساترين مردم كسى است كه جدال و ستيزگى ( كه از روى غلبه و چيره‌گى و فخر و سرفرازى و مانند آنها است ) را ترك و رها نمايد و اگر چه حقّ و درستى با او باشد .\r\nمرحوم مجلسىّ ميفرمايد : مراء بمعنى جدال و ستيزگى است و ظاهر و آشكار از اخبار آنست كه مذموم و نكوهش شده از آن جدال و ستيزگى است كه مقصود در آن غلبه و چيره‌گى و آشكار ساختن كمال و آراستگى صفات و خوها و فخر و سرفرازى يا تعصّب و دلبستگى به كسى و يا به چيزى و سخت‌تر از آن دفاع نمودن و ترويج و رواج دادن باطل و نادرست باشد ، و امّا جدالى كه براى اظهار و آشكار ساختن حقّ و درستى و از ميان برداشتن\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nباطل و نادرستى و دور ساختن شبهه‌ها و پوشيدگى چيزها از دين و آئين و راهنمائى گمراهان باشد آن از بزرگترين اركان و پايه‌هاى دين است ولى تمييز و جدا نمودن ميان آن دو جدال در نهايت و پايان صعوبت و دشوارى و اشكال و پوشيدگى است ، و بسيار روى آورد كه در آغاز نظر و انديشه يكى از آن دو به ديگرى اشتباه و مانند مىشود ، و براى آدمى در آن جدال تسويلات و آراسته گردانيدن پنهانى است ( از جانب شيطان ) كه رهائى يافتن از آنها جز بفضل و بخشش خداى تعالى ممكن نيست و بدست نميآيد .\r\n3 - روايت شده مردى به حسين بن علىّ ( بر هر دو بزرگوار تحيّت و درود باد ) گفت : بنشين تا با هم در بارهء دين و آئين مناظره و گفتگو كنيم ، حضرت فرمود : اى مرد من بدين و آئين خود ( طاعت و فرمانبريم از خداى تعالى و طريقه و روش آن ) بينايم و هدايت و راهنمائيم ( راه راست و رستگاريم ) بر من مكشوف و آشكار شده ( جاهل و نادان نبوده و شاكّ و دو دل نيستم تا براى بدست آوردن يقين و باور مناظره و گفتگو نمايم )\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nتو اگر بدين و آئينت جاهل و نادانى برو آن را طلب نموده و بدست آور ، چيست براى من و براى جدال و ستيزگى و كشمكش ( آيا براى آن نفع و سودى است ) ؟ و محقّقا شيطان و ديو سركش براى مرد ( هر كسى ) وسوسه نموده و انديشهء بد در دل او اندازد و سرّ و راز خود را با او در ميان گذاشته ميگويد : با مردم در دين مناظره و گفتگو كن تا عجز و ناتوانى و جهل و نادانى را به تو گمان نبرند .\r\n4 - از جعفر بن محمّد ( امام ششم ) از پدرش ( امام پنجم ، امام محمّد باقر ، عليهما السّلام ) رسيده كه آن حضرت ( امام پنجم ) فرموده : هر كه ما را به زبانش بر دشمنان كمك و يارى نمايد ( از روى برهان و دليل سخنانى گويد كه او را مغلوب نموده و شكست دهد ) خداى توانا و بزرگ او را روز ايستگاهش در برابر خود ( روز رستاخيز در برابر حكم و فرمان خداى تعالى ) بحجّت و دليل آوردنش ( براى رهائى از عذاب و كيفر ) گويا گرداند ( تا از سختيهاى آن روز رهيده ببهشت در آيد ) .\r\n\r\n","description":"","footnote":"","page_name":" 244 ","page_number":246},
  {"content":"\r\n\r\n5 - از عبد الاعلى رسيده كه گفته : به حضرت ابى عبد اللَّه ( امام صادق ، عليه السّلام ) گفتم : مردم مرا بسبب سخن گفتن ( در بارهء عقائد و احكام ) بد ميگويند و نمىپسندند و من با ايشان سخن ميگويم ( چگونه است آيا با اينكه بدى سخنگو را ميگويند شايسته است با اينان سخن گفته شود ) ؟ حضرت فرمود :\r\nمانند تو كسى كه ( مانند پرنده بر شاخه‌هاى درخت ) فرود مىآيد ( مسأله و خواسته‌اى را مطرح و پيشنهاد نمايد ) پس از آن پرواز كند ( ميتواند پرسشها را پاسخ گويد ) آرى ( او با مردم سخن گويد اگر چه او را بد گويند ) و كسى كه فرود مىآيد ( سخنى را با مردم پيشنهاد مىكند ) پس از آن پرواز نميكند ( پرسشهاى آنان را نميتواند پاسخ گويد ) پس ( با مردمى كه بديش را گويند ) سخن نگويد .\r\n6 - از ( محمّد بن عليّ بن نعمان ) ابى جعفر الاحول ( ملقّب به مؤمن الطّاق ، رحمه اللَّه ) از حضرت ابى عبد اللَّه ( امام صادق ، عليه السّلام ) رسيده كه فرموده : ( اى ابى جعفر ، حمزه )\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nپسر ( محمّد ) طيّار چه كرد ( چگونه است ) ؟ ( ابى جعفر ميگويد : ) گفتم : مرد ، حضرت فرمود : خدا او را رحمت نموده و بيامرزد ، خدا رحمت و مهربانى و نعمت و بخشش را بر او در آورد ( او را از رحمت و نعمت بهره‌مند گرداند ) زيرا او از جانب ما اهل بيت ( و خانوادهء رسول اللَّه ، صلّى اللَّه عليه و آله ، با دشمنانمان از روى برهان و دليل ) مخاصمه و ستيزگى و گفتگو مىكرد ( و آنان را مغلوب مينمود ) .\r\n7 - حضرت رضا ( عليه السّلام ) فرموده : با علماء و دانشمندان جدال و ستيزگى مكن كه ( چون توانائى گفتگوى با آنان را ندارى ) تو را ترك نموده و رها ميكنند ، و با بىخردان و سبك‌مغزان جدال و گفتگو مكن كه خود را بر تو نادان منمايانند ( و از اين رو به زحمت و رنج تو افزوده مىشود ) .\r\n8 - از ابى بصير رسيده كه گفته : شنيدم حضرت ابا عبد اللَّه ( امام صادق ، عليه السّلام ) ميفرمود : ( از روى كبر و سرفرازى با ديگران ) مخاصمه و كشمكش نميكند جز شاكّ و دو دل در ( درستى و راستى ) دين و آئين خود يا كسى كه پرهيزكارى و\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nپارسائى با او نيست .\r\n\r\n","description":"","footnote":"","page_name":" 247 ","page_number":249},
  {"content":"\r\n . \r\n","description":"","footnote":"","page_name":" 248 ","page_number":250},
  {"content":"\r\n\r\n\r\n( 23 ) در بارهء نكوهش نپذيرفتن حق و درستى و دورى گزيدن از آن و طعن و سرزنش به كسى كه داراى حق و درستى است :\r\n1 - از عبد اللَّه پسر طلحه از حضرت ابي عبد اللَّه ( امام صادق ، عليه السّلام ) رسيده كه آن حضرت فرموده : رسول خدا ( صلّى اللَّه عليه و آله ) فرموده : هرگز ببهشت در نيايد بنده‌اى كه در دلش باندازهء يك دانهء از خردل و اسپند ( گياهى است داراى دانه‌هاى ريز و سياه ) از كبر و سرفرازى باشد ، و به آتش\r\n\r\n","description":"","footnote":"","page_name":" 249 ","page_number":251},
  {"content":"\r\n\r\nدر نيايد بنده‌اى كه در دلش به اندازه يك دانه از خردل از ايمان و گرويدن به خدا و رسول باشد ( عبد الله بن طلحه گفته :\r\nبه حضرت صادق ، عليه السّلام ) گفتم : فداء و سر بهابت شوم ، محقّقا مردى است كه جامه‌اى پوشيده يا بر چهارپائى سوار مىشود پس نزديك است از او كبر و سرفرازى شناخته شود ( آيا اين مرد ببهشت در نيايد ) ؟ حضرت فرمود : مقصود رسول خدا آن نبوده ، جز اين نيست كبر و سرفرازى ( در اينجا ) انكار و نپذيرفتن حقّ و درستى است ، و ايمان و گرويدن اقرار و پابرجا نمودن حقّ و درستى است .\r\n2 - حضرت امير المؤمنين ( عليه السّلام ) فرموده : هر كه براى حقّ و درستى چهره‌اش را نمايان سازد ( از آن اعراض و دورى گزيند ، چون دورىكننده از كسى روى خويش به او نمايان گرداند ) هلاك و تباه گردد .\r\n\r\n","description":"","footnote":"","page_name":" 250 ","page_number":252},
  {"content":"\r\n\r\nمرحوم مجلسىّ ميفرمايد : ( هر كه براى حقّ و درستى چهره‌اش را نمايان سازد ) يعنى براى حقّ معارض و روىگردان باشد ( هلاك و تباه شود ) يا در برابر هر كس براى نصرت و يارى حقّ كوشا باشد ، و آن را ( اين معنى را ) تأييد و كمك مىكند اينكه در روايت ديگرى است :\r\nهلك عند جهلة النّاس\r\nيعنى ( هر كه براى حق و درستى چهره‌اش را نمايان كند يعنى آن را كمك و يارى نمايد ) نزد نادانان مردم تباه گردد .\r\n\r\n","description":"","footnote":"","page_name":" 251 ","page_number":253},
  {"content":"\r\n . \r\n","description":"","footnote":"","page_name":" 252 ","page_number":254},
  {"content":"\r\n\r\n\r\n( 24 ) در بارهء فضل و برترى نوشتن حديث و سخن ( نقل‌شدهء از پيغمبر يا امام‌ها ، صلوات اللَّه عليهم ، يا از اصحاب و ياران ايشان ) و روايت و باز گفت آن :\r\n1 - از معاوية بن وهب رسيده كه گفته : از حضرت ابا عبد اللَّه ( امام صادق ، عليه السّلام ) پرسيدم از دو مرد :\r\nيكى مردى است فقيه و عالم و داناى به احكام شرعيّه و در بارهء دين و آئين بسيار حديث و روايت نموده و بازگو مينمايد ، و ديگرى برايش مانند او روايت و بازگوئى نيست ( مردى است عابد و پارسا ، كداميك افضل و برتراند ) ؟ حضرت فرمود : مرد\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nبسيار روايت‌كنندهء حديث كه يادگيرندهء فقه و علم و دانش به احكام شرعيّه است از هزار عابد و پارسا كه فقه و روايت براى او نيست افضل و برتر است .\r\n2 - از ( ابان ) ابن تغلب از حضرت ابى عبد اللَّه ( امام صادق ، عليه السّلام ) رسيده كه گفته : حضرت ابى عبد اللَّه فرموده : نفس ( هواء اى كه از بينى و دهان به ريه و جگر سفيد فرورفته و بيرون آيد ) از مهموم و اندوهگين براى ظلم و ستمى كه بما روى آورده تسبيح ( سبحان اللَّه گفتن و خدا را به پاكى ياد كردن ) و اندوه او براى ما عبادت و بندگى ، و كتمان و پوشيدن سرّ و راز ما جهاد و پيكار در راه خدا است ( ثواب و پاداش تسبيح و عبادت و جهاد را دارد ) پس از آن حضرت ابو عبد اللَّه ( امام صادق ، عليه السّلام ) فرمود : واجب و بايسته است كه اين حديث و سخن با آب طلا نوشته شود .\r\n3 - از حسين بن محمّد بن مالك از برادرش جعفر از رجال و مردان روايت‌كنندگانش كه آن را به آخرين راوى مىرساند رسيده\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nكه آخرين راوى گفته : نزد حضرت صادق ( عليه السّلام ) بودم كه نام امير المؤمنين ( عليه السّلام ) بميان آمد پس حضرت صادق ( به ابن مارد كه در آن مجلس بود ) فرمود : اى پسر مارد هر كه ( قبر ) جدّم ( امير المؤمنين ، عليه السّلام ) را زيارت و ديدار نمايد در حالى كه بحقّ و درستى او عارف و آشنا باشد ( او را امام و نخستين خليفه و جانشين خاتم الأنبياء ، صلّى اللَّه عليه و آله ، بداند و از آن حضرت پيروى نمايد ) خدا براى او بهر گام و فاصلهء ميان دو پا در راه رفتن ( ثواب و پاداش ) حجّ مقبول و پذيرفته شده و عمرهء مبرورة و نيكو مينويسد ( حكم و فرمان ميدهد ) اى پسر مارد به خدا سوگند خدا قدم و گامى را كه در ( راه ) زيارت امير المؤمنين ( عليه السّلام ) پياده باشد يا سواره گرد آلود گردد به آتش ( دوزخ ) نميرساند . اى پسر مارد اين حديث و سخن را با آب طلا بنويس .\r\n\r\n","description":"","footnote":"","page_name":" 255 ","page_number":257},
  {"content":"\r\n\r\nمرحوم مجلسىّ ميفرمايد : ممكن است و مىشود به اين دو خبر دليل آورد بر جواز و روا بودن نوشتن حديث با ( آب ) طلا ، بلكه مىشود دليل آورد بر استحباب و نيكو بودن نوشتن اوّلهاى اخبار را با ( آب ) طلا ، ليكن ظاهر و آشكار اينست كه غرض و خواسته بيان و آشكار ساختن رفعت و بلندى و برترى شأن و چگونگى خبر است ، و معنى حقيقى و اصلى در امثال و مانند اين گونه اخبارى كه مطلق است و قيد و بندى در آنها نبوده در نظر و انديشه گرفته نشده است .\r\n4 - حضرت جعفر بن محمّد ( امام صادق فرزند امام محمّد باقر ، بر ايشان سلام و درود باد ) فرموده : منازل و بزرگواريهاى شيعه و پيروان ما را باندازهء ( نقل ) روايتشان از ما و فهم و دريافتشان ( معانى آن روايت ) را از ما بشناسيد ( هر كدام از ايشان آن روايت را درستتر نقل كرده و معانى آن را بهتر فهميده او در نزد ما برتر و بزرگوارتر است ) .\r\n5 - از داود بن قاسم جعفرى رسيده كه گفته : كتاب و\r\n\r\n","description":"","footnote":"","page_name":" 256 ","page_number":258},
  {"content":"\r\n\r\nنوشتهء ( در بارهء اعمال ) روز و شب يونس را بر حضرت ابى محمّد صاحب العسكر ( امام يازدهم امام حسن عسكرىّ ، عليه السّلام ) عرضه داشته نشان دادم ، به من فرمود : اين كتاب تصنيف و نوشتهء كيست ؟ گفتم : تصنيف يونس ( ابن عبد الرّحمن ) مولى آل يقطين ( متوفّى سال دويست و هشت ، رحمه اللَّه ) است ، فرمود : خدا روز رستاخيز بهر حرفى ( ا ، ب ، ج ، د ، و . . . ) نور و روشنائى به او عطاء نموده و ميبخشد ( تا راهنماى او ببهشت باشد ) .\r\n6 - از مفضّل بن عمر رسيده كه گفته : حضرت ابو عبد اللَّه ( امام صادق ، عليه السّلام ) فرموده : علم و دانشت را در ميان برادران ( همكيشان ) خود بنويس و پراكنده كن ، پس اگر مردى ( هنگام مردنت ) كتابهايت را ميراث ( دارائى كه پس از مردن ببازماندگان ميرسد ) فرزندانت گردان ، زيرا بر مردم ، روزگار\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nهرج و تباهكارى و آشوب خواهد آمد كه در آن جز بكتابهاشان انس و خونگرفته و آرامش دل بدست نياورند .\r\n7 - از حضرت صادق ( عليه السّلام ) رسيده كه فرموده :\r\nكلام و سخن ما را اعراب نموده و واضح و آشكار نمائيد ( و به غلط و نادرستى نخوانيد ) زيرا ما ( آل محمّد ، صلوات اللَّه عليهم ) گروه فصحاء و كسانى هستيم كه سخنمان رسا است و تعقيد و پيچيدگى و درهم كردن در آن نيست ( پس اگر آن را بغلط بخوانيد مقصود ما دانسته نميشود ) .\r\nمرحوم مجلسىّ ميفرمايد : ( سخن ما را اعراب نمائيد ) يعنى آن را واضح و آشكار كنيد ، يا اينكه قوانين اعراب ( فتحه ، كسره ، ضمّه ، مدّ و تشديد ) را ترك نكرده و رها ننمائيد ( تا آن را بغلط و ناشناخته نخوانيد ) يا اينكه لفظ آن را هنگام نوشتن اعراب ( - - - - - - - - - - - - ) گذاريد ( تا غلط و نادرست خوانده نشود ) .\r\n8 - حضرت ابو جعفر ( امام محمّد باقر ، عليه السّلام ) فرموده محقّقا حديث و سخن ما دلها را زنده ( شاد ) ميگرداند ( چون\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nاحاديث و سخنان محمّد و آل محمّد ، صلوات اللَّه عليهم وسيلهء بدست آوردن سعادت و نيكبختى دنيا و آخرت است ) و ( از اين رو ) آن حضرت فرموده : منفعت و سود سخن ما سختتر است بر شيطان از عبادت و بندگى هفتاد هزار عابد و پرستندهء خدا .\r\n9 - امير المؤمنين ( عليه السّلام ) فرموده : به زيارت و ديدار يك ديگر برويد و حديث و سخن ( رسول خدا و ائمّهء معصومين ، صلوات اللَّه عليهم اجمعين ) را مذاكره و گفتگو كنيد ، اگر بجا نياوريد ( چنين نكنيد ) حديث ناپديد شده مىشود ( از دست ميرود ) .\r\n10 - و از حضرت حسن بن علىّ ( امام دوّم ، عليهما السّلام ) رسيده كه آن حضرت فرزندان خود و فرزندان برادرش را دعوت نموده و خوانده پس فرموده : شما صغار و خردسالان گروهى هستيد كه نزديك است كبار و بزرگ‌سالان گروه ديگر باشيد ، پس علم و دانش را بياموزيد ، و هر كه از شما استطاعت و توانائى\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nداشته آن را حفظ و نگهدارى كند بايد آن را بنويسد و در خانه‌اش بنهد ( تا خود و ديگران از آن استفاده نموده و بهره‌مند گردند ) .\r\n11 - از ابى بصير رسيده كه گفته : شنيدم حضرت ابو عبد اللَّه ( امام صادق ، عليه السّلام ) ميفرمود : ( احاديث و اخبار را بنويسيد ) كه محقّقا شما ( آنها را ) حفظ و نگهدارى نميكنيد تا اينكه بنويسيد .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\n\r\n( 25 ) در بارهء كسى كه چهل حديث و سخن ( رسيدهء از پيغمبر اكرم و ائمّهء معصومين ) را حفظ و نگهدارى كند :\r\n1 - از حنان ( يكى از نيكان اصحاب و ياران امام ششم ) رسيده كه گفته : شنيدم حضرت ابا عبد اللَّه ( امام صادق ، عليه السّلام ) مىفرمود : هر كه از من چهل حديث از احاديث و سخنان ما ( آل محمّد ، صلّى اللَّه عليه و آله ) را در بارهء ( آنچه كه ) حلال و روا و حرام و ناروا ( است ) حفظ و نگهدارى كند خدا او را روز رستاخيز داناى به احكام شرعيّه و دانشمند مبعوث نموده\r\n\r\n","description":"","footnote":"","page_name":" 261 ","page_number":263},
  {"content":"\r\n\r\nو برانگيزد و او را عذاب و كيفر ننمايد .\r\nمرحوم مجلسىّ ميفرمايد : در حفظ و نگهدارى چهل حديث شرط و پيمانى نيست كه در نقل و بيان كردن برخى از آنها از برخى ديگر منفصل و جدا باشد بلكه كافى و بس است براى آن حفظ و نگهدارى يك خبر كه داراى چهل حكم و دستور بوده ، زيرا هر يك از آن چهل دستور صلاحيّت و شايستگى دارد كه به تنهائى يك حديث باشد .\r\n2 - پيغمبر ( صلّى اللَّه عليه و آله ) فرموده : هر كه براى امّت و پيروان من چهل حديث را حفظ و نگهدارى نمايد كه امّت من در بارهء دين و آئينشان از آن احاديث نفع و سود برند خدا او را روز رستاخيز فقيه و داناى به احكام شرعيّه و دانشمند برانگيزد .\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nمرحوم مجلسىّ ميفرمايد : در بارهء حفظ و نگهدارى آن احاديث اختلاف و ناسازگارى است ( هر يك از علماء سخنى فرموده ) و حقّ و درست آنست كه براى حفظ مراتب و پايه‌هائى است كه ثواب و پاداش باندازهء آن مراتب مختلف و گوناگون است ، پس يكى از آن مراتب حفظ و نگهدارى لفظ آن احاديث است خواه در دل و از بر كردن بوده و خواه در دفاتر و كتابها و تصحيح و درست كردن لفظ آن احاديث و استجازه و دستور خواستن براى ( نقل و بيان ) آنها و اجازه و دستور دادن و روايت و نقل آنها و دوم از آن مراتب حفظ و نگهدارى معانى آنها و تفكّر و انديشهء در باريك‌بينىهاى آنها و استنباط و بيرون آوردن حكم و فرمان ( از ادلّه ) و معارف و دانشها است .\r\nو سوّم از آن مراتب حفظ و نگهدارى آن احاديث است به عمل و رفتار نمودن به آنها و اعتناء و كوشش داشتن بشأن و چگونگى آنها و اتّعاظ و پند گرفتن از كسى كه آن احاديث را به او سپرده . و در روايت كسى كه حفظ و نگهدارى كند على امّتي ظاهر و آشكار\r\n\r\n","description":"","footnote":"","page_name":" 263 ","page_number":265},
  {"content":"\r\n\r\nآنست كه « على » بمعنى « لام » است يعنى حفظ و نگهدارى كند براى ايشان ، و گمان ميرود بمعنى « من » باشد ( كسى كه حفظ و نگهدارى كند از امّت من ) و حديث در لغت ( زبان عرب كه به آن سخن ميگويند ) مرادف و هم معنى كلام و سخن است ، و در اصطلاح و لغت و زبان همهء حديث‌گويان كلام و سخن مخصوص و ويژه‌اى است كه نقل شده از پيغمبر يا امام يا از يكى از اصحاب ( كه او را صحابى گويند و او كسى است كه پيغمبر ، صلّى اللَّه عليه و آله ، را ملاقات و ديدار نمود و به آن حضرت ايمان آورده و در حال ايمان و اسلام از دنيا رفته ) يا از يكى از پيروان اصحاب ( كه او را تابعىّ گويند و او كسى است كه يكى يا بيشتر اصحاب پيغمبر را ملاقات كرده و بپيغمبر ايمان آورده و مؤمن و مسلمان مرده ) يا نقل شده از كسى كه پيروى مىكند پيروى آن تابعىّ را در حالى كه حكايت نموده و بيان مىكند گفتار يا كردار يا تقرير و بيان ايشان را . و نزد بيشتر نقل‌كنندگان حديث كه اماميّه بوده يعنى اعتقاد و باورشان آنست كه امير المؤمنين و يازده فرزند آن حضرت ( صلوات اللَّه عليهم اجمعين ) خلفاء و\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nجانشينان حضرت خاتم الأنبياء ( صلّى اللَّه عليه و آله ) هستند نام حديث اطلاق نشده و بدون قيد و بند گفته نميشود جز بر آنچه از معصوم و باز داشتهء از گناه ( عليه السّلام ) باشد ، و فقيه و عالم به احكام شرعيّه غالبا و بيشتر در اخبار ( رسيدهء از پيغمبر اكرم و ائمّهء معصومين ، عليهم السّلام ) اطلاق شده و گفته مىشود بر عالم و دانا و عامل و كسى كه طبق علم و دانائيش رفتار نمايد و بعيوب و بديهاى نفس و آفات و تباهكاريهاى خود بينا و ( دل بستن به ) دنيا را ترك و رها كرده و در آن پارسا بوده و به آنچه نزد خداى تعالى است از نعمتها و بخششهايش و قرب و نزديك شدن ( برحمت و مهربانى ) و وصال و پيوستن به او را خواهان باشد .\r\n\r\n","description":"","footnote":"","page_name":" 265 ","page_number":267},
  {"content":"\r\n . \r\n","description":"","footnote":"","page_name":" 266 ","page_number":268},
  {"content":"\r\n\r\n\r\n( 26 ) در بارهء آداب و آنچه كه شايستهء روايت و نقل حديث است :\r\n1 - از حضرت ابى عبد اللَّه ( امام صادق ، عليه السّلام ) رسيده كه فرموده : كسى كه ( حفظ و نگهدارى يا نقل و بيان كردن ) حديث را براى منفعت و سود دنيا بخواهد در آخرت و سراى ديگر براى او نصيب و بهره‌اى نيست ، و كسى كه آن را براى خير و نيكى آخرت بخواهد خدا خير و نيكى دنيا و آخرت را به او عطاء نموده و ميبخشد .\r\n\r\n","description":"","footnote":"","page_name":" 267 ","page_number":269},
  {"content":"\r\n\r\n2 - رسول و فرستادهء خدا ( صلّى اللَّه عليه و آله ) فرموده :\r\nكسى ( عالم و دانشمندى ) كه حديث و سخنى را از من نقل كند در حالى كه مىبيند ( از روى عقل و خرد و فكر و انديشه ميداند ) آن حديث دروغ است او يكى از دروغگويان خواهد بود .\r\nمرحوم مجلسىّ ميفرمايد : اين حديث دلالت داشته و راهنما است بر عدم جواز و روا نبودن نقل خبرى كه ميداند آن دروغ است و اگر چه آن را براوى و نقل‌كنندهء آن اسناد داده و پيوسته گرداند .\r\n3 - حضرت ابو عبد اللَّه ( امام صادق ، عليه السّلام ) فرموده : بپرهيزيد از دروغ مفترع ، كسى به آن حضرت گفت : و دروغ مفترع چيست ؟ فرمود : آنست كه مردى حديث و سخنى برايت نقل نمايد پس تو آن حديث را از غير كسى كه آن را برايت نقل نموده بيان كنى .\r\n\r\n","description":"","footnote":"","page_name":" 268 ","page_number":270},
  {"content":"\r\n\r\nمرحوم مجلسىّ ميفرمايد : چرا امام ( عليه السّلام ) اين گونه دروغ را دروغ مفترع وصف و بيان نموده است ؟ گفته شده : براى اينكه عدالت و دادگرى كه سبب قبول و پذيرفتن روايت و عمل به آن است را از راوى زائل كرده و از ميان ميبرد ( اين كلمه ) از افترعت البكر أي اقتضضتها گرفته شده يعنى بكارت و دوشيزه‌گى دختر شوهر نديده زائل و ربوده شده است ، و گفته شده : اين گونه دروغ دروغى است فرع دروغ مرد ديگر ( كه اصل و ريشهء آن دروغ گويندهء آن حديث است اگر دروغ گفته باشد ) زيرا تو اگر آن حديث را به او نسبت دهى پس اگر او نيز دروغگو بوده تو دروغگو نيستى بخلاف آنكه اگر او را اسقاط نموده و بيافكنى ( آن حديث را به او نسبت ندهى ) پس اگر او دروغگو بوده تو نيز دروغگوئى .\r\n4 - مردى از امير المؤمنين ( عليه السّلام ) خواست كه به او\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nبشناساند ( معنى ) ايمان چيست ؟ پس آن حضرت ( در بارهء رمندگى سخن ) فرمود : چون فردا شود نزد من بيا تا جايى كه همه مردم بشنوند به تو خبر داده و آگاهت سازم كه اگر گفتارم را فراموش نمودى ديگرى آن را حفظ كرده و از بر نمايد ، زيرا سخن مانند شكار رمنده است شخصى ( با حافظه ) آن را دريابد و ديگرى ( بر اثر خنكى ) آن را از دست ميدهد ( ناگفته نماند : مجلسىّ ، رضوان اللَّه عليه ، فرمايش امير المؤمنين ، عليه السّلام ، را از كتاب نهج البلاغه در باب حكم سخن دويست و پنجاه و هشتم نقل كرده ، و در نسخ نهج البلاغه\r\nكالشّاردة ينقفها\r\nضبط شده و در اينجا\r\nيثقفها\r\nو معنى نقف أي أصاب ، و ثقف أي أدرك است ، و معنى هر دو جمله داراى يك معنى است ، و شايد يثقف مناسبتر باشد ، و اللَّه العالم ) .\r\n5 - حضرت امير المؤمنين ( عليه السّلام ) فرموده : هر گاه حديث و سخنى را ( براى ديگرى ) نقل نموده و ( گفتيد پس آن را به كسى كه براى شما نقل نموده نسبت داده و پيوسته نمائيد ( بگوئيد : اين حديث را چه كسى گفته ) پس اگر آن حديث حقّ و درست ( راست ) بوده نفع و سود آن براى شما است ، و اگر\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nدروغ بوده زيانش ( كيفر و سزاى دروغ گفتن ) براى او است ( براى كسى است كه آن حديث را براى شما نقل كرده ) .\r\n6 - در كتاب اجازات سيّد بن طاوس ( خدا از او راضى و خشنود بوده و او را از رحمت و مهربانيش بهره‌مند گرداند ) است از آنچه را كه از كتاب حسن بن محبوب به نسبت دادن و پيوسته نمودن او بيرون آورده ( نقل كرده ) است راوى و نقل‌كننده گفته : به ابى عبد اللَّه ( امام صادق ، عليه السّلام ) گفتم :\r\nحديث و سخنى را ميشنوم نميدانم شنيدن آن از تو است يا از پدرت ( چه كنم ) ؟ فرمود : آنچه ( هر حديث و سخنى ) را از من شنيدى آن را از رسول خدا ( صلّى اللَّه عليه و آله ) روايت نموده و نقل كن ( زيرا آنچه را من يا پدرم گفته و ميگويم رسول خدا فرموده است ) .\r\n7 - از ابن مختار يا از ديگرى كه آن را به آخرين راوى\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nرسانده كه او از امام نقل كرده رسيد كه آخرين راوى گفته : به ابى عبد اللَّه ( امام صادق ، عليه السّلام ) گفتم : حديث و سخنى را از شما ميشنوم و شايد من آن را آنچنان كه شنيده‌ام روايت ننموده و نقل نكنم ( چگونه است ) ؟ فرمود : اگر آن را درك كرده و دريابى ( همان معنى را كه ما در نظر داريم بيان كنى بر تو ) ضرر و زيان نميباشد ، جز اين نيست آن ( معنى را كه من خواسته‌ام تو بلفظ ديگر بگوئى ) بمنزله و پايهء تعال ( بيا ) و هلمّ ( بيا ) و أقعد ( بنشين ) و اجلس ( بنشين ) است .\r\n8 - امير المؤمنين ( عليه السّلام ) فرموده : هر گاه خبر و سخنى را شنيديد در آن تدبّر نموده و بيانديشيد انديشيدن از روى رعايت و نگهدارى و رسيدگى نه از روى دريافتن روايت و نقل نمودن ، زيرا نقل‌كنندگان علم و دانش بسياراند و نگهدارندگان آن اندك .\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nمرحوم مجلسىّ ميفرمايد : يعنى سزاوار است قصد و آهنگ شما ( از شنيدن خبر ) فهميدن و دريافتن براى عمل و بجا آوردن باشد نه بس براى نقل كردن ، پس در آن خبر دو چيز است :\r\nنخست فهميدن و دريافتن آن و اكتفاء نكردن بر لفظ آن ، و دوّم عمل به آن ( بجا آوردن آنچه از آن فهميده و دانسته شود ) .\r\n9 - از برخى اصحاب ( روايت‌كنندگان ) ما كه حديث را به ابى عبد اللَّه ( امام صادق ، عليه السّلام ) مىرساند رسيده كه آن حضرت فرموده : هر گاه معنى حديث و سخن ما را درك نموده و دريافتى پس آن را به آنچه ( لفظى ) كه خواستى آشكار ( و بيان ) كن .\r\nمرحوم مجلسىّ ميفرمايد : اعراب بمعنى إبانة و إفصاح يعنى آشكار ساختن و نيكو سخن گفتن است ، پس بدان اين خبر از خبرهائى است كه دلالت داشته و راهنما است بر جواز و روا\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nبودن نقل و بيان كردن معنى حديث را به لفظ ديگر ، و شرح گفتار در آن آنست كه هر گاه حديث گوينده عالم و داناى بحقائق و درستيهاى الفاظ و سخنها و مجازهاى آنها ( كلماتى كه در غير معنى حقيقى خود استعمال و به كار برده شود ، و آن معنى از جهتى بمعنى اصلى شباهت داشته باشد ) و منطوق و گفته شده ( ظاهر و آشكار ) آنها و مفهوم و دانسته شده ( خلاف منطوق ) آنها و قصد و آهنگ‌شده‌هاى آنها نباشد خلاف و ناسازگارى ميان علماء نيست كه براى چنين كسى نقل كردن معنى حديث جائز و روا نيست ، بلكه براى او تعيين مىشود همان لفظى را بطورى كه شنيده بيان كند ( و نقل بمعنى ننمايد ) هر گاه آن را تحقيق نموده و بر آن دانا و آگاه باشد و اگر به آن دانا نباشد بيان روايت هم براى او جائز نيست ( چه جاى اينكه نقل بمعنى نمايد ) و هر گاه عالم و داناى به آنچه گفته شد باشد گروهى از علماء گفته‌اند : براى چنين كسى هم جائز نيست مگر بيان لفظى را كه شنيده ( نه آنكه نقل بمعنى كند ) و برخى از ايشان\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nآن را جائز دانسته بس در سخن جز پيغمبر ( صلّى اللَّه عليه و آله ) و گفته : براى اينكه آن حضرت فصيحتر و زبان‌آورتر كسى بود كه ضاد را بر زبان ميراند ( ناگفته نماند : در كلمات و سخنان علماء « رحمهم اللَّه » بسيار آمده كه آن حضرت\r\nأفصح من نطق بالضّاد\r\nبوده ، و روايتى را كه آن بزرگوار ، صلّى اللَّه عليه و آله ، فرموده باشد\r\nانا أفصح من نطق بالضّاد\r\nدر كتابى نيافتم ، و ضاد حرف مستطيل و دراز است كه مخرج و جاى بيرون آمدن آن از طرف زبان به بالاى اضراس و دندانهاى آسيا است و آن از جانب چپ بيشتر از جانب راست است ، و همگان آن را از طرف زبان و ميان ثنايا و دندانهاى تيز جلو دهان كه دو در بالا و دو در پائين است بيرون مىآورند ) و در تراكيب و آميخته‌شدنهاى حديث پيغمبر اسرار و رازها و دقائق و سخنان باريكى است كه وقوف و آگاهى بر آنها بدست نميآيد مگر به همان تراكيب و دقائق آنچنان كه هست ، زيرا براى هر تركيب و آميختنى معنائى است بر حسب وصل و پيوستن و فصل و جدا ساختن و تقديم و جلو انداختن و تأخير و پس انداختن و جز آنها كه اگر آنها مراعات و نگهدارى نشود مقاصد و آهنگ‌شده‌هاى آنها\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nاز ميان ميرود ، بلكه براى هر كلمه و سخنى با آنكه با آن است خاصيّت و برگزيده‌اى است مستقلّ و آزاد مانند تخصيص و ويژه ساختن اهتمام و كوشش داشتن و جز آنها ، و همچنين الفاظ مشتركة و مترادفة و سخنانى كه هم معنى هستند ، و اگر هر يك جاى ديگر قرار گيرد معنائى كه مقصود و آهنگ شده است فوت گشته و از دست ميرود ، و از اينجا است كه پيغمبر ( صلّى اللَّه عليه و آله ) فرموده : خدا تر و تازه و نيكو گرداند بنده‌اى را كه مقاله و گفتار مرا بشنود و آن را حفظ و نگهدارى نمايد و ( آنچنان كه شنيده و نگهدارى نموده به ديگرى ) پس دهد ( آن را تغيير نداده و دگرگون نكند ) پس بسا حامل و بردارنده ( داناى به ) فقه و علم به احكام شرعيّه كه خود فقيه و داناى به آن احكام نيست ، و بسا كسى كه حامل فقه است براى كسى كه او افقه و داناتر از او است به احكام شرعيّه . و بس است اين حديث كه شاهد و گواه صدق\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nو راستى آنچه بيان شد باشد ، و بيشتر اصحاب و علماء نقل بمعنى را با بدست آمدن شرائط نامبرده جائز و روا دانسته‌اند مطلقا يعنى خواه سخن حضرت رسول اللَّه ( صلّى اللَّه عليه و آله ) باشد خواه سخنان ائمّهء معصومين ، و گفته‌اند : آنچه شما ذكر نموده و ياد آورى كرديد بيرون از بحث و گفتگو است ، زيرا جز اين نيست كه ما نقل بمعنى را جائز و روا دانستيم براى كسى كه الفاظ را بفهمد و دريابد و خواصّ و آنچه را كه مخصوص و ويژهء آن الفاظ است و مقاصد و آهنگهاى آنها را بشناسد ، و عدم اختلال و درهم و برهم نشدن مقصود به آن الفاظ را در آنچه بيان مىكند بداند ، و محقّقا همهء علماء پيشين و دانشمندانى كه پس از آنان آمده‌اند نقل روايت را بمعنى جائز و روا دانسته‌اند هر گاه ببيان خود معنى قطع و باور نمايد ، زيرا از آنچه معلوم و دانسته شده آنست كه اصحاب پيغمبر و ائمّه ( عليهم السّلام )\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nهنگام شنيدن احاديث آنها را نمينوشتند ، و از روى عادت و روش بعيد و دور بلكه محال است و نميشود كه آنان همهء الفاظ را آنچنان كه يك بار شنيده‌اند حفظ نموده و از بر كرده باشند ، بويژه احاديث دراز با كشش روزگارها ، و از اين رو بسيار است كه يك معنى به الفاظ گوناگون از ايشان روايت و بيان شده و آن را بر آنان انكار نكرده و پذيرفته‌اند ، و در اين سخن شبهه و پوشيدگى باقى و بجا نيست براى كسى كه در اخبار تتبّع و جستجو نمايد . و نيز بر آن سخن دلالت و راهنمائى دارد آنچه كلينىّ روايت نموده كه محمّد بن مسلم گفته : به ابى عبد اللَّه ( امام صادق عليه السّلام ) گفتم : حديث و سخنى را از تو ميشنوم و ( بر آن ) ميافزايم و ( از آن ) ميكاهم ( چگونه است ) ؟ حضرت فرمود : اگر تو معانى آن را اراده نموده و خواسته‌اى باكى نيست و ضرر و زيان ندارد . و نيز كلينىّ ( در اصول كافى در باب رواية الكتب و الحديث ) روايت نموده كه داود بن فرقد گفته : به ابى عبد اللَّه ( امام صادق ، عليه السّلام ) گفتم : من سخنى را از تو ميشنوم\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nو ميخواهم آن را آنچنان كه از تو شنيده روايت نموده و نقل نمايم پس آن نميآيد ( آنچنان كه شنيده‌ام نميتوانم بازگو كنم ) حضرت فرمود : قصد دارى آن حديث را چنان كه شنيده‌اى نقل نكنى ؟\r\nگفتم : نه ، فرمود : معانى را اراده نموده و خواسته‌اى ؟ گفتم :\r\nآرى ، فرمود : پس ( اگر افزوده و كاهيده در الفاظ آن حديث روى دهد ) باكى نيست . آرى شكّ و دو دلى نميباشد در اينكه روايت و نقل حديث در هر حال بلفظ خود آن سزاوارتر است بويژه در اين روزگارها براى بعد و دورى عهد و پيمان و وصيّت و سفارش و فوت و درگذشتن قرائن و آنچه كه دلالت بر مراد و مقصود دارد و تغيّر و دگرگون شدن مصطلحات و سخنانى كه در زبان گروهى متداول بوده و فرا گرفته شده .\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nو كلينىّ روايت نموده كه ابى بصير گفته : به ابى عبد اللَّه ( امام صادق ، عليه السّلام ) گفتم : گفتار خداى كه بزرگ است مدح و ستايش او :  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ  ( سوره 39 آيه 18 يعنى ) آن بندگانى كه سخن ( توحيد و شرك و حقّ و باطل ) را ( از مردم ) ميشنوند پس نيكوتر آن سخن ( توحيد و حقّ و درستى ) را پيروى ميكنند ، تفسيرش چيست ؟ فرمود :\r\nآن مردى است كه حديثى را ميشنود پس آن را آنچنان كه شنيده ( براى ديگرى ) نقل مينمايد ، و در آن ( چيزى ) نميافزايد و از آن ( چيزى ) نميكاهد .\r\nو برخى از ايشان ( علماء و دانشمندان در اين باره ) مبالغه نموده ( بسيار كوشيده و گفته : تغيير دادن قال النّبيّ يعنى پيغمبر ( صلى اللَّه عليه و آله ) فرمود را به قال رسول اللَّه يعنى فرستادهء خدا فرمود و نه عكس آن يعنى قال رسول اللَّه را به قال النّبىّ جائز و روا نيست ، و آن سخنى است با مشقّت و رنج و فساد و تباهى آشكار بدون ثمره ( و نفع و سود ) .\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nدنبالهء سخنان گذشته و پيوستهء به آنها اينست : برخى از فضلاء و كسانى كه در علم و دانش از ديگران برتراند گفته :\r\nنقل بمعنى را در غير مصنّفات و نوشته‌شده‌ها ( كتابها ) جائز و روا دانسته‌اند ، امّا در مصنّفات بيشتر اصحاب و علماء و دانشمندان گفته‌اند : حكايت و نقل آن بمعنى و تغيير دادن چيزى از آنها بنا بر آنچه متعارف و شناخته شده جائز و روا نيست .\r\n10 - از جعفر ( امام ششم حضرت صادق ) از پدرش ( امام پنجم حضرت باقر ) از علىّ ( امير المؤمنين ، صلوات اللَّه عليهم ) رسيده كه آن حضرت فرموده : وقوف و درنگ هنگام شبهه و پوشيدگى ( حلال به حرام و حقّ بباطل ) بهتر است از انداختن خود را با مشقّت و سختى در تباهى و نابودى ، و ترك و رها نمودن ( نگفتن ) تو حديث و سخنى را كه آن را ( از ديگرى ) روايت نكرده‌اى بهتر است از روايت و بيان كردنت حديثى را كه آن را حفظ و نگهدارى ننموده‌اى ( آنچنان كه بوده است بيان نكرده‌اى )\r\n\r\n","description":"","footnote":"","page_name":" 281 ","page_number":283},
  {"content":"\r\n\r\nمحقّقا در هر حقّ و درستى حقيقت و اصل و پايه‌اى است ، و در هر صواب و راست و درستى نور و روشنائى است ، پس آنچه با كتاب خدا ( قرآن عظيم ) موافق و سازگار است آن را فرا گيريد ( بپذيريد ) و آنچه مخالف و ناسازگار كتاب خدا است آن را رها كنيد .\r\n\r\n","description":"","footnote":"","page_name":" 282 ","page_number":284},
  {"content":"\r\n\r\n\r\n( 27 ) در بارهء اينكه براى هر چيزى حدّ و مرزى است ( كه خداى تعالى آن را تعيين نموده ) و چيزى نيست مگر آنكه ( آيه‌اى از ) كتاب ( قرآن عظيم ) يا ( سخنى از ) سنّت ( طريقه و روش پيغمبر اكرم ) در بارهء آن رسيده است ، و علم و دانش همهء آن نزد امام ( خليفه و جانشين حقيقى و راستى خاتم الأنبياء ، صلّى اللَّه عليه و آله ) است :\r\n1 - از يقطينىّ رسيده كه خبر را مىرساند به ابى عبد اللَّه ( امام صادق ، عليه السّلام ) كه آن حضرت فرموده : خدا اباء داشته و نمىپسندد كه چيزها را جارى و برقرار گرداند مگر\r\n\r\n","description":"","footnote":"","page_name":" 283 ","page_number":285},
  {"content":"\r\n\r\nبوسيلهء اسباب و دست آويزها ، پس براى هر چيزى سببى قرار داد ، و براى هر سببى شرح و بيان و آشكار ساختنى ، و براى هر شرح و بيانى مفتاح و كليدى و براى هر مفتاحى علم و دانشى ، و براى هر علمى باب گويائى ، هر كه آن باب گويا را بشناسد خدا را شناخته ، و كسى كه آن را انكار كرده و نپذيرد خدا را انكار نموده ، آن باب گويا رسول خدا ( صلّى اللَّه عليه و آله ) و ما ( آل محمّد ، صلوات اللَّه عليهم ) هستيم .\r\n2 - از ابى عبد اللَّه ( امام صادق ، عليه السّلام ) رسيده كه آن حضرت فرموده : چيزى نيست مگر آنكه براى آن حدّ و مرزى است مانند حدود و مرزهاى اين خانهء من ، پس آنچه در طريق و راه است از راه بوده ، و آنچه در خانه است از خانه مىباشد .\r\n\r\n","description":"","footnote":"","page_name":" 284 ","page_number":286},
  {"content":"\r\n\r\n3 - از ابى لبيد بحرانىّ ( كه رجال نويسان ابى لبيد هجرىّ ضبط كرده‌اند ، و نام و حال او نزد ايشان مجهول و نامعلوم است ) از ابى جعفر ( امام باقر ، عليه السّلام ) رسيده :\r\nمردى در مكّه نزد آن حضرت آمده به آن بزرگوار گفت : اى محمّد بن علىّ توئى آنكه گمان دارى كه نيست چيزى مگر آنكه براى آن حدّ و مرزى است ( كه نبايد از آن تجاوز نمود و گذشت ) ؟\r\nحضرت ابو جعفر ( امام باقر ، عليه السّلام ) فرمود : آرى من ميگويم : محقّقا نيست چيزى كه خدا آفريده خواه كوچك باشد و خواه بزرگ مگر آنكه خدا براى آن حدّ و مرزى قرار داده كه هر گاه آن چيز از آن حدّ و مرز تجاوز داده شود و آن را از آن بگذرانند محقّقا در آن از حدّ و مرز خدا تجاوز نموده و گذشته ، آن مرد گفت : پس حدّ و مرز اين خوان طعام و خوردنيت چيست ؟\r\nحضرت فرمود : هنگامى كه بر زمين نهاده مىشود نام خدا را ياد كن ، و هنگامى كه برداشته مىشود خدا را حمد و سپاس نما ، و آنچه ( خرده‌ريزه‌اى ) را كه زير آن ( خوان ) است ميخورى ،\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nآن مرد گفت : حد اين كوزه‌ات چيست ؟ حضرت فرمود : از جاى دسته و از جاى شكسته‌شدهء آن نياشام ، زيرا آن جاى نشستن شيطان و ديو سركش است ، و هر گاه آن كوزه را بر دهانت نهادى نام خدا را ياد كن ، و هر گاه آن را از دهانت برداشتى خدا را حمد و سپاس كن ، و در آن آشاميدن سه نفس بكش ، زيرا يك نفس ( آشاميدن ) كراهت داشته شده و پسنديده نيست .\r\n\r\n","description":"","footnote":"","page_name":" 286 ","page_number":288},
  {"content":"\r\n\r\n\r\n( 28 ) در بارهء اينكه اصول و پايه‌هاى علم و دانش نزد ايشان ( ائمّهء طاهرين ، عليهم السّلام ) است و چيزى را از روى رأى و انديشه و قياس و سنجيدن دو چيز با هم نميگويند ، بلكه همهء علوم و دانشها را از پيغمبر ( صلّى اللَّه عليه و آله ) به ارث برده‌اند ، و آنان بر اسرار و رازها و پوشيده‌هاى خدا امناء و درستكاران‌اند :\r\n1 - از ابى جعفر ( امام باقر ، عليه السّلام ) رسيده كه فرموده : اگر ما ( آل محمد ، صلوات اللَّه عليهم ) از روى رأى\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nو انديشه ( از پيش خود ) مان حديث و سخنى ميگفتيم گمراه ميشديم چنان كه كسانى كه پيش از ما بودند گمراه شدند ، و ليكن ما حديث ميگوئيم از روى برهان و دليل آشكار از جانب پروردگارمان كه آن برهان و دليل را براى پيغمبرش ( صلّى اللَّه عليه و آله ) بيان كرده و آن حضرت براى ما بيان نموده است .\r\n2 - از ابى جعفر ( امام محمّد باقر ، عليه السّلام ) رسيده كه فرموده : رسول خدا ( صلّى اللَّه عليه و آله ) در بيمارى كه در آن از دنيا رفت علىّ ( عليه السّلام ) را ( نزد خود ) خواند و فرمود : اى علىّ نزديك من بيا تا سرّ و راز خود را با تو در ميان نهم و بگويم آن رازى را كه خدا با من در ميان نهاد و فرمود ، و تو را امين و درستكار گردانم بر آنچه خدا مرا بر آن امين و درستكار گردانيد ، و رسول خدا ( صلّى اللَّه عليه و آله ) با علىّ\r\n\r\n","description":"","footnote":"","page_name":" 288 ","page_number":290},
  {"content":"\r\n\r\n( عليه السّلام ) و علىّ ( عليه السّلام ) با حسن ( عليه السّلام ) و حسن ( عليه السّلام ) با حسين ( عليه السّلام ) و حسين ( عليه السّلام ) با پدرم ( عليه السّلام ) و پدرم ( عليه السّلام ) با من چنين كرد ( رحمت و درودهاى خدا بر همهء ايشان باد ) .\r\n3 - از سورة بن كليب رسيده كه گفته : به ابى عبد اللَّه ( امام صادق ، عليه السّلام ) گفتم : امام و پيشوا به چه چيز فتوى و حكم ميدهد ؟ فرمود : بكتاب ( قرآن عظيم ) گفتم : آنچه در كتاب نيست ؟ فرمود : بسنّت ( طريقه و روش و گفتار پيغمبر ، صلّى اللَّه عليه و آله ) گفتم : پس آنچه در كتاب و سنّت نبوده ( بچه چيز فتوى و حكم ميدهد ) ؟ فرمود : چيزى نيست مگر آنكه در كتاب و سنّت است ، سورة بن كليب گفته : ( اين سخن را ) تكرار كرده يك بار يا دو بار گفتم ، آن حضرت فرمود : ( امام\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nاز جانب خداى تعالى ) راهنمائى و توفيق داده و كمك مىشود ( و از كتاب و سنّت حكم ميدهد ) و آنچه را تو گمان ميكنى ( كه از پيش خود و برأى و انديشه‌اش حكم ميدهد ) پس نه ( چنين نميباشد ) .\r\n4 - از جابر رسيده كه گفته : به ابى جعفر ( امام محمّد باقر ، عليه السّلام ) گفتم : هر گاه حديث و سخنى را براى من بيان ميكنى آن را برايم نسبت داده و ربط و پيوستگيش را بيان كن ( بفرما حديث را از كى نقل ميفرمائى ) حضرت فرمود : پدرم به من حديث و سخن فرمود از جانب جدم رسول خدا ( صلوات اللَّه عليهم ) از جبرئيل ( عليه السّلام ) از جانب خداى توانا و بزرگ ، و هر چه به تو حديث ميگويم به اين اسناد و نسبت دادن است .\r\n\r\n","description":"","footnote":"","page_name":" 290 ","page_number":292},
  {"content":"\r\n\r\n\r\n( 29 ) در بارهء اينكه هر علم و دانش حقّ و درست كه در دستهاى مردم است از اهل بيت ( عليهم السّلام ) بايشان رسيده است :\r\n1 - از يحيى بن عبد اللَّه بن حسن رسيده كه گفته : شنيدم جعفر بن محمّد ( امام ششم فرزند امام پنجم ، عليهما السّلام ) در حالى كه مردمى از اهل كوفه نزد آن حضرت بودند ميفرمود :\r\nشگفتا از مردمى كه ميگويند : همهء علم و دانششان را از رسول خدا ( صلّى اللَّه عليه و آله ) فرا گرفته‌اند و به آن عمل و رفتار\r\n\r\n","description":"","footnote":"","page_name":" 291 ","page_number":293},
  {"content":"\r\n\r\nنموده و هدايت و راهنمائى يافته‌اند ، و مىبينند ( گمان دارند ) ما اهل بيت ( آل محمّد ، صلّى اللَّه عليه و آله ) علم آن حضرت را فرا نگرفته و به آن بزرگوار هدايت و راهنمائى نيافته‌ايم در حالى كه ما اهل و كسان و ذرّيّه و فرزند او هستيم ، در منازل و خانه‌هاى ما وحى و پيغام خداى تعالى بپيغمبرش فرود آمده و از نزد ما علم بسوى مردم خارج شده و بيرون رفته ، آيا ايشان را ميبينى دانا بوده و راه يافته‌اند و ما نادان بوده و گمراهيم ، محقّقا اين محال و ناشدنى است .\r\n\r\n","description":"","footnote":"","page_name":" 292 ","page_number":294},
  {"content":"\r\n\r\n\r\n( 30 ) در بارهء اينكه حجّت و راهنما كامل و تمام و درست شده و محجّت و وسط و ميان راه ( راه راست ) آشكار گشته است :\r\n1 - امير المؤمنين ( عليه السّلام ) در يكى از خطبه‌ها و سخنرانيهاى خود ( خطبهء 175 كتاب نهج البلاغه ) فرموده : از گفتار خدا ( در قرآن عظيم در بارهء دنيا و آخرت ) سود ببريد ( كه بهترين سودها است ) و از پندهاى خدا ( به زبان پيغمبر اكرم ) بهره گيريد ( تا رستگار شويد ) و اندرز خدا را بپذيريد ( تا از سختيهاى عذاب برهيد ) زيرا خدا بدليلهائى كه ( بر همه )\r\n\r\n","description":"","footnote":"","page_name":" 293 ","page_number":295},
  {"content":"\r\n\r\nهويدا است جاى عذر و بهانه براى ( عذاب نمودن گناهكاران ) شما باقى و بجا نگذاشته ( كه بگوئيد : چرا ما را عذاب ميكنى در حالى كه ما نميدانستيم ) و حجّت و دليل و راهنما را بر شما تمام و كامل گردانيده ( قرآن مجيد را فرو فرستاده و پيغمبر اكرم را راهنماى جنّ و انس قرار داده و خير و شرّ و نيكى و بدى را بهمگان نشان داده ) و از اعمال و كارها آنچه را دوست داشته و آنچه را بد دانسته ( در قرآن كريم و سنّت پيغمبر اكرم ) براى شما بيان فرموده تا دوست داشتهء او را پيروى و از آنچه را بد دانسته دورى نمائيد .\r\n2 - از پسر ابى عمير رسيده از كسى كه شنيده كه ابا عبد اللَّه ( امام صادق ، عليه السّلام ، اين اشعار را ) بسيار مىفرمود :\r\nعلم و دانش محجّه و ميان راه ( راه راست ) براى خواهان آن واضح و آشكار است و مىبينم دلها را از وسط راه در كورى است و هر آينه عجب و شگفت دارم براى هلاك و تباه‌شونده در حالى كه نجات و رهائى او ( از عذاب و سختى دنيا و آخرت ) موجود بوده و در دسترس است ، و هر آينه عجب و شگفت دارم\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nبراى كسى كه ( از عذاب و گرفتارى ) نجات و رهائى يافته .\r\nمرحوم مجلسىّ ميفرمايد : شگفت از هلاك و تباهى براى بسيارى اسباب و انگيزه‌هاى هدايت و راهنمائى و آشكار بودن حجّت و دليل است ، و شگفت از نجات و رهائى ( از عذاب و سختيها ) براى كمى آن نجات و بسيارى هلاك‌شوندگان است ، و هر چه كه نادر و كمياب است از چيزهائى است كه از آن بشگفت مىآيند .\r\n\r\n","description":"","footnote":"","page_name":" 295 ","page_number":297},
  {"content":"\r\n . \r\n","description":"","footnote":"","page_name":" 296 ","page_number":298},
  {"content":"\r\n\r\n\r\n( 31 ) در بارهء اينكه حديث و سخن ايشان ( أئمّهء معصومين ، عليهم السّلام ) دشوار است و دشوار گرديده ، و كلام و سخنشان داراى معانى بسيار است ، و در بارهء فضل و برترى تدبّر و انديشيدن در اخبار آنان ( عليهم السّلام ) و تسليم و فرمان بردن براى ايشان ، و نهى و بازداشتن از بازگردانيدن و نپذيرفتن اخبارشان :\r\n1 - از ابراهيم كرخىّ ( بغدادىّ ) از ابى عبد اللَّه ( امام صادق ، عليه السّلام ) رسيده كه آن حضرت فرموده : يك حديث\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nو سخنى ( از ما آل محمّد ، صلوات اللَّه عليهم ) را بدانى بهتر است از هزار ( حديث ) كه آن را ( ندانسته و آگاه نشده ) روايت نموده و نقل نمائى ، و مردى ( كسى ) از شما فقيه و داناى به احكام شرعيه نميباشد تا اينكه مفهوم و دانسته‌شده‌هاى سخن ما را بشناسد ، و محقّقا يك سخن از سخن ما بهفتاد معنى باز ميگردد ( داراى معانى بسيار است ) و از همهء آنها براى ما مخرج و جاى بيرون آمدن است ( در بيان آن معانى باز نميمانيم ) .\r\nمرحوم مجلسىّ ميفرمايد : شايد مقصود چيزى ( اخبارى ) است كه از روى تقيّه ( پرهيز از بيان حقّ ) و تورية ( چيزى را پنهان نمودن و جور ديگر وانمودن ) از ايشان صادر شده ، و احكام و فرمانهائى كه از آنان صادر مىشود براى خصوص و ويژهء كسى است براى خصوصيتى كه در غير او جارى نميگردد پس از اين رو گمان برده مىشود ميان اخبارشان مخالفت و ناسازگارى است .\r\n2 - از حضرت رضا ( عليه السّلام ) رسيده كه فرموده :\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nهر كه متشابه قرآن ( لفظى كه معنى آن واضح و هويدا نيست و شبيه و مانند ديگرى است ) را به محكم آن ( لفظى كه در معنى آن اشتباه و دودلى نميباشد و آن محكم و استوار است ) باز گرداند ( از محكم پيروى نمايد ) به راه راست هدايت و راهنمائى شده است ، پس از آن آن حضرت ( عليه السّلام ) فرمود : محقّقا در اخبار ما متشابه است مانند متشابه قرآن ، و محكم است مانند محكم قرآن ، پس متشابه آن اخبار را به محكم آنها بازگردانيد ( از محكم آنها پيروى نمائيد ) و از متشابه آنها بدون محكم آنها پيروى نكنيد كه گمراه ميشويد .\r\n3 - از ابى جعفر ( امام محمّد باقر ) يا از ابى عبد اللَّه ( امام صادق ، عليهما السّلام ) رسيده كه فرموده : حديث و سخنى را كه كسى براى شما آورده ( بيان مىكند آن را ) تكذيب نكرده و دروغ ندانيد ، زيرا شما نميدانيد شايد آن حديث حقّ و درست\r\n\r\n","description":"","footnote":"","page_name":" 299 ","page_number":301},
  {"content":"\r\n\r\nباشد ( و شما آن را دروغ دانسته‌ايد ) پس خدا را در بالاى عرش و تخت او ( خدائى كه بهر چيز احاطه داشته و آن را فرا گرفته و از آن آگاه است ) تكذيب ميكنيد .\r\n4 - از علىّ ( ابن سويد ) سائىّ از ابى الحسن ( موسى بن جعفر امام هفتم ، عليه السّلام ) رسيده كه آن حضرت در رساله و نامه‌اى به علىّ سائىّ نوشته : و براى آنچه ( حديث و سخنى كه ) از ما به تو رسيده يا نسبت داده شده بسوى ما نگو : اين باطل و نادرست است و اگر چه تو خلاف و جز آن را بشناسى ، زيرا تو نميدانى براى چه ما ( آن را ) گفته‌ايم و بر كدام قصد و آهنگ و حال و چگونگى بوده است .\r\n5 - از سفيان پسر سمط رسيده كه گفته : بابى عبد اللَّه ( امام صادق ، عليه السّلام ) گفتم : فداء و سربهاى تو شوم هر آينه مردى از نزد تو پيش ما مىآيد پس از جانب تو ما را به چيز بزرگ خبر داده و آگاه ميسازد و سينه ( دلهاى ) ما از آن تنگ ميگردد تا اينكه او را تكذيب نموده و دروغگو دانيم ، سفيان\r\n\r\n","description":"","footnote":"","page_name":" 300 ","page_number":302},
  {"content":"\r\n\r\nگفته : پس ابو عبد اللَّه فرمود : آيا از جانب من براى شما حديث بيان نميكند ؟ گفتم : آرى از جانب شما حديث ميگويد ، فرمود :\r\nپس ( كسى كه از جانب من براى شما حديث نقل مينمايد و تو ميگوئى او از جانب من چيز بزرگى را ميگويد كه باور كردنى نيست آيا ) ميگويد : شب روز است و روز شب ؟ سفيان گفته : به آن حضرت گفتم : نه ، سفيان گفته : آن حضرت فرمود : آن حديث را بسوى ما باز گردان ( و تكذيب مكن ) زيرا اگر تو ( آن را ) تكذيب نموده و دروغ دانى ما را تكذيب نموده‌اى .\r\n6 - حضرت ابو جعفر ( امام محمّد باقر ، عليه السّلام ) فرموده : رسول خدا ( صلّى اللَّه عليه و آله ) فرموده : محقّقا حديث و سخن آل محمّد ( : ائمّهء معصومين ، صلوات اللَّه عليهم ) دشوار است و دشوار گرديده ، به آن ايمان نياورده و نميگرود مگر\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nفرشته‌اى كه نزد خداى تعالى قرب و منزلت يافته يا پيغمبر فرستاده‌شدهء ( از نزد خدا ، پيغمبر بر همهء مردم ) يا بنده‌اى كه خدا دل او را براى ايمان ( حقيقى ) امتحان و آزمايش نموده ، پس آنچه بر شما وارد شده و ميرسد از حديث و سخن آل محمّد ( صلوات اللَّه عليهم ) و دلهاتان براى آن نرم و با آرامش است ( از شنيدن آن سرگردان نميشويد ) و آن را شناختيد ( درك نموده و دريافتيد ) قبول كرده و بپذيريد ، و آنچه ( حديثى را كه ) دلهاتان رميده و نمىپسندد و آن را انكار نموده و نپذيرفتيد پس ( در بارهء آن سخن ناروا نگوئيد ، بلكه ) آن را به خدا و رسول و عالم و دانائى از آل محمّد ( امامى از ائمّهء معصومين ، عليهم السّلام ) باز گردانيد ( بگوئيد : خدا و رسول و اوصياء آن حضرت معنى آن را ميدانند ) و جز اين نيست هلاك و تباه‌شونده كسى است كه چيزى از آن حديث را برايش بازگو كنند و او تحمّل و بردبارى آن را نداشته ( معنى آن را در نيابد ) پس بگويد . به خدا سوگند اين چيزى نيست ( راست و درست نميباشد ) و انكار و\r\n\r\n","description":"","footnote":"","page_name":" 302 ","page_number":304},
  {"content":"\r\n\r\nنپذيرفتن همان كفر و نگرويدن ( بايشان ) است .\r\n7 - از ( اسحاق پسر يحيى ) كاهلىّ ( كوفىّ ) از حضرت ابى عبد اللَّه ( امام صادق ، عليه السّلام ) رسيده كه آن حضرت اين آيه را تلاوت نموده و خواند ( سوره 4 آيه 65 ) :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  يعنى چنين نيست ( كه گمان ميكنند مردم ايمان آورده‌اند در حالى كه خلاف حكم و فرمان رسول خدا ، صلّى اللَّه عليه و آله ، رفتار مينمايند ) سوگند بپروردگارت ( مردم به تو ) ايمان ( حقيقى ) نمىآورند تا تو را حاكم و فرمانروا سازند در آنچه ميانشان اختلاف و گفتگو است ، آنگاه بايد هيچ گونه دلتنگى نداشته باشند از آنچه ( در آن ) حكم كرده‌اى ، و ( حكم و فرمان تو را ) فرمان برند فرمانبردنى ( كه آشكار و نهان آن يكسان باشد ) . پس فرمود : اگر قوم و گروهى خدا را عبادت و پرستش نمايند ( نماز بخوانند ، زكات بدهند ، ماه رمضان روزه بگيرند و بحجّ خانهء خدا روند ) و او را يكتا بدانند ( چيزى و كسى را شريك و انباز او ندانند ) پس از آن\r\n\r\n","description":"","footnote":"","page_name":" 303 ","page_number":305},
  {"content":"\r\n\r\nبراى چيزى كه رسول خدا ( صلّى اللَّه عليه و آله ) بجا آورده ( فرمان داده ) بگويند : كاش چنان و چنين كرده بود ( بهتر آنست كه آن را بجا نياورده بود ) يا آن ( سخن ) را در خودشان بيابند ( در فكر و انديشه‌شان بگذرانند ) بوسيلهء آن گفتار و انديشه مشرك بوده و براى خدا شريك و انباز قرار داده‌اند ، پس از آن فرمود ( اين آيه را دوباره خواند ) :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  . فرمود : آن تسليم و فرمانبرى ( در آيه كه فرموده :  وَ يُسَلِّمُوا تَسْلِيماً  تسليم و فرمانبرى در كارها است .\r\nمرحوم مجلسىّ ميفرمايد : لو در فرمايش امام ( عليه السّلام ) لو صنع براى تمنى و آرزو است .\r\n8 - ( در خطبه دويست و سى و يكم كتاب مكرّم نهج البلاغه است ) امير المؤمنين ( عليه السّلام ) فرموده : كار ما ( معرفت و شناسائى كار ما بسيار ) دشوار است و دشوار گرديده كه بر نميدارد و زير بار آن نميرود مگر بندهء با ايمان و گرويدنى كه خدا دل\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nاو را براى ايمان امتحان و آزمايش نموده ( آن را شايستهء قبول ايمان دانسته ) باشد ، و حديث و گفتار ما را نگاه نميدارد مگر سينه‌ها ( دلها ) ى امانت و سپرده‌پذير و خردهاى پابرجا .\r\n9 - پيغمبر ( صلّى اللَّه عليه و آله ) فرموده : هر كه حديث و سخنى را كه از من به او برسد ردّ نموده و بازگرداند من روز رستخيز دشمن او هستم ( از شفاعت و ميانجيگرى من بهره‌مند نميشود ) پس هر گاه حديث و سخنى از من بشما برسد كه ( آن را ) نميشناسيد ( معنى آن را درك ننموده و در نمىيابيد آن را رد نكرده و باز نگردانيد ، بلكه ) شما علماء و دانايان بگوئيد :\r\nاللَّه اعلم يعنى خدادانتر است .\r\n\r\n","description":"","footnote":"","page_name":" 305 ","page_number":307},
  {"content":"\r\n . \r\n","description":"","footnote":"","page_name":" 306 ","page_number":308},
  {"content":"\r\n\r\n\r\n( 32 ) در بارهء سبب و دستاويزى كه ائمّه ( : اوصياء پيغمبر اكرم ، عليهم السّلام ) براى آن برخى از علوم و دانستنيها و احكام و فرمانهاى خدا و رسول را ( از مردم ) پنهان نمودند ( آنها را بيان نكردند ) :\r\n1 - از منصور بن حازم رسيده كه گفته : ابو عبد اللَّه ( امام صادق ، عليه السّلام ) فرموده : كسى را ( كه امين و درستكار باشد ) نمييابم كه براى او حديث و سخن بگويم ، و اگر من براى مردى از شما حديث و سخنى را بگويم و او از مدينه بيرون نرود تا اينكه همان حديث را براى من ( بدون آنكه چيزى بر آن بيافزايند و\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nيا از آن بكاهند ) بياورند ( و بگويند : تو اين حديث را گفته‌اى ؟\r\nمن براى اينكه فساد و تباهكارى روى ندهد ) ميگويم : آن را نگفته‌ام .\r\n2 - از كرّام خثعمىّ ، از ابى عبد اللَّه ( حضرت صادق ، عليه السّلام ) رسيده كه آن حضرت فرموده : آگاه باشيد به خدا سوگند اگر بر دهانهاى شما بندهائى بود ( كه آنها را مىبستند يعنى توانائى داشتيد كه احاديث ما را هر جا كه صلاح و شايسته نيست نگوئيد تا فتنه و تباهكارى روى نياورد ) هر آينه آنچه را براى هر مردمى ( كسى ) از شما است بيان ميكردم ، به خدا سوگند اگر پرهيزكارانى مييافتم هر آينه سخن ميگفتم ، و خدا كسى است كه از او كمك و يارى خواهند .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\n\r\n( 33 ) در بارهء آنچه عامّه ( اهل سنّت ) از احاديث پيغمبر ( صلّى اللَّه عليه و آله ) روايت و نقل مينمايند ، و اينكه صحيح و درست از آنچه نقل ميكنند نزد ايشان ( ائمّه معصومين ، عليهم السّلام ) است ، و در بارهء نهى و بازداشتن از رجوع و بازگشتن به احاديث مخالفين و ناسازگاران و در آن است يادآورى از بسيار دروغگويان :\r\n1 - از محمّد بن مسلم ، از ابى جعفر ( امام محمّد باقر ، عليه السّلام ) رسيده كه گفته : شنيدم آن حضرت ميفرمود :\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nرسول خدا ( صلّى اللَّه عليه و آله ) در ميان مردم وادار نمودشان كه بمطلوب و خواسته‌شان ( علوم و دانشها و سعادت و نيكبختيها ) برسند و وادار نمود و وادار نمود كه بخواسته‌شان برسند ، و ما خانوادهء آن حضرت معاقل و پناههاى علم و دانشيم ( در هر كارى كه مردم واماندند و ندانستند بايد بما پناه برده روى آورند ) و درهاى حكمتها و راستيها و درستيهاايم ( حقّ و راستى و درستى هر چيز را از ما ميبايست بپرسند ) و روشنى هر چيز ميباشيم ( بوسيلهء ما هر چيز در هم پيچيده و نامعلوم و نادانسته شده‌اى آشكار شده و دانسته مىشود ، نه از آنچه در دست مردم است ) .\r\nمرحوم مجلسىّ ميفرمايد :\r\nأنال\r\nيعنى رسول خدا در ميان مردم علوم و دانشهاى بسيار بخشيد و فائده و سود رسانيد ، ولى نزد خانوادهء آن حضرت معيار و اندازهء آن است ، و فصل و جدائى ميان آنچه حقّ و راست يا افتراء و دروغ بستن است ، و نزد ايشان ( ائمّهء معصومين ) تفسير و بيان و آشكار ساختن\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nآنچه را كه رسول خدا ( صلّى اللَّه عليه و آله ) فرموده مىباشد ، پس آنچه در دستهاى مردم است سود ندهد مگر برجوع و بازگشت به آنان ( تحيت و درودهاى خدا بر ايشان باد ) .\r\n2 - از هارون ابن خارجة رسيده كه گفته : به حضرت ابى عبد اللَّه ( امام صادق ، عليه السّلام ) گفتم : ما ( شيعه و پيروان شما ) نزد مخالفين و ناسازگاران ( دشمنانتان ) ميرويم و از آنان حديث و سخن كه حجّت و دليل ما است بر ايشان ميشنويم ( شايسته است چنين كارى را انجام دهيم ) ؟ حضرت فرمود : نزد اينان نرو و ( سخنى ) از آنها نشنو خدا ايشان را لعن كرده و از رحمت و مهربانيش دور گرداند و لعن نموده ملّتها و كيشهاى آنها را كه براى خدا شريك قرار ميدهند .\r\n3 - از ابن سنان رسيده كه گفته : ابو عبد اللَّه ( حضرت صادق ، عليه السّلام ) فرموده : ما خانوادهء ( رسول خدا )\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nراستگويانى هستيم كه از بسيار دروغگو كه بر ما دروغ مىبندد و بدروغگوئيش بر ما صدق و راستى ما را نزد مردم بدور ميافكند خالى و تهى نيستيم ( با هر يك از ما بسيار دروغگوئى بوده و هست ، از آنان بپرهيزيد ) رسول خدا ( صلّى اللَّه عليه و آله ) در سخن گفتن راستگوترين مردم بود و مسيلمة ( كذّاب كه در زمان آن حضرت ادّعاء پيغمبرى نمود ) بر او دروغ مىبست ، و امير المؤمنين ( عليه السّلام ) پس از رسول خدا ( صلّى اللَّه عليه و آله ) راستگوترين كسانى بود كه خدا آفريده ، و آنكه دروغ بر آن حضرت مىبست و بجا مىآورد در دروغ بودن راستگوئى او بدروغى كه بر او مىبست عبد اللَّه بن سبا بود كه خدا او را لعنت نموده و از رحمت خود دورش گرداند ، و حضرت ابا عبد اللَّه حسين بن على ( عليه السّلام ) به ( پيروان ) مختار ( ابن ابى\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nعبيدة ثقفيّ كه امامت و پيشوائى محمّد بن علىّ بن ابى طالب مشهور به ابن الحنفيّه را باور داشتند ) مبتلى و گرفتار بود ، پس از آن حضرت ابو عبد اللَّه ( امام صادق ، عليه السّلام ) حارث شامىّ و بنان را يادآورى نموده و فرمود : حارث و بنان بر علىّ بن الحسين ( عليهما السّلام ) دروغ ميگفتند ، پس از آن مغيرة بن سعيد و بزيعا و سرىّ و ابا الخطاب و معمّر و بشار اشعرىّ ( كه صحيح و درست آن بشار شعيرىّ است ) و حمزهء بربرىّ و صائد نهدىّ را يادآورى كرده فرمود : خدا آنان را لعنت نموده و از رحمت و مهربانيش دورشان گرداند ، ما ( خانوادهء پيغمبر اكرم ) از كذّاب و بسيار دروغگو كه بر ما دروغ مىبندد ، يا از آنكه رأى و انديشه‌اش سست و ناتوان است خالى و تهى نيستيم ، خدا ما را از شدّت و سختى هر كذّاب و بسيار دروغگو كفايت نموده و بس باشد ( ما را از شرّ و بدى آنان حفظ كرده و نگهدارمان باشد ) و سوزش آهن را بايشان بچشاند ( اينان را بكشد و به كيفرشان برساند . ناگفته نماند : يكى از فضلاء عصر ما « وفّقه اللَّه بتوفيقاته « كتابى نوشته و در آن دليلهاى محكم و استوار آورده باينكه عبد اللَّه بن سبا اسطورة و افسانه است و چنين كسى نبوده\r\n\r\n","description":"","footnote":"","page_name":" 313 ","page_number":315},
  {"content":"\r\n\r\nليكن علماء و رجال نويسان ما از متقدّمين و متأخّرين روايات بسيار در مذمّت و نكوهش و لعن و نفرين او بيان كرده‌اند و آنان ( رحمهم اللَّه ) أعرف و آشناتراند ، و اللَّه العالم بحقائق الامور ) .\r\n\r\n","description":"","footnote":"","page_name":" 314 ","page_number":316},
  {"content":"\r\n\r\n\r\n( 34 ) در بارهء علّتها و آنچه سبب اختلاف و گوناگون بودن اخبار و كيفيّت و چگونگى جمع و گرد آوردن بين آنها و عمل و رفتار به آنها و راههاى استنباط و بدست آوردن حكم از روى فهم و اجتهاد و بيان و آشكار ساختن انواع و هر گونه چيزى كه جائز و روا است استدلال و دليل و راهنما آوردن به آن :\r\n1 - از حضرت صادق ( امام ششم ، عليه السّلام ) روايت شده : رسول خدا ( صلّى اللَّه عليه و آله ) فرموده : آنچه ( احكامى را كه ) در كتاب خداى تواناى بزرگوار ( قرآن مجيد ) يافتيد پس\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nعمل به آن ثابت و پايدار است ( بايد طبق آن عمل نمائيد ) و در ترك و رها نمودن آن براى شما عذر و بهانه‌اى نيست ، و آنچه در كتاب خداى تواناى بزرگوار نبوده و در سنّت و روش ( اوامر و نواهى ) من است در ترك و رها نمودن سنّت من براى شما عذر و بهانه‌اى نميباشد ، و آنچه در سنّت من نبوده آنچه را اصحاب و ياران من گفته‌اند آن را بگوئيد ( طبق آن عمل كنيد ) زيرا داستان اصحاب من مانند داستان ستارگان است كه هر كدام فراگرفته شود هدايت و راهنمائى گرديده شده است ، و هر يك از گفتارهاى اصحاب مرا فرا گيريد راهنمائى شويد ، و اختلاف و گوناگون بودن ( گفتارهاى ) اصحاب من براى شما رحمت و مهربانى است ، كسى گفت : اى رسول و فرستادهء خدا اصحاب و ياران تو كيستند ؟ فرمود : اهل بيت و خانوادهء من ( أئمّهء معصومين عليهم السّلام ) .\r\n\r\n","description":"","footnote":"","page_name":" 316 ","page_number":318},
  {"content":"\r\n\r\n2 - از نصر خثعمىّ رسيده كه گفته : شنيدم ابى عبد اللَّه ( امام صادق ، عليه السّلام ) ميفرمود : كسى كه كار ما را بشناسد باينكه جز حقّ و راستى و درستى ( سخنى ) نميگوئيم پس به آنچه ( امر و نهى ) كه از جانب ما ميداند اكتفاء مىكند ( او را بس است و به ديگرى روى نمىآورد ) و اگر از جانب ما خلاف آنچه را كه ميداند شنيد بايد بداند كه آن از جانب ما دفاع و دور ساختن بدى و برگزيدنى است براى او .\r\n3 - از حسين بن مختار از برخى از اصحاب ( روايت‌كنندگان ) ما از ابى عبد اللَّه ( امام صادق ، عليه السّلام ) رسيده كه آن حضرت ( براوى ) فرموده : آيا فكر نموده و ميانديشى ( چه ميكنى ) اگر امسال به تو حديث و سخنى بگويم پس از آن سال آينده نزد من آئى و خلاف آن حديث را به تو گويم كدام يك از آن دو حديث را فرا ميگيرى ( طبق آن عمل ميكنى ) ؟ راوى گفته : گفتم :\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nحديث دوّمى را فرا ميگيرم ( و بر وفق آن رفتار مينمايم ) امام صادق فرمود : خدا تو را رحمت نموده و بيامرزد ( راه صحيح و درست اينست ) .\r\n4 - از ( معلّى ) ابن خنيس رسيده كه گفته : بابى عبد اللَّه ( امام صادق ، عليه السّلام ) گفتم : هر گاه حديث و سخنى از اوّل ( امام پيش از ) شما و حديثى ( بر خلاف آن ) از آخر شما ( امامى كه پس از او مىآيد ) رسد كدام يك از آن دو حديث را فرا گيريم ( و طبق آن عمل كنيم ؟ امام صادق ) فرمود : حديث دوّمى را فرا گيريد ( و طبق آن عمل كنيد ) تا از امام زنده حديثى بشما برسد ، پس اگر از امام زنده حديثى بشما رسيد گفتار او را فرا گيريد . راوى گفته : پس از آن ابو عبد اللَّه ( امام صادق ، عليه السّلام ) فرمود : به خدا سوگند ما ( اهل بيت رسول خدا ) شما را ( براهى ) در نمىآوريم مگر در چيزى ( راهى ) كه\r\n\r\n","description":"","footnote":"","page_name":" 318 ","page_number":320},
  {"content":"\r\n\r\nوسعت و گشايش دهد ( برنج و سختى نياندازد ) شما را . و در روايت ديگر است : حديث تازه‌تر را فرا گيريد .\r\n5 - از عبد الرّحمن بن ابى عبد اللَّه از ابى عبد اللَّه ( امام صادق ، عليه السّلام ) رسيده كه آن حضرت فرموده : هر گاه دو حديث و سخن خلاف يك ديگر بشما رسيد هر دوى آنها را بكتاب خدا ( قرآن كريم ) عرضه نموده و نشان دهيد ، پس آنچه ( حديثى كه ) موافق و سازگار با كتاب خدا است آن را فرا گيريد ، و آنچه مخالف و ناسازگار كتاب خدا است آن را رها كنيد ( طبق آن عمل نكنيد ) پس اگر آن حديث را در كتاب خدا نيافتيد بر اخبار عامّه عرضه نمائيد و آنچه موافق اخبار ايشان است آن را رها كنيد و آنچه مخالف اخبار آنان است آن را فرا گيريد .\r\n6 - از ابى اسحاق ارجائىّ كه حديث را به آخرين راوى رسانده رسيده كه راوى گفته : ابو عبد اللَّه ( امام صادق ، عليه السّلام )\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nبه من فرمود : آيا ميدانى چرا شما بفراگرفتن خلاف آنچه را كه عامّه ميگويند مأمور شده‌ايد ؟ گفتم : نميدانيم ، فرمود : علىّ ( عليه السّلام ) دين و آئين خدا را فرا نميگرفت ( بيان نميكرد ) مگر آنكه گروهى از مردم ( دشمنانش ) با او مخالفت و ناسازگارى نموده و خلاف آن را بيان ميكردند براى اينكه ميخواستند امر و فرمانش را باطل و نادرست گردانند ، و چيزى ( حكمى از احكام ) را كه نميدانستند از امير المؤمنين ( عليه السّلام ) ميپرسيدند پس آن حضرت آن حكم را براى ايشان بيان ميفرمود آنان از پيش خود خلاف آن را قرار ميدادند ( ميگفتند ) تا ( حكم حقيقى را ) بر مردم مشتبه و پوشيده و درهم گردانند .\r\n7 - از معاذ ( ابن مسلم النحوىّ ) رسيده كه گفته : بابى عبد اللَّه ( امام صادق ، عليه السّلام ) گفتم : من در مجلس و\r\n\r\n","description":"","footnote":"","page_name":" 320 ","page_number":322},
  {"content":"\r\n\r\nجاى گرد آمدن گروهى از مردم مينشينم پس مردى نزد من مىآيد ( و حكمى را ميپرسد ) اگر او را شناختم كه با شما مخالف و ناسازگار است گفتار ( حكم ) جز شما ( دشمنانتان ) را به او خبر مىدهم ، و اگر كسى است كه گفتار شما را ميگويد ( پيرو شما است ) او را بگفتار شما آگاه ميسازم ( حكم شما را براى او بيان ميكنم ) و اگر كسى است كه نميدانم ( موافق شما است يا مخالف ) او را بگفتار شما و جز شما آگاه مينمايم پس او ( هر كدام را خواهد ) براى خود اختيار نموده و برگزيند ، حضرت فرمود : خدا تو را بيامرزد اين چنين رفتار كن .\r\n8 - از حضرت ابى عبد اللَّه ( امام صادق ، عليه السّلام ) رسيده كه فرموده : هر گاه در ميان پيشوايان جور و ستم و كسانى كه از راه ( راست ) بيرون رفته‌اند ( اهل خلاف ) بوديد بدنبال احكام آنان برويد ( طبق احكامشان رفتار نمائيد ) و خود را آشكار ننموده و نشناسانيد ( نگوئيد : ما شيعه و پيروان امام صادق عليه السّلام هستيم ) كه كشته ميشويد ، و اگر به احكام آنان رفتار\r\n\r\n","description":"","footnote":"","page_name":" 321 ","page_number":323},
  {"content":"\r\n\r\nنمائيد براى شما بهتر است .\r\n9 - از عبد صالح ( بندهء شايستهء خدا : امام هفتم موسى بن جعفر ، عليه السّلام ) رسيده كه آن حضرت فرموده : هر گاه دو حديث و سخن كه با يك ديگر مخالف و ناجوراند به تو رسيد ( بر آنها دست يافتى ) پس آن دو حديث را با كتاب خدا و احاديث ما قياس كن و بسنج اگر آنها شبيه و مانند ( موافق ) قرآن و احاديث ما بود پس آن حقّ و درست است ، و اگر شبيه و مانند قرآن و احاديث ما نبود پس آن باطل و نادرست است .\r\n10 - از ابى عبد اللَّه ( امام صادق ، عليه السّلام ) رسيده كه آن حضرت فرموده : جز اين نيست كه بر ما است اصول و ريشه‌ها و پايه‌ها ( ى احكام ) را بسوى شما بيافكنيم ( براى شما بيان كنيم ) و بر شما است كه شعبه شعبه و دسته دسته نموده و از اصل بيرون آوريد ( فرمايش امام ، عليه السّلام ) در بارهء مجتهدين و كسانى است كه داراى استنباط و بيرون آوردن و درك نمودن حكمى از حكم ديگراند ، ميفرمايد : ما حكم كلّى را بيان مينمائيم بر شما است كه فروع و دسته‌هائى كه از اصل\r\n\r\n","description":"","footnote":"","page_name":" 322 ","page_number":324},
  {"content":"\r\n\r\nبيرون مىآيند را بدست آورده طبق آن حكم نمائيد ) .\r\nمرحوم مجلسىّ ميفرمايد : اين فرمايش دلالت داشته و راهنما است بر جواز و روا بودن استنباط و بيرون آوردن احكام از عمومات ( اصولى كه فروعى را در بر دارد ) .\r\n11 - علّامه ( جان او از هر ناشايستگى پاك و پاكيزه باد ) روايت كرده و آن را به زرارة بن اعين رسانده كه زرارة گفته : از حضرت باقر پرسيده گفتم : فداء و خونبهايت شوم دو خبر و آگهى يا دو حديث و سخن كه با يك ديگر مخالف و ناسازگاراند از شما مىآيد ( بدست ما ميرسد ) كدام يك از آن دو را فرا گيرم ( بپذيرم و طبق آن رفتار نمايم ) امام ( عليه السّلام ) فرمود :\r\nاى زرارة آن خبرى را كه ميان اصحاب و يارانت مشهور و آشكار است فراگير و آن را كه نادر و كمياب است رها كن ، گفتم : اى سيّد و سرور من هر دو خبر با هم مشهور و آشكار و از شما روايت\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nو نقل شده است ، امام ( عليه السّلام ) فرمود : گفتار كسى را كه نزد تو عادلتر و دادگرتر است و بيشتر به او اطمينان و آرامش دل دارى فراگير ، گفتم : هر دو با هم مرضىّ و پسنديده و موثّق و مورد اطمينان‌اند ، فرمود : ببين خبرى را از آن دو خبر كه موافق و سازگار با مذهب و روش عامّه ( دشمنانمان ) است آن را ترك كرده و رها كن و خبرى را كه مخالف و ناسازگار با ايشان است فراگير ، گفتم : بسا مىشود كه هر دو خبر موافق يا مخالف آنان است پس چگونه رفتار نمايم ؟ فرمود : در اين هنگام آنچه را كه در آن احتياط و دورانديشى دين و آئين تو است فراگير و آنچه را كه مخالف احتياط است رها كن ، گفتم : هر دو خبر با هم موافق يا مخالف احتياط است پس چگونه رفتار كنم ؟ امام ( عليه السّلام ) فرمود : در اين هنگام يكى از آن دو خبر را اختيار نموده و برگزين و ديگرى را رها كن .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\nو در روايت ديگر است كه آن حضرت ( عليه السّلام ) فرموده در اين هنگام بتأخير و سپس انداز تا اينكه امام و پيشواى خود را ديدار نمائى و آن را از او بپرسى .\r\nمرحوم مجلسىّ ميفرمايد : اين خبر دلالت داشته و راهنما است بر اينكه موافقت احتياط يكى از ترجيح و برترى دهنده‌هاى دو خبر مخالف است .\r\n12 - از عبيد بن زرارة از ابى عبد اللَّه ( امام صادق ، عليه السّلام ) رسيده كه آن حضرت فرمود : آنچه از من شنيدى كه شبيه و مانند گفتار مردم ( عامّه ) است درآ ن تقيّه و پرهيز نمودن ( از آشكار ساختن طريقه و روش من ) است ، و آنچه از من شنيدى كه شبيه گفتار مردم نيست در آن تقيّه نميباشد .\r\n\r\n","description":"","footnote":"","page_name":" 325 ","page_number":327},
  {"content":"\r\n . \r\n","description":"","footnote":"","page_name":" 326 ","page_number":328},
  {"content":"\r\n\r\n\r\n( 35 ) در بارهء كسى كه ثواب و پاداشى از جانب خدا براى عمل و كارى به او برسد و آن عمل را بجا آورد :\r\n1 - از هشام بن سالم ، از ابى عبد اللَّه ( امام صادق ، عليه السّلام ) رسيده كه آن حضرت فرموده : كسى را كه از پيغمبر ( صلّى اللَّه عليه و آله ) چيزى از ثواب و پاداش به او برسد ( بشنود كه پيغمبر فرموده : كسى كه كار مستحبّ و پسنديده‌اى را بجا آورد خداى تعالى ثواب و پاداش به او ميدهد ) پس آن كار را انجام دهند اجر و پاداش آن براى او است و اگر چه رسول خدا ( صلّى اللَّه\r\n\r\n","description":"","footnote":"","page_name":" 327 ","page_number":329},
  {"content":"\r\n\r\nعليه و آله ) آن را نفرموده .\r\nمرحوم مجلسىّ ميفرمايد : اين خبر از اخبارى است كه معروف و شناخته شده كه آن را خاصّه و عامّه يعنى شيعه و سنّىّ به اسانيد ( خود يعنى از كسانى كه حديث از آنها نقل مينمايند ) روايت نموده‌اند ، و ثقة الإسلام ( كلينىّ ، عليه الرّحمة ) در كتاب كافى از هشام بن سالم مانند آنچه گذشت ( بيان شد ) روايت نموده است . ( ناگفته نماند : اين گونه روايات به اخبار من بلغ معروف و شناخته شده ، و مضمون و فهميده‌شدهء آنها به تسامح و سهل انگارى در ادلّه مشهور گشته ، و آن صحيح و درست است هنگامى كه دو روايت مخالف با هم نباشد كه به آن روايتى كه موافق عامّه است رجوع شده ، يا عبادتى نبوده كه بدعت و نو پيداشدهء در دين باشد كه در اين هنگام عملى را كه ثواب و پاداش بر آن به او رسيده نبايد بجا آورد كه درست نيست ) .\r\n\r\n","description":"","footnote":"","page_name":" 328 ","page_number":330},
  {"content":"\r\n\r\n\r\n( 36 ) در بارهء توقّف و درنگ هنگام شبهه‌ها و چيزهائى كه حقّ و درستى از باطل و نادرستى تمييز داده نميشود ، و در بارهء احتياط و دورانديشى در دين و آئين :\r\n1 - از حضرت رضا ( عليه السّلام ) رسيده كه امير المؤمنين ( عليه السّلام ) به كميل پسر زياد فرمود : اى كميل برادر و دوستت دين تو است پس براى دينت احتياط كن به آنچه ميخواهى ( ميتوانى ) .\r\n\r\n","description":"","footnote":"","page_name":" 329 ","page_number":331},
  {"content":"\r\n\r\n2 - از ابى سعيد زهرىّ از ابى جعفر ( امام محمّد باقر ) يا از ابى عبد اللَّه ( امام جعفر صادق ، عليهما السّلام ) رسيده كه آن حضرت ( : امام محمّد باقر ، يا امام جعفر صادق ، بر ايشان تحيّت و درود باد ) فرموده : وقوف و درنگ نزد شبهه و چيزى كه حقّ از باطل تمييز داده نميشود بهتر است از افتادن به سختى و رنج در هلاك و تباهى شدن ، و ترك و رها نمودن ( نگفتن ) تو حديث و سخنى را كه آن را ( از ديگرى ) روايت نكرده‌اى بهتر است از روايت كردنت حديثى را كه آن را حفظ و نگهدارى ننموده‌اى ( آنچنان كه بوده است بيان نكرده‌اى ) .\r\n\r\n","description":"","footnote":"","page_name":" 330 ","page_number":332},
  {"content":"\r\n\r\n\r\n( 37 ) در بارهء بدعت و نو پيدا شدن بر خلاف دين و سنّت و روش و آئين و فريضه و آنچه واجب شده و جماعت و با هم بودن و فرقت و جدائى ، و در آن است يادى از كمى پيروان حقّ و درستى ، و بسيارى پيروان باطل و نادرستى :\r\n1 - از امير المؤمنين ( عليه السّلام ) رسيده كه فرموده :\r\nشنيدم رسول خدا ( صلّى اللَّه عليه و آله ) ميفرمود : بر شما باد به سنّت و طريقه و روش من ، پس عمل و كار كم كه از روى سنّت باشد بهتر است از عمل و كار بسيار كه از روى بدعت و طريقه\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nو روش تازه‌اى كه بر خلاف دين و آئين مقدّس اسلام است .\r\nمرحوم مجلسىّ ميفرمايد : شايد تفضيل و برترى در اينجا ( : عمل كم از روى سنّت بهتر از عمل بسيار از روى بدعت است ) از روى مماشاة و با نرمى رفتار نمودن و همراه رفتن با خصم و دشمن است يعنى اگر در بدعت خير و نيكى باشد پس كمى از ( رفتار كردن از روى ) سنّت بهتر است از بسيارى ( رفتار نمودن از روى ) بدعت .\r\n2 - رسول خدا ( صلّى اللَّه عليه و آله ) فرموده : قول و گفتارى نيست مگر به عمل و كردار ، و كردارى نيست مگر به نيّت و آهنگ ، و آهنگى نيست مگر به رسيدن بسنّت و طريقه و روش .\r\nمرحوم مجلسىّ ميفرمايد : قول در اينجا بمعنى اعتقاد و باور است يعنى ايمان بحقّ و درستى نفع و سود تمام نميدهد مگر آنگاه كه مقرون و پيوستهء به عمل باشد ، و نيز اعتقاد و عمل با هم نفع و سود ندهند مگر آنكه با خلوص نيّت و آهنگ پاك و پاكيزه باشد از آنچه آن را خلط و درهم ميگرداند از هر گونه\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nرئاء و خودنمائى و قصدهاى فاسده و تباه شده ، و نيز اعتقاد و عمل و خلوص نيّت نفع ندهد مگر آنگاه كه عمل موافق و سازگار سنت ( طريقه و روش پيغمبر ، صلّى اللَّه عليه و آله ) بوده و بدعت و آئين نو كه بر خلاف دين است نباشد ، و سنّت در اينجا در برابر بدعت اعمّ از فريضه و واجب است ( سنّت در اينجا مستحبّ و واجب هر دو را شامل شده و فراگيرد ) .\r\n3 - از حضرت صادق ( امام ششم ، عليه السّلام ) رسيده كه فرموده : شيطان به سجده و خضوع و فروتنى آدم مأمور و فرمان داده شد گفت : اى پروردگارم سوگند به عزّت و بزرگواريت اگر مرا از سجدهء براى آدم عفو نموده و ببخشى چنان عبادت و بندگيت كنم كه كسى تو را هرگز مانند آن عبادت نكرده باشد ، خدا كه بزرگ است بزرگوارى او فرمود : محقّقا من دوست دارم\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nاطاعت شده و فرمانم برند از جايى كه اراده نموده و خواسته‌ام .\r\n4 - از مرازم بن حكيم رسيده كه گفته : شنيدم ابا عبد اللَّه ( امام صادق ، عليه السّلام ) ميفرمود : كسى كه خلاف سنّت و روش ( گفتار و كردار ) محمّد ( صلّى اللَّه عليه و آله ) رفتار كند محقّقا او كافر و نگرويدهء ( به آن حضرت ) است .\r\n5 - از علىّ ( عليه السّلام ) رسيده كه آن حضرت فرموده :\r\nسنّت دو سنّت است : سنّت و روشى است در فريضه و آنچه بر انسان واجب است كه فرا گرفتن آن هدايت و راه راست است و ترك و رها نمودن آن ضلالت و گمراهى است ، و سنّت و روشى است در آنچه واجب نيست ( مستحبّ و نيكو است ) كه فرا گرفتن آن فضيلت و برترى است و رها كردن آن گناه نميباشد .\r\n6 - امير المؤمنين علىّ ( عليه السّلام ) فرموده : جان‌ها لشكرهائى هستند فراگشته و گرد آمده پس آنچه از آنها يك ديگر\r\n\r\n","description":"","footnote":"","page_name":" 334 ","page_number":336},
  {"content":"\r\n\r\nرا شناخته ( با هم سنخيّت داشته و هم بنياد و پايه بوده‌اند ) ائتلاف و انس و خوى داشته و سازگار است ، و آنچه از آنها يك ديگر را ناشناخته اختلاف داشته و ناسازگار است .\r\n7 - مردى نزد امير المؤمنين ( عليه السّلام ) آمده گفت :\r\nمرا از سنّت و روش و از بدعت و آئين نو ، و از جماعت و گروه و از فرقت و جدائى خبر ده و آگاهم ساز ، امير المؤمنين ( خدا بر او تحيّت و درود فرستد ) فرمود : سنّت چيزى ( احكامى ) است كه رسول خدا ( صلّى اللَّه عليه و آله ) آن را وضع نموده و آشكار ساخت ، و بدعت چيزى ( گفتار و كردارى ) است كه پس از آن حضرت نو پيدا شد ، و جماعت و گروه پيروان حقّ و راستى و درستى هستند اگر چه اندك باشند ، و فرقت پيروان باطل و نادرستىاند اگر چه بسيار باشند .\r\n\r\n","description":"","footnote":"","page_name":" 335 ","page_number":337},
  {"content":"\r\n . \r\n","description":"","footnote":"","page_name":" 336 ","page_number":338},
  {"content":"\r\n\r\n\r\n( 38 ) در بارهء متفرّقات و پراكنده‌ها و دور از هم مسائل اصول فقه كه ممكن است و مىشود از آيات ( قرآن مجيد ) و اخبار ( رسيده از ائمّهء معصومين ، عليهم السّلام ) استنباط نمود و از روى اجتهاد بدست آورد :\r\n1 - امير المؤمنين ( عليه السّلام ) فرموده : هر كس ( در چيزى ) بر يقين و باور بوده او را شكّ و دودلى روى آورد بايد بر يقين خود باقى و برجا باشد ، زيرا يقين و باور بشكّ و دو دلى دفع نشده و دور نميگردد .\r\n\r\n","description":"","footnote":"","page_name":" 337 ","page_number":339},
  {"content":"\r\n\r\n2 - حضرت صادق ( عليه السّلام ) فرموده : هر چيز ( حكم و فرمان خدا و رسول ) مطلق و آزاد و رها است ( مقيّد و پاىبند نيست ) تا اينكه نصّ و سخن آشكار كه جز يك معنى از آن استنباط نشود در آن در آيد ( آنگاه آن را از اطلاق و يله بودن بيرون مىآورد ) .\r\n3 - پيغمبر ( صلّى اللَّه عليه و آله ) فرموده : حكم و فرمان من بر يكى همان حكم و فرمان من است بر جماعت و گروه .\r\n4 - حضرت صادق ( عليه السّلام ) فرموده : محقّقا علىّ ( عليه السّلام ) ميفرمود : پوشيده نمائيد آنچه ( فرمانى ) را كه خدا آن را پوشيده داشته ( از پيش خود حكم و فرمانى را كه خدا بيان نكرده آشكار نسازيد ) .\r\n5 - پيغمبر ( صلّى اللَّه عليه و آله ) فرموده : حرام و حلال\r\n\r\n","description":"","footnote":"","page_name":" 338 ","page_number":340},
  {"content":"\r\n\r\nجمع نشده و گرد نيامده مگر آنكه حرام و ناروا بر حلال و روا غالب و چيره بوده .\r\n6 - و آن حضرت ( صلّى اللَّه عليه و آله ) فرموده : محقّقا مردم بر اموال و دارائيهاشان مسلّط و برگماشته شده‌اند ( ناگفته نماند : در ميان مردم و برخى از اهل علم و دانش كه متوجّه نيستند مشهور است كه پيغمبر « صلّى اللَّه عليه و آله » فرموده :\r\nالنّاس مسلّطون على أموالهم و أنفسهم\r\nيعنى مردم بر دارائيها و بر خودشان تسلّط و چيرگى دارند . در حالى كه جملهء و أنفسهم را در كتابى نديده و نيافتم و بعلاوه درست هم نيست ، زيرا انسان بر نفس خود مسلّط نميباشد يعنى نميتواند خود را بكشد و اگر كشت معاقب بوده و بكيفر خواهد رسيد ) .\r\n7 - از ابى عبد اللَّه ( امام صادق ، عليه السّلام ) رسيده كه فرموده : هر چيزى ( حكمى ) كه در قرآن ( بين آن و جز آن ) كلمهء أو ( يا ) است پس صاحب و پيرو آن مختار است اختيار نموده و برگزيند آنچه ( هر كدام ) را خواهد .\r\n8 - از سماعة ، از آن حضرت ( امام صادق ، عليه السّلام )\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nرسيده كه فرموده : نيست چيزى از آنچه خدا حرام و ناروا نموده جز آنكه آن را بر مضطرّ و كسى كه چاره‌اى ندارد حلال نموده .\r\n9 - از مسعدة بن صدقه ، از ابى عبد اللَّه ( امام صادق ، عليه السّلام ) رسيده كه مسعدة بن صدقه گفته : شنيدم حضرت صادق ميفرمود : هر چيزى براى تو حلال و روا است تا اينكه بدانى همان چيز حرام و ناروا است پس آن را از پيش خود رها كن ، و آن مانند ثوب و جامه‌اى است كه آن را خريده‌اى در حالى كه آن دزدى است ، يا مملوك و برده‌اى است نزد تو و شايد او حرّ و آزاد بوده كه خود را فروخته يا از روى خدعه و فريب دادن بوده كه فروخته شده يا ( به زور او را گرفته ) مغلوب و بر وى چيره شده باشند ، يا زنى كه همسر تو است و او خواهرت يا خواهر همشير تو است ( كه هر دو از پستان يك زن شير نوشيده‌ايد ) و همهء چيزها اين چنين است تا اينكه براى تو جز آن آشكار شود\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nيا حجّت و دليل و راهنما ( بر خلاف آن ) به پا ايستد ( بدست آيد ) .\r\n10 - از ابى جعفر ( امام محمّد باقر ، عليه السّلام ) رسيده :\r\nسمرة بن جندب ( يكى از منافقين اصحاب رسول خدا ، صلّى اللَّه عليه و آله ) در ديوار مرد انصارىّ درخت خرماى با بار داشت و منزل و خانهء انصارىّ پهلوى درب بستان و باغ بود ، پس سمرة نزد درخت خرماى خود ميرفت و ( از مرد انصارىّ ) اذن و فرمان نميگرفت ، مرد انصارىّ با او سخن گفت باينكه هر گاه ( نزد درخت خرمايش ) مىآيد اذن و فرمان گيرد ، سمرة اباء و خوددارى و سرپيچى نمود ، و چون خوددارى كرد مرد انصارىّ نزد رسول خدا ( صلّى اللَّه عليه و آله ) آمده شكايت و گله نمود و او را از آن گفتار آگاه ساخت ، رسول خدا ( صلّى اللَّه عليه و آله ) به او پيغام داد و وى را خواسته و بگفتار انصارىّ و آنچه شكايت\r\n\r\n","description":"","footnote":"","page_name":" 341 ","page_number":343},
  {"content":"\r\n\r\nو گله كرده آگاهش ساخت و فرمود : هر گاه خواستى ( به منزل انصارىّ ) داخل شده و درآئى ( از انصارىّ ) اذن و فرمان بخواه ، سمرة إباء و سرپيچى نمود ، پس چون خوددارى كرد رسول خدا قيمت و بهاى آن درخت را بيان كرد تا اينكه ثمن و بهاى آن رسيد به آنچه خدا خواسته ( بيشترين قيمت را بيان كرد تا سمرة درخت را بانصارىّ بفروشد ) سمرة اباء و خوددارى نمود از اينكه ( درخت را ) بفروشد ، حضرت فرمود : ( اين درخت را به فروش كه ) براى تو در بهشت بجاى درخت خود درخت خرماى با بار باشد كه خوشه‌هاى آن بر شاخه‌هاى آنست ( درخت خرمائى كه بسيار خرما داشته ) سمرة خوددارى كرد از اينكه ( آن را ) قبول نموده و بپذيرد ، پس رسول خدا ( صلّى اللَّه عليه و آله ) بمرد انصارىّ فرمود : برو آن درخت را از جايش بكن و بسوى او انداز ، زيرا ( بر مؤمن ) ضرر و زيان و ضرار و زيان رساندن نيست .\r\n11 - از عبد الاعلى مولى آل سام رسيده كه گفته : به ابى عبد اللَّه ( امام صادق ، عليه السّلام ) گفتم : لغزيده و افتادم\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nو ناخنم جدا شد و به روى انگشتم مرارة ( گياهى است خار دار و تلخ ) گذاردم پس هنگام وضوء گرفتن ( دست و رو شستن براى نماز ) چه كنم ؟ فرمود : ( حكم ) اين ( مسأله ) و مانندهاى آن را از كتاب خدا ( قرآن كريم ) ميشناسى ، خداى توانا و بزرگ ( سوره 22 آيه 78 ) فرموده :  ما جَعَلَ عَلَيْكُمْ فِي الدِّينِ مِنْ حَرَجٍ  يعنى در دين و آئين ( در اوامر و نواهى خود ) بر شما تنگى و دشوارى قرار نداده ( بلكه آنها را سهل و آسان گردانيده ) بر آن انگشت ( كه زخم شده و مرارة به روى آن نهاده و بسته‌اى ) مسح كن و دست بكش .\r\n12 - رسول خدا ( خدا بر او و بر خويشاوندانش رحمت فرستد ) فرموده : از امّت و پيروان من نه چيز برداشته شده ( بسبب آن نه چيز عقاب و سزاى گناه بر آنان نيست ) : ( 1 ) خطاء و نادرست ( گناهى كه از روى قصد و آهنگ نباشد ) و ( 2 ) نسيان و فراموشى ، و ( 3 ) چيزى را كه بر آن كراهت داشته و آن را نپسندد ( وادار شوند ) و ( 4 ) چيزى كه طاقت و توانائى نداشته\r\n\r\n","description":"","footnote":"","page_name":" 343 ","page_number":345},
  {"content":"\r\n\r\nباشند ، و ( 5 ) چيزى را كه نميدانند ، و ( 6 ) چيزى را كه به آن اضطرار داشته و ناچار شوند ، و ( 7 ) حسد و رشك بردن ( بر ديگران ) و ( 8 ) طيرة و فال و شگون بد ، و ( 9 ) تفكّر و انديشه نمودن در وسوسه و بد انديشيدن در باره مردم تا هنگامى كه بلب سخن نگفته ( بر رشك بردن و فال بد زدن و بد انديشيدن گناهى نيست تا هنگامى كه لب بسخن نگشوده باشد ) .\r\n13 - از ابن محبوب ، از عبد اللَّه بن سنان رسيده كه ابن مجبوب گفته : عبد اللَّه بن سنان از ابا عبد اللَّه ( امام صادق ، عليه السّلام ) پرسيد و من در آنجا بودم : من جامهء خود را به كسى كه ذمّى است ( مسلمان نيست مانند يهود و نصارى كه جان و مال و دارائى او در پناه اسلام باشد و جزيه و ماليات دهد ) بعارية دادم ( عارية چيزى كه كسى به ديگرى دهد تا از آن سود برد و پس دهد ) و من ميدانم آن ذمّى خمر و مى مينوشد و گوشت خوك مىخورد پس آن جامه را به من باز گردانيد ، آن را پيش از آنكه در آن نماز گزارم بشويم ؟ ابو عبد اللَّه ( امام صادق ، عليه السّلام ) فرمود : در آن جامه نمازگزار و آن را براى\r\n\r\n","description":"","footnote":"","page_name":" 344 ","page_number":346},
  {"content":"\r\n\r\nاينكه آن ذمّى مى مينوشد و گوشت خوك مىخورد نشو ، زيرا تو آن جامه را به او عارية دادى و پاك بوده و باور ندارى كه آن ذمّىّ آن جامه را نجس و پليد نموده پس باكى ( گناهى ) نيست اينكه در آن جامه نماز گزارى تا اينكه يقين و باور داشته باشى كه آن ذمّى آن جامه را نجس و ناپاك كرده باشد .\r\n14 - از ضريس كناسىّ رسيده كه گفته : از ابا جعفر ( امام محمّد باقر ، عليه السّلام ) پرسيدم روغن و پنير را در زمين مشركين ( كسانى كه براى خدا شريك و انباز ميگيرند ) به ( شهر ) روم مييابيم آيا آن را بخوريم ؟ حضرت فرمود : آنچه را ميدانى حرام با آن آميخته است نخور ، و آنچه را نميدانى بخور تا اينكه بدانى آن حرام است .\r\n\r\n","description":"","footnote":"","page_name":" 345 ","page_number":347},
  {"content":"\r\n\r\n15 - از عبد اللَّه بن سنان رسيده كه گفته : حضرت ابو عبد اللَّه ( امام صادق ، عليه السّلام ) فرموده : هر چيزى در آن حرام و حلال است آن براى تو هميشه حلال و روا است تا اينكه حرام و نارواى دانستهء از آن را بشناسى پس آن را رها ميكنى .\r\n\r\n","description":"","footnote":"","page_name":" 346 ","page_number":348},
  {"content":"\r\n\r\n\r\n( 39 ) در باره بدعتها و رسم و آئين‌هاى نوپيدا شده كه بر خلاف دين است و رأى و انديشه و مقياس‌ها و چيزهائى كه با آن اندازهء چيزى را معيّن كنند :\r\n1 - از عيسى بن عبد اللَّه قرشىّ رسيده كه گفته : ابو حنيفه بر ابى عبد اللَّه ( امام صادق ، عليه السّلام ) در آمد ، حضرت فرمود : اى ابو حنيفه به من رسيده كه تو قياس كرده حكمى را با حكم ديگر برابر ميكنى ؟ ابو حنيفه گفت : آرى ، حضرت فرمود :\r\nقياس مكن زيرا نخست كسى كه قياس كرد شيطان ، خدا او را لعنت كند ( از رحمتش بىبهره گرداند ) بود هنگامى كه گفت :\r\n\r\n","description":"","footnote":"","page_name":" 347 ","page_number":349},
  {"content":"\r\n\r\n خَلَقْتَنِي مِنْ نارٍ وَ خَلَقْتَهُ مِنْ طِينٍ  ( سوره 7 آيه 11 ) يعنى مرا از آتش ( كه جسمى است علوىّ نورانىّ ) آفريده‌اى و او را از خاك ( كه جسمى است سفلىّ و تاريك ) پس شيطان ميان ( روشنى ) آتش و ( تاريكى ) خاك را قياس و اندازه‌گيرى كرد ، و اگر نوريّت و روشنائى ( حقيقى ) آدم را بنوريّت آتش قياس كرده بود ميان دو نور و روشنائى يكى از آن دو را بر ديگرى مىشناخت ( خلاصه اگر شيطان نوريّت آدم را با روشنائى آتش قياس مينمود فضل و برترى يكى از آن دو را بر ديگرى ميدانست و آن را برمىگزيد ، پس چون حقيقت و درستى را نميدانست نبايد قياس كند ) .\r\n2 - محمد بن حسن ( شيبانى ، فقيه حنفىّ ) در محضر و پيشگاه هارون الرشيد از حضرت ابو الحسن موسى ( امام هفتم موسى بن جعفر ، عليه السّلام ) پرسيد و ايشان در مكّه بودند ، پس به آن حضرت گفت : آيا جائز و روا است براى محرم و كسى كه جامهء احرام بر تن دارد محمل و كجاوه‌اش ( صندوق چوبى داراى سايبان كه دوتاى آن را در دو پهلوى شتر يا قاطر ميبندند و بر\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nآن سوار ميشوند ) بر او سايه افكند ؟ حضرت موسى ( ابن جعفر ، عليه السّلام ) به او فرمود : آن براى او با اختيار و آزادى جائز و روا نيست ، محمد بن حسن ( حنفىّ ) به آن حضرت گفت : آيا جائز است با اختيار زير سايه راه برود ؟ حضرت به او فرمود : آرى ، محمّد بن حسن از آن سخن خنديد ، حضرت ابو الحسن موسى ( ابن جعفر ، عليه السّلام ) به او فرمود : آيا از سنّت و روش پيغمبر ( صلّى اللَّه عليه و آله ) تعجّب نموده و بشگفتى مىآئى و به آن سنّت استهزاء كرده و ريشخند ميكنى ، محقّقا رسول خدا ( صلّى اللَّه عليه و آله ) سايهء خود را هنگام احرامش آشكار ساخت ( سرش باز بود ) و زير سايه راه ميرفت در حالى كه جامهء احرام در تن داشت ، اى محمّد ، احكام خداى تعالى ( با يك ديگر ) قياس و اندازه‌گيرى نميشود ، پس كسى كه برخى از آنها را بر برخى قياس نمود حتما راه راست را گم كرده ( خلاف احكام خداى تعالى\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nرفتار نموده است ) پس محمّد بن حسن ساكت و خاموش شده ( فرمايش حضرت را ) جواب نداد .\r\n3 - از ابى عبد اللَّه ( امام صادق ، عليه السّلام ) رسيده كه آن حضرت فرموده : در روزگار نخست ( روزگار پيش از اين ) مردى بود ( مال و دارائى ) دنيا را از ( راه ) حلال و روا بدست مىآورد و بر آن توانائى نيافت ، و آن را از ( راه ) حرام و ناروا طلب كرد بر آن هم توانائى نيافت ، شيطان نزدش آمده به او گفت :\r\nاى مرد تو دنيا را از حلال طلب كرده و درخواست نمودى بر آن توانائى نيافتى ، و آن را از حرام طلب نمودى بر آن هم توانائى نيافته و آن را بدست نياوردى ، آيا تو را راهنمائى نكنم بر چيزى كه دنيايت و پيروانت را بسيار گرداند ؟ گفت : راهنمائى كن ، شيطان گفت : دين و آئين نوى را آشكار ساز و مردم را به آن\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nدعوت نموده و بخوان ، پس آن مرد چنين كرد و مردم دين او را قبول كرده و پذيرفتند و او را پيروى نمودند و دنيا را فرا گرفت و بدست آورد ، پس از آن فكر نموده و انديشيد و ( با خود ) گفت : چه كار ( بد ) ى كردم ؟ ! دين و آئين نوى آشكار و مردم را ( به آن ) دعوت كرده و خواندم توبه و بازگشت ( بسوى خدا ) براى خود نمىبينم مگر آنكه بروم نزد كسى كه او را به آن دين دعوت كردم و او را از ( پيروى ) آن بازگردانم ، پس مىآمد نزد اصحاب و يارانش كه او را اجابت كرده و پذيرفته بودند و به آنان ميگفت : محقّقا آن دينى كه شما را به آن دعوت نمودم باطل و نادرست است و جز اين نيست كه آن را بدعت نموده و از پيش خود آوردم پس پيروانش به او ميگفتند : دروغ ميگوئى آن دين حقّ و درست است ولى تو در دين و آئينت شكّ و دودلى داشته و از آن بازگشته‌اى ، پس آن مرد چون آن را ديد قصد و\r\n\r\n","description":"","footnote":"","page_name":" 351 ","page_number":353},
  {"content":"\r\n\r\nآهنگ سلسله و زنجيرى را كرد و ميخى را بر آن كوفت و آن را در گردنش انداخت و گفت : آن را نميگشايم تا اينكه خداى توانا و بزرگ مرا بيامرزد ، پس خداى توانا و بزرگ بپيغمبرى از پيغمبران وحى نمود كه به آن مرد بگو : بعزّت و توانائى خود سوگند اگر مرا بخوانى تا اينكه بندهاى محكم و استوار بدنت قطع و جدا شود تو را اجابت نكرده و خواهشت نپذيرم تا هر كه را مرده بر آنچه ( دينى كه ) او را دعوت نموده و خوانده‌اى بازگردانى و او از آن ( دين و آئين ) باز گردد .\r\n4 - رسول خدا ( صلّى اللَّه عليه و آله ) فرموده : خدا كه بزرگ است بزرگيش فرمود : به من ايمان نياورده كسى كه سخن من ( آيات قرآن مجيد ) را برأى و انديشهء خود تفسير و شرح نمايد ، و مرا نشناخته كسى كه مرا بخلق و آفريده‌ام تشبيه و مانند سازد ، و بر دين و آئين ( پيرو احكام ) من نيست كسى كه\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nدر دين و آئينم قياس و اندازه‌گيرى را به كار بندد .\r\n5 - علىّ بن الحسين ( امام چهارم ، بر هر دو : آن حضرت و پدرش تحيّت و درود باد ) فرموده : دين و آئين خدا بعقل‌ها و خردهاى ناقصه و نارسا و انديشه‌هاى نادرست و مقياس‌ها و اندازه‌گيريهاى تباه‌كننده درك و دريافته نميشود ، و درك نميشود و بدست نميآيد مگر بوسيلهء تسليم و گردن نهادن و فرمان بردن ، پس كسى كه براى ما ( آل محمّد ، عليهم السّلام ) گردن نهاد ( از عذاب و سختى دنيا و آخرت ) سلامت و بىگزند است ، و كسى كه بوسيلهء ما هدايت و راهنمائى ( به راه حقّ و درست را ) بخواهد راهنمائى مىشود ، و كسى كه بقياس و اندازه‌گيرى و رأى و انديشه دين و آئين را فرا گيرد هلاك و تباه شود ، و كسى كه در خود چيزى از آنچه را ما ميگوئيم يا به آن حكم نموده و فرمان ميدهيم تنگى و سختى بيابد ( در انديشه بگذراند و با خود بگويد : اين فرمايش و اين حكم و فرمان چون سخت است شايسته نيست ) قسم به آن كه\r\nسبع المثاني\r\nيعنى هفت آيهء\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nاز سورهء فاتحة الكتاب را كه دو بار در نماز خوانده مىشود ، و قرآن با عظمت و بزرگى را فرو فرستاد كافر شده و ( به خدا و رسول ) نگرويده در حالى كه نميداند .\r\n6 - از ابى عبد اللَّه ( امام صادق ، عليه السّلام ) رسيده كه فرموده : كسى كه بسوى داراى بدعت و دين و آئين نو برود و او را تعظيم نموده و بزرگ شمارد پس در ( راه ) ويران نمودن اسلام ( گام برداشته و ) رفته .\r\n7 - از سعيد اعرج رسيده كه گفته : بابى عبد اللَّه ( حضرت صادق ، عليه السّلام ) گفتم : نزد ما كسانى هستند كه علم فقه و احكام شرعيّه را ياد داشته ميگويند : بما ميرسد آنچه را كه در كتاب خدا ( قرآن كريم ) و در سنّت ( طريقه و روش پيغمبر اكرم ) نميشناسيم ( نمييابيم ) در بارهء آن بوسيلهء رأى و انديشهء خودمان ميگوئيم ( حكم ميكنيم ) حضرت ابو عبد اللَّه ( امام صادق ،\r\n\r\n","description":"","footnote":"","page_name":" 354 ","page_number":356},
  {"content":"\r\n\r\nعليه السّلام ) فرمود : دروغ ميگويند چيزى نيست مگر آنكه در كتاب ( قرآن مجيد ) آمده ( بيان شده ) و ( اگر در كتاب يعنى در قرآن نيافتند ) سنّت در بارهء آن آمده ( در سنّت و طريقهء پيغمبر اكرم بيان شده ) .\r\n8 - عثمان بن عيسى گفته : از ابو الحسن موسى ( ابن جعفر ، عليه السّلام ) از قياس و اندازه‌گيرى و برابر كردن حكمى با حكمى از روى مانند بودن با هم پرسيدم حضرت فرمود : چيست براى شما و براى قياس ( قياس چه نفع و سودى دارد ) ؟ از خدا نميپرسند كه چگونه حلال و روا و حرام و ناروا كرده است ( چون احكام خدا همهء از روى حكمت و دانائى و مصلحت و شايستگى است ، پس قياس در آنها جائز و روا نيست ) .\r\n9 - از ابى جعفر ( امام محمّد باقر ، عليه السّلام ) رسيده كه فرموده : محقّقا سنت و احكامى كه از پيغمبر رسيده قياس و اندازه‌گيرى با يك ديگر نميشود ، و چگونه سنّت قياس مىشود در حالى كه حائض و زنى كه هنگام مخصوص خون از او خارج ميگردد روزه را ( كه در زمان حيض و روزگارى كه خون از او بيرون مىآمد )\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nقضاء نموده و بجا مىآورد و نماز را ( كه بجا نياورده ) قضاء ننموده و بجا نمىآورد ؟ ! .\r\n\r\n","description":"","footnote":"","page_name":" 356 ","page_number":358},
  {"content":"\r\n\r\n\r\n( 40 ) در بارهء غرائب و شگفتيهاى علوم و دانشها از تفسير و آشكار ساختن معنى أبجد ( ترتيب و تركيب الفباء كه آن أبجد ، هوّز ، حطّي ، كلمن ، سعفص ، قرشت ، ثخّذ و ضظغ است ) و تفسير حروف معجم ( حروف هجاء و آن ا ، ب ، ت ، ث ، تا ياء ) و تفسير ناقوس ( زنگ بزرگ كه در كليسا ، يا كليسيا « عبادتگاه ترسايان » نصب و برپا ميكنند ) و جز آن :\r\n1 - از ابى جعفر ( امام ) محمّد باقر فرزند علىّ ( ابن الحسين ، عليهما السّلام ) رسيده كه فرموده : چون عيسى بن مريم ( بر پيغمبر ما و خويشاوندانش و بر عيسى تحيّت و درود باد ) زائيده شد\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nفرزند يك روزه گوئيا فرزند دو ماهه بود ، چون فرزند هفت ماهه شد مادرش دست او گرفته بمكتب و دبستان آوردش و او را در برابر مؤدّب و آموزندهء علم و دانش نشاند ، مؤدّب به او گفت بگو : بسم اللَّه الرّحمن الرّحيم ( آغاز مينمايم بنام خداى بسيار بخشايندهء بىاندازه مهربان ) حضرت عيسى ( على نبيّنا و آله و عليه السّلام ) فرمود : بسم اللَّه الرّحمن الرّحيم ، مؤدّب به او گفت : بگو : أبجد ، عيسى سرش را بالا برده فرمود : آيا ميدانى ابجد چيست ؟ مؤدّب عيسى را با تازيانه بلند كرد تا او را كتك زند ، عيسى فرمود : اى آموزنده مرا كتك مزن اگر ميدانى بگو ، و اگر نميدانى از من بپرس تا آن را تفسير نموده و آشكار سازم ، مؤدّب گفت : براى من تفسير كن ، عيسى ( على نبيّنا و آله و عليه السّلام ) فرمود : امّا الف ( اشاره به ) آلاء و نعمتها و\r\n\r\n","description":"","footnote":"","page_name":" 358 ","page_number":360},
  {"content":"\r\n\r\nبخششهاى خدا است ، و باء ( اشاره به ) بهجت و خوبى خدا است ، و جيم ( اشاره به ) جمال و نيكوئى خدا است ، و دال ( اشاره به ) دين و آئين خدا است ، هوّز : هاء آن ( اشاره به ) هول و ترس دوزخ است ، و واو ( اشاره به ) هلاك و تباهى براى اهل و كسانى است كه در آتش‌اند ، و زاى ( اشاره به ) زفير و صداى افروخته شدن دوزخ است ، حطّى : ( اشاره به ) از ميان رفته ( آمرزيده ) مىشود خطايا و گناهان از آمرزش طلب‌كنندگان ، كلمن : ( اشاره به ) كلام و سخن خدا است كه براى كلمات و سخنان ( وعده‌هاى ) خدا تغيير و دگرگون‌كننده‌اى نيست ، سعفص : ( اشاره به ) پيمانه در برابر پيمانه و پاداش نيك و بد در برابر پاداش نيك و بد است ( نيكى كنى نيك بدست آورى ، و بدى كنى بدى بينى ) قرشت ( اشاره به ) آنست كه خدا ايشان ( مردم ) را ( روز رستاخيز ) از اينجا و آنجا ( براى حساب و رسيدگى بكارها ) جمع نموده و گردآورد ، پس مؤدّب و آموزنده گفت : اى زن ( مريم ) دست پسرت بگير ( و او را از دبستان بيرون\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nببر ) محقّقا او عالم و دانا است ، و حاجت و نيازى بمؤدّب و آموزنده نيست .\r\n( مرحوم مجلسىّ ميفرمايد : ) ميگويم : اين خبر و آگهى و اخبار آينده دلالت داشته و راهنما است بر اينكه براى حروف مفرده و هر يك از حروف هجاء ( ا ، ب ، ت ، ث ، تا آخر ) به تنهائى وضعى است از واضع و كسى كه معنائى را براى حرفى قرار داده و دلالت و راهنمائى است بر معنىهائى و فائده و سود آنها مخصوص و ويژهء در تركّب و وضع نمودن و نهادن برخى بر برخى نميباشد ، و در آن ( گفتار ) استبعاد و دورى جستن ( باور نكردن ) نيست .\r\n2 - از حارث اعور رسيده كه گفته : من با امير المؤمنين عليّ بن ابى طالب ( عليه السّلام ) در حيرة ( كه در قديم نام شهرى بوده نزديك كوفه ) سير و گردش ميكردم كه ناگاه برخورديم به\r\n\r\n","description":"","footnote":"","page_name":" 360 ","page_number":362},
  {"content":"\r\n\r\nصاحب و داراى دير ( جايى كه راهبها و پارسايان نصارى و ترسايان در آنجا عبادت و بندگى ميكنند ) كه ناقوس ( زنگ بزرگ كه در كليسا و عبادتگاه نصارى نصب و برپا مينمايند ) ميزد ، حارث اعور گفته : علىّ بن ابى طالب ( عليه السّلام ) فرمود :\r\nاى حارث آيا ميدانى اين ناقوس چه ميگويد ؟ ! گفتم : خدا و رسول او و پسر عموى رسولش بهتر ميداند ، فرمود : ناقوس مثل و داستان دنيا و ويرانى آن را مىزند و ( به زبان خود كه ترجمه و تفسيرش اينست ) ميگويد : پرستيده‌شده‌اى جز خدا نيست ( اين سخن ) ثابت و پابرجا و حقّ و درست بوده ، صدق و راست است ، محقّقا دنيا و اين زندگانى ما را فريب داده ، و ما را مشغول و سرگرم خود ساخته ، و ما را حيران و سرگردان نموده ، و ما را گمراه كرده ، اى فرزند دنيا ( اى سرگرم دنيا ، در دنيا بيانديش ) با مداراة و نرمى رفتار كن و تعجيل و شتاب مكن ، اى فرزند دنيا بكوب بكوب كوبيدنى ( هر چه ميخواهى بكن ) اى فرزند دنيا ( مال و دارائى دنيا را ) جمع كن و گردآور گردآوردنى ،\r\n\r\n","description":"","footnote":"","page_name":" 361 ","page_number":363},
  {"content":"\r\n\r\nكه دنيا قرن قرن و صد سال ( يا سى سال سى سال ) را فانى و نابود ميگرداند ( اهل و كسانش را ميميراند و آنچه گرد آورده‌اند از دستشان ميگيرد ) روزى نيست كه از ما ميگذرد ، جز آنكه دنيا ركن و پايه و ستونى از ما را ضعيف و سست و ناتوان ميگرداند ، ما سرائى را كه باقى و پاينده است ( بهشت جاويد را ) ضائع و تباه ساختيم ، و سرائى را كه فانى نيست مىشود ( دنيا را ) وطن و ميهن و جاى ماندن خود فرا گرفتيم ، نميدانيم چه چيز ( عمر گرامى كه سرمايهء بدست آوردن سعادت و نيكبختى است ) را در دنيا ضائع و تباه ساخته و از دست داده‌ايم مگر اگر بميريم ( آنگاه ميدانيم كه دانستن سودى ندارد ) حارث گفت : اى امير و فرمانرواى مؤمنين و گروندگان ( به خدا و رسول ) نصارى و ترسايان آن را ميدانند ؟ فرمود : اگر ميدانستند مسيح ( عيسى بن مريم ) را جز خداى توانا و بزرگ ( براى خودشان ) خدا فرا نميگرفتند ، حارث گفته : نزد صاحب دير رفته به او گفتم : بحقّ و راستى و درستى مسيح تو را سوگند مىدهم مگر اينكه ناقوس\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nرا بزنى از آن جهت و سوئى كه آن را ميزدى ، حارث گفته : پس ناقوس را گرفت و برد و من حرف حرف ( كلمة كلمة مانند آن ) ميگفتم تا رسيد بگفتارش :\r\nإلّا لو قدمتنا\r\nپس صاحب دير گفت :\r\nبحقّ و راستى پيغمبرتان سوگند كى تو را به اين ( سخنان ناقوس ) خبر داده و آگاه ساخت ؟ گفتم : اين مردى كه ديروز با من بود ، گفت : و آيا ميان او و ميان پيغمبر قرابت و خويشاوندى است ؟\r\nگفتم : او پسر عموى او است ، گفت : بحقّ و راستى پيغمبرتان اين را از پيغمبرتان شنيده ؟ حارث گفته : گفتم : آرى ، پس مسلمان شد و سپس گفت : به خدا سوگند من در توراة يافتم كه در آخر پيغمبران پيغمبرى است كه او آنچه را ناقوس ميگويد تفسير و آشكار ميسازد .\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nدر روز چهارشنبه بيستم شوّال المكرّم سال هزار و سيصد و نود و نه هجرىّ قمرىّ ترجمه و شرح خلاصهء مجلّد اوّل كتاب بحار الانوار پايان يافت ، الحمد للَّه ربّ العالمين ، و الصّلوة على خير خلقه محمّد و آله الطّيّبين .\r\n\r\n","description":"","footnote":"","page_name":" 364 ","page_number":366},
  {"content":"\r\n\r\n\r\nفهرست\r\nمطلب / صفحه\r\nديباچهء كتاب 5\r\nدر ديباچهء كتاب بحار الانوار 7\r\nدر بارهء برترى عقل و خرد و نكوهش جهل 11\r\nحقيقت و اصل عقل 29\r\nدر بارهء حجّت و دليل آوردن خداى تعالى براى مردم بعقل 41\r\nنشانه‌هاى عقل و لشكرهايش 43\r\nاخبارى كه كمياب است 69\r\nوجوب و لزوم علم و دانش 73\r\nدر اصناف و دسته‌هاى مردم در علم و دانش 101\r\nپرسش از عالم\r\nگفتگو كردن از علم و دانش 113\r\nعمل و كار از روى نادانى 123\r\nدر علومى كه مردم بتحصيل‌آنها مأمور شده‌اند و تفسير حكمت 127\r\nدر آداب طلب علم و احكام آن 141\r\nدر ثواب هدايت و راهنمائى كردن و تعليم 149\r\nدر به كار بردن علم و دانش ، 159\r\nدر بارهء حقّ و بهره عالم و دانشمند 173\r\nدر صفات و چگونگيهاى علماء و دانشمندان 181\r\nدر آداب ياد دادن و آموختن 189\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nدر نهى از كتمان علم و دانش 193\r\nدر بارهء كسى كه جائز است فرا گرفتن علم و دانش از او 209\r\nدر بارهء نكوهش علماء و دانشمندان بد ، 225\r\nدر نهى از گفتار بدون علم و دانش 231\r\nدر بارهء تجويز مجادله در دين 239\r\nدر نكوهش نپذيرفتن حق و درستى 249\r\nدر بارهء فضل نوشتن حديث و روايت آن 253\r\nدر بارهء كسى كه چهل حديث را حفظ و كند 261\r\nدر بارهء آداب روايت 267\r\nدر بارهء اينكه براى هر چيزى حدّ و مرزى است 283\r\nدر بارهء اينكه اصول و پايه‌هاى علم و دانش نزد ايشان است 287\r\nدر بارهء اينكه هر علم و دانش حقّ و درست است 291\r\nدر بارهء اينكه حجّت و راهنما كامل و تمام است 293\r\nدر بارهء اينكه حديث و سخن ايشان عليهم السلام دشوار است و دشوار گرديده 297\r\nدر بارهء سبب و دستاويزى كه ائمّه ( عليهم السّلام ) براى آن برخى از علوم و احكام پنهان نمودند 307\r\n\r\n","description":"","footnote":"","page_name":" 366 ","page_number":368},
  {"content":"\r\n\r\nدر بارهء آنچه عامّه ( اهل سنّت ) از احاديث پيغمبر ( صلّى اللَّه عليه و آله ) روايت ميكنند 309\r\nدر بارهء علّتها و آنچه سبب اختلاف اخبار است 315\r\nدر بارهء كسى كه ثواب و پاداشى از جانب خدا براى عمل و كارى به او برسد و آن عمل را بجا آورد 327\r\nدر بارهء توقّف و درنگ هنگام شبهه‌ها و احتياط در دين 329\r\nدر بارهء بدعت و سنّت و جماعت و فرقت و جدائى 331\r\nدر بارهء متفرّقات مسائل اصول فقه 337\r\n( 39 ) در باره بدعتها و رأى و انديشه و مقياس‌ها 347\r\nدر بارهء غرائب علوم از تفسير معنى أبجد و تفسير ناقوس 357\r\n\r\n","description":"","footnote":"","page_name":" 367 ","page_number":369},
  {"content":"\r\n\r\nاطلاعيه\r\nبدينوسيله به اطلاع كليه هموطنان بويژه مديران چاپخانه ها ، گراورسازيها ، صحافى ها وكتابفروشيها در سراسر ايران مىرساند كه اخيرا بعضى از افراد فرصت طلب و سودجو اقدام به چاپ و نشر تاليفات اينجانب حاج سيدعى نقى فيض الاسلام ( به نامهاى ترجمه و تفسير قرآن عظيم ، ترجمه و شرح نهج البلاغه و ترجمه و شرح صحيفه سجاديه بقلم فيض الاسلام ) نموده اند ضمن محكوم كردن اين عمل خيانتكارانه هشدار مىدهم كه حق طبع و نشر تأليفات اينجانب منحصر به خودم بوده و هميشه به حد كافى موجود وآماده پخش مىباشد و به هيچ كس اجازه تكثير داده نشده است و در صورت مشاهده هرگونه خلاف طبق مقررات قانونى اقدام وتعقيب خواهد شد . فيض الاسلام\r\nخيابان ناصر خسرو - انتشارات فقيه .\r\nخيابان سعدى جنوبى كوچه بانك تجارت تلفن 314819\r\n\r\n\r\n","description":"","footnote":"","page_name":" 368 ","page_number":370}
  ]