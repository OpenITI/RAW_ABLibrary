[
  {"content":"\r\n\r\n\r\nجلد بيست و سوم\r\n\r\n[ ادامهء كتاب نكاح 
  ]\r\n\r\n25 / 11 / 1384 سه‌شنبه درس شمارهء ( 857 - 851 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامهء طرف دوم 
  ] تفويض و واگذارى مهر\r\n\r\n[ قسم دوم در تفويض مهر 
  ]\r\nپس از بحث از قسم اول تفويض كه تفويض بضع بود ، كلام واقع مىشود در قسم دوم آن كه تفويض مهر است و مقصود از آن واگذارى و ايكال تعيين مهر است ؛ به اين معنا كه زوجين بناء مىگذارند بر اينكه زوج يا زوجه و يا حتى اجنبى بنابر قولى بعداً مهر را تعيين نمايد .\r\n\r\nنظر اهل سنت در مسأله :\r\nسنىها تفويض مهر را مطلقا باطل مىدانند و حكم مهر باطل را بر آن بار مىكنند ؛ و در مهر فاسد بسيارى از آنها قائل به مهر المثل و بعضى نيز شايد قائل به متعه باشند .\r\n\r\nاقوال اماميه در مسأله :\r\nاصل مسأله تفويض مهر اگر چه ظاهراً مورد تسلّم و قبول اماميه است ، لكن نسبت به تفاصيل آن اختلافاتى دارند ، كه متعرض آنها خواهيم شد .\r\n\r\nادله جواز تفويض مهر :\r\nفاضل اصفهانى صاحب « كشف اللثام » مىگويد : اگر ظاهر كتاب « خلاف » و صريح كتاب « سرائر » در اجماع و تواتر اخبار بر صحت اصل تفويض مهر نبود ، اصل جواز تفويض مهر قابل مناقشه بود ؛ چون مقتضاى بعضى از روايات صحاح با جواز تفويض مهر سازگار نيست . البته ادعاى اجماع بسيار و به طور مستفيض در كلمات فقهاء وارد شده است ، و اما ادعاى تواتر اخبار بر جواز ظاهراً از ابن ادريس است ؛ چرا كه ايشان در « سرائر » چنين ادعايى نموده است و در « رياض » هم ادعاى استفاضه اخبار بر اصل جواز تفويض مهر شده است .\r\n\r\n","description":"","footnote":"","page_name":" 7145 ","page_number":1},
  {"content":"\r\n\r\n\r\nبررسى اجماع بر جواز اصل تفويض مهر :\r\nادعاى اجماع در اينجا مشكل است ؛ چرا كه مسأله تفويض مهر در كتب چند نفر از بزرگان ذكر نشده است كه عبارتند از : سيد مرتضى ، سلار ، قطب راوندى و ابن زهره . شيخ مفيد هم اگر چه در « مقنعه » آن را عنوان نكرده است ، لكن در « احكام النساء » آن را عنوان نموده و گفته است كه در صورت تفويض به زوجه ، زوجه حق ندارد كه بيش از مهر السنة را تعيين نمايد . بله غير از چند نفر مذكور ، همه فقهاء تصريح به جواز تفويض مهر كرده‌اند ، و با اين حساب چيزى كه در اينجا قابل ادعا است مسأله عدم وجدان خلاف « لا اجد فيه خلافا » است . به هر حال شهرت بسيار قوى در اين باره وجود دارد و چنين شهوتى كه بر خلاف همه عامه و نيز از اصول مسائل است ، حتماً بايد از معصوم رسيده و اخذ شده باشد و به تعبير مرحوم آقاى بروجردى از اصول متلقّات باشد ، و الا چنين شهرتى پيدا نمىكرد .\r\n\r\nبررسى تواتر اخبار بر جواز اصل تفويض مهر :\r\nدر نظر بدوى گرچه در مورد اصل جواز تفويض مهر بيش از دو روايت كه يكى صحيحه محمد بن مسلم و ديگرى روايت حسن بن زرارة است ، ثابت نيست ؛ بله دو روايت هم در « دعائم الاسلام » آمده است ، لكن ظاهراً يكى از آنها همان روايت محمد بن مسلم و ديگرى نيز يا قطعه‌اى ديگر از همان روايت محمد بن مسلم و يا بخشى از روايت حسن بن زرارة است ؛ چرا كه طبق شواهد موجود از جمله كتابى كه از صاحب « دعائم الاسلام » به نام « ايضاح » هست كه كتاب مذكور شرح بر « دعائم الاسلام » بوده است و يكى از آقايان عكس قطعه‌اى از آن را كه مربوط به صلاة است ، از خارج براى من فرستاد ، روشن مىشود كه مصادر « دعائم الاسلام » همين كتاب‌هاى ما بوده است ، و لذا در بسيارى از موارد مىبينيم كه « دعائم الاسلام » و « جعفريات » مانند يكديگرند و در كتاب « ايضاح » دارد كه « و فى الكتب الجعفريه » و از « كافى » و مصادر « كافى » هم رواياتى دارد ، منتها چون كتاب فتوايى\r\n\r\n","description":"","footnote":"","page_name":" 7146 ","page_number":2},
  {"content":"\r\n\r\nاو بوده است ، يك تغييرات جزئى در عبارات داده است تا مقصود روشن‌تر شود و گاهى هم بين چند روايت تلفيق نموده است . به خاطر ندارم كه « كشف اللثام » و « رياض » از « دعائم » روايت نقل كنند ، لكن اين دو روايت در « مستدرك الوسائل » هست ، كه گفته شد كه ظاهرشان اين است كه از همان دو روايت محمد بن مسلم و حسن بن زرارة گرفته شده‌اند .\r\nلكن پس از دقت به دست مىآيد كه تمامى شش يا هفت روايتى كه در باب حكم قرار دادن زوجه و يا زوج وارد شده‌اند از آن جهت كه جواز چنين تفويض مهرى را مسلّم گرفته‌اند ، دلالت بر اصل جواز تفويض مهر مىكنند و لذا ادعاى استفاضه اخبار بر اصل جواز كه در « رياض » آمده است ، درست است ، لكن ادعاى تواتر در اين باره كه در كلام ابن ادريس هست ، تمام نخواهد بود .\r\n\r\nروايات دال بر عدم جواز تفويض مهر :\r\nهمانطورى كه در كلام « كشف اللثام » گذشت ، رواياتى در مقابل روايات مذكور وجود دارند كه گفته شده است كه تفويض در تعيين مهر را نافذ ندانسته و حكم به مهر المثل نموده‌اند و آن روايات عبارتند از :\r\n1 - صحيحه حسين بن سعيد عن حماد بن عيسى عن شعيب بن يعقوب العقرقوفى عن ابى بصير قال : سألت ابا عبد الله عليه السلام عن الرجل يفوض اليه صداق امرأته فينقص عن صداق نسائها ؟ قال : يلحق به مهر نسائها . « 1 »\r\n2 - « الجعفريات » باسناده عن جعفر بن محمد عن أبيه عليه السلام أنّ عليا عليه السلام قضى فى امرأة تزوجها زوجها على حكمها فاشتطّت ( يعنى جور و تعدى كرد ) عليه ، فقضى أن لها صداق نسائها و لا وكس و لا شطط . « 2 »\r\n3 - « الدعائم » عن جعفر بن محمد عليه السلام انه سئل عن الرجل يفوض اليه صداق امرأته فيقصر\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 282 ، الباب 3 من ابواب المهور و الشروط ، الحديث 9 .\r\n( 2 ) - جامع احاديث الشيعة 26 : 282 ، الباب 3 من ابواب المهور و الشروط ، الحديث 6 .\r\n","page_name":" 7147 ","page_number":3},
  {"content":"\r\n\r\nبها ؟ قال : تلحق به مهر مثلها . « 1 »\r\n4 - « الدعائم » عن على عليه السلام انه قضى فى امرأة تزوجها رجل على حكمها فاشتطت عليه ، فقضى ان لها صداق مثلها و لا وكس و لا شطط . « 2 »\r\n\r\nنحوه جمع بين اخبار مذكور :\r\nدو راه براى جمع بين اين اخبار و اخبار مستفيضه دال بر صحت تفويض براى تعيين مهر بيان شده است كه عبارتند از :\r\nالف - راه جمع شيخ طوسى رحمه الله : ايشان دسته دوم روايات را حمل بر صورت تفويض براى تعيين مهر المثل نموده است .\r\nب - راه جمع فيض كاشانى رحمه الله : در « وافى » حمل شيخ را بعيد خوانده و روايات دسته دوم را بر استحباب جبران تا به اندازه مهر المثل حمل كرده است ، صاحب « حدائق » هم كلام « وافى » را پسنديده است .\r\nلكن به نظر مىرسد كه حمل شيخ رحمه الله بعيد نبوده و حملى متعارف است ؛ چرا كه وقتى كه وكالت و تفويض به طور مطلق باشد ، ناظر به اقدام بر طبق معمول و متعارف خواهد بود ، و لذا اگر وكيل به مبلغ بيش يا كم از مبلغ متعارف عمل نمايد صحيح نخواهد بود ، پس در صورت تفويض تعيين مهر به زوج توسط زوجه ، كما اينكه مدلول روايات همين است ، زوج نبايد كمتر از متعارف را تعيين نمايد ، بله از اينكه به جهت نفع موكل بيش از متعارف را تعيين كند ، انصرافى ندارد ، ولى اگر بخواهد به ضرر موكل از حد متعارف خارج شود ، وكالت مذكور از آن منصرف خواهد بود .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 282 ، الباب 3 من ابواب المهور و الشروط ، الحديث 7 .\r\n( 2 ) - همان ، حديث 5 .\r\n","page_name":" 7148 ","page_number":4},
  {"content":"\r\n\r\n\r\nوجوه متصور در تفويض مهر\r\nبراى تفويض تعيين مهر وجوه متعددى قابل تصوير است كه به تعدادى از آنها اشاره مىكنيم : تعيين مهر گاهى به واحد و گاهى به متعدد واگذار مىشود و در صورت واگذارى به متعدد گاهى به جامع و گاهى به مجموع واگذار مىشود ؛ كه مقصود از جامع اين است كه هركدامشان تعيين كردند كفايت كند و مجموع يعنى همه با هم تعيين كنند . پس تا به اينجا يازده صورت مىشود كه عبارتند از : 1 - تفويض به زوجه 2 - به زوج 3 - به اجنبى 4 - به مجموع زوج و زوجه 5 - به مجموع زوج و اجنبى 6 - به مجموع زوجه و اجنبى 7 - به مجموع زوج ، زوجه و اجنبى 8 - به جامع زوجه و زوج 9 - به جامع زوج و اجنبى 10 - به جامع زوجه و اجنبى 11 - به جامع زوجه و زوج و اجنبى .\r\nاين يازده صورت در جايى است كه يكى از صورت‌ها در عقد معين شده باشد و صور زياد ديگرى هست ؛ از قبيل اينكه در تعيين مفوض اليه يا نوع تفويض و تعيين يكى از يازده صورت سابق اهمال شده و به بعد از عقد موكول شوند و گاهى مهر را فى الجمله تعيين كرده و تعيين دقيق آن را به بعد از عقد موكول مىكنند ؛ مثلًا مىگويند : انحصار به فرد نداشته باشد و جامع باشد ولى اينكه كدام يك از صور جامع باشد را تعيين نمىكنند ، اگر اين صورت‌ها نيز ضميمه شود تعداد صورت‌ها زياد مىشود .\r\n\r\nاقوال در مسأله :\r\n\r\nقول اول : واگذارى تعيين مهر فقط به زوج و يا زوجه صحيح است .\r\nاين مقدار از واگذارى مورد اجماع بوده و ظاهر عبارات كثيرى از جمله ابن ادريس و علامه در كتبش و مختار صاحب « مدارك » است .\r\n\r\nقول دوم : ايكال به زوجه ، زوج و به زوج و زوجه با هم صحيح است\r\nكه مختار شهيد ثانى است .\r\n\r\n","description":"","footnote":"","page_name":" 7149 ","page_number":5},
  {"content":"\r\n\r\n\r\nقول سوم : ايكال به زوجه ، زوج ، زوج و زوجه به نحو مجموع ، زوج و زوجه به نحو جامع و زوج و زوجه به نحو مهمل از حيث جامع يا مجموع بودن صحيح است ،\r\nكه ظاهر شيخ طوسى در « خلاف » و « مبسوط » است .\r\n\r\nقول چهارم : علاوه بر صور مذكور در قول چهارم ، واگذارى به اجنبى هم به آنها اضافه شود\r\nكه اين مختار صاحب جواهر است .\r\nدر « كفاية الاحكام » الحاق اجنبى به زوجين را به بعض الاصحاب نسبت داده است . در پاورقى مراد از بعض الاصحاب را « جامع المقاصد » قرار داده و آدرس هم داده است ، لكن در « جامع المقاصد » اصلًا مسأله تفويض مهر را شرح نكرده است و آدرس داده شده مربوط به تفويض بضع مىباشد . بله مرحوم علامه در « تحرير » قائل به الحاق شده است و بعضى به آن تمايل پيدا كرده و بعضى هم در آن ترديد كرده‌اند .\r\n\r\nمقتضاى قاعده در مسأله :\r\n\r\nكلام صاحب جواهر رحمه الله :\r\nايشان مىگويد : منشأ توهم بطلان اصل تفويض - كه به سبب آن ، علماء عامه آن را باطل دانسته‌اند و جماعتى از فقهاء ما به جهت رعايت آن ، از تعدّى از مورد نصوص كه در خصوص تفويض به زوجه يا زوج است ، اجتناب نموده‌اند - اين است كه خيال كرده‌اند كه در تفويض مهر ، انشاء مهر با عقد انجام مىگيرد ، منتها مُنشأ ، امرى مجهول يا مبهم است كه بعداً از آن رفع ابهام يا جهل مىشود و از آنجا كه مستفاد از ادله كه مورد اتفاق هم هست ، اين است كه مهر مُنشأ بايد معين باشد و تعيين بعد از عقد به درد نمىخورد ، لذا حكم به بطلان چنين عقد نكاحى به حسب قواعد نموده‌اند و فقط هر مقدارى را كه نصوص دلالت نمايد پذيرفته‌اند . بعد مىگويد : ولى مسأله اينطور نيست و در مفوضة المهر ، انشاء مهر نمىشود ، بلكه تفويض مىشود كه بعد از عقد ، انشاء و تعيين بشود ، بنابراين انشاء مهر و تعيين آن مقرون به هم پس از عقد توسط كسى كه اين\r\n\r\n","description":"","footnote":"","page_name":" 7150 ","page_number":6},
  {"content":"\r\n\r\nامر به او واگذار شده است انجام مىپذيرد . پس امر خلاف قاعده‌اى در كار نيست .\r\nبعد ايشان به ادله صحيح بودن تفويض به اجنبى اشاره نموده و مىگويد :\r\nهم به مقتضاى اصل و هم به مقتضاى اولويت نسبت به تفويض بضع بناء بر صحيح بودن فرض تعيين مهر توسط اجنبى و اينكه او مثل نائب از آنها در تعيين مهر است و هم به دلالت عموم « المؤمنون عند شروطهم » بايد در اينجا تفويض تعيين مهر به اجنبى را بپذيريم .\r\n\r\nتأييد و توضيح كلام جواهر :\r\nدر بيان قاعده در مسأله تفويض مهر حق با ايشان است و در ايكال تعيين مهر فقط اشتراط تعيين مهر توسط شخص وكيل مطرح است و هيچ گونه انشاء مهرى در كار نيست . و اما مقصود از اصل شايد اين باشد كه از آنجا كه شارع بايد شرايط و حدود باب مهر را بيان كند ، پس اگر در موردى بيانى نداشته باشد ، آن شرط مشكوك ، نفى مىشود و چون اينجا جنبه وكالتى دارد و وقتى در اصل نكاح كه اساس مطلب است مىتواند ديگرى را وكيل نمايد ، اينكه در مورد تعيين مهر نتواند وكيل قرار بدهد ، اين خلاف اصل اولى ، حق داشتن شخص براى توكيل است ، عقلاء هم بين اينها فرقى نمىگذارند مگر دليل خاصى بر ابطال آن باشد .\r\nو اما مقصودشان از اولويت و عموم دليل اين است كه اگر كسى در مفوضة المهر مختارش اين باشد كه زن و شوهر اگر چه در عقد هيچ حرفى از مهر نزده‌اند ولى اگر پس از عقد به اجنبى وكالت بدهند كه مهرى را براى آنها تعيين نمايد ، اين ولايت يا وكالت اجنبى بر تعيين مهر صحيح است با اينكه اين واگذارى در خود عقد شرط نشده بوده است ، پس بايد در اينجا يعنى تفويض مهر كه مسأله واگذارى تعيين مهر به اجنبى مقرون با عقد ، در عقد شرط شده است به طريق اولى صحيح باشد . و از امثال « المؤمنون عند شروطهم » و   « أَوْفُوا بِالْعُقُودِ »   نيز صحيح بودن همه قراردادهايى كه دليلى بر ردع شارع از آنها نباشد ، استفاده مىشود و از جمله اين\r\n\r\n","description":"","footnote":"","page_name":" 7151 ","page_number":7},
  {"content":"\r\n\r\nواگذار تعيين مهر به اجنبى مورد امضاء قرار مىگيرد .\r\n\r\nمقتضاى تحقيق در مسأله :\r\nاگر ما مسأله تفويض تعيين مهر را از باب توكيل بدانيم ، حق با صاحب « جواهر » و قول چهارم خواهد بود ، و اما اگر اين تفويض را از باب جعل حق حكومت بدانيم ، كه اين بعيد هم نيست ؛ چرا كه مقتضاى ظواهر روايات اين است كه پس از واگذار كردن حق تعيين ، ديگر نمىتوان او را عزل نمود ، بر خلاف باب وكالت كه قبول عزل است ، و اختلاف اهل سنت با ما نيز بايد به همين جهت باشد و گرنه آنها هم در تزويج و همينطور در مهر قائل به توكيل هستند . خلاصه اينكه بنابر تفويض حق حكومت بودن ، حكم به تعدّى از زوج و زوجه مشكل مىشود ؛ چون باب ولايت و واگذارى آن به ديگرى غير از باب وكالت است و بناى عقلاء در باب ولايت و جواز واگذارى آن بر احتياج به نصوص است و ادله عامه نظير « المؤمنون عند شروطهم » و   « أَوْفُوا بِالْعُقُودِ »   هم بنابر نظر مختار مفادشان الزام به آنچه مشروع است مىباشد نه اينكه مشرِّع باشند و شرعيت فرد مشكوك را درست كنند ، پس اگر مشروعيت بر طبق بناى عقلاء نباشد به وسيله اين ادله نمىتوان آن را ثابت نمود ، و بايد مانند اكثر فقهاء مطابق نصوص اقتصار به زوجين كنيم .\r\nاقوال در توكيل يا تحكيم بودن تفويض مهر : همانطورى كه اشاره شد اگر مسأله تفويض تعيين مهر از باب توكيل باشد ، موكّل حق انصراف از وكالت دادن دارد و گاهى نيز با تحقق شرايطى مثل موت براى موكل ، وكالت ساقط مىشود و اما اگر جعل حكومت باشد ، نيازمند بحث است و اگر چه اين جهت بحث خيلى به آن پرداخته نشده است و قبل از فخر المحققين كسى را كه صريحاً به اين نكته اشاره كرده باشد نيافتيم ، لكن اجمالًا مورد نظر بوده و دو قول در مورد آن وجود دارد كه عبارتند از :\r\nالف - از نوع توكيل است ؛ فخر المحققين مىگويد « التفويض نوع توكيل » ، شهيد\r\n\r\n","description":"","footnote":"","page_name":" 7152 ","page_number":8},
  {"content":"\r\n\r\nثانى نيز در « مسالك » مىگويد « التفويض فى معنى التوكيل » و صاحب « رياض » هم در وجه اينكه تفويض به اجنبى صحيح است مىگويد كه توكيل استنابه است و از طرفى احتمال دارد كه چند تن از بزرگانى كه اصلًا متعرض مسأله تفويض مهر نشده‌اند مانند شيخ مفيد ، سلار ، حلبى ، ابن زهرة و قطب راوندى ، هم مختارشان توكيل بودن آن باشد ؛ براى اينكه اگر از باب جعل حكومت بود نياز به بيان داشت و اما جواز توكيل چون در همه ابواب هست ، نياز به بيان و ذكر ندارد و لذا حتى در اصل نكاح نيز توكيل را عنوان نكرده‌اند .\r\nب - از نوع جعل حاكم است . صاحب « جواهر » مىگويد كه در اينجا نظير قاضى تحكيم است و شخص حاكم شده به طور استقلال حق حكومت پيدا نموده و عمل او عمل تفويض كنندگان نبوده و در بقاء اين حق هم احتياجى به اينها ندارد و كأنه ايشان مىخواهد بگويد كه قائلين به تفويض ، به نحو حاكم اصيل و مستقل قائل به آن هستند نه به نحو توكيل و استنابة . در « انوار الفقاهة » هم مىگويد ظاهر اين است كه « التفويض تحكيم لا توكيل » و در تحكيم حق عزل وجود ندارد .\r\n\r\nكلام « جواهر » و اشكال آن :\r\nصاحب جواهر يكى از فروع اينكه تفويض مهر از باب تحكيم است را سهل نبودن واگذارى آن به اجنبى خوانده و از ثمرات ديگر آن را اين مطلب قرار مىدهد كه اگر كسى تفويض به اجنبى كرد آن اجنبى اگر چه از سوى زوجه حَكَم قرار داده شود ، ولى بازهم مىتواند بيش از مهر السنة را به عنوان مهر تعيين نمايد . در حالى كه اگر از باب توكيل باشد واگذارى آن به اجنبى سهل است و نيازمند دليل خاص نيست و الا اگر از باب تحكيم و حق مستقل دادن باشد ، تفويض آن به ديگرى همانطورى كه بيان شد محتاج به دليل است .\r\nو از طرفى اگر زن به ديگرى تفويض به معناى تحكيم هم بكند بازهم بعيد نيست كه گفته شود كه به حسب تفاهم عرفى ، ظاهر اينكه زوجه حق تعيين بيش از\r\n\r\n","description":"","footnote":"","page_name":" 7153 ","page_number":9},
  {"content":"\r\n\r\nمهر السنة را ندارد نفى اين حق هم بالمباشرة و هم بالتسبيب است و شامل اين فرض هم كه مفوض اليه حاكم مستقل باشد نيز مىشود ؛ زيرا زوجه با تسبيب اين حاكم مستقل مهر را تعيين مىكند .\r\nنتيجه‌گيرى : از آنچه كه گفته شد به دست آمد كه با توجه به اينكه تفويض مهر در اينجا به معناى تحكيم و جعل حَكَم است ، پس مقتضاى قاعده عدم ثبوت جعل و واگذارى چنين حق و ولايتى به ديگرى است و لذا بايد به همان مقدار متيقنى كه در نصوص وارد شده است ، اكتفاء نمود .\r\n\r\nعدم جواز تعدى زن از مهر السنة :\r\nمسأله ديگرى كه اين هم مثل اصل جواز تفويض مهر روشن است ، اين است كه زن نمىتواند در صورت تفويض شدن تعيين مهر به او ، بيش از مقدار مهر السنة را براى خود مهر قرار دهد و در صورت تعيين ، مازاد بر آن محكوم به بطلان و كالعدم است . و عمده در دلالت بر هر دو مطلب در بين روايات دو روايت حسن بن زرارة و محمد بن مسلم است كه به شرح زير هستند :\r\n1 - روايت حسن بن زرارة عن أبيه قال : سألت أبا جعفر عليه السلام عن رجل تزوج امرأة على حكمها ؟ قال : لا يجاوز بحكمها مهور نساء آل محمد صلى الله عليه و آله اثنتى عشرة اوقية و نشّ و هو وزن خمسمائة درهم من الفضة قلت : أ رأيت ان تزوجها على حكمه و رضيت بذلك : فقال : ما حكم به من شىء فهو جائز عليها قليلا كان او كثيرا . قال : قلت له : كيف لم تجز حكمها عليه و أجزت حكمه عليها ؟ قال : فقال : لانه حكمها فلم يكن لها ان تجوز ما سنّ رسول الله صلى الله عليه و آله و تزوج عليه نساءه فرددتها الى السنة و أجزت حكم الرجال لانها هى حكمته و جعلت الامر فى المهر اليه و رضيت بحكمه عن ذلك ، فعليها ان تقبل حكمه فى ذلك قليلا كان او كثيرا . « 1 »\r\nبررسى سند روايت : تنها كسى كه در سند اين روايت بحث در وثاقتش هست حسن بن زرارة است ؛ گرچه در « علل الشرايع » حسين بن زرارة دارد ، لكن على\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 280 ، الباب 3 من ابواب المهور و الشروط ، الحديث 1 .\r\n","page_name":" 7154 ","page_number":10},
  {"content":"\r\n\r\nالقاعدة بايد همان حسن صحيح باشد ؛ چون در نسخ خطى معتبر كافى حسن است و همين طور در نسخ « تهذيب » هم كه با يك واسطه با نسخه اصلى مقابله شده است حسن دارد و در « استبصار » هم حسن هست ، اختلاف نسخه هم نيست ، فقهاى بزرگ هم حسن نقل كرده‌اند و گرچه مراجعه نكردم ، لكن على القاعدة بايد در « علل الشرايع » هم اختلاف نسخه باشد .\r\nحسن بن زرارة گرچه توثيق صريحى ندارد ، ولى روايتى صحيح السند در شرح حال زرارة هست كه حسن و برادر او حسين از طرف زرارة پيغامى را به امام صادق عليه السلام مىرسانند و حضرت در جواب پيغام دعا مىكنند كه پروردگار اين دو پسر تو را « بصلاح أبيهما » محافظت نمايد ، و اين تعبير معنايش اين نيست كه اين دو پسر صالح نيستند ، بلكه به اين معناست كه زرارة در رتبه‌اى است كه شايسته است كه چنين دعايى در حق فرزندانش شود و ظاهر دعا هم كلى بوده و خيلى بعيد است كه فقط در مورد آسيب‌هاى جسمانى باشد و به دين آنها ناظر نباشد و از طرفى اجابت دعاى امام عليه السلام هم حتمى است ، پس از اين روايت مىتوان اعتبار حسن را استفاده نمود . علاوه بر اينكه بزرگانى چون هشام بن سالم هم از او اخذ حديث كرده‌اند و همين طور بنابر مبناى مشتهر بين متأخرين در مورد اخبار رسيده از اصحاب اجماع چون راوى از هشام بن سالم ، حسن بن محبوب يكى از اصحاب اجماع است بدين وسيله هم اعتبار او تأييد مىشود . و لذا فقهاء به اين روايت استناد كرده‌اند .\r\n2 - صحيحه محمد بن مسلم عن ابى جعفر عليه السلام قال : فى رجل تزوج امرأة على حكمها او على حكمه فمات او ماتت قبل ان يدخل بها ؟ فقال : لها المتعة و الميراث و لا مهر . قلت : فان طلقها و قد تزوجها على حكمها ؟ قال : فان طلقها و قد تزوجها على حكمها لم يجاوز بحكمها عن خمسمائة درهم فضة مهور نساء رسول الله صلى الله عليه و آله .\r\n\r\n","description":"","footnote":"","page_name":" 7155 ","page_number":11},
  {"content":"\r\n\r\nبررسى دلالت روايت حسن بن زرارة : شهيد ثانى و نواده او مرحوم صاحب « مدارك » گفته‌اند كه علاوه بر ضعف سند اين روايت به عدم توثيق حسن بن زرارة ، از نظر دلالت هم مضطرب المتن بوده و متناسب با كلام معصوم نيست ؛ چرا كه در جواب از فرق بين حكم كردن زن و مرد و اينكه چرا حكم زن بر عليه مرد پذيرفته نمىشود ولى حكم مرد بر عليه زن - در صورت كمتر از مهر المثل تعيين كردن او - پذيرفته مىشود ، چنين مىگويد كه چون حكم اين اينطور است و حكم آن آنطور ؛ گويا مىگويد مداخله نكنيد و چنين سؤالى ننماييد . و اين گونه حل كردن مشكل مناسب شأن امام نيست .\r\nاز اين اشكال دو جواب داده شده است كه عبارتند از :\r\n1 - جواب مجلسى اول در « روضة المتقين » و شبيه آن را مجلسى دوم در « مرآة العقول » آورده است : مىگويند اينكه زوج به زوجه مىگويد كه تو تعيين كن ، اگر اين اختيار داشتن مطلق باشد ممكن است كه چيزى كه در حد طاقت مرد نيست و يا نهايتى ندارد تعيين نمايد و چنين تعيينى ارتكازاً نافذ نيست و لذا بايد مرزى براى آن باشد و مرزى بهتر از مهر السنة كه پيامبر صلى الله عليه و آله تعيين فرموده‌اند وجود ندارد . و اما اينكه زوجه به زوج اختيار مىدهد . روشن است كه هر مقدارى را كه او تعيين كند هم مقدور و هم مورد رضايت زوجه كه به او اختيار داده ، خواهد بود و بلكه حتى ممكن است كه زوجه از اصل مهر هم صرف نظر نمايد و روايت اشاره به اين تفاوت دارد .\r\n2 - جواب « كشف اللثام » است كه به نظر درست‌تر از قبلى است : و آن اين كه در روايت سؤال از اين است كه چرا بين دو ضرر كه يكى ضرر بر زن است و ديگرى ضرر بر مرد فرق گذاشته شده است و ضرر بر زن تنفيذ و اما ضرر بر مرد ابطال شده است ؟ حضرت در جواب مىفرمايند كه فارق بين اينها تحقق سنت‌شكنى در ضرر بر مرد و عدم تحقق آن در ضرر بر زن است ؛ چرا كه زوجه طبيعتاً متمايل به كثرت\r\n\r\n","description":"","footnote":"","page_name":" 7156 ","page_number":12},
  {"content":"\r\n\r\nاست ولى زوج متمايل به قلت و عدم ازدياد از مهر السنة است .\r\nپس دلالت روايت حسن بن زرارة هم مثل سندش مشكلى ندارد و بر اصل جواز تفويض تعيين مهر به زوج و زوجه و همينطور ، بر اينكه زوجه حق ندارد كه بيش از مهر السنة را در صورت حَكَم شدن تعيين نمايد دلالت مىكند . كما اينكه صحيحه محمد بن مسلم هم بر اين دو مطلب به روشنى دلالت مىكند و لذا از اين حيث در آن بحث نمىكنيم و باقى فقرات آن را در استدلال به آن در ساير فروعات مسأله بررسى مىكنيم .\r\n\r\nفروعات مسأله تفويض مهر\r\nچند فرع در اينجا با توجه به عبارت « شرايع » در مسأله تفويض مهر مورد بحث است كه عبارتند از :\r\n1 - آيا تعيين پس از طلاق نافذ است ؟\r\n2 - حكم مهر قبل از دخول در صورت فوت حاكم قبل از تعيين چيست ؟\r\n3 - آيا تعيين پس از فوت محكوم عليه نافذ است ؟\r\n\r\nنفوذ تعيين مهر توسط حاكم پس از طلاق\r\nروشن است كه اگر قبل از طلاق حاكم ، مهرى را تعيين نمايد ، چه دخول شده باشد يا نشده باشد ، ميزان در مهر همان مقدارى است كه حاكم تعيين نموده است ؛ پس اگر طلاق قبل از دخول باشد نصف آن و اگر بعد از دخول باشد ، بايد تمام آن را به زن بدهد . و اما اگر طلاق قبل از تعيين حاكم واقع بشود ، آيا تعيين پس از طلاق نفوذى ندارد وكَلا تعيين است ؟ پس در صورت دخول حكم به مهر المثل و در صورت عدم دخول به موجب آيه شريفه « و  لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ »  « 1 » حكم به متعه مىشود ؟ چرا كه ظاهر آيه شريفه شامل تفويض مهر در صورت عدم تعيين\r\n\r\n\r\n","description":"","footnote":"\r\n( 1 ) - سوره بقره : 236 .\r\n","page_name":" 7157 ","page_number":13},
  {"content":"\r\n\r\nقبل از طلاق نيز مىشود .\r\nلكن با توجه به ذيل روايت صحيحه محمد بن مسلم كه مىفرمايد : « فان طلقها و قد تزوجها على حكمها لم يجاوز بحكمها عن خمسمائة درهم » « 1 » يعنى اگر بعد از طلاق دادن بخواهد مهر را تعيين كند ، حق ندارد كه بيش از پانصد درهم را تعيين نمايد . و روايت نسبت به دخول و عدم دخول اطلاق دارد و اما موردش اگر چه خصوص حكم كردن زن بعد از طلاق است ، لكن اولًا به خاطر عدم احتمال خصوصيت و ثانياً به جهت عدم قول بالفصل بين حكم بودن زوج يا زوجه ، بنابراين ، اين روايت مفاد آيه مذكور را كه شامل صورت عدم دخول در اينجا نيز مىشود ، تخصيص مىزند ، و البته طلاق قبلى مهرى را كه بعد از آن تعيين مىشود در صورت عدم دخول ، نصف مىكند ، و فتواى فقهاء نيز در مسأله بر اساس همين صحيحه محمد بن مسلم حكم به نفوذ تعيين پس از طلاق است .\r\nو تصور منصف بودن طلاق در صورت طلاق قبل از دخول و قبل از تعيين مهر به اين است كه اگر چه ظرف تعيين مهر بعد از عقد است ، ولى نظير فضولى بنابر كشف حقيقى ، متعلَّق تعيين مهر ، از زمان عقد است .\r\n\r\nتوضيح عبارت « شرايع » در اين فرع :\r\nصاحب « شرايع » در اين باره مىگويد « و لو طلقها قبل الدخول و قبل الحكم ، الزم من اليه الحكم ان يحكم و كان لها النصف » و سؤالى كه در مورد عبارت ايشان پيش مىآيد اين است كه آيا قصد ايشان تفصيل دادن بين طلاق قبل از دخول و طلاق بعد از دخول است ؟ به اينكه تعيين بعد از طلاق اگر قبل از دخول باشد نافذ و اگر بعد از دخول باشد نافذ نيست و اگر قائل به اين تفصيل نيست پس چرا در اينجا فقط حكم قبل از دخول را بيان كرده است ؟\r\nبه نظر مىرسد كه بعيد نيست كه مختار ايشان هم عدم تفصيل بين قبل و بعد از\r\n\r\n\r\n","description":"","footnote":"\r\n( 1 ) - در صفحه 18 گذشت .\r\n","page_name":" 7158 ","page_number":14},
  {"content":"\r\n\r\nدخول باشد ، ولى اختصاص صورت قبل از دخول به ذكر ، شايد به اين جهت باشد كه در صورت طلاق بعد از دخول ديگر الزامى براى تعيين كردن وجود ندارد ؛ چرا كه در صورت عدم تعيين مهر ، مهر المثل با دخول تثبيت مىشود ، به خلاف صورت قبل از دخول ؛ كه اگر بعد از طلاق در اين صورت تعيين مهر نشود ، ديگر استحقاق مهرى براى او نخواهد بود و لذا كأنّ يكى از حقوق زوجه در اينجا مطالبه تعيين مهر از زوج است .\r\nاشكال بر « شرايع » : ايرادى كه در اينجا بر قول به جواز الزام زوج بر تعيين مهر در اين صورت وجود دارد ، همانطورى كه در قسمت اول بحث يعنى در مورد مفوضة البضع گفتيم كه در آنجا گفتند كه اگر چه زن مالك مهرى نيست چون بضع را تفويض نموده است ، لكن حق مطالبه تعيين مهر را دارد « تملك ان تتملك » يعنى مالك مالكيت مهر است به اينكه زوج او را مالك مهر كند و ما در آنجا گفتيم كه بر چنين حقى كه بتواند مرد را الزام بر تعيين مهر كند دليل متقن و معتنابهى وجود ندارد . در اينجا هم مىگوييم كه دليلى بر اين حكم « شرايع » بر جواز الزام مرد بر تعيين مهر در صورت طلاق قبل از دخول ، وجود ندارد ، بله همانطورى كه گفتيم اگر تعيين مهر نمايد ، تعيين او نافذ است ، مفاد صحيحه محمد بن مسلم در اين باره هم همين مقدار يعنى مسأله نفوذ است و اما دلالتى بر جواز الزام او بر تعيين مهر نمىكند .\r\n\r\nحكم مهريه در صورت موت حاكم\r\nعبارت صاحب « شرايع » : « و لو مات الحاكم قبل الحكم و قبل الدخول ، قيل : سقط المهر و لها المتعة ، و قيل : ليس لها احدهما ، و الأول مروى » .\r\nاز آنجا كه حكم مهريه در صورت دخول و موت حاكم قبل از حكم روشن است و آن عبارت از مهر المثل است ، ديگر متعرض آن نشده است و به ذكر صورت موت قبل از دخول اكتفاء نموده است .\r\n\r\n","description":"","footnote":"","page_name":" 7159 ","page_number":15},
  {"content":"\r\n\r\n\r\nاقوال فقهاء در اين فرع :\r\nسه قول در اين فرع وجود دارد كه عبارتند از :\r\n1 - ثبوت متعه براى زوجة ؛ كه قول مشهور است .\r\n2 - ثبوت مهر المثل براى او ؛ كه اين قول مختار علامه در « قواعد » است ، با اينكه ايشان در كتاب‌هاى ديگرش موافق با مشهور است ، و همينطور اين قول را طبق حكايت شيخ قول يكى از قدماء خوانده است ، ولى شهيد ثانى مىگويد كه اين حكايت اشتباه است و شيخ اصلًا فرض جارى را كه صورت موت است عنوان نكرده است و در اين باره حق با شهيد ثانى است .\r\n3 - نه متعه به او تعلق مىگيرد و نه مهر المثل ؛ و قائلين به اين قول عبارتند از : ابن ادريس در « سرائر » ، فاضل آبى در « كشف الرموز » ؛ ظاهر « خلاف » كه مهر را صراحتاً نفى كرده و ظاهرش اين است كه متعه هم ندارد ؛ چون متعه را منحصر به طلاق دانسته است ، اگر چه شهيد اول در « غاية المراد » ظاهر « خلاف » را قول به متعه خوانده است ولى اين اشتباهى است و حتماً قبل از « و هو ظاهر الخلاف » در كلام شهيد يك سقطى شده است .\r\nعلامه هم در « مختلف » اين قول را به ابن جنيد و فاضل آبى در « كشف الرموز » آن را به ابن ابى عقيل نسبت داده‌اند و روشن نيست كه آيا هر دو ايشان قائل به اين قولند يا اينكه يكى از آنها قائل به آن است و در ذكر نام او ، علامه يا فاضل آبى دچار اشتباه و سهو شده‌اند .\r\n\r\nنظر محقق حلى :\r\nفاضل آبى مىگويد : محقق هم قائل به عدم مهر و متعه است ؛ چرا كه با عبارت « و الأول مروى » مىخواهد بگويد كه گرچه روايتى در مورد آن وارد شده است ولى مسأله اينطور نيست .\r\nدر مقابل فاضل آبى ، عده‌اى گفته‌اند كه ظاهر محقق اين است كه قول به متعه گرچه خلاف قواعد است ، لكن چون روايت دارد پس بايد آن را پذيرفت و عده‌اى گفته‌اند كه محقق در مسأله مردد است و به نظر ما هم احتمال ترديد اقواست .\r\n\r\n","description":"","footnote":"","page_name":" 7160 ","page_number":16},
  {"content":"\r\n\r\n\r\nبررسى مقتضاى ادله :\r\nبا توجه به اينكه طبق آيه شريفه ، حكم به متعه فقط براى طلاق ثابت است ، پس حكم به متعه در اينجا خلاف قاعده بوده و نيازمند به دليل خاص است و لذا تمام بحث متمركز بر روى دلالت صحيحه محمد بن مسلم است كه گفته شده است كه به نظر مشهور ظهور در چنين حكمى دارد و عبارت روايت چنين است : محمد بن مسلم عن ابى جعفر عليه السلام قال : فى رجل تزوج امرأة على حكمها او على حكمه فمات او ماتت قبل ان يدخل بها ؟ فقال : لها المتعة و الميراث و لا مهر لها . . . « 1 » .\r\n\r\nاحتمالات در دلالت صحيحه محمد بن مسلم :\r\nسه احتمال در مراد از اين روايت وجود دارد كه عبارتند از :\r\n1 - مقصود از « فمات او ماتت » موت رجل متزوج و امرئه متزوجه است كه در صدر عبارت سائل مىگويد « فى رجل تزوج امرأة » و به اقتضاء لفّ و نشر مرتب چنين معنايى معناى ظاهر از اين روايت است ، لكن طبق اين احتمال ، موت به محكوم عليه تعلق يافته و ربطى به موت حاكم كه محل بحث است نخواهد داشت .\r\n2 - مقصود از « فمات او ماتت » موت حاكم است و لف‌ونشر نامرتب و مشوش است ، لكن به گفته صاحب مدارك ، سبب تقديم اين معنا بر معناى محتمل اول اين است كه ضمير « فمات او ماتت » به مرجع نزديك‌تر كه در « على حكمه » و « على حكمها » است برگشت مىكند و مرجع نزديك‌تر مانع از عود ضمير به مرجع دور تر است « الاقرب يمنع الابعد » پس مقصود از « مات او ماتت » موت حاكم و حاكمة است به موت رجل متزوج و امرئه متزوجه كه محكوم و محكومه هستند ، و طبق اين احتمال مىتوان براى محل بحث به روايت مذكور تمسك كرد .\r\nولى بعيد است كه بتوان از ظهورى كه مقتضاى رعايت لف‌ونشر مرتب بوده و موافق اصل است ، و لف‌ونشر مشوش خلاف اصل و بر خلاف فصاحت است ، مگر اينكه ضرورتى آن را اقتضاء نمايد ، دست برداشت و ظهور مورد ادعاى\r\n\r\n\r\n","description":"","footnote":"\r\n( 1 ) - در صفحه 18 گذشت .\r\n","page_name":" 7161 ","page_number":17},
  {"content":"\r\n\r\nصاحب مدارك در اين حد نيست كه بتواند با ظهور عبارات در لف‌ونشر مرتب طرف بشود ؛ فردوسى نيز با رعايت لف‌ونشر مرتب گفته است : بريد و دريد و شكست و ببست\r\n* * * يلان را سر و سينه و پا و دست ، و لذا احتمال اول تا به اينجا با ظهور ابتدايى روايت سازگار است .\r\nو ظاهر عبارات صدوق در « مقنع » و مهذب الدين نيلى در « نزهة النواظر » هم اين است كه ضمير در « مات او ماتت » به زوج و زوجه بما اينكه زوج و زوجه‌اند بر مىگردد نه بما اينكه حاكم و حاكم‌اند .\r\n3 - احتمال سوم كه شهيد اول در غاية المراد آن را گفته است ، اين است كه مسأله چهار صورت دارد .\r\n1 - تفويض به زوج شده است . 2 - تفويض به زوجه شده است و در هر صورت يا حاكم فوت نموده است و يا محكوم ، و امام عليه السلام در اينجا جواب دو صورت را مىدهد كه عبارتند از : 1 - زوج فوت كند و حاكم باشد 2 - زوج فوت كند و محكوم باشد ؛ چرا كه حضرت در جواب فقط به حكم فوت زوج جواب داده است و فرموده است « لها المتعة و الميراث و لا مهر لها » و اما جواب دو صورت ديگر را كه ؛ فوت زوجة با حاكم بودن و يا محكوم بودن اوست ، حضرت نفرموده است ، بله اگر از فوت زوج الغاء خصوصيت شود كه بعيد هم نيست ، مىتوان حكم فوت زوجه ؛ چه حاكم و چه محكوم باشد را نيز استفاده نمود يعنى گفته شود كه عرف بين اينها فرقى نمىفهمد ؛ امام عليه السلام هم كه بايد سؤال سائل را همه جانبه پاسخ بدهند ، به پاسخ به بخشى از آن كه پاسخ بخش ديگر نيز از آن معلوم مىشود اكتفا نموده‌اند ، پس طبق اين احتمال ، مستفاد از روايت حكم به متعه براى زن بدون مهر ، هم در صورت فوت حاكم و هم در صورت فوت محكوم در هر چهار صورتش مىشود .\r\nشهيد اول اين را اختيار نموده و مىگويد كه هيچ اشكال عقلى هم ندارد تا آن را انكار نماييم .\r\n\r\n","description":"","footnote":"","page_name":" 7162 ","page_number":18},
  {"content":"\r\n\r\n\r\nبررسى قوت و ضعف احتمالات مذكور :\r\n\r\nقرائن شهيد ثانى بر قوت احتمال دوم :\r\nقرينه اول : مقصود بايد موت حاكم بايد و الا اگر مقصود موت محكوم باشد ديگر وجهى براى عدم جواز حكم توسط حاكم وجود ندارد ؛ چرا كه وقتى كه در مسأله طلاق با اينكه زوجيت زائل شده است ، شخص حاكم پس از طلاق مىتواند تعيين مهر نمايد ، پس در مسأله موت محكوم كه با هم اجنبى مطلق نمىشوند ، بايد به طريق اولى حكم كردن حاكم جايز باشد .\r\nقرينه دوم : اين است كه اگر مقصود موت محكوم عليه باشد ، مفاد روايت خرق اجماع مىشود ؛ براى اينكه دعواى اجماع شده است بر اينكه موت محكوم عليه بما هو ، در صورت زنده بودن حاكم ، حكومت حاكم را اسقاط نمىكند .\r\nقرينه سوم : اين است كه مقتضاى استصحاب هم اين است كه با موت محكوم عليه حق حاكميت حاكم از بين نمىرود ؛ چرا كه قبل از فوت محكوم حق تعيين مهر را داشت ، پس از فوت او هم استصحاب مىشود ، و لذا مقصود در روايت بايد فوت حاكم باشد كه در اين صورت ديگر حكم كردن براى او متعذر مىشود ، البته احتمال هم دارد كه ايشان نه براى ترجيح احتمال دوم بلكه براى اصل مسأله و اثبات خصوص متعه در اينجا يعنى در صورت فوت حاكم خواسته‌اند به استصحاب تمسك نمايند . در ذيل عبارتش مىگويد : « مادام الحاكم حيا لا يثبت المزيل و اذا مات تعذر الحكم فناسب وجوب المتعة » .\r\nجواب از قرينه اول : اولويت مذكور تمام نيست ؛ چرا كه اين تقريباً مورد اتفاق است كه در مفوضة البضع كه اصلًا اشاره‌اى به مهر نمىشود با اينكه در طلاق قبل از دخول كه زوجين اجنبى هستند ، متعه هست ولى در مرگ قبل از دخول كه اجنبى نيستند مىگويند كه متعه نيست ، اين از جهت نقض . و اما حلّ مسأله اين است كه بين صورت طلاق و صورت فوت زن فرقى هست و آن اين است كه در\r\n\r\n","description":"","footnote":"","page_name":" 7163 ","page_number":19},
  {"content":"\r\n\r\nاولى به خود زن پرداخت مىشود ولى در دومى به ورثه او و پرداخت به ورثه نسبت به پرداخت به زن اولويتى ندارد .\r\nجواب از قرينه دوم : دعواى اجماع مذكور تمام نيست ، بلكه شيخ صدوق علاوه بر اينكه اين روايت را طورى معنا مىكند كه به فوت محكوم بر مىگردد ، دو روايت ديگر هم كه به احتمال قوى معتبرند مىآورد بر اينكه با نفس موت محكوم عليه مهر ساقط مىگردد ، كما اينكه مهذب الدين نيلى هم قائل به اين است و از شهيد اول هم گذشت كه ايشان به حسب احتمال سوم در همين روايت محل بحث مسأله سقوط مهر را در صورت فوت محكوم هم قائل هستند .\r\nجواب از قرينه سوم : اولًا اين مبتنى است بر جريان استصحاب در شبهات حكميه ، و ما آن را قبول نداريم . و ثانياً اگر نسبت به اصل مسأله تمسك به استصحاب شود ، اشكالش اين است كه به چه دليل در صورت فوت حاكم وجوب متعه است ؛ چرا كه اصل بحث در همين است ، پس اين تفريع كه « فناسب وجوب الحكم » بدون دليل است و اگر براى اثبات معناى روايت بخواهد تمسك به استصحاب بكند ؛ يعنى بگويد كه چون مقتضاى استصحاب اين است كه در صورت فوت محكوم ، حق تعيين مهر براى حاكم باشد ، پس مقصود در روايت فوت محكوم نيست ، اين مىشود از باب تمسك به اصل در اثبات لوازم عقليه كه اصل مثبت خوانده شده و حجيتى ندارد .\r\nتقويت احتمال سوم : به نظر مىرسد كه اظهر احتمالات ، احتمال سوم است ؛ چرا كه احتمال دوم كه فاعل « مات او ماتت » حاكم و حاكمه باشد ، انصافاً خلاف ظاهر است كه ضمير برگشت به عنوان حاكم و حاكمه نمايد و قرائنى هم كه براى آن بيان شده بود تمام نبود ، و اما احتمال اول كه طبق لف‌ونشر مرتب بگوييم كه مقصود موت محكوم عليه و موت محكوم عليها است ، اگر چه لف‌ونشر مرتب بر لف‌ونشر مشوش مقدم است ، ولى مقدم‌تر از هر دو اين است كه اصلًا لف‌ونشرى\r\n\r\n","description":"","footnote":"","page_name":" 7164 ","page_number":20},
  {"content":"\r\n\r\nنباشد ؛ چرا كه سائل كه از قواعد دستور زبان آگاه نيست ، لذا مناسب است كه ساده و طبق روال طبيعى و معمول با او صحبت شود و لذا اگر مقصود سائل خصوص حكم فوت محكوم عليه بود عبارت را اين طور مىگفت « رجل تزوج امرأة على حكمها فمات او على حكمه فماتت » و وقتى اين گونه نياورده است معلوم مىشود كه مقصود اعم بوده و همانطورى كه در احتمال سوم بيان شد مقصود سؤال از چهار صورت بوده است .\r\n\r\nحكم مهر در صورت فوت محكوم عليه و اشكال احتمال سوم\r\nتنها اشكالى كه بر احتمال سوم مىماند و با بررسى حكم مهر در صورت فوت محكوم جواب آن داده مىشود اين است كه طبق اين روايت بنابر احتمال سوم ، در صورت فوت محكوم هم فقط متعه هست و مهرى نيست ، در حالى كه ادعاى اجماع شده است بر اينكه در صورت فوت محكوم ، حاكم حق تعيين مهر را دارد ؛ شهيد ثانى و دعواى اجماع صاحب مدارك ، صاحب « كفايه » و مجلسى ثانى در « مرآة العقول » دعواى مقطوع به بودن بين اصحاب و مجلسى اول آن را مشهور بين اصحاب خوانده است .\r\n\r\nجواب از اشكال و اقوال فقهاء در اين فرع\r\nبا توجه به ناصحيح بودن اجماع مورد ادعاء ، اشكال مذكور بر احتمال سوم منتفى مىشود و بلكه دو روايت ديگر هم هست كه در خصوص فوت محكوم ، حكم به عدم مهر نموده‌اند كه پس از بررسى اقوال فقهاء متعرض آنها مىشويم .\r\nپس از مراجعه معلوم مىشود كه قبل از شهيد ثانى ، فقط شهيد اول اين مسأله را عنوان كرده و ايشان هم بر خلاف اجماع مورد ادعاء گفته است كه در هر دو صورت فوت حاكم و محكوم عليه مهر نيست و فقط متعه دارند . بله ممكن است از اطلاق كلمات كسانى كه قائل به صحت تفويض مهر به زوجين شده‌اند و نگفته‌اند كه در صورت فوت محكوم عليه ، اين تفويض صحت ندارد ، چنين استظهارى\r\n\r\n","description":"","footnote":"","page_name":" 7165 ","page_number":21},
  {"content":"\r\n\r\nنمود . عبارات فقهاء از قرار زير است :\r\nشيخ صدوق در « مقنع » : « اذا تزوج المرأة على حكمها او على حكمه فمات قبل ان يدخل بها فلها المتعة و الميراث و لا مهر لها » .\r\nمهذب الدين نيلى در « نزهة الناظر » : اذا تزوج الرجل المرأة على حكمه او حكمها و مات قبل الدخول بها و قبل ان يحكما لم يكن لها مهر و كان لها المتعة .\r\nشهيد اول هم كه در چهار فرض قضيه نظرش عدم متعه و مهر بود . كه اقوال اين سه قبلًا هم گذشت .\r\nو اما عبارات ابن جنيد بنابر نقل « مختلف » كه مىگويد « لو مات احدهما قبل تقرر الحكم » و كيدرى در « اصباح » كه مىگويد « فان مات احدهما قبل الحكم » اجمال دارند ؛ موت در عبارت آنها احتمال دارد كه به حاكم برگردد كما اينكه احتمال دارد كه به محكوم عليه برگردد . بله عبارت ابن حمزه در « وسيله » كه مىگويد « و ان مات احدهما قبل الدخول سقط المهر و ثبت الميراث و لزمت المتعة » مقصودش يكى از دو حاكم است و الا اگر مقصودش أحد الزوجين بود لازم بود كه اين قيد را هم مىآورد كه « قبل ان يحكم الحاكمان » . پس نتيجه اين شد كه از كلمات قدماء كلام صريحى در مورد عدم سقوط مهر در صورت موت محكوم عليه وجود ندارد .\r\n\r\nدلالت روايات بر عدم مهر در موت محكوم عليه :\r\n1 - باسناده عن صفوان بن يحيى عن ابى جعفر مردعه قال : قلت لأبي عبد الله عليه السلام : رجل تزوج امرأة بحكمها ثم مات قبل ان تحكم ؟ قال : « ليس لها صداق و هى ترث » . « 1 »\r\n2 - و باسناده عن ابن ابى نصر عن عبد لكريم بن عمرو عن محمد بن مسلم عن ابى جعفر عليه السلام قال : قلت له : رجل تزوج امرأة بحكمها فمات قبل ان تحكم ؟ قال : « ليس لها صداق و هى ترث » . « 2 »\r\n\r\n\r\n","description":"","footnote":"\r\n( 1 ) - وسائل الشيعة ، الباب 21 من ابواب المهور ، الحديث 3 .\r\n( 2 ) - وسائل الشيعة ، الباب 12 من ابواب ميراث الازواج ، الحديث 3 .\r\n","page_name":" 7166 ","page_number":22},
  {"content":"\r\n\r\nكه دلالت اين روايات بر عدم مهر در صورت فوت محكوم عليه قبل از حكم كردن حاكم روشن است . البته به قرينه ساير رواياتى كه در صورت عدم دخول مهر را كلًا نفى كرده‌اند و رواياتى كه در صورت دخول مهر المثل را ثابت دانسته‌اند ، مقصود در اين دو روايت هم صورت قبل از دخول است .\r\n\r\nبررسى سند دو روايت :\r\nاما روايت محمد بن مسلم فقط عبد لكريم بن عمرو در سندش در موردش اختلاف تعبيرى بين شيخ و نجاشى واقع شده است ؛ مرحوم شيخ و بعضى ديگر گفته‌اند « واقفى خبيث » ولى مرحوم نجاشى گفته « ثقة ثقة » و معنايش اين است كه در مطالبى كه به وقف او ربطى ندارد وثاقت دارد . و احتمال قوى دارد كه او هم مثل بزنطى ابتداء از واقفه بوده ولى بعداً برگشته است ، و اين رواياتى كه مثل بزنطى از او نقل كرده‌اند مربوط به زمان استقامت او بوده است . به هر حال سند اين روايت لااقل موثقه است .\r\n\r\nو اما روايت صفوان بن يحيى عن ابى جعفر مردعه :\r\nمرحوم مجلسى اول در « روضة المتقين » طبق نسخه ديگرى « بمردعه » هم نقل كرده است و مىگويد اين تصحيف شده است و اگر بعضى جهات نبود مىگفتيم كه « ببزرعه » است و بزرعه شهر مهمى بوده است و معنا اين مىشود كه صفوان از ابى جعفر در بزرعه اين مطلب را شنيد ، منتها چون بزرعه از بلاد آذربايجان است ، خيلى بعيد است كه صفوان به آنجا رفته باشد و چنين چيزى در شرح حال او نقل نشده است .\r\nدر عده‌اى از كتب مانند « وافى » - كه اين دو روايت را بر خلاف « وسائل » و « جامع احاديث الشيعة » كه آنها را به صورت متفرق در باب‌هاى مختلف آورده‌اند ، در يك باب ذكر نموده است - ، « وسائل » ، « كفايه » سبزوارى ، « حدائق » و « جواهر » اصلًا اين تعبير وجود ندارد و در بعضى هم خود مؤلف ابى جعفر را به احول كه\r\n\r\n","description":"","footnote":"","page_name":" 7167 ","page_number":23},
  {"content":"\r\n\r\nمؤمن طاق است ، تفسير نموده است .\r\nبه هر حال حتى اگر اين ابى جعفر را كه صفوان از او نقل مىكند نتوانيم بشناسيم ، بنابر مختار در مورد مشايخ ثلاث ، چون صفوان از او نقل حديث نموده است ، حكم به اعتبار او مىشود .\r\n\r\nتعيين ابى جعفر در سند روايت صفوان :\r\nاجمالًا شش نفر در طبقه‌اى خوانده شده كه داراى كنيه ابى جعفر بوده و صفوان بن يحيى مىتواند از آنان نقل حديث كرده باشد - البته بنابراين كه عبارت « مردعه يا بمردعه » از سند روايت نباشد و الا با توجه به اين وصف محتمل است كه شخص ديگرى باشد ، اگر چه ما در اين صورت هم كه ناشناس مىشود بنابر مختار حكم به اعتبار او مىكنيم - و آنها عبارتند از :\r\n\r\n1 - محمد بن على حلبى :\r\nكه برادر عبيد الله بن على حلبى است و در وثاقت آنها ترديدى نيست . نجاشى مىگويد كه صفوان كتاب تفسير محمد بن على حلبى را نقل مىكند و مرحوم آقاى خويى چنين استظهار مىكند كه صفوان فقط كتاب تفسير او را نقل نموده و اما در باب حلال و حرام هيچ روايتى از او ندارد . ولى اتفاقاً فقط يك روايت از محمد بن على حلبى دارد و آن هم در تفسير نبوده و در حلال و حرام در باب حيض است و در چند مورد هم صفوان با واسطه چند نفر مختلف از محمد بن على حلبى روايت نقل مىكند و به طور وافر به واسطه عبد الله بن مسكان از او نقل حديث مىكند ، و ظاهراً در فهرست نجاشى سقطى واقع شده است چرا كه صفوان از عبد الله بن مسكان از محمد بن على حلبى به طور فراوان نقل مىكند و مرحوم صدوق هم در مشيخه عبد الله بن مسكان را واسطه آورده است ، و ظاهراً همان كه در مشيخه صدوق هست صحيح است و گمان مىكنم كه در آن يك مورد هم كه صفوان بلاواسطه از محمد بن على حلبى نقل نموده است ، عبد الله بن مسكان سقط شده باشد و لذا احتمال اينكه مقصود از ابى جعفر در\r\n\r\n","description":"","footnote":"","page_name":" 7168 ","page_number":24},
  {"content":"\r\n\r\nاينجا محمد بن على حلبى باشد خيلى ضعيف است .\r\n\r\n2 - محمد بن مسلم :\r\nولى به نظر مىرسد كه در اينجا هم واسطه‌اى مانند علاء سقط شده است ؛ چرا كه مرسوم است كه صفوان به طريق علاء از محمد بن مسلم نقل حديث مىكند و بيش از يك روايت ، صفوان بدون واسطه از محمد بن مسلم نقل حديث ندارد و در اين طور موارد احتمال سقط خيلى قوى و شايع است و اصالة الصحة در اين طور موارد نمىآيد و لذا اين احتمال هم كه مقصود از ابى جعفر در اينجا محمد بن مسلم باشد خيلى ضعيف است .\r\n\r\n3 - محمد بن حمران نهدى :\r\nكه ظاهراً صفوان كتاب او را نقل مىكند و او بدون ترديد ثقه است ، ولى بحث اين است كه آيا مىتوان گفت كه مقصود از ابى جعفر در اينجا محمد بن حمران نهدى ثقه است ؛ چرا كه در مورد محمد بن حمران صاحب كتاب ، فيما بين شيخ و نجاشى اختلاف هست ؛ كه آيا كتاب مال محمد بن حمران نهدى است يا اينكه مال محمد بن حمران بن اعين است كه كنيه‌اش و اعتبارش شناخته شده نيست و نمىدانيم كه آيا مراد از محمد بن حمران مطلق همان موثق مكنّى به ابى جعفر است ؟\r\nمرحوم آقاى خويى روايتى را كه در فقيه در سندش محمد بن حمران النهدى و جميل بن دراج با هم ذكر شده است ، به خاطر ضميمه بودن النهدى قرينه گرفته است كه مقصود از محمد بن حمران و جميل بن دراج كه كتاب مشتركى داشته‌اند و در مشيخه آمده است ، همان نهدى ثقه است و قهراً مقصود از صفوان از محمد بن حمران به طور مطلق همان نهدى ثقه خواهد بود .\r\nلكن به نسخه بسيار قديمى « من لا يحضر » كه مراجعه كردم ، كلمه النهدى در آنجا نبود ، و در مورد اين گونه اضافات هيچ اصل عقلايى وجود ندارد تا اگر دوران امر بين سقط و زياده شد ، گفته شود كه اصل سقط است ، بلكه در اين طور موارد به احتمال بسيار قوى ، از باب دخول حاشيه در متن است و اين خيلى به طور رايج\r\n\r\n","description":"","footnote":"","page_name":" 7169 ","page_number":25},
  {"content":"\r\n\r\nاتفاق افتاده است ، پس اين هم كه صفوان از أبو جعفر محمد بن حمران نهدى نقل كرده باشد ثابت نيست .\r\n\r\n4 - محمد بن نعمان الاحول :\r\nفقط در يك جا صفوان بن يحيى عن عبد الله بن مسكان و محمد بن نعمان الاحول عن ابى عبد الله عليه السلام هست و به جز اين نقل صفوان از احول و مؤمن الطاق ديده نشده است ، در حالى كه اساساً اينكه صفوان ، مؤمن الطاق را درك كرده باشد مورد ترديد است ؛ چرا كه مؤمن الطاق با زرارة و محمد بن مسلم و بريد هم طبقه است و عبد الله بن مسكان در طبقه تلاميذ احول است و صفوان غير از اين يك روايت هم روايتى از او ندارد . و لذا در اين يك مورد هم بعيد نيست كه عبد الله بن مسكان عن محمد بن نعمان بوده باشد .\r\n\r\n5 - محمد بن فضيل بن كثير ازدى :\r\nكه فقط در يك جا صفوان از او نقل حديث كرده است و مقصود از محمد بن فضيل در طبقه‌اى كه صفوان از آنها نقل مىكند همين شخص است نه محمد بن فضيل بن غزوانى كه از اصحاب امام صادق عليه السلام است . اگر چه مرحوم آقاى خويى در برخى از موارد كه احتمال قوى هست كه مقصود ابن غزوانى باشد نه اينكه مقصود ازدى باشد ، آنها را هم بر ازدى تطبيق كرده است ، به هر حال اين ابن كثير ازدى اگر چه درباره‌اش گفته شده است كه « يرمى بالغلو » ولى قبلًا بحث كرديم و گفتيم كه اين درست نيست و او ثقه است .\r\n\r\n6 - محمد بن حكيم الخثعمى :\r\nكه روايت صفوان از او خيلى شايع است و به همين جهت حتى اگر صفوان بن يحيى از مشايخ ثلاث نبود ، بازهم به جهت كثرت روايات او از خثعمى ، حكم به وثاقت او مىكرديم ، كما اينكه در روايات هست كه او واسطه بحث امام عليه السلام با ديگران بوده است و اين هم خود قرينه معتنابهى بر مورد اعتماد بودن اوست . پس احتمال هم دارد كه مقصود از ابى جعفر در روايت مورد بحث همين شخص باشد ، لكن در اينجا كه امر داير است بين او و محمد بن نعمان احول ، امتيازى در احول هست كه در او نيست - با اينكه فقط يك جا صفوان از\r\n\r\n","description":"","footnote":"","page_name":" 7170 ","page_number":26},
  {"content":"\r\n\r\nاحول آن هم به طور مردد روايت دارد - و آن اين است كه احول به اين كنيه خيلى شهرت داشته است ؛ در خطاباتى كه اشخاص با او داشته‌اند يا أبا جعفر و در اسانيد عن ابى جعفر الاحول يا عن ابى جعفر محمد بن نعمان الاحول زياد است ، اما درباره محمد بن حكيم خثعمى جايى نيافتم كه به ابى جعفر تعبير شده باشد و مقصود او باشد .\r\nپس به هر حال چه مقصود از ابى جعفر ، احول باشد و يا مقصود محمد بن حكيم خثعمى باشد ، در هر صورت چون هر دو مورد وثوق هستند حكم به اعتبار حديث مىشود ، كما اينكه اگر شخص ناشناخته‌اى هم باشد بنابر مختار محكوم به وثاقت است . و به هر حال روايت محمد بن مسلم هم همين مضمون روايت صفوان را دارد و هر دو دلالت مىكنند بر اينكه موت محكوم عليه موجب سقوط مهر است .\r\n« * و السلام * »\r\n\r\n","description":"","footnote":"","page_name":" 7171 ","page_number":27},
  {"content":"\r\n\r\n\r\n9 / 12 / 1384 سه‌شنبه درس شمارهء ( 867 - 858 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nعنوان بحث : اسقاط مهر با دخول قبل از دريافت مهريه توسط زن\r\nبحث اين است كه بر فرض تعيين مهر در عقد ، آيا دخول قبل از پرداخت مهر مسقط مهر است يا نه ؟ شهرت بين متأخرين اين است كه دخول مسقط مهر نيست ، مثل علامه در تحرير و منتهى ، فخر المحققين در ايضاح ، تنقيح مرحوم فاضل مقداد ، صاحب حدائق و ظاهر شهيد اول در لمعه . ولى در مقابل اين شهرت چهار قول مخالف وجود دارد .\r\n\r\n[ چهار قول در در مقابل قول مشهور كه دخول مسقط مهر نيست 
  ]\r\n\r\nقول اول : نفس دخول مسقط مهر است مطلقاً .\r\nقائل اين قول معلوم نيست ، در تهذيب و استبصار اين قول از بعضى از اصحاب نقل شده . در احتجاج طبرسى حميرى با حضرت ولى عصر ( عج ) مكاتبه‌اى دارد كه در آنجا اين قول را به بعض الاصحاب منسوب مىكند « 1 » شايد مرحوم شيخ هم كه بعض الاصحاب تعبير كرده‌اند به ملاحظه اين مكاتبه بوده است . در بين سنىها هم معروف بوده كه اماميه اين مطلب را قائلند كأنه قول مورد اتفاق اماميه مسقط بودن دخول براى مهر بوده كه مرحوم سيد مرتضى در انتصار مىگويد : « توهم علينا » اشتباه كرده‌اند .\r\n\r\nقول دوم : اگر شيئى پرداخت شود و بعد دخول واقع شود ، آنچه دريافت نشده ساقط مىشود ممكن است آن شىء پرداخت شده از غير مهر يا مقدارى از مهر باشد .\r\nقائل اين قول مرحوم صدوق در هدايه و من لا يحضر و مرحوم حلبى در كافى است . در كلام حلبى هست كه مگر اينكه تصريح شود كه بقيه دين باشد .\r\n\r\n\r\n","description":"","footnote":"\r\n( 1 ) متن مكاتبه ذكر خواهد شد .\r\n","page_name":" 7172 ","page_number":28},
  {"content":"\r\n\r\n\r\nقول سوم : مهر تعيين شده به دو صورت است\r\nگاهى شرط مىشود كه قبل از دخول پرداخت شود كه اين مهر عاجل است و گاهى چنين شرطى نمىشود كه به آن مهر آجل مىگويند در مهر عاجل اگر تمام المهر عاجل بود همه مهر ساقط و اگر يك مقدارى از مهر عاجل بود آن مقدار عاجل ساقط و بقيه مىماند .\r\nقائل اين قول مرحوم فيض است در مفاتيح و وافى ، ظاهراً مرحوم كلينى هم همين را مىخواهد بگويد چون در كافى باب « ان الدخول يهدم العاجل » را عنوان كرده و اين عناوين بابها فتواى مرحوم كلينى است . مرحوم مجلسى دوم در مرأة العقول گويا مردد است كلام كلينى ، مشهور و ديگران را نقل مىكند و مىگويد :\r\nالمسألة لا يخلو من اشكال . حدائق جمعاً بين الادله مىگويد خوب است منتها روايتى را به عنوان معارض ذكر مىكند كه معلوم نيست چه مىخواهد بفرمايد : قدر مسلم دو نفر از بزرگان صريحاً يا ظاهراً به اين تفصيل قائل هستند .\r\n\r\nقول چهارم : در صورت مفوضه بودن زوجه و عدم تعيين مهر اگر عملًا شوهر چيزى را پرداخت و زن با اينكه حق امتناع از تمكين داشت آن را قبول كرد و تمكين نمود مهريه ساقط است .\r\nاين قول عده‌اى قدما است . در پنج كتاب از كتب قدما روايات مسأله را به صورت مفوضه حمل مىكنند و تعبداً حكم به سقوط مىكنند كه عبارتند از : نهايه ، تهذيب ، استبصار ، مهذب ابن براج و سرائر ابن ادريس . دو نفر هم در مسأله ترديد كرده‌اند . مجلسى اول مىگويد : المسألة لا يخلو من اشكال . و كاشف اللثام مىگويد اگر اجماع باشد مطلب تمام است چند كتاب نيز تعبير به قيل كرده‌اند كه ظاهر در تضعيف مطلب و تمايل به طرف مخالف است و مانند محقق در شرايع و نافع ، علامه در قواعد و كتب ديگر .\r\n\r\nحال به بررسى اقوال و ادله آن مىپردازيم .\r\nدر ابتدا اين نكته را تذكر مىدهيم كه اگر روايات متعارض شد آيه قرآن اقتضا مىكند كه مهر ساقط نشود و بر مبناى جريان استصحاب در شبهات حكميه ، استصحاب اقتضا مىكند كه مهر ساقط\r\n\r\n","description":"","footnote":"","page_name":" 7173 ","page_number":29},
  {"content":"\r\n\r\nنشود . بنابر مقتضى و مانع هم چون اقتضاى ثبوت هست و نمىدانيم كه دخول جنبه مسقطيت دارد يا نه ، مىگوييم اصل اين است كه ساقط نشود .\r\n\r\nروايات قول اول : اسقاط مهر با نفس دخول\r\n1 - موثقه عبيد بن زرارة عن ابى عبد الله عليه السلام فى الرجل يدخل بالمرأة ثم تدعى عليه مهرها فقال اذا دخل بها فقد هدم العاجل « 1 » .\r\nروايت بعدى كه وسائل به عنوان روايت ديگر و خواهر به عنوان خبر آخر ذكر كرده ، همان روايت قبلى است منتها به طريق ديگر كه هر دو سند به ابن فضال مىرسد ، ابن فضال عن ابن بكير عن عبيد بن زرارة عن ابى عبد الله عليه السلام قال : دخول الرجل على المرأة يهدم العاجل . « 2 »\r\n2 - روايت محمد بن مسلم عن ابى جعفر عليه السلام فى الرجل يتزوج المرأة و يدخل بها ثم تدعى عليه مهرها فقال اذا دخل عليها فقد هدم العاجل . « 3 »\r\nمرحوم فيض : مىفرمايند ، عاجل آن است كه شرط شده قبلًا پرداخت شود ، اگر قبل از تمكين دريافت نكند ، نفس تمكين اين مهر را اسقاط مىكند .\r\nنقد : خيلى روشن نيست كه مراد از عاجل آن است كه شرط تقديم شده باشد ممكن است مراد مهر حال و غير مؤجل باشد ، و اين به معناى شرط قرار دادن نيست ، مقتضاى حال اين است كه حق مطالبه هست در مقابل آجل كه قبل از اجل حق مطالبه نيست ، بنابراين ديگر لازم نيست كه به شرط كردن مقيد شود تا اگر پرداخت نشد ، خلاف شرط عمل شده باشد .\r\nنظر صاحب مسالك : ايشان اين دو روايت و دو روايت بعد را روايات مهر دال بر مختار بعض الاصحاب مىدانند و از آنها جوابى مىدهند كه خواهد آمد .\r\nنظر صاحب مدارك : ايشان سه اشكال به اين دو روايت وارد مىكنند . 1 - ضعف\r\n\r\n\r\n","description":"","footnote":"\r\n( 1 ) - وسائل ابواب مهور ، باب 8 ، حديث 4 .\r\n( 2 ) - وسائل ابواب مهور ، باب 8 ، حديث 5 .\r\n( 3 ) - وسائل ابواب مهور ، باب 8 ، حديث 6 .\r\n","page_name":" 7174 ","page_number":30},
  {"content":"\r\n\r\nسند : مبناى ايشان اين است كه به موثقات عمل نمىكنند و در سند روايت محمد بن مسلم سهل بن زياد است به اين جهت اين دو روايت را كنار گذاشته‌اند . 2 - مىگويد اين دو روايت اخص از مدعا است زيرا آن بعض الاصحاب تنها راجع به عاجل كه شرط شده قبلًا پرداخت شود حكم نمىكنند و اگر چنين شرطى هم نشده باشد مىگويند دخول اسقاط مىكند و اين روايت شبيه به صراحت دارد كه خصوص عاجل ساقط مىشود و در حقيقت رد كلام بعض الاصحاب است و الا نبايد به عاجل تعبير شود . 3 - مطلب سوم ايشان حمل روايت است بر تقيه ، ايشان مىگويند چون عامه قائلند مهر قبلًا بايد پرداخت شود ممكن است روايت را حمل بر تقيه كنيم .\r\n\r\nنظر استاد مد ظله پيرامون اشكالات صاحب مدارك :\r\n1 - ما سند هر دو روايت را درست مىدانيم يكى را موثقه و ديگرى را صحيحه مىدانيم . 2 - نظر ما هم اين است كه رواياتى كه سقوط عاجل را مىگويد قول آن بعض را ثابت نمىكند . 3 - حمل به تقيه . در حاشيه كشف اللثام از ملاذ الاخيار مرحوم مجلسى نقل شده ، كشف اللثام و حدائق هم اين مطلب را دارند ولى ما آنچه از كتب عامه و كتب اماميه حاوى مسائل خلافى عامه و اماميه گشتيم چنين مطلبى نيافتيم و آنچه صاحب مدارك مىفرمايد و به گمانم ديگران هم به تبع ايشان نقل مىكنند زيرا حدائق و مرأة العقول از مدارك زياد مطلب نقل مىكنند . به مسأله جارى مربوط نيست . ايشان مىگويد كه عامه لازم مىدانند كه مهر قبل از دخول پرداخت شود و اين ناظر به اين نيست كه دخول مسقط است يا نه . ممكن است دخول مسقط نباشد .\r\nممكن است اين دو روايت حمل به متعارف شود يعنى متعارف آن زمان اين گونه بوده كه شرط مىكردند پرداخت مهر قبل از دخول باشد و رضايت نمىدادند مگر اينكه وفا به شرط شود بنابراين تمكين را شارع مقدس اماره قرار داده كه مهريه\r\n\r\n","description":"","footnote":"","page_name":" 7175 ","page_number":31},
  {"content":"\r\n\r\nپرداخت شده است . غير از اين احتمال مىدهم قاعد شك بعد از وقت قاعده كلى همه ابواب باشد و اختصاص به باب صلاة ندارد ، در اينجا نيز چون قرار بوده كه قبل از دخول مقدارى از آن پرداخت شود ، بعد از دخول وقت مقرر در صورت شك بايد بنابر پرداخت گذاشت .\r\nمرحوم صاحب وسائل تأويل ديگرى دارد مىگويد « هدم العاجل » به معناى « هدم التعجيل » است يعنى بعد از تمكين تعجيل مهر ساقط مىشود . اين خيلى خلاف ظاهر است . مجلسى اول و جواهر هم احتمال داده‌اند « هدم العاجل » يعنى جواز امتناعى كه زوجه قبل از دخول دارد بعد از دخول ساقط مىشود اما اين احتمال هم بعيد است چون در روايات به خود مهر عاجل اطلاق مىشود و به حق امتناع عاجل اطلاق نشده است .\r\nروايت بعد ؛ صحيحه عبد الرحمن بن الحجاج : عن الرجل و المرأة يهلكان جميعاً فيأتى ورثة المرأة فيدعون على ورثة الرجل الصداق فقال و قد هلكا و قسم الميراث فقلت نعم فقال ليس لهم شىء قلت : فان كان المرأة حية فجاءت بعد موت زوجها تدعى صداقها فقال :\r\nلا شىء لها و قد اقامت معه مقرة حتى هلك زوجها فقلت : و ان ماتت و هو حى فجاء ورثتها يطالبون بصداقها قال : و قد اقامت حتى ماتت لا تطلبه ؟ فقلت : نعم قال : لا شىء لهم قلت : فان طلقها فجاءت تطلب صداقها و قال : قد أقامت لا تطلبه حتى طلقها ، لا شىء لها ، قلت : فمتى حد ذالك الذي اذا طلبته لم يكن لها ؟ قال : اذا اهديت اليه و دخلت بيته و طلبت بعد ذلك فلا شيء لها انه كثير لها ان يستحلف بالله مالها قبله من صداقها قليل و لا كثير « 1 » .\r\nظاهر ابتدايى اين است كه مطالبه نكرده و بعد از دخول مدتى هم گذشته و اين را اماره ابراء دانسته است ولى در ذيل بالاتر مىگويد ، كه اگر به منزل او فرستاده شد و پرداخت نشد فلا شيء لها براى استدلال به ذيل اين روايت تمسك شده است .\r\n\r\n\r\n","description":"","footnote":"\r\n( 1 ) - وسائل ، ابواب مهور ، باب 8 ، حديث 8 .\r\n","page_name":" 7176 ","page_number":32},
  {"content":"\r\n\r\nايراد : مرحوم صاحب مىفرمايد كه اين روايت راجع به مقام اثبات بحث است نه مقام ثبوت . بحث ما در مقام ثبوت و در جايى است كه يقين داريم مهرى پرداخت نشده ، نمىدانيم نفس دخول مسقط مهر است يا نه . اين روايت نسبت به مورد بحث صريح در مخالفت است . روايت در جايى است كه نمىدانيم مهرى پرداخت شده يا نه ؟ آيا ادعاى زن كه مىگويد پرداخت نشده مسموع است يا ادعاى مرد كه مىگويد پرداخت شده ؟\r\nمرحوم صاحب مدارك مىفرمايد استحلاف در جايى است كه پرداخت مهر مشكوك باشد و اگر قرار بود با نفس دخول اسقاط پيدا كند احتياج به قسم نداشت .\r\nمرحوم فيض هم مىفرمايد : « انه كثير لها . . . » يعنى خلاف اخلاق است كه زوجه شوهرش را وادار به قسم خوردن كند از اينجا استفاده مىشود مسأله مورد تنازع است و ثابت نيست مهر پرداخت شده يا نه و از همين روايت استفاده مىشود نفس دخول مسقط نيست و احتياج به قسم دارد .\r\nولى معناى ديگرى هم هست ، در صدر روايت قبلى مىگفت ، مدت كه گذشت و مطالبه نكرد ، علامت اين است كه رفع يد كرده ، بعد سائل از ضابط مىپرسد . اين عبارت « انه كثير لها » يعنى از عقد تا عروسى مدت معتنابهى است ، اگر مطالبه نكرد و بعد دخول واقع شد اين هم علامت اين است كه ديگر مهر ندارد . پس اين روايت علاوه بر اينكه دليل بر مورد بحث نيست دليل بر اثبات فتواى مشهور است كه مىگويد مهر با نفس دخول اسقاط نمىشود و سقوط حكم ظاهرى قرار داده شده .\r\nبحث سندى روايت : جواهر از اين روايت تعبير به خبر كرده ولى اين روايت صحيح و بسيار محكم است ابى على الاشعرى همان احمد بن ادريس و از مشايخ ثقات كلينى است كه در سند واقع شده .\r\nروايت بعد : روايت فضيل : فى الرجل تزوج امرأة فدخل بها فأولدها ثم مات عنها فادعت شيئاً من صداقها على ورثة زوجها فجاءت تطلبه منهم و تطلب الميراث قال : فقال : اما\r\n\r\n","description":"","footnote":"","page_name":" 7177 ","page_number":33},
  {"content":"\r\n\r\nالميراث فلها ان تطلبه و اما الصداق فان الذي اخذت من الزوج قبل ان يدخل عليها فهو الذي حل للزوج به فرجها قليلًا كان او كثيراً إذ هي قبضته منه و قبلته و دخلت عليه فلا شيء لها بعد ذلك . « 1 »\r\nبا وجود كلمه « قبلته » ديگر نمىتوان به روايت استدلال كرد زيرا اين مطلب محتمل است كه مقدمتاً للتمكين قبول نكرده باشد كه بقيه هم دين باشد بلكه مراد اين باشد كه به عنوان مهر قبول كرده و يا متعارفاً به عنوان كل المهر مصالحه و قبول مىكردند ، پس ديگر نمىتواند فسخ كند ، اگر به اين عنوان قبول كرده باشد ، بقاءً هم ساقط مىشود . البته بايد يك نحوه شيوعى و يا اماريت عرفى باشد كه حضرت مىفرمايند فقط مىتواند ارث را مطالبه كند و الا اصل اين است كه چنين مصالحه‌اى واقع نشده باشد ، لذا مىگويند اصل با بقاء مابقى است .\r\nدر مسالك ، در نقل اين چهار روايت مىگويد مفاد اين روايات اين است كه چه قبلًا شيئى را زوجه قبض كرده باشد چه قبض نكرده باشد به وسيله دخول مهر ساقط مىشود . اما بعضى از اين روايات اصلًا مخصوص صورت قبض است مثل روايت فضيل و بعضى مخصوص صورت قبض نيست مثل روايت عبيد و روايت محمد بن مسلم پس شهيد ثانى كه مىفرمايد چه قبض شده باشد و چه قبض نشده باشد نمىخواهد بگويد كه تمام روايات هر دو صورت را شامل مىشود مىگويد ، فى الجمله بعضى از روايات هر دو صورت را شامل مىشود .\r\nجواب مسالك از روايات : ايشان جواب مرحوم شيخ از روايات را درست نمىشمارند و مىفرمايند چون در مقابل اين روايات ، روايات كثيرى هست و آيه شريفه هم موافق آن روايات است و به استثناى اين بعض الاصحاب كه نمىشناسيم ، همه قائل به عدم سقوط شده‌اند . اين روايات را كنار مىگذاريم . ولى تعبير صريح نمىكنند بلكه سياق عبارت اين گونه است .\r\n\r\n\r\n","description":"","footnote":"\r\n( 1 ) - وسائل ابواب مهور ، باب 8 ، حديث 13 .\r\n","page_name":" 7178 ","page_number":34},
  {"content":"\r\n\r\nروايت بعد از احتجاج طبرسى ، عن محمد بن عبد الله بن جعفر الحميرى عن صاحب الزمان عليه السلام انه كتب اليه اختلف اصحابنا مهر المرأة فقال بعضهم اذا دخل بها سقط عنه المهر و لا شىء عليه و قال بعضهم هو لازم فى الدنيا و الآخره فكيف ذلك و ما الذي يجب فيه فاجاب عليه السلام ان كان عليه بالمهر كتاب فيه ذكر دين فهو لازم له فى الدنيا و الآخره و ان كان عليه كتاب فيه اسم الصداق سقط اذا دخل بها و ان لم يكن عليه كتاب فاذا دخل بها سقط باقى الصداق . « 1 »\r\nحكم در اين روايت حكم ظاهرى است يك مرتبه نامه‌اى است مىگويد كه دين زيد فلان مقدار است ، اين را بايد بپردازد ، و يك مرتبه مىگويد كه چنين چيزى صداق شد ، اين ديگر لازم نيست كه بعد از دخول بپردازد و يك مرتبه اين است كه نامه‌اى نيست ، در آنجا هم بايد حكم به سقوط كنيم ، از اينكه نامه را ذكر مىكند ، استفاده مىشود كه حكم واقعى نيست ، خود نامه گاهى علامت اين است كه دين است و ساقط نمىشود ، اگر اين نشد با نفس دخول ساقط مىشود ، چون اين اماره قرار داده شده .\r\nروايت مفضل بن عمر قال دخلت على ابى عبد الله عليه السلام فقلت له اخبرنى عن مهر المرأة الذي لا يجوز للمؤمنين ان يجوزوه قال فقال السنة المحمدية خمس مائة درهم فمن زاد على ذلك رد إلى السنة و لا شىء عليه اكثر من الخمس مائة درهم فان أعطاها من الخمس مائة درهم درهماً او اكثر من ذلك ثم دخل بها فلا شيء عليه قال قلت فان طلقها بعد ما دخل بها قال لا شىء لها انما كان شرطها خمس مائة درهم فلما ان دخل بها قبل ان تستوفى صداقها هدم الصداق فلا شيء لها و انما لها ما اخذت من قبل ان يدخل بها فاذا طلبت بعد ذلك فى حياة منه او بعد موته فلا شيء لها .\r\nصدر روايت شاهد قول بعض الاصحاب نيست ، چون در فرض اين است كه چيزى پرداخت شده باشد ولى براى تأييد كلام مرحوم صدوق و حلبى خوب\r\n\r\n\r\n","description":"","footnote":"\r\n( 1 ) - وسائل الشيعة ، ابواب مهور ، باب 8 ، حديث 16 .\r\n","page_name":" 7179 ","page_number":35},
  {"content":"\r\n\r\nاست كه بعداً به آن مىپردازيم . از ذيل روايت استفاده مىشود كه اگر چيزى پرداخت نشده باشد ، نفس دخول اسقاط مىكند ، ممكن است گفته شود « تستوفى صداقها » اعم از اين است كه هنوز به طور كامل نگرفته باشد يا اصلًا چيزى نگرفته حد اكثر اين است كه از ذيل روايت چنين اطلاقى استفاده شود ولى اين اطلاق خيلى روشن نيست كه اوسع از صدر بخواهد بگويد كه در اين صورت در بحث قول صدوق بايد طرح شود جمله « انما لها ما اخذت من قبل أن يدخل بها » نيز قرينه مىشود كه چيزى اخذ كرده اين روايت هم از روايات مسأله نيست . فرضاً اين روايت را قبول كنيم با روايات فراوانى كه قطعاً از معصوم صادر شده و از آنها استفاده مىشود كه با پرداخت مختصرى مهر ساقط نمىشود معارضه دارد و اين روايات مقدم است و آيه قرآن هم موافق با همين روايات است كه مهر ساقط نيست و بنابر نظر مشهور كه استصحاب در شبهات حكميه جارى مىشود دليل ديگر بر عدم سقوط است و علاوه بر اين ادله قابل جمع است و مىتوان گفت سقوط حكم ظاهرى است در بسيارى از موارد شك و حكم ظاهرى بدون ذكر لفظ شك حكم مىكنند ، خلاصه اين تعبير در بسيارى از موارد حكم ظاهرى هست مثلًا در روايات در جايى كه نمىداند كه ركوع كرده ، تعبير هست كه « ركعتَ » بنابراين كه اين آقايان مدعى هستند كه متعارف اين بوده كه قبلًا مهريه دريافت مىشده محتمل است كه اگر چيزى پرداخت شود به منزله اين است كه به همان مقدار مصالحه شده اينكه دخول براى مصالحه اماره باشد بعيد نيست و چنين جمعى بين ادله خيلى طبيعى است و هيچ اشكالى در آن نيست . در سند اين روايت محمد بن سنان هست و مرحوم شيخ به همين جهت روايت را رد كرده است و مىگويد « محمد بن سنان مطعون عليه ضعيف جداً و ما يستند بروايته و لا يشركه فيه غيره لا يعمل عليه » ولى ما در محمد بن سنان اشكال نمىكنيم و دليل آن در ذيل نظر صدوق مىآيد .\r\nبا مراجعه معلوم مىشود بيش از يك روايت براى مختار بعض الاصحاب\r\n\r\n","description":"","footnote":"","page_name":" 7180 ","page_number":36},
  {"content":"\r\n\r\nنيست و آن روايت اين است : حسن بن على بن كيسان قال كتبت الى الصادق عليه السلام أسأله عن رجل يطلق امرأته و طلبت منه المهر و روى اصحابنا اذا دخل بها لم يكن لها مهر فكتب عليه السلام لا مهر لها . « 1 »\r\nاشكال دلالى در روايت نيست ولى اثبات اعتبار سند مشكل است . سند اين روايت ظاهراً اين است سعد بن عبد الله بن جعفر عن الحسن بن على بن كيسان .\r\nاين روايت را حميرى از حسن بن على بن كيسان نقل مىكند كه در جواهر على بن كيسان تعبير كرده است و حسن را اسقاط كرده كه سهو القلم است . حسن بن على بن كيسان در تمام كتب اربعه بيش از چهار روايت ندارد و در كتب رجالى هم توثيقى درباره او ديده نمىشود و اكثار روايات اجلاء يا روايت اشخاصى كه « لا يرثون الا عن ثقه » درباره او نيست . فقط چهار روايتى است كه حميرى آنها را نقل كرده است و با اين چهار روايت مشكل است كه چنين حكمى را اثبات كرد .\r\nمراد از صادق هم حضرت عسكرى عليه السلام است ، چون روايتى كه حميرى از او دارد ، در دو روايت و شايد سه روايت تصريح دارد كه عن ابى الحسن الثالث ، از مورد سوم هم استفاده مىشود كه بعد از زمان ابى الحسن الثالث است و لو از خود ابى الحسن روايت نمىكند و از موسى مبرقع روايت نقل مىكند و موسى از ابى الحسن ثالث مطلب را نقل مىكند ، على اى تقدير استفاده مىشود كه زمان ابن كيسان بعد از زمان حضرت عسكرى عليه السلام است و امامت حضرت در دويست و پنجاه و چهار است و وفات حضرت صادق عليه السلام در صد و چهل و هشت است و معمولًا كتابت‌ها با حضرت عسكرى عليه السلام بيشتر بوده و با حضرت صادق عليه السلام كمتر .\r\nجمع بين اين روايت با روايات ديگر اين است كه دخول بر اماره قرار داده شده براى پرداخت مهر ، بنابر تعبير بعضى مانند مرحوم علامه ، مرسوم بوده كه مهر را قبلًا مىگرفتند و دخول علامت اين مىشود كه مهر را داده‌اند ، نظير مسأله شك\r\n\r\n\r\n","description":"","footnote":"\r\n( 1 ) - وسائل ابواب مهور ، باب 8 ، حديث 15 .\r\n","page_name":" 7181 ","page_number":37},
  {"content":"\r\n\r\nبعد از وقت كه هنوز براى من چندان روشن نشده من احتمال مىدهم كه حكم شك بعد از وقت مخصوص به باب نماز نباشد و در همه موارد اين گونه است كه اگر بعد از وقت لازم براى انجام عمل شك شود محكوم به اتيان است . اگر مرسوم اين باشد كه متعارفا مهر را قبل از دخول مىپردازند و بعد از دخول مشكوك شد كه مهر پرداخت شده ، محكوم به اين است كه پرداخت شده و طبق تعبيرى كه در روايات باب صلاة هست اگر بعد از وقت شد مىگويد « فقد دخل الحائل » خود خروج وقت حائل از وجوب است و كانه مانع مىشود از اينكه دوباره واجب باشد ، شايد ظاهر اين اساس اين است كه اختصاص به باب نماز ندارد و مانند عموم تعليل است خلاصه جمعاً بين الادله خيلى طبيعى است كه حمل كنيم كه شارع دخول را اماره قرار داده است ، خصوصاً با توجه به مطلبى كه مىگويند مرسوم بوده كه مهريه را قبلًا مىگرفتند .\r\n\r\nروايات مخالف قول اول :\r\nدر رد قول بعض الاصحاب كه حميرى در مكاتبه خود و مرحوم شيخ طوسى نيز در تهذيب و استبصار نقل كرده روايات بسيار زيادى وجود دارد كه مىگويد اگر شخص دخول كرده و قبلًا چيزى نپرداخته مهريه بر عهده زوج دين است و بايد بپردازد و اين بعض الاصحاب بايد تمام آنها را كنار بگذارد .\r\nيك دسته از روايات مىگويد « اذا دخل وجب المهر و العدة » اين روايات را در بحث آينده كه آيا خلوت حكم دخول را دارد يا نه مىخوانيم . تمام اين روايات سقوط به وسيله دخول را نفى مىكند و ثبوت را اثبات مىكند . اين روايات را نمىتوانيم بر اين حمل كنيم كه مراد به نحو شرط متأخر است يعنى اگر بعداً دخول محقق شد ، شرط وجوب مهر قبل از دخول هست و تكليفاً لازم مىشود كه مهر را بپردازد ، اما اگر مهر را نپرداخت و مرتكب خلاف شرع شد ، دخول مسقط آن است .\r\nاين احتمال عرفى نيست . به خصوص كه در روايات « عده » هم عطف شده و\r\n\r\n","description":"","footnote":"","page_name":" 7182 ","page_number":38},
  {"content":"\r\n\r\nمىگويد عده واجب مىشود و مهر نيز بعد از دخول و لو نسبت به نصف آن تثبيت پيدا مىكند ، عده كه شرط متأخر نيست و بعد از دخول عده واجب مىشود . اين روايات صراحت عرفى دارد كه مهر با دخول ساقط نمىشود .\r\nدسته ديگر از روايات مىگويد اگر دخول محقق شد مهر به صورت دين باقى مىماند .\r\nجامع الاحاديث باب 15 از حديث 7 تا 21 حديث 7 عن جعفر بن محمد « يبقى الصداق ديناً عليه » روايت 8 عبد الحميد بن عواز « انما هو دين عليك » . روايت بعد « دين عليك » روايت عبد الخالق روايت 12 « انما هو دين عليه » روايت 16 در عدة من اصحابنا عن سهل بن زياد و على بن ابراهيم عن أبيه جميعاً عن احمد بن محمد بن ابى نصر ، به نظر ما هر دو طريق ولى كسانى كه سهل را اشكال مىكنند ، معمولًا ابراهيم بن هاشم را قرار شده كه قبول شود « قال قلت لأبى الحسن عليه السلام الرجل يتزوج المرأة على الصداق المعلوم يدخل بها قبل أن يعطيها شيئاً فقال يقوم اليها ما قل أو كثر الا ان يكون وفاء من ارض ان حدث به حدث ادى عنه فلا بأس » كه از اين ذيل استفاده مىشود كه اگر مالى داشته باشد كه فرضاً اگر مرگى حاصل شد از آن مال بتوانند مهريه را بپردازند و اين دين به عهده ميت نماند اشكالى ندارد . اين روايت صحيحه است و به طريق أحمد بن محمد بن ابى نصر است و در كتاب حسين بن سعيد كه مراد همين است كه به نام نوادر احمد بن محمد بن عيسى چاپ شده است از صفوان بن يحيى نقل كرده كه قلت لأبي الحسن عليه السلام پس هم صفوان و هم بزنطى كه از اجلاء فقهاء و اصحاب هستند اين روايت را نقل كرده‌اند و اين قول بعض الاصحاب را رد مىكند .\r\nروايت 17 « اذا دخل الرجل بامرأته ثم ادعت المهر ، و قال الزوج قد اعطيتك فعليها البينة و عليه اليمين » . روايت حسن بن زياد كه در بعضى از نسخ تهذيب در دو جلد اشتباه حسين بن زياد نقل شده است در يك جا اختلاف نسخه دارد و نسخه\r\n\r\n","description":"","footnote":"","page_name":" 7183 ","page_number":39},
  {"content":"\r\n\r\nحسين غلط است . اين روايت مىگويد كه زوجه بايد بينه بياورد حال اگر مهر ساقط باشد كه احتياج به بينه ندارد پس معلوم مىشود كه به نفس دخول ساقط نمىشود .\r\nروايت 18 كه از دعائم است هم مىگويد با بينه اثبات مىشود منتها اگر بينه نداشت قول مرد مقدم است ، اينها شاهد است كه دخول اسقاط نمىكند . روايت 19 صحيحه عبد الرحمن بن حجاج و 20 هم كه روايت احتجاج است در بحث بعد مىخوانيم . روايت 21 « زيد بن على عن آبائه عن على عليه السلام ان امرأة أتته برجل قد تزوجها و دخل بها و سمى لها مهراً و سمى لمهرها اجلًا فقال له على عليه السلام لا اجل لك فى مهرها اذا دخلت بها فأداليها حقها » . پس بعد از دخول ساقط نشده ، حالا در اينكه چطور با اينكه اجل تعيين شده حضرت حال فرض كرده‌اند ، دو احتمال هست ، يكى اينكه اجل رسيده بوده و حضرت مىفرمايند كه اگر دخول شده باشد بايد بپردازى و دوم اينكه اطمينانى به او نبوده و حضرت حكم كرده‌اند كه زودتر بپردازد . اين قضية فى واقعه است ولى براى اين مطلب كه با دخول سقوط پيدا نمىكند ، خوب است . در باب 16 حديث 3 « غياث بن ابراهيم فى الرجل يتزوج بعاجل و آجل قال الاجل الى موت او فرقة » شايد مراد از آجل اين است كه مقدار اجل هم تعيين نشده باشد ، پس اين روايت كه بين عاجل و آجل تفضيل داده ، آن قول را كه مىگويد با دخول همه مهر ساقط مىشود ، نفى مىكند . در باب 17 « وجوب المهر بالدخول » روايات زيادى هست كه بعداً مىخوانيم . باب 20 « ابى بصير قال قلت لأبي عبد الله عليه السلام : الرجل يتزوج المرأة فيرفى عليه و عليها الستر و يخلق الباب ثم يطلقها فتسئل المرأة هل اتاك فتقول ما اتانى و يسئل هو هل أتيتها فيقول لم آتها فقال لا يصدق‌ان و ذلك انها تريد أن تدفع العدة عن نفسها و يريد هو ان يدفع المهر عن نفسه » از اين روايت هم استفاده مىشود كه اگر دخول شده باشد ، عده هست و مهر هم بعد از دخول بايد بپردازد و مهر ساقط نيست ، اينها را اماره براى دخول گرفته ، پس معلوم مىشود كه دخول مثبت مهر\r\n\r\n","description":"","footnote":"","page_name":" 7184 ","page_number":40},
  {"content":"\r\n\r\nاست و مسقط مهر نيست و مضمون روايات بعدى هم كه روايت أبو عبيده است همين است . اين مجموعه روايات براى ابطال آن نظريه بعض الاصحاب كافى است .\r\nدر حدائق و احتمالًا بعضى كتاب‌هاى ديگر به غير از رواياتى كه عرض كردم ، به روايات ديگرى تمسك كرده‌اند كه مىگويد اگر مهر پرداخت نشود ، مباشرت حكم زنا دارد . اين روايات پاسخ قول بعض الاصحاب نمىباشد . زيرا موضوع اين روايات اين است كه اگر قبل از پرداخت مهر بخواهد دخول كند ، شبيه به زنا است .\r\nاما بعض الاصحاب مىگويد كه مهر بعد از دخول ديگر ساقط مىشود و در دخول‌هاى بعد از دخول اول اصلًا مهرى ثابت نيست تا عنوان زنا منطبق شود .\r\n\r\nروايت قول دوم : روايت مفضل بن عمر\r\nمستند نظر مرحوم صدوق در هدايه و فقيه و مرحوم حلبى روايت مفضل بن عمر است كه متن آن گذشت . مرحوم شيخ از اين روايت به ضعف سند جواب مىدهد و مىگويد محمد بن سنان قابل اعتماد نيست . پاسخ‌هاى ديگرى نيز مطرح شده كه مرحوم شيخ و سيد مرتضى و شيخ مفيد هم دارند و آن اين است كه رواياتى كه گفته با دخول مهر ساقط مىشود منزل به مفوضه البضع است ، از بعضى روايات اين گونه پاسخ داده شده است . مرحوم شيخ اين پاسخ را اينجا نقل نمىكند . به نظر ايشان اين روايت اشكال دلالى ندارد علت اين است كه در مفوضه اصلًا مهرى تعيين نمىشود ، ممكن است گفته شود كه شارع مقدس مقدارى از مهر يا غير مهر را كه قبل از دخول پرداخت مىشود ، مهر حساب كرده ولى در روايت مفضل تصريح شده كه مهر تسميه شده و گفته شده كه نسبت به بيش از پانصد درهم شرعاً نافذ نيست ، لذا مرحوم شيخ در اين روايت اين پاسخ را نمىدهد ، ولى به نظر مختار اشكالى در سند روايت نيست و بزرگانى از قبيل احمد بن محمد بن عيسى ، محمد بن سنان را براى خود شيخ اتخاذ كرده‌اند و معمولًا نقطه ضعفى كه\r\n\r\n","description":"","footnote":"","page_name":" 7185 ","page_number":41},
  {"content":"\r\n\r\nبه محمد بن سنان نسبت مىدهند غلو و روايات غلاة از اوست و قابل قبول نيست كه اين مطلب براى بزرگانى مانند احمد بن محمد بن عيسى مخفى مانده باشد و همچنين قابل قبول نيست كه با اينكه مىدانسته او از غلاة است براى خود شيخ اتخاذ كرده است . خلاصه محمد بن سنان كثير الروايه است و بزرگانى از او روايت كرده است و در كتب اربعه و غير كتب اربعه روايات فراوانى دارد . ولى عرض شد كه اگر بين اين روايت و روايات معارض ديگر كه خوانديم نتوانستيم جمع كنيم ، از نظر كثرت روايات ، شهرت قوى فتوايى و شهرت قوى روايتى و موافقت قرآن ، ترجيح با روايات مخالف است . اما جمع نيز ممكن است و آن اين است كه در بسيارى از موارد قيد شك ذكر نمىشود ولى مثلًا مىگويند « ما يؤدى عنى فعنى يؤدى » ، در اماره و يا حتى اصل قرار دادن شيئى ، به طور بتى تعبير مىشود ، ممكن است جمعاً بين الادله گفته شود كه چون زوجه حق دارد تا مهر خود را دريافت نكرده امتناع از تمكين كند ، اگر مقدارى از مهر يا چيز ديگرى را قبل از دخول ، قبول كرد و تمكين نمود ، شارع اين را اماره قرار داده است كه مهر با همان مقدار كه داده شده مصالحه شده باشد اگر در زمان روايات و شارع متعارف همين بوده است يا انشاء مهر به وسيله همان مقدارى كه شخص مىپردازد و او قبول مىكند واقع مىشود .\r\n\r\nروايات قول سوم : موثقه عبيد و روايت محمد بن مسلم\r\nآيا اين دو روايت فرمايش مرحوم فيض در اسقاط معجل با دخول و بقاء مؤجل را اثبات مىكند و روايات مطلق را تقييد مىزند ؟\r\nبعضى گفته‌اند كه اين دو روايت صلاحيت تقييد مطلقات را ندارند ، چون مطلقات روايات صحاح فراوان است و آن كه مىخواهد مقيد واقع شود ، دو روايت است كه يكى ضعيف و ديگرى حد اكثر موثقه است .\r\nصاحب جواهر اين قول را استخراب مىكند و مىفرمايد رواياتى هست كه\r\n\r\n","description":"","footnote":"","page_name":" 7186 ","page_number":42},
  {"content":"\r\n\r\nمىگويد مؤجل ساقط است و معجل ساقط نيست و آن روايت ابى بصير است ، ايشان حتى در صورت مؤجل براى سقوط به روايت ابا بصير استدلال مىكند ، البته روايت ابى بصير متنى دارد كه در من لا يحضر نقل كرده و مرحوم شيخ در تهذيب ، جلد 7 ( كتاب نكاح ) و جلد 8 ( سرارى و ملك يمين ) آورده كه سند يكى است ولى مختصر تفاوتى در متن بين دو نقل وجود دارد نقل من لا يحضر بيشتر با آن نقلى كه در جلد 8 تهذيب است موافق است و مقدارى هم با نقل جلد 7 مرحوم صاحب جواهر اين دو نقل را با هم به صورت يك روايت نقل مىكند . در اين روايت حضرت حكم كرده‌اند كه حتى در مؤجل زوجه حق ندارد چيزى بگيرد .\r\nصاحب جواهر از اين روايت به خبر ابى بصير تعبير كرده است . البته خوب بود كه معتبره تعبير مىكردند ، گويا ايشان در سعدان بن مسلم شبهه داشتند چون توثيق صريحى درباره او نيست ، ولى ما به دليل نقل صفوان و حسن بن محبوب از او و اينكه اجلاء و بزرگانى كتاب او را نقل مىكنند او را ثقه مىدانيم . ايراد ايشان به مرحوم صاحب مسالك تقريباً الزام به مسلم است ، خود صاحب جواهر به خبر عمل نمىكند ولى چون مرحوم صاحب مفاتيح اين روايات را قبول مىكند جدلًا به ايشان مىگويد كه حرف شما با اين روايت سازگار نيست .\r\nمتن روايت اين گونه است « فى رجل زوج مملوكته من رجل على أربع مائة درهم فيحل له مأتى درهم » اين كلمه « يحل » اشتباه چاپى است و نتوانسته خط مرحوم صاحب جواهر را بخوانند ، در اين سه كتاب و نقل‌هايى كه از اين سه كتاب شده « فعجل له مأتى درهم » است ، در ادامه دارد « و اخر عنه مأتى درهم فدخل بها زوجها ثم ان سيدها باعها من رجل لمن يكون المائتان المؤخرتان على الزوج » ، عبارت جلد 8 جواب حضرت را اين گونه ذكر مىكند « ان لم يكن او فاها بقية المهر حتى باعها فلا شيء له عليه و لا لغيره و اذا باعها سيدها فقد بانت من الزوج الحر اذا كان يعرف هذا الامر . . . » ولى در جلد 8 همين جواب به اين صورت نقل شده « ان كان الزوج دخل بها و هى معه و لم يطلب السيد منه\r\n\r\n","description":"","footnote":"","page_name":" 7187 ","page_number":43},
  {"content":"\r\n\r\nبقية المهر حتى باعها فلا شيء له عليه و لا لغيره . . . » . صاحب جواهر همه را به عنوان يك حديث با هم آورده و در انتهاء حديث جمله‌اى هست كه جواهر اسقاط كرده « فقد تقدم منه على أن البيع طلاق الزوجة » و گمان مىكنم منشأ اسقاط اين است كه در حاشيه تهذيب مىگويد كه بعضى از محشين گفته‌اند اين عبارت مرحوم شيخ طوسى است و مربوط به خود حديث نيست كه اشتباه است ، زيرا در من لا يحضر هم اين عبارت هست . شايد عبارت حسن بن محبوب باشد كه آن هم معلوم نيست . بعضى عبارت را اين گونه معنى كرده‌اند كه اذا كان يعرف هذا الامر فقد تقدم منه كه فروش حكم طلاق دارد و بينونت حاصل مىشود گفته‌اند كه مراد اين است كه اگر كسى شيعه و عارف باشد ، اين مطلب براى او روشن شده كه فروش مالك ، حكم طلاق را دارد و مىداند كه حكم مسأله اين گونه است ، « اذا كان يعرف هذا الامر » قيد جمله قبلى نيست كه اگر شيعه باشد بينونت حاصل مىشود و اگر سنى باشد حاصل نمىشود . آقايان اين طور استدلال كرده‌اند كه ايشان مىفرمايد با اينكه فرض شده كه بخشى معجل و بخشى مؤجل بوده مع ذلك حضرت فرموده‌اند كه « لا شىء له » .\r\nبه نظر ما اين روايت دليل بر خلاف است ، ايشان مىگويد در اين مدت كه مطالبه نكرده ، حالا ديگر حق مطالبه ندارد ، اگر قرار باشد كه به وسيله نفس دخول سقوط حاصل شود ، معنا ندارد كه مطالبه تعبير شود . تعبير اين است كه اگر ايفاء بقية المهر نكرده باشد كانه حق ايفاء داشت يا حق مطالبه داشت ولى مطالبه نكرد و به خاطر اينكه ايفاء و مطالبه نشده و طلاقى واقع شده يا به حكم طلاقى كه همان بيع است ، واقع شده ، ديگر نمىتواند مطالبه كند ، خود اين دليل بر خلاف است و دليل بر سقوط نيست .\r\nبه علاوه شرط تقديم در عقدها متعارف و مرسوم بوده و عامه هم لازم مىدانستند كه تقديم شود بنابراين اگر مطلقاتى باشد نمىتوانيم اين صورت\r\n\r\n","description":"","footnote":"","page_name":" 7188 ","page_number":44},
  {"content":"\r\n\r\nمتعارف را از تحت آن خارج كنيم چون قدر متيقن آن همان صورت شرط تقديم مىشود ، بنابراين مطلقات را بايد در حكم صريح دانست پس نمىتوانيم روايات كثيرى كه مىگويد مهر با دخول ساقط نيست و دين است را به غير صورتى كه شرط شده باشد يا مؤجل بوده حمل كنيم اين حمل مطلق به افراد نادر است ، پس اين تفصيل قول سوم هم درست نيست .\r\n\r\nروايات قول چهارم : روايت فضيل ( متن آن گذشت )\r\nاين گونه استفاده كرده‌اند كه اگر چيزى پرداخت نشود بايد مهر المثل پرداخت شود و اگر مهر تعيين شده باشد همان بايد پرداخت شود و اگر تعيين نشود و قبل از دخول چيزى پرداخت شود كأنه اين انشاء معاطاتى است كه اين مهر است و يا اينكه شارع اين را به حكم انشاء قرار داده است .\r\nنقد اين روايت همان است كه با استفاده از كلمه « قبلت » گذشت .\r\nمرحوم شيخ طوسى مىفرمايد كه غير از روايت مفضل بن عمر ، مىتوانيم روايات ديگر را به قرينه اين روايت حمل بر مفوضه كنيم چون اين روايت تعبير مىكند كه « اما الصداق فالذى اخذت من الزوج قبل ان يدخل بها هو الذي حل للزوج به فرجها » اين را كه مسلم است كه به وسيله صداق تحليل فرج مىشود و اگر تسميه مهر شده باشد تحليل هم به وسيله آن مىباشد قرينه مىگيرد كه قبلًا انشاء مهر و صداقى نشده و الان صداق مقرر مىشود و به وسيله آن تحليل مهر مىشود .\r\nمرحوم شيخ اين را قرينه مىگيرند براى حمل روايات ديگرى كه اسمى از مفوضه برده نشده است .\r\nنقد فرمايش شيخ : اولًا حمل روايات مطلق به مورد مفوضه ، حمل به فرد نادر است . ثانياً اينكه مىگوييم به وسيله عقد زن حلال مىشود يا مثلًا در زن سه طلاقه تعبير مىشود كه محل لازم است با اينكه امور ديگرى نيز شرط است اين امور جزء العلة هستند ، نظير اين در صداق نيز هست صرف تسميه براى حليت كافى نيست\r\n\r\n","description":"","footnote":"","page_name":" 7189 ","page_number":45},
  {"content":"\r\n\r\nبلكه قبول نيز لازم است يعنى اگر زوجه از آن صداق تسميه شده امتناع كند حليت حاصل نمىشود پس مىتوان گفت آن كه پرداخت مىشود و بعد حاضر به دخول مىشود همان محلل است و اين منافاتى ندارد كه قبلًا تسميه شده باشد ، ايشان اين مطلب را قرينه مىگيرد كه قبلًا تسميه نشده در حالى كه قرينه نيست .\r\nدر مورد سقوط و لو در مفوضة البضع نه تنها اجماعى ثابت نيست بلكه قائل به شهرت نيز نمىتوان شد .\r\nدر مفوضة البضع هر چند 5 كتاب قائل به سقوط مهر به وسيله دخول شده است ، ولى در مقابل در بعضى كتب تعليلى براى سقوط ذكر شده كه نشان مىدهد دخول دخالتى در سقوط مهر ندارد . در مقنعه مرحوم شيخ مفيد ، انتصار مرحوم سيد مرتضى ، مراسم مرحوم سلار ، غنيه سيد أبو المكارم ابن زهره اين علت ذكر شده كه چون زوجه در همان مقدارى كه دريافت مىكند به عنوان مهر رضايت دارد ، قهراً مهر در صورت رضايت ساقط مىشود . مرحوم كيدرى در اصباح هر چند تعليلى ذكر نكرده ولى چون ايشان تابع مرحوم صاحب غنيه است بعيد نيست از همين گروه به شمار برود .\r\nشهرت در جايى است كه مقابل آن شذوذ داشته باشد و در بين قدماء چنين چيزى نيست .\r\n\r\nخلاصه بحث :\r\n1 - در مورد سقوط مهر به وسيله دخول و لو در مفوضة البضع شهرت ثابت نيست .\r\n2 - براى سقوط مهر به طور كلى و مطلقاً فقط روايت حسن بن على بن كيسان وجود دارد كه آن هم ضعيف است .\r\n3 - رواياتى كه فى الجمله دلالت بر سقوط مهر دارند و برخى از آنها قرائنى وجود دارد كه نشان مىدهد در مقام بيان حكم واقعى نيست ، بلكه ناظر به مقام\r\n\r\n","description":"","footnote":"","page_name":" 7190 ","page_number":46},
  {"content":"\r\n\r\nاثبات و حكم ظاهرى است .\r\n4 - رواياتى كه دلالت بر عدم سقوط مهر دارند بسيار زياد است و از نظر سند و دلالت و كثرت روايت به گونه‌اى است كه قابل تقييد به وسيله روايات معارض را ندارد و بر فرض معارضه ترجيح با روايات عدم سقوط مهر است . ظواهر آيات قرآن نيز بر عدم سقوط مهر دلالت دارند و مرجح روايات عدم سقوط مىباشند .\r\n5 - جمعاً بين الادله مىتوان روايات سقوط مهر را بر حكم ظاهرى حمل كرد .\r\n6 - بنابراين چه اصلًا چيزى از مهر دريافت نشده باشد و چه مقدارى از آن دريافت شده باشد و چه در مفوضة البضع كه مهر تعيين نشده باشد و چه مهر تعيين شده باشد دخول موجب سقوط مهر نيست .\r\n\r\nبحث خلوت كردن و استقرار مهر\r\nبحث در اين است كه اگر در عقد يا بعد از آن و قبل از دخول مهرى براى زن تعيين شد زن كل مهر را مالك مىشود ولى نسبت به نصف آن ملكيت ثابت و مستقر دارد و نسبت به نصف ديگر حالت مراعى و متزلزل ، اگر دخول واقع شد آن نصف ديگر نيز مستقر مىشود ولى اگر قبل از دخول طلاق واقع شد آن نصف به زوج بر مىگردد راجع به موت قبل از دخول اختلاف است كه آيا مانند طلاق است يا نه . بر اين مطلب شهرت بسيار قوى هست فقط به گمانم ابن جنيد مىگويد نصف مهر با عقد ثابت مىشود و نصف ديگر با دخول . عقيده ما مطابق مشهور است كه دخول موجب استقرار نصف مهر است .\r\nولى در مسأله قولى هست كه غير از دخول در صورت طلاق خلوت با زوجه نيز مانند دخول منشأ استقرار مهر مىشود ، البته خلوت گاهى كامل است كه هيچ محذورى از مباشرت نباشد و گاهى در آن حد نيست . بعضى گفته‌اند خلوت كامل حكم دخول را دارد و بعضى از مراتب پايين‌تر خلوت حكم دخول را ندارد .\r\n\r\n","description":"","footnote":"","page_name":" 7191 ","page_number":47},
  {"content":"\r\n\r\n\r\nادله قول مشهور\r\nكسانى كه دخول را منشأ استقرار مىدانند به آيه شريفه استدلال مىكنند در باب طلاق آمده است  « مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ »  در مفوضه هم كه نامى از مهر برده نشد تعبير شده  « ما لَمْ تَمَسُّوهُنَّ »  هر دو جا « مس » معيار قرار داده شده است .\r\nدر اينكه مراد از « مس » چيست صاحب جواهر دو مطلب مىفرمايد : يكى اينكه اجماعاً مراد وطى است . دوم اينكه « مس » دو اطلاق دارد . يكى معناى لغوى كه به معناى تماس است و دوم معناى مصطلح كه دخول باشد و اجماع هست كه معناى لغوى در آيه اراده نشده است و صرف هر تماسى موجب استقرار مهر نمىشود ، بنابراين مفهوم شرعى « مس » ميزان است .\r\nنقد : در اينجا اجماع به عنوان يك دليل مستقل نمىتواند مطلب را ثابت كند و چون اصلًا وجه اجماع همين است ، دليل همان است كه در آيه شريفه « مس » لغوى مراد نيست و به خلوت كردن « مس » لغوى اطلاق نمىشود ، قهراً مراد وطى مىشود دليل ديگر قول مشهور روايات مسأله است .\r\nروايات بسيار زيادى هست كه مطابق آيه شريفه معيار را دخول قرار داده است .\r\nاشكالى در اينجا مطرح است كه اكثر اين روايات با روايات مخالف صلاحيت معارضه ندارد زيرا در روايات مخالف آمده است كه « خلائها دخول » و اين حاكم است بر روايات موافق . ولى ممكن است گفته شود اين اشكال وارد نيست چون در مانند « الصواف بالبيت صلاة » نماز حكمى دارد و روايت مىگويد طواف نيز همان حكم را دارد و اين حكومت اشكالى ندارد همچنين است « لا شك لكثير الشك » ولى در ما نحن فيه كه به حسب متعارف قبل از دخول خلوتى محقق مىشود در صورتى كه خلوت موجب استقرار مهر شود صحيح نيست كه استقرار مهر به دخولى كه بعد از خلوت است منسوب شود مثل اينكه معيار سن تكليف پانزده سالگى باشد و حكم را بر بيست سالگى بار كنند اگر مانند احتلام و پانزده سالگى\r\n\r\n","description":"","footnote":"","page_name":" 7192 ","page_number":48},
  {"content":"\r\n\r\nعامين من وجه بود مىتوان چيز ديگرى را بگويند كه اين هم همان حكم را دارد ، اما در عموم و خصوص مطلق صحيح نيست كه حكم را بر شىء بعدى كه وقاع است بار كنند و بعد بگويند خلوت كه قبل است نيز همان حكم را دارد . به علاوه اينكه در بعضى از رواياتى كه دخول را معيار قرار داده است تصريح شده كه خلوت معيار نيست . بعضى از روايات هم تصريح ندارند ولى مانند تصريح است مثلًا مىگويد تا يك سال به عنين مهلت داده شود ، اگر بعد از يك سال دخول نكرد ، بايد نصف المهر داده شود . عادتاً در طول يك سال اين طور نيست كه اصلًا خلوتى واقع نشود .\r\n\r\nمتن روايات :\r\nمن فقط مسأله عيوب و مهر را نگاه كردم ممكن است در كتاب‌هاى مختلف فقه روايات بيشترى يافت شود ولى لزومى به مراجعه به ساير ابواب نيست . در اين دو مسأله از بيست و چند باب استفاده مىشود كه دخول معيار است در مسأله عيوب در باب دوم حديث او 8 باب 11 ، حديث 1 ، باب 13 حديث 5 و آخر باب 13 ، باب 15 حديث 1 ، و در مسأله مهور باب 12 حديث 2 ، باب 17 ، باب 23 ، باب 24 ، باب 30 ، باب 31 ، باب 34 ، باب 35 ، باب 41 ، باب 48 حديث 4 و 7 و 8 ، باب 51 ، باب 53 ، باب 54 ، باب 56 ، باب 57 ، باب 58 ، باب 6 . چند روايت را مىخوانيم .\r\nموثقه يونس بن يعقوب « 1 » : در سند آن حسن بن على بن فضال وجود دارد كه مشهور روايات او را موثقه مىگويند قال سألت أبا عبد الله عليه السلام عن رجل تزوج امرأة فأغلق بابا و أرخى ستراً و لمس و قبل ثم طلقها أ يوجب عليه الصداق قال لا يوجب الصداق الا الوقاع .\r\n\r\n\r\n","description":"","footnote":"\r\n( 1 ) - وسائل ابواب مهور ، باب 55 ، حديث 1 .\r\n","page_name":" 7193 ","page_number":49},
  {"content":"\r\n\r\nيونس بن يعقوب « 1 » قال سألت ابا عبد الله عليه السلام عن رجل تزوج امرأة فادخلت عليه فاغلق الباب و ارضى الستر و قبل و لمس من غير أن يكون وصل اليها ثم طلقها على تلك الحال قال ليس عليها الا نصف المهر . گمان مىكنم اين همان روايت قبلى است كه نقل به معنا شده است .\r\nروايت زراره « 2 » عن ابى جعفر عليه السلام انه اراد أن يتزوج قال فكره ذلك أبى فمضيت و تزوجتها اين قبل از امامت حضرت باقر عليه السلام بوده و اينها از قبيل ترك اولى است كه بهتر بوده كه ترك شود . حتى اذا كان بعد ذلك زرتها فنظرت فلم أو ما يعجبنى فقمت لأنصرف فبادرتنى قائمة الباب لتغلقه فقلت لا تغلقيه لك الذي تريدين ، در ميان سنىها بسيار قائلند كه اگر درب بسته شد و خلوتى محقق شد ، مهر استقرار پيدا مىكند ، فلما رجعت الى أبى فأخبرته بالامر كيف كان فقال انه ليس لها عليك الا النصف يعنى نصف المهر چون همان را كه بعد از بسته شدن درب ثابت مىشد ، تقبل كرده بودند ، اين به اين معناست كه اگر درب را هم مىبست و خلوت محقق مىشد ، لازم نبود كه غير از نصف مهر پرداخت شود . و قال انك تزوجته فى ساعة حارة . يعنى اينكه تزويج محقق نشد ، به اين خاطر بود كه ساعت مناسبى نبود .\r\nروايت ديگر تزوج أبو جعفر عليه السلام « 3 » امرأة فأغلق الباب فقال افتحوا و لكم ما سألتم فلما فتحوا صالحهم . اين روايت هم در اين مطلب ظهور دارد كه با بستن درب وجوب شرعى نمىآيد و حضرت مصالحه كرده‌اند .\r\nروايت أبو بصير « 4 » قال قلت لأبي عبد الله عليه السلام : الرجل يتزوج المرأة فيرخى عليها و عليه الستر و يغلق الباب ثم يطلقها فتسئل المرأة هل أتاك فتقول ما أتانى و يسئل هو هل أتيتها فيقول لم آتها فقال لا يصدقان ، به اين علت كه هر دو متهم هستند كه به نفع خود حرف زده‌اند . زوجه چون مىخواسته شوهر كند و عده نگه ندارد گفته كه وقاع محقق\r\n\r\n\r\n","description":"","footnote":"\r\n( 1 ) - وسائل ابواب مهور ، باب 55 ، حديث 5 .\r\n( 2 ) - وسائل ابواب مهور ، باب 55 ، حديث 7 .\r\n( 3 ) - وسائل ابواب مهور ، باب 55 ، حديث 8 .\r\n( 4 ) - وسائل ابواب مهور ، باب 56 ، حديث 1 .\r\n","page_name":" 7194 ","page_number":50},
  {"content":"\r\n\r\nنشده ، و زوج كه مىخواسته نصف المهر را نپردازد ، گفته كه وقاع محقق نشده ، در اين موارد اتهام اعتنايى به گفته اينها نمىشود . از اين عبارت استفاده مىشود كه اگر تصديق مىشده حكم راست و دروغ گفتن تفاوت مىكرده ، اگر دروغ باشد و وقاع شده باشد مهر هست و اگر وقاع نشده باشد ، استقرار مهر نيست . منتها اينكه اثباتاً وقاع شده فرض كنيم يا نه حضرت فرموده‌اند وقاع شده فرض كنيد ، از اين مطلب معلوم مىشود كه دخول معيار است منتها در سند اين روايت سهل بن زياد است كه ما اشكال نمىكنيم .\r\nصحيحه اسحاق بن عمار « 1 » عن ابى الحسن عليه السلام : قال سألته عن الرجل يتزوج المرأة فيدخل بها فيغلق عليها بابا و يرخى عليها ستراً و يزعم ( يعنى يقول ) انه لم يمسها و تصدقها هى بذلك عليها عدة قال لاقلت فانه شىء دون شىء ( و لو به مقدار كافى نبود ) حضرت مىفرمايند : اگر آن شىء مختصر به مقدار انزال باشد ، عده دارد و مهر ندارد . از اين روايت استفاده مىشود كه طرفين تصديق مىشوند و مهر استقرار ندارد و عده هم نيست . گفته‌اند تفاوت اين روايت و روايت قبل اين است كه در اين روايت طرفين مورد اطمينان هستند و در روايت قبل مورد اطمينان نيستند .\r\nصحيحه ابى « 2 » عبيدة عن ابى عبد الله عليه السلام : فى الرجل يتزوج المرأة البكر أو الثيب فيرخى عليه و عليها استر أو غلق عليه و عليها الباب ثم يطلقها فتقول لم يمسنى و يقول هو لم امسها قال لا يصدقان لانها تدفع عن نفسها العدة و يدفع عن نفسه المهر .\r\nروايات اثبات صداق با خلوت\r\nروايت اسحاق بن عمار « 3 » عن جعفر عن أبيه عليه السلام أن علياً عليه السلام كان يقول من اجاف من الرجال على اهله باباً و ارخى ستراً فقد وجب عليه الصداق .\r\nصحيحه حلبى « 4 » عن أبى عبد الله عليه السلام قال : سألته عن الرجل يطلق المرأه و قد مس كل\r\n\r\n\r\n","description":"","footnote":"\r\n( 1 ) - وسائل ابواب مهور ، باب 56 ، حديث 2 .\r\n( 2 ) - وسائل ابواب مهور ، باب 56 ، حديث 3 .\r\n( 3 ) - جامع الاحاديث ، ابواب ، باب 17 ، حديث 9 .\r\n( 4 ) - جامع الاحاديث ، ابواب ، باب 17 ، حديث 10 .\r\n","page_name":" 7195 ","page_number":51},
  {"content":"\r\n\r\nشىء منها الا أنه لم يجامعها أ لها عدد فقال ابتلى أبو جعفر عليه السلام بذلك فقال له ابوه على بن الحسين عليه السلام اذا اغلق باباً و ارخى ستراً وجب المهر و العدة .\r\nروايت زراره عن ابى جعفر عليه السلام قال : اذا تزوج الرجل المرأة ثم خلى بها فأغلق عليها باباً أو ارخى ستراً ثم طلقها فقد وجب الصداق و خلائه بها دخول . سند روايت را ما معتبر مىدانيم موثقه محمد بن مسلم عن ابى جعفر عليه السلام قال سألته عن المهر متى يجب قال اذا ارخيت الستور و اجيف الباب و قال انى تزوجت امرأة فى حياة ابى على بن الحسين عليه السلام و ان نفسى طاقت اليها فذهبت اليها فنهانى أبى ( كه بايد به ترك اولى حمل شود ) فقال لا تفعل يا بنى لا تأتها فى هذه الساعة و انى أبيت الا أن افعل فلما دخلت عليها قذفت اليها بكساء كان على و ذهبت لاخرج فقامت مولاة لها فأرخت الستر و اجافت الباب فقلت مدقه وجب الذي تريدن .\r\nالجعفريات باسناده عن على عليه السلام عن على قال اذا ارخى الستر فقد وجب المهر جامع او لم يجامع .\r\nالجعفريات باسناده از حضرت سجاد عليه السلام قال اذا ارخى الستر فقد اوجب المهر در مستدرك از نوادر مرحوم قطب راوندى از امير المؤمنين عليه السلام نقل مىكند ، اين ديگر على القاعده با روايت جعفريات يك روايت است ، بسيارى از روايات جعفريات با نوادر مرحوم راوندى يكى است .\r\nصحيحه احمد بن محمد بن ابى نصر سألت الرضا عليه السلام عن خصى تزوج امرأة على الف درهم ثم طلقها بعد ما دخل بها قال لها الالف الذي اخذت منه و لا عدة عليها .\r\nبا اين تقريب كه از « لا عدة عليها » معلوم مىشود كه دخول مصطلح مراد نيست بلكه به معناى خلوت كردن و مقدماتى است كه معمولًا به دخول منجر مىشود .\r\nحضرت اينجا فرموده‌اند كه همه الف را بايد بپردازند و تنصيف نشده است . منتها ممكن است گفته شود كه در بعضى از روايات معتبر و صحاح آمده كه بايد انزال محقق شود تا عده ثابت گردد و در خصى هم انزال محقق نمىشود و در اين\r\n\r\n","description":"","footnote":"","page_name":" 7196 ","page_number":52},
  {"content":"\r\n\r\nروايت بايد تصرفى بشود ، اين روايت ممكن است از همان رواياتى باشد كه گفته « العدة من الماء » كه محمول به تقيه است .\r\n\r\nجمع بين ادله :\r\nدر جمع بين اين روايات و روايات كثير و مسلم و مقطوعى كه از آنها استفاده مىشود خلوت حكم دخول را ندارد مىتوان اين گونه گفت رواياتى كه در مورد حضرت باقر عليه السلام است را مىتوان بر تقيه حمل كرد زيرا در محيط اهل تسنن و بر اساس قانون حكومت وقت اگر زوجه به محكمه مراجعه مىكرد بايد كل مهر پرداخت مىشد حضرت فرموده مهر پرداخت شود .\r\nيكى ديگر از وجوه جمع ، حمل روايات دسته دوم بر حكم ظاهرى است . اين حمل نسبت به برخى روايات درست است ولى رواياتى كه در مورد حضرت باقر عليه السلام است بعيد است كه به حكم ظاهرى حمل شود . مثل رواياتى كه مىگويد :\r\n« من اجاف على اهله باباً فقد وجب عليه الصداق » جمع ابن ابى عمير جمع خوبى است ، ايشان به حكم ظاهرى حمل كرده به حسب ظاهر اگر اشخاص ديگر هم ديدند كه كسى به اتاق زفاف وارد شده ، براى ازدواج با اين زن بايد صبر كنند كه عده او تمام شود . در بعضى موارد ديگر هم هست كه در مورد حكم ظاهرى به طور بتى تعبير شده خلاصه نسبت به اكثر رواياتى كه خوانده شد ، جمع ابن ابى عمير جمع خوبى است و نسبت به بعضى روايات ديگر از حمل به تقيه مانعى نيست .\r\nصاحب جواهر در ابتدا به حمل بر حكم ظاهرى اشكال نمىكند و تمايل دارد منتها در آخر اين قول را كه اصلًا حكم ظاهرى هم قائل نشويم را اختيار كرده . ولى دليلى ندارد كه اين همه روايات را كنار بگذاريم يا همه را حمل بر تقيه كنيم . در ثيبه حكم ظاهرى و تقديم بر اصل يقيناً هست و خيلى نادر است كه عروسى بشود و مباشرت حاصل نشود در باكره هم اكثراً در همان شب اول مباشرت محقق مىشود ولى در حدى نيست كه به اطمينان برسد اطلاق روايات شامل هر دو مىشود .\r\n\r\n","description":"","footnote":"","page_name":" 7197 ","page_number":53},
  {"content":"\r\n\r\nشايد مرحوم صاحب جواهر كه هم حمل به تقيه و هم حكم ظاهرى را احتمال داده در نهايت مىخواهد همان تقيه را در جمع بين روايات ترجيح دهد . البته جمع دلالى بر جمع جهتى مقدم است جمع جهتى در جايى است كه جمع دلالى محقق نباشد .\r\nيكى از فروع مسأله كفايت يا عدم كفايت خلوت براى استقرار مهر كه آن را به طور كامل بحث نكرديم اين بود كه اگر زوجين اعتراف كردند كه دخول واقع نشده ، اگر دخول را اماره بدانيم ، آيا اينجا هم خلوت را بايد اماره بدانيم يا نه ؟\r\nدر اينجا دو روايت ظاهر المعارضه هست كه مرحوم كلينى و شيخ هر كدام به گونه‌اى در صدد جمع بين اين دو روايت بر آمده‌اند ، يكى روايت ابى بصير و ديگرى روايت زراره حسن بن محبوب « 1 » عن ابن رئاب عن ابى بصير قال قلت لأبي عبد الله عليه السلام الرجل يتزوج المرأة فيرخى عليها و عليه الستر و يغلق الباب ثم يطلقها فتسأل المرأة هل اتاك فتقول ما اتانى و يسأل هو هل اتيتها فيقول لم آتها فقال لا يصدقان و ذلك انها تريد أن تدفع العدة عن نفسها و يريد هو أن يدفع المهر عن نفسه . مرحوم شيخ صدوق مطابق همين روايت در مقنع فتوا داده و همين تعليل را ذكر كرده است .\r\nدر طريق مرحوم كلينى سهل بن زياد واقع شده است و در طريق مرحوم شيخ ، محمد بن على واقع است ، على بن حسن بن فضال عن محمد بن على بن الحسن بن محبوب دو نفر به نام محمد بن على از حسن بن محبوب نقل مىكنند ، يكى محمد بن على بن محبوب كه از اجلاء و بزرگان محدثينى است و ديگرى محمد بن على صيرفى يا محمد بن على كوفى است كه با كنيه ابو سمينه معروف است و او تضعيف شده است ، ولى طبقه اقتضا مىكند كه اينكه در طرق مرحوم شيخ است همان صيرفى باشد چون على بن حسن بن فضال در طبقه‌اى نيست كه از محمد بن على بن محبوب روايت كند ، همه در طبقه شاگردان على بن حسن بن\r\n\r\n\r\n","description":"","footnote":"\r\n( 1 ) - وسائل ، ابواب مهور ، باب 56 ، حديث 1 .\r\n","page_name":" 7198 ","page_number":54},
  {"content":"\r\n\r\nفضال هستند ولى كسانى كه از محمد بن على بن صيرفى نقل مىكنند مانند احمد بن عبد الله برقى ، با على بن حسن فضال هم طبقه هستند طبقه قرينه است كه مراد از محمد بن على در اينجا صيرفى است و اين را تضعيف مىكنند ولى على كل تقدير به نظر ما اشكالى ندارد هم در سهل بن زياد كه در طريق كلينى است اشكال نمىكنيم و علاوه از اينكه هر كدام از دو كتاب به طريق خود از حسن بن محبوب نقل كرده ، حدس قوى حاصل مىشود كه از كتاب حسن بن محبوب اخذ كرده‌اند و كتاب حسن بن محبوب از كتب مشهوره است و اگر بعضى از سند اشكال داشته باشد اصل كتاب اشكال پيدا نمىكند .\r\nدر مقابل صحيحه اسحاق « 1 » بن عمار عن ابى الحسن عليه السلام قال سألته عن الرجل يتزوج المرأة فيدخل بها فيغلق عليها باباً و يرخى عليها ستراً و يزعم انه لم يمسها و تصدقه هى بذلك عليها عدة قال لاقلت فانه شىء دون شيء ( مختصر مقدماتى بوده ) قال ان اخرج الماء اعتدت .\r\nما روايات اسحاق را صحيحه مىدانيم و از ناحيه او اشكالى نيست .\r\nمرحوم كلينى اين گونه جمع كرده ايشان مىفرمايد در روايت ابى بصير كه تصديق نمىشوند يعنى « اذا كانا متهمين لا يصدقان » ولى در روايت اسحاق بن عمار كه تصديق مىشوند يعنى « اذا كانا مأمونين صدقا » اين تفسير ظاهراً از خود مرحوم كلينى است نه از روات قبل زيرا اين تفسير در نقل مرحوم شيخ كه به طريق خودش روايت ابى بصير را از حسن بن محبوب نقل مىكند وجود ندارد .\r\nولى مرحوم شيخ اين گونه جمع كرده‌اند : مىفرمايد در صورت اتهام لا يصدقان به شرطى كه راهى براى كشف واقع نباشد و اگر راهى باشد بايد آن را بپيمايند تا واقع كشف شود در اين صورت ممكن است در گفتارشان تصديق شوند . اين قيد با استفاده از روايت زراره است كه جواهر سهواً روايت متقدم ذكر كرده در صورتى كه\r\n\r\n\r\n","description":"","footnote":"\r\n( 1 ) - وسائل ابواب مهور ، باب 56 ، حديث 2 .\r\n","page_name":" 7199 ","page_number":55},
  {"content":"\r\n\r\nآن را نياورده . عن زراره « 1 » قال سألت أبا جعفر عليه السلام عن رجل تزوج جارية لم تدرك لا يجامع مثلها او تزوج رتقاء فادخلت عليه ، فطلقها ساعة ادخلت عليه ، قال : هاتان ينظر اليهن من يوثق به من النساء فان كن كما دخلن عليه فان لها نصف الصداق الذي فرض لها و لا عدة عليهن منه . حضرت مىفرمايد : بايد تحقيق شود اگر ديدند بكارت محفوظ است بايد حكم كنند كه دخول واقع نشده است ، اگر دخول قُبُلًا به وسيله بينه مندفع شد ، دبراً هم از طريق اماره يا اصل مندفع است در اين صورت عده ندارد و نصف المهر بايد پرداخت شود .\r\nمن گمان مىكنم كه احتياجى به قيد مرحوم شيخ نيست و جمع مرحوم كلينى بهتر است ، زيرا در فرضى كه را تحقيق باشد ، طرفين مىگويند دخولى واقع نشده و حضرت مىفرمايند كه « لا يصدقان » اين كلام به اين معنا نيست كه حتى اگر با تحقيق حرف آنها ثابت شود ، تصديق نمىشوند ، بلكه مراد اين است كه نفس گفته زوجين حجت نيست ، ولى معناى حجت نبودن ، عدم استقرار تمام المهر نيست ، ممكن است راجع به آن به حسب حكم ظاهرى مصدق باشد براى اينكه زوجين به عدم دخول اعتراف مىكنند در روايت ابى بصير زوجين نسبت به مهر منازعه‌اى ندارند و هر دو نفى مىكنند نسبت به اينكه زوجه بيش از نصف نمىتواند مطالبه كند قيدى ندارد ، نسبت به اينكه آيا مىتواند بدون عده با ديگرى ازدواج كند ، مىفرمايند كه زوجه تصديق نمىشود ، همان معنايى كه مرحوم كلينى ذكر كرده و فرموده كه يك روايت مىگويد كه با ديگرى نمىتواند ازدواج كند و روايت ديگرى مىگويد مىتواند ازدواج كند ، جمع بين اين دو روايت اين است كه اگر مأمون باشند مىتواند ازدواج كند و اگر مأمون نباشند نمىتواند ازدواج كند اما در جايى كه طرفين قبول دارند كه بيش از نصف استقرارى واقع نشده و ناظر به مهر نيست .\r\nپس جمع صحيح همان جمع مرحوم كلينى است .\r\n\r\n\r\n","description":"","footnote":"\r\n( 1 ) - وسائل ابواب مهور ، باب 57 ، حديث 1 .\r\n","page_name":" 7200 ","page_number":56},
  {"content":"\r\n\r\nشهيد اول در غاية المراد مىفرمايد : مرحوم صدوق در اين مسأله متفرد است زيرا حكم كرده كه اگر طرفين هم بگويند دخول واقع نشده فايده‌اى ندارد و بعد مىگويد براى اينكه ايشان تفرد نداشته باشد بايد تأويلى براى كلام صدوق ذكر كنيم به اين بيان كه احتمالًا اين حكم در موردى باشد كه زوجه اول انكار كرده و بعد اعتراف كرده در اين مورد تصديق نمىشوند .\r\nما مىگوييم كلام مرحوم صدوق مطابق مفاد و مضمون روايت است و « لا يصدقان » يعنى اگر ديگران بخواهند با اينها ازدواج كنند لا يصدقان و در مورد بدهكارى مهريه زوج نمىباشد . مرحوم كلينى هم به اين مطلب فتوا داده است ، مرحوم شيخ هم در صورتى كه امكان تحقيق نباشد فتوا مىدهد پس صدوق در اين مسأله تفرد ندارد و مىتوان به مضمون روايت ملتزم شد البته التزام به اين مضمون در صورتى است كه بگوييم خلوت براى دخول يك نحوه اماريتى دارد و قهراً انكار دخول پذيرفته نمىشود مگر اينكه مورد اطمينان باشند . اما كسانى كه مىگويند خلوت براى دخول اماريتى ندارد و بايد دخول اثبات شود - كه ظاهر بسيارى از روايات همين طور است - نمىتوانند به مضمون اين روايت عمل كنند .\r\nدر جواهر براى نظر مشهور ادله‌اى ذكر مىكند كه اولين آن اصل است . يعنى مقتضاى اصل عدم استقرار نصف المهر بر زوج است . اما براى نظر مشهور استدلال به اصل تمام نيست به خاطر اينكه اصل مالكيت براى زوجه نسبت به كل مهر ، طبق نظر مشهور كه ادله هم با آن مطابقت دارد ، با نفس عقد ثابت مىشود و اگر با طلاق تنصيف مىشود ، بقاءً از بين مىرود ، معناى استقرار ، ابقاء حالت سابقه است و در صورت شك در استقرار به مقتضاى استصحاب « 1 » كه آقايان در شبهات حكميه جارى مىدانند ، بايد قائل به استقرار شد و فقط بنابر نظر كسانى كه اين استصحاب را جارى نمىدانند ، از قبيل اقل و اكثر استقلالى است و نسبت به\r\n\r\n\r\n","description":"","footnote":"\r\n( 1 ) - بحث مبسوط اين مسأله ذكر خواهد شد .\r\n","page_name":" 7201 ","page_number":57},
  {"content":"\r\n\r\nاكثر برائت جارى مىشود .\r\nان قلت : ملكيت قبل از خلوت متزلزل است . قلت : تزلزل از هر جهت نيست بلكه از نظر دخول تزلزل دارد و در چيزهاى ديگر تزلزل ثابت نيست .\r\nان قلت : در صورت اثبات دخول با وسايل پزشكى امروزى حكم چيست . قلت :\r\nآن بحث حكم ظاهرى است اينكه حكم واقعى به خلوت تعلق نمىگيرد مربوط به آزمايشگاه نيست ، آيا حكم ظاهرى درست هست يا نه ، بايد روايات را بخوانيم اگر نتوانستيم جمع كنيم حمل به تقيه مىكنيم اگر ميزان حكم واقعى شد و دليل مورد اطمينانى براى تحقق دخول بود به آن عمل مىشود و اگر دليل مورد اطمينانى نبود مقتضاى اصل عدم دخول است .\r\nدر بحث مقتضاى اصل آقا مسيح يك اشكال قابل ملاحظه و خوبى مطرح كردند و آن اين است كه در اينجا مقتضاى استصحاب تعليقى بنابر جريان آن نفى استقرار است . به خاطر اينكه در استصحاب تعليقى مىگويد كه اگر با وصف عنبيت غليان حاصل مىشد ، نجس بود ، نمىدانيم كه اگر با وصف زبيبيت غليان پيدا كند ، غبى است ، مىگويند كه استصحاب تعليقى اشكال ندارد چون استصحاب در يك موضوع واحد است و اسراء حكم من حالة الى حالة اخرى است ، منتها در حالت قبلى قضيه شرطيه درست بود ولى معلق عليه غليان نبود ، و در حالت فعلى غليان مسلم است و بقاء قضيه شرطيه مشكوك است ، استصحاب متكفل اين بخش مشكوك است و مىگويد كه آن قضيه شرطيه ثابت است و معلق عليه هم موجود است ، پس نجاست ثابت است . همين استصحاب در اينجا هم هست ، چون قبل از خلوت اين قضيه تعليقيه كه اگر طلاق قبل از حالت دخول محقق مىشد طلاق موجب تنصيف بود ، ثابت بود ، نمىدانيم كه اگر اين طلاق بعد از حالت خلوت محقق شود موجب تنصيف هست يا نيست . همان امر تعليقى قبل را استصحاب مىكنيم ، معلق عليه كه طلاق است حاصل است و قضيه شرطيه\r\n\r\n","description":"","footnote":"","page_name":" 7202 ","page_number":58},
  {"content":"\r\n\r\nو تعليق مشكوك است ، اين امر تعليقى را با استصحاب ادامه مىدهيم .\r\nاشكالى در بحث مطرح مىشود و آن تعارض استصحاب تعليقى و تنجيزى است . يك مرتبه استصحاب تعليقى حكم به نجاست زبيب غليان يافته مىكند و يك مرتبه چون اين معلق عليه قبلًا حاصل نبوده و نجس نبوده نمىدانيم كه همين عدم نجاست قبلى باقى است يا نه استصحاب عدم نجاست به نحو تنجيز حكم مىكند كه الان هم نجس نيست . در بحث غليان در صورت تعارض استصحاب‌ها به اصل محكوم كه اصالة الطهاره است رجوع مىكنيم . البته اين رجوع در بحث ما جارى نمىشود زيرا اگر مقتضاى استصحاب تعليقى تنصيف مهر و مقتضاى استصحاب تنجيزى عدم تنصيف با طلاق باشد در صورت تعارض اين دو استصحاب اگر نصف مهر دين باشد و ندانيم كه به زوج به آن مديون است يا نه اصل برائت جارى مىكنيم و اگر عين خارجى باشد از قبيل مال مردد بين شخصين است و احكام آن جارى مىشود .\r\nمرحوم شيخ از اين اشكال اين گونه پاسخ مىدهند كه استصحاب امر تعليقى بر استصحاب تنجيزى حكومت دارد و از قبيل سببى و مسببى است .\r\nمرحوم آخوند اين گونه پاسخ مىدهند كه حليت و حرمت در حال عنبيت مطلق نبود ، بلكه مغيا بود به عدم غليان الان نمىدانيم كه آن حليت مغيا به حليت مطلقه تبديل شده كه اگر غليان هم حاصل شد پاك باشد يا تبديل نشده .\r\nاستصحاب مىگويد همان حليت مغيا هنوز هم باقى است و با استصحاب حرمت معلقه هر دو يك نتيجه مىدهد و تعارض بين اين دو نيست و حرمت ثابت مىشود .\r\nمنتها منظور ايشان روشن نيست . يك مرتبه ايشان مىخواهد بفرمايد حليت مغيا به غليان بعد از غليان مقطوع الارتفاع است و احتمال مىدهيم كه بعد از زبيبيت يك فرد ديگر از حليت يعنى حليت مطلقه آمده باشد ، اين استصحاب كلى\r\n\r\n","description":"","footnote":"","page_name":" 7203 ","page_number":59},
  {"content":"\r\n\r\nقسم ثالث است كه مشهور آن را صحيح نمىدانند و مقتضاى قاعده آن است كه نفى حدوث فرد جديد كنيم و حكم به بقاء كلى نكنيم . اگر ايشان به اين نحو مىخواهد بگويد جواب مىدهيم . همه جا اين طور نيست كه شىء مغيا و غير مغيا دو فرد از يك كلى باشند . مثال‌هايى عرض مىكنم ، شخص عاقل و كاملى زوجه‌اى دارد اين زوجيت مغيا به اين است كه شخص زن خود را طلاق ندهد ، حالا در صورت اختلال عقل اين شخص طلاق او بىاثر است و زوجه او زوجيت مطلقه دارد ، يعنى چه طلاق بدهد و چه طلاق ندهد اين زن زوجه اوست . آيا الان زوال زوجيت قبل و احداث زوجيت جديد است يا عرف يك زوجيت مىداند از نظر عرف زوجيت قبل و بعد از اختلال يك زوجيت است . يا بخواهد ملكى را بفروشد قبلًا كه عاقل بود ملكش به عدم بيع بود الان و در صورت اختلال عقلى چه بفروشد يا نه ملكيت مطلقه دارد اين طور نيست كه ملكيتى زائل شد و ملكيت ديگرى حادث شده باشد . بنابراين در تمام احكام تعليقيه نمىتوانيم بگوييم از قبيل استصحاب كلى قسم ثالث است .\r\nو اگر مراد ايشان اين نباشد و بفرمايد مغيا و غير مغيا گرچه يك فرد است ولى آن حليت سابق با همان خصوصيت كه دارد ( مثلًا همان لونى كه دارد و لو اين لون بين واجد و فاقد مفرد نيست ) استصحاب مىكنيم مىگوييم قبلًا يك حليت مغيا داشت الان كه لون عوض شده نمىدانيم حليت مطلقه شده يا نه مىگوييم لون عوض نشده و همان حليت باقى است . كه در اين صورت با استصحاب حرمت تعليقى يك نتيجه مىدهد . ما مىگوييم ممكن است همان فرد سابق از حليت بدون آن خصوصيت باقى باشد اگر عين آن فرد باشد و فقط حالت آن تغيير پيدا كرده هم مىتوان حليت على النحو السابق را استصحاب كرد و هم مىتوان حليت سابق را لابقيد مغيا بودن را استصحاب كرد ، اين زن زوجه او بوده حالا در صورت اختلال در بعضى از مراتب عقل زوجيت سابقه لابقيد مغيا بودن را\r\n\r\n","description":"","footnote":"","page_name":" 7204 ","page_number":60},
  {"content":"\r\n\r\nاستصحاب مىكنيم و اين اصل استصحاب حليت ، هم با استصحاب تنجيزى حليت مغيا و هم با استصحاب حرمت تعليقى معارض مىشود ، اگر دليل حاكم نباشد و نگوييم كه آن استصحاب حليت خاص بر اصل الحليه حكومت دارد نمىتوانيم مشكل را حل كنيم و بناست اين حكومت را نگوييم و اگر حكومت را قائل شديم ، بحث ديگرى است .\r\nراجع به نظريه حكومت كه مرحوم شيخ انصارى قائل هستند اشكالى به ذهن من رسيده بود كه بعد ديدم آخوند نيز اين اشكال را دارند . مقدمة مىگوييم آقايان برهان را به دو نوع لمى و انى تقسيم مىكنند و مىگويند حد وسط گاهى علت است و گاهى معلول در برهان لمى از علت به معلول مىرسيم مثل هذا خمر و الخمر يجب الاجتناب عند فهذا يجب الاجتناب عند و در برهان انى از معلول به علت مثل اينكه حرارت بدن زيد بالا است و حرارت ناشى از تب است پس زيد تب دارد ، همانطور كه واسطه در علم دو نوع است واسطه در شك نيز چنين است ، گاهى تسبب در شك است و ممكن است در مشكوك عكس باشد ، مثلًا شك در تند زدن نبض منشأ شك در تب داشتن است در حالى كه مشكوك عكس اين است تب سبب تند زدن نبض است .\r\nحالا در اينجا كه شك سببى و مسببى است آيا معيار تسبب شك است يعنى شك يكى از مستصحب‌ها كه موضوع يك استصحاب قرار گرفته ، مسبب از شك ديگر است كه موضوع استصحاب ديگر قرار گرفته يا معيار تسبب مشكوك است ؟\r\nاز مثال‌هايى كه آقايان براى اثر شرعى امورى مانند خمر و نجس ذكر مىكنند استفاده مىشود كه معيار تسبب مشكوك است و مىگويند در تسبب مشكوك اگر سببيت از سببيت‌هاى مجعوله شرع باشد اصلى كه سبب را اثبات مىكند بر اصلى كه مسبب را اثبات مىكند حكومت پيدا مىكند ، اما اگر از ترتبات عقلى باشد و لو يكى ملازم ديگرى باشد حكومتى نيست .\r\n\r\n","description":"","footnote":"","page_name":" 7205 ","page_number":61},
  {"content":"\r\n\r\nدر اين صورت بايد ظواهر تنزيل را ديد اگر در آنها قصور بود عقل حكم نمىكند كه وجود ظاهرى هم در حكم واقع است . مثلًا در « لا يحرم من الرضاع ما يحرم من النسب » عموم منزلت را مشهور منكر هستند و مىگويند چيزهايى كه با وجود تكوينى شىء ملازمه دارند با مثل رضاع كه وجود اعتبارى شىء است ملازمه ندارند . اما در جايى كه ملازمه تنها لازمه وجود واقعى نيست بلكه اعم از وجود واقعى و ظاهرى است و به حكم عقل لازمى دارد قهراً لازم مترتب مىشود مانند وجوب ذى المقدمه كه چه واقعاً و چه ظاهراً واجب باشد ، بنابر قول به وجوب مقدمه ، مقدمه آن هم واجب است .\r\nولى اين كه بگوييم تسبب همه جا در مشكوك است و در شك اصلًا نيست درست نيست در مانند لوازم اعم از واقع و ظاهر چه در امور جعلى و چه امور غير جعلى تسبب شك كفايت مىكند و عرف حكومت را مىفهمد مثلًا تقريباً همه قبول دارند كه اگر نمىدانيم يك قانون كلى نسخ شده است يا نه چه تعليقى و چه تنجيزى مثل همين « العنب إذا غلى ينجس » آن را استصحاب مىكنيم ، چون در حالت سابقه چنين قانونى در شرع بوده و رفع آن هم معلوم نيست ، پس الان هم هست هيچ وقت نمىگوييم بين دو استصحاب تعارض مىشود يكى مىگويد طهارت مرتفع شده و ديگرى مىگويد طهارت باقى است ، چون شك در طهارت به وسيله استصحاب نجاست برداشته مىشود . در اينجا تسبب در شك براى تقدم يكى بر ديگرى كافى است . مثلًا براى نماز اجزاء و شرايطى هست ، اگر نماز بالوجدان و شرط آن بالاصل اثبات شد كه اين مورد روايت است يا بعضى از اجزاء مركبى بالوجدان و بعضى بالاصل ثابت شد حكم مىشود كه كل با شرايط آن موجود است ، با اينكه مىتوان گفت ، نماز با خصوصيت طهارت قبلًا نبوده و الان تحقق نماز با طهارت مشكوك است ، مىگوييد كه منشأ شك در تحقق نماز با طهارت اين است كه آيا طهارت داشته يا نه و شارع فرموده كه طهارت بوده است ، پس شك\r\n\r\n","description":"","footnote":"","page_name":" 7206 ","page_number":62},
  {"content":"\r\n\r\nمرتفع مىشود . نتيجه اين مىشود كه اگر اصل مشروطى ثابت باشد و شرط آن هم بالتعبد ثابت باشد عرفاً لازمه رفع شك از آن شرط رفع شك از مسبب است و عرف آن را كافى مىداند ، تعبد به وضو رفع شك از كل مىكند با اينكه ملازمه بين اينكه اگر مشروطى به ضميمه شرط موجود شد كلى هم موجود شده يا اگر اجزاء مركبى موجود شد كل هم موجود شده ، به حكم عقل است مع ذلك به نظر متفاهم عرفى اگر در اين ملازماتى كه اعم از واقعى و ظاهرى است به جزء يا شرط يا ملزوم يا ملازمه‌اى تعبد واقع شد ، از لوازم رفع شده مىشود و حكومت پيدا مىكند .\r\nبعضى از قدماء استصحاب تعليقى را انكار مىكنند و مىگويند در استصحاب انسان بايد تعيين به تحقق موضوع مورد استصحاب داشته باشد ، شأنيت وجود در استصحاب كفايت نمىكند ، امر تعليقى سابقاً موجود نيست و فقط قابليت وجود را دارد پس استصحاب آن صحيح نيست .\r\nمرحوم شيخ انصارى از اين مطلب دو پاسخ مىدهند كه يكى از آنها در كفايه هم هست اول اينكه در استصحاب شرط نيست كه كل آن چيزى كه استصحاب مىكنيم تمام موضوع براى اثر شرعى باشد ، همين كه در اثر شرعى دخيل باشد كافى است حالا جزءاً و شرطاً فرق نمىكند و استصحاب صحيح است . در قضاياى تعليقيه ملازمه بين مقدم و تالى بالفعل موجود است و تقديرى نيست مثلًا در « اذا طلعت الشمس فالنهار موجود » چه طلوع شمسى باشد چه نباشد و چه نهار وجود داشته باشد و يا نباشد ملازمه بالفعل موجود مىباشد ، همچنين در « العنب إذا غلى ينجس » چه عنب غليان پيدا كرده باشد يا نباشد مىتوان ملازمه را استصحاب كرد و بعد از ثبوت ملزوم ، اثر لازم را مترتب كرد اين را من عرض مىكنم اگر نذرى شده باشد كه اگر ملازمه از بين نرفته تصدقى داده شود ، استصحاب ملازمه مىكنيم و آن تصدق را واجب مىكنيم . منتهى در « العنب إذا غلى ينجس » استصحاب ملازمه به تنهايى كافى نيست ، بلكه به ضميمه ثبوت ملزوم\r\n\r\n","description":"","footnote":"","page_name":" 7207 ","page_number":63},
  {"content":"\r\n\r\nلازم را بار مىكنيم ، گاهى استصحاب بعضى از اجزاء مركب مىشود ، جزئى از آن بالوجدان يا به اصل ديگر محرز است و جزء ديگر را با استصحاب اثبات مىكنيم ، گاهى شرط را با استصحاب اثبات مىكنيم و مشروط وجدانى است و يا با دليل ديگرى اثبات شده است . در نتيجه نجاستى كه تعليقاً بود بالفعل اثبات مىشود .\r\nدوم اينكه : درست است كه نسبت به حرمت كه معلق به غليان است چون معلق عليه آن حاصل نيست ، معلق وجود بالفعل ندارد ، ولى وجود على تقدير كه دارد و دليل نداريم كه ادله « لا تنقض اليقين » بگويد كه بايد متعلق يقين ، وجود لا على تقدير باشد ، عمومات لا تنقض اقتضا مىكند كه چه وجود منجز و چه وجود معلق متعلق يقين قرار گيرد استصحاب جارى مىشود ، لذا در « العنب إذا غلى ينجس يا يحرم » مىتوانيم اثبات نجاست يا حرمت براى زبيب كنيم .\r\nپاسخ اول مرحوم شيخ درست و كامل است ، با استصحاب ملازمه و ثبوت ملزوم ، لازم را هم اثبات مىكنيم ، اصل مثبت هم نيست و حكومت هم جارى است چون شك سببى و مسببى است و فرقى ندارد كه مانند مرحوم شيخ احكام وضعيه را به طور كلى از امور انتزاعيه بدانيم و يا مانند مرحوم آخوند تفصيل قائل شويم و بعضى احكام را از امور انتزاعيه بدانيم مثل شرطيت ، جزئيت ، سببيت ملازمات و . . . و بعضى را مانند امور تكليفى مستقل در اعتبار بدانيم ، چون ملازمه را همه از امور انتزاعى مىدانند . اين امر انتزاعى و منشأ انتزاع را مىتوان استصحاب كرد . البته مرحوم شيخ راجع به منشأ انتزاع چيزى نمىگويد و خود ملازمه را استصحاب مىكند ، چون قضايا متعلق يقين مىشوند و استصحاب اتحاد قضيه متيقنه و مشكوكه است . قضيه هم فرقى نمىكند كه حمليه باشد يا شرطيه از قضيه شرطيه « العنب إذا غلى ينجس » يك قضيه حمليه انتزاع مىشود « الغليان ملازم للتنجيس » . ممكن است ملازمه را استصحاب كنيم و ممكن است قضيه شرطيه را كه منشأ انتزاع اين امر وضعى است استصحاب كنيم .\r\n\r\n","description":"","footnote":"","page_name":" 7208 ","page_number":64},
  {"content":"\r\n\r\nولى در پاسخ دوم مرحوم شيخ و آخوند ممكن است مناقشه شود به اينكه مراد از وجود تعليقى چيست ؟ متعلق‌هاى يقين قضايا است كه اگر به شكل قضيه نباشد ، يقين حاصل نمىشود ، معناى حرمت على تقدير همان قضيه « العنب اذا اغلى ينجس » است كه منشأ انتزاع ملازمه است ، حالا ممكن است مراد مرحوم شيخ كه قضيه تعليقيه تعبير مىكند همين باشد كه ممكن است مستصحب حكم وضعى باشد كه ملازمه است يا حكم تكليفى باشد كه وجود تعليقى لازم تعبير مىكند كه در هر دو استصحاب جارى مىشود .\r\nولى اين توجيه با بيانى كه ايشان دارد سازگار نيست ، بيان شد كه هم قضيه « الغليان ملازم للتنجيس » كه حمليه است و هم جمله « العنب اذا غلى ينجس » كه قضيه شرطيه است ، هر دو قضيه وجود تعليقى ندارند و وجود بالفعل دارند ، ولى مرحوم شيخ نسبت به ملازمه مىگويد كه وجود بالفعل دارد و تنجيزى است و نسبت به لازم مىگويد كه وجود تعليقى دارد و كلام مرحوم آخوند كأنه اعم از وجود تعليقى و تنجيزى است ، ولى به نظر ما يقين هميشه به شىء ثابتى تعلق مىگيرد كه واقعيتى است و شخص به آن مىرسد و واقعيت قضيه حمليه يا شرطيه است ، به هر حال در ملازمه و استصحاب بقاء قضيه شرطيه حرفى نيست ، و بر اين اساس بگوييم كه استصحاب در امور تعليقيه اشكالى ندارد .\r\nاشكالى در ذهن من بود كه ديدم مرحوم آقاى خويى نيز آن را طرح كرده و جواب داده‌اند و آن اين است كه اگر استصحاب تعليقى را در مجعولات شرعى جارى بدانيم و آن را با استصحاب تنجيزى هم معارض ندانيم بايد همين استصحاب را در تعليق در موضوعات و تكوينيات خارجى و غير شرعى هم بگوييم ، در حالى كه چنين نيست مثلًا اگر هوا سرد شود زيد ضعيف المزاج تلف مىشود ، حالا هوا سرد شده و احتمال مىدهيم حالت سابقه او عوض شده باشد و تقويت شده باشد ، در اينجا همه استصحاب حيات مىكنند و استصحاب\r\n\r\n","description":"","footnote":"","page_name":" 7209 ","page_number":65},
  {"content":"\r\n\r\nتعليقى نمىكنند يا اينكه اگر پارچه نجسى در حوض پر از آب بيفتد ، عنوان طاهر پيدا مىكند ، حالا كه آب داشتن حوض مشكوك است و ديده شد كه پارچه‌اى در حوض افتاد . در اينجا استصحاب تعليق جارى نمىشود .\r\nپاسخ آقاى خويى از اين اشكال اول اينكه : اين اصل مثبت است چون در اينجا مستصحب مجعول شرعى يا موضوع اثر شرعى نيست ، و به حكم عقل اگر در همان وضع سابق باشد لازمه آن طاهر بودن است . پاسخ ايشان ناتمام است چون مستصحب كه لباس طاهر است ، موضوع اثر شرعى هست ، در حكم شرعى لازم نيست كه موضوع تمام الموضوع براى اثر شرعى باشد يعنى اگر تماماً يا جزءاً و يا شرطا دخيل در حكم شرعى باشد صحيح است .\r\nدوم اينكه : استصحاب تعليق در حكم ، شبهه معارضه با استصحاب تنجيزى داشت . از آن شبهه مطابق فرمايش مرحوم آخوند پاسخ داده شد كه اصلًا استصحاب تنجيزى مؤيد استصحاب تعليقى است ، ولى در اينجا بين دو استصحاب تعارض وجود دارد . اما پاسخ دوم ايشان درست است و راه حل مرحوم شيخ و آخوند نسبت به تعارض در اينجا به كار نمىآيد ، براى اين كه شك در مغسول بودن ، مسبب از مستصحب تعليقى نيست و مسبب از اين است كه آبى كه در حوض بود تخليه شده يا نه ، اگر در آب حوض اصلى جارى بود و بودن آب بما هو اثر شرعى داشت ، حكومت درست بود ولى چنين اثر شرعى وجود ندارد و مثبت است ، امر تعليقى شرعاً اثر دارد ، مىگوييم اگر قبلًا در حوض افتاده بود مغسول بود و الان هم شارع مىگويد كه مغسول است ، نتيجه مغسول بودن آن صحت نماز با آن است ولى قبلًا در حوض نيفتاده بود و شك در مغسول بودن از مستصحب تعليقى ناشى نيست و ناشى از اين است كه آب بوده يا نبوده در آب اصل جارى نمىشود چون مثبت است ، در آنجا كه جارى مىشود همان امر تعليقى است كه اثر شرعى دارد ولى بر استصحاب تنجيزى معارض حاكم نيست ،\r\n\r\n","description":"","footnote":"","page_name":" 7210 ","page_number":66},
  {"content":"\r\n\r\nپس تعارض هست و بايد بگوييم كه در استصحاب تعليقى در موضوع تعارض هست و در استصحاب تعليقى در حكم تعارض نيست .\r\nدر اينجا اشكال ديگرى پيش مىآيد و آن اين كه آقايان در موضوعات اصل تعارض را انكار مىكنند و اگر قائل شويم كه اين دو اصل تعارض مىكنند ، اصالة الطهاره به طهارت لباس حكم مىكند با اينكه با استصحاب نجاست به نجاست حكم كنند و آن اصل را جارى نمىدانند مىخواهم اين را بگويم كه استصحاب تعليقى در موضوعات كه قطعاً جارى نيست به همين بيان بايد بگوييم كه ادله اصلًا از تعليقات حتى در احكام مجعوله انصراف دارد ، يا بايد بگوييم كه در هر دو جريان دارد گرچه در يك جا تعارض باشد كه به اصل ثالث مراجعه مىكنيم و در يك جا تعارض نباشد . آقايان اين را نمىگويند و مسلم است كه معارضه قائل نيستند . پس بايد گفت كه ادله انصراف دارند همانطور كه بسيارى مانند صاحب رياض گفته‌اند .\r\n\r\nنتيجه بحث :\r\nاگر استصحاب تعليقى را جارى ندانستيم مانند سيد مجاهد و پدر ايشان و به نظر ما هم در جريان آن اشكالى بود در مورد بحث كه نمىدانيم خلوت به اجنبيه موجب استقرار مهر مىشود يا نه مقتضاى قاعده استقرار است چون شك داريم آيا اطلاقى كه بعد از خلوت محقق مىشود موجب مىشود كه نصف مهر از كل مهرى كه با عقد ملك زوجه شده بود از ملك او خارج شود استصحاب تنجيزى مىگويد خارج نمىشود و اگر قائل شديم استصحاب تعليقى حكومت دارد بايد بگوييم قبل از خلوت طلاق منصف بود بعد از خلوت نيز طلاق منصف است ، در نتيجه با خلوت مهريه استقرار پيدا نمىكند و استقرار فقط با دخول است و اگر بين استصحاب تعليقى و تنجيزى تعارض قائل شديم گاهى نتيجه مطابق استصحاب تعليقى و گاهى مطابق استصحاب تنجيزى و گاهى بايد به سراغ اصل ديگر رفت\r\n\r\n","description":"","footnote":"","page_name":" 7211 ","page_number":67},
  {"content":"\r\n\r\nمثلًا اگر مهر دين بود شك حاصل مىشود كه چه مقدار دين است و آيا زوجه نسبت به نصف عين مال تلف شده مديون شده يا نه اگر استقرار پيدا نكرده باشد ، نصف عين تلف شده را مديون است و اگر استقرار پيدا كرده باشد هيچ مديون نيست اينجا بايد بگوييم كه حكم مستقر را دارد و قائل به عدم مديونيت شويم و اگر قرار باشد كه زوج به زوجه بپردازد آنجا اصل برائت اقتضاء مىكند كه همان نصف كافى باشد و اگر عينى از اعيان مهر بود و عين موجود بود ، نصف عين كه ملك زوجه است نسبت به نصف ديگر مورد ترديد مىشود كه آيا آن هم ملك زوجه است يا اينكه ملك زوج است . اين نصف ديگر از قبيل تردد مال بين الشخصين است كه مورد بحث طولانى است و آن بحث‌ها اينجا نيز مطرح خواهد شد .\r\n« * و السلام * »\r\n\r\n","description":"","footnote":"","page_name":" 7212 ","page_number":68},
  {"content":"\r\n\r\n\r\n23 / 12 / 1384 سه‌شنبه درس شمارهء ( 881 - 867 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ حكم طلاق قبل از دخول 
  ]\r\nمتن شرايع : المسألة الثالثة : اذا طلّق قبل الدخول كان عليه نصف المهر\r\nمتن جواهر : اذا طلق قبل الدخول كان عليه نصف المهر المسمّى فى العقد أو المفروض بعده بلا خلاف فيه بل الاجماع بقسميه عليه مضافاً الى الكتاب و السنة .\r\nتوضيح : در اين فرع اختلافى نيست . هم مشهور و هم ابن جنيد قائلند در صورت طلاق قبل از دخول ، زوج بايد نصف مهر را بدهد منتها مشهور قائلند طلاق منصف است و قهراً زوج بايد نصف مهر را بدهد و ابن جنيد مىگويد از ابتدا فقط نصف مهر بر عهده زوج آمده بوده است و نصف دوم با دخول بر عهده زوج مىآيد و چون در فرض مسأله دخول محقق نشده است ، لذا بيش از نصف مهر لازم نيست زوج بدهد . بنابراين بالاخره اجماعى است كه پرداخت نصف مهر كفايت مىكند . حال يا آنطور كه ابن جنيد مىگويد از اول بيش از نصف بر عهده زوج نيامده است و يا آنگونه كه مشهور مىگويد ابتدا تمام مهر بر عهده زوج بوده منتها نصف مهر با طلاق از عهده زوج خارج شده و بقاءً استقرار پيدا نكرده است . البته در اين نصف مهرى كه بايد پرداخت شود ، فرق نمىكند مقدار مهريه در عقد و يا در بعد العقد تعيين شده باشد .\r\nمتن جواهر : فان كان ديناً و لم يكن قد دفعه برئت ذمته من نصفه و ان كان عيناً كانت مشتركة بينه و بينها .\r\nتوضيح : طبق مشهور مهريه قبل از طلاق عين مشترك نبوده و منحصراً ملك زوجه است و بعد از طلاق ، مشترك بين زوجين مىشود . البته صاحب جواهر تفصيلًا نحوه اين اشتراك را توضيح خواهند داد ) ، ولى ظاهر اين جمله كه اطلاق\r\n\r\n","description":"","footnote":"","page_name":" 7213 ","page_number":69},
  {"content":"\r\n\r\nاشتراك است اقتضا مىكند زوجين در منافع متصل و منفصل نيز اشتراك پيدا كنند در حالى كه در روايت هست كه اگر حيوانى مثل گوسفند مهر قرار داده شود و قبل از دخول طلاق واقع شود ، چنانچه آن حيوان در موقع عقد حامله باشد ، حمل نيز مشترك بين زوجين خواهد بود ولى در صورتى كه هنگام عقد حامله نبوده و زمانى كه نزد زوجه مىآيد ، حمل بر مىدارد ، تنها اصل عين يعنى حيوان مشترك بين زوجين است اما حمل منحصراً ملك زوجه مىباشد و مشترك نيست .\r\nبه هر حال اگر زوج مهريه را پرداخت نكرده بود و طلاق داد ، وظيفه‌اش طبق بيان فوق است و اما اگر پرداخت كرده بوده است به تفصيل ذيل بايد عمل كند .\r\nمتن شرايع : و لو كان دفعه استعاد نصفه ان كان باقياً أو نصف مثله ان كان تالفا ولد لم يكن له مثل فنصف قيمته . صاحب جواهر بعد از عبارت فوق اضافه مىكند : . . . فنصف قيمته التى هى اقرب شىء اليه و تقوم مقامه عند التعذر .\r\nتوضيح : تا اينجا حرفى نيست .\r\nمتن شرايع : و لو اختلفت قيمته فى وقت العقد و وقت القبض لزمها اقلّ الامرين .\r\nتوضيح : آنچه مورد بحث و اختلاف آراء است ، اين است كه\r\n\r\nدر طلاق قبل از دخول اگر قيمت عينى كه مهر قرار داده شده و تلف شده است ، تفاوت پيدا كرد ، كدام قيمت معيار است ؟\r\nاز مشهور نقل شده است كه زوجه بايد اقل الامرين از قيمت هنگام عقد تا زمانى كه عين را قبض كرده ، محاسبه كرده و نصفش را به زوج بپردازد . براى توضيح مطلب ذكر يك مقدمه لازم است ؛ عينى كه به عنوان مهريه در عقد واقع شده و در دست زوجه تلف شده است ، از نظر قيمت‌گذارى به پنج صورت قابل محاسبه است :\r\nالف ) قيمت هنگام عقد\r\nب ) قيمت هنگام تسليم عين به زوجه\r\nج ) قيمت هنگام تلف عين در دست زوجه\r\n\r\n","description":"","footnote":"","page_name":" 7214 ","page_number":70},
  {"content":"\r\n\r\nد ) قيمت عين تلف شده در دست زوجه هنگام اداء و برگرداندن نصف مهر به زوج\r\nه ) قيمت هنگام طلاق\r\nحال ابتدا بايد ديد در مورد معيار قيمت‌گذارى ، قواعد اوليه چه اقتضايى دارند و سپس دلالت نصوص خاصه موجود را بررسى نموده و نهايتاً به جمع بين ادله بپردازيم .\r\n\r\nمقتضاى قواعد اوليه :\r\n\r\nالف ) بيان اقوال :\r\n1 - قول مشهور كه قايل به پرداخت اقل الامرين از قيمت يوم العقد و قيمت يوم القبض هستند . اصل اين مطلب از شيخ طوسى در مبسوط است .\r\n2 - قول صاحب جواهر كه مىفرمايد قواعد اقتضا مىكند معيار قيمت‌گذارى يا اول وقت ضمان باشد كه عبارت از يوم طلاق يا يوم التلف است .\r\n3 - قول مرحوم صاحب عروه كه معيار را قيمت يوم الاداء مىداند .\r\n\r\nب ) بيان ادله\r\n\r\n1 - بيان دليل قول مشهور\r\nچنانچه قبلًا گفته شد به مشهور نسبت داده‌اند كه بايد اقل الامرين از قيمت هنگام عقد و قيمت زمان تسليم به زوجه را حساب كنيم . براى اين قول مدرك معتنابهى نيست . صاحب جواهر دليل مشهور را چنين توضيح مىدهد كه گفته‌اند چون زوجه با عقد مالك مهريه شده است ، لذا اگر قيمت بالا رفته باشد ، در ملك زوجه قيمت بالا رفته و زوجه مالك قيمت اضافى مىباشد و اما اگر قيمت تنزل پيدا كرده باشد ، زوجه ضامن نقصان ايجاد شده نيست چون ملك زوجه در دست زوجه نبوده است تا اگر نقصان حاصل شد ، ضامن آن باشد . خلاصه اينكه آنچه در دست زوجه بوده ملك خودش بوده است ، لذا اگر قيمت زياد شده باشد لازم\r\n\r\n","description":"","footnote":"","page_name":" 7215 ","page_number":71},
  {"content":"\r\n\r\nنيست زياده را به زوج تحويل دهد اگر نقصان ايجاد شده باشد ، لازم نيست آن نقص را جبران كند . پس نتيجتاً لازم نيست بيش از نصف اقل الامرين را به زوج بپردازد .\r\nسپس صاحب جواهر تعليلى را براى قول مشهور با عنوان بالجمله اضافه مىفرمايد كه البته بعيد مىدانم مشهور هم اين قول را با همان تعليلى كه بعد از بالجمله ذكر شده ، قائل باشند . آن تعليل عبارت از اين است كه اگر قيمت يوم العقد بيش از قيمت هنگام تسليم مهر به زوجه باشد ، در دست زوج قيمت تنزل و نقصان پيدا كرده است ، لذا زوج ضامن نقصان است و معنا ندارد بگوييم زوجه نقصانى را كه در دست زوج ايجاد شده ، جبران كند . و اما اگر اضافه قيمتى پيدا شده است ، در ملك خود زوجه اضافه قيمت پيدا شده و آن را تحويل مىگيرد .\r\nاين نحوه تعليل اخير براى قول مشهور اگر چه در مسالك نيز وجود دارد و لكن اشكالى در آن به نظر مىرسد و آن اينكه فرض كنيد زمينى مهر قرار داده است و بعد از اينكه قيمت زمين تنزل پيدا كرد ، زوج زمين را به زوجه تسليم نمود و باقى ماندن مهر در دست زوج هم عدوانى نبوده بلكه امانى بوده باشد ، در اين صورت طبق تعليل فوق نقص قيمت ، مضمون بر زوج است و بايد آن را جبران كند ، در حالى كه در عين خارجى هيچ نقصى به وجود نيامده است و بلااشكال پرداخت عين كفايت مىكند . و به عبارت ديگر مورد بحث فرضى است كه عين تلف شده است اما تعليل فوق شامل صورت تلف و عدم تلف مىشود . مقتضاى آن اين است كه در صورتى هم كه عين تلف نشده و فقط نقصى در قيمت ايجاد شده ، تسليم عين كافى نباشد در حالى كه بلااشكال كافى است . و خلاصه همانطور كه صاحب جواهر نيز مىگويد در موارد غير عدوانى اصلًا شبهه‌اى نيست كه ضمان نقص قيمت وجود ندارد و فقط ضمان در عين است .\r\n\r\n","description":"","footnote":"","page_name":" 7216 ","page_number":72},
  {"content":"\r\n\r\n\r\n2 - بيان دليل معيار بودن قيمت يوم الطلاق\r\nهمانطور كه قبلًا گفته شد يكى از دو معيارى كه صاحب جواهر جهت قيمت‌گذارى مهريه طبق قاعده مىداند ، يوم الطلاق است . ايشان مىفرمايد : اگر مهر در دست زوجه باشد ، يد زوجه يد ضمانى است و بعد از طلاق نسبت به نصف مهر ضامن است . چون با طلاق نصف مهر به ملك زوج بر مىگردد و هنگام تلف ، ملك زوج در دست زوجه تلف شده است . و معيار در باب ضمان قيمت يوم ضمان است و اگر مراد از يوم ضمان ، اول وقت ضمان باشد ، چون اول وقت ضمان در اين مسأله يوم الطلاق است ، لذا معيار قيمت هنگام طلاق مىباشد . البته ممكن است اين گونه استدلال شود كه چون به وسيله طلاق نصف مهر از بين رفته است لذا قيمت هنگام طلاق بايد محاسبه شود ولى تقريب فوق اصح است .\r\nبه هر حال عده‌اى براى اثبات اينكه در باب ضمانات معيار ، اول وقت ضمان است ، عمدتاً به روايت ابى ولاد تمسك نموده‌اند .\r\n\r\nفقه الحديث صحيحه ابى ولاد و دلالت آن « 1 »\r\nمحمد بن يعقوب عن عدة من اصحابنا عن احمد بن محمد عن ابن محبوب عن ابى ولاد الحنّاط قال : اكتريت بغلًا الى قصر ابن هبيرة ( يا بنى هبيرة ) ذاهباً و جائياً بكذا و كذا و خرجت فى طلب غريم لى ، فلما صرت قرب قنطرة الكوفه خبّرت أن صاحبى توجه الى النيل فتوجهت نحو النيل ، فلما أتيت النيل خبّرت ان صاحبى توجه الى بغداد فاتبعته و ظفرت به و فرغت مما بينى و بينه و رجعت الى الكوفه و كان ذهابى و مجيء خمسة عشر يوماً ، فاخبرت صاحب البغل بعذرى و أردت ان اتحلل منه فيما صنعت و ارضيه ، فبذلت له خمسة عشر درهماً فأبى ان يقبل فتراضينا بأبى حنيفه و أخبرته بالقصة و أخبره الرجل فقال لى : ما صنعت بالبغل فقلت قد دفعته اليه سليماً ، قال : نعم بعد خمسة عشر يوماً قال فما تريد من الرجل قال اريد كراء بغلى فقد حبسه علىّ خمسة عشر يوماً فقال انى ما أرى لك حقاً لانه اكتراه الى قصر\r\n\r\n\r\n","description":"","footnote":"\r\n( 1 ) - وسائل الشيعة ، ج 13 ، كتاب الاجارة ، باب 17 ، ح 1 ، ص 255 .\r\n","page_name":" 7217 ","page_number":73},
  {"content":"\r\n\r\nبنى هبيرة فخالف و ركبه الى النيل و الى بغداد فضمن قيمة البغل و سقط الكراء فلما رد البغل سليماً و قبضته لم يلزمه الكراء ( ضامن عين و اوصاف عين بود ، و آن را هم تحويل داده و نسبت به چيز ديگرى ضامن نيست و لذا كرايه‌اى به تو بدهكار نيست ، ضمان كرايه را اسقاط مىكند . ) قال فخرجنا من عنده و جعل صاحب البغل يسترجع فرحمته مما أفتى به أبو حنيفة و اعطيته شيئاً و تحللت منه و حججت تلك السنة فأخبرت ابا عبد الله عليه السلام بما أفتى به ابو حنيفه فقال فى مثل هذا القضاء و شبهه تحبس السماء ماءها و تمنع الارض بركاتها قال فقلت لأبى عبد الله عليه السلام فما ترى أنت ؟ قال أرى له عليك مثل كراء بغل ذاهباً من الكوفه الى النيل و كثل كراء بغل راكباً من النيل الى بغداد و مثل كراء بغل من بغداد الى الكوفة توفّيه اياه قال فقلت جعلت فداك قد علفته بدراهم فلى عليه علفه قال لا ، لأنك غاصب فقلت أ رأيت لو عطب البغل و نفق أ ليس كان يلزمنى قال نعم ، قيمة بغل يوم خالفته قلت فان اصاب البغل كسرا و دبرا و عقر فقال عليك قيمته ما بين الصحة و العيب يوم ترده عليه اقلت فمن يعرف ذلك قال انت و هو اما ان يحلف هو على القيمة فيلزمك فان رد اليمين عليك فحلفت على القيمة لزمه ذلك أو يأتى صاحب البغل بشهود يشهدون أن قيمة البغل حين اكترى كذا و كذا فيلزمك ( چنانچه ملاحظه مىشود در اين روايت سه نوع قيمت ذكر شده است : يكى قيمت يوم المخالفة و دوم قيمت يوم الرّد و سوم قيمت حين الاكتراء ) فقلت ان اعطيته دراهم و رضى بها و حللنى قال انما رضى بها و حللك حين قضى عليه أبو حنيفة بالجور و الظلم و لكن ارجع اليه و أخبره بما أفتيتك به فان جعلك فى حل بعد معرفته فلا شيء عليك بعد ذلك قال أبو ولاد فلما انصرفت وجهى من ذلك لقيت المكارى فأخبرته بما أفتانى به أبو عبد الله عليه السلام و قلت له قل ما شئت حتى أعطيك فقال قد حببت الى جعفر بن محمد و وقع فى قلبى له التفضيل و أنت فى حلّ و ان أردت أن أرد عليك الذي أخذت منك فعلت . به اين روايت تمسك شده است كه معيار در باب ضمان عين ، اول وقت ضمان است كه در مورد روايت ، همان يوم مخالفت است . چون در روايت سائل سؤال مىكند اگر قاطر تلف مىشد ، آيا من ضامن بودم ؟ حضرت\r\n\r\n","description":"","footnote":"","page_name":" 7218 ","page_number":74},
  {"content":"\r\n\r\nپاسخ مىدهند : نعم ، قيمة بغل يوم خالفته . اين نحوه استظهار بنابراين است كه عبارت را با تنوين بغل بخوانيم يعنى به صورت قيمة بغلٍ ، يوم خالفته كه البته در بعض نسخ هم به همين صورت نوشته شده است . منتها چون تقويم يك قاطر كلى و مبهم كفايت نمىكند و شخص اين قاطر بايد تقويم شود ، لذا بايد به قرينه مقايسه لفظ بغل را تضييق كنيم .\r\n\r\nنقد دلالت صحيحه ابى ولّاد و بيان نظر استاد\r\nاما به صورت ديگرى نيز عبارت فوق خوانده مىشود و آن بدون تنوين بغل و با اضافه آن به يوم و تنوين يوم است ، يعنى به صورت قيمة بغل يوم خالفته . مرحوم حاج آقاى شيخ عبد لكريم حائرى شايد با تكيه بر اين قرائت دوم ، روايت را به گونه ديگرى معنا كرده است به نحوى كه روايت اصلًا به اختلاف قيمت سوقيه و آنچه كه براى آن به اين روايت استدلال شده ، ارتباط پيدا نمىكند . مرحوم والد نيز در حاشيه مكاسب اين مطلب را از ايشان نقل كرده و اصل مطلب همين طور است كه ايشان مىفرمايد .\r\nتوضيح اينكه گاهى بدون اينكه شيئى اوصاف خود را از دست بدهد ، قيمت سوقيه‌اش تفاوت مىكند . مثلًا بنابر قانون عرضه و تقاضا با كم شدن عرضه و بالا بودن تقاضا ، قيمت بالا مىرود . به عنوان نمونه در روايات باب حج اين مورد مطرح شده است كه در سالى اضحيه كم بوده و قيمت بالا بوده و هر چه هم حاجيان انعام موجود را خريدارى مىكردند و مقدار آن كمتر مىشده ، قيمت بالاتر مىرفته است . اين همان بالا رفتن و اختلاف قيمت سوقيه است كه مورد بحث مسأله جارى نيز هست . منتها روايت بنابراين معناى دوم كه مرحوم حاج شيخ كرده است و معناى خوبى هم به نظر مىرسد و از نظر احتمال قوىتر است ، ناظر به اختلاف قيمت سوقيه نيست . ايشان مىفرمايند معمول اين است كه وضعيت جسمى قاطر در روز اول از اين پانزده روز مخالفت با روز پانزدهم يكسان نيست و\r\n\r\n","description":"","footnote":"","page_name":" 7219 ","page_number":75},
  {"content":"\r\n\r\nدر اين پانزده روز به تدريج نحيف‌تر و لاغرتر مىشود تا اينكه هلاك مىشود و اين احتمال كه همه اين پانزده روز در يك حالت باشد و به طور ناگهانى با سكته مثلًا از بين برود ، نادر است . در اين مورد امام عليه السلام مىفرمايند وضعيت بغل يوم المخالفة را كه سالم بود و معيب نبود ، را در نظر بگيريد و بغل با آن وضعيت را تقويم كنيد و ببينيد وضعيت و اوصاف بغل چگونه بوده است . بنابراين روايت ناظر به مورد بحث كه اختلاف قيمت سوقيه منهاى صحت و فساد است ، نمىباشد .\r\nالبته مىتوان همين توجيه را در مورد قرائت اول كه با تنوين بغل بود ، نيز قرينه قرار داد و بگوييم در اين صورت نيز مراد از روايت تفاوت قيمت در اثر تفاوت اوصاف است و مربوط به تفاوت قيمت سوقيه نيست . چون قاطر مذكور در روايت مال شهر كوفه است و قيمت آن را هم در همان شهر كوفه مىخواهد تحويل دهد و مكان‌ها مختلف نيست تا اختلاف سوقيه ممكن باشد . در دو مكان مختلف ، قانون عرضه و تقاضا و ندرت وجود در يكى از آنها مطرح مىشود و اختلاف سوقيه را به دنبال مىآورد . خصوصاً در آن زمان پديده تورم كه در عصر حاضر مشهود است و سبب اضافه قيمت كاذب مىگردد ، متصور نيست .\r\nخلاصه با اين نحوه معنا كردن ، روايت از آنچه آقايان خواسته‌اند بر آن استدلال كنند كه در باب ضمان ، معيار براى تقويم ، قيمت سوقيه يوم الضمان ( اول وقت ضمان ) است ، اجنبى مىشود و به نظر مىرسد روايت ابى ولاد به مسأله جارى مربوط نيست و اگر قواعد اوليه اقتضا كند كه يوم التلف باشد ، اين روايت با قواعد اوليه مخالف نخواهد بود .\r\n\r\n3 - بيان دليل معيار بودن قيمت يوم التلف\r\nهمان طورى كه قبلًا گفته شد يكى از دو معيارى كه صاحب جواهر جهت قيمت‌گذارى مهريه طبق قاعده مىداند ، قيمت يوم التلف است . اقتضاى قواعد اوليه و نيز مشهور در باب ضمانات اين است كه اگر ملك كسى در دست ديگرى\r\n\r\n","description":"","footnote":"","page_name":" 7220 ","page_number":76},
  {"content":"\r\n\r\nتلف شود ، قيمت يوم التلف بايد در نظر گرفته شده و پرداخت شود . از روايات متعددى هم صريحاً يا ظاهراً استفاده مىشود كه معيار يوم التلف است . توضيح آنكه چون در مسأله ضرر و جبران آن يوم التلف معيار است ، لذا در باب تلف هم كه عين موجود نيست بايد قيمت كنند كه در وقت تلف چقدر به ديگرى ضرر زده است چون معيار سنجش مقدار ضرر ، زمان تلف است . بنابراين قاعده اقتضاء مىكند در مسأله جارى نيز معيار يوم التلف باشد . اگر چه ضمان به نفس طلاق مىآيد ولى اگر عين مهر موجود بود ، بايد نصف عين را مىپرداخت و اما بعد از تلف ، بايد قيمت آن را به هنگام تلف بپردازد . مرحوم شيخ هم همين معيار را اختيار مىكند . ظاهر روايات نيز يوم التلف است .\r\n\r\nبيان روايات و بررسى دلالت آنها\r\n\r\n[ 1 - روايت عبد الرحمن بن أبى عبد الله 
  ]\r\n1 - محمد بن يعقوب عن الحسين بن محمد عن معلى ابن محمد عن الحسن بن على عن أبان ( در بعضى نسخ بن عثمان دارد ) عن عبد الرحمن بن أبى عبد الله قال : سألت أبا عبد الله عليه السلام عن قوم ورثوا عبداً جميعاً فأعتق بعضهم نصيبه منه كيف يصنع بالذى أعتق نصيبه منه ؟ هل يؤخذ بما بقى ؟ فقال : نعم يؤخذ بما بقى « منه بقيمته يوم اعتق . » « 1 »\r\n\r\nبررسى سند روايت\r\nاين روايت دو سند دارد ، يكى در كافى است كه سند فوق است و ديگرى در تهذيب و استبصار است كه سند آن به اين صورت است :\r\nمحمد بن الحسن باسناده عن الحسين بن سعيد عن القاسم عن أبان\r\nاسناد مكررى كه در كتاب كافى است ، اسناد به كتاب است و شفاهيات نيست .\r\nدر فقيه و تهذيب و استبصار براى اجتناب از اين تكرار در آخر كتاب مشيخه ذكر مىكند . مراد از حسن بن على در سند كافى ، وشاء است كه ثقه بوده و صاحب كتاب است . كتاب وشاء معلول عليه و مورد اخذ فقهاء بوده است . طريقى كه كلينى\r\n\r\n\r\n","description":"","footnote":"\r\n( 1 ) - وسائل ، ج 16 ، باب 18 ، ص 22 ، ح 6 .\r\n","page_name":" 7221 ","page_number":77},
  {"content":"\r\n\r\nدر سند فوق آورده است ، طريق به كتاب وشاء است ، يعنى حسين بن محمد عن معلى بن محمد عن الحسن بن على . منتها طريق به كتاب وشاء ، منحصر به اين طريق نيست بلكه از طرق معتبر ديگرى نيز اين كتاب نقل شده است و لذا اگر در معلى اشكال باشد و او را معتبر ندانيم ، آسيبى به اعتبار سند كافى نمىرساند .\r\nبه نظر مىرسد در سند تهذيب و استبصار هم اشكالى نيست ، چون كتاب حسين بن سعيد به اسانيد مستفيضه نقل شده و طرق فراوانى دارد و مراد از قاسم كه حسين بن سعيد از او نقل مىكند ، قاسم بن محمد جوهرى است كه به نظر ما ثقه است پس اين روايت دو طريق دارد : يكى طريق قاسم بن محمد جوهرى و ديگرى طريق وشاء كه هر دو از أبان نقل نموده‌اند و هر دو طريق معتبر است .\r\n\r\nبررسى دلالت روايت\r\nمقدمة : در باب عتق دو مبنا وجود دارد :\r\nاول : آنچه در شرح لمعه آمده است كه « من خواص العتق السراية » يعنى سرايت عتق از يك جزء عبد به ساير اجزاء او كه در اينجا اگر كسى از شركاء ، حصه خود را از عبد آزاد كند ، قهراً حصه ديگران نيز منعتق و آزاد مىشوند و لذا عاتق ، سهام ديگران را تلف نموده و ضامن مىباشد و بايد ضرر وارده به ديگران را جبران كند .\r\nدوم : از مجموع روايات اين مسأله اين گونه استفاده مىشود كه كسى كه حصه خود را آزاد مىكند ، موظف است حصه ديگران را از آنها خريدارى كند و آزاد كند و لذا عتق قهرى در بقيه حصص به وجود نيامده ، مصداق اتلاف مال ديگران نيست . در كافى نيز بابى وجود دارد كه روايات آن باب صريحاً مىگويد بايد اعتاق شود و انعتاق در كار نيست .\r\nبعد از بيان اين مقدمه ، اين روايت با مبناى اول بر قول مشهور كه قيمت يوم التلف را در نظر مىگيرند ، دلالت مىكند البته چون قبلًا هيچ حالت ضمانى وجود نداشته است و مسئوليتى نداشته تا با مخالفت آن ضامن شده باشد و يوم الضمان\r\n\r\n","description":"","footnote":"","page_name":" 7222 ","page_number":78},
  {"content":"\r\n\r\nنيز مقارن يوم التلف است ، لذا اين روايت يوم الضمان را كه در بعضى از روايات به يوم المخالفة تعبير شده است ، و نيز اعلى القيم از يوم الضمان تا يوم التلف را نفى نمىكند بلكه فقط از تلف به بعد را مانند قيمت يوم الاداء و نيز اعلى القيم از يوم التلف تا يوم الاداء را نفى مىكند . اما اگر مبناى دوم را كه مختار ما هم هست بپذيريم ، ديگر اين روايت به مسأله جارى ارتباطى ندارد ، چون مصداق اتلاف نيست . منتها در عين حال مىتوان به گونه‌اى آن را به مسأله جارى مرتبط ساخت و آن توجه به اين نكته است كه اين گونه نيست كه صرفاً به معتق تكليفى متوجه شده باشد بلكه وقتى معتق حصه خود را آزاد كرد ، حق فروش و اجاره از شركاء نسبت به حصشان سلب مىشود و ملك طلق آنها نخواهد بود بلكه بايد صبر كنند تا يا معتق سهم آنها را خريدارى كند و يا اگر او نتوانست ، خود عبد براى خريدارى بقيه سهام‌ها تلاش كند . و لذا از اين ناحيه ، يك نحوه اتلافى نسبت به سهام ديگران وجود دارد .\r\nالبته در صورتى كه روايت به مسأله جارى مرتبط باشد ، اشكال ديگرى در روايت موجود است و آن عدم وجود ذيل روايت يعنى عبارت « منه بقيمته يوم أعتق » در بعض نسخ كافى و در نقل تهذيب و استبصار است . با فقدان اين ذيل ديگر نمىتوان به اين روايت بر معيار بودن قيمت يوم التلف در باب ضمان ، استدلال نمود .\r\n\r\n2 - [ روايت محمد بن قيس 
  ]\r\nمحمد بن يعقوب عن علىّ عن أبيه عن ابن أبى نجران عن عاصم بن حميد عن محمد بن قيس عن أبى جعفر عليه السلام قال : من كان شريكاً فى عبداً و أمةٍ قليل أو كثيرٍ فأعتق حصته و له سعة فليشتره من صاحبه فيعتقه كله و ان لم يكن له سعة من مال نظر قيمته يوم اعتق منه ما أعتق ثم يسعى العبد به حساب ما بقى حتى يعتق . « 1 »\r\nاين روايت صحيحه است و فى الجمله مفيد است و بر اين دلالت دارد كه بعد\r\n\r\n\r\n","description":"","footnote":"\r\n( 1 ) - وسائل ، ج 16 ، ص 21 ، باب 18 ، ح 3 ، فروع كافى ، ج 6 ، ص 183 ، ح 3 .\r\n","page_name":" 7223 ","page_number":79},
  {"content":"\r\n\r\nاز عتق ، بايد قيمت هنگام خروج عبد از ملك مالكين را در نظر گرفت نه اينكه بگويند اگر عبد بود و از ملك مالكيت خارج نشده بود چه قيمتى داشت . پس اقوال بعد از تلف مثل يوم الاداء را نفى مىكند . اما يوم الضمان را نفى نمىكند ، چون قبل از عتق حصه خودش كه سبب اتلاف ملك ديگران شده است ، ضمان موضوع نداشته است و در واقع يوم الضمان و يوم التلف مقارن يكديگرند . پس اين روايت فى الجمله دلالت دارد كه قيمت يوم التلف معيار است .\r\n\r\n3 - صحيحه محمد بن قيس\r\nعن أبى جعفر عليه السلام قال قضى امير المؤمنين عليه السلام فى عبد كان بين رجلين فحرر احدهما نصيبه و هو صغير و أمسك الآخر نصفه حتى كبر الذي حرر نصفه قال :\r\nيقوم قيمة يوم حرر الاول و أمر المحرر ان يسعى فى نصفه الذي لم يحرر حتى يقضيه . « 1 » « 2 »\r\nاين روايت نيز دلالت بر معيار بودن قيمت يوم التلف دارد .\r\n\r\n4 - [ روايت عبد الله بن سنان 
  ]\r\nمحمد بن يعقوب عن على بن ابراهيم عن أبيه عن اسماعيل بن مرار عن يونس عن عبد الله بن سنان قال سألت ابا عبد الله عليه السلام عن رجال اشتركوا فى أمة فأتمنوا بعضهم على أن تكون الامة عنده فوطئها قال يدرأ عنه من الحد به قدر ماله فيها من النقد و يضرب به قدر ما ليس له فيها و تقوم الامة عليه بقيمة و يلزمها و ان كانت القيمة اقل من الثمن الذي اشتريت به الجارية الزم ثمنها الاول و ان كان قيمتها فى ذلك اليوم الذي قومت فيه اكثر من ثمنها الزم ذلك الثمن و هو صاغر لانه استفرشها .\r\nقلت : فان أراد بعض الشركاء شراءها دون الرجل ؟ قال : ذلك له و ليس له أن يشتريها حتى يستبرئها و ليس على غيره أن يشتريها الا بالقيمة . « 3 »\r\nظاهر روايت اين است كه عمل زنا واقع شده است ، اما اينكه أمه حمل برداشته و ام ولد شده است ، در مفروض روايت نيست . منتها از آنجا كه بين مواقعه و وظيفه خريدن و پرداخت ثمن تناسبى وجود ندارد ، بعضى معناى روايت را بر\r\n\r\n\r\n","description":"","footnote":"\r\n( 1 ) - وسائل ، ج 16 ، ص 21 ، باب 18 ، ج 4 ، فروع كافى ، ج 6 ، ص 183 ، ح 4 .\r\n( 2 ) - در ذهنم هست كه يكى از مستثنيات بطلان عقد و ايقاعات صبى ، عتق است .\r\n( 3 ) - كافى ، ج 5 ، ص 217 ، ح 2 .\r\n","page_name":" 7224 ","page_number":80},
  {"content":"\r\n\r\nظاهر آن حمل نكرده و گفته‌اند منظور از مواقعه در روايت ، وقاعى است كه بعد از آن حمل نيز براى أمه محقق شده باشد ، چون در اين صورت أمه ، ام ولد شده و ممنوع از فروش مىشود و به اين ترتيب معناى روايت هماهنگ مىشود .\r\nاما مرحوم شيخ طوسى به ظاهر روايت عمل كرده و گفته است كه لزوم ندارد أمه تحت عنوان ام ولد داخل شده باشد ، بلكه مؤاخذه‌اى كه در مورد اين شخص به جهت عمل مواقعه ، اعمال مىشود اين است كه بايد أمه را خريدارى كرده و سپس آزاد كند . چون صرف خريدن ، مؤاخذه محسوب نمىشود . بلكه چه حمل برداشته باشد و چه حمل برنداشته باشد ، وظيفه خريدن و آزاد كردن براى او مىباشد .\r\nبنابراين ، اگر طبق فرمايش مرحوم شيخ به ظاهر روايت عمل كنيم ، ديگر اين روايت به ضرر به ديگران ارتباط ندارد و خود او مقتضى شده است . در واقع مؤاخذه فقط به خودِ او متوجه شده است و براى جبران خسارت به شركاء نيست .\r\nنظير اينكه كفاره بعضى از گناهان ، بنده آزاد كردن است ، كفاره اين گناه هم ، خريدارى أمه و آزاد كردن اوست و لذا به ضمان تلف و اتلاف و خسارت به ديگران مرتبط نيست . بنابراين به مسأله جارى مرتبط نخواهد بود .\r\nاما همانطور كه قبلًا در مورد روايت عبد الرحمن بن أبى عبد الله عرض شد ، مىتوان از اشكالِ فوق پاسخ گفت و به گونه‌اى اين روايت را مرتبط به مسأله جارى نمود . توضيح اينكه اگر چه صحيح است كه اين مؤاخذه نسبت به شخص اوست ولى ظاهر اينكه مىفرمايد او بايد خريدارى كند ، ملازمه دارد با اينكه شركاء ديگر هم بايد به او بفروشند و حق ندارند به ديگرى بفروشند و از اين لحاظ ديگران نسبت به حصه خود مسلوب الاختيار مىشوند و اين صدمه‌اى است كه به ديگران وارد شده است و او بايد آن را جبران كند . بنابراين روايت بىارتباط به مسأله جارى نيست .\r\n\r\n","description":"","footnote":"","page_name":" 7225 ","page_number":81},
  {"content":"\r\n\r\nالبته در اين روايت بر اين شخص ، از باب مؤاخذه علاوه بر قواعد عامه ، مقدار اضافه‌اى تحميل شده است . چون در روايت آمده است كه اين شخص چون كار نامناسبى انجام داده است ، بايد با قيمت بيشترى حصه ديگران را خريدارى كند .\r\nاين مؤاخذه خاصى است كه در اين روايت نسبت به اين شخص اعمال شده است . قواعد عامه اقتضا مىكند به همان مقدارى كه به ديگران ضرر زده ، جبران كند اما در اين روايت بيش از مقدار اضرار به ديگران ، بايد تدارك كند . لذا نمىتوان حكم آن را تعميم داد و براى موارد ديگر نيز چنين استفاده‌اى نمود . بنابراين از اين ناحيه استدلال به اين روايت ناتمام است .\r\n\r\n5 - [ روايت ابى الورد 
  ]\r\nمحمد بن الحسن باسناده عن ابن محبوب عن على بن رئاب عن ابى الورد قال سألت أبا جعفر عليه السلام عن رجل قتل عبداً خطأً قال عليه قيمته و لا يتجاوز بقيمته عشرة آلاف درهم قلت و من يقومه و هو ميّت ؟ قال ان كان لمولاه شهود أنّ قيمته كانت يوم قتل كذا و كذا اخذ بها قاتله الى آخر الحديث . « 1 »\r\n\r\nبررسى سند روايت\r\nراجع به أبو الورد در كتب رجال چيزى به صراحت ذكر نشده است . ولى نظر ما اين است كه بايد او را معتبر بدانيم چون هم مرحوم صدوق در مشيخه براى او طريق ذكر كرده و به روايات او عمل مىكند و هم عده‌اى از اجلاء و بزرگان از او روايت نموده‌اند . در كتب اربعه به طور متعدد على بن رئاب و هشام بن سالم و محمد بن نعمان از او روايت دارند و از طرفى درباره او جرحى هم ذكر نشده است .\r\nهمه اينها علامت اعتماد به روايت است .\r\n\r\nبررسى دلالت روايت\r\nظاهر اين روايت نيز اين است كه معيار قيمت يوم التلف است . البته با اين روايت نيز نظير بعضى از روايات سابق ، نمىتوان قول يوم الضمان و يا اعلى القيم\r\n\r\n\r\n","description":"","footnote":"\r\n( 1 ) - وسائل ، ج 19 ، ص 153 ، باب 7 از ابواب ديات النفس ، ح 1 .\r\n","page_name":" 7226 ","page_number":82},
  {"content":"\r\n\r\nاز يوم الضمان و يوم التلف را نفى كرد ، اما قيمت روز خريد و مالك شدن عبد و قيمت يوم الاداء را نفى مىكند . اين روايت از دو جهت با روايت ابى ولاد تفاوت مىكند و لذا از آن روايت به اينجا نمىتوانيم تعدى كنيم . اولًا روايت ابى ولاد قضيه فى واقعه بود اما اين روايت چنين نيست . و ثانياً در روايت ابى ولاد قرائنى وجود داشت قيمت در حال اشتراء و غير اشتراء يكسان بود اما اطلاق يا ترك استفصال در اين روايت اقتضا مىكند كه حتى اختلاف در قيمت سوقيه هم در نظر گرفته شود .\r\n\r\n6 - [ روايت زرارة 
  ]\r\nمحمد بن يعقوب عن محمد بن يحيى عن محمد بن احمد عن موسى بن جعفر عن احمد بن بشير عن على ابن اسباط عن البطيخى عن ابن بكير عن زراره عن ابى جعفر عليه السلام فى رجل تزوج امرأة على سورة من كتاب الله ثم طلقها قبل ان يدخل بها فبما يرجع عليها ؟ قال به نصف ما تعلم به مثل تلك السورة . « 1 »\r\nاين روايت ظاهر در اين است كه بايد قيمت موقع خطاب را تنصيف كنند . چون اگر بگويند قيمت‌گذارى كنيد و قيد زمانى ذكر نكنند ، متفاهم عرفى آن قيمت فعلى است . يعنى قيمت هنگام طلاق بايد تقويم و تنصيف شود .\r\nنظير اين تفاهم عرفى در بحث استصحاب نيز وجود دارد . در روايت وارد شده است : لانك كنت على يقين من وضوئك و لا ينبغى ان تنقض اليقين بالشك . در آنجا اين مسأله مورد بحث قرار گرفته است كه آيا مراد از اين روايت اصل استصحاب است و يا مراد قاعده يقين است . موضوع استصحاب شك طارى است . يعنى يقينى قبلًا بوده است و سپس بدون اينكه به يقين قبلى خللى وارد شود ، شك بعدى حاصل مىشود . اما موضوع قاعده يقين شك سارى است يعنى شكى كه بعداً حاصل مىشود به يقين قبلى نيز سرايت كرده و در آن خلل وارد مىشود . اصوليين مىگويند ظاهر لفظ شك ، شك طارى است .\r\n\r\n\r\n","description":"","footnote":"\r\n( 1 ) - وسائل ، ج 7 ، ابواب مهور ، باب 17 ، ح 1 ، ص 27 .\r\n","page_name":" 7227 ","page_number":83},
  {"content":"\r\n\r\nتوضيح آنكه اگر يقين باشد و قيدى نباشد ، معناى آن به لحاظ تفاهم عرفى ، اتحاد زمانى متيقن و يقين است و چون در لانك كنت على يقين من وضوئك ، قيد زمانى نيست ، لذا ظهور در اتحاد زمانى متيقن و يقين و بالتبع اتحاد زمانى مشكوك و شك دارد . و اين همان شك طارى است كه بر استصحاب منطبق است نه بر قاعده يقين . بنابراين اگر يقين بود و قيد زمانى نبود ، ظهور در استصحاب خواهد داشت . در مسأله جارى نيز اگر بگويند تقويم كنيد و قيد زمانى ذكر نكنند ، متفاهم عرفى از آن قيمت فعلى است . به هر حال ظاهر اين روايت نيز قيمت يوم التلف است كه همان يوم الطلاق مىباشد .\r\n\r\n7 - [ روايت سماعة 
  ]\r\nالبزوفرى عن احمد بن ادريس عن احمد بن محمد عن أبى أيوب عن سماعة سألت أبا عبد الله عليه السلام عن مملوكة أنت قوماً فزعمت ( يعنى فقالت ) أنها حرة و تزوجها رجل منهم و أولدها ولداً ثم ان موليها أتاهم فأقام عندهم البينة انها مملوكة و أقرت الجارية بذلك تدفع الى موليها هى و ولدها و على موليها أن يرفع ولدها الى أبيه بقيمته يوم تصير اليه . ( استبصار و وسائل يصير و در تهذيب تصير دارد . به احتمال قوى يصير صحيح است . ) « 1 »\r\n\r\nبررسى سند روايت\r\nالف ) بزوفرى كيست ؟ سه بزوفرى هست كه هر سه صاحب كتاب و از مشايخ مرحوم مفيد هستند و مرحوم مفيد از هر سه نقل مىكند . روى اين جهت ، اشتباه ايشان به هم بسيار محتمل بوده و تميز آنها از يكديگر مشكل است . اين سه نفر عبارتند از :\r\n1 - أبو عبد الله حسين بن على بن سفيان بزوفرى كه اشهر بزوفرىها است . از اجلاى ثقات است و توثيق صريح درباره او هست .\r\n2 - أبو جعفر محمد بن حسين بن على بن سفيان بزوفرى كه پسر أبو عبد الله بزوفرى فوق الذكر است . دعاى ندبه معروف از كتاب همين أبو جعفر نقل شده\r\n\r\n\r\n","description":"","footnote":"\r\n( 1 ) - وسايل الشيعة ، ابواب نكاح العبيد و الاماء ، باب 67 ، ح 5 .\r\n","page_name":" 7228 ","page_number":84},
  {"content":"\r\n\r\nاست . راجع به ايشان البته توثيق صريحى وجود ندارد . منتها مرحوم مفيد آنطور كه در امالى مرحوم شيخ طوسى هست ، در دو جا با صفت رحمه الله از او نقل مىكند . على القاعده مرحوم مفيد وقتى بىواسطه از كسى نقل مىكند و اصل زمان او را درك كرده ، نشناخته نقل نمىكند و از كسى كه نمىداند واضح حديث است يا نه ، محققاً تعبير به رحمه الله نمىكند .\r\n3 - أبو على احمد بن جعفر بن سفيان بزوفرى كه پسر عموى أبو عبد الله حسين است . اگر چه تصريحى بر وثاقتش وجود ندارد ، ولى چون از مشايخ اجازات است ، قابل توثيق است . تلعكبرى از او اجازه حديث گرفته است و مانند مرحوم مفيد و حسين بن عبيد الله غضائرى به وسيله او بعضى از كتب را نقل مىكنند و پيداست آنها هم از او اجازه حديث گرفته‌اند . لذا از اين ناحيه وثاقتش قابل اثبات است . البته در بعضى مواضع نامش را احمد بن محمد بن جعفر بن سفيان ثبت نموده‌اند ولى اين محمد زيادى است و از قبيل زياداتى است كه وقتى در يك لفظ اختلاف نسخه پيدا مىشود ( مثل احمد و محمد ، حسن و حسين ، عبد الله و عبيد الله ) ، به دليل عدم توجه به اختلاف نسخ ، نسخه اصل و بدل را يك جا وارد مىكنند .\r\nدر بين سه بزوفرى ، فقط دو نفر كه پسر عمو هستند يعنى أبو عبد الله حسين و أبو على احمد ، از احمد بن ادريس نقل مىكنند .\r\nنجاشى كتاب نوادرِ احمد بن ادريس را به وسيله أبو على احمد بزوفرى نقل مىكند و اصلًا راوى كتاب ، منحصراً أبو على احمد است . اما أبو جعفر از احمد ابن ادريس نقل نمىكند و لذا احتمال اينكه بزوفرى موجود در سند ، أبو جعفر راوى دعاى ندبه باشد ، نيست . البته بنابر نظر مختار أبو على احمد ثقه است و حتى بنابر مبناى آقاى خويى هم كه سابقين را اصالة العداله‌اى مىدانند ، نيز موثق است لذا بزوفرى هر كدام از اين دو پسر عمو كه باشد ، از اين ناحيه اشكالى به سند\r\n\r\n","description":"","footnote":"","page_name":" 7229 ","page_number":85},
  {"content":"\r\n\r\nنمىرسد . منتها بزوفرى در سند كدام يك از اين دو نفر است ؟ ظن قريب به يقين ، همان أبو عبد الله حسين است كه درباره او توثيق صريح هست . چون اولًا درباره أبو عبد الله حسين نوشته‌اند كه كتابى به نام احكام العبيد و الاماء دارد . تمام روايت‌هايى كه در تهذيب از بزوفرى نقل شده است ، درباره احكام عبيد است . اين روايت كه خوانديم هم از روايت‌هاى احكام العبيد است . درباره أبو على احمد چنانچه قبلًا گفتيم كتاب نوادر را نسبت داده‌اند اما احكام العبيد را به أبو عبد الله حسين نسبت داده‌اند . و ثانياً مرحوم شيخ در مشيخه خود مىگويد آنچه ما از حسين بن على بن سفيان نقل كرديم ، طريق ما چنين است و اصلًا نامى از بزوفرى نمىبرد در حالى كه اصلًا از حسين بن على هيچ روايتى نقل نكرده است و هر چه نقل كرده از بزوفرى است . لذا پيداست مرادش از بزوفرى همان حسين بن على است . علاوه در مشيخه اصلًا اسمى از أبو على احمد نمىبرد . لذا اگر مرادش از بزوفرى در اسنادش ، احمد باشد نه حسين ، ذكر نكردن أبو على احمد در مشيخه صحيح نيست . به هر حال از تمام اين قرائن معلوم مىشود مراد از بزوفرى در روايت فوق أبو عبد الله حسين است كه اشهر ايشان است و از اجلاء ثقات است .\r\nبنابراين اشكالى در سند به هيچ وجه از اين ناحيه وجود ندارد .\r\nب ) در سند روايت فوق به نظر مىرسد سقطى واقع شده است ، چون احمد بن محمد بلاواسطه نمىتواند از أبو أيوب نقل كند .\r\nتوضيح اينكه مراد از أبو أيوب كه در سند واقع شده است ، أبو أيوب خراز است كه از رجال اواخر قرن دوم مىباشد و درباره احمد بن محمد نيز ، ابتدائاً سه احتمال مىرود : 1 - احمد بن محمد بن عيسى اشعرى ، 2 - احمد بن محمد خالد برقى و 3 - احمد بن محمد بن ابى نصر بزنطى . اما احمد بن محمد بن عيسى و احمد بن محمد بن خالد از رجال اواخر قرن سوم هستند . تمام رواتى كه از أبو أيوب نقل مىكنند يا در طبقه مشايخ احمد بن محمد بن عيسى و احمد بن\r\n\r\n","description":"","footnote":"","page_name":" 7230 ","page_number":86},
  {"content":"\r\n\r\nمحمد بن خالد هستند و يا مثل حماد بن عيسى شيخ مشايخ او هستند . بنابراين اگر مراد از احمد بن محمد يكى از اين دو نفر باشد ، بين احمد بن محمد و أبو أيوب بلااشكال سقطى واقع شده است . و اما اگر مراد از احمد بن محمد ، ابى نصر بزنطى باشد ، البته يكى از رواتى كه خارجاً از ابى ايوب نقل مىكند همين ابن ابى نصر است و از نظر طبقه احمد بن محمد بن ابى نصر مقدم بر احمد بن محمد بن عيسى است و با روات ديگرى كه از أبو أيوب نقل مىكنند هم طبقه است و احمد بن محمد بن عيسى در طبقه مشايخ احمد بن ادريس است ، بنابراين ممكن است بگوييم كه مراد از احمد بن محمد ، ابى نصر است و او از أبو أيوب نقل نموده است و بين اين دو واسطه‌اى سقط نشده است بلكه واسطه بين احمد بن ادريس و احمد بن محمد بن ابى نصر بزنطى سقط شده است كه پيدا كردن اين واسطه نيز قدرى مشكل خواهد بود .\r\nبنابراين ، هر يك از احتمالات سه‌گانه فوق در احمد بن محمد را كه بپذيريم ، در سند اين روايت سقطى واقع شده است يا واسطه بين احمد بن ادريس و احمد بن محمد سقط شده و يا واسطه بين احمد بن محمد و ابى ايوب سقط شده است . هر سه صورت در اسانيد واقع شده است يعنى اينكه احمد بن محمد گفته شود و مراد يكى از سه نفر فوق باشد در اسانيد وجود دارد . گاهى قرائنى وجود دارد كه مراد از احمد بن محمد را معلوم مىكند . مثلًا اگر احمد بن ادريس اشعرى به طور مطلق ، مستقيماً و بدون اينكه جدّ ذكر شود ، از احمد بن محمد نقل كند ، قطعاً مراد رئيس طايفه اشعرى يعنى احمد بن محمد بن عيسى است و اصولًا اگر قرينه‌اى هم نباشد و احمد بن محمد على وجه الاطلاق منتها در آن طبقه گفته شود ، مراد احمد بن محمد بن عيسى است نه احمد بن محمد بن خالد و لذا بين دو احتمال اول و دوم در سند فوق ، اينكه مراد احمد بن محمد بن خالد باشد ، احتمال خيلى بعيدى است .\r\n\r\n","description":"","footnote":"","page_name":" 7231 ","page_number":87},
  {"content":"\r\n\r\nحال بحث اين است كه اين واسطه ساقط آيا به اعتبار روايت صدمه مىزند يا نمىزند .\r\nجهت يافتن واسطه ساقط شده ، در دو مقام بحث مىكنيم :\r\nمقام اول : اگر بگوييم واسطه بين احمد بن محمد و ابى ايوب ، سقط شده است .\r\nچنانچه به اسانيد مراجعه شود ، ملاحظه مىشود در اسانيد واسطه بين احمد بن محمد و ابى ايوب ، كه روايات كثيرى هم دارند ، يكى از سه واسطه است . يك واسطه كه نادراً فقط در دو جا وجود دارد ، ابن ابى عمير است . ولى آنكه به نحو شايع واسطه قرار مىگيرد على بن حكم است و آنكه شايد شايع‌تر واسطه قرار مىگيرد ، حسن بن محبوب است . ظن قوى قريب به علم اين است كه در سندِ روايت فوق نيز واسطه سقط شده ، همان حسن بن محبوب باشد چون در تمام موارد كه ابى ايوب عن سماعه نقل كرده است واسطه حسن ابن محبوب است يا به صورت ابن محبوب گفته شده و يا تصريح به حسن هم شده است .\r\nاما رواياتى كه على ابن حكم در آنها واسطه قرار گرفته است اگر چه كم نيست ولى در هيچ يك از آنها سماعه مروى عنه أبو أيوب نيست . بنابراين در اين فرض واسطه حسن بن محبوب است كه از اجلاى ثقات است و اگر هم به احتمال بعيد واسطه على بن حكم باشد و يا به احتمال ابعد واسطه ابن ابى عمير باشد چون روايتش خيلى كم است ، آنها هم از اجلاء ثقاتند و از اين ناحيه اشكالى به روايت نيست .\r\nمؤيد اينكه واسطه سقط شده حسن ابن محبوب است ، روايت ديگرى است كه مرحوم آقاى خويى از جلد 10 تهذيب شماره 44 ، ذكر نموده و فرموده است در اين روايت نيز احمد بن محمد از أبو أيوب خراز نقل حديث نموده است ، ولى وقتى به نسخ خطى معتبر مراجعه كردم و مقابله نمودم ، واسطه ابن محبوب وجود داشت . آدرسى كه مرحوم آقاى خويى داده است آدرس نسخه چاپى است\r\n\r\n","description":"","footnote":"","page_name":" 7232 ","page_number":88},
  {"content":"\r\n\r\nو در نسخه چاپى البته سقط دارد و از اينجا معلوم مىشود كه در نسخه چاپى سقط شده است . نظير همين سقط نيز در مورد روايت مورد بحث واقع شده است . اگر چه در سند روايت مورد بحث در تهذيب و استبصار نيز واسطه موجود نيست و پيداست كه نسخه اول مرحوم شيخ نيز همين طور بوده است چون در هر دو كتاب سقط واقع شده است و لذا ظاهراً از قديم سقط شده است .\r\nمقام دوم : احتمال اينكه واسطه بين احمد بن ادريس و احمد بن محمد ، سقط شده باشد ، مردود است . چون اگر كسى به اسانيد مراجعه كند ، مىبيند اگر چه احياناً ابن ابى نصر از ابى ايوب روايت دارد ولى در رواياتى كه سماعه مروى عنه أبو أيوب است ، راوى از أبو أيوب منحصراً حسن بن محبوب است . جايى نداريم كه غير از حسن بن محبوب از أبو أيوب از سماعه روايت نقل كرده باشد و اين خود قرينه است كه در اينجا نيز حسن بن محبوب سقط شده است نه واسطه بين احمد بن ادريس و احمد بن محمد .\r\n\r\nبيان يك تنبيه رجالى\r\nمنشأ معمول اين سقطات ، عدم توجه به تعليقات اسناد است . همانطور كه صاحب معالم در مقدمه منتقى اشاره كرده ، در نقل واحد از كتب ، اسناد متكرر مىشود ، و لذا جهت جلوگيرى از تكرار در اسناد ، در بسيارى از موارد راوى را به اتكاء سند قبل اسقاط مىكنند . چنين سندى را كه قسمت اول آن حذف شده است ، معلق مىگويند . تعليقات سند موجب غفلت و منشأ سقط مىشود .\r\nالبته در تهذيب و استبصار و من لا يحضر ، اين حذف‌ها را در مشيخه تعيين مىكنند كه مثلًا ما رويته عن حسن بن محبوب فقد رويته بهذا الإسناد ، ولى مرحوم كلينى در كافى مشيخه ندارد و قبلًا سند را ذكر مىكند و در روايات بعدى ، به ذكر قبلى اكتفا مىكند و كلمه بهذا الاسناد هم نمىگويد . اين روش قديم رايج بوده است منتها اگر دقت نشود و به طبقات توجه نشود ، موجب غفلت مىشود . در\r\n\r\n","description":"","footnote":"","page_name":" 7233 ","page_number":89},
  {"content":"\r\n\r\nبسيارى از موارد چنين غفلتى به وجود آمده و در اسناد واسطه‌ها حذف شده‌اند .\r\nاز اسناد متكررى كه در جاهاى ديگر هست و نيز با توجه به طبقات و راوى عنه و مروى عنه ، معلوم مىشود كه سند به كتاب چيست و واسطه كيست .\r\nگاهى هم منشأ سقطات ، ابهام و اشتباه در برگشت ضمير « عنه » است و گاهى هم منشأ اين است كه واوهاى عاطفه و جملات معترضه در اسناد داريم . نحوه عطف‌ها خيلى دخيل است . عطف‌ها را به دو صورت مىتوان معنا نمود . بنابر يك صورت راوى كسى است و بنابر صورت ديگر راوى كسى ديگر است .\r\n\r\nبررسى دلالت روايت\r\nراجع به اين مسأله بين قوم اختلاف است . سه قول در مسأله وجود دارد :\r\n1 - مرحوم سيد فرموده است كه بچه منعتق مىشود به دليل اينكه بچه در مسأله حريت و رقيت تابع اشرف ابوين است .\r\n2 - گمان مىكنم قول مشهور اين باشد كه منعتق نمىشود و بايد او را آزاد كنند .\r\n3 - مرحوم آقاى خويى به دليل اينكه در بعض روايات تفصيلى ذكر شده ، قائل به تفصيل است و به حسب ظاهر هم بايد همين قول را پذيرفت و اين تفصيل عبارت از اين است . اگر اين زوج كه عن شبهة ازدواج نموده ، به صرف اعتماد به قول آن زن ازدواج كرده ، بچه مملوك است و منعتق نمىشود . منتها بايد او را از مالك بخرند و آزاد كنند . و اما اگر بينه هم قائم شده كه اين زن حره است و با اعتماد به بينه ازدواج نموده و بعد معلوم شده بينه هم اشتباه كرده است ، در اين صورت بچه منعتق مىشود .\r\nبه هر حال اين روايت مىفرمايد قيمت بايد پرداخت شود منتها يا انعتاق است كه در اين صورت بايد او را گرو نگه دارند تا قيمت آن را دريافت كنند . كه مختار مرحوم سيد هم همين است و يا لزوم عتق است كه در اين صورت نيز بايد قيمت را تعيين كنند و او را خريدارى كنند . قيمتى كه بايد پرداخته شود ، قيمت يوم يصير\r\n\r\n","description":"","footnote":"","page_name":" 7234 ","page_number":90},
  {"content":"\r\n\r\nاليه است . بسيارى گفته‌اند كه مراد از يوم يصير اليه موقعى است كه بچه به پدر منتقل مىشود و آن موقعى است كه بچه به دنيا مىآيد . احتمال ديگرى هست كه مراد موقعى باشد كه منعتق مىشود و يا لزوم عتق براى او هست . و آن زمانى است كه در حمل ولوج روح مىشود و انسان بر او صدق مىكند چون قبل از ولوج روح در حمل ، چيزى نيست تا آزاد شود . بعد ازدواج روح يا انعتاق پيدا مىكند و يا لزوم عتق پيدا مىكند . البته اين معنا در صورت انعتاق روشن‌تر است .\r\nخلاصه اين روايت مىگويد زمانى كه عمل شخص سبب شد . تا حمل كه مملوك مالك بوده است ، از ملكيت مالك خارج شود يعنى بعد از به دنيا آمدن و يا ولوج روح ، قيمت‌گذارى مىشود و اين همان موقعى است كه حمل نسبت به مالك تلف مىشود . پس ظاهر اين روايت نيز يوم التلف را مىخواهد بگويد .\r\n\r\nنتيجه بحث\r\nنتيجه بررسى روايات ، اين است كه ظاهر روايات ، معيار را يوم التلف قرار مىدهد . البته بعضى از روايات كه ذكر شد ، معلوم نبود قيمت سوقيه را شامل مىشود اما بعضى ديگر اطلاق داشت و مىگفت قيمت يوم العتق را در نظر بگيريد . و قيمت يوم العتق هم از نظر قيمت سوقيه و هم از نظر جهاتى مانند بالا رفتن سن و حصول خصوصيات جديد تفاوت مىكند .\r\n\r\n4 - بيان دليل معيار بودن قيمت يوم الاداء\r\nمختار مرحوم سيد صاحب عروه ، اين است كه معيار سنجش در ضمانات ، يوم الاداء است . بعضى روايات در باب موالى و عبيد هم هست كه از آنها نيز استفاده مىشود معيار يوم الاداء است .\r\nاستدلال مرحوم سيد به قاعده على اليد است . روايت مدرك اين قاعده را « على اليد ما أخذت حتى تؤدّى » عامه نقل كرده‌اند و مورد استناد شيعه هم هست . ايشان مىفرمايد كه على اليد يعنى چيزى روى دست كسى بودن و مادامىكه ادا نكرده ،\r\n\r\n","description":"","footnote":"","page_name":" 7235 ","page_number":91},
  {"content":"\r\n\r\nروى دست است و كانه صاحب آن بايد آن را از روى دست او بگيرد . در ضمانات شرط نشده كه انسان حتماً ضامن كلى باشد بلكه اعتبار ضمانت عين شخصى هم مانعى ندارد . در اين مورد معناى روايت اين خواهد بود كه اين عين شخصى روى دست فلان شخص قرار گرفته و بايد از روى دست تحويل بگيرند . در عالم اعتبار در اين باره فرقى بين حيات و ممات نيست . لذا در عالم اعتبار حتى بعد از تلف ، روى دست قرار گرفتن براى ترتب آثار اشكال ندارد . در نتيجه اگر عين موجود بود همان تحويل گرفته مىشد الان هم كه روى دست قرار گرفته چون عين آن را نمىتواند تحويل دهد ، چيزى را كه در عالم اعتبار به منزله تحويل عين است ، تحويل مىدهد . قهراً بايد قيمت هنگام ادا را بپردازد .\r\n\r\nنقد دليل مرحوم سيّد\r\nولى اين طور كه ايشان على اليد را معنا مىكند ، يك نحوه خلاف ظاهر است .\r\nمرحوم سيد مىخواهد ادا را به معناى مجازى بگيرد ، اين تصرف در حتى تؤدّى است چون ظاهر حتى تؤدّى اين است كه خود همان كه روى يد قرار گرفته ( يد كنايه از ذو اليد است ) و ذو اليد مسئول آن است ، عين همان چيز بايد رد شود و لذا از نظر مفاد به حال حيات تضيق پيدا مىكند . همانطور كه مرحوم شيخ انصارى مىفرمايد گاهى حكم به دليل اينكه متضيق به معناى ظاهرى خود مىباشد ، موضوع خود را كه با قطع نظر از بار شدن آن حكم مصاديق متعدد دارد ، مضيق مىكند . در اينجا نيز معناى ظاهرى حتى تؤدّى اين است كه خود شىء را ادا كنند و اين معنا اگر به نحو ظهور هم نگوييم ، قدر متيقن اين است كه منحصر به حال حيات است و معناى موضوع نيز به وسيله آن تضييق مىشود . بنابراين معناى روايت اين خواهد بود كه مادامىكه شخص عينى را كه اخذ كرده ، ادا نكند ، مسئول آن است و هنگامى كه ادا كرد مسئوليت از او برداشته مىشود .\r\n\r\n","description":"","footnote":"","page_name":" 7236 ","page_number":92},
  {"content":"\r\n\r\n\r\nبررسى دلالت روايات\r\nاما از بعضى روايات باب موالى و عبيد ، چنانچه گفته شد ، يوم الاداء استظهار مىشود . جمع بين آنها با روايات ديگر كه دلالت بر يوم التلف دارد چنين است كه موردِ اين دو طائفه مختلف است . مورد طائفه اولى كه از آنها يوم الاداء استظهار مىشود جايى است كه عبد آزاد نشده و بايد او را آزاد بكنند ولى مورد روايات طائفه ثانيه كه از آنها يوم التلف استظهار مىشود جايى است كه عبد يا غلام بچه انعتاق پيدا مىكند و انعتاق كه خروج از ملكيت است مساوق با تلف است . و چون مورد انعتاق و مورد لزوم عتق با هم متفاوتند ، منافاتى بين اين دو دسته از روايات وجود ندارد . در مورد لزوم عتق قيمت بالفعل و هنگام آزاد كردن در نظر گرفته مىشود و در مورد انعتاق ، قيمت هنگام تلف يعنى زمان خروج از ملكيت ، معيار و ملاك است .\r\n\r\nنتيجه بحث از مقتضاى قواعد اوليه\r\nاز مجموع ابحاث گذشته معلوم مىشود كه قواعد اوليه اقتضاء مىكند معيار قيمت‌گذارى در باب ضمانات يوم التلف است .\r\n\r\nمقتضاى نصوص خاص\r\nاگر در مسأله جارى ، دليل خاصى باشد كه بگويد اينجا با موارد ديگر تفاوت دارد چنان كه مرحوم صاحب جواهر هم فرموده است ، بايد به وسيله نصوص خاصه ، از مقتضاى قواعد اوليه رفع يد كنيم . سه روايت در مسأله جارى در يك باب وجود دارد كه ظاهر ابتدايى آنها بر خلاف يوم التلف است :\r\n\r\n1 - [ روايت امركى 
  ]\r\nمحمد بن الحسن باسناده عن محمد بن على بن محبوب عن محمد بن احمد العلوى عن الامركى عن على ابن جعفر عن اخيه موسى بن جعفر عليه السلام عن أبيه عليه السلام ان علياً عليه السلام قال فى الرجل يتزوج المرأة على وصيف فيكبر عندها فيريد أن يطلقها قبل ان يدخل بها قال عليها نصف قيمته يوم دفعه اليها لا ينظر فى زيادة و لا نقصان .\r\n\r\n","description":"","footnote":"","page_name":" 7237 ","page_number":93},
  {"content":"\r\n\r\n\r\nبررسى سند روايت :\r\nفقط درباره محمد بن احمد العلوى توثيق صريحى در دست نيست . مرحوم نجاشى در شرح حال أمركى مىفرمايد : « روى عنه شيوخ اصحابنا و منهم عبد الله بن جعفر الحميرى » و سپس راوى كتاب أمركى را ، هم عبد الله بن جعفر الحميرى و هم محمد بن احمد العلوى ، ذكر مىكند . مرحوم آقاى خويى از اين عبارت نجاشى اينطور فهميده كه منحصراً شيوخ اصحاب از او نقل كرده‌اند و لذا هر كسى از او نقل كرده از شيوخ اصحاب است و از اينجا نتيجه گرفته است كه محمد بن احمد العلوى هم از شيوخ اصحاب است . در حالى كه اين مطلب درست نيست . اينكه نجاشى مىگويد شيوخ اصحاب از او روايت كرده‌اند ، به اين معنا نيست كه غير شيوخ از او روايت ننموده‌اند ايشان محمد بن احمد علوى را به عنوان نمونه براى شيوخ اصحاب ذكر ننموده بلكه فقط عبد الله بن جعفر الحميرى را به عنوان نمونه شيوخ ذكر كرده است . پس آنچه مرحوم آقاى خويى صغروياً پذيرفته ، مبنى بر اينكه محمد بن احمد العلوى از شيوخ اصحاب است ، درست نيست .\r\nاز طرف ديگر مرحوم آقاى خويى كبروياً اين مبنا را كه بسيارى قائل هستند شيوخ اصحاب معتبرند را قبول ندارد . اما بنابر نظر مختار ، اين كبرى درست است .\r\nالبته به نظر ما محمد بن الحمد العلوى معتبر است . چون اولًا از ايشان كه همان محمد بن احمد بن اسماعيل علوى است مشايخ مهم اخذ حديث نموده‌اند . مثلًا احمد بن ادريس كه از اجلاء است ، روايت أمركى را به وسيله محمد بن احمد علوى نقل مىكند و نيز محمد بن احمد بن يحيى اشعرى از او روايت مىكند . و ثانياً به تعبير وحيد بهبهانى ، قميين و محمد بن احمد بن يحيى اشعرى صاحب نوادر الحكمة ، اخبارى را كه قابل عمل كردن نيست و رواتى را كه روايات آنها قابل اعتماد نيست را معرفى نموده‌اند و محمد بن احمد علوى را از مستثنيات قرار نداده‌اند و از اينجا معلوم مىشود ايشان داخل در مستثنى منه بوده و مورد قبول\r\n\r\n","description":"","footnote":"","page_name":" 7238 ","page_number":94},
  {"content":"\r\n\r\nاصحاب است . البته مرحوم آقاى خويى مىفرمايد كه قدما اصالة العداله‌اى بوده‌اند و اين مطلب را از ايشان نپذيرفته است ، ولى من قبلًا عرض كرده‌ام كه اينطور نبوده‌اند ، و نادرى از اشخاص اصالة العداله‌اى بوده‌اند .\r\nبه هر حال محمد بن احمد العلوى به عقيده ما معتبر است و روايت صحيحه است . مرحوم صاحب جواهر نيز از اين روايت به صحيحه تعبير كرده است ولى بعيد است ايشان روى مذاق با اين روايت را تصحيح كرده باشد . بلكه روى مذاق رايج مشتهر آن را تصحيح نموده است . مبنى بر اينكه چون در روايات على ابن جعفر كه از طريق أمركى رسيده ، بعضى از اسناد صحيحه وجود دارد ، ايشان گمان كرده كه اين هم صحيحه است .\r\n\r\n2 - [ روايت سكونى 
  ]\r\nالنوفلى عن السكونى عن أبى عبد الله عليه السلام ان امير المؤمنين عليه السلام قال فى المرأة تزوج على الوصيف فيكبر عندها فيزيد أو ينقص ثم يطلقها قبل أن يدخل بها قال عليها نصف قيمته يوم دفع اليها لا ينظر فى زيادة و لا نقصان .\r\n\r\nبررسى سند روايت\r\nمرحوم صاحب جواهر اشتباهاً گفته است در روايت از على ابن جعفر هست و سپس يكى از اين دو را خبر و ديگرى را صحيحه تعبير مىكند ، در حالى كه روايت دوم از سكونى است نه از على بن جعفر و اين روايت دوم هم كه از سكونى است ، به نظر ما موثقه است .\r\n\r\nبررسى دلالت دو روايت فوق\r\nهر دو روايت در مورد فرع مورد بحث است كه مهريه به زوجه تحويل داده شده است ، چون در روايت دارد فيكبر عندها و اما از نظر دلالت هر دو روايت معيار را قيمت يوم الدفع يعنى روز پرداخت ذكر مىكنند . ممكن است در استدلال به اين دو روايت مناقشه‌اى شود مبنى بر اينكه ظاهر زياده و نقيصه ، تفاوت در قيمت سوقيه كه مورد بحث است نمىباشد . شايد مراد اين باشد كه در اثر بزرگ‌تر\r\n\r\n","description":"","footnote":"","page_name":" 7239 ","page_number":95},
  {"content":"\r\n\r\nشدن و كوچك‌تر شدن ، قيمت كم و زياد مىشود و محتمل هم هست كه هم در مورد قيمت سوقيه و هم در مورد خصوصيت بزرگ‌تر و يا كوچك‌تر شدن باشد . به هر حال روايت يك نحوه ابهامى دارد و خيلى روشن نيست .\r\n\r\n3 - [ روايت اسحاق بن عمار 
  ]\r\nمحمد بن يعقوب عن محمد بن يحيى رفعه عن اسحاق بن عمار عن ابى الحسن الاول عليه السلام فى رجل تزوج امرأة على عبد و امرأته فساقهما اليها فماتت امرأة العبد عند المرأة ثم طلقها قبل أن يدخل بها قال ان كان قومها عليها يوم تزوجها فانه يقوم العبد الباقى بقيمته ثم ينظر مابقى من القيمة التى تزوجها عليها فترد المرأة على الزوج ، ثم يعطيها نصف ما صار اليه من ذلك . « 1 »\r\n\r\nبررسى سند روايت\r\nدر بعضى از نسخ سند چنين است : محمد بن يحيى عن احمد بن محمد عن اسحاق بن عمار اما در نسخه چاپى و در بعضى از نسخ ديگر نوعاً سند چنين است :\r\nمحمد بن يحيى رفعه عن اسحاق بن عمار و بايد همين نسخه چاپى صحيح‌تر باشد . هر كدام از اين دو سند كه باشد ، اشكال سندى دارد . در طريق اول كه احمد بن محمد آمده ، مراد احمد بن محمد بن عيسى است . منتها احمد بن محمد بن عيسى ، اسحاق بن عمار را درك نكرده است و لذا واسطه‌اى بين اين دو وجود دارد كه افتاده است . و در طريق دوم هم كه رفعه دارد ، واسطه ذكر نشده است . مرحوم صدوق اين روايت را به عنوان فتوا نقل كرده است و طريق خود را در مشيخه به اسحاق بن عمار ذكر كرده و گفته است ما رويته عن اسحاق بن عمار فقد رويته كذا .\r\nاين طريق شامل مواردى مىشود كه اسحاق بن عمار در اول سند ذكر شده باشد و يا تعبير شده باشد روى عن اسحاق بن عمار ، به هر صورتى تعبير شده باشد ، اين طريقى كه در مشيخه ذكر شده روى اين تعبير مىآيد .\r\nاما طريقى كه صدوق در مشيخه به اسحاق بن عمار ذكر كرده است ، تمام\r\n\r\n\r\n","description":"","footnote":"\r\n( 1 ) - وسائل ، ج 15 ، ابواب المهور ، باب 31 ، ص 42 .\r\n","page_name":" 7240 ","page_number":96},
  {"content":"\r\n\r\nرجالش معتبرند . فقط در آن طريق على ابن اسماعيل به نحو مطلق ذكر شده است كه مراد على بن اسماعيل بن عيسى قمى است و اگر چه درباره او توثيق صريحى در دست نيست ، ولى به نظر مختار ثقه است . البته در اسانيد كثيرى على ابن اسماعيل مطلق كه از صفوان نقل مىكند همين على ابن اسماعيل ابن عيسى قمى است و احتمال هم دارد على ابن مهزيار باشد ، على اى تقدير هر كدام باشد معتبر است و لذا به نظر مختار در على ابن اسماعيل‌هاى مطلق اسناد صحيح است .\r\nبنابراين روايت را از اين ناحيه مىتوان تصحيح نمود .\r\nاينكه مرحوم صدوق مطابق اين روايت فتوا مىدهد ، ظاهرش اين است كه كانه اين روايت از كتاب اسحاق اخذ شده است و ظاهرِ لفظ رفعه نيز اين است كه روايت از كتاب اخذ شده است و محمد بن يحيى سند به كتاب را ذكر نكرده است .\r\nبنابراين فتوا دادن مرحوم صدوق به دليل وجود طريق ديگرى است و اجتهادى نبوده است . خلاصه سند روايت از اين راه معتبر مىشود .\r\n\r\nبررسى دلالت روايت\r\nفهم مفاد اين روايت مشكل است . مضمون آن اين است كه عقدى صورت گرفته و زن و شوهرى مملوك ، مهريه زن قرار داده شده است . زوج آنها را به زوجه تحويل مىدهد و كنيز كه نزد زوجه بوده ، در دست او مىميرد و تلف مىشود . و قبل از دخول طلاق محقق مىشود . البته چون در دست زوجه تلف واقع شده ، از كيسه خود زوجه رفته است . به حسب قانون طلاق بايد نصف مهريه به شوهر بازگردد . راوى سؤال مىكند نصف مهر چگونه بايد محاسبه شود و به شوهر رد شود . حضرت مىفرمايند اگر هنگام ازدواج ، كنيزى را كه تلف شده ، تقويم كرده باشند و قهراً قيمت شوهر او كه عبد است را نيز تعيين كرده‌اند ( در عبارتِ « ان كان قومها عليها » دو احتمال مىدهم . يكى اينكه قومها بوده باشد يعنى هر دو زن و شوهر مملوك تقديم شده باشند و ديگر اينكه قومها باشد منتها متعارفاً وقتى يكى\r\n\r\n","description":"","footnote":"","page_name":" 7241 ","page_number":97},
  {"content":"\r\n\r\nاز آنها را تقديم كنند ، ديگرى را هم با آن تقويم مىكنند و با هم تقويم مىشوند .\r\nهمانطور كه وقتى جهاز مىدهند تقويم مىكنند ، مهريه را هم كه در اين روايت زن و شوهر مملوك است ، مىتوانند قيمت كنند و مثلًا بگويند به مقدار ده ميليون تومان مهر قرار داديم ) در اين صورت ، بايد زوجه ، هم نصف قيمت تعيين شده براى أمه را به زوج برگرداند و هم نيمى از آن عبد كه تلف نشده و باقى است را به زوج برگرداند . منتها چنانچه از بعضى از فتاوا و روايات و از همين روايت نيز استفاده مىشود ، در عين اگر موجود باشد ، شراكتى حاصل نمىشود و تبديل به قيمت مىشود . لذا قيمت فعلى عبد موجود را بايد تعيين كنند و نصف آن را زوجه به زوج برگرداند و خود عبد را كه در دست زوجه است از او نمىگيرند .\r\nكيفيت پرداخت بر اساس آنچه از روايت استظهار مىشود به اين صورت است كه اول بايد فرض شود كه تمام قيمت‌ها به زوج مىرسد و بعد زوج نيمى از آن را به زوجه بپردازد كه در واقع معادل اين است كه نيمى از قيمت كنيز و نيمى از قيمت فعلى عبد را زوجه به زوج برگرداند . و چون زوج بايد نصف مهر را به زوجه بدهد ، در روايت اينطور تعبير شده كه اول همه را زوجه به زوج ردّ مىكند و سپس زوج نصف آن را بر مىگرداند . البته اين ردّها ردّ بالمحاسبه است و خارجاً لازم نيست بپردازد و بعد دريافت كند . عبارت روايت مقدارى مندمج است . من احتمال مىدهم قبل از التى واو بوده و سقط شده است . حالا چه بگوييم واو سقط شده و يا بگوييم به قرينه مقام ، معنا اين مىشود كه هم مقدار ارزش مازاد اين عبد و هم قيمتى كه براى كل مهر تقويم شده بود ، به زوج رد مىشود و بعد زوج نصف آن را به زوجه بر مىگرداند .\r\nتوضيح اينكه ابتدا قيمت مجموع مهر هنگام ازدواج لحاظ مىشود و مىگويند مهريه كه مجموع عبد و كنيز بوده ، مثلًا قيمتش هنگام ازدواج ده ميليون تومان بوده است ، اگر هر دو موجود بودند ، الان بايد نصف قيمت فعلى آنها به زوج برگردانده\r\n\r\n","description":"","footnote":"","page_name":" 7242 ","page_number":98},
  {"content":"\r\n\r\nمىشد . منتها كنيز تلف شده و عبد باقى است . عبد را حالا تقويم مىكنند و ارزش فعلى آن را تعيين مىكنند . ثم ينظر مابقى من القيمة التى تزوجها عليها يعنى در نظر گرفته مىشود چقدر از اين قيمت فعلًا تلف نشده و در دست زوجه باقى مانده است . عبدى كه در دست زوجه است همان قيمتى است كه از بين نرفته است .\r\nارزش آن را تعيين مىكنند و در نظر مىگيرند كه چقدر است ( مثلًا شش ميليون تومان است ) تلف نيز در ملك زوج واقع نشده است بلكه بايد طورى محاسبه شود كه در ملك زوج واقع شود . براى اينكه ضررى متوجه زوج نشود ، به او نيز مىگويند كل قيمت اولى كه هنگام ازدواج براى مجموع تعيين شده بود ( يعنى ده ميليون تومان ) على الحساب ملك تو مىباشد و لكن چون عبد باقى است و بايد به قيمت فعلى محاسبه شود ( يعنى شش ميليون تومان ) ، علاوه بر كل مهر ، ما به التفاوت قيمت فعلى عبد و قيمت هنگام ازدواج او نيز ، در اختيار تو مىباشد . پس در حقيقت گويا چيزى از مهريه به زوجه داده نشده است يعنى گويا خود عبد و قيمت كنيز در دست زوج است . سپس نصف آن را به عنوان نصف مهر ، زوج به زوجه پرداخت مىكند . فترد المرأة على الزوج يعنى زوجه هم كل قيمت مجموع كه هنگام ازدواج تعيين شده بوده را رد مىكند و هم ارزش باقى مانده از قيمت فعلى عبد نسبت به ارزش قبلى را به زوج ردّ مىكند . خلاصه ظاهر روايت اين است كه نصف قيمت مجموع كه هنگام ازدواج به عنوان مهر تعيين مىشود بايد در نظر گرفته شود منتها عبد رد بالقيمة مىشود يعنى در نظر مىگيرند الان كه زوج بايد نصف المهر را به زوجه بپردازد ، قيمت فعلى عبد چقدر است و بر آن اساس حساب مىشود .\r\nالبته عبدى كه در دست زوجه است را از او نمىگيرند ولى حساب مىكنند . اگر به مقدار نصف مهر بود ، در دست او باقى مىماند و اگر كمتر يا بيشتر باشد جبران مىكنند . به هر حال مراد روايت اين است و از نظر دلالت براى مقام قابل استناد\r\n\r\n","description":"","footnote":"","page_name":" 7243 ","page_number":99},
  {"content":"\r\n\r\nاست چون دلالت مىكند نسبت به مقدار تالف يعنى كنيز ، قيمت يوم العقد را در نظر مىگيرند . مرحوم مجلسى اول در روضة المتقين نيز اين روايت را همينطور كه ما عرض كرديم معنا مىكند .\r\n\r\nجمع بين سه روايت فوق\r\nاگر گفتيم آن دو روايت على ابن جعفر و سكونى كه معلوم نبود راجع به قيمت سوقيه باشد ، راجع به قيمت سوقيه است ، ممكن است بين آن دو روايت و روايت اخير ( روايت اسحاق بن عمار ) اين گونه جمع كنيم كه معيار قيمت هنگام ازدواج و عقد است چون سبك يا سنگين بودن مهر مربوط به هنگام تزويج است . در روايت اسحاق هم در مورد تنصيف تالف ، روز ازدواج را معيار قرار داده است . و اما اينكه در آن دو روايت على ابن جعفر و سكونى معيار را يوم الدفع قرار داده است ، ممكن است بگوييم قضيه خارجيه است . چون در زمان سابق بعيد نيست كه بين عقد و عروسى فاصله زمانى كمى بوده است ، يوم التزويج و يوم الدفع يك چيز حساب مىشده است . بنابراين ظاهر اين روايت يوم التزويج است و معارضى هم ندارد .\r\n\r\nجمع بين مقتضاى قواعد اوليه و مقتضاى نصوص خاصه\r\nچنانچه گفته شد مقتضاى قواعد اوليه يوم التلف است . تلف در مسأله جارى به طلاق است . چون با طلاق است كه مهر تنصيف مىشود و نصف مهر از ملك زوجه خارج مىشود . به نظر مىرسد روايت اسحاق بن عمار كه يوم التزويج را معيار قرار داده ، با يوم الطلاق كه مقتضاى قواعد اوليه در مسأله جارى است ، منافات نداشته باشد . چون در روايت اسحاق اينطور تعبير شده بود كه اگر امه‌اى كه تلف شده ، هنگام تزويج قيمت‌گذارى شده و گفته شده كه معادل فلان مقدار است ، همين قيمت معادل در مهر در نظر گرفته مىشود ، لذا اگر عين تحويل داده نشد ، معيار همان قيمت معادل است كه هنگام تزويج تعيين شده و ذمه به آن قيمت معادل مشغول مىشود . و اما اگر قيمت معادل معين نشده باشد ، معيار يوم\r\n\r\n","description":"","footnote":"","page_name":" 7244 ","page_number":100},
  {"content":"\r\n\r\nالتلف أمه يا روز خروج از ملك است كه چنانچه گفته شد در مسأله جارى همان يوم الطلاق است . بنابراين به نظر مىرسد همانطور كه قواعد اوليه اقتضا مىكند ، معيار قيمت‌گذارى در مسأله جارى يوم التلف كه همان يوم الطلاق است مىباشد و ادله‌اى هم با اين معارض نيست .\r\n\r\nيك توصيه علمى\r\nآقايان معمولًا براى اقوال و وجوه به جواهر نگاه مىكنند ، اما گاهى كه به اصل كلمات بزرگان مراجعه مىشود ، ديده مىشود با آنچه در جواهر نقل شده متفاوت است . لذا نبايد در نقليات به جواهر اكتفا شود و به اصل كلمات فقها و بزرگان بايد مراجعه شود . گاهى مرحوم صاحب جواهر از كلمات قوم برداشت‌هايى دارد اما وقتى ديگران مراجعه مىكنند به گونه‌اى ديگر برداشت مىكنند . محاسبه قيمت عين تالفى كه در اثر طلاق تنصيف مىشود .\r\n\r\nبيان يك تفصيل جديد در مسأله توسط استاد\r\nدر طلاقى كه قبل از مباشرت محقق مىشود و مهريه به زوجه تحويل داده شده و در دست زوجه تلف مىشود ، نحوه قيمت‌گذارى دو صورت دارد چون گاهى عين بعد از طلاق تلف مىشود و گاهى قبل از طلاق تلف مىشود . اين دو صورت بايد از هم تفكيك شود .\r\n\r\nالف ) اگر تلف قبل از طلاق باشد :\r\nدر ملك خود زوجه و در دست او تلف شده است ، چون فرض اين است كه طبق قول صحيح و البته روايت هم همان را ثابت مىكند ، تمام مهر با عقد ملك زوجه مىشود . منتها بعد از طلاق تنصيف مىشود و نصف مهر از ملك زوجه خارج شده ، به ملكيت زوج در مىآيد . لذا در اينجا اصلًا ضمانى نيست . چون قاعده ضمان در جايى است كه ملك كسى در دست ديگرى تلف شود ، چنين شخصى ضامن است اما اگر ملك كسى در دست خودِ او تلف شود ، اصلًا از تحت قاعده ضمان خارج است ، چون آن هنگام كه تلف شده ،\r\n\r\n","description":"","footnote":"","page_name":" 7245 ","page_number":101},
  {"content":"\r\n\r\nضمان نبوده است .\r\nبر اين اساس ، در اينجا بايد  « ما فَرَضْتُمْ »  را در نظر بگيريم و ببينيم مقتضاى ما فرضتم چيست و چه قيمتى را بايد در نظر بگيريم و مسأله دائر مدار اين خواهد بود كه نصف ما فرضتم را چگونه تطبيق كنيم .\r\nمتفاهم عرفى در اشباه و نظائر مسأله اين است كه اگر  « ما فَرَضْتُمْ »  موجود باشد ، نصف آن را تحويل دهد و اگر در دست زوجه از بين رفته است ، بايد بدل آن را حساب كند كأنه فرض كند موقع طلاق مىگويد  « فَنِصْفُ ما فَرَضْتُمْ »  . قبل از طلاق ، چون هنوز طلاق محقق نشده ،  « فَنِصْفُ ما فَرَضْتُمْ »  نبود . الان كه طلاق داده ، مىگويد  « فَنِصْفُ ما فَرَضْتُمْ »  ملك تو است . حال اگر موجود بود ، همان نصف موجود ملك اوست و اگر موجود نبود ، آن را موجود فرض مىكند و مىگويد اگر الان موجود بود ، شما بايد نصف آن را مىپرداختيد ولى حالا كه موجود نيست ، به بدل منتقل مىشود و اعتبار ملكيت به ذمه مىآيد . قبلًا خطاب ذمه‌اى نبوده و خطاب تعليقى بوده چون طلاق نداده بوده و كل مهر ملك زوجه بوده است و اما بعد كه طلاق مىدهد زوجه يك وظيفه‌اى پيدا مىكند . اين وظيفه راجع به عين نيست چون عين موجود نيست پس به ذمّه منتقل مىشود . عرف چنين مىفهمد كه در اينجا تبديل به ذمّه شده است . حال همانطور كه ديگران هم گفته‌اند و ادعاى تفاهمات عرفى هم شده است ، وقتى تبديل به ذمّه شد ، همان زمانى كه تبديل به ذمّه شده را بايد در نظر بگيريم كه عبارت از موقع طلاق است . بنابراين به نظر مىرسد كه اگر تلف قبل از طلاق باشد ، و در دست زوجه تلف شده باشد ، حين الطلاق ذمّه شخص مشغول مىشود و قيمت ما فى الذّمة را بايد تحويل دهد .\r\n\r\nبررسى مسأله بر اساس مبناى مرحوم سيد\r\nحال ببينيم چنانچه در  « ما فَرَضْتُمْ »  مبناى مرحوم سيد در ضمان على اليد را بپذيريم ، چه نتيجه‌اى مىگيريم . مرحوم آقاى سيد محمد كاظم مىفرمايد عينى كه\r\n\r\n","description":"","footnote":"","page_name":" 7246 ","page_number":102},
  {"content":"\r\n\r\nدر يد ديگرى تلف مىشود ، بعد از تلف نيز تحت اليد اعتبار مىشود و در عالم اعتبار چنين فرضى اشكال ندارد ( البته ايشان فوق اليد تعبير مىكند ) منتها اعتبار بايد منشأ آثارى باشد . لذا وقتى عين تالف روى دست بود ، شخص بايد ملك خود را از كسى كه روى دست او قرار گرفته تحويل بگيرد و او هم موظف است آنچه روى دست خودش است را تحويل دهد و اگر عين قابل تحويل نيست ، بايد بدل آن را كه همان ثمن است تحويل دهد . قهراً ثمن يوم الردّ ميزان است ، چون همان وقتى كه سراغ او مىرود ، كأنه مىگويد عينِ مالِ مرا كه روى دست تو قرار گرفته و اگر ممكن نيست بدلِ آن را تحويل بده . اين مطلب را ايشان به طور كلى در مورد تلف شدن ملك ديگرى مىگويد .\r\nولى در مسأله جارى ، آنچه تلف شده ملك خود زوجه بوده است . منتها به مقتضاى  « فَنِصْفُ ما فَرَضْتُمْ »  زوجه مىخواهد نصف مفروض را به شوهر رد كند . اگر آن تصورى كه مرحوم سيد مطرح كرده را بگوييم ، در اينجا  « ما فَرَضْتُمْ »  عبارت از عين خارجى است و عين خارجى هم كه تلف شده است . پس بايد بگوييم نصف عين خارجى در عالم اعتبار فرض مىشود ملك زوجى است كه قبل از دخول طلاق داده است . كأنه آن عين موجود است و براى آن اعتبار ملكيت مىكنند . نظير اعتبارى كه در باب ذو اليد گفته شد مبنى بر اينكه مالك اصلى ، مالك شيئى است كه در عالم اعتبار روى يد قرار گرفته است در حالى كه آن شىء وجود خارجى ندارد .\r\nاينجا هم گفته مىشود نصف عين تالف را زوج مالك است و زوج مىتواند به سراغ زوجه برود و بگويد كه نصف شىء تالف را كه ملك من است ، به من رد كن .\r\nقهراً بايد يوم الرد ملاحظه شود و به دليل اينكه خود عين موجود نيست ، بايد قيمت آن را رد كند . به اين حساب در تلف قبل از طلاق معيار قيمت يوم الرد است .\r\nاين بر اساس مبناى مرحوم سيد در قاعده على اليد است .\r\n\r\n","description":"","footnote":"","page_name":" 7247 ","page_number":103},
  {"content":"\r\n\r\nولى وجداناً متعارف افراد چنين تصورى را نمىفهمند . و چنان كه على اليد فقط صورت قبل از تلف را مىگيرد و شامل بعد از تلف نمىشود . منتها اينكه حكم عقلايى وجود داشته باشد و يا از روايات ديگر فرض تلف را استفاده كنيم ، بحث ديگرى است . همانطور كه در مورد زوجه گفته نمىشود كه بعد از تلف ثروت هنگفتى دارد و آنچه تلف شده نيز از املاك اوست در مورد زوج نيز اعتبار ملكيت نمىشود . تفكيك زوج و زوجه در اين جهت متفاهم عرفى نيست . متفاهم عرفى در اشباه و نظاير راجع به تطبيق  « ما فَرَضْتُمْ »  آن است كه قيمت يوم الطلاق كه ذمه شخص مشغول مىشود ، معيار است .\r\n\r\nب ) اگر تلف بعد از طلاق باشد :\r\nعينى كه مهر قرار داده شده است ( حالا مورد بحث عين است و دين نيست ) بعد از طلاق بين زوجين مشترك مىشود . پس يد زوجه بر ملك زوج هم خواهد بود . چون فرض مسأله اين است كه مهر به زوجه تحويل داده شده است .\r\nپس اگر مدتى بعد از طلاق در يد زوجه تلف واقع شد ، چون ملك كسى در دست ديگرى تلف شده است ، ضامن است مگر اينكه ذو اليد امين باشد . البته فقهاء مسأله استثناى امين را عنوان نكرده‌اند و مقدارى كه تفحص كردم كسى را نيافتم كه بين يد امانى و يد غير امانى تفصيل داده باشد . حدس مىزنم علت آن اين باشد كه مفروض كلام آقايان تلف عين يا وصف آن قبل از طلاق است كه عين مهر در دست خود زوجه بوده و تلف شده است و اما بعد از طلاق در كلام آقايان فرض نشده است . در صورت تلف قبل از طلاق ، ملك خود زوجه در دست خود او تلف شده است و ضمانى نيست . جايى كه امين مورد استثناء واقع شده موردى است كه ملك كسى در دست ديگرى تلف شده باشد و اما اينكه ملك كسى در دست خودش تلف شود اصلًا از تحت قاعده استثناء ضمان خارج است .\r\nخلاصه در تلف بعد از طلاق ، بعيد نيست كه همين تفصيل را قائل شوند . يعنى\r\n\r\n","description":"","footnote":"","page_name":" 7248 ","page_number":104},
  {"content":"\r\n\r\nاگر بعد از اينكه عين مهر بين زوجين مشترك شد ، بگوييم مهر در دست زوجه به صورت امانت قرار گرفته و تلف شده ، در اينجا ممكن است ضمان نصف القيمة را نگويند و طبق آنچه كه در ساير موارد گفته‌اند كه امين ضامن نيست ، اينجا هم بگويند زوجه ضامن نيست . و اما اگر يد را امانى ندانيم بايد گفت زوجه ضامن نصف القيمة است و در قيمت‌گذارى زمان تلف يا اتلاف در نظر گرفته مىشود .\r\nپس در اين فرض كه تنصيف مىشود ، قيمت موقع طلاق نيست و قيمت موقعى است كه تلف شده است . معيار قيمت يوم التلف است .\r\n\r\nبيان يك فرع جديد مرتبط به مسأله جارى\r\nتفصيلِ فوق در صورتى بود كه مهريه در دست زوجه و بعد از قبض تلف شده باشد . اما اگر قبض محقق نشده باشد و مهريه در دست زوج تلف شده باشد . در اين صورت مهريه با عقد ملك زوجه شده ولى در دست زوج تلف شده است و لذا زوج ضامن است ، چون اگر ملك كسى در دست ديگرى تلف شود ضامن است .\r\nالبته اين قاعده استثنايى دارد و آن اينكه ذو اليد امين باشد . منتها در اينجا استثنا را جارى نمىكنند و ممكن است به اين دليل باشد كه موضوع استثناء در اين موارد نباشد . چون استثناء در جايى است كه ملك شخصى را به او تحويل دهند و سپس او خود به شخص ديگرى كه امين باشد واگذار كند ، در اين صورت ضمان نيست .\r\nاما در جايى كه عقدى واقع شده منتها مهريه هنوز تسليم شخص نشده است و او تسليم نكردن مهر خلاف شرع هم نباشد ، ولى چون تسليم شخص نشده است ، در اينجا آن قانون نيست نظير اين مطلب در باب بيع است . مىگويند « كل مبيع تلف قبل قبضه فهو من مال البائع » در اينجا نيز بحث اينكه ضامن هست يا نه ، پيش نمىآيد .\r\nبلكه اصلًا عقد به هم مىخورد و ضرر به فروشنده متوجه مىشود و لو خيانت هم نكرده و قبل از تسليم تلف مىشود . با اين حال عقد به هم مىخورد . اين طور نيست كه بگويند امين است و عقد به هم نخورد و از كيسه بايع نرفته باشد و ضرر\r\n\r\n","description":"","footnote":"","page_name":" 7249 ","page_number":105},
  {"content":"\r\n\r\nمتوجه مشترى شده باشد . گويا از كلمات فقهاء هم استفاده مىشود كه چيزى كه هنوز تسليم نشده است ، چنين يدى مشمول قانون على اليد نيست .\r\nالبته مورد بحث است كه اگر مهريه‌اى كه در دست زوج است ، قبل از تسليم به زوجه تلف شد آيا اصلًا مهر باطل مىشود و عقد بلامهر مىشود يا اينكه مهر باطل نمىشود ، منتها اگر تلف شد چون هنوز تسليم نكرده بايد جبران كند و مثل يا قيمت را بپردازد . در اين مسأله دو نظريه هست . الان نمىدانم آيا هر دو نظريه در اماميه هست ؟ البته مرحوم شيخ هر دو نظر را ذكر كرده است . در خلاف حكم به بطلان مهر نمىكند و مىگويد اگر قبل از اينكه مهر را تسليم كنند ، تلف شد ، مثل و قيمت مهر را بايد شخص بپردازد . از اين عبارت استفاده مىشود و شايد بناى عقلا هم همينطور باشد كه ضرر متوجه زوج است چون هنوز مهر را در اختيار زوجه نگذاشته است . همانطور كه در معاملات ، معامله فسخ مىشود و تلف به شخص قبلى وارد مىشود ، در اينجا هم يا مهر باطل مىشود و ضرر متوجه به زوج مىشود و يا اينكه مهر باطل نمىشود ، منتها چون تلف شده بايد مثل يا قيمت را بپردازد .\r\nچنين بناى عقلايى در مسأله هست .\r\n\r\nخروج مهريه از ملك به عقد لازم\r\nفرع ديگرى در جواهر عنوان شده است كه اگر قبل از طلاق ، عينى كه مهر قرار داده شده است به عقد لازم از ملك زوجه خارج شد حكمش چيست ؟ ايشان مىفرمايد اين مورد نيز همان حكم تلف مهر را دارد . اگر آنچه مهر تعيين شده ، تلف شود ، بايد قيمت يا مثل آن پرداخته شود . وجه آن اين است كه بعد از تلف در اعتبار عقلاء ، براى تالف به اعتبار بعضى از آثار ، ملكيت قابل تصوير است . البته مرحوم سيد اين اعتبار ملكيت را از قاعده على اليد استظهار نموده است به اين صورت كه عين تالف روى دست آخذ است و طرف مالك آن عينى است كه در عالم اعتبار روى دست آخذ قرار گرفته است . به هر صورت كه اين ملكيت اعتبار\r\n\r\n","description":"","footnote":"","page_name":" 7250 ","page_number":106},
  {"content":"\r\n\r\nشود ، يكى از شئون مالكيت اين است كه در صورت عدم امكان تسليم عين ، اقرب امور به آن كه مثل يا قيمت است ، بايد پرداخت شود . اين از احكام عقلايى مالكيت يك شىء است و اعتبار مالكيت بعد از تلف مقدمتاً براى بار شدن اين احكام صحيح بوده و لغو نمىباشد ، يعنى همين كه چنين احكامى مثل پرداخت مثل و قيمت در صورت عدم امكان تسليم عين بر ملكيت اعتبارى ، مترتب شود ، براى صحت اعتبار كافى است معيار قيمت‌گذارى عين تالف هم بنابر نظر مختار يوم الطلاق بود . چون به وسيله طلاق است كه زن به مرد بدهكار مىشود و اما در زمانى كه از ملك خود توسط عقدهاى لازم اخراج نموده است ، بدهكارى به مرد ندارد چون تصرف در ملك خود كرده است . وقتى كه طلاق داد ، آن موقع مديون مىشود و موظف مىشود ، ضررى كه به وسيله طلاق متوجه شده است را جبران كند . پس معيار در محاسبه قيمت وقت طلاق است .\r\nحالا در جايى كه مهريه تلف نشده باشد بلكه قبل از طلاق ، آنچه مهر قرار داده شده مثلًا زمينى كه مهر واقع شده ، به سبب عقد لازمى نظير بيع از ملك زوجه خارج شده و فروخته شود ، آقايان ارسال مسلم كرده‌اند كه طلاق منصف مهر است و لذا موقع طلاق نصف زمين را بايد برگرداند . و فرض اين است كه زمين به عقد لازم از ملك طرف خارج شده است ، و چون بيع صحيح و لازم است ، بايد مثل و قيمت زمين را بپردازد .\r\nبحث اين است كه دليل اين مطلب چيست ؟ آيه قرآن مىفرمايد  « فَنِصْفُ ما فَرَضْتُمْ »  و الان مىخواهيم بگوييم « نصف قيمة ما فرضتم » ، به چه دليل چنين چيزى را بگوييم و خلاصه وجه آن چيست كه عين تبديل به قيمت شود ؟ در مورد تلف چنانچه گفته شد ، وجه آن اعتبار مالكيتى بود كه بعد از تلف تصور مىشد ، اما در اينجا عين ملك ديگرى شده است و در عالم اعتبار الان مالك آنچه كه قبلًا مالك آن بود ، نيست لذا اعتبار مالكيت مانند صورت تلف تكوينى وجود ندارد .\r\n\r\n","description":"","footnote":"","page_name":" 7251 ","page_number":107},
  {"content":"\r\n\r\nيك جور مىتوان تصور كرد كه اصلًا تبديل به قيمت نشود و آن اينكه بگوييم مقتضاى دليلى كه مىگويد اگر چيزى را مهر قرار داديد ، در صورت وقوع طلاق تنصيف مىشود ، اين است كه ملكيتى كه به وسيله بيع يا سبب ديگرى منتقل شود ، ملكيت متزلزل است ، يعنى مادامىكه طلاق نداده ملك مشترى است و زمانى كه طلاق داد ، ملكيت مشترى كه به وسيله بيع و اسباب ديگر آمده بود ، بر مىگردد . نظير آنچه در باب عتق از روايات استفاده مىشود كه انعتاقى كه به وسيله عتق حاصل است ، انعتاق متزلزل است . حالا هم چه مانعى دارد بگوييم چون طلاق منصف خود عين است و منصف قيمت نيست ، لذا عقدى كه اگر نسبت به مهريه نمىبود طبعاً عقد لازم بود ، حالا چون نسبت به مهر واقع شده ، متزلزل مىباشد و بنابراين نصف ما فرضتم مصداق پيدا مىكند و نوبت به تبديل به قيمت نمىرسد .\r\nخلاصه براى ما اين مطلب روشن نيست كه پرداخت نصف ما فرضتم ممكن نيست و به نصف قيمة ما فرضتم تبديل مىشود . اينكه تحت خود آيه داخل نيست . اين را چطور بگوييم . به اين جهت به نظر مىرسد احتياط وجوبى اين است كه اگر به ديگرى فروخت ، چنانچه بتواند بايد آن را دوباره بخرد و نصف عين را به زوج تحويل دهد و يا اگر ممكن است اقامه كند و يا قبلًا اختيار فسخ قرار دهد .\r\nهمانطور كه اگر تكويناً مهريه مثلًا زمينى كه مهر قرار داده شده ، توسط كسى غصب شده باشد ، وقتى طلاق واقع شد و نصف زمين ملك زوج شد ، وظيفه زن اين است كه زمين را از دست غاصب درآورد و تحويل زوج بدهد ، در صورتى هم كه زمين تكويناً مال او نيست و به سبب عقد لازمى به ملكيت ديگرى درآمده مثلًا به فروش رفته است به نظر مىرسد و لو آقايان نفرموده‌اند كه اگر زن بتواند بايد زمين را به نحوى تصاحب كند و نصف آن را تحويل زوج بدهد . اين مطابق احتياط است .\r\nالبته چون مطلب خيلى روشنى نيست ، در اين احتياط مىتوان رجوع كرد .\r\n\r\n","description":"","footnote":"","page_name":" 7252 ","page_number":108},
  {"content":"\r\n\r\n\r\n[ بحث ديگر اين است كه اگر عين مهر در دست زوجه عيب پيدا كرد و ناقص شد و يا نقصى در صفت آن پيدا شد و از اين جهت تنزل قيمت پيدا كرد 
  ]\r\nمتن شرايع : و لو نقصت عينه أو صفته مثل عور الدّابة او نسيان الصفة قيل كان له نصف القيمة سليماً و لا يجبر على اخذ نصف العين و فيه تردّد\r\nبحث ديگر اين است كه اگر عين مهر در دست زوجه عيب پيدا كرد و ناقص شد و يا نقصى در صفت آن پيدا شد و از اين جهت تنزل قيمت پيدا كرد ، در مسأله جارى كه طلاق قبل از مباشرت واقع شده است ، حكم چيست ؟\r\n\r\nنقل اقوال :\r\n1 - يك نظريه از مرحوم شيخ در مبسوط و مرحوم يحيى ابن سعيد در جامع نقل شده است مبنى بر اينكه زوج مخير است كه يا نصف عين را معيباً و بدون أرش اخذ كند و يا نصف قيمت را سليماً بگيرد . اين قول از مشهور با شهرت بسيار قوى نقل شده است . البته مرحوم محقق در تخيير فوق ترديد مىكند .\r\n2 - نظريه دوم از مرحوم علامه در قواعد و مرحوم شهيد ثانى در مسالك نقل شده است مبنى بر اينكه زوج بايد متعيناً رجوع به نصف عين معيب با أرش بكند .\r\n3 - نظريه سوم از مرحوم ابن براج در مهذب مىباشد كه تفصيلى قائل شده به اين صورت كه اگر عيب از سوى خود زوجه و يا امر سماوى باشد ، زوج مخير است بين اخذ نصف عين معيباً و بين اخذ قيمت يوم القبض و اگر عيب از سوى اجنبى باشد ، متعيناً بايد قيمت يوم القبض پرداخت شود .\r\n4 - مرحوم صاحب جواهر مىفرمايد طبق قواعد متعيناً بايد عين معيب با أرش پرداخت شود ( نظريه دوم ) و اما طبق روايات قيمت عين سالم يوم الدفع تعيّن پيدا مىكند .\r\n\r\nمقتضاى قواعد اوليه\r\n\r\nبيان ادلّه\r\n\r\nالف ) بيان دليل نظريه اول :\r\nچنانچه گذشت قول مرحوم شيخ در مبسوط و مرحوم يحيى ابن سعيد اين است كه مرد مخير است نصف عين را معيباً دريافت كند و يا نصف قيمت را سليماً بگيرد . سابقين از علامه و شهيد ثانى ، كسانى كه قائل\r\n\r\n","description":"","footnote":"","page_name":" 7253 ","page_number":109},
  {"content":"\r\n\r\nبه تخيير هستند ، بدون أرش و به صورت فوق حكم به تخيير كرده‌اند . فتواى فوق مطابق كتب عامّه است .\r\nمرحوم صاحب جواهر وجه و دليل نظريه فوق را به اين صورت در جواهر تقريب مىكند كه نقص عيب يا نقص صفت به منزله تلف است چون معيب مصداق  « ما فَرَضْتُمْ »  نيست و ما فرضتم از بين رفته است و بالمطابقه از آيه استفاده مىشود كه بعد از تلف تبديل به قيمت مىشود و بايد قيمت شىء تلف نشده و سالم و صحيح پرداخت شود . اين وجه گرفتن قيمت بود و اما وجه اينكه نصف عين را معيباً دريافت كند اين است كه اگر پرداخت قيمت جايز شد ، پرداخت عين معيب به طريق اولى جايز است ، چون جوازِ پرداخت قيمت به اين دليل است كه قيمت اقرب الاشياء به عين است و معيب بالاولويه اقرب به ما فرضتم است و لذا پرداخت نفس العين به طريق اولى جايز مىباشد . وجه اقربيت معيب به ما فرضتم نسبت به قيمت نيز اين است كه چون در معيب اصل ذات محفوظ است و فقط بعضى از اوصاف از بين رفته است طبعاً اقرب از قيمت كه اصل ذات محفوظ نيست و فقط ماليت كه يك صفتى از اوصاف است محفوظ است .\r\nاينها مىگويند در جايى كه ذات محفوظ و صفت مفقود باشد اقرب به ما فرضتم است از اينكه ذات از بين رفته و صفت آن كه ماليت است محفوظ باشد . خلاصه مرحوم صاحب جواهر كلمات قوم را اين گونه تعبير مىكند كه بالمطابقه قيمت و بالالتزام پرداخت خود معيب استفاده مىشود .\r\nاما با مراجعه به مبسوط معلوم مىشود كه وجه نظريه اول تخيير زوج بين اخذ عين معيب و بين دريافت قيمت سالم ، آنگونه كه صاحب جواهر گفته است نمىباشد بلكه شيخ چنين فرموده است كه ما فرضتم شيئى است كه عين و صفت را داشته باشد . اگر معيب شد ما فرضتم از بين رفته است . از بين رفتن ما فرضتم گاه به اين است كه اصل آن تلف شود و گاه به اين است كه وصف يا جزء آن از بين\r\n\r\n","description":"","footnote":"","page_name":" 7254 ","page_number":110},
  {"content":"\r\n\r\nبرود . در هر صورت وقتى ما فرضتم از بين رفت ، تبديل به قيمت مىشود و مىتواند قيمت را بگيرد . حكم عقلا در اين طور موارد كه شىء از بين برود اين است كه آنچه بيشتر مورد اهتمام اشخاص است يعنى ماليت آن به نحو اثمان رايجه به طورى كه بتوان با آن نظير آن را تهيه كرد ، محفوظ باشد . بنابراين اگر شىء تلف شد ، طبعاً به ثمن رايج تبديل مىشود به گونه‌اى كه با آن مشابه تالف را بتوان تهيه كرد . عبارت مبسوط اين گونه است : ان كان ناقصاً نقصان عين لا نقصان قيمة مثل أن كان بصيراً فعمى أو صحيحاً فزمن أو كان يحسن القرآن فنسى فالزوج بالخيار بأن يرجع بنصفه أو به نصف قيمته فان اختار نصفه كان له و ان اختار القيمة كان له لقوله تعالى فنصف ما فرضتم و هذا غير ما فرض فكان حقه فى القيمة فان اخذ النصف فلا كلام و ان طالب به نصف القيمة كان كالتالف عندها و كان له اقل الامرين من نصف قيمته يوم الصداق و يوم القبض على ما مضى .\r\nپس بنابر نظر مرحوم شيخ حق زوج همان ثمن است منتها زوج مىتواند از حق خود تنزل كند و به كمتر قانع شود . و عين معيب را هم بپذيرد و راضى به ضرر شود . بنابراين اگر نقص در عين پيدا شده باشد ، اختيار با زوج است كه ثمن سالم را قبول كند و يا عين معيب را قبول نمايد . خلاصه مرحوم شيخ و مشهور در تخييرى كه قائلند ، نمىخواهند بگويند معيب چون اقرب به تالف است اولويت نسبت به قيمت دارد بلكه مىگويند حق زوج همان ثمن است منتها گاهى ذى حق به كمتر راضى مىشود .\r\nسپس شيخ مىفرمايد معيب مثل تالف است . در تالف چنانچه قبلًا عرض شد ، ايشان قائل است اگر تلف در نزد زوجه واقع شده باشد ، بايد قيمت اقل الامرين از يوم العقد و يومى را كه تحويل زوجه داده شده ، را در نظر گرفت . بنابراين در اينجا هم اگر معيب شده باشد چون از تحت ما فرضتم خارج شده ، حكم تالف را دارد و بايد قيمت اقل الامرين را حساب نمود .\r\n\r\n","description":"","footnote":"","page_name":" 7255 ","page_number":111},
  {"content":"\r\n\r\n\r\nنقد صاحب جواهر نسبت به نظريه اول\r\nاگر چه مرحوم محقق بعد از نقل نظريه اول مىفرمايد فيه تردد و لكن مرحوم صاحب جواهر بالاتر از تردد ، مىفرمايد اصلًا تخيير درست نيست .\r\nايشان مىفرمايند تخيير بين قيمت صحيح و عين معيب هيچ وجهى ندارد .\r\nچون آيه قرآن مىفرمايد : و لهن نصف ما فرضتم حال اگر با معيب بودن از ما فرضتم خارج شود ، بايد تبديل به قيمت شود و پرداخت نصف عين جهتى ندارد . و اگر از تحت ما فرضتم خارج نشده است پس هنوز نصف ما فرضتم وجود دارد . در اينجا به چه مناسبتى بگوييم كه قيمت پرداخت مىشود . در اين صورت طبق قاعده بايد برگرداندن نصف عين معيب ، متعين باشد ، منتها ايشان مىفرمايد از دو احتمال فوق ، حق در مسأله احتمال دوم است و لذا تخيير نيست ، چون عيب معيب يك نحوه ارتباطى با ما فرضتم دارد و مباين كلى با ما فرضتم نيست و فقط قيمت آن تنزل پيدا كرده است . حالا مىخواهد تنزل كند . خلاصه صاحب جواهر از اين ناحيه به تخيير اشكال نكرده كه اولويت درست نيست بلكه اشكالش اين است كه چون با از بين رفتن بعضى از اوصاف ، حقيقت شىء از بين نمىرود ، بنابراين معيب عين ما فرضتم است و طبق قاعده بايد عين معيب داده شود .\r\n\r\nب ) بيان دليل نظريه دوم\r\nاين نظريه را مرحوم علامه در قواعد و شهيد ثانى در مسالك اختيار كرده‌اند و مرحوم صاحب جواهر هم مىفرمايد اين قول طبق قاعده است . دليل اين قول را صاحب جواهر چنين توضيح مىدهد كه با از بين رفتن بعضى از اوصاف شىء ، حقيقت آن شىء از بين نمىرود و لذا معيب عين ما فرضتم است و طبق قاعده بايد عين معيب داده شود ، منتها عين كه داده مىشود ، أرش آن هم بايد پرداخته شود .\r\nچون همانطورى كه عين تحت ضمان زن است ، اجزاء و اوصاف عين هم داخل  « ما فَرَضْتُمْ »  است و آن را هم بايد تحويل دهد . منتها عين كه موجود است را تحويل\r\n\r\n","description":"","footnote":"","page_name":" 7256 ","page_number":112},
  {"content":"\r\n\r\nمىدهد و اما اجزاء و اوصاف كه تلف شده به مثل و قيمت تبديل مىشود . مثل كه قابل تحويل نيست لذا قيمتِ اوصاف بايد پرداخت شود كه همان أرش است .\r\nبنابراين طبق قواعد بايد بگوييم  « ما فَرَضْتُمْ »  خود عين معيب است كه آن را مالك است . و لذا عين معيب را بايد تحويل دهد ، منتها نقص آن بايد به وسيله أرش جبران شود .\r\n\r\nج ) بيان دليل نظريه سوم\r\nچنانچه گذشت نظريه سوم ، تفصيلى است كه مرحوم ابن براج در مهذب قائل شده است . مرحوم صاحب جواهر اين تفصيل را از ابن براج نقل كرده و سپس نقد مىكند . « 1 »\r\nعبارت مهذب : فان كان المهر مقبوضاً فاصابه هذا العيب عندها من فعلها أو بأمر سماوى قبل طلاقها كان الزوج مخيراً بين اخذ نصفه ناقصاً و بين تضمينها نصف القيمة يوم قبضته و ان كان العيب من فعل اجنبى لم يكن له سبيل على المهر و تضمينها نصف القيمة يوم قبضته .\r\n\r\nنقد نظريه سوم توسط صاحب جواهر\r\nعبارت جواهر : « فانّه ان كان من اجنبى استحقت عليه الأرش فكان المهر الموجود مع الأرش فالنقصان محسوب فيكون كالتالف و ان كان منها أو من الله تعالى لم يحسب النقصان فكانت العين كالتامة من وجه و التالفة من آخر » .\r\nصاحب جواهر مىفرمايد : چرا شما مىگوييد اگر عيب و نقص از ناحيه اجنبى\r\n\r\n\r\n","description":"","footnote":"\r\n( 1 ) - متأسفانه كسى كه متصدى تصحيح نسخه چاپى اين جلد و بعضى از جلدهاى ديگر جواهر الكلام بوده است ، متخصص در امر تصحيح نبوده است و كتاب را به وضع بدى در آورده است . چون در اين نسخه چاپى ، عبارت مرحوم صاحب جواهر را داخل كلام مرحوم ابن براج نموده است و لذا فهم مطلب قدرى مشكل شده است . مرحوم صاحب جواهر بعد از اينكه نظر مرحوم علامه در قواعد و شهيد ثانى در مسالك را مبنى بر اينكه در نقص و عيب ، بايد خود عين با ارش داده شود ، تقويت مىكند چنين تعبير مىكند : « و من ذلك يظهر لك ما فى المحكى عن المهذب » يعنى از بيان وجه نظريه دوم ، ضعف نظر مرحوم ابن براج ظاهر مىشود و سپس ابتدائاً نظر ابن براج را به اين صورت نقل مىكند : « من ان العيب ان كان منها أو من الله تعالى تخير بين اخذ نصفه ناقصاً أو اخذ القيمة يوم القبض و ان كان من اجنبى تعين اخذ القيمة يوم القبض » و سپس شروع به نقد كلام مهذب مىنمايد . ابتداى نقد از « فانه » مىباشد .\r\n","page_name":" 7257 ","page_number":113},
  {"content":"\r\n\r\nبود ، بايد قيمت يوم القبض پرداخت شود در حالى كه ما فرضتم يعنى مهر موجود است . البته صدمه را اجنبى زده و مقدار صدمه با أرش تأمين مىشود . چون مهر ، ملك زن بوده است ، با صدمه زن مستحق أرش مىشود و بايد أرش را از اجنبى بگيرد و بعد كه مرد مالك نصف مىشود ، عين را از زن مىگيرد و أرشى را هم كه زن از اجنبى گرفته از زن مىگيرد . پس در واقع مهريه ، عين موجود است باضافه أرش كه جزء مهر محسوب مىشود . منتها عين را از زن مىگيرد و أرش را بايد از اجنبى بگيرد . پس اين كسرى كه شده ( نقصان ) بايد حساب شود و تدارك شود .\r\nو سپس مىفرمايد : و اما در صورتى كه نقص از ناحيه زوجه و يا به سبب امر سماوى وارد شده باشد ، تخيير درست نيست و وجهى ندارد . زيرا ابن براج تابع مرحوم شيخ است ، و مطابق آنچه قبلًا از مرحوم شيخ و مرحوم يحيى بن سعيد نقل شد در اين صورت اصلًا مسأله أرش نيست و شخص در يك وجه ، عين بودن أرش را دريافت مىكند و در يك وجه قيمت سالم گرفته مىشود . صاحب جواهر همان نقدى كه نسبت به قول شيخ داشت را تكرار مىكند كه اگر شما با محاسبه مرحوم شيخ بخواهيد پيش بياييد ، بايد أحد الوجهين را قائل شويد چون براى تخييرى كه ذكر شده وجهى نيست . اگر وجوهى كه براى كلام مرحوم شيخ ذكر شد درست باشد ، بايد أحد الوجهين را بگوييم يعنى يا بايد عين را بدون أرش بگيرد و يا قيمت را بگيرد و تخيير درست نيست . هر كدام از اين دو وجه جنبه تعيينى دارد و تخيير خارج از اينهاست . بنابر بعض وجوه ما فرضتم خود اين عين است ، حالا ناقص شده باشد ، همين عين را مىدهد و بنابر وجه ديگر ما فرضتم تلف شده و در تلف بايد زن متعيناً قيمت موقعى را كه تحويل گرفته بپردازد . بنابراين ، تفصيل مرحوم ابن براج درست نمىباشد .\r\n\r\n","description":"","footnote":"","page_name":" 7258 ","page_number":114},
  {"content":"\r\n\r\n\r\nبيان مطلبى از كشف اللثام\r\nمرحوم صاحب جواهر عبارتى را از كشف اللثام نقل مىكند كه ايشان در آنجا خواسته است مسأله تخيير را هم تصور كند . عبارت چنين است : « قد يقال منشأ الخلاف أن معنا ما فرضتم هل هو الماهية وحدها أو مع صفاتها فعلى الاول يتعين الرجوع فى نصف العين و على الثانى يتخير أو يتعين القيمة » .\r\nصاحب كشف اللثام مىفرمايد : منشأ خلاف اين است كه آيا ما فرضتم عبارت از همان ماهيت منهاى اوصاف است كه در اين صورت خود عين بدون أرش متعين مىشود . و يا اين كه ما فرضتم عبارت از شىء با اوصاف است كه مجموعاً ما فرضتم است . اينجا بايد بگوييم ما فرضتم ارتباطى بوده و اين شىء ارتباطى از بين رفته و تلف شده است . پس قهراً شخص بايد به قيمت رجوع كند . منتها ممكن است گفته شود كه تعييناً به قيمت رجوع كند و ممكن است گفته شود كه تخييراً به قيمت رجوع كند . يعنى گفته شود در آيه قرآن فرموده است  « وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ »  ، لهن به معناى اين است كه حق دارد ، بنابراين كه مراد از ما فرضتم ماهيت و اوصاف مجموعاً باشد ، اين آيه دلالت بر جواز اخذ عين دارد و در صورت تلف چون قيمت اقرب به شىء است لذا بالمطابقه اجازه اخذ قيمت داده شده است و چون بالاولويه عين ناقص هم اقرب به شىء است ، بالالتزام جايز شده است عين ناقص را هم بتواند بگيرد . پس يك تصور تعيين قيمت است و يك تصور هم اين است كه بگوييم بالمطابقه جواز قيمت و بالالتزام خود عين معيب و در نتيجه تخيير باشد .\r\n\r\nنقد استاد نسبت به عبارت كشف اللثام\r\nالبته ايشان در قول به تخيير به طور كامل بحث نكرده است ولى خيلى ضعيف است ، چون همانطور كه از آيه قرآن استظهار نموده‌ايد ، ما فرضتم از بين رفته و به قيمت تبديل شده و اجازه پرداخت قيمت سالم داده شده است . حال اگر عين\r\n\r\n","description":"","footnote":"","page_name":" 7259 ","page_number":115},
  {"content":"\r\n\r\nمعيب به ضميمه أرش پرداخت شود ، هم قيمت سالم پرداخت شده و هم اصل عين محفوظ مانده است ، در حالى كه اگر عين معيب بدون أرش پرداخت شود ، قيمت سالم پرداخت نشده است . بنابراين اولويت در مورد عين معيب با أرش ، درست است . اما عين معيب بدون أرش بر قيمت سالم چه اولويتى دارد .\r\n\r\nمقتضاى نصوص\r\nمرحوم صاحب جواهر مىفرمايد اگر چه طبق قواعد اوليه بايد بگوييم كه ما فرضتم خود عين است و لذا خودِ عين را زوج مالك مىشود منتها نقصش بايد به وسيله أرش جبران شود ، ولى به حسب دو روايتى كه در مسأله هست ، قيمت سالم يوم الدفع تعين پيدا مىكند . اين دو روايت يكى روايت على ابن جعفر و ديگرى روايت سكونى است كه قبلًا خوانده شده است . در روايت اين گونه آمده كه غلام بچه‌اى مهر قرار داده شده است . حضرت مىفرمايند كه زوجه بايد قيمت يوم الدفع را بپردازد .\r\nمرحوم صاحب جواهر مىفرمايد ممكن است در اينجا يك تخيل بدوى بشود كه اين روايت اختصاص به مورد بزرگ شدن وصيف دارد و در مورد اوصاف ديگر كليت ندارد . منشأ تخيل اين است كه در روايت سكونى بعد از بزرگ شدنِ وصيف نزد زوجه ، تصريح شده است كه فيزيد أو ينقص بخلاف روايت على ابن جعفر كه در آن اين عبارت وجود ندارد . و از اينجا كه ذيل روايت دارد لا ينظر فى زيادة و لا نقصان ، يعنى به زياد و كم و كبر و صغر نگاه نمىشود ممكن است كسى تخيل كند هر دو روايت يك مطلب را مىگويند و به خصوصيتى كه در وصيف در اثر بزرگ شدن حاصل مىشود اختصاص داشته باشند و نتوان نتيجه كلى گرفت .\r\nولى صاحب جواهر به اين تخيل بدوى پاسخ مىدهد و مىفرمايد ما مىتوانيم استظهار كنيم كه چنين خصوصيتى در كار نيست . چون تعبير روايت به اين صورت است كه بايد قيمت يوم الدفع را در نظر بگيريد . حالا مىخواهد اين وصيف كه\r\n\r\n","description":"","footnote":"","page_name":" 7260 ","page_number":116},
  {"content":"\r\n\r\nبزرگ شده ، قيمتش تفاوت كرده و كم و يا زياد شده باشد ، اينها معيار نيست .\r\nاين گونه تعبير كردن مانند تعليل است . يعنى كأنه ملاك و ضابط عبارت از اين است كه قيمت هنگام دفع و قبض چقدر است . حالا اينكه به وسيله كبر يا صغر ، قيمت بالا و پايين شده معيار نيست . در نتيجه استفاده مىشود اوصافى كه در اثر آنها از قيمت يوم القبضِ عين ، كاسته و يا افزوده مىشود معيار نيست و معيار منحصراً قيمت يوم الدفع است . پس كأنه در آيه شريفه به قرينه اين روايت بايد گفت كه لهن نصف ما فرضتم يعنى نصف آن با آن خصوصيات ذاتيه‌اش كه اگر موجود بود بايد برگردد . پس اگر اوصاف آن تغيير كرد ، بايد آن را تالف حساب كنيم و بگوييم ما فرضتم از بين رفته و قهراً به قيمت سالم تبديل مىشود . ايشان از اين روايت اين گونه استظهار مىكند .\r\nخلاصه نتيجه بحث اين شد كه اگر عين در دست زوجه عيب پيدا كرد و ناقص شد ، به حسب روايت عين تبديل به قيمت مىشود و بايد قيمت هنگام تحويل به زوجه لحاظ و پرداخت شود و ما هم به همين مطلب قائل هستيم . اين دو روايت در مورد تغيير اوصاف در عين است كه معيب شود و يا زياده پيدا كند و اما در مورد نوسان قيمت سوقيه دليلى نداريم كه معيار قيمت يوم الدفع به زوجه باشد .\r\n\r\n[ در مهريه‌اى كه با طلاق تنصيف مىشود ، اگر در عين آن تغييرى به وجود نيامده و فقط نوسان و تغيير قيمت پيدا كرده 
  ]\r\nمتن شرايع : و اما لو نقصت قيمته لتفاوت السعر كان له نصف العين قطعاً و كذا لو زادت قيمته لزيادة السوق اذ لانظر الى القيمة مع بقاء العين .\r\nدر مهريه‌اى كه با طلاق تنصيف مىشود ، اگر در عين آن تغييرى به وجود نيامده و فقط نوسان و تغيير قيمت پيدا كرده ، روشن است كه زوج با زوجه در نصف آن عين شريك مىشود .\r\n\r\nنقل عبارتى از قواعد مرحوم علامه\r\nمرحوم علامه در قواعد چنين مىگويد : « و ان تعيب قيل ترجع فى نصف القيمة و الأقرب فى نصف العين مع الارش ، اما لو نقصت قيمته لتفاوت السعر فان له نصف العين\r\n\r\n","description":"","footnote":"","page_name":" 7261 ","page_number":117},
  {"content":"\r\n\r\nقطعاً و كذا لو زادت لزيادة السوق و تضمن النقص مع التلف دون الزيادة » ايشان ابتدا راجع به معيب مىگويد زوجه بايد عين را با أرش به زوج تحويل دهد و نصف العين با أرش ملك زوج مىشود . بعد صورت نوسان قيمت سوقيه را بيان مىكند و سپس به سراغ اصل مطلب مىرود كه اگر اصل عين در دست زوجه ناقص شد و تلف شد ، قيمت صحيح را بايد بپردازد و اما اگر زياده حاصل شده تلف شد ، همان را كه تحويل گرفته بود مىپردازد .\r\n\r\nنقد صاحب جواهر نسبت به عبارت قواعد\r\nمرحوم صاحب جواهر بخش اول عبارت قواعد را كه در مورد معيب شدن عين است نقل كرده و سپس مىگويد لو لا النص طبق قاعده همين بايد باشد و سپس مىفرمايد : « اما لو نقصت قيمته لتفاوت السعر كان له نصف العين قطعاً و كذا لو زادت قيمته لزيادة السوق و لكن فى القواعد بعد أن ذكر ذلك قال و تضمن اى الزوجة للزوج النقص أى للقيمة لتفاوت السعر مع التلف دون الزيادة يعنى اذا نقصت القيمة بعد القبض لنقصان السعر ثم تلفت العين ثم طلقها كان عليها رد نصف القيمة قبل القبض » و سپس مىفرمايد اين كلام علامه حرف درستى است ، منتها با مبناى مرحوم علامه سازگار نيست و تناقض گويى است . چون نظر مرحوم علامه در قيمت سوقيه اين بود كه بايد زوجه اقل الامرين از يوم العقد و يوم دفع مهر به او را حساب كند و بپردازد . مرحوم صاحب جواهر مىفرمايد علامه در عبارت فوق ( و تضمن النقص مع التلف دون الزيادة ) در مورد قيمت سوقيه نمىگويد كه بايد اقل الامرين از قيمت وقت عقد تا قيمت وقتى را كه به دست زوجه آمده ، در نظر گرفته شود بلكه مىگويد قيمت موقعى كه قبض مىكند بايد در نظر گرفته شود . و اين تناقض گويى است چون در يكى صحبت از اقل قيمت يوم الدفع و يوم العقد است و اما در جاى ديگر تعييناً يوم الدفع را گفته و صحبتى از اقل الامرين نشده است .\r\n\r\n","description":"","footnote":"","page_name":" 7262 ","page_number":118},
  {"content":"\r\n\r\n\r\nپاسخ استاد به نقد صاحب جواهر\r\nبا مراجعه به عبارت قواعد روشن مىشود كه هيچ اشكالى به عبارت قواعد متوجه نبود . مرحوم صاحب جواهر براى عبارت قواعد تفسيرى كرده كه مراد مرحوم علامه نيست . چون علامه در قواعد ابتدا مختار خود را در زمينه عيب پيدا كردن و تلف شدن وصفى از اوصاف بيان مىكند و سپس صورت قيمت سوقيه را مطرح مىكند و در پايان به سراغ اصل مطلب مىرود كه مسأله تلف شدن اصل عين در دست زوجه است و مىفرمايد « و تضمن النقص مع التلف دون الزيادة » اين عبارت راجع به تلف شدن عين است و راجع به نقص قيمت سوقيه نيست .\r\nمرحوم صاحب جواهر بعد از « النقص » فرموده « اى للقيمة لتفاوت السعر » و اين عبارت را مربوط به نقص قيمت سوقيه دانسته و گفته شما كه در مسأله نوسان قيمت سوقيه قائل به اقل الامرين بوديد ، چرا در اينجا ميزان در تفاوت قيمت سوقيه را يوم الدفع ذكر مىكنيد . در حالى كه علامه قبلًا قيمت سوقيه را گفته و در پايان به اصل مسأله كه تلف عين است بر مىگردد و مىخواهد حكم آن را بيان كند . اين با مطلبى كه راجع به قيمت سوقيه دارد ، تناقض ندارد .\r\n\r\n[ حكم چيزى كه زياده قيمت در دست زوجه پيدا كرده باشد و اين زيادى به جهت قيمت سوقيه نباشد 
  ]\r\nمتن شرايع : و لو زاد بكبر أو سمن كان له نصف قيمته من دون الزيادة و لا تجبر المرأة على دفع العين على الاظهر . اگر چيزى زياده قيمت در دست زوجه پيدا كرده باشد و اين زيادى به جهت قيمت سوقيه نباشد بلكه به جهت تغييرى باشد كه در عين ايجاد مىشود . مىخواهيم ببينيم در اين فرض چه حكمى هست ؟ فرض زياده بحث مشكلى است . كلمات شهيد ثانى ، مرحوم صاحب جواهر و صاحب كشف اللثام مندمج است . مرحوم صاحب جواهر معمولًا در بحث‌ها به سه صورت بحث مىكند : يك بحث بر اساس نظر مشهور و يك بحث هم طبق قواعد و يك بحث هم به حسب مقتضاى نصوص . ما هم بحث جارى را به همين صورت مطرح مىنماييم .\r\n\r\n","description":"","footnote":"","page_name":" 7263 ","page_number":119},
  {"content":"\r\n\r\n\r\nبيان نظريه مشهور و مرحوم شيخ در مبسوط\r\nمرحوم شيخ در مبسوط هم در نقيصه و هم در زياده ، مضمون روايت را نفرموده و مطابق كتب عامه فتوا داده است و عده‌اى از سابقين هم مطابق كتب عامه فتوا داده‌اند . عبارت مبسوط در بحث نقيصه قبلًا ذكر شد . و اما عبارت آن در بحث زياده به اين صورت است :\r\n« و ان كان زائداً فالزيادة ضربان متميزة و غير متميزة فان كانت متميزة مثل أن كانت بهيمة فنتجت أو جارية فولدت أو شجرة فأثمرت كان النماء لها دونه لانه نماء فى ملكها ، و ان كان النماء غير متميز كالكبر و السمن و تعليم القرآن كانت بالخيار بين أنّ تؤتيه نصفه بزيادته أو تمسكه و يكون له نصف القيمة فان اختارت أن تؤتيه النصف بحاله لزمه القبول لأنه حقه و زيادة و ان اختارت الامساك كان لها لان الزيادة لها غير متميزة فلا تجبر على تسليم مالها فى حقها و ليس هاهنا نماء غير متميز لا يتبع الاصل و يمنع الرجوع الا فى هذه المسألة » .\r\nمرحوم شيخ مىفرمايد : در صورت زياده متميزه ، چون در ملك زوجه نمايى پيدا شده است ، نماء مال زوجه است . چون همانطور كه قبلًا عرض كرده‌ام ، در همه صور فرض اين است كه قبل از طلاق زياده حاصل شده باشد و لذا مال مشترك بين زوجين نيست . و سپس مىفرمايد : در صورت زياده غير متميزه زوجه بين پرداخت عين زياده شده و بين پرداخت قيمت عين بدون زياده ( قيمت از هنگام صداق تا هنگامى كه به دست او رسيده است ) مخير است . اختيار در اينكه كدام يك هست با زوجه است ، به خلاف صورت نقيصه كه چنان كه قبلًا گذشت اختيار با زوج بود كه ثمن سالم را قبول كند و يا عين معيب را بپذيرد . كأنه علت آن را اين گونه بيان مىكنند كه ما فرضتم به شكلى كه فرض بوده ، باقى نمانده و زياد ( يا كم ) شده است . در حالى كه متفاهم عرفى از ما فرضتم اين است كه به همان حالت باقى باشد و صورتى را كه مثلًا چند برابر شده باشد را شامل نمىشود و لذا زوجه ملزم نيست كه زياده را بپردازد و تبديل به قيمت مىشود . پس اصل ملكيت همان\r\n\r\n","description":"","footnote":"","page_name":" 7264 ","page_number":120},
  {"content":"\r\n\r\nقيمت است . منتها اگر زوجه بخواهد مىتواند تفضل كند و به جاى اينكه ثمن را به او تحويل دهد ، عين را كه زياده غير متميز پيدا كرده بپردازد و در مقابل زياده چيزى درخواست نكند و به نفع زوج اقدام به ضرر خود كند . در واقع اصل حق هم به عين تعلق گرفته بوده است ، منتها چون به آن خصوصيت باقى نمانده بنا به حكم عقلاء به ثمن رايج تبديل مىشود . پس حق همان قيمت است منتها گاهى ذى حق به كمتر و يا بيشتر راضى مىشود و لذا در اينجا زوجه حق دارد از زيادى صرف نظر كند .\r\n\r\nآيا زوج ملزم به قبول زياده است\r\nسپس مرحوم شيخ مطلب ديگرى را تصريح مىفرمايد و آن اينكه اگر زوجه زيادى خواست تحويل بدهد ، طرف مقابل حتماً بايد بپذيرد و حق امتناع ندارد .\r\n( لزمه القبول لأنه حقه و زيادة ) .\r\nمرحوم صاحب مسالك و صاحب جواهر هم تقويت كرده‌اند كه زوج ملزم است بپذيرد و مىگويند اينجا مانند هبه نيست كه منتى بر موهوب له است و لو ملزم به قبول نمىباشد ، چون زياده چيزى جداى از عين مهر كه حق زوج به آن تعلق گرفته نمىباشد .\r\nبه نظر ما اين وجه معتنابهى مدعا نيست زيرا اولًا : عدم وجوب قبول هبه دائر مدار منت بودن و يا منت نبودن نيست و حتى گاهى موهوب له با پذيرش هبه منتى بر واهب مىگذارد . مثلًا در مورد ائمه عليهم السلام در روايات چنين چيزى وارد شده است .\r\nو ثانياً : به چه دليل در هبه مستقل از حق موهوب له منت باشد ، اما در هبه آميخته و متصل به حق و مال موهوب له منتى نباشد . چه بسا كه خيال موهوب له با بخشش آنچه كه با مال او يكى شده ، آسوده شود و اين آسودگى خاطر لطف و منتى بالاتر از آنچه كه مستقل است محسوب شود . لذا به نظر مىرسد زوج ملزم به\r\n\r\n","description":"","footnote":"","page_name":" 7265 ","page_number":121},
  {"content":"\r\n\r\nقبول اين هبه و هديه نباشد ، چنانچه در باب هبه نيز موهوب له ممكن است نخواهد هبه را بپذيرد . اينجا هم زوج مىتواند غير حق خود را نپذيرد .\r\nسپس مرحوم شيخ مىفرمايد : نماءات غير متميز هميشه تابع است است مگر در مسأله مهريه كه در اينجا شخص يعنى زوج نمىتواند الزام كند كه اصل و نماء غير متميز را به من تحويل بده و اختيار با زوجه است . تا اينجا عبارتى كه از شيخ در مبسوط نقل شد ، حرفى است كه در كتب عامه هست و ظاهراً آنها گفته‌اند .\r\nبعد از اين مرحوم شيخ تعبيرى دارد كه معلوم نيست مرادش چيست . در جواهر هم به طور ناقص نقل شده است و شايد در كتب قبل از جواهر نيز به طور ناقص نقل شده باشد . به علت اينكه متن مبسوط از كتب عامه گرفته شده است و ايشان فروع را نوعاً عنوان كرده‌اند و شيخ در اين كتاب خواسته نظرات اماميه را ضميمه كند و بگويد ما نيز مىتوانيم از مبانى كه در دست ما هست احكام فروع را استخراج كنيم ، لذا اين باعث شده است كه در فهم عبارت‌هاى مبسوط مشكل پيش آيد و ممارست فراوانى لازم است تا مراد از مصطلحات مرحوم شيخ معلوم شود .\r\nبه هر حال عبارت مرحوم شيخ چنين است : « و يقوى فى نفسى ان له الرجوع بنصفه مع الزيادة التى لا تتميز لقوله تعالى فنصف ما فرضتم و ان كان الاول قويا ايضاً » .\r\nدر اينجا مرحوم شيخ مىفرمايد كه ما فرضتم از بين نرفته و عين موجود همان ما فرضتم مع زيادة است . بنابراين ممكن است در اينجا بگوييم كه اختيار با زوج است و مىتواند كلّ را مطالبه كند و سپس مىفرمايد و ان كان الاول قويا ايضاً .\r\nمرحوم صاحب جواهر و ديگران گفته‌اند كه مرحوم شيخ فقط آن يقوى فى نفسى را اختيار كرده كه در زيادة اختيار با زوج است و مىتواند آن را مطالبه كند چون آن را داخل ما فرضتم كرده است . به خلاف صورت نقيصه كه مىگويد هذا غير ما فرض در صورت زياده مىگويد كه عين المفروض است . ولى برخى مثل\r\n\r\n","description":"","footnote":"","page_name":" 7266 ","page_number":122},
  {"content":"\r\n\r\nمرحوم علامه در تحرير گفته‌اند شيخ در اين مسأله مردد است و اين عبارت شيخ را ترديد تلقى كرده‌اند .\r\nخلاصه ايشان اين دو مطلب را دارد . حالا يا مراد از اينكه مىفرمايد هم اين و هم آن قوى است ، اين است كه له وجهان و هر دو وجه بالذات قوت دارد . به اعتبار اينكه ما فرضتم باقى است قوت دارد كه بگوييم زوج مىتواند مطالبه كند و به اعتبار اينكه از نظر تمام خصوصيات عين آن نيست ، قوت دارد كه اختيار با زوجه باشد . هر كدام از جهتى قوى است . و يا مراد اين است كه بنابر فتاواى اماميه قوى همين است كه زيادات تابع اصل است و زوج حق دارد كل را مطالبه كند و اما بنابر مبانى اهل سنت آن نظر قبلى قوى است كه زوج نمىتواند الزام كند كه اصل و نماء غير متميز را تحويل بده و بلكه اختيار با زوجه است . خلاصه معلوم نيست ايشان چگونه اينها را تصور مىكند و مرادش چيست . از اين گونه تعبيرات كه مراد از آنها درست معلوم نيست در مبسوط زياد است .\r\n\r\nمقتضاى قواعد اوليه :\r\n\r\nالف ) نظر استاد\r\nحالا با قطع نظر از روايات ببينيم چه بايد گفت . به نظر مىرسد اگر مملوك يا كنيزى مهر قرار گيرد و قيمت او در اثر صفاتى مانند چاقى و لاغرى تفاوت پيدا كند ، اگر بگويند در صورت طلاق قبل از مباشرت همان را كه مهر قرار داده ، بايد برگرداند ، فرض كنيد مسأله تنصيف هم مطرح نباشد ، متفاهم عرفى از آن اين است كه همان كنيز گرچه در صفاتش تغييرى حاصل شده باشد ، را برگرداند چون كسى كه كنيزى را مهر قرار مىدهد يا قيد صفاتى مانند سن و قيافه و چاقى و لاغرى نيست و لذا با تغيير اين صفات كنيز ديگرى نشده و اعدام فرد و احداث فرد ديگرى نيست . در صورت تنصيف نيز همين متفاهم عرفى وجود دارد . چون گوشت كه مهر قرار نگرفته بلكه خود كنيز مهر واقع شده است و لذا قاعده اقتضا\r\n\r\n","description":"","footnote":"","page_name":" 7267 ","page_number":123},
  {"content":"\r\n\r\nمىكند كه اگر حكم به تنصيف شده باشد ، چه قيمت سوقيه بالا و پايين رفته باشد يا نرفته باشد و چه قيمت عينيه در اثر چاقى و لاغرى تفاوت كرده باشد يا نكرده باشد ، در خود عين دو طرف شركت پيدا مىكنند . از آنجا كه ماليت مهر قرار نگرفته و عين كنيز يا عبد يا حيوان مهر واقع شده است ، ماليت و چاقى و لاغرى در مهر دخالت ندارد . و لذا به نظر مىرسد عرفاً همانطور كه با تغيير قيمت سوقيه  « ما فَرَضْتُمْ »  عوض نمىشود ، در اينجا هم با تفاوت قيمت عينيه ، ما فرضتم عوض نمىشود . در اين طور موارد زائد بر  « ما فَرَضْتُمْ »  نيز مصداق ما فرضتم است . تصوير اين مطلب در حيوان ناطق خيلى روشن‌تر از ساير حيوانات است .\r\nالبته اگر هم مطلب فوق را نگوييم و قائل شويم چيزى كه مثلًا چاق شده ، ما فرضتم مع زياده است ، يعنى ما فرضتم جزء موجود فعلى است . در اين صورت زيادى را به حسب عين خارجى نبايد محاسبه نماييم . كه مثلًا گفته شود ابتدا چهل كيلو وزن داشت و حالا شصت كيلو وزن دارد ، پس به مقدار بيست كيلو يعنى ثلث آن ، زياده پيدا كرده است و دو ثلث مابقى همان ما فرضتم است . بلكه بايد به حسب قيمت محاسبه و لحاظ شود چون گاهى به حسب قيمت عين موجود با ما فرضتم مثلًا شصت كيلو و چهل كيلو ، يك قيمت دارند و لذا اصلًا زيادى ندارد . در اين صورت اگر مثلًا به مقدار ثلث بر قيمت عينيه ( نه قيمت سوقيه ) افزوده شود ، مىتوان گفت دو ثلث آن ما فرضتم و يك ثلث آن زيادى بر ما فرضتم است . اگر اين تصور درست باشد ، قاعده اقتضا مىكند كه يك ثلث از آن شىء به زوج برگردد چون ما فرضتم دو ثلث بود و قهراً نصف ما فرضتم ، يك ثلث مىشود . پس بايد يك ثلث برگردد نه نصف عين موجود پس در صورتى كه حرف اول را مبنى بر اينكه ما فرضتم تغيير پيدا نكرده را نگوييم ، بايد بگوييم دو طرف در عين موجود به نسبت مساوى شركت پيدا نمىكنند . البته چنانچه خواهيم گفت روايت على ابن جعفر و سكونى مطلب را حل كرده است و طبق آنها هيچ كدام از اين دو مطلب\r\n\r\n","description":"","footnote":"","page_name":" 7268 ","page_number":124},
  {"content":"\r\n\r\nنيست و بايد قيمت يوم الدفع در نظر گرفته شود .\r\n\r\nب ) بيان رأى مرحوم صاحب كشف اللثام\r\nمرحوم علامه در قواعد در صورت زياده اختيار را به زوجه داده است . به اين صورت كه زوجه بين پرداخت نصف عين مع الزيادة و بين پرداخت نصف قيمت بدون پرداخت زيادى مخير است .\r\nصاحب كشف اللثام نكته اين مطلب را اين گونه توضيح مىدهد كه البته حق زوج متعلق به اصل ما فرضتم كه همان عين است ، شده است . ولى زوج بعد از اينكه طلاق داد ، اختيار ندارد كه قيمت و يا عين را مطالبه كند . دليل اينكه نمىتواند مطالبه عين را بكند اين است كه حق به اصل عين كه همان ما فرضتم است تعلق گرفته اما زياده ملك زوجه است و جزء ما فرضتم كه متعلق حق زوج است ، نمىباشد و فرض اين است كه زياده غير متميز است و نمىشود آن را جدا كرد . لذا اگر زوجه بخواهد عين را بپردازد بايد از مقدارى از حق خود صرف نظر كند و دليلى براى الزام او به اين كار وجود ندارد و مطالبه زوج هم براى زوجه الزام‌آور نيست . و همچنين زوج نمىتواند بگويد عين را تحويل بده و قيمت زيادى را دريافت كن چون زيادات غير منفصله قيمت جداگانه و مستقل ندارد و تابع اصل است . اگر پرداخت اصل لازم باشد ، با اين ضمائم پرداخت مىشود . و اما دليل اينكه زوج نمىتواند مطالبه قيمت را بكند اين است كه حق زوجه به عين تعلق گرفته است و لذا اختيار با زوجه است . از يك طرف زوجه مىتواند عين را بپردازد و از حق خود نسبت به زيادى صرف نظر كند و زوج حق امتناع ندارد و بايد بپذيرد چون حق خود را با مقدار زيادى دريافت مىكند و اين زيادى چون مستقل نيست از باب هبه نيست تا بتواند به جهت منت از دريافت آن امتناع كند . و از طرف ديگر زوجه مىتواند عين را نپردازد و قيمت آن را بپردازد ، چون شارع الزام نمىكند كسى از حق خود صرف نظر كند .\r\n\r\n","description":"","footnote":"","page_name":" 7269 ","page_number":125},
  {"content":"\r\n\r\n\r\nج ) بيان رأى مرحوم شهيد ثانى در مسالك\r\nدر مسالك نيز شهيد ثانى بيانى قريب به توضيح كشف اللثام دارد . منتها اضافه مىكند كه در همه جا اگر كسى مالك عين شد ، بالتبع مالك زيادات غير متميزه هم مىشود به خلاف مسأله جارى كه استثنائاً در عين حالى كه زوج نصف مجرد عن الزيادة را مالك است ولى زياده غير متميزه ، بالتبع داخل ملك او نمىشود . و لذا شخص در همه موارد استقلال در رجوع دارد ، به خلاف اينكه كه زوج مستقل در رجوع نسبت به زياده متصلة نيست يعنى زوج كه مىخواهد رجوع كند نسبت به زياده متصله احتياج به موافقت زوجه دارد و بدون استجازه از زوجه و رضايت زوجه نمىتواند عين را با آنچه تابع آن است ، مالك شود . ( لازم به تذكر است كه استقلال به دو معنا به كار رفته است . يكى به معناى استقلال در تقويم است يعنى خود زياده مستقلًا از اصل در نظر گرفته شود و تقويم بالاستقلال شود . استقلالى كه در كلام صاحب كشف اللثام آمده و قبلًا ذكر شد ، به اين معناست . ايشان مىفرمايد زياده مستقل و جداگانه از اصل قيمت‌گذارى نمىشود . و اما معناى دوم استقلال ، استقلال در رجوع است كه مراد مرحوم صاحب مسالك از استقلال همين معناى دوم است . استقلال در رجوع به اين معناست كه زوج اگر بخواهد رجوع كند احتياج ندارد زوجه هم موافقت كند و مستقلًا رجوع به زياده كرده و آن را مطالبه مىكند و اصل را با زياده‌اى كه تابع آن است ، بدون استجازه و رضايت زوجه مالك مىشود ) خلاصه در ساير موارد موقعى كه شخص مالك مىشود ، مالك اصل و زيادات آن مىشود . و اما در خصوص مورد مسأله جارى چنين نيست و استقلال در رجوع نسبت به زياده ندارد و نمىتواند آن را مطالبه كند .\r\nسپس مرحوم صاحب مسالك چند مورد را به عنوان مثال براى اينكه شخص استقلال در رجوع نسبت به زياده متصلة دارد يعنى خود شىء و زيادات آن تمليك مىشود ذكر مىكند و مىفرمايد : كما اذا افلس المشترى بالثمن و أراد البائع الرجوع فى\r\n\r\n","description":"","footnote":"","page_name":" 7270 ","page_number":126},
  {"content":"\r\n\r\nالمبيع مع الزيادة المتصلة أورد المشترى المبيع بالعيب و أراد الرجوع فى العوض المشتمل على الزيادة المتصلة و غير ذلك .\r\nبعد صاحب مسالك نكته فوق مسأله جارى را با ساير موارد اين گونه ذكر مىكند كه چون در اين گونه موارد شخص اختيار فسخ دارد و به وسيله فسخ است كه ملك بر مىگردد و از طرفى در باب فسخ دو نظر هست : يكى اينكه فسخ نقل من الاول است يعنى وقتى فسخ واقع مىشود ، در عالم اعتبار فرض مىشود كأنه چنين عقدى از ابتدا واقع نشده است و لذا زياده هم ملك مالك اول مىباشد . و اما نظر دوم اين است كه فسخ نقل من حين است يعنى فسخ حكم عقد جديد را دارد و در عقد زيادات بالتبع تحت ملك مشترى قرار مىگيرد .\r\nاما در مسأله جارى يعنى در باب طلاق قبل از مباشرت كه مهر تنصيف مىشود ، عود ملك حكم فسخ را ندارد بلكه تمليك در باب طلاق منصف ، ابتدايى است و چنان دليلى هم به آن نحوى كه در باب عقود هست كه كأنه با همان عقد اول اين را منتقل مىكند در باب طلاق منصف نيست به خلاف مثال‌هايى كه براى ساير موارد ذكر شد چرا كه در همه آنها بعد از فسخ ، عين موجود به همراه زيادات بالتبع ، ملك مالك اول مىشود . سپس صاحب مسالك جهت اينكه تمليك در باب طلاق منصف ، ابتدايى است ، شاهدى مىآورد و آن اينكه اگر عبدى با اجازه مولايش با زنى ازدواج نمود و مولى به او گفت از طريق كسب مهريه زوجه‌ات را بپرداز ، در اين صورت درآمدِ كسب عبد هم ملك مولى است اما چنانچه عبد پس از اينكه مهر را از اين طريق پرداخت كرد ، آزاد شد و پس از آزادى زوجه خود را قبل از مباشرت طلاق داد ، در اين فرض نصف مهر به مولى بر نمىگردد بلكه به ملكيت همان عبد آزاد شده در مىآيد . از اينجا استفاده مىشود كه ملكيت بعد از طلاق همان ملكيت سابق نيست و ملكيت جديد مستقلى است و لذا در باب طلاق ، تمليك ابتدايى است .\r\n\r\n","description":"","footnote":"","page_name":" 7271 ","page_number":127},
  {"content":"\r\n\r\nبنابراين نصف عينى كه فريضه قرار داده شده بود ، پرداخت مىشود و اما زياده حادثه داخل در ما فرضتم نيست . اين فرمايش صاحب مسالك است با بيان ما كه با نحوه بيان صاحب جواهر از فرمايش ايشان تفاوت دارد .\r\n\r\nنقد بيان مرحوم صاحب مسالك\r\nآنچه براى ما روشن نيست و مرحوم صاحب جواهر هم همين را فرموده و درست هم هست ، اين است كه به چه دليل اگر با عقد يا فسخ كه ايشان مىگويد شبيه به عقد است ، تمليك حاصل مىشود ، اصل و به تبع آن زيادات هم تمليك مىشود . چه فرقى بين صورت طلاق و صورت عقد وجود دارد كه شما در صورت عقد قائليد تبعيت زيادات متصلة از اصل در تمليك وجود دارد اما در صورت طلاق چنين تبعيتى را قبول نداريد .\r\nچرا اگر شارع مقدس در صورت طلاق مىفرمايد زوج مالك نصف مىشود ، زياده را مالك نشود . چطور بين   أَوْفُوا بِالْعُقُودِ   و لهن نصف ما فرضتم تفكيك مىكنيد و مىگوييد   أَوْفُوا بِالْعُقُودِ   مىگويد شخص زياده را مالك مىشود اما و لهن نصف ما فرضتم اين را نمىگويد .\r\nيك وقت آنچه را كه ما عرض مىكرديم مىگوييد مبنى بر اينكه طبق قواعد اوليه عين موجود همان ما فرضتم است و ما فرضتم مع زياده نيست ، يعنى زيادى اصلًا وجود ندارد ، در اين صورت شخص بالاصالة مالك مزيد عليه مىشود ، اما اگر فرض زيادى باشد و مبيع همان مزيد عليه باشد در غير صورت طلاق مىگوييد زيادات را بالتبع مالك مىشود . چه ملازمه‌اى وجود دارد ممكن است در آنجا هم اصل عين را مالك باشد و آن زيادى را مالك نباشد .\r\nخلاصه روشن نيست مرحوم صاحب مسالك به چه جهت بين اينها فرق مىگذارد و تبعيت را در عقود و با بمنزلة العقود قائل است ولى در صورت طلاق قائل نيست .\r\n\r\n","description":"","footnote":"","page_name":" 7272 ","page_number":128},
  {"content":"\r\n\r\n\r\nمقتضاى نصوص\r\nمرحوم صاحب جواهر در پايان بحث زيادى عينيه مهر مىفرمايد مقتضاى نص صحيحه روايت على بن جعفر و روايت سكونى اين است كه اگر زيادى عينيه و يا نقص عين در مهر پيدا شد بايد زياد و كم را كالعدم فرض كرد و معيار قيمت بدون زياده و نقيصه است .\r\n\r\nنقد صاحب جواهر نسبت به كلام قوم در مقتضاى قواعد\r\nمرحوم صاحب جواهر در نقد نظر كسانى كه گفته‌اند زوجه بين پرداخت قيمت و بين تحويل عين با زياده مخير است مىفرمايد ، چنين تخييرى بين قيمت و اصل عين بالاصالة ، در فقه بىسابقه است . يعنى اينكه هم عين و هم قيمت هر دو اصالت داشته باشند ، سابقه ندارد . بله ، يكى اصل باشد و ديگرى عوض باشد ، ممكن است و نمونه‌هايى در فقه دارد . مانند زكات كه به عين تعلق مىگيرد ولى قيمت آن هم مجرى است و مانند دين ميت كه به اصل تركه تعلق مىگيرد ولى وراث مىتوانند قيمت آن را اداء كنند . در اين موارد اصل عين است و قيمت عوض و بدل آن است اما اينكه هر دو اصالت داشته باشند سابقه ندارد ، لذا ايشان در مورد نظريه تخيير بين عين قيمت ، با قطع نظر از نصوص نيز مىفرمايد مطلب بسيار بعيدى است و سابقه ندارد .\r\n\r\nجمع نهايى صاحب جواهر بين مقتضاى قواعد اوليه و مقتضاى نصوص\r\nدر پايان صاحب جواهر مطلبى را مىفرمايد كه گويا به آن تمايل دارد . فرمايش ايشان چنين است :\r\n« اللهم الا ان يقال هنا ايضاً انه كان مقتضى الخبر تعين القيمة لكن جاز دفع العين عنها لما عرفت مؤيدا بفتاوى الاصحاب » .\r\nصاحب جواهر مىفرمايد مگر اينكه بگوييم در اينجا نيز نظير ساير موارد فقه ، هم اصل عين و هم قيمت اصالت ندارند بلكه فقط قيمت اصالت دارد و عين بدل\r\n\r\n","description":"","footnote":"","page_name":" 7273 ","page_number":129},
  {"content":"\r\n\r\nآن است . بعضى از تقريبات هم همين بود . توضيح اينكه بگوييم چون ما هو المفروض ديگر موجود نيست ، لذا مصداق تلفِ عين محسوب مىشود و بنابراين تبديل به قيمت مىشود ، منتها پرداخت عين با زياده كفايت مىكند . حالا اين كفايت به تعبير مرحوم صاحب جواهر بالاولويه است و من به گونه ديگرى عرض مىكردم . و خلاصه بگوييم به حسب آنچه در روايات واقع شده است بايد قيمت را متعيناً بپردازد ، منتها در عين حال مىتواند عين را با آن زيادتى كه دارد ، بدلًا از قيمت پرداخت كند .\r\nو بعد هم مثال مىزند كه اگر كسى شيئى را قرض كرد و مالك شد و سپس مقرض آن را مطالبه نمود ، لازم نيست همين عين مستقرضه را دفع كند ولى اگر بخواهد عين مستقرضه را بدهد طرف بايد قبول كند . كأنه اصل ابراء ذمه شخص با غير عين مستقرضه كه اخذ شده مىباشد ، ولى اگر همان را كه اخذ شده بخواهد تحويل دهد ، مقرض بايد قبول كند . در اينجا هم نظير همين مثال ايشان ادعا مىكند اصل وظيفه عبارت از قيمت است ، چون ما فرضتم باقى نمانده است اما اگر زوجه خواست عين را با زيادتى تحويل دهد ، زوج در پذيرش آن مجبور است .\r\n\r\nنقد نظر نهايى صاحب جواهر توسط استاد\r\nولى به نظر مىرسد اينكه به زوجه گفته شده قيمت را بپرداز ، اگر قيمت ساده‌ترين چيزى باشد كه امر متوجه آن شده است ، طبيعى اوامر در اين گونه موارد اين است كه ظهور در تعين پيدا نمىكند . به خلاف جايى كه طرف ديگر كه ساده‌تر نيست مورد امر واقع شود ، در اين صورت امر به آن ظهور در تعين آن چيز خواهد داشت .\r\nمثلًا در كتاب حج ، اگر جهت كفاره در حج امر به ذبح گوسفند شده است ، اين امر ظهور عرفى در تعين گوسفند ندارد تا ديگر شتر يا گاو مجزى نباشد چون گوسفند ساده‌ترين است . البته ممكن است گوسفند تعين داشته باشد ، ولى امر\r\n\r\n","description":"","footnote":"","page_name":" 7274 ","page_number":130},
  {"content":"\r\n\r\nظهور در تعين ندارد . روايتى كه گفته گوسفند بكش ، ظهور در تقييد ندارد كه حتماً بايد گوسفند كشته شود .\r\nدر مسأله جارى نيز كه زوجه موظف است عينى را كه زيادت پيدا كرده و قيمت آن بيشتر و سنگين‌تر شده ، بپردازد ، حال اگر در اين مقام به او گفتند قيمت را بايد بدهيد ، چنانچه مرتبه قيمت پايين‌تر از عين با زياده باشد ، البته اين امر به قيمت ظهور در تعين ندارد و ممكن است همانطور كه صاحب جواهر هم فرموده ، پرداخت عين هم كفايت كند . ولى به نظر مىرسد مرتبه قيمت از عين با زياده پايين‌تر نيست چون عين با زياده متصل بوده و قابل انفصال و جدا شدن نيستند ، لذا قيمت از جهتى ترجيح بر عين با زياده پيدا مىكند و آن اين است در قيمت شركت نيست به خلاف عين كه ملازمه با شركت دارد . و از جهت دومى نيز قيمت بر عين با زياده ترجيح دارد و آن اين است كه با قيمت و پول هر چيزى را مىتواند بخرد . در بعضى از روايات باب زكات هست كه راوى مىپرسد آيا مىشود به جاى عين زكوى ، پول داد ؟ حضرت مىفرمايند پول اصلح براى فقير است . بنابراين اگر در روايتى دستور دادند كه قيمت را بپردازيد ، به حسب ظاهر دليل نمىتوانيم بگوييم چنانچه زوجه بگويد با من در عين شريك بشو و من عين با زيادى را به تو به جاى قيمت مىدهم ، زوج ملزم به قبول باشد چون مرتبه قيمت پايين‌تر از عين با زياده نيست . پس مرد مىتواند بگويد من متعيناً پول آن را مىخواهم . پس به نظر مىرسد ظاهر دليل اين است كه حق روى قيمت است ، منتها مسأله توافق بحث ديگرى است .\r\n\r\nفرع جديد : صورت اجتماع زياده و نقيصه\r\nيك بحث راجع به نقيصه بود و يك بحث هم راجع به زياده بود كه گذشت . اما بحث فعلى راجع به اين است كه مهر به اعتبارى زياده پيدا كند و به اعتبارى نقيصه پيدا كند . مثلًا مهريه غلامى بوده كه بزرگ شده است ، اين بزرگى به اعتبارى زياده و\r\n\r\n","description":"","footnote":"","page_name":" 7275 ","page_number":131},
  {"content":"\r\n\r\nبه اعتبارى نقيصه است . غلام كه بزرگ مىشود از طرفى قوىتر و شجاع‌تر مىشود . از اين نظر نقصش تبديل به زياد شده است . و از طرف ديگر هر چه غلام بزرگ‌تر مىشود ، قيمتش پايين‌تر مىآيد ، چون غلام كوچك قابل تربيت است و مىتوانند مطابق با سليقه خودشان او را بزرگ كنند اما ترتيب شخص بزرگ مشكل‌تر است و لذا غلام كه بزرگ مىشود از نظر غرض شخص يعنى امكان تربيت ناقص مىشود و زيادىاش به نقص تبديل مىشود . خلاصه در چنين مواردى چه بايد كرد و حكم چيست ؟\r\n\r\nالف ) بيان نظر شهيد ثانى در مسالك\r\nصاحب جواهر فرمايشى را از شهيد ثانى نقل مىكند . شهيد ثانى قبلًا در موردى كه عين فقط زياده خالص پيدا كرده باشد ، فرموده بود ، زوجه مخير است بين اينكه نصف قيمت بدون زياده را بپردازد و بين اينكه نصف عين با زياده را تحويل دهد ، اما در اينجا كه بالاعتبارين عين زياده و نقيصه پيدا كرده است مىفرمايد كه نمىتوان گفت پرداخت نصف عين از طرف زوجه كفايت مىكند .\r\nچون ممكن است زوجه جنبه زياده را در نظر بگيرد و نخواهد كه زيادتر را بپردازد و در اين صورت لازم نيست عين را بپردازد و از طرف ديگر ممكن است زوج جنبه نقص را در نظر بگيرد و نخواهد كه نقص را بپذيرد . پس چون دو جنبه دارد ، جمع بين حقين ( حق زوج و زوجه ) اقتضا مىكند قيمت بدون زياده و نقيصه پرداخت شود تا هيچ كدام حق اعتراض نداشته باشند و جمع بين الحقين شده باشد . پس نه تنها دليلى بر الزام تحويل يا پذيرش عين وجود ندارد بلكه براى كفايت آن نيز وجهى وجود ندارد و اما قيمت را مىتواند بپردازد . و طرف ( زوج ) ملزم به پذيرش آن است .\r\nو سپس ايشان اضافه مىكند كه البته مىتوان گفت زوجه نصف اين عين را كه داراى جنبه زياده و نقصان است تحويل دهد . منتها نظير صورت قبلى كه عين فقط\r\n\r\n","description":"","footnote":"","page_name":" 7276 ","page_number":132},
  {"content":"\r\n\r\nزياده پيدا كرده بود و مىگفتيم اگر عين با زياده را بپردازد ، حق طرف را پرداخته و به او صدمه‌اى نخورده است ، در اينجا نيز بگوييم حيث زياده به طرف منتقل شده است و از اين لحاظ صدمه‌اى به او نخورده است و اما جنبه نقصى كه در عين هست را با قيمت جبران كند يعنى جنبه نقصان عين چون تلف شده است ، قيمتش را بپردازد . و بنابراين در مجموع مىتوان قائل شد كه زوجه مخير است بين پرداخت نصف قيمت بدون زياده و نقيصه و بين تحويل نصف عين به ضميمه قيمت حيث نقصى كه در آن هست ( أرش ) و در هر دو صورت طرفِ زوج ملزم به پذيرش و قبول آن است .\r\n\r\nنقد فرمايش صاحب مسالك\r\nالبته صاحب جواهر و آقايان ديگر ، نظير شهيد ثانى قائلند كه زوج ملزم به پذيرش است . اما ما همانطور كه در صورت زيادت عين به تنهايى ، اين الزام را نپذيرفتيم اينجا نيز قبول نداريم . در آنجا گفته شد بنابراين فرض كه قبول كنيم زائد بر حق طرف است ، همانطور كه در هبه الزام به پذيرش نيست ، در همين زائد بر حقى كه ممتزج است ، نيز الزام به پذيرش نيست و دائر مدار منت هم نيست . البته اگر ثلث عين را بپردازد ، اشكالى ندارد اما اگر نصف را بپردازد ، در پذيرش آن ملزم نيست . خلاصه نظر مختار اين است كه الزام در كار نيست .\r\n\r\nب ) بيان نظر علامه در قواعد\r\nمرحوم صاحب جواهر عبارت زير را از قواعد نقل مىكند و سپس نظر خودشان را ارائه مىكنند . عبارت قواعد چنين است :\r\nلو زادت و نقصت باعتبارين كتعليم صنعة و نسيان اخرى تخيرت فى دفع نصف العين أو نصف القيمة فان أوجبنا عليه اخذ العين اجبر عليها و الا تخير ايضاً . مرحوم علامه ابتدا مىفرمايند زوجه مخير است نصف عين را بپردازد و يا نصف قيمت را پرداخت كند و سپس مىفرمايد : اگر گفتيم چنانچه زوجه نصف عين را بپردازد ، زوج بايد\r\n\r\n","description":"","footnote":"","page_name":" 7277 ","page_number":133},
  {"content":"\r\n\r\nبپذيرد يعنى از نظر تكليفى وظيفه شرعى زوج اين است كه در اين صورت ديگر به نقيصه عين كارى نداشته باشد و بايد آن را بپذيرد ، در اين فرض حكم وضعى اجبار نيز وجود دارد . و اما اگر قائل شديم كه در صورت پرداخت نصف عين توسط زوجه ، زوج ملزم نيست عين را قبول كند ، در آنجا زوج وضعاً نيز مخير است .\r\n\r\nبيان نظر صاحب جواهر ذيل عبارت قواعد\r\nمرحوم صاحب جواهر در اينجا مىفرمايد كه مقتضاى كلمات قوم اين است كه در مواردى بايد با زياده بپردازد و زوج نيز بر قبول كردن با زياده اجبار مىشود . اما در كلام قواعد وجوب قبول كردن بدون زياده مطرح بود . مرحوم صاحب جواهر مىفرمايد بنابر بعضى از مبانى اگر با زياده پرداخت كرد ، زوج بايد بپذيرد و بنابر بعضى از مبانى اگر بدون زياده هم پرداخت كرد ، بازهم زوج بايد بپذيرد . ايشان مىفرمايد اگر به آنچه به مرحوم شيخ نسبت داده‌اند و در بحث زياده گذشت قائل شديم يعنى گفتيم زوج مىتواند عين با زياده را از زوجه مطالبه كند « 1 » ، در اين صورت واجب است زوج عين با زياده را بپذيرد و قهراً همراه با حكم تكليفى ، حكم وضعى اجبار هم هست كه بايد با زياده بپردازد . ولى اگر به اين قائل نشديم و گفتيم زوجه ملزم نيست با زياده بپردازد و كأنه بين پرداخت بدون زياده يا پرداخت قيمت مخير بود ، اگر زوجه بدون زياده پرداخت ، زوج ملزم به پذيرش هست .\r\nبنابراين مبنا بايد چنين بگوييم . اما بناى آن مبناى قوم معلوم نيست كه همه همين باشد .\r\nچنانچه خود صاحب جواهر در فرض نقص تحقيق نموده و فرموده ، در نقص محض طبق قواعد اوليه بايد زوجه عين ناقص را با أرش پرداخت كند ، چون نصفى كه الان ناقص شده است غير ما فرضتم است . همين مطلب را مرحوم علامه در\r\n\r\n\r\n","description":"","footnote":"\r\n( 1 ) - به نظر صاحب جواهر فتواى شيخ اينچنين است ، اگر چه بعضى مثل علامه در تحرير ، گفته‌اند مرحوم شيخ در اين مسأله مردد است .\r\n","page_name":" 7278 ","page_number":134},
  {"content":"\r\n\r\nقواعد فرموده بود و شهيد ثانى در مسالك نيز آن را پذيرفته بود كه پرداخت عين ناقص با جبران آن توسط أرش ، ( با قطع نظر از نصوص ) تعين دارد . بنابراين طبق اين نظريه وجهى ندارد زوجه ناقص را بدون أرش بپردازد ، چون بعد از اينكه عين به دست زوجه رسيد ، زوجه ضامن نقص آن است ، پس به چه دليل بگوييم زوجه حق دارد ناقص را بپردازد و در مقابل هم زوج مجبور به پذيرش آن ناقص است .\r\nالبته مرحوم صاحب جواهر درباره كلمات قوم ( غير از علامه و شهيد ثانى ) گفته بود كه ايشان قائل به كفايت عين ناقص بالاولوية مىباشند . منتها عرض كردم كه اولًا وجهى ندارد براى عين ناقص نسبت به قيمت كامل قائل به اولويت شويم و ثانياً قوم نيز اين گونه تعليل نمىآورند بلكه مىگويند اگر زوج راضى به پذيرش عين ناقص باشد ، اشكال ندارد در باب نقص محض مىگويند زوج بين پذيرش عين ناقص و قيمت مخير است و در باب زياده محض مىگويند اختيار با زوجه است و زوجه بين پرداخت قيمت و عين با زياده مخير است . در فرض نقص محض نمىگويند زوج ملزم است ناقص را بپذيرد .\r\nبنابراين اگر صورت دوم فرض كلام صاحب جواهر را هم گفتيم يعنى گفتيم زوجه لازم نيست عين با زياده را بپردازد ، بازهم لازمه آن كفايت پرداخت ناقص بدون أرش نيست تا در نتيجه زوج ملزم به پذيرش آن باشد . مرحوم صاحب جواهر مىخواهد بفرمايد كه لازمه آن بيان اين است كه اگر بدون أرش هم بخواهد بپردازد ، زوج ملزم به پذيرش آن است .\r\n\r\nج ) بيان رأى مرحوم صاحب جواهر\r\nمرحوم صاحب جواهر مىفرمايد بنابر آنچه كه قبلًا ذكر كرده‌ايم ، اگر شىء با همان شكل سابق باقى ماند ، داخل ما فرضتم هست و اگر مطابق با آن شكل سابق باقى نماند ، داخل ما فرضتم نيست و تبديل به قيمت مىشود . و چون در مسأله جارى زياده و نقصان پيدا شده است لذا از قسم دوم است و مطابق قواعد بايد\r\n\r\n","description":"","footnote":"","page_name":" 7279 ","page_number":135},
  {"content":"\r\n\r\nبگوييم تبديل به قيمت مىشود .\r\nو اما طبق روايت سكونى و روايت على ابن جعفر كه قبلًا گذشت نيز تبديل به قيمت مىشود . اين دو روايت شامل مورد جارى مىشود ، چون در آنها تعبير مىكند كه اگر شيئى يزيد و ينقص ، تبديل به قيمت مىشود . پس مورد روايت صورتى است كه بالاعتبارين هم زياده و هم نقيصه هست . البته خود صاحب جواهر روايت سكونى را كه در آن تعبير فيزيد و ينقص آمده است را قبلًا با او نقل كرده است يعنى به صورت فيزيد أو ينقص نقل نموده است اما در اينجا با واو نقل كرده است . من به وسائل و وافى و كافى كه ناقل اصلى روايت است مراجعه كردم ، آنها همه با أو نقل نموده‌اند و با عده‌اى از نسخ معتبر نيز مقابله كردم ، آنها هم با أو نقل نموده بودند . على القاعده بايد سهو حافظه از ايشان شده باشد و اينجا اشتباه كرده باشند . چون ايشان در اين روايات خيلى خلط نموده‌اند . چنانچه قبلًا نيز گفته‌ايم روايت سكونى را به على ابن جعفر نسبت داده و لذا از آن به صحيحه تعبير كرده است . و ممكن هم هست اين گونه توجيه كنيم كه غلط چاپى است و ايشان همان فيزيد أو ينقص ، مطابق آنچه قبلًا نقل نموده است ، را در اينجا نيز مىفرمايد .\r\nبه هر حال ايشان درباره اين روايت مىفرمايد « بل لعله المراد من قوله » يعنى ممكن است بگوييم منحصراً مورد روايت ، همين مورد مسأله جارى است كه بالاعتبارين زائد و ناقص شده است . ظاهرِ اين عبارت ايشان در ذيل روايت ، بيشتر با همان نقل با واو يعنى فيزيد و ينقص سازگار است . يعنى ايشان مىخواهد بفرمايد روايت را دو جور مىتوان معنا كرد . يك مرتبه يزيد و ينقص مىخواهد دو فرض را ذكر كند ، يعنى گاهى عين زيادتر شده و گاهى ناقص شده است . و يك مرتبه ديگر اين است كه يزيد و ينقص يك فرض را مىخواهد ذكر كند ، يعنى عين هم زياده شده و هم ناقص شده است . ايشان با اين عبارت مىخواهد بفرمايد بعيد نيست بگوييم كه اين روايت اصلًا مىخواهد همين صورت اجتماع زياده و نقصان\r\n\r\n","description":"","footnote":"","page_name":" 7280 ","page_number":136},
  {"content":"\r\n\r\nرا فقط ذكر كند .\r\nاما اگر بگوييم غلط چاپى است و ايشان در اينجا نيز مثل سابق با أو نقل كرده‌اند ، عبارت ذيل را بايد توجيه نماييم به اين صورت كه ظاهر « أو » اين است كه على سبيل منع الخلو باشد يعنى يا زيادى يا نقيصه يا كليهما مىباشد و ايشان كه مىفرمايند بل لعله المراد من قوله يعنى اين صورت اجتماع يكى از مصاديق مراد است و لو مراد در ضمن كلى باشد .\r\nخلاصه مرحوم صاحب جواهر مىفرمايد هم مطابق قواعد و هم مطابق روايت ، تبديل به قيمت مىشود و بايد آن را زوجه بپردازد .\r\n\r\nد ) نظر نهايى استاد\r\nبه هر حال به نظر مىرسد كه آن قواعد را بايد كنار بگذاريم و طبق روايت بگوييم چه زائد شود و چه ناقص شود و چه بالاعتبارين زائد و ناقص شود ، در هر سه فرض پرداخت قيمت بدون زياده و نقص واجب است . اما اگر طرف مقابل به غير از قيمت حاضر و راضى باشد با توافق اشكال ندارد .\r\n\r\nفرع ديگر : صورت نقصان مهر در دست زوج\r\nاگر عينى مهر قرار داده شد و در نزد زوج عيب پيدا كرد ، آقايان به طور كلى مىفرمايند كه زوج ضامن است و ارش آن را بايد بپردازد . و اصلًا در مورد اينكه يد زوج بر عين مهر آيا يد امانى است يا يد عدوانى است ، تفصيل نمىدهند . حدس مىزنم علت اينكه در اين باره صحبت نمىكنند ، اين باشد كه دو صورت در اينجا قابل فرض است : يكى اين است كه عين از طرف زوجه در دست زوج امانت بوده و اذن مالكى داشته باشد ، اين اجازه ماندن نزد زوج به منزله قبض زوج به شمار مىآيد و لذا اصلًا ضمانت ندارد . چون به منزله اين است كه در نزد زوجه عيب پيدا كرده است . در بعضى از روايات نيز مشابه اين صورت وجود دارد . صورت دوم اين است كه چنين اجازه‌اى در كار نباشد . حال يا زوج در رساندن عين به\r\n\r\n","description":"","footnote":"","page_name":" 7281 ","page_number":137},
  {"content":"\r\n\r\nزوجه مماطله كرده است ، كه در اين صورت يد زوج يد خائنه است و زوج ضامن مىباشد و يا زوج مماطله نكرده منتها هنوز تحويل نداده است ، اينجا چون قبل از اينكه به قبض زوجه يا وكيل او برسد ، عين عيب پيدا كرده است ، بعيد نيست بناى عقلا اين باشد كه ضامن است .\r\n\r\n[ اگر نمائى براى مهرى كه عبارت از جاريه و غنم است حاصل شود براى زوجه است 
  ]\r\nمتن شرايع : و لو حصل له نماء كالولد و اللبن كان للزوجة خاصة و له نصف ما وقع عليه العقد و لو اصدقها حيواناً حاملًا كان له النصف منهما .\r\nغير از دو روايت على ابن جعفر و سكونى كه قبلًا خوانده شده ، دو روايت ديگر در اين باب وارد شده است كه آنها را مىخوانم و سپس بايد بحث كنيم چگونه بين اين روايات با روايت على ابن جعفر و سكونى مىتوان جمع عرفى نمود و توفيق داد .\r\n\r\nالف ) روايت رفاعة بن موسى\r\nقال قال أبو عبد الله عليه السلام اذا تزوج الرجل المرأة على الجارية أو الغنم فان اعطاها الغنم و هى حوامل أو الجارية و هى حبلى فتوالدت عندها فان طلقها قبل أن يدخل بها فله نصف الغنم و الاولاد و له نصف قيمة الجارية و ولدها فان كان دفع اليها الغنم ليست بحوامل فحملن عندها و توالدت فان ماله قيمة الغنم و ليس له من الاولاد شىء .\r\nدر صورت اول راجع به غنم مىفرمايد زوج و زوجه در غنم و اولاد آن شريك مىشوند ، اما در باب جاريه تعبير به قيمت كرده و خود جاريه را تعبير نكرده است تا در خود جاريه شركت پيدا كنند . به هر حال اين روايت بحث زيادى دارد و اگر بخواهيم با روايت بعدى بحث كنيم ، طول مىكشد . لذا فعلًا اين روايت را بحث نمىكنيم .\r\n\r\nب ) روايت عبيد بن زراره :\r\n\r\nاين روايت به سه طريق نقل شده است :\r\n\r\n1 ) نقل تهذيب :\r\nعلى ابن حسن بن فضال عن العباس بن عامر عن عبد الله بن بكير عن عبيد الله بن زراره قال قلت لأبي عبد الله عليه السلام رجل تزوج امرأة و مهرها مهراً فساق اليها غنماً و\r\n\r\n","description":"","footnote":"","page_name":" 7282 ","page_number":138},
  {"content":"\r\n\r\nرقيقاً فولدت عندها فطلقها قبل ان يدخل بها قال ان كان ساق اليها ما ساق و قد حملن عنده فله نصفها و نصف ولدها و ان كان حملن عندها فلا شيء له من الاولاد .\r\n\r\n2 ) نقل كافى :\r\nمحمد بن يعقوب عن على بن ابراهيم عن أبيه عن ابن ابى عمير عن ابن بكير عن عبيد بن زرارة قال قلت لأبي عبد الله عليه السلام رجل تزوج امرأة على مائة شاة ثم ساق اليها الغنم ثم طلقها قبل ان يدخل بها و قد ولدت الغنم قال : ان كانت الغنم حملت عنده رجع بنصفها و نصف اولادها و ان لم يكن الحمل عنده رجع بنصفها و لم يرجع من الاولاد بشىء .\r\nو دنبال نقل اين روايت در كافى دارد : و عن محمد بن يحيى عن احمد بن محمد عن ابن فضال عن ابن بكير عن عبيد بن زرارة عن أبى عبد الله عليه السلام مثله الا أمة قال ساق اليها غنماً و رقيقاً فولدت الغنم و الرقيق .\r\n\r\n3 ) نقل مرحوم شيخ مفيد در رسالة المهر :\r\nعن عبيد بن زراره عن الصادق عليه السلام فى رجل تزوج امرأة على رقيق أو غنم و ساقهن اليها فولدت الرقيق و الغنم عندها ثم طلقها قبل أن يدخل بها قال فقال ان كان ساقهن اليها حين ساقهن و هن حوامل فله نصف الحوامل .\r\n\r\nبررسى سه نقل فوق در مقايسه با هم\r\n1 ) اينكه در نقل تهذيب داشت مهرها مهراً و اما در نقل كافى داشت على مائة شاة و نيز در نقل تهذيب داشت فساق اليها غنماً و رقيقاً در حالى در يك نقل كافى ثم ساق اليها الغنم يعنى رقيق نگفته است و در نقل ديگر كافى نيز نظير تهذيب رقيق هست ، نشان مىدهد ظاهراً روايت يكى است و اين اختلافات جزئى به دليل نقل به معنا كردن است .\r\n2 ) در نقل تهذيب اگر چه فولدت آمده است ، اما چون قبل از آن غنم و رقيق آمده در نقل دوم كافى نيز غنم و رقيق آمده و پس از آن فولدت الغنم و الرقيق آمده است ، به قرينه اين نقل كافى مىتوان گفت فولدت در نقل تهذيب اطلاق دارد ، يعنى از هر دوى غنم و رقيق بچه متولد شده است .\r\n3 ) در نقل شيخ مفيد ، اگر چه ابتدا فرموده است مهريه رقيق أو غنم است اما به\r\n\r\n","description":"","footnote":"","page_name":" 7283 ","page_number":139},
  {"content":"\r\n\r\nقرينه بخش بعد كه فرموده فولدت الرقيق و الغنم يعنى با واو آورده است مىتوان گفت آن لفظ « أو » هم كه در صدر روايت است واو بوده است . نقل كافى هم مؤيد اين مطلب است چون رسالة المهر مانند كافى نيست كه مقابله شده باشد لذا نقل كافى معتبرتر است .\r\n4 ) در نقل شيخ مفيد « عندها » در سؤال سائل درج شده است به خلاف نقل كافى كه عندها در سؤال نيست و لذا آنجا سائل مقسم را كلى گرفته و امام عليه السلام تفصيل داده‌اند . از اين لحاظ نقل شيخ مفيد با نقل‌هاى ديگر خيلى فرق دارد . در اينجا حضرت اين مسأله را با مفهوم سؤال سائل جواب داده‌اند . سائل صورتى را سؤال مىكند كه نزد زن حمل برداشته است . حضرت جواب مىدهند قال فقال ان كان ساقهن اليها حين ساقهن و هن حوامل فله نصف الحوامل ، كأنه اگر نزد زن حمل برداشته باشد ، مراد از حوامل حقى ندارد .\r\n\r\nبررسى سند روايت\r\nدر نقل تهذيب ابن فضال و ابن بكير از ثقات فطحى غير امامى هستند و لذا روايت موثقه است و در سند كافى نيز تا ابن بكير صحيح است ، منتها چون ابن بكير فطحى است ، روايت موثقه مىشود . به هر حال روايت معتبر است و به طرق متعدد نقل شده است .\r\n\r\nفقه الحديث روايت\r\nلفظ « عنده » و « عندها » در روايت ابن بكير را ابتدائاً به دو گونه مىتوان معنا كرد :\r\nيكى اين است كه عنده يعنى عند ملكية الزوج و عندها يعنى عند ملكية الزوجة و به عبارت اخرى عند الرجل يعنى موقعى كه رجل حامله را مالك بود و او را مهر قرار داد و عندها يعنى موقعى كه ملك به زن منتقل شد و او مالك شد . خلاصه معناى روايت اين مىشود كه اگر حامله را مهر قرار داده ، حتى حمل هم تنصيف مىشود و اگر غير حامله مهر قرار داده شده ، تنصيف در مورد غير حمل بوده و به\r\n\r\n","description":"","footnote":"","page_name":" 7284 ","page_number":140},
  {"content":"\r\n\r\nحمل مربوط نيست .\r\nاحتمال دوم اين است كه عنده و عندها مراد عنديت تكوينى باشد . عندها يعنى موقعى كه در اختيارِ زوجه گذاشته و تحويل زن داده ، حمل بر مىدارد و عنده يعنى قبل از اينكه در اختيار زن بگذارد ، حمل بر مىدارد .\r\nظاهرِ برخى از نقل‌هاى اين روايت كه در آنها لفظ سياق آمده است ، احتمال دوم يعنى عنديت تكوينى است . چون سياق ظهور در تكوينى دارد و بعيد است كه ساق‌ها را به معناى ملك‌ها بگيريم .\r\n\r\nبيان تعارض بين روايات\r\nمطلبى كه از روايت عبيد استفاده مىشود غير از آن است كه قبلًا مرحوم صاحب جواهر از دو روايت على ابن جعفر و سكونى استظهار كرده و ما هم همين طور عرض مىكرديم . از روايت على ابن جعفر و سكونى استظهار كرده بوديم اگر عينى كه مهر قرار داده شده از جهات عينى به شكل سابق باقى نماند ، تبديل به قيمت مىشود و در مورد مسأله جارى نيز غنم يا حمل آن كه مهر قرار داده شده‌اند به شكل اول باقى نمىمانند و به تعبير روايت يزيد و ينقص ، بنابراين بايد مهر تبديل به قيمت شود . و لكن در مقابل از روايت عبيد استفاده مىشود كه تبديل به قيمت نمىشود و نصف خود غنم بوده و اگر حمل هم جزء مهر باشد ، نصف خود حمل نيز ضميمه مىشود .\r\n\r\nجمع بين روايات\r\nبه نظر مىرسد شايد بين روايات اين طور بتوانيم جمع كنيم كه مورد روايت عبيد ، كنيز و غنم است . در اعتبار شرع و شايد در اعتبار عرف نيز همين طور باشد ، در امثال كنيز و غنم به سبب بزرگ و كوچك شدن چندان تفاوتى حاصل نمىشود ، چون در استفاده‌هايى كه از كنيز مىشود در كوچك و بزرگ بودن چندان تفاوتى وجود ندارد . بنابراين در اين مورد مىتوان گفت در ما فرضتم به وسيله كوچك و\r\n\r\n","description":"","footnote":"","page_name":" 7285 ","page_number":141},
  {"content":"\r\n\r\nبزرگ شدن ، چندان تفاوتى حاصل نمىشود . و لذا راجع به گوسفند و كنيز خود ما فرضتم حساب شده است . از اين روايات تقريباً صريحاً استفاده مىشود كه غنم بزرگ و كوچك شده و يا تفاوت كرده ، فرق نمىكند و يوم الدفع هم عنوان نشده و ظاهر آن اين است كه هنگام حكم به تنصيف ، نصف هنگام حكم را بايد در نظر گرفت . ظاهر اين عبارت اين است كه تبديل به قيمت نمىشود .\r\nبه خلاف دو روايت على ابن جعفر و سكونى كه مورد آنها وصيف و غلام بچه است . در امثال غلام ، به سبب بزرگ و كوچك شدن تفاوت زياد است و لذا كأنه در روايت ، غير ما فرضتم ، حساب شده ، شارع آن را غير ما سبق دانسته است و تبديل به قيمت شده است .\r\nآقايان همين روايت عبيد را عنوان مىكنند و طبق آن فتوا هم مىدهند كه اگر حمل نزد زن شده باشد ، مرد شركت در آن حمل ندارد و اگر قبل باشد ، مرد در اين حمل شركت مىكند ولى به اين توجه و اشاره نشده كه اين حمل اول حمل بوده و بعد به دنيا آمده است . بين حمل و به دنيا آمده تفاوت كلى هست . پس چرا آن را مثل مورد وصيف حساب نكرده و مانند حكم وصيف در روايت على ابن جعفر ، در مورد حمل در روايت عبيد وارد نشده است . علت اين امر تبعى بودن حمل است . لذا شارع آن را مثل وصيف حساب نكرده است . كأنه آن ما فرضتم از بين نرفته و بالتبع موجود است . اگر زن مالك بوده و نزد او بزرگ شده ، ملك زن است و اگر از قبل بوده و داخل مهر بوده و مهر نمو كرده و بزرگ شده ، كأنه تابع آن شىء است و در حكم نمو متصل خود غنم است . كأنه خود غنم يك مقدارى بزرگ شده است .\r\nمرحوم صاحب جواهر هم وقتى ابتدائاً برداشت كلى مىكند ، مىگويد كه اگر مهر به همان شكل سابق باقى ماند ، تنصيف مىشود و الا تبديل به قيمت مىشود اما به اين مسأله كه مىرسند ، به همين روايت عبيد تمسك مىكنند و طبق آن فتوا مىدهند در حالى كه اين روايت مقابل قيمت يوم الدفع است و نصف يوم تنصيف\r\n\r\n","description":"","footnote":"","page_name":" 7286 ","page_number":142},
  {"content":"\r\n\r\nرا بايد در نظر گرفت .\r\nخلاصه فقهاى ديگر نيز اين روايت عبيد را مستند قرار داده‌اند و طبق آن فتوا داده‌اند و معرض عنه مشهور نيست و به نظر مىرسد مىتوانيم به اين روايت فتوا دهيم ، منتها به حسب نصوص بايد آن را به مورد امثال كنيز و غنم حمل كنيم و اما نسبت به روايت على ابن جعفر و سكونى ، مىگوييم در خصوص وصيف است كه اگر بزرگ و يا كوچك شد ، شارع كأنه آن را با موجود سابق مباين مىداند .\r\n\r\nجمع بين روايات عبيد و مقتضاى قواعد\r\nدر مورد مسأله جارى يعنى كنيز و غنمى كه حمل برداشته است ، طبق قاعده به نظر مىرسد معيار اين باشد كه بايد ملاحظه نمود آيا حمل داخل مهر هست يا نيست ، اگر كنيز يا غنم با حمل مهر قرار داده شده باشد ، مهر نمو پيدا كرده و تنصيف مىشود و الا نه . اما ظاهر روايت عبيد اين است كه آيا هنگامى كه به او ( زوجه ) سوق داده مىشود ، حمل دارد يا ندارد زمان سوق با موقع عقد فرق مىكنند .\r\nشايد با ضميمه ارتكاز بين مقتضاى قاعده و ظاهر روايت بتوان جمع نمود به اين صورت كه سابقاً به حسب متعارف مهر يا مقدارى از آن هنگام عقد پرداخت مىشده است وفاء در عبارت « فساق » در روايت نيز بر فاصله نزديك دلالت مىكند . بنابراين مىگوييم روايت فرض متعارف را كه بين عقد و پرداخت مهر ، فاصله چندانى نبوده در نظر گرفته است و الا اگر فاصله زياد بوده باشد ، طبق قاعده نبايد معيار اين باشد كه آيا هنگامى كه در اختيار تكوينى زوجه قرار مىگيرد ، حامله هست يا نيست . بنابراين در روايت عبيد كه مىگويد اگر جاريه قبلًا حمل داشته است ، مراد قبل از تحويل گرفتن جاريه و بعد از عقد نيست . بلكه مراد قبل از عقد است كه مثلًا با تحليل حامله بوده است . به هر حال به نظر مىرسد مطابق مفاد روايت عبيد بن زراره بايد عمل شود . « * و السلام * »\r\n\r\n","description":"","footnote":"","page_name":" 7287 ","page_number":143},
  {"content":"\r\n\r\n\r\n4 / 2 / 1384 دوشنبه درس شمارهء ( 884 - 882 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ اگر زن مرد را از مهريه ابراء كند سپس مرد زن را طلاق بدهد 
  ]\r\nالمسألة الرابعة : لو أبرأته من الصداق ثم طلقها قبل الدخول رجع بنصفه . اين مطلبى است كه از قديم بين اصحاب مشهور است . و در مقابل مرحوم صاحب جواهر مىفرمايد :\r\nسه نفر از بزرگان مرحوم شيخ در مبسوط ، مرحوم ابن براج در جواهر و مرحوم علامه در قواعد ، اينها احتمال داده‌اند كه اگر ابراء كرد ، زوج نتواند براى اخذ مقدار نصف به زوجه مراجعه كند .\r\nبا مراجعه مشاهده مىشود فقط اين نسبت در مورد مرحوم علامه صدق مىكند كه در قواعد همينطور مىگويد و ظاهر كلامش مخالفت با اين قول است « 1 » ، ولى مرحوم شيخ طوسى در مبسوط قائل است كه زوج مىتواند مراجعه كند .\r\nمبسوط مرحوم شيخ بر اساس فروع اهل سنت تنظيم شده ، منتها آراء اماميه را ذكر مىكند و در اينجا مىگويد كه دو نظر هست و نظر اماميه اين است كه مىشود رجوع كرد ، احتمالى ذكر نمىكند و تصور بدوى مسأله را ذكر مىكند « 2 » . و مرحوم ابن براج در جواهر الفقه مىگويد كه اگر چنين چيزى واقع شد ، آيا مىتواند رجوع كند . در جواب مىگويد كه مىتواند نسبت به نصف رجوع كند ، خود ايشان احتمال خلاف نداده است ، منتها در تصور مسأله گفته كه قول به رجوع صحيح است . در حالى كه ظاهر عبارت صاحب جواهر اين است كه كأنه سه نفر از بزرگان ترديد\r\n\r\n\r\n","description":"","footnote":"\r\n( 1 ) - علامه حلى ، قواعد الاحكام ، مؤسسه النشر الاسلامى ، ج 3 ، ص 86 .\r\n( 2 ) - شيخ طوسى ، المبسوط ، المكتبة المرتضوية ، ج 4 ، ص 308 .\r\n","page_name":" 7288 ","page_number":144},
  {"content":"\r\n\r\nكرده‌اند و هر سه نفر را در يك سياق ذكر كرده است « 1 » . به هر حال ، اين مسأله هم از نظر نصوص و هم از نظر قواعد مورد بحث قرار گرفته است .\r\n\r\nمطالعه نصوص\r\nموثقه سماعه : الحسين بن سعيد عن الحسن كه برادر اوست عن ذرعة عن سماعة قال سألته « 2 » عن رجل تزوج جارية أو تمتع بها ثم جعلته من صداقها فى حل أ يجوز له أن يدخل بها قبل أن يعطيها شيئاً قال نعم اذا جعلته فى حل فقد قبضته منه ، فان خليها قبل أن يدخل بها ردت المرأة على الزوج نصف الصداق « 3 » . محل استدلال ذيل روايت است ، كه « فان خلّاها » را تفريع كرده و مىخواهد بفرمايد قبض حساب است ، لذا اگر طلاق قبل از دخول شد ، قبض كرده و بايد نصف آن را برگرداند ، همين ابراء قبض محسوب است . پس روايت بر نظر مشهور دلالت دارد .\r\nاشكال به استدلال : در سياق اين روايت چيزى قرار گرفته كه ظاهر ابتدائى آن مراد نيست ، چون ظاهر اين روايت اين است كه قبل از اينكه زوج شيئى را به زوجه بپردازد ، دخول جايز نيست ، و سائل اين را مفروغ عنه قرار گرفته است ، و امام هم فرموده‌اند كه اينجا مهر قبض شده و اشكالى نيست ، قهراً بايد تصرف كنيم و بگوييم كه مراد ، جواز در مقابل تحريم نيست ، بلكه مراد جوازى است كه كراهت معتنابهى در آن نيست ، چون از ادله استفاده مىشود كه چه قبض شده باشد يا نباشد ، حليت دخول هست و براى دخول شرط نيست كه حتماً چيزى بپردازد .\r\nحال با وجود چنين سياقى ، اين شبهه هست كه معلوم نيست كه امر ذيل روايت نيز\r\n\r\n\r\n","description":"","footnote":"\r\n( 1 ) - جواهر الكلام ، ج 31 ، ص 90 .\r\n( 2 ) - توضيح استاد مد ظله : اين مضمرات سماعه اشكالى ندارد ، نوعاً منشأ اين اضمار اين است كه قبلًا مرجع ضمير در كتاب نوشته شده كه مثلا از امام صادق عليه السلام احاديثى را سماع حديث كرده و بعد « سمعته » دنبال آن مىآيد ، و وقتى روايت‌هاى بعدى كه با ضمير آمده ، به كتاب‌هاى ديگر منتقل مىشود ، مضمر واقع مىشود .\r\n( 3 ) - وسائل الشيعة ، ابواب المهور ، باب 41 ، حديث 2 .\r\n","page_name":" 7289 ","page_number":145},
  {"content":"\r\n\r\nالزامى باشد .\r\nجواب : نظر مختار اين است كه اگر هر دو عبارت به يك لحن باشد مثلًا هر دو امر باشند ، مانند « اغتسل للجمعة و الجنابة » و ثابت شود كه غسل جمعه مستحب است ، ديگر اين روايت راجع به اينكه آن ديگرى واجب است ، ظهور ندارد . حالا قاعده عقلى چه اقتضا كند ، آن بحث ديگرى است ، بلكه ظهور از بين مىرود و معلوم مىشود كه شارع در مقام حكم الزامى نيست . اما در اينجا اين روايت هر دو به يك لحن نيست ، و يكى كلمه جواز است كه در آنجا به گونه‌اى بايد تصرف شود ، و ديگرى امر است كه معناى ديگرى دارد ، از آن جواز ، بالملازمه نمىتوان عدم لزوم را در امر را استفاده كرد ، و ظهور امر در لزوم درست است و به آن اخذ مىشود .\r\nروايت ديگر ، محمد بن يحيى عن أحمد بن محمد عن ابن محبوب عن صالح بن رزين عن شهاب قال سألت أبا عبد الله عليه السلام عن رجل تزوج امرأة بألف درهم فأداها اليها فوهبتها له و قالت أنا فيك أرغب فطلقها قبل أن يدخل بها قال يرجع عليها به خمس مائة درهم « 1 » . همين روايت را تهذيب هم نقل كرده است . « 2 » تفاوت اين روايت با روايت قبلى در اين است كه : روايت سماعه در مسأله ابراء بود ، و اين روايت در مسأله هبه است .\r\n\r\nبررسى مسأله بر اساس قواعد\r\nگفته‌اند كه قواعد اقتضا مىكند كه زوج بتواند نسبت به نصف رجوع كند ، زيرا همين كه زوج را ابراء كرده ، در واقع مهر را اتلاف كرده ، معناى ابراء كردن ، اتلاف است ، پس نصف مربوط به زوج را هم اتلاف كرده ، و بايد آن را به زوج برگرداند .\r\nمرحوم شيخ هم در اول بيع اين مطلب را ذكر كرده كه شيخ اول در مسأله ابراء ترديد دارد كه اگر « أبرئت » گفته شود ، تمليك صورت مىگيرد يا اسقاط ؟ آيا نقل به\r\n\r\n\r\n","description":"","footnote":"\r\n( 1 ) - وسائل ، همان ، حديث 1 . استاد مد ظله از كافى نقل كرده‌اند . ج 6 ، ص 107 .\r\n( 2 ) - شيخ طوسى ، تهذيب الاحكام ، دار الكتب الاسلاميه ، ج 7 ، ص 374 ، حديث 1711 ، حديث 74 از باب المهور و الاجور . . . .\r\n","page_name":" 7290 ","page_number":146},
  {"content":"\r\n\r\nديگرى است يا اتلاف است ؟ بر همين اساس به نظر مىرسد بايد عبارت صاحب جواهر اصلاح شود « 1 » .\r\nخلاصه ، گفته‌اند كه قواعد اقتضا مىكند كه نصف مهريه به زوج بگردد .\r\nولى در مقابل ، براى عدم رجوع زوج وجهى ذكر شده ، كه اگر زوج بخواهد رجوع كند يا بايد زوجه چيزى از او گرفته باشد تا به او بدهكار باشد ، و مفروض چنين نيست ، و يا اينكه با ابراء ، چيزى وارد ملك زوج شده باشد كه لازم باشد با طلاق به مقدار نصف آن را به زوج بپردازد ، كه اين نقل به زوج هم معنا ندارد ، چون شخص در ذمه خود نمىتواند مالك چيزى بشود ، و يا اينكه گفته شود كه ابراء اتلاف على زوج است و بايد نصف را برگرداند . ولى اينجا چيزى تلف نكرده است ، اگر به ديگرى هبه كرده بود ، چنان كه مثال زده‌اند « كما لو نقله الى غيره أو أتلفته » ، اتلاف صدق مىكرد ، ولى در اينجا كه به خود او ابراء كرده ، نقل به او يا اتلاف بر او نمىتواند باشد ، پس صرفاً ابراء و اسقاط ما فى الذمه است و اين موجب رجوع به او نمىشود .\r\n\r\n\r\n","description":"","footnote":"\r\n( 1 ) - تعبير صاحب جواهر در صفحه 90 اين است كه « مؤيداً بأن ذلك تصرف منها فيه تصرفاً ناقلا له عن ملكها بوجه لازم و اسقاط فيلزمها عوض النصف كما لو نقلته الى ملك غيره أو أتلفته » ، اينجا احتمال مىدهم كه در « عن ملكها بوجه لازم و اسقاط » ، « أو اسقاط » باشد ، چنان كه در ذيل هم تعبير مىكند « كما لو نقلته الى ملك غيره أو أتلفته » ، اينجا هم آيا ابراء نقل به زوج يا اتلاف است ، در اينجا هم در عبارت مرحوم صاحب جواهر احتمال هست كه « واو » نباشد و « او » باشد . و يك احتمال ديگرى هم هست ولى آن را از يك جهتى با مبناى مرحوم صاحب جواهر بعيد مىدانم ، و آن اين است كه « بوجه لازم و اسقاط » يعنى به وجه لازم نقل شده ، و اسقاط بر اين نقل متفرع مىشود ، يعنى اسقاط معلول نقل لازم است ، نتيجه و خاصيت بعضى نقل‌ها استقرار و بعضى اسقاط است .\r\nمنتها مبناى مرحوم صاحب جواهر اين نيست ، به علاوه كه به نظر مىرسد كه اين سخن صاحب جواهر ناظر به بحث شيخ در باب بيع باشد ، و بحث شيخ هم بين تمليك و اسقاط است .\r\n","page_name":" 7291 ","page_number":147},
  {"content":"\r\n\r\n\r\nبررسى كلام علامه\r\nمرحوم شيخ در خلاف مىفرمايد كه اگر زوجه مهر را ببخشد و زوج او را قبل از دخول طلاق دهد ، زوج مىتواند به نصف مهر رجوع كند « دليلنا اجماع الفرقة و أخبارهم » « 1 » . ظاهر ابتدائى اين تعبير كه « مهر را ببخشد » ، صورت ابراء را شامل نمىشود ، اما مراد از « هبه » در كلام علما بخشش اصطلاحى نيست كه شخص نوعاً بايد قبول كند . بلكه اعم است و هم هبه اصطلاحى را شامل مىشود كه بايد عينى از اعيان را به طرف بپردازد و هم غير اصطلاحى را كه دينى را ابراء مىكند .\r\nمرحوم علامه حلى نسبت به هبه مصطلح شبهه‌اى نكرده ، ولى راجع به ابراء احتمال داده كه زوج نتواند رجوع كند ، يعنى بين هبه و ابراء تفكيك قائل شده است . از نحوه استدلال و تعابير ساير فقهاء معلوم مىشود كه مراد آنان هبه مصطلح نيست ، ولى مراد مرحوم علامه هبه مصطلح است و قائل به تفكيك است ، ايشان در هبه مىفرمايد كه زوج مىتواند به نصف مهر رجوع كند ولى در ابراء حق رجوع ندارد .\r\nعبارت مرحوم علامه اندماج دارد و به طور رمزى مطلب را بيان كرده است .\r\nاصل بحثى كه در جواهر آمده ، تفسير مرحوم فخر المحققين براى كلام پدر خود مىباشد ، ولى احتمال قوى هست كه آن تفسير صحيح نباشد و مراد چيز ديگرى باشد .\r\nعبارت قواعد : « لو وهبته المهر المعين أو الدين عليه ، ثم طلقها قبل الدخول رجع به نصف القيمة و كذا لو خلعها به أجمع ، و يحتمل فى الابراء عدم رجوعه لأنه اسقاط لا تمليك و لهذا لو شهدا بدين فقبضه المدعى ثم وهبه من المدعى عليه و رجع الشاهدان غرما و لو أبرأ لم يغرما » . روشن است كه هبه اصطلاحى در دين صحيح نيست و موضوع هبه بايد عين باشد ، و هبه دين قهراً ابراء است .\r\n\r\n\r\n","description":"","footnote":"\r\n( 1 ) - شيخ طوسى ، الخلاف ، مؤسسة النشر الاسلامى ، ج 4 ، ص 390 .\r\n","page_name":" 7292 ","page_number":148},
  {"content":"\r\n\r\nعلامه براى اينكه ابراء را نبايد تمليك حساب كنيم ، مثالى مىزند و مىفرمايد :\r\nدو شاهد شهادت مىدهند كه زيد به عمرو بدهكار است و محكمه هم به نفع عمرو حكم مىكند و آن دين را مىگيرد و به عمرو مىدهد و عمرو آن را مالك مىشود و بعد همان را به زيد مىبخشد ، ولى بعد شاهدين از شهادت خودشان عدول مىكنند ، البته عدول از شهادت ، حتماً به معناى دروغ گفتن نيست و محكمه هم حكم قبلى را ابطال نمىكند ، آن حكم قبلى به حسب حكم ظاهر نافذ است منتها چون اينها عدول كرده‌اند بايد غرامت بكشند و معادل آنچه از زيد گرفته شده ، به او بدهكار مىشوند و بايد پولى را كه به گردن زيد گذاشتند به او بپردازند هر چند عمرو پول را قبلًا بخشيده است ، بخشش تنها كفايت نمىكند .\r\nمثال دوم : اگر كسى ديگرى را فريب داد و به او گفت : فلانى مهدور الدم است و در اثر اين فريب مرتكب قتل او شد ، چون اين قتل عمدى نبوده ، مديون به ديه مىشود ، منتها مسبب اين ديه آن شخص فريبكار است و به مقتضاى « المغرور يرجع الى من غرّه » ، او بايد اين ديه را بپردازد . مباشر واقعاً بدهى واقعى پيدا كرده و غارّ هم ضامن است كه جبران كند حالا اگر ورثه مقتول كه از مباشر طلبكار بودند ، حق خود را به قاتل هبه كردند . شخص مباشر مىتواند پولى را كه آن غار به عهده او گذاشته بود ، از او بگيرد . در اينجا سبب اقواى از مباشر است و ضامن است . ولى اگر در مثال‌هاى فوق به جاى هبه ، ابراء كرده باشند . ديگر به شاهدين و يا به غارّ رجوع نمىشود . پس معلوم مىشود كه باب ابراء و باب تمليك فرق مىكند . پس در باب تمليك مهريه هم مىگوييم كه زوج مىتواند به زوجه مراجعه كند اما در باب ابراء چون اسقاط است و محتمل است كه نتواند مراجعه كند .\r\nايشان در اينكه اسقاط يا تمليك است ، ترديد نمىكند و به طور بتّى اين را اسقاط مىداند و براى آن دليل هم اقامه مىكند ، مىگويد اگر تمليك باشد ، رجوع زوج به زوجه نسبت به نصف روشن است و مىتواند رجوع كند ولى اگر اسقاط\r\n\r\n","description":"","footnote":"","page_name":" 7293 ","page_number":149},
  {"content":"\r\n\r\nشود ، محتمل الوجهين است و ممكن است بتواند رجوع كند و ممكن است نتواند ، ظاهر كالصريح كلام مرحوم علامه اين است كه قطعاً ابراء را اسقاط مىداند و حكم ابراء را با حكم تمليك جدا مىداند ، ولى در عين حال كه اسقاط بودن را مىپذيرد ، در جواز رجوع و عدم آن تردد دارد .\r\nمرحوم فخر المحققين در تفسير كلام علامه كه در صورت ابراء احتمال رجوع و عدم رجوع را مىدهد ؛ مىفرمايد : از طرفى چون زوجه در دين تصرف كرده و آن را اتلاف نموده زوج مىتواند به نصف مهر رجوع كند و از طرف ديگر علت ضمانى كه براى زوجه تصوير مىشود ، يكى اين است كه مدتى كه در يد او هست ، به شخصى به نقل لازم نقل كرده باشد ، و دوم اين است كه مهريه را به ضرر زوج اتلاف كرده باشد ، و سوم اين است كه از زوج مهر را گرفته باشد كه بايد آن را برگرداند ، اما فرض اين است كه چيزى نگرفته كه از اين ناحيه ضمانى تصوير شود ، و به وسيله ابراء هم نقل صورت نمىگيرد و اينجا نقل متصور نيست براى اينكه شخص نمىتواند مالك ما فى الذمه خود بشود ، و از آنجا كه فقط ذمه او را ابراء كرده ، به او ضررى نزده و اتلافى بر زوج هم محقق نشده است ، بنابراين ضمانى ندارد تا رجوع كند در حالى كه تمليك زوجه به زوج در طلاق قبل از مباشرت ، اتلاف على الزوج است لذا بايد نصف مقدار را برگرداند ولى ابراء اتلاف نيست « 1 » .\r\n\r\nارزيابى سخن فخر المحققين :\r\nحالا چه مراد مرحوم علامه اين باشد يا نباشد ، صحت و سقم اين مطلب را بررسى مىكنيم .\r\n\r\nالف : راجع به اينكه آيا اصل نقل ما فى الذمه درست هست يا نيست\r\nاختلافى بين مرحوم صاحب جواهر و مرحوم شيخ انصارى هست . « تمليك عين بعوض » تعريفى است كه مشهور از بيع دارند ، مرحوم صاحب جواهر به اين تعريف اشكال\r\n\r\n\r\n","description":"","footnote":"\r\n( 1 ) - ر . ك : فخر المحققين ، ايضاح الفوائد ، ج 3 ، ص 232 .\r\n","page_name":" 7294 ","page_number":150},
  {"content":"\r\n\r\nكرده ، و مىفرمايد كه اين تعريف جامع افراد نيست . به خاطر اينكه در بعضى از موارد مانند « بيع الدين على ما هو عليه » كه بايع در ذمه شخصى طلبى دارد و آن را به او مىفروشد ، قطعاً بيع صحيح است و يقيناً تمليك و نقلى نيست چون كسى مالك ما فى الذمه خود نمىشود ، پس بيع گاهى تمليك و گاهى اسقاط احد العوضين است و به طور كلى بيع در تمام موارد ، تمليك نيست . « 1 »\r\nمرحوم شيخ انصارى از اين اشكال پاسخ مىدهد كه بين دو مطلب بايد فرق گذاشت ، يكى انتقال حق به من عليه الحق ، و ديگرى ، ملكيت . توضيح آن كه حق ، اضافه من له الحق به من عليه الحق است و طرفينى است ، يعنى در هر حقى دو طرف وجود دارد كه ممكن نيست اين دو طرف واحد باشند و اگر بنا شد حقى مبادله شود بايد من عليه الحق هم باشد . ولى ملكيت اضافه بين مملوك و مالك است ، لازم نيست كه هميشه مملوك عليه هم وجود داشته باشد ، پس مملوك عليه ما به القوام بيع نيست ، لذا در مورد يك شخص نيز قابل تحقق است و در بيع الدين على ما هو عليه تمليك و نقل تصور مىشود .\r\nولى به نظر مىرسد كه در اينجا حق با مرحوم صاحب جواهر است ، به خاطر اينكه گرچه كلام مرحوم شيخ انصارى در مالك بودن كسى نسبت به چيزى درست است ، اما در خصوص « بيع الدين على ما هو عليه » درست نيست ، چون اگر درست باشد بايد شخص بدهكار خودش باشد و از خودش حق مطالبه داشته باشد ، در صورتى كه چنين نيست و اين حتى براى آن واحد هم اعتبار عقلائى ندارد . البته در اينجا مىتوان ادعا كرد كه بيع عبارت از نقل انشائى عين به عوض است كه نتيجه آن گاهى ملكيت بالفعل و گاهى سقوط ما فى الذمه است .\r\n\r\nب : درباره اتلاف محسوب شدن ابراء و هبه ؛\r\nيك تصور بدوى اين است كه هيچ‌كدام از اينها اتلاف على الزوج نيست ، چون با اين بخشش به زوج ضررى\r\n\r\n\r\n","description":"","footnote":"\r\n( 1 ) - جواهر الكلام ، ج 22 ، ص 209 .\r\n","page_name":" 7295 ","page_number":151},
  {"content":"\r\n\r\nنزده و حتى بيش از نصف را به او پرداخته است ، اگر اين باشد ، بين تمليك و ابراء هيچ فرقى نيست و هيچ‌كدام اتلاف عليه نيست .\r\nو بنابر يك تصور ديگر ، ممكن است بگوييم كه هر دو اتلاف عليه است ، زيرا شارع مقدس فرموده كه نصف مهر با طلاق به زوج بر مىگردد ، و با بخشش همه عين ، از اين ناحيه عين را از بين برده ، و نصف اين عين نمىتواند برگردد و اگر بنا باشد بدهد بايد قيمت پرداخت شود . و نيز در هر دو صورت ابراء و تمليك ضمان وجود دارد و فرقى بين آنها نيست .\r\nمرحوم صاحب جواهر هر چند مىپذيرد كه در ابراء ، بقاءً رفع مىشود ، ولى مىفرمايد كه استشهاد به رجوع شاهدين نمىتواند شاهدى براى فرق بين تمليك و ابراء باشد ، چون اگر تا وقتى خارجيت پيدا نكرده ، شاهدين رجوع كنند ، ديگر اتلافى صورت نگرفته و ضررى بر كسى كه عليه او شهادت داده بودند ، استقرار پيدا نكرده است ، ولى اگر تحويل داده و بعد به او بر مىگرداند ضررى متوجه او شده و شخصى ارفاقى كرده و چيزى به او بخشيده ، و اين بخشيدن ، ضرر زدن شاهدين را از بين نمىبرد .\r\n\r\nنظر استاد مد ظله در تفاوت ابراء و تمليك\r\nولى به نظر مىرسد كه هيچ فرقى بين ابراء و تمليك نيست ، و مسأله شاهدين هم از مسلمات فقه نيست و بايد آن را طبق قواعد حساب كرد . طبق قواعد هم هيچ فرقى بين ابراء و تمليك نيست . چنان كه اگر كسى ديگرى را فريب داد و گفت فلان شخص مهدور الدم است و او هم مرتكب قتل شد مباشر ضامن است و شخص فريبكار هم چون غار است مباشر به او رجوع مىكند و اين غرور منشأ مىشود كه مباشر به ورثه مقتول بدهكار شود ، حالا اگر ورثه مقتول از ديه صرف نظر كردند ، دليلى نداريم كه بين ابراء و تمليك تفاوت گذاشته و بگوييم كه اگر به شكل ابراء باشد ، ضرر نزده و اگر به شكل تمليك باشد ، ضرر هست ، هر دو يكسان است .\r\n\r\n","description":"","footnote":"","page_name":" 7296 ","page_number":152},
  {"content":"\r\n\r\n\r\nيك اشكال كلى\r\nمىتوان اشكالى ذكر كرد كه به هر دو طرف وارد است و آن اين كه اگر  « ما فَرَضْتُمْ »  تكويناً تلف شود ، ممكن است در عالم اعتبار براى آن شىء تالف ، ملكيتى فرض كنند و نتيجه اين اعتبار آن باشد كه مثل يا قيمت به زوج پرداخت شود . ولى اگر تكويناً تلقى نشده است ، و به طرف ديگر منتقل شده ؛ از آنجا كه  « فَنِصْفُ ما فَرَضْتُمْ »  را هم دو جور مىشود معنا كرد ؛ يكى اين كه نصف آنچه فرض كرده بوديد ، براى زوجه است ، و دوم اين است كه براى زوج است ، و اظهر اين است كه براى زوجه است ، پس حال كه تمام  « ما فَرَضْتُمْ »  از ملك زوجه خارج شده و ملك زوج شده ، ديگر گفته نمىشود كه نصف آن ملك زوج است . و اصولًا  « فَنِصْفُ ما فَرَضْتُمْ »  در جائى صدق مىكند كه مهريه هنوز منتقل نشده باشد ، ولى اگر به ديگرى منتقل شد ، ديگر نمىتوان در عالم اعتبار  « فَنِصْفُ ما فَرَضْتُمْ »  را براى زوج يا زوجه دانست ، چون با فرض اينكه تمام مهريه ملك زوج است ، نمىتوان اعتبار كرد كه نصف آن هم براى زوجه است ، و با فرض اينكه تمام مهر براى زوج شده باشد نيز نمىتوان اعتبار كرد كه به وسيله طلاق نصف آن هم باز براى او باشد ، اين دو اعتبار با هم جمع نمىشود . اصلًا ظاهر اين آيه موردى را كه عين موجود باشد ولى مالك آن عوض شده باشد ، نمىگيرد اگر روايات نبود مىگفتيم كه طبق قواعد اصلًا اين مورد مشمول اين آيه نيست ، منتها روايات اينطور معنا كرده كه اگر  « ما فَرَضْتُمْ »  موجود بود ، نصف آن پرداخت شود و اگر از بين رفته بود ، نصف مثل و قيمت آن پرداخت مىشود . پس اين بحث از نظر روايات حل است .\r\n\r\nخلع قبل از مباشرت\r\nدر كلمات بسيارى مانند شرايع آمده است كه اگر طلاق خلعى كه زن تمام مهريه را در ازاء طلاق بذل كند قبل از دخول واقع شود ، زوج مىتواند نصف مهر را از زوجه بگيرد .\r\n\r\n","description":"","footnote":"","page_name":" 7297 ","page_number":153},
  {"content":"\r\n\r\n\r\nاشكال اول :\r\nشهيد ثانى اشكالى « 1 » دارد و مرحوم فيض و مرحوم صاحب جواهر آن اشكال را قبول كرده‌اند ، و گفته‌اند كه به وسيله خلع تمام مهر از ملك زوجه خارج شده ، بعد چطور به وسيله طلاق بازهم نصف مال خارج شود ؟ اگر تلف كرده بود ، مىگفتيم چون قبلًا تلف شده ، تبديل به قيمت مىشود ، ولى خلع مانند ابراء و تمليك نيست كه قبلًا اتلافى شده باشد و بگوييم كه بايد مثل يا قيمت را بپردازد ، بلكه اينجا طلاق بايد سبب دو چيز شود كه هم تمام مال و هم نصف مال از ملك زوجه خارج شود ، و اين دو امكان ندارد كه در آن واحد خارج شود اين اشكال در فرض صحت خلع است .\r\n\r\nپاسخ آيت الله اراكى به اشكال اول :\r\nمسأله خلع با تنصيف بالطلاق ، هر دو معلول طلاق نيست ، ملكيتى كه به وسيله خلع براى زوج حاصل مىشود ، با ملكيت نصف كه به وسيله طلاق حاصل مىشود ، در رتبه واحد نيستند ، زيرا يكى به وسيله طلاق حاصل مىشود ، ولى ديگرى به وسيله طلاق حاصل نمىشود ، در طلاق خلع ، طلاق به منزله مثمنى است كه عوض آن عبارت از عين مبذول است و روشن است كه ثمن معلول مثمن نيست و ملكيت طرفين به وسيله عقد حاصل مىشود . پس در اينجا انتقال و ملكيت عوض الطلاق ( مال مبذول ) ، معلول طلاق نيست و در رتبه متقدم بر طلاق براى زوج حاصل مىشود و در رتبه متأخر ، ملكيت نصف مهريه به وسيله طلاق حاصل مىشود . پس ملكيت تمام مهريه با ملكيت نصف آن در دو رتبه قرار دارند .\r\n\r\nاشكال دوم :\r\nمرحوم آقاى اراكى « 2 » در اين بحث يك اشكال اصلى مطرح مىكند كه از آن اشكال پاسخ نمىدهد ، و آن اين است كه اصولًا خلع در جائى صحيح است كه اگر خلع نبود و طلاق مىداد ، طلاق رجعى بود در حالى كه طلاق قبل از\r\n\r\n\r\n","description":"","footnote":"\r\n( 1 ) - شهيد ثانى ، مسالك الافهام ، مؤسسة المعارف الاسلاميه ، ج 8 ، ص 241 .\r\n( 2 ) - آيت اللّه اراكى ، كتاب النكاح ، ص 626 - 627 .\r\n","page_name":" 7298 ","page_number":154},
  {"content":"\r\n\r\nمباشرت طلاق رجعى نيست ، و بائن است و اصلًا ادله خلع اينجا را نمىگيرد ، ادله خلع در جائى است كه اگر زوجه رجوع به بذل كرد ، زوج هم بتواند به زن رجوع كند و اين منحصر به صورت رجعى است . پس در مورد بحث خلع صحيح نيست چون قبل از دخول است و ذاتاً بائن است .\r\n\r\nارزيابى كلام آيت اللّه اراكى :\r\nاشكال ايشان اصلًا وارد نيست . چون در روايات و فتاواى فقهاء دليلى بر اين نيست كه يكى از شرايط خلع ، رجعى بودن طلاق است . چنان كه طلاق خلع يائسه را صحيح مىدانند با اينكه طلاق يائسه طلاق رجعى نيست و بائن است . البته در وسيله مطلبى مورد اشاره قرار گرفته و ديگران هم قبول كرده‌اند كه هر چند خلع در طلاق بائن صحيح است ولى مسأله رجوع به بذل مشروط به امكان رجوع زوج از طلاق است و مىگويند زوجه موقعى مىتواند به بذل خود رجوع كند كه زوج هم در مقابل بتواند به زوجه مراجعه كند ، پس اگر خلعى شد كه بائن بود و مرد نمىتوانست به زوجه مراجعه كند ، زوجه هم حق رجوع به بذل خود را ندارد و البته خلع درست است ولى حق رجوع وجود ندارد .\r\nگويا در كلام آقاى اراكى بين اين مطلب و اصل اطلاق خلعى اشتباه خلط شده است .\r\nاما جواب ايشان به شهيد ثانى نيز دقيق نيست زيرا اختلاف رتبه مشكل اجتماع ضدين و اجتماع نقيضين را حل نمىكند و نمىشود كه يك نفر در آن واحد هم كل يك چيز و هم نصف آن را به شرط لا ، مالك باشد . البته اختلاف زمان مىتواند اين مشكل را حل كند اگر مثالى كه ايشان زده درست بود ، اختلاف زمان محقق مىشد .\r\nتوضيح آن كه در باب بيع و اجاره ملكيت طرفين با عقد مىآيد و اگر چنان كه ايشان مثال مىزنند مسأله خلع را مثل اجاره بدانيم آنگاه « قبلت البذل » سبب مىشد كه تا وقتى طلاق خارجاً محقق نشده ، طلاق دادن زوج ملك زوجه باشد ، يعنى زوجه مالك طلاق او مىشد ، يعنى همانطور كه مستأجر در ذمه اجير مالك عمل\r\n\r\n","description":"","footnote":"","page_name":" 7299 ","page_number":155},
  {"content":"\r\n\r\nمىشود ، زوجه نيز در ذمه زوج طلاق را مالك مىشد و زوج هم بايد طلاق مىداد و هم مالك آن مبذول بود . در اين صورت چون قبل از طلاق ، مبذول ملك زوج شده و بعد طلاق مىآيد ، مىتوان گفت كه ملكيت دو طرف در آن واحد نبوده است . ولى آن چه خارجاً مسلم است آن است كه مسأله خلع از قبيل جعاله است كه مرد به وسيله طلاق مالك عين مبذول مىشود ، لذا هم ملكيت كل و هم ملكيت بعض هر دو معلول طلاق مىشوند . خلاصه اين كه هر دو در يك رتبه‌اند . چون طلاق هم منصف است و هم موجب نقل است . به علاوه آن چه ايشان تقريب كرده رتبه نيست و زمان است و اگر هم رتبه بود ، رتبه مشكل را حل نمىكرد . پس اشكال شهيد ثانى وارد است .\r\nنتيجه : به نظر ما از روايات استظهار مىشود كه لازم نيست طلاق بالفعل عين را به شخص منتقل كند ، بلكه صلاحيت انتقال كافى است پس اگر شيء قبلًا ملك زوجه بود و بعد طلاق واقع شد ، از اين روايات استفاده مىشود كه در صورت موجود بودن عين ، نصف خود آن را منتقل مىكند و اگر خود آن موجود نبود ، نصف مثل يا قيمت منتقل مىشود . البته اين روايات راجع به خلع نيستند ولى لحن آن‌ها چنين نيست كه تعبد خاصى در خصوص مورد باشد ، لذا به نظر مىرسد كه مسأله خلع هم با همان روايات غير خلع حل مىشود .\r\n« * و السلام * »\r\n\r\n","description":"","footnote":"","page_name":" 7300 ","page_number":156},
  {"content":"\r\n\r\n\r\n9 / 2 / 1385 شنبه درس شمارهء ( 889 - 885 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nشرط عدم تزوج\r\nالمسألة الرابعة : اذا شرط فى العقد ما يخالف الشروط مثل ان لا يتزوج عليها او لا يتسرى بطل الشرط و صح العقد و المهر و كذا لو شرط تسليم المهر فى اجل فان لم يسلمه كان العقد باطلا ، لزم العقد و المهر و بطل الشرط .\r\nاين مسأله مهمى است و مناسب است كه به بحث شروط مكاسب كه بحث مشكلى هم هست مراجعه شود . در اينجا يك بحث كبروى و يك بحث صغروى است . يك بحث اين است كه اگر شرط غير مشروعى قرار داده شود ، شرط باطل و عقد اتفاقاً صحيح است و بلكه مهر هم على المشهور صحيح است و يك بحث هم اين است كه صغروياً مثالهايى ذكر شده است . يك مثال اين است كه زوجه شرط مىكند كه زن ديگرى يا كنيز نگيرد ، مثال ديگر اين است كه زوجه مىگويد : اگر تا فلان تاريخ مهر را نپردازى عقد باطل باشد .\r\nدر كبراى مسأله هيچ حرفى نيست كه شرط باطل است و از روايات مسأله و روايات ديگر استفاده مىشود كه بطلان شرط معمولًا به مشروط سرايت نمىكند .\r\nاما از نظر صغروى ، مسأله دوم كه مىگويد اگر مهر را تا فلان تاريخ نپردازى ، عقد باطل است ؛ روشن است ، چون چه صحت عقد به نحو شرط متأخر يا مقارن اخذ شود ، شرط مخالف شرع است و صحت و بطلان عقد تحت اختيار شخص نيست . اگر عقد را بدون تعليق ذكر كند و بعد بخواهد عقد غير معلق را معلق كند ، چنين شرطى باطل است .\r\n\r\n","description":"","footnote":"","page_name":" 7301 ","page_number":157},
  {"content":"\r\n\r\n\r\nشرط عدم التزويج يا عدم التسرى\r\nمسأله‌اى كه خيلى مهم و در عين حال مشكل مىباشد شرط عدم التزويج يا عدم التسرى است . مرحوم محقق حلى در اينجا حكم به بطلان كرده است . البته از بعضى روايات بطلان و از روايات ديگر صحت استفاده مىشود .\r\nما البته بحثى خواهيم داشت پيرامون شرط محلل حرام و سپس به بررسى روايات و جمع بين آنها خواهيم پرداخت .\r\n\r\nشرط محلل حرام و محلل حلال\r\nاز روايات استفاده مىشود كه شرط مخالف كتاب و سنت و شرط محلل حرام و محرم حلال نافذ نيست ، كه هر دو عنوان نيز به يكديگر بازمىگردند .\r\nيك مشكل كلى در باب تحريم حلال پيش آمده كه همه امور جايز به وسيله شروط ، لازم الوفاء مىشود . يعنى يك امر حلال و مباح به وسيله شرط حرام و ممنوع مىشود . به عبارت ديگر نتيجه اين شرط نافذ اين مىشود كه حلالى حرام شود . با اين حساب معمول شروط نافذه كه ما آنها را جايز مىدانيم محرم حلال است . حال بايد ديد مراد از شرط محلل حرام و محرم حلال كه نافذ نيست ، چيست ؟\r\n\r\nالف ) نظر مرحوم آقاى حاج شيخ :\r\nدر ذهنم هست كه مرحوم آقاى حاج شيخ مطلبى داشتند به اين بيان كه امور مباح و جايز دو قسم است : اباحه لاعن اقتضاء و اباحه عن اقتضاء\r\n\r\nقسم اول اباحه لا عن اقتضاء :\r\nيعنى شىء اقتضاى فعل يا ترك به نحو لزوم ندارد در نتيجه از باب لا اقتضايى مباح مىشود . در اينجا مراد از مباح ، مباح بالمعنى الاعم كه در مقابل وجوب و حرمت است ، مىباشد .\r\n\r\nقسم دوم اباحه عن اقتضاء :\r\nدر اين موارد مصلحت اقتضاء مىكند كه فعل مباح باشد و شخص آزاد باشد . شارع مقدس مىداند كه اگر اين امور الزامى بشود خلاف\r\n\r\n","description":"","footnote":"","page_name":" 7302 ","page_number":158},
  {"content":"\r\n\r\nمصلحت است و افراد به خطر مىافتند . مثلًا در آيه شريفه  « عَلِمَ اللَّهُ أَنَّكُمْ كُنْتُمْ تَخْتانُونَ أَنْفُسَكُمْ »  چون مىدانست كه اگر از مباشرت در شب براى صائم جلوگيرى كند به خطر مىافتند لذا آن را آزاد گذاشته و گفته مباشرت در روز ماه رمضان براى فرد صائم ممنوع و در شب جايز است .\r\nحال اگر اباحه‌اى « عن اقتضاء » باشد و شخص بخواهد با شرط جلوى اين اباحه و آزادى را بگيرد اين شرطى است كه محرم حلال است و شارع مقدس آن را ممنوع كرده است . اما اگر اباحه « لاعن اقتضاء » باشد ، چون عدم اقتضا با اقتضا منافاتى ندارد و خود شرط از امورى است كه اقتضاءآور است ؛ چنين شرطى اشكالى ندارد و نافذ است .\r\n\r\nب ) نظر مرحوم شيخ انصارى رحمه الله :\r\nايشان مىفرمايد اباحه شىء گاهى اباحه من حيث الذات است يعنى با قطع نظر از عوارض طارى يك شىء مباح است و اين منافات ندارد كه به لحاظ عوارض شىء به وجوب يا حرمت متصف شود . لذا شروطى كه در مورد ترك يا فعل آن مىشود نافذ است و محرم حلال نيست .\r\nگاهى هم اباحه شيء « بالفعل » است يعنى حتى با ملاحظه عوارض و طوارى نيز مباح است در اين صورت شرط بر خلاف اباحه است و نافذ نيست .\r\nمرحوم شيخ مىفرمايد كه غالباً يا دائماً در احكام الزامى اقتضا على وجه الاطلاق است حتى مع الشرط اباحه‌ها هم غالباً يا دائماً اقتضاى مطلقه ندارد كه حتى مع الشرط باشد و اقتضاى آن لو لا الشرط است . بعد ايشان در تطبيق و در صغرى به مشكل مىافتد . اگر ادله اباحات دائماً از قبيل لااقتضاى نسبت به شروط است پس اين روايات محرم حلال را بايد به كجا حمل كنيم . در محرم حلال بايد موردى باشد تا مصداق داشته باشد كه ادله تحليل اقتضا كند كه حتى مع الشرط حلال است و اين شرط بخواهد جلوى آن را بگيرد . ممكن است كه نظر ايشان اين\r\n\r\n","description":"","footnote":"","page_name":" 7303 ","page_number":159},
  {"content":"\r\n\r\nباشد كه ظهور اولى اين است كه اين‌ها اباحه‌هاى لولايى است و لو لا المانع و لو لا الشرط و من حيث الذات است ولى گاهى به وسيله قرائن ثابت مىشود كه اين اباحه « من اقتضاء » است .\r\n\r\nتفاوت تصوير الف و ب :\r\nاين تصورى كه مرحوم شيخ در مكاسب كرده با تصورى كه قبلًا ذكر شد تفاوتى دارد . و آن اين است كه اباحه عن اقتضاء اعم از اباحه بالذات و بالفعل است . يعنى ممكن است اباحه‌اى « عن اقتضاء » باشد ولى اين اقتضا براى خود شىء لو خلى و طبعه و با قطع نظر از عوارض باشد ولى گاهى اقتضاى اباحه حتى مع الطوارى نيز وجود دارد در اين مورد شرط نمىتواند جلوى مقتضيات را بگيرد و اين تصور به نظر مىرسد دقيق‌تر باشد .\r\n\r\nمعيار محرم حلال بودن از نظر استاد مد ظله\r\nبنابراين معيار اين است كه آيا هنگام شرط اقتضاى اباحه هنوز هم وجود دارد يا خير ؟ اگر اقتضاى اباحه وجود داشته باشد ديگر شرط جنبه مانعيت نمىتواند داشته باشد و نمىتواند آن را از فعليت بيندازد . به عبارت ديگر شرط از عناوين ثانويه‌اى - مانند ضرورت و حرج - نيست كه شىء اقتضادار را خنثى كند . شروط وقتى مصلحت دارند كه با مصالح ديگر تزاحمى پيدا نكنند لذا اگر شىء ديگرى مقتضى بود اين اصلًا اقتضا ندارد تا بتواند معارضه كند و از نظر ما معناى محلل حرام همين است .\r\nولى اگر با فرض شرط ديگر اقتضاى اباحه وجود نداشت يا حتى اقتضاى وجوب يا حرمت وجود نداشت در اين صورت شرط نافذ است و چنين اباحه‌اى با شرط مزاحمتى ندارد .\r\nاكنون بعد از تنقيح موارد نفوذ شرط به بررسى روايات شرط عدم تزويج مىپردازيم .\r\n\r\n","description":"","footnote":"","page_name":" 7304 ","page_number":160},
  {"content":"\r\n\r\n\r\nبررسى روايات :\r\nرواياتى كه پيرامون جواز يا عدم جواز شرط عدم تزويج به آنها استناد شده را مىتوانيم به 3 بخش تقسيم كنيم .\r\n1 - رواياتى كه به اين بحث ارتباط ندارد و نمىتوان به آنها استدلال كرد .\r\n2 - رواياتى كه دلالت بر جواز شرط عدم تزويج دارد .\r\n3 - رواياتى كه بر عدم جواز چنين شرطى دلالت دارد .\r\nما ابتدا اين 3 دسته از روايات را مورد بررسى قرار مىدهيم و در پايان به جمع‌بندى بين آنها مىپردازيم و وجوهى را براى جمع بين روايات بيان مىكنيم .\r\n\r\nرواياتى كه با بحث شرط عدم تزويج ارتباطى ندارند .\r\n\r\n1 - صحيحه محمد بن قيس\r\nعن ابى جعفر عليه السلام فى رجل يتزوج المرأة الى اجل مسمى فان جاء بصداقها الى اجل مسمى فهى امرأته و ان لم يأت بصداقها فليس له عليها سبيل فقضى للرجل ان بيده بضع امرأته و احبط شرطهم .\r\nاين روايت مربوط به شرط پرداخت مهر تا زمان مشخصى است و ارتباطى با بحث ما ندارد . در اين روايت از اينكه در مورد مهر سكوت كرده ، يك نحوه ظهورى دارد كه شرط باطل است و اصل عقد و مهر صحيح است .\r\n\r\n2 - روايت حلبى\r\nعن ابى عبد الله عليه السلام : انه سئل عن رجل قال لامرأته ان تزوجت عليك او بت عنك فانت طالق فقال ان رسول الله صلى الله عليه و آله قال : من شرط شرطاً سوى كتاب الله عزّ و جلّ لم يجز ذلك عليه و لا له . « 1 »\r\nدر ارتباط داشتن اين روايت به مسأله جارى ممكن است از دو جهت اشكال شود ؛ يكى اين است كه خلاف كتاب الله بودن ممكن است به اين خاطر باشد كه طلاق شرايطى دارد و با چنين تعبيراتى طلاق واقع نمىشود و اين قهراً راجع به اين نيست كه شرط طلاق ندادن يا شرط تزويج نكردن كه مورد مسأله جارى است نافذ\r\n\r\n\r\n","description":"","footnote":"\r\n( 1 ) - جامع الاحاديث ، ج 26 ، ص 353 ( ابواب المهور ، باب 39 ، حديث 1 )\r\n","page_name":" 7305 ","page_number":161},
  {"content":"\r\n\r\nهست يا نيست .\r\nجهت دوم كه شايد صحيح‌تر هم به نظر برسد اين است كه در روايات متعددى در حلف به طلاق و حلف به عتاق حكم به حرمت و بطلان شده است و مراد از حلف به طلاق و عتاق مانند حلف به الله ، قسم به طلاق و عتاق نيست بلكه مراد اين است كه اگر فلان كار را انجام دادم يا ندادم همسرم مطلقه باشد يا عبدم آزاد باشد . در حقيقت او با اين جمله شرطيه خود را ملتزم به ترك تزويج مىكند ؛ گويا قسم خورده كه فلان كار را انجام ندهد به عبارت ديگر محلوف به طلاق است و محلوف عليه ترك شىء است . اين شرعاً هم حرام و هم باطل است .\r\nدر اينجا ممكن است كه بطلان از اين جهت باشد كه شرع حكم به حرمت و بطلان چنين التزامى كرده است اما اگر قرار بگذارد كه ديگر ازدواج نكند يا بعداً طلاق بدهد از اين روايت استفاده نمىشود كه اين شرط هم نافذ نيست ، پس در مورد مسأله جارى كه راجع به حلف و عين نيست نمىتوانيم اين حكم را بكنيم .\r\n\r\n3 - خبر ابن سنان\r\nعن ابى عبد الله عليه السلام فى رجل قال لامرأته ان انكحت عليك او تسريت فهى طالق قال ليس ذلك شىء ان رسول الله صلى الله عليه و آله قال ان من اشترط شرطاً سوى كتاب الله فلا يجوز ذلك له و لا عليه . « 1 »\r\nدر اين روايت هم همان دو وجهى كه براى روايت حلبى ذكر شد هست .\r\nبايد توجه داشت مراد از شرط مخالفت كتاب كه در روايت ذكر شده مخالفت با آيه تحليل نيست . خود مرحوم شيخ هم در مورد « كتاب الله » گفته كه مراد « ما كتب على العباد » است و اگر هم قرآن باشد چون قرآن كريم دستور داده هر چه پيامبر فرموده اخذ كنيد بنابراين مخالفت با قول معصوم عليهم السلام به مخالفت با كتاب بر مىگردد .\r\n\r\n4 - صحيحه منصور بن حازم :\r\nقال سألت ابا عبد الله عليه السلام عن امرأة حلفت لزوجها\r\n\r\n\r\n","description":"","footnote":"\r\n( 1 ) - همان ، ص 355 . ( ابواب المهور ، باب 39 ، حديث 1 ) .\r\n","page_name":" 7306 ","page_number":162},
  {"content":"\r\n\r\nبالعتاق و الهدى ان هو مات ان لا تتزوج بعده ابداً ثم بدا لها ان تتزوج قال : تبيع مملوكتها ؛ انى اخاف عليها السلطان و ليس عليها فى الحق شىء فان شاءت ان تهدى هدياً فعلت . « 1 »\r\nاين روايت به دو دليل بر عدم نفوذ شرط ترك تزوج دلالت نمىكند اول اينكه روايت حلف را ابطال كرده است ، ولى روايت دلالت ندارد كه شرط ترك تزوج بدون حلف به طلاق و عتاق نيز باطل است . دوم : مورد روايت ترك تزوج الى الابد است ممكن است كسى قائل به تفصيل شود و بگويد كه اگر به طور موقت و مادامىكه اين زوجه اول را دارد ترك تزوج كند ، نذر منعقد مىشود اما در صورت الى الابد ، منعقد نمىشود و شرع آن را ابطال مىكند اگر اين ابطال شود دليل نمىشود كه مطلق تزوج باطل باشد .\r\nاينجا مراد از « تبيع مملوكها » اين است كه غلام يا بنده خود را بفروشد ، چون تعهد كرده كه الى الابد بعد از مرگ شوهر خود ازدواج نكند . و در اين صورت با وجود غلام خوف غلبه شيطان و ارتكاب عمل منافى عفت با غلام وجود دارد ، حضرت مىفرمايند كه زودتر غلام را بفروشد .\r\nدر نسخه ديگرى « انى اخاف عليها السلطان » است . البته شايد نسخه صحيح‌تر همان « شيطان » باشد ولى اگر سلطان صحيح باشد گويا مىخواهد بگويد كه اگر بفروشد از ملك او خارج شده و از او دور مىشود و نمىتوانند او را تحت تعقيب قرار دهند .\r\nبه هر حال اين روايت دلالت مىكند كه زن بعداً مىتواند ازدواج كند و حلف او نيز لغو است و اگر خواست مىتواند هدى قربانى كند ولى ملزم به آن نيست .\r\n\r\n5 - صحيحه محمد بن مسلم\r\nعن احدهما عليهم السلام فى الرجل يقول لعبده اعتقك على ان ازوجك ابنتى فان تزوجت عليها او تسريت عليها فعليك مائة دينار فاعتقه على ذلك و زوجه فتسرى او تزوج قال لمولاه عليه شرطه الاول . « 2 »\r\n\r\n\r\n","description":"","footnote":"\r\n( 1 ) - جامع الاحاديث ، ابواب الأيمان ، باب 35 ، حديث 1 .\r\n( 2 ) - جامع الاحاديث ، ابواب العتق ، باب 8 ، حديث 2 .\r\n","page_name":" 7307 ","page_number":163},
  {"content":"\r\n\r\n\r\n6 - صحيحه اسحاق بن عمار\r\nو غيره عن ابى عبد الله عليه السلام قال سألته عن الرجل يعتق مملوكه و يزوجه ابنته و يشترط عليه ان هو اغارها ان يرده فى الرق قال له شرطه . « 1 »\r\n\r\n7 - در ضمن روايت دعائم\r\nعن ابى جعفر عليه السلام و ان شرط عليه ان تزوج غيرها حرة او مملوكة لغيره ليخرج ولده من ملكه فعليه كذا و كذا من المال فالشرط لازم . « 2 »\r\n\r\n8 - صحيحه عبد الرحمن بن ابى عبد الله :\r\nسأل ابا عبد الله عليه السلام عبد الرحمن بن ابى عبد الله عن الرجل قال لغلامه اعتقك على عن ازوجك جاريتى هذه فان نكحت عليها او تسريت فعليك مائة دينار فأعتقه على ذلك فنكح او تسرى أ عليه مائة دينار و يجوز شرطه قال يجوز عليه شرطه . « 3 »\r\nعنوانى كه در وسائل باب 37 براى روايت‌هاى 5 و 6 و 7 و 8 آورده و در جواهر نيز همينطور استفاده مىشود و ظاهراً از جامع الاحاديث نيز همين طور استفاده مىشود ، اين است كه « شرط ان لا يتزوج عليها و لا يتسرى فعليه مائة دينار » .\r\nاگر روايات مطابق با اين عنوان باشد به مسأله جارى مرتبط مىشود و حكم اين است كه شرط تزوج نافذ است ولى ظاهراً اين طور نيست و از روايت استفاده نمىشود كه دو شرط را متعرض است ، يكى اين كه زن نگيرد و ديگرى اين كه اگر خلاف شرط عمل كرد صد دينار بدهكار باشد . اين روايت نمىخواهد بگويد كه زن نگيرد بلكه مىگويد اگر زن گرفت صد دينار بدهكار باشد . نظير آنچه در قولنامه‌ها رايج است كه هر يك از طرفين در صورت فسخ فلان مبلغ بپردازد . چنين پرداختى خلاف شرط و شرع نيست . در اين موارد شرط نمىشود كه عقد را به هم نزنند تا اگر به هم بزنند مرتكب خلاف شرط و شرع شده باشند بلكه فقط شرط مىشود كه در صورت فسخ و به هم زدن عقد مبلغى پرداخت شود .\r\nلذا اين روايات كه تحت اين عنوان وارد شده به مسأله جارى مرتبط نيست .\r\n\r\n\r\n","description":"","footnote":"\r\n( 1 ) - همان ، حديث 3 . اغارها كنايه از تزويج ديگر و هوو آوردن و به غيرت لطمه وارد كردن است . البته استرقاق بعد از حريت طبق قواعد عامه درست نيست ولى حكم عقلى نيست و قابل تخصيص است .\r\n( 2 ) - همان ، حديث 4 .\r\n( 3 ) - همان ، حديث 1 .\r\n","page_name":" 7308 ","page_number":164},
  {"content":"\r\n\r\n\r\nروايتى كه دلالت بر جواز شرط عدم تزوج دارد :\r\n\r\nخبر منصور بن بزرج :\r\nقلت لأبي الحسن موسى عليه السلام و انا قائم : جعلنى الله فداك ان شريكاً لى كانت تحته امراة فطلقها فبانت منه فأراد مراجعتها و قالت المرأة : لا و الله لا اتزوجك ابداً حتى تجعل الله لى عليك الا تطلقنى و لا تزوج علىّ ، قال و فعل ؟ قلت : نعم قد فعل جعلنى الله فداك قال : بئس ما صنع و ما كان يدريه ما وقع فى قلبه فى جوف الليل او النهار ثم قال له : اما الان فقل له فليتم للمرأة شرطها فانّ رسول الله صلى الله عليه و آله قال « المسلمون عند شروطهم » « 1 »\r\nنقل ديگرى نيز از همين روايت منصور بن بزرج وجود دارد كه همان روايت قبلى است و اينكه خبر آخر تعبير شده درست نيست :\r\nمنصور بن بزرج عن عبد صالح عليه السلام قال : قلت له : ان رجلًا من مواليك تزوج امرأة ثم طلقها فبانت منه فأراد ان يراجعها فأبت عليه الا ان يجعل لله عليه ان لا يطلقها و لا يتزوج عليها فأعطاها ذلك ، ثم بدا له فى التزويج بعد ذلك ، فكيف يصنع ؟ قال :\r\nبئس ما صنع و ما كان يدريه ما يقع فى قلبه بالليل و النهار ، قل له فليف للمرأة بشرطها فان رسول الله صلى الله عليه و آله قال : المؤمنون عند شروطهم . « 2 »\r\nپيرامون روايت منصور بن بزرج به چند نكته اشاره مىكنيم :\r\n1 - بزرج معرب كلمه « بزرگ » است و لقب منصور ، بزرج است . حالا يا « من » زيادى است و سهوى شده است يا اين كه بزرج هم لقب پدر و هم لقب پسر بوده .\r\nدر كتاب رجال لقب منصور را بزرج گفته‌اند اما در مورد پدر او يونس ، به چنين لقبى برخورد نكرديم ولى اين خيلى شايع است كه لقب پدر به پسر داده مىشود و ممكن هم هست كه لقب بزرج براى هر دو باشد .\r\n2 - در مورد اين جمله حضرت كه فرمودند « بئس ما صنع » اين توضيح لازم است : خيلى مشتهر است كه در عين حالى كه بايد متعلق نذر راجح باشد ولى نفس\r\n\r\n\r\n","description":"","footnote":"\r\n( 1 ) - جامع الاحاديث ، ابواب المهور ، باب 38 ، حديث 4 .\r\n( 2 ) - همان ، حديث 3 .\r\n","page_name":" 7309 ","page_number":165},
  {"content":"\r\n\r\nنذر كردن مرجوح است .\r\nيك وقت صحبت بود كه ائمه طاهرين كه نذر مىكردند ، چرا اين امر مكروه را به جا مىآوردند ؟ ديدم كه مرحوم آقاى بروجردى در مسأله ديگرى مطلبى در حاشيه دارد كه آن مطلب پاسخ اين اشكال مىباشد . ايشان بر خلاف آنچه مشتهر است مىفرمايند كه نذر ، مكروه بالذات نيست . نهىهايى كه ائمه اطهار كرده‌اند ارشاد است به اينكه اين تقيدها ممكن است موجب پشيمانى و تبعاتى شود اما اين پشيمانى و اين تبعات در مورد ائمه طاهرين كه به مصالح آگاهند ، وجود ندارد و در مورد آنها مكروه نيست و در مورد كسى كه از طريق معصوم يقين پيدا كرده كه دچار اين تبعات نمىشود مكروه نمىباشد .\r\n3 - در ذيل روايت به فرمايش رسول اكرم صلى الله عليه و آله : « المسلمون عند شروطهم » استدلال شده است . اين نشان مىدهد كه حضرت مىخواهند با تمسك به اين فرمايش ضابطه‌اى ذكر كنند و نمىخواهند يك امر تعبدى محض را بيان كنند . لذا ما نمىتوانيم بر طبق اين روايت موارد نفوذ شرط را منحصر در نذر نماييم . اين تعليل يك نوع تعميمى را مىرساند كه عموم شروط را شامل مىشود و آنها را نافذ مىداند .\r\n4 - اينكه مىگويند متعلق نذر بايد راجح باشد مراد رجحان در ظرف عمل است . لذا اگر فعلى بالذات رجحان نداشت ولى خود نذر كردن موجب شود كه اين فعل در ظرف عمل داراى رجحان شود ادله وجوب وفاى به نذر اين موارد را نيز شامل مىشود .\r\nحتى به نظر ما اگر خود أوفوا بالنذور هم رجحان بياورد آن هم اشكال ندارد و در آنجا هم دور نيست . منتها چون طول مىكشد آن را بحث نمىكنيم ولى فعلًا اگر خود صيغه نذر با قطع نظر از وجوب وفا رجحان بياورد شبهه دور وجود ندارد .\r\n\r\n","description":"","footnote":"","page_name":" 7310 ","page_number":166},
  {"content":"\r\n\r\n\r\nرواياتى كه بر عدم جواز شرط عدم تزوج دلالت دارند\r\n\r\n1 - صحيحه عبد الله بن سنان :\r\nعن ابى عبد الله عليه السلام قال : « فى رجل قال : امرأته طالق و مماليكه احرار ان شربت حراماً او حلالًا من الطلا ابداً » فقال : اما الحرام فلا يقربه ابداً ان حلف و ان لم يحلف و اما الطلا فليس له ان يحرم ما احل الله قال الله عزّ و جلّ   « يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ »   فلا يجوز يمين فى تحريم حلال و لا فى تحليل حرام و لا فى قطيعة رحم » « 1 »\r\nهمين روايت را عياشى نيز نقل كرده كه به عنوان روايت دوم نقل شده ولى اينها يك روايت هستند . نقل عياشى چنين است :\r\nعن عبد الله بن سنان قال سألته عن رجل قال لامرأته طالق او مماليكه احراراً ان شربت حراماً و لا حلالًا فقال اما الحرام فلا يقربه حلف او لم يحلف و اما الحلال فلا يتركه فانه ليس له ان يحرم ما احل لان الله يقول يا أيها الذين آمنوا لا تحرموا طيبات ما احل الله لكم فليس عليه شىء فى يمينه من الحلال . « 2 »\r\nدر اين روايت هم كه به آيه استدلال شده نمىگويد كه اين يمين ذاتاً باطل است . بلكه مىگويد اين با آيه تحليل منافات دارد و به خاطر تنافى با آيه شريفه حكم به ابطال آن كرده است .\r\n\r\n2 - روايت حميرى :\r\nمما خرج عن صاحب الزمان صلوات الله عليه من جواب السائل الفقهيه ما سأله عنها محمد بن عبد الله الحميرى فيما كتب اليه الى ان قال : و عن الرجل ممن يقول بالحق و يرى المتعه و يقول بالرجعه « 3 » الا ان له اهلًا موافقة له فى جميع اموره و قد عاهدها ان لا يتزوج عليها و لا يتمتع و لا تتحرك نفسه ايضاً بذلك محبةً لاهله و ميلًا اليها و صيانة لها و لنفسه لا تحريم المتعه بل يدين الله بها فهل عليه فى ترك ذلك مأثم املا ، الجواب : يستحب له ان يطيع الله تعالى بالمتعه ليزول عنه الحلف فى المعصيه و لو مرة\r\n\r\n\r\n","description":"","footnote":"\r\n( 1 ) - جامع الاحاديث ، ابواب الطلاق ، باب 7 ، حديث 1 .\r\n( 2 ) - همان ، حديث 2 .\r\n( 3 ) - سأله رجعت را سنىها منكرند و اماميه قائل هستند مرحوم شيخ و حدود ششصد ، هفتصد روايت راجع به اين مسأله آورد .\r\n","page_name":" 7311 ","page_number":167},
  {"content":"\r\n\r\nواحدة . « 1 »\r\nاين سؤال در ضمن نامه‌اى است كه قمىها به حضرت ولى عصر ( عج ) نوشته‌اند در غيبت شيخ هست و در احتجاج هم روايت دارد و ظاهراً اين نامه‌ها معتبر است .\r\nاز اين روايت راجع به خصوص متعه معلوم مىشود كه اباحه متعه اباحه « لاعن اقتضاء » نيست كه با شرط جلوى آن گرفته شود . شرط حتى اگر ابدى نباشد و مقيد به حيات همسر باشد نيز نافذ نيست . از اين بيان مىفهميم كه متعه بايد مباح و آزاد باشد و اگر بخواهد با انشاء سلب آزادى كند خلاف شرع است و چنين تعهدى نافذ نيست . اما راجع به غير متعه چه حكمى دارد ؟ اين را سائل سؤال نكرده و پاسخى نيز راجع به آن داده نشده لذا نسبت به غير متعه روايت ساكت است .\r\n\r\n3 - روايت محمد بن قيس :\r\nعن ابى جعفر عليه السلام فى رجل تزوج امرأةً و شرط لها ان هو تزوج عليها امرأة او هجرها او اتخذ عليها سريةً فهى طالق فقضى فى ذلك ان شرط الله قبل شرطكم فان شاء لها وفى بالشرط و ان شاء امسكها و اتخذ عليها و نكح عليها » . « 2 »\r\nدر اينجا هم ابتداءً ممكن است مانند صحيحه حلبى كه در آن حكم به ابطال شده بگوييم كه شرط نتيجه است و قرار گذاشته كه ازدواج منشأ طلاق شود و اين بر خلاف صيغه و شرايط طلاق و باطل است ولى به قرينه ذيل بايد از اين تصور ابتدايى رفع يد شود . چون حضرت مىفرمايند كه « فان شاء وفى لها بالشرط » اگر شرط فقط اين باشد كه او آزاد باشد ديگر وفاى به شرط به دست او نيست ، بنابراين معلوم مىشود كه شرط فعل است و تركى را تعهد كرده و حضرت مىفرمايند كه الزام ندارد كه به اين عمل كند .\r\nپس در اين كه گفته كه زوجه طالق باشد دو احتمال هست ؛ يكى اين است كه با اسباب طلاق رها باشد و من او را طلاق دهم و دوم اين است كه اين كنايه از زجر\r\n\r\n\r\n","description":"","footnote":"\r\n( 1 ) - جامع الاحاديث ، ابواب المهور ، باب 38 ، حديث 5 .\r\n( 2 ) - جامع الاحاديث ، ابواب المهور ، باب 39 ، حديث 2 .\r\n","page_name":" 7312 ","page_number":168},
  {"content":"\r\n\r\nباشد كه زن ديگرى نگيرد و اين گويا مؤاخذه است كه اگر زن ديگرى بگيرد زوجه اول از حباله نكاح خارج باشد .\r\nحضرت مىفرمايند كه چنين شرطى نافذ نيست و در ازدواج مجدد و طلاق دادن يا ندادن آزاد است . ظهور روايت در اين مطلب قابل انكار نيست و اين روايت ممكن است كه با روايت منصور بن بزرج معارض باشد . به نظر ما موضوع اين روايت حلف به طلاق است و ظهور در آن دارد ، لذا تعارضى با روايت منصور بن بزرج ندارد .\r\n\r\n4 - تفسير العياشى عن ابن مسلم\r\nعن ابى جعفر عليه السلام قال قضى امير المؤمنين عليه السلام فى امرأةٍ تزوجها رجل و شرط عليها و على اهلها ان تزوج عليها امرأة او هجرها او اتى عليها سريه فانها طالق فقال شرط الله قبل شرطكم ان شاء وفى بشرطه و ان شاء امسك امرأته و نكح عليها و تسرى عليها و هجرها ان اتت سبيل ذلك . قال الله فى كتابه  فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ  و احل لكم ما ملكت ايمانكم و قال  وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا إِنَّ اللَّهَ كانَ عَلِيًّا كَبِيراً .  « 1 »\r\nدر « احل الله لكم ما ملكت ايمانكم » خود آيه را ذكر نكرده و اشاره به آيه‌اى است كه در ضمن آن  « أَوْ ما مَلَكَتْ أَيْمانُكُمْ »  هست و نخواسته خود آيه را به خاطر طولانى بودن ذكر كند و آن را نقل به معنا كرده است . اگر كلمه « قال » نبود و « و أحل » بود نقل به معنا عيب نداشت اما با « قال » نقل به معنا سليس نيست . خلاصه چنين اشكالى در نقل آيه وجود دارد .\r\nنكته مهم در اين روايت اين است كه از جهت حلف به طلاق و حلف به عتاق آن را ابطال نكرده . از استدلالى كه به آيات شريفه تحليل نكاح و تحليل تعدد و تحليل هجر شده است استفاده مىشود كه خود ادله تحليل چنين شرطى را باطل\r\n\r\n\r\n","description":"","footnote":"\r\n( 1 ) - همان ، حديث 3 .\r\n","page_name":" 7313 ","page_number":169},
  {"content":"\r\n\r\nمىكند و از آن استفاده مىشود كه افراد حق ندارند با شرط جلوى تعدد تزوج را بگيرند و حتى اگر شرط آن دائمى نبود بازهم نافذ نيست .\r\nمرحوم شيخ در مورد اين روايت به مشكل افتاده است . ايشان چندان به اسناد مقيد نيست ولى چون اين روايت سند درستى ندارد و مرسله است مىتوانيم اين روايت را كنار بگذاريم . اين روايت به علت ضعف سند نمىتواند با ادله ديگر معارضه نمايد .\r\n\r\n5 - موثقه زراره :\r\nقال ان ضريساً كانت تحته ابنة حمران « 1 » فجعل لها ان لا يتزوج عليها و ان لا يتسرى ابداً فى حياتها و لا بعد موتها على ان جعلت له هى ان لا تتزوج بعده و جعلا عليها من الحج و الهدى و النذور و كل ما يملكانه فى المساكين و كل مملوك لهما حر ان لم يف كل واحد منهما لصاحبه . ثم انه اتى ابا عبد الله عليه السلام و ذكر له ذلك فقال : ان لأبيها حمران حقاً و لا يحملنا ذلك على ان لا نقول الحق : اذهب فتزوج و تسر فان ذلك ليس بشىء و ليس عليك شىء و لا عليها و ليس ذلك الذي صنعتما بشىء فتسرى و ولد له بعد ذلك اولاد . « 2 »\r\nمرحوم صاحب جواهر در ذيل اين روايت تعبيرى دارد كه به نظر مىرسد كه تمام نباشد . ايشان گويا از اين « جعل » نذر فهميده و مىفرمايد از عدم انعقاد نذر كشف مىكنيم كه چنين شرطى نامشروع است .\r\nدر اين كلام مرحوم صاحب جواهر دو اشكال هست : يكى اينكه در روايت تعبير « لله عليه » ندارد تا صيغه نذر باشد .\r\nدوم اين كه ملازمه‌اى بين بطلان نذر و بطلان شرط نيست . در نفوذ شرط جواز كافى است ولى در نفوذ نذر بايد رجحان باشد لذا بطلان نذر دليل بر بطلان شرط نيست .\r\nالبته اين مسأله ثبوتاً اشكالى ندارد . يعنى ممكن است در يك جايى نذر صحيح\r\n\r\n\r\n","description":"","footnote":"\r\n( 1 ) - حمران برادرزاده است .\r\n( 2 ) - جامع الاحاديث ، ج 26 ، ص 351 . ( ابواب المهور ، باب 38 ، حديث 2 ) .\r\n","page_name":" 7314 ","page_number":170},
  {"content":"\r\n\r\nولى شرط باطل باشد . مانند احرام قبل از ميقات و صوم در سفر كه لو لا النذر مرجوح است ولى نذر رجحان مىآورد . به عبارت ديگر ممكن است چون شرط غير مشروع است نافذ نباشد ولى خود نذر مشروع باشد و رجحان بياورد و بعد به تبع آن وجوب وفا بياورد و مشكل دور نيز در جاى خودش حل شده است .\r\nمرحوم شيخ يكى از جمع‌هايى كه بين روايات ذكر كرده همين است . يعنى اگر نذر كرده كه زن نگيرد نذر منعقد است ولى اگر شرط كرد منعقد نيست .\r\nشايد مرحوم صاحب جواهر هم كه بين بطلان نذر و بطلان شرط ملازمه‌اى مىديده اين مطلب را بالاولويه مىخواسته اثبات كند . بعضى اين را گفته‌اند كه شرط باطل و نذر صحيح است كه مرحوم شيخ هم به اين قائل شده ولى عكس آن را كسى نگفته است بنابراين اگر نذر را باطل بدانيم بالاولويه شرط هم باطل است .\r\nولى بايد توجه داشت چنين ملازمه‌اى بين بطلان نذر و بطلان شرط ذاتاً وجود ندارد . شايد در مقام جمع بين روايات يا دليل خاصى كه در مسأله باشد كسى قائل شود كه نذر صحيح ، ولى شرط باطل است ولى فى حد نفسه با بطلان نذر نمىتوان بر بطلان شرط استدلال كرد .\r\n\r\nجمع بين روايات :\r\nمرحوم شيخ 2 وجه براى جمع بين روايات ذكر كرده است : اول : شرط ترك تزويج غير مشروع است و نذر ترك تزويج صحيح است . مورد روايت منصور بن بزرج نذر است و ممكن است در خصوص نذر صحيح باشد نظير صوم در سفر كه بدون نذر باطل است ولى با نذر صحيح است و در اصل بحث شده كه اشكالى ندارد كه خود نذر رجحان بياورد .\r\nاشكالى كه در اين وجه به نظر مىرسد اين است كه در ذيل روايت منصور بن بزرج حضرت به « المسلمون عند شروطهم » استدلال مىكنند . در استدلال بايد به يك مطلب ارتكازى استدلال شود . اين مرتكز اذهان نيست كه نفس صيغه نذر\r\n\r\n","description":"","footnote":"","page_name":" 7315 ","page_number":171},
  {"content":"\r\n\r\nرجحان مىآورد اين تصوير در حوزه‌هاى علميه هم مشكل است .\r\nبه علاوه روايت مىفرمايد چون مصداقى از مصاديق شرط است بايد به آن عمل كند نه به خاطر خصوصيتى كه در اين نذر وجود دارد . پس اين راه جمع درست نيست .\r\nمرحوم شيخ طوسى در جمع ديگرى روايت منصور بن بزرج را حمل بر تقيه كرده است ، چون جماعتى از عامه حكم به صحت كرده‌اند . ولى حمل اين روايت به تقيه هم مشكل است چون درست است كه قدماى عامه و برخى از متأخرين از آنها مانند احمد بن حنبل و اسحاق بن راهويه قائل به صحت اين نذرها و شرطها بوده‌اند ولى معاصرين امام صادق عليه السلام و امام باقر عليه السلام و حضرت موسى بن جعفر عليه السلام يعنى مالك و ابو حنيفه و شافعى قائل به بطلان بوده‌اند و رواياتى كه دال بر بطلان است مطابق با عامه و مناسب با تقيه است . چون اين امامان معصوم در مدينه بودند و محل صدور روايات آنجا بوده و غالب رواتى كه از اين معصومين سؤال مىكردند كوفى و عراقى بودند كه مرجع تقليد آنها ابو حنيفه بوده است پس وجهى براى حمل روايت منصور بر تقيه نيست .\r\n\r\nنظر مختار استاد مد ظله :\r\nمطابق تناسبات حكم و موضوع از روايات عموماً اين فهميده مىشود كه آن كه مخالف مشروع است و با ادله حليت منافات دارد و نافذ نيست منع حليت و شرط سلب آزادى الى الابد است چون موجب مشاكل بسيارى است اما سلب آزادى موقت و مادامى اشكالى ندارد و نافذ است و با ادله حليت منافات ندارد . مورد روايت موثقه زراره كه حكم به بطلان كرده سلب آزادى الى الابد است . بنابراين ترك تزوج مادامى اشكال ندارد اما ترك تزوج تا آخر عمر نافذ نيست .\r\n« * و السلام * »\r\n\r\n","description":"","footnote":"","page_name":" 7316 ","page_number":172},
  {"content":"\r\n\r\n\r\n27 / 1 / 1384 شنبه درس شمارهء ( 894 - 890 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nشرط عدم دخول در عقد\r\nمسأله اين است كه اگر زن هنگام عقد شرط عدم دخول كند ، آيا مرد بايد متابعت كند يا نه ؟\r\nبر حسب روايات اين شرط نافذ است و مرد ملزم به رعايت آن مىباشد . البته معناى نافذ بودن اين نيست كه اگر دخول كرد زنا كرده باشد ، بلكه فقط خلاف شرع كرده مثل مباشرت در حال احرام كه حكم زنا ندارد و حد بر آن جارى نمىشود . در مقابل برخى مخالفت كرده و اصلًا اين شرط را نافذ ندانسته‌اند . و نيز بعضى بين عقد متعه و دائم تفصيل داده‌اند و مىگويند اين شرط در متعه جايز است و در دائم جايز نيست . دليل آنها اين است كه يك روايت در اين باره در خصوص متعه آمده است و نيز مدعىاند در روايت ديگرى كه اسم متعه نيامده بعيد نيست مراد متعه باشد .\r\n\r\n[ روايت عمار بن مروان 
  ]\r\nمرحوم صاحب جواهر مىفرمايد « الذي هو مورد النصوص التى منها خبر عمار بن مروان عن الصادق عليه السلام فى رجل جاء الى امرأة فسألها ان تزوجه نفسها متعة فقالت ازوجك نفسى » ايشان كلمه متعه را ذكر كرده است .\r\n\r\nبررسى متن روايت\r\nدر اين مورد دو روايت وارد شده يكى روايت سماعة بن مهران و ديگرى روايت عمار بن مروان است . صاحب جواهر بين اين دو فرق گذاشته . در روايت عمار كلمه متعه را نقل كرده ولى در روايت سماعه نقل نكرده ، در حالى كه اين كلمه در هيچ كدام از روايات و در هيچ كتاب حديثى نيامده است . نسخ متعدد كافى را كه مقابله كردم متعه ندارد ، در نسخ معتبر تهذيب هم وجود ندارد . در وافى\r\n\r\n","description":"","footnote":"","page_name":" 7317 ","page_number":173},
  {"content":"\r\n\r\nكه خود مرحوم صاحب وافى با نسخ مقابله مىكند وجود ندارد . در وسائل نيست ، در ترتيب التهذيب مرحوم بحرانى نيست . شيخ مفيد هم با اينكه روايت را در رسالة المتعة خود ذكر مىكند كلمه متعه ندارد . روايت اين است :\r\nسماعة بن مهران عن ابى عبد الله عليه السلام : قال قلت له رجل جاء الى امرأة فسألها أن تزوج نفسها فقال ازوجك نفسى على ان تلتمس منى ما شئت من نظر او التماس و تنال منى ما ينال الرجل من اهله الا انك لا تدخل فرجك فى فرجى و تتلذ بما شئت فانى اخاف الفضيحة قال ليس له منها الا ما اشترط » « 1 » . كلمه « منها » در يك جاى تهذيب هست و در جاى ديگر آن نيست ، در كافى هم نيست .\r\nايشان و بعضى استظهار كرده‌اند كه جمله « انى اخاف الفضيحة » راجع به متعه است . بعضى هم فقط احتمال داده‌اند . البته اين جمله در نقل مستدرك از رسالة المهر نيست ، ولى در تهذيب هست . در روايت عمار نيز اين جمله وجود ندارد .\r\nپس نمىتواند قرينه‌اى براى متعه باشد . و استفاده متعه از اين جمله مشكل است ، چون تزويج به تزويج دائم اطلاق مىشود و حتى يك مورد هم سراغ نداريم كه تزويج على وجه الاطلاق به خصوص متعه حمل شده باشد . به علاوه فضيحت منحصر به مسأله انقطاع نيست . عدم تناسب شأن خانوادگى نيز موجب فضيحت و سرشكستگى است و اگر بكارت زائل شود فضاحت به وجود مىآيد . همچنين گاهى دختر عقد كرده و به خانه شوهر نرفته ، ممكن است راضى به مباشرت نباشد و آن را مايه فضاحت بداند . و به نظر ما ظاهر يا قدر مسلم از روايت همان تزويج دائم است .\r\nبعضى گفته‌اند رواياتى كه حق جماع براى زوجه را باطل مىداند با اين روايت معارض است ، ولى چنين نيست ، زيرا آن روايات مىگويند اگر اختيار مباشرت به\r\n\r\n\r\n","description":"","footnote":"\r\n( 1 ) - تهذيب الاحكام ، ج 7 ، ص 270 ، باب تفصيل احكام النكاح ، ج 85 ( حديث 1860 ) و نيز همان ، ج 7 ، ص 369 ، ج 59 ( حديث 1495 ) / كافى ، ج 5 ، ص 467 ، ح 9 ، باب النوادر / وسايل الشيعة ، باب 36 از ابواب المتعه ، ج 1 و همان ، ج 15 ، باب 36 از ابواب المهور ، ح 1 .\r\n","page_name":" 7318 ","page_number":174},
  {"content":"\r\n\r\nدست زوجه باشد به صورتى كه اگر امر به مباشرت كند لازم الاجرا باشد باطل است نه اينكه مرد بدون توافق با زن جماع نكند تا اينكه با روايت بحث متعارض باشد . بنابراين دلالت روايت بر مطلب تمام است و روايتى هم كه صريح در متعه باشد نداريم .\r\nقبل از جواهر چهار نفر قيد متعه را در روايت ذكر كرده‌اند : رياض ، كشف اللثام ، كفايه سبزوارى و نهاية المرام و ظاهراً ابتدا در نهاية المرام آمده و ديگران به يكديگر اعتماد كرده‌اند و براى نقل نهاية المرام دو احتمال هست . يكى اينكه بر اساس مرتكزات ذهنى چنين نوشته ، چون ايشان استظهار مىكند كه حتى روايت سماعه كه چنين كلمه‌اى ندارد مربوط به متعه باشد ، احتمالًا موقعى كه روايت عمار بن مروان را مىنوشتند سبق ذهن به متعه شده و همان به قلم آمده . مرحوم شيخ طوسى در تهذيب عنوان را متعه قرار داده و روايت عمار را به عنوان شاهد ذكر كرده است . شايد ايشان مىخواسته روايت را از تهذيب بردارد كه كلمه متعه به ذهن ايشان خطور كرده و به قلم آمده و شايد هم به ذهن ايشان آمده كه كلمه متعه سقط شده و تصحيحاً آن را اضافه كرده‌اند .\r\nاحتمال ديگر اينكه محشين تهذيب از باب تصحيح و يا از باب تفسير اين كلمه را ذكر كرده باشند و بعد در نسخه‌بردارى حاشيه داخل متن شده و مرحوم صاحب مدارك در نهاية المرام از نسخه‌اى كه متعه اضافه شده اين حديث را برداشته است . « 1 »\r\nبه هر حال كتب حديثى قطعاً كلمه متعه را ندارند و بسيارى از كتب هم اصلًا روايت عمار را ذكر نكرده‌اند چون اينجا بحث مهور است و اين روايت در متعه ذكر شده لذا فقط روايت سماعه را ذكر كرده‌اند . غير از اين چند كتاب قبلىها محور\r\n\r\n\r\n","description":"","footnote":"\r\n( 1 ) - از آنجا كه صاحب جواهر معمولًا به كتب حديثى مراجعه نمىكند و به سلف اعتماد مىكند ، احتمالًا به دليل ذكر در اين كتب ايشان هم قيد « متعةً » را ذكر كرده است .\r\n","page_name":" 7319 ","page_number":175},
  {"content":"\r\n\r\nبحث را روايت سماعه قرار داده‌اند و سراغ روايت عمار نرفته‌اند .\r\n\r\nبررسى سند روايت\r\nتهذيب روايت سماعه بن مهران را به طريق محمد بن على بن محبوب نقل مىكند و روايت عمار بن مروان را به طريق كافى نقل مىكند . اين دو روايت عين يكديگرند و هيچ اختلافى با هم ندارند . اين عدم اختلاف احتمال تصحيف و تحريف را براى ما تقويت مىكند . طريق روايتى كه تهذيب از سماعه نقل مىكند اين است : محمد بن على بن محبوب عن احمد بن محمد بن سنان عن محمد بن عمار عن سماعة بن مهران عن ابى عبد الله عليه السلام . اين سند ، سند غير متعارفى است .\r\nچون در كتب اربعه محمد بن سنان از محمد بن عمار روايت ندارد و محمد بن عمار نيز از سماعه بن مهران روايت ندارد . من احتمال مىدهم عمار بن مروان به محمد بن عمار تصحيف شده باشد و سند اين گونه باشد . محمد بن سنان عن عمار بن مروان عن سماعة بن مهران . اين طريق بسيار متعارف است . كتاب عمار بن مروان را محمد بن سنان نقل مىكند ، اين را هم مرحوم نجاشى و هم شيخ در فهرست نقل مىكنند و در اسانيد هم فراوان است . روايات محمد بن سنان عن عمار بن مروان عن سماعة بن مهران كثير است به خصوص عمار بن مروان عن سماعة بن مهران اكثر است زيرا عمار شاگرد سماعه بوده است . من احتمال مىدهم از كافى هم اين سماعة بن مهران افتاده باشد و سند اين طور باشد كه كافى به طريق خودش نقل مىكند . ابن ابى عمير عن عمار بن مروان عن سماعة بن مهران عن ابى عبد الله قال قلت له : كه راوى در اين روايت هم سماعة بن مهران باشد و الا اين كه دو راوى عين يكديگر تعبير كنند خيلى نادر است ، مگر در مواردى مثل صحيحه فضلاء است كه زراره و بريد و محمد بن مسلم يك حديث را دسته جمعى نقل مىكنند و عبارات مثل هم است . ولى اينكه سماعه و عمار كه در هيچ جا قدر مشتركى ندارند با يك عبارت قلت له بگويند خيلى مستبعد است .\r\n\r\n","description":"","footnote":"","page_name":" 7320 ","page_number":176},
  {"content":"\r\n\r\nحال اگر طريق كافى را همانطور كه آمده قبول كنيم ، روايت صحيح است و مشكل ندارد . و اگر آن طور كه ما مىگوييم باشد تا سماعه اشكالى نيست و خود سماعه واقفى ثقه است و بنابر نظر مشهور روايت موثقه است .\r\nولى به نظر ما عمار بن مروان در زمان وقف از سماعه روايت نكرده ، بلكه در زمان استقامت وى از او نقل حديث كرده كه در آن موقع واقفى نبوده و بنابر تقسيم‌بندى علامه به تبع استاد خود احمد بن طاووس اگر راوى عدل و امامى باشد روايت صحيح است و اگر بعداً در راوى انحرافى پيش آيد موجب نمىشود روايتى كه سابقاً از او نقل شده غير صحيح شود .\r\nاما چرا عمار بن مروان از سماعه در زمان وقف اخذ حديث نكرده ، به علت اينكه خود عمار سابقه وقف ندارد و بنابر تحقيق شيخ بهايى در مشرق الشمسين بين اماميه و واقفه بعد از رحلت حضرت موسى بن جعفر فاصله شديدى به وجود آمد تا حدى كه اماميه به واقفه ، ممطوره مىگفتند يعنى باران خورده ، منظورشان اين بوده كه سگ باران خورده هر چيزى را نجس مىكند . اينها هم خودشان فاسد بودند و هم ديگران را فاسد مىكردند . در اوايل وضعيت به گونه‌اى بود كه امامى از واقفى اخذ حديث نمىكرد . البته در قرنهاى بعد بعضى از اماميه از واقفيه مثل حميد بن نينوايى و حسن بن محمد بن سماعه اخذ حديث كرده‌اند . به نظر ما اماميه‌هايى كه از واقفيه اخذ حديث كردند در زمان استقامت بوده و البته اين نكته درباره كسانى صادق است كه سابقه واقفى بودن ندارند ، ولى اگر خودشان سابقه وقف داشته باشند ، نمىتوان اطمينان حاصل كرد كه روايت‌شان از واقفى ديگر در زمان وقف نبوده باشد . افرادى مثل بزنطى كه هر چند از اجلاء اماميه است و از على بن ابى حمزه بطائنى واقفى اخذ حديث كرده ، ولى چون واقفى بودند و بعد مستبصر شدند روايتشان از واقفى ديگر اطمينان‌آور نيست . شكست واقفيه دو عامل داشت . يكى عامل خصوصى يعنى ارشادات خود حضرت رضا عليه السلام كه\r\n\r\n","description":"","footnote":"","page_name":" 7321 ","page_number":177},
  {"content":"\r\n\r\nبعضى مانند بزنطى را برگرداندند و نسبت به او احترام ويژه‌اى داشتند و دوم عامل عمومى يعنى ولادت حضرت جواد عليه السلام . چون واقفيه مىگفتند اگر حضرت رضا عليه السلام امام آخر نيست بايد اولاد پسر داشته باشد . بنابراين فردى مانند عمار بن مروان كه سابقه وقف ندارد وقتى از سماعة بن مهران حديث نقل مىكند در زمان وقف او چنين كارى نكرده است . و اين كه مروى عنه بعد تفسير مذهب بدهد به آن نقل پيشين ضررى نمىزند .\r\nپس در بحث ما به هر حال روايت صحيحه وجود دارد . چه بگوييم يك روايت فقط هست و از سماعه است كه در زمان استقامتش از او نقل شده و چه سند كافى را جدا ملاحظه كنيم و آن را درست بدانيم ، يعنى عمار بن مروان از ابى عبد الله عليه السلام نقل كند ، روايت صحيحه خواهد بود . و به اين مسأله فتوا هم داده شده و شرط عدم دخول صحيح و نافذ خواهد بود .\r\n\r\nشرط بلد يا قسمتى از بلد\r\nمسأله اين است كه اگر زن هنگام عقد شرط كند در بلد و يا قسمتى از بلد خاصى زندگى كند و زوج هم قبول نمايد آيا بعد از عقد اين شرط لازم الاجرا است يا نه ؟\r\nعده‌اى از علماء اين شرط را نافذ مىدانند و عده ديگرى نافذ نمىدانند .\r\n\r\nكسانى كه اين شرط را نافذ مىدانند ادله‌اى دارند :\r\n\r\nاول : قواعد :\r\nمىگويند به مقتضاى قاعده « المؤمنون عند شروطهم » شرط فعل يا ترك امر جائز ، نافذ است و اينكه زوج همسرش را از بلد خارج نكند كار حرامى نيست بلكه جايز است ، در نتيجه اين شرط نافذ است :\r\n\r\nدوم : روايات .\r\nعلى بن اسماعيل الميثمى عن ابن ابى عمير و على بن حديد عن جميل بن دراج عن بعض اصحابنا عن احدهما عليهم السلام : فى الرجل يشترى الجارية فيشترط لاهلها ان\r\n\r\n","description":"","footnote":"","page_name":" 7322 ","page_number":178},
  {"content":"\r\n\r\nلا يبيع و لا يهب و لا يورث قال يفى بذلك اذا شرط لهم الا الميراث قال محمد « 1 » قلت لجميل فرجل تزوج امرأة و شرط لها المقام بها فى اهلها او بلد معلوم فقال قد روى اصحابنا عنهم عليهم السلام ان ذلك لها و انه لا يخرجها اذا شرط ذلك لها . « 2 » روشن است كه مراد از اصحابنا كسانى هستند كه اخذ معالم و معارف دينى از آنها صحيح است و هر چند اسم نبرده ولى سند اشكالى ندارد . اين روايت كه مىگويد « المقام بها فى اهلها » يعنى نزد پدر و مادرش زندگى كند ، شامل قطعه‌اى از بلد نيز مىشود . روايت ديگر در كافى و تهذيب است . محمد بن يحيى عن احمد و عبد الله ابن محمد بن عيسى عن ابن ابى عمير عن هشام بن سالم عن ابى العباس عن ابى عبد الله عليه السلام فى الرجل يتزوج امرأة و يشترط لها ان لا يخرجها من بلدها قال يفى لها بذلك او قال يلزمه ذلك . « 3 » تا ابى العباس اشكالى در سند نيست و مراد از ابى العباس هم فضل بن عبد الملك بقباق است و از مجموع آنچه در احوال او نقل شده مىتوان او را معتبر دانست .\r\nعده‌اى با اين نظر مخالفت كرده‌اند . يكى از آنها ابن ادريس است . ايشان چون حكم مسائل را از راههايى مانند قواعد و آيات قرآن استخراج مىكند و خبر واحد را حجت نمىداند ، طبيعى است كه مخالف باشد « 4 » .\r\nمبسوط و غنيه و خلاف هم مخالفت كرده‌اند و گفته‌اند كه زنى كه شوهر كرده بايد در اختيار شوهر باشد و سلب اختيار از شوهر خلاف مقتضاى عقد نكاح و خلاف قيمومت رجال بر نساء است كه در شرع ثابت است . لذا اين شرطها نافذ نيست .\r\n\r\n\r\n","description":"","footnote":"\r\n( 1 ) - مراد ابن ابى عمير است .\r\n( 2 ) - تهذيب الاحكام ، ج 7 ، ص 373 ، حديث 72 / وسايل الشيعة ، ج 15 ، ابواب المهور ، باب 40 ، ح 3 .\r\n( 3 ) - وسايل الشيعة ، ج 15 ، باب 40 از ابواب المهور ، ح 1 / تهذيب الاحكام ، ج 7 ، ح 69 / كافى ، ج 5 ، ص 402 ، ح 2 ، باب الشرط فى النكاح و ما يجوز فيه و ما لا يجوز .\r\n( 4 ) - البته مسلك ايشان در اينكه به خبر واحد از طريق قرائن عمل كند يك قدرى وسيع است ، به طورى كه در بسيارى از موارد غير از روايت كه غير از روايت ضعيفى مدركى ندارد فتوا مىدهد . ولى اعتبار رواياتى را كه بر خلاف قواعد است به سادگى نمىپذيرد .\r\n","page_name":" 7323 ","page_number":179},
  {"content":"\r\n\r\nصاحب جواهر به كلام اين عده دو اشكال مىكند اول اينكه شروط مخالف مقتضاى عقد موجب بطلان عقد نيز مىشود مانند بيع به شرط عدم ملكيت ، در اينجا هم بايد عقد باطل باشد در حالى كه اينها به بطلان عقد قائل نيستند . البته مىتوان جواب صاحب جواهر را اين گونه داد كه مخالف مقتضاى عقد و خلاف مشروع بودن در كلمات متأخرين حد و حدود مشخص پيدا كرده و به جاى هم استعمال نمىشوند . اما در ميان سابقين وسيع بوده و شامل خلاف عرف ، شرع و طبيعى انشاء ، مىشده چون همه اينها از مقتضيات و آثار شىء است . و در واقع صاحب جواهر بر اساس مبناى متأخرين اشكال كرده است .\r\nاشكال دوم صاحب جواهر اين است كه اين شرط مخالف مقتضاى عقد نيست بلكه مخالف اطلاق عقد است . آقايان گفته‌اند اگر شرط نبود زوجه بر اساس « الرجال قوامون على النساء » لازم بود با مرد موافقت كند و همين امر لازم مىخواهد به وسيله شرط غير لازم شود و معيار براى شرط مخالف كتاب و سنت هم همين است . صاحب جواهر جواب مىدهد اگر معيار در شرط مخالف كتاب و سنت اين باشد كه لو لا الشرط اگر حكمى بود بعد از شرط هم همان حكم باشد بايد بگوييم هيچ شرطى غير از شرطهاى واجب و ترك محرم نافذ نيست .\r\nمرحوم شيخ انصارى در بحث شروط مكاسب مىفرمايد : مراد روايت از شرطى كه محلل حرام است اين است كه شىء كه بدون شرط حرام است با شرط حلال نمىشود . بعد به مشكل مىافتد كه اگر مراد اين است پس شرط محرم حلال هم بايد همين باشد يعنى لو لا الشرط اگر چيزى حلال بود با شرط حرام نشود و تمام شرايط غير از شرط واجب و ترك حرام امورى است كه لو لا الشرط حلال بود و با شرط مخالفت آن حرام مىشود .\r\nبه نظر ما مراد از روايت اين است كه بعضى از چيزها اقتضاء حكم الزامى يا ترخيصى را دارد ولى اين اقتضاء با آمدن شرط از بين مىرود . يعنى اقتضاء آن\r\n\r\n","description":"","footnote":"","page_name":" 7324 ","page_number":180},
  {"content":"\r\n\r\nمحدود به وقت شرط است . در چنين مواردى مانعى ندارد كه با شرط يك حكم الزامى يا ترخيصى از بين برود مثل اينكه شارع براى رعايت حال زوج ، حقوقى را براى او قرار داده ولى خود زوج قرار مىگذارد كه آن حقوق را استيفا نكند ، در اين صورت بعد از شرط آن حقوق اقتضاء ندارند ، چون موضوع آن قبل از شرط بوده و بعد از شرط اصلًا موضوعى نداشته و اقتضاءً هم حكم نبوده ولى در بعضى از موارد حتى با آمدن شرط هم اقتضاء يك حكم از بين نمىرود ، مثل شرب خمر يا ترك واجب در اينجا شارع مىگويد شرط مثل عناوين ثانويه مانند ضرورت و حرج نيست كه بتواند مانع از حكم شود به اين شرط محلل حرام مىگويند كه از نظر شرع باطل است . در حرج و ضرورت هم اقتضاء باقى است ، ولى از باب كسر و انكسار و تزاحم فعليت پيدا نمىكند ولى شرط اين گونه نيست مرحوم شيخ در باب ترخيصات مىگويد طبعاً منعى در ذات آنها نيست و در اينكه حتى با شرط اباحه داشته باشد ظهور ندارد ، بنابراين مىشود عاملى پيدا شود و آن را تغيير دهد ، ولى در باب واجبات و محرمات مىگويد كه طبعاً در ذات آن لزوم و منع وجود دارد ، لذا شرط خلاف آن نافذ نيست .\r\nدر فرض مسأله اگر بحث فقط اين بود كه زوج ملتزم مىشود كه زوجه را نبرد ، اشكالى نداشت ولى اگر شوهر از زوجه بخواهد كه به سفر بيايد اطاعت واجب مىشود . حال اگر بخواهد به خاطر شرط از همين حكم الزامى تخلف كند و بر فرض مقتضاى ظواهر ادله اين باشد كه اين اقتضاء لزوم اطاعت از شوهر با وجود شرط هم ثابت است ، بازهم مىگوييم ممكن است دليل خاصى بگويد كه استثناءً اينجا اقتضاء ندارد ، حكم عقلى كه نيست تا استثناءپذير نباشد ، بلكه اين مقتضى يا با عمومات اثبات مىشود و يا با تناسبات حكم و موضوع . و اينها ظهوراتى هستند كه به وسيله نص صريح روايت صحيحه مىتوان از آن رفع يد كرد . ولى اگر به مقتضى بعد از شرط قطع حاصل شود ، چون اينكه شرط نتواند تأثير مقتضى را\r\n\r\n","description":"","footnote":"","page_name":" 7325 ","page_number":181},
  {"content":"\r\n\r\nخنثى كند از اطلاق و عموم فهميده مىشود ، مثلًا از الرجال قوامون على النساء مىفهميم كه حكم مطلق است و قبل و بعد از شرط را در بر مىگيرد .\r\nولى اين عمومات و اطلاقات ادله قابل تخصيص است . و اين مورد جزو مواردى است كه ادله تخصيص خورده و شرط مانع تأثير مقتضى شرط است .\r\nبنابراين حق اين است كه شرط بلد يا قسمت خاصى از بلد هيچ اشكالى ندارد .\r\nبحث دوم اين است كه اگر زوج بگويد در صورتى كه زوجه با من به بلاد ديگر بيايد مهرش مثلًا صد دينار و اگر نيايد پنجاه دينار روايت مىگويد اگر شوهر به بلاد اسلام برود ، اطاعت بر زن لازم است و اگر تخلف كند مهرش پنجاه دينار است و اگر به بلاد شرك برود لازم نيست زوجه به آنجا برود و مهرش هم صد دينار است .\r\nدر جواهر اين مسأله را از فروع مسأله اول دانستند ، يعنى در صورتى اين مسأله پيش مىآيد كه شرط بلد را صحيح بدانيم . از عبارت سرائر هم استظهار كرده‌اند كه ابن ادريس اين مسأله را از فروع مسأله اول مىداند ، زيرا اين گونه فرموده : شيخ طوسى و لو اين فرع را مطابق روايت فرموده ولى نظرش اين نيست به دليل اينكه در بحث شرط بلد ادعاى اجماع كرده كه شرط بلد باطل است و وقتى اصل مسأله از بين رفت فرع آن نيز از بين خواهد رفت . از كشف الرموز فاضل آبى استفاده مىشود كه مسأله دوم فرع مسأله اول نيست . زيرا مىگويد : ممكن است كه در مسأله دوم قائل به صحت شويم ، ولى در مسأله اول كه شرط بلد يا زن باشد قائل نشويم . و در نتيجه بگوييم آنچه مرحوم شيخ در خلاف ذكر كرده بر خلاف نهايه است . خود مرحوم فاضل آبى در مسأله دوم به طور بتى حكم به صحت مىكند ، ولى در مسأله اول به طور بتى نمىگويد هر چند تمايل به صحت دارد .\r\nشرايع در مسأله دوم مىفرمايد « فيه تردد » ، چنان كه در مسالك آمده است ترديد ايشان به اين جهت است كه از يك طرف روايتى داريم كه ذاتاً قابل استناد است و از طرف ديگر در اين روايت چند خلاف قاعده است كه بايد پىدرپى\r\n\r\n","description":"","footnote":"","page_name":" 7326 ","page_number":182},
  {"content":"\r\n\r\nقائل به استثناء شويم . در معتبر قائل است ممكن است روايتى صحيح باشد اما به جهاتى نتوان به آن عمل كرد و يا به تعبير مرحوم شيخ خبر واحد با قطع نظر از ادله انسداد بايد اطمينانى باشد تا مورد قبول قرار گيرد و خبرى كه بر خلاف قواعد باشد نمىتواند اطمينانى باشد .\r\nبررسى سند روايت\r\nاين روايت « 1 » هم در كافى سند دارد و هم در قرب الاسناد . سند كافى حسنه است و سند قرب الاسناد صحيحه . سند كافى از اين قرار است : عدة من اصحابنا عن سهل بن زياد و عن على بن ابراهيم عن أبيه جميعاً عن ابن محبوب عن على بن رئاب طبق نظر مشهور سهل بن زياد ضعف است و روايت ابراهيم بن هاشم حسنه و چون دو طريق در عرض هم قرار دارد ضعف سهل مضر نيست و روايت حكم به حسنه مىشود ، ولى به نظر ما هر دو طريق صحيح است . طريق قرب الاسناد همچنين است . احمد بن محمد و محمد بن الحسين جميعاً عن حسن بن محبوب عن على بن رئاب . مراد از احمد بن محمد ، ابن عيسى است و مراد از محمد بن الحسين هم ابن ابى الخطاب است كه هر كدام به تنهايى براى اعتبار روايت كافى است . اين طريق صحيح است مگر كسى در خود كتاب اشكال كند و بگويد در خود حميرى و صحت انتساب كتابش حرفى نيست ، ولى همه نسخه‌ها تصريح كردند كه اين نسخه‌اى كه در دست ما است نسخه مغلوطى بوده و براى اينكه از بين نرود همين را مقابله و استنساخ كرده‌اند و نسخه مغلوط هم قابل استناد نيست .\r\nولى به نظر ما درست است كه اين نسخه سقيم است ، ولى موارد آن مشخص است . در جاهايى كه سقط دارد يا سابقين جاى خالى گذاشته‌اند يا فهم روايت مشكل پيدا مىكند قابل استناد نيست ، اما در جاهايى كه صاف و روشن است و با\r\n\r\n\r\n","description":"","footnote":"\r\n( 1 ) - كافى ، ج 5 ، ص 404 ، باب الشرط فى النكاح و ما يجوز فيه و ما لا يجوز ، ح 9 / قرب الاسناد ، ص 303 ، ح 1191 ، ( مؤسسه آل البيت ) / وسائل الشيعة ، ج 15 ، باب 40 از ابواب المهور ، ح 2 .\r\n","page_name":" 7327 ","page_number":183},
  {"content":"\r\n\r\nروايات ديگر مخالف نيست قابل استناد است . به هر حال اين روايت صحيحه است .\r\nمتن روايت : عن على بن رئاب عن موسى بن جعفر قال سئل و انا حاضر عن رجل تزوج امرأة على مائة دينار على ان تخرج معه الى بلاده فان لم تخرج معه فان مهرها خمسون ديناراً ان ابتْ أن تخرج معه الى بلاده قال فقال ان اراد ان يخرج بها الى بلاد الشرك فلا شرط له عليها فى ذلك و لها مائة دينار التى اصدقها اياها و ان اراد ان يخرج بها الى بلاد المسلمين و دار الاسلام فله ما اشترط عليها و المسلمون عند شروطهم و ليس له ان يخرج بها الى بلاده حتى يؤدى اليها صداقها او ترضى منه من ذلك بما رضيت و هو جائز له .\r\nدر مسالك اشكالاتى به روايت كرده و از آنها پاسخ گفته . يكى اينكه در اينجا مهر مجهول است . بعد اين گونه پاسخ داده كه در اينجا قدر متيقنى وجود دارد و نسبت به مازاد جهل وجود دارد و اين مقدار جهل در مهر مضر نيست ، حتى در باب اجاره هم كه معاوضه است و شرايط آن از شرايط مهر سنگين‌تر است اين مقدار از جهالت مضر نيست ولى در باب مهر به طريق اولى ضررى نمىزند .\r\nولى اين پاسخ درست نيست ، چون جهالت در جايى كه تعيّن ثبوتى داشته باشد و چيزى كه تعيّن ثبوتى نداشته باشد نمىتواند مهر قرار بگيرد . در باب اجاره هم اگر كسى صحيح بداند از يكى از اين طرق تصحيح مىكند ، يعنى يا از قبيل جعاله مىداند كه لازم نيست جعل معينى قرار داده شود يا اينكه از قبيل وكالت در انتخاب يكى از دو صورت مورد اجاره است . تصوير ديگرى كه به نظر اشكال عقلى و عرفى ندارد گرچه آقايان حكم به صحت آن نمىكنند اين است كه بگوييم اجاره به اين صورت است كه عامل نسبت به اصل عمل ( مثلًا خياطة ) تعهد دارد ، ولى در انتخاب نوع عمل ( يك درز يا دو درز ) آزاد است و هر كدام را انتخاب كند همان ثبوتاً فى علم الله تعين پيدا مىكند . « 1 »\r\n\r\n\r\n","description":"","footnote":"\r\n( 1 ) - البته اين قرارداد در واقع تركيبى از اجاره و جعاله خواهد بود كه قسمتى از اقسام اجاره است و يا اين كه مىتواند صورت ديگرى باشد چون دليلى نداريم كه حتماً عقد بايد يكى از عناوين معروفه باشد و يا اجاره به همين شكل معروف باشد .\r\n","page_name":" 7328 ","page_number":184},
  {"content":"\r\n\r\nاشكال ديگرى كه مسالك گفته است كه شرط كرده اگر زوجه خارج شد صد دينار بپردازد ، ولى در روايت بر خلاف شرط مىگويد اگر خارج هم نشد ( در صورت بلاد شرك ) بايد صد دينار بپردازد .\r\nشهيد ثانى ، محقق كركى ، ابن فهد و فاضل مقداد پاسخ اين دو اشكال را داده‌اند و چنان كه در كشف الرموز آمده جواب اين است كه : مهر صد دينار است و « على ان تخرج معه » جنبه شرطى ندارد و منظور آن است كه اگر آمدى و به وظيفه خودت عمل كردى همان مهر كامل را استحقاق دارى و اگر نيامدى چون حق من ادا نشده از مهر تعيين شده فلان مقدار كسر مىكنم ، زيرا حق با مال قابل مبادله است و اگر بخواهد به بلاد كفر ببرد چون زوج چنين حقى ندارد ، شرط كسر كردن باطل و لغو است و زوجه مىتواند مهر كامل طلب نمايد . در واقع كاهش مهريه شرط شده نه خروج يا عدم خروج زن . با اين تصوير مسأله جهالت هم بر طرف مىشود .\r\nاشكال سوم در روايت آمده است كه مرد حق اخراج زن به بلاد اسلام را ندارد مگر مهر را بپردازد يا او را راضى كند .\r\nدر اين باره توجيهات مختلفى است . يكى اين كه مورد روايت را به جايى حمل كنيم كه اصلًا قرار شده كه مهر را قبل از اخراج زن بپردازد . توجيهات ديگر هم هست كه متكلفانه است مثلًا شهيد ثانى اين طور مىفرمايد : روايت نمىگويد ملزم است قبلًا بپردازد ، بلكه مىگويد ملزم است بپردازد و لو بعداً چون مطلب شبهه داشت و ممكن بود عده‌اى خيال كنند چون مهر ابهام دارد پس اگر اخراج هم بكند مهر زيادى بر عهده مرد نمىآيد . به نظر ما اين اشكال ثالث را اين گونه بايد جواب داد كه : بين فقهاء مرسوم است كه اگر در يك سرى از جملات به خصوص در روايات مفصل نتوانستيم به قسمتى ملتزم شويم نمىتوانيم از ديگر قسمت‌ها رفع\r\n\r\n","description":"","footnote":"","page_name":" 7329 ","page_number":185},
  {"content":"\r\n\r\nيد كنيم . فقهاء مىگويند شرط صحيح است و مطابق همين هم فتوا مىدهند اما نگفته‌اند كه اخراج جايز نيست ، مگر مهريه را بپردازد ، اين قسمت از روايت معرض عنه اصحاب است . البته اگر اعراض مشهور و عدم فتوا را كنار بگذاريم و بگوييم مضر نيست مىتوان گفت اشكال عقلى ندارد كه شارع ادله عامه را با روايت صحيح تخصيص بزند و استثناء در اينجا بگويد حالا كه شوهر مىخواهد زوجه خود را از پدر و مادرش جدا كند بايد چيزى در دست او بگذارد تا اگر طلاق داد زن مالى از خود داشته باشد .\r\nشهيد ثانى مىفرمايد : اگر اين اشكالات را پذيرفتيم و گفتيم مهر باطل است نبايد مطلقاً سراغ مهر المثل برويم زيرا اگر مهر المثل از مهر المسمى بيشتر باشد زن به كمتر از مهر المثل راضى شده و كانه حق خودش را اسقاط نموده . اينجا همان مهر المسمى كافى است يا اگر مهر المثل هفتاد بود و مهر المسمى پنجاه و صد بازهم زن به مادون راضى شده ، نبايد سراغ مهر المثل رفت و اگر مهر المسمى بيشتر از مهر المثل بود در اينجا مرد عليه خودش و به نفع زن با صحت و الزام شرط حاضر شده ، پس اگر شرط را باطل و كالعدم هم فرض كنيم به طريق اولى حاضر خواهد بود .\r\nبه فرمايش ايشان چند اشكال وارد است . يكى اينكه صاحب جواهر فرموده كه رضايت هميشه براى سقوط مهر كفايت نمىكند گاهى ممكن است به اين جهت راضى شده كه اعتقاد داشته مهر صحيح است ، اما بر فرض بطلان مهر به غير مهر المثل راضى نباشد .\r\nدوم اينكه وقتى ما مىتوانيم قاعده اقدام بر ضرر را اجرا كنيم كه شخص بداند مهر المثل چقدر بوده و با وجود علم به مهر المثل به كمتر يا بيشتر راضى شده باشد ولى اگر از مقدار مهر المثل اطلاع نداشته و به مهر المسمى رضايت داده نمىتوانيم بگوييم عليه خود اقدام به ضرر كرده است .\r\n\r\n","description":"","footnote":"","page_name":" 7330 ","page_number":186},
  {"content":"\r\n\r\nاشكال ديگرى كه بر مسالك هست اين است كه : براى اينكه مرد عليه خودش شرط كرده باشد بايد مسأله اين گونه فرض شود كه مرد مىگويد من حق اخراج تو را دارم ، ولى مصالحه مىكنم اين حق را با اين مقدار از مهريه كه كسر شود كانه حق تخلف براى زن را قائل مىشود ، ولى اگر بگوييم زن ملزم است برود منتها اگر تخلف كرده نرفت ، مرد در قبال پايمال شدن حقش يك مقدار از مهر كسر مىكند ، در اين صورت مرد شرطى عليه خودش نكرده است . پس اين كه در صورت بالاتر بودن مهر المثل از مهر المسمى زن عليه خودش عمل كرده درست نيست ، چون گاهى اين رضايت به خاطر اين است كه حق انتخاب بلد با خودش باشد و اين ارزش دارد . پس نمىتوان گفت زن بر ضرر خود اقدام كرده است . در واقع بايد معلوم شود كه شرط به نفع و ضرر كيست و صرف كمتر و بيشتر بودن از مهر المثل براى اثبات مدعاى شهيد ثانى كافى نيست .\r\nخلاصه به نظر مىرسد كه اين اشكالات به روايت وارد نيست و بايد به روايت صحيحه اخذ كنيم و اگر از ذيل روايت به دليل اينكه كسى فتوا نداده رفع يد كنيم هيچ دليلى براى رفع يد از ديگر قسمت‌ها نداريم .\r\nمسأله نهم : اگر كسى مدخوله‌اى را طلاق بائن داد و او را در عده با عقد ديگرى برگرداند و قبل از دخول دوباره طلاق داد ، اين طلاق منصف مهر عقد دوم است .\r\nدليل ذكر اين مسأله اين است كه بعضى از عامه اين را در حكم برگرداندن به رجعى قرار داده‌اند كه درست نيست و حكم رجوع ندارد .\r\n« * و السلام * »\r\n\r\n","description":"","footnote":"","page_name":" 7331 ","page_number":187},
  {"content":"\r\n\r\n\r\n23 / 2 / 1385 شنبه درس شمارهء ( 897 - 895 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\n[ اگر زوجه نصف مهريه را به نحو مشاع به زوج هبه كرد و يا ابراء نمود و سپس زوج قبل از دخول او را طلاق داد ، حكم چيست ؟ 
  ]\r\nالمسألة العاشرة : لو وهبته نصف مهرها مشاعاً ثم طلقها قبل الدخول فله الباقى و لم يرجع عليها بشىء سواء كان المهر ديناً او عيناً صرفاً للهبة الى حقها منه .\r\nاين مسأله اعم از عين و دين است . در دين ابراء محقق مىشود و در عين امكان هبه است . صورت مسأله اين است كه اگر زوجه نصف مهريه را به نحو مشاع به زوج هبه كرد و يا ابراء نمود و سپس زوج قبل از دخول او را طلاق داد ، حكم چيست ؟\r\n\r\nنقل اقوال\r\nاقوال و احتمالات موجود در اين مسأله ، عبارتند از :\r\n\r\n1 - مختار مرحوم محقق در شرايع\r\nكه صاحب جواهر و صاحب مسالك نيز همين قول را اختيار كرده‌اند و آن اينكه با طلاق نصف مهر ملك شوهر و نصف آن ملك زوجه است . منتها زوجه قبلًا نصف خود را دريافت كرده و به زوج بخشيده است و نصف باقى مانده هم به وسيله طلاق ملك شوهر شده است و بنابراين كل مهر ملك زوج مىشود . مثلًا اگر زمينى مهر قرار داده شده ، كل زمين ملك شوهر مىشود و شوهر ديگر چيزى از زوجه طلب ندارد .\r\n\r\n2 - مطلبى كه به طور احتمال در قواعد و مسالك ذكر شده است\r\nو آن اينكه زوج و زوجه در آن نصف كه در دست زوجه موجود است ، شراكت دارند يعنى نصف آن ملك زوجه و نصف ديگر آن ملك شوهر است . و اما نصف ديگر كه موجود نيست ، به طور مساوى از ملك زوجين رفته است منتها زوجه بايد آن مقدارى كه از دست زوج رفته است را تدارك كند و قهراً تدارك آن با مثل يا قيمت است . يعنى\r\n\r\n","description":"","footnote":"","page_name":" 7332 ","page_number":188},
  {"content":"\r\n\r\nبايد زوجه مثل يا قيمت نصف آن مقدارى كه قبلًا به زوج بخشيده را نيز به زوج بپردازد .\r\n\r\n3 - احتمال ديگرى در مسأله هست و آن اينكه زوجين در نصف موجود شركت پيدا كنند . منتها ديگر زوجه وظيفه ندارد چيز ديگرى به زوج بپردازد\r\nكأنه زوج كه بناست بعد از طلاق نصف مهر را بگيرد ، مقدارى از آن را قبلًا با هبه زوجه دريافت كرده است و مقدار ديگر آن را از همين موجود به وسيله شركت دريافت مىكند .\r\n\r\n4 - احتمال ديگر اين است كه زوج مخير است\r\nبين اينكه بعد از تقديم كل ، نصف بدل كل كه مثل يا قيمت است را بگيرد . و بين اينكه به صورت تلفيق ربع كل را از عين و ربع ديگرى را از بدل به نحو مثل يا قيمت دريافت كند . « 1 »\r\n\r\nبيان دليل قول اول\r\nمرحوم صاحب جواهر براى مختار خود وجهى را ذكر مىكند كه در مسالك نيز به آن وجه تمسك شده است و آن اينكه در آيه شريفه مىفرمايد بعد از طلاق  « فَنِصْفُ ما فَرَضْتُمْ »  ملك زوج است و الان هم نصف ما فرضتم موجود است ، پس چرا تبديل به قيمت شود . تبديل به قيمت در جايى است كه عين تلف شده باشد .\r\nو لذا بايد نصف موجود به زوج تحويل داده شود و اما وجوه ديگر وجوه نادرستى است .\r\nو سپس مىفرمايد : بله اگر نصف غير مشاع مفروض را به زوج بخشيده و تمليك كرده باشد ، نصف ديگر كه دست او مانده نيز معلوم است . طلاق بعد از دخول هم منصف نصف موهوب و هم منصف نصف موجود است . و چون عين نصف موهوب موجود نيست ، به مثل يا قيمت تبديل مىشود و اما نصف مقدار موجود را نيز به زوج مىپردازد .\r\n\r\n\r\n","description":"","footnote":"\r\n( 1 ) - در كتاب چاپى جواهر كه در دست من است ، در دو موضع اشتباهاً بدل را با ذال نوشته است و عبارت به اين صورت در آمده است : و رب ما احتمل ايضاً التخيير بين بذل تمام نصف الباقى و عين نصفه مع بذل نصفه الآخر . ولى در چاپ قديم همان بدل با دال نوشته شده است و همين درست است .\r\n","page_name":" 7333 ","page_number":189},
  {"content":"\r\n\r\nدر تفسير كلام صاحب جواهر مىتوان گفت : بنا بر فرض مسأله ، زوجه نصف مشاع را به زوج هبه كرد ، در اين صورت در هر قسمتى از اين كل ، قبل از طلاق بين زوجين شركت حاصل مىشود . مثلًا اگر مهريه زمينى باشد ، قبل از طلاق به واسطه هبه ، در هر خطى از اين زمين بين زوجين شركت وجود دارد و آيه قرآن مىفرمايد هنگامى كه طلاق داديد ، نصف ما فرضتم ، ملك زوج است از اين نحوه تعبير قرآن كريم معلوم مىشود ، با طلاق آن نصفى ملك زوج مىشود كه قبلًا داخل ملك او نشده است . نصف آن را كه بالاشاعه قبلًا زوج مالك شده است ، و نصف ديگر را قبلًا مالك نبوده است ، متفاهم عرفى از تعبير قرآن كريم كه با طلاق نصف ما فرضتم را مالك مىشود ، اين است كه آن نصف دوم كه قبلًا بالاشاعه مالك نبوده است را الان مالك مىشود . و اما آن نصف را كه قبلًا بالاشاعه مالك بوده ، دوباره كه نمىتواند همان را با طلاق بالاشاعه مالك شود مستحيل است بعد از طلاق نيز در همان خطى از زمين مفروض ، كه بين زوجين مشترك بوده ، شركت مجدد حاصل شود . بنابراين در اين نصف مشاع كه دست زوجه است ، بعد از طلاق اشاعه نمىتواند باشد و قهراً زوج كل را مالك مىشود . پس بايد بگوييم بنابر مبناى اشاعه چون قبلًا نصف مشاع داخل ملك زوج شده است ، بعد از طلاق كه دوباره مىفرمايد نصف كل ملك زوج است ، نمىتواند مراد همان نصف مشاع قبلى بوده باشد . قهراً معناى آن نصف ديگر از اين كل است و لذا نهايتاً كل ملك زوج مىباشد .\r\nو اما اينكه بگوييم ما فرضتم كلى است و معدوم نشده و لذا بايد به زوج تحويل داده شود ، بنابر مبناى كلى فى المعين درست است و اما بنابر مبناى اشاعه تطبيق آن مشكل است مگر اينكه به طريقى كه توضيح داديم تقريب نماييم .\r\n\r\n[ در صورتى كه دو ظرف به عنوان مهر قرار داده شود و يكى از آنها تلف شود . 
  ]\r\nالمسألة الحادية عشر : لو تزوجها بعبدين مثلًا فمات احدهما رجع عليها به نصف الموجود و نصف قيمة الميت .\r\n\r\n","description":"","footnote":"","page_name":" 7334 ","page_number":190},
  {"content":"\r\n\r\nالبته خود اين مسأله موضوعيت ندارد ولى بحث كردن آن براى موارد مشابه مفيد است . مثالى كه از قديم در بسيارى از كتب فقهى آمده ، مثال عبد نيست بلكه به اين صورت است كه فرضاً دو ظرف به عنوان مهر قرار داده مىشود و يكى از آنها تلف مىشود . اقوال مختلفى از عامه و خاصه نقل شده است كه به بررسى آنها مىپردازيم :\r\n1 - يكى از اقوالى كه از عامه نقل شده اين است كه كل عبد موجود ملك زوج مىشود . اين قول واضح البطلان است چون ممكن است قيمت عبد تالف كمتر از عبد موجود باشد و قهراً نصف عبد تالف با نصف عبد موجود ، يكسان و برابر نباشند .\r\n2 - بعضى ديگر از عامه گفته‌اند بايد نسبت‌سنجى شود . مثلًا اگر قيمت عبد تالف نصف عبد موجود بود ، قهراً نصف عبد موجود كه ملك زوج است و ايضاً نصف نصف آن كه ربع است به حساب آن تالف ملك زوج خواهد بود . در نتيجه سه ربع عبد موجود ملك زوج مىشود و يك ربع آن ملك زوجه مىباشد . اين قول هم درست نيست چون دليلى وجود ندارد ملكيت مشاعى كه براى عبد تالف فرض مىشود متوجه عين موجود بشود .\r\n3 - گروه ديگرى از عامه گفته‌اند زوج مخير است بين اينكه كل عين موجود را بردارد و بين اينكه نصف الموجود بانضمام نصف قيمة التالف يا نصف مثل التالف را بگيرد . شايد مىخواهند بگويند زوج مخير است بين اينكه بدل المجموع را بگيرد و بين اينكه با دريافت نصف موجود و نصف از بدل تالف تبعيض كند و مراد از بدل المجموع هم اين است كه اگر مثلى است نصف مثل مجموع عبدين و اگر قيمتى است نصف قيمة المجموع را دريافت كند . اين تخيير قبلًا ( در مسأله عاشره ) ذكر شد و وجه عدم صحت آن بيان گرديد .\r\n4 - قولى كه از فقهاى خاصه نقل شده اين است كه زوج نصف موجود و نصف\r\n\r\n","description":"","footnote":"","page_name":" 7335 ","page_number":191},
  {"content":"\r\n\r\nقيمت تالف را مالك مىشود . دليل اين قول را چنين بيان كرده‌اند كه چون نصف ما فرضتم ، مفروض و متعين نيست تا گفته شود بخش موجود و يا بخش معدوم ملك زوج مىباشد لذا وقتى تلف حاصل مىشود ، بعد از طلاق ، زوجين هم نسبت به موجود شريك هستند و هم بخش معدوم از ملك هر دو خارج شده است . و چون تلف در دست زوجه واقع شده است ، قهراً زوجه بايد نصف قيمت يا مثل بخش تالف را بپردازد و در بخش موجود نيز شركت پيدا مىكنند . پس بخش تالف از ملك هر دو خارج نمىشود بلكه از كيسه زوجه رفته است ، چون تلف در دست زوجه واقع شده است .\r\n5 - نظر ما با رأى قوم كه در بالا اشاره شد ، فرق مىكند . مرحوم مجلسى اول در روضة المتقين نيز موافق نظر ما است . به عقيده ما دليلى براى ضمان زوجه نسبت به بخش تالف وجود ندارد . بله اگر زوجه ملك ديگرى را اتلاف كرده بود ، ضامن بود ، اما در مسأله مورد بحث ، مهر در دست زوجه فقط تلف شده است نه اينكه زوجه اتلاف كرده باشد . بنابراين بايد گفت بخش تالف از ملك زوجين هر دو رفته است . شاهد بر اين مطلب ، روايت اسحاق بن عمار است كه سابقاً نيز آن را خوانده‌ايم « 1 » . متن روايت چنين است :\r\nمحمد بن يحيى رفعه عن اسحاق بن عمار عن أبى الحسن الاول عليه السلام فى رجل تزوج امرأة على عبد و امرأته فساقهما اليها فماتت امرأة العبد عند المرأة ثم طلقها قبل ان يدخل بها قال : ان كان قومها عليها يوم تزوجها فانه يقوم العبد الباقى بقيمة ( بقيمته ) ثم ينظر مابقى من القيمة التى تزوجها عليها فترد المرأة على الزوج ثم يعطيها الزوج النصف مما صار اليه . « 2 »\r\n\r\n\r\n","description":"","footnote":"\r\n( 1 ) - اين روايت را در مسأله ثالثه از همين بخش توضيح داده‌ايم .\r\n( 2 ) - در فقيه نيز با يك تفاوت جزئى همين روايت را نقل نموده است . عبارت فقيه چنين است : روى اسحاق بن عمار عن ابى الحسن موسى بن جعفر عليه السلام قال سألته عن رجل يتزوج امرأة على عبد له و امرأة للعبد فساقهما اليها فماتت امرأة العبد عند المرأة ثم طلقها قبل ان يدخل بها قال ان كان قومها عليها تزوجها بقيمة فانه يقوم العبد الثانى بقيمة ثم ينظر مابقى من القيمة الاولى التى تزوجها عليها فترد للمرأة على الزوج ثم يعطيها الزوج نصف ما صار اليه من ذلك . در عبارت فقيه آمده فانه يقوم العبد الثانى ، به نظرم اين اشتباه است و بايد يقوم الباقى باشد . چون در روايت كافى باقى آمده و اين دو روايت يكى است و ثانى تصحيف همان باقى است .\r\n","page_name":" 7336 ","page_number":192},
  {"content":"\r\n\r\nدر روايت تعبير شده ان كان قومها عليها يعنى اگر براى كنيز قيمت‌گذارى شده باشد ، اينجا احتمال زياد هست كه اشتباه باشد و درست آن « قومهما » باشد . يعنى آنچه مهر قرار داده شده كه عبارت از عبد و كنيز است ، هنگام عقد قيمت‌گذارى شده باشند . مثلًا هنگام عقد گفته باشند مهريه عبارت از مجموع عبد و كنيز است كه روى هم ده ميليون ارزش دارند . پس ظاهر اين است كه مراد تقويم مجموع آن چيزى است كه مهر قرار داده شده است . البته اگر هم « قومها » درست باشد باز مىتوان گفت بين تقويم كنيز و آگاهى از قيمت عبد يك نحوه ملازمه‌اى وجود دارد و با قيمت‌گذارى يكى ، قيمت ديگرى نيز معلوم مىگردد . در ذيل روايت نيز قرينه‌اى وجود دارد كه هر دو قيمت‌گذارى شده‌اند چون مىفرمايد : « ينظر ما بقى من القيمة التى تزوجها عليها » يعنى آن قيمتى كه با آن قيمت ازدواج با اين زن كرده است پس معلوم مىشود عبد و امه هر دو تقويم شده‌اند .\r\nخلاصه روايت مىفرمايد چنانچه قسمتى از مهر تلف شد و قسمتى موجود بود ، اگر قبلًا موقع عقد ، قسمت تالف يا مهريه تقويم شده باشد مثلًا گفته باشند ارزش عبد و أمه ده ميليون است ، در اين صورت تالف از ملك زوجه تلف شده است و زوجه بايد نيمى از قيمت آن و نيمى از قيمت موجود را بپردازد . و اگر تالف يا مهريه هنگام عقد تقويم نشده باشد ، بازهم بخش تالف از ملك هر دو خارج شده است و زوجين در آن عين موجود شركت پيدا مىكنند .\r\nمرحوم مجلسى اول نيز در روضة المتقين « 1 » به اين مطلب تصريح مىكند و مىفرمايد از روايت استفاده مىشود اگر تقويم شده باشد كل قيمت عبد موجود به شوهر رد بالمحاسبه مىشود و بعد تنصيف مىشود و نصف به زوجه بر مىگردد و\r\n\r\n\r\n","description":"","footnote":"\r\n( 1 ) - روضة المتقين ، ج 8 ، ص 318 ، باب ما يحل و ما يحرم من النكاح .\r\n","page_name":" 7337 ","page_number":193},
  {"content":"\r\n\r\nاگر تقويم نشده باشد ، خود عبد به شوهر ارجاع داده مىشود و زوجه در نصف عبد با زوج شركت پيدا مىكند . اما نسبت به تالف چون تعدى و تفريط و اتلافى نبوده ، از ملك هر دو رفته است . بنابراين مرحوم مجلسى اول نيز با ما در عدم ضمان زوجه نسبت به بخش تالف ، موافق است . « 1 »\r\n\r\n[ در بيان شرط خيار در نكاح 
  ]\r\nالمسألة الثانية عشر : لو شرط الخيار فى النكاح بطل العقد و فيه تردد منشأه الالتفات الى تحقق الزوجية لوجود المقتضى و ارتفاعه عن تطرق الخيار او الالتفات الى عدم الرضاء بالعقد لترتبه على الشرط و لو شرطه فى المهر صح العقد و المهر و الشرط .\r\nدر مسأله فوق ، سه بحث مطرح شده است كه ذيلًا به بررسى آنها مىپردازيم :\r\nالف ) آيا شرط خيار در نكاح صحيح است يا فاسد است ؟\r\nب ) آيا شرط خيار در نكاح ، مبطل عقد نكاح است ؟\r\nج ) آيا شرط خيار در مهريه صحيح است يا باطل است ؟\r\n\r\nالف ) مقام اول : بررسى صحت و بطلان شرط خيار در نكاح\r\nدر باب نكاح يك بحثى مطرح شده است مبنى بر اينكه نكاح مانند ساير عقود نيست چرا كه در عقود ديگر شرط خيار درست است ولى در باب نكاح شرط خيار باطل است . ادله‌اى بر عدم جواز و بطلان شرط خيار در نكاح اقامه شده است كه عبارتند از :\r\n\r\n1 - اجماع :\r\nبدون ترديد اين مسأله اجماعى است . بين اماميه مخالفى ديده نشده است . البته قبل از مرحوم شيخ به كسى كه اين مسأله را عنوان كرده باشد ، برخورد نكردم . ولى از مرحوم شيخ به بعد ، همه بطلان اين شرط و خلاف مشروع بودن آن را ارسال مسلم گرفته‌اند .\r\nمرحوم شيخ نيز در مبسوط اين مسأله را عنوان مىكند و تعبير به بلا خلاف\r\n\r\n\r\n","description":"","footnote":"\r\n( 1 ) - متأسفانه وافى كه معمولًا روايات مشكل را معنا مىكند ، اين روايت را معنا نكرده است . مرآة العقول نيز معنا نكرده است .\r\n","page_name":" 7338 ","page_number":194},
  {"content":"\r\n\r\nمىكند . مراد از اين تعبير در مبسوط و خلاف و بعضى ديگر از كتب اصحاب ، بلا خلاف بين المسلمين است . چون در مبسوط ، مرحوم شيخ اختلاف اقوال عامه را نقل مىكند و اصل مبسوط در واقع همان مطالب كتب عامه است كه بعد از نقل آنها ، شيخ حكم آن تفريعات را مطابق مذهب اماميه ذكر كرده است . و لذا در آنجا وقتى مرحوم شيخ مىفرمايد « بلا خلاف » و يا مىفرمايد « فيه قولان » مراد بين المسلمين است و مكرر گفته‌ام اگر در مسأله‌اى توافق عامه باشد و از جانب شارع مقدس نسبت به آن ردعى نشده باشد ، آن حكم ممضى و مورد قبول است و اگر امورى مانند سيره نيز ضميمه شود مطمئناً اين مطلب ثابت است كه شرط باطل است .\r\nحتى مانند مرحوم صاحب حدائق كه فقط به اخبار تكيه دارد ، راجع به بطلان شرط حرفى ندارد و فقط بطلان عقد را مورد بحث قرار داده است . مرحوم صاحب جواهر نيز در ذيل اين مسأله مىفرمايد :\r\nلو شرط الخيار فى النكاح بطل العقد فضلًا عن الشرط على المشهور بين الاصحاب بل لا اجد خلافاً فى بطلان الشرط بل لعل الاجماع بقسميه عليه . مطالبى هم كه در جواهر پيرامون اين مسأله مطرح كرده است ، بسيارى از آنها به اجماعى بودن برگشت مىكند . برخى از اين مطالب را اشاره خواهيم كرد .\r\nبه نظر مختار به طور كلى در مواردى كه ادله وجود نداشته باشد ، يك نحوه انسدادى وجود دارد كه از آن به انسداد كبير تعبير مىشود و لذا لازم نيست چندان به حد اطمينان برسد . بنابراين در اين مطلب نيز كه شرط خيار باطل است ، اشكالى نيست .\r\n\r\n2 - صاحب جواهر مىفرمايد در نكاح شائبه عباديت است\r\n( اين تعبير در كلمات بزرگان نيز هست ) و چون در عبادات جعل خيار نيست كه مثلًا بتواند فسخ كند ، بنابراين در باب نكاح شرط خيار جايز نيست . ولى در پاسخ بايد گفت معناى\r\n\r\n","description":"","footnote":"","page_name":" 7339 ","page_number":195},
  {"content":"\r\n\r\nاينكه در نكاح شائبه عبادت هست براى ما معلوم نيست . البته توصلياتى كه به آنها امر شده است اگر با قصد قربت انجام شود ، ثواب تعلق مىگيرد ، منتها قصد قربت شرط سقوط امر و اجزاء و به عبارت اخرى شرط صحت آنها نيست ، در حالى كه در تعبديات بايد چنين باشد . و علاوه بر فرض كه اولين فرد نكاح امر داشته باشد و مطلوب و مستحب باشد ، اين امر داشتن نيز به معناى عبادى بودن آن نيست چون در ساير چيزها نظير تجارت و زراعت نيز مطلوبيت از نظر شرع وجود دارد در حالى كه اين مطلوبيت دليل نيست كه جنبه عباديت به معناى اخص آن را داشته باشند و به عبارت اخرى اگر مراد اين است كه در نكاح اگر قصد قربت بشود ، عبادى است ، اين معنا در مانند تجارت نيز وجود دارد .\r\n\r\n3 - مطلب ديگرى را نيز صاحب جواهر مىفرمايد و آن اينكه در نكاح تقايل و كالعدم حساب كردن جايز نيست\r\nو از طرفى ديگر در روايات و ادله‌اى كه موجبات فسخ عقد را ذكر نموده ، شرط خيار را از اين موجبات فسخ به شمار نياورده است .\r\nبنابراين از مجموع اين مطالب استفاده مىشود كه شرط خيار جايز نيست .\r\nدر پاسخ بايد گفت روايات چندان ظهورى ندارد . چون لزومى ندارد در رواياتى كه در بحث عيوب ، موجبات فسخ را ذكر مىكند ، شرط خيار نيز ذكر شود تا از عدم ذكر آن نتيجه بگيريم كه پس شرط خيار موجب فسخ نمىباشد . علاوه اصلًا چنين روايتى كه بيانگر موجبات فسخ باشد وجود ندارد . بنابراين ظاهر فرمايش ايشان را بايد به اجماعى بودن برگشت داد . مگر اينكه مراد ايشان اين باشد كه بناء و سيره عقلاء اين نيست كه نكاح با تقايل و توافق زوجين و يا شرط خيار به هم بخورد . با چنين بناى عقلايى كه در ملل مختلف هست ، اگر شارع مقدس عوامل فسخ را ذكر كرد ، اطلاق مقامى اقتضا مىكند چيز ديگرى غير از آنچه ذكر شده ، وجود نداشته باشد .\r\n\r\n4 - مرحوم آقاى خويى بيان ديگرى دارند كه سابقاً آن را توضيح داده‌ايم .\r\nايشان\r\n\r\n","description":"","footnote":"","page_name":" 7340 ","page_number":196},
  {"content":"\r\n\r\nمىفرمايند شرط خيار عبارت از محدود كردن ملكيت طرف است و اين با دوام عقد جمع نمىشود . قبلًا ناتمام بودن اين بيان ايشان را عرض كرده‌ايم و آن اينكه عقد دائم كه در مقابل انقطاع با محدوديت است ، به معناى اين است كه بالطبع دوام دارد و اين منافات ندارد كه با شرط محدوديتى پيدا كند . و لذا شرط خيار با دوام عقد قابل جمع است . و از اين جهت اشكالى وجود ندارد .\r\nنتيجه اين بحث تا اينجا بطلان شرط خيار در نكاح است و دليل آن عمدتاً اجماع است . ولى با يك تجديد نظر در ادله فوق ، بايد تفصيل قائل شويم و بگوييم فقط در عقد دائم مىتوانيم به طور مسلم بطلان شرط خيار را ادعا كنيم و اما نسبت به عقد انقطاعى بايد قائل به صحت شرط خيار شد چون :\r\nاولًا : جمهور و قسمت اعظم مسلمين كه عامه هستند ، اصلًا قائل به متعه نمىباشند . لذا در مورد عقد انقطاعى نمىتوان ادعاى اتفاق مسلمين را بر بطلان شرط خيار در نكاح ، نمود و سپس گفت چون از ناحيه معصوم نسبت به آن ردعى نشده ، لذا ممضى و مورد قبول است . بنابراين حكم به بطلان شرط خيار تنها در مواردى كه عامه به آن قائل بوده‌اند و مورد قبول ائمه واقع شده يعنى تنها در عقد دائم ، ممضى خواهد بود .\r\nو ثانياً : دليل ديگرى كه اقامه شد اين بود كه عقد نكاح مانند معاوضات نيست و شبيه به عبادات است و شواهدى نيز براى آن ذكر شد مثل اينكه نكاح دائم بدون مهر صحيح است . و شرط خيار در معاوضات است بنابراين شرط خيار در نكاح وجود ندارد . اما صغراى دليل فوق در مورد متعه صادق نيست . چون به حسب تعبير روايات انقطاع اصلًا معاوضه است و لذا در روايات تعبير به « هن مستأجرات » شده است . در متعه براى مباشرت يا براى تسلط ، شيء و عوضى قرار داده شده و آن را از اركان متعه نيز به حساب مىآورند و لذا متعه بدون مهر صحيح نيست .\r\nبنابراين همانطور كه در باب اجاره طبق قاعده شرط خيار صحيح است چون از\r\n\r\n","description":"","footnote":"","page_name":" 7341 ","page_number":197},
  {"content":"\r\n\r\nمعاوضات است ، در اينجا نيز ممكن است بگوييم شرط خيار در باب متعه اشكالى ندارد . و نمىتوانيم بطلان شرط را در اينجا مسلم فرض كنيم .\r\nو ثالثاً : استدلال و كلمات بزرگان هم در مورد بطلان شرط خيار ، معلوم نيست ناظر به عقد انقطاعى باشد تا بگوييم اجماع اماميه بر آن واقع شده است . چنين اجماعى را نمىتوانيم به دست آوريم .\r\nبنابراين نمىتوان بطلان شرط خيار را در مورد متعه نيز مسلم فرض كنيم و بايد تفصيل قائل شويم و شرط خيار در عقد انقطاعى را صحيح بدانيم .\r\n\r\nب ) مقام دوم : بررسى صحت و بطلان عقد نكاحى كه در آن شرط خيار شده است .\r\nبحث ديگر راجع به اين است كه اگر در عقد ، شرط خيار شد ، آيا عقد هم باطل مىشود ؟ مشهور بين اماميه حكم به بطلان كرده‌اند و در مقابل عدد كمى مخالف نيز در مسأله ديده مىشود . و در اينجا به نحوى نيست كه شهرت ، حكم اجماع را داشته باشد و لذا بايد وجه كلمات فقها را مورد بررسى قرار دهيم . ابتدا مخالفين در مسأله را ذكر مىكنيم :\r\n1 - مرحوم ابن ادريس : ايشان قائل شده كه شرط خيار باطل ولى عقد صحيح است . ايشان با مبالغه وارد اين مسأله شده و گفته با اينكه حتى يك نفر از اصحاب هم حكم به بطلان عقد نكرده است ، اما مرحوم شيخ طوسى حكم به بطلان كرده است و تابع سنىها شده است . البته مرحوم علامه در پاسخ به ابن ادريس خيلى تند شده و مىگويد اين كلام ناشى از جهل ابن ادريس است و مقام مرحوم شيخ معقولًا و منقولًا از اين مطالب ارفع است چون در معقول به اقصى المراتب رسيده و در منقول غايت مراتب را طى كرده است و لذا شأن او اجل از تقليد است .\r\nمرحوم شيخ از اماميه تقليد نمىكند چه برسد به اينكه از عامه بخواهد تقليد كند .\r\nتوافق ايشان با سنىها دليل بر تقليد نيست . و اگر در اين مسأله شيخ به كتاب يا\r\n\r\n","description":"","footnote":"","page_name":" 7342 ","page_number":198},
  {"content":"\r\n\r\nسنت يا اجماع تمسك نكرده و دليل بر عدم وجود مدرك نيست . مرحوم شيخ مدرك بر بطلان ذكر كرده و حق هم با مرحوم شيخ است و عقد باطل است .\r\n2 - مرحوم صاحب حدائق : وى در جلد 24 كلام ابن ادريس را تقويت مىكند و مىفرمايد « هو جيّد » . اما در جلد 23 مىگويد چون نصى در مسأله نيست بايد توقف كنيم . « 1 »\r\n3 - مرحوم محقق در شرايع اظهار ترديد كرده است .\r\n4 - مرحوم فيض در مفاتيح نيز گويا ترديد دارد چون مىفرمايد مشهور قائل به بطلان عقد هستند ، ولى مرحوم حلى قائل به صحت است . و سپس وجه كلام هر دو را ذكر مىكند ولى هيچ ترجيحى نمىدهد .\r\n\r\nبيان دليل مرحوم صاحب حدائق\r\nحال به بررسى وجه كلمات فقها مىپردازيم و ابتدا كلام صاحب حدائق را ذكر مىنماييم . ايشان در جلد 23 از كتاب حدائق مىفرمايند گاهى بطلان شرط منشأ بطلان مشروط هم مىشود و گاهى نمىشود . اين گونه موارد را بايد از نصوص كشف كنيم و چون در اين مسأله نصى وجود ندارد ، بايد توقف نماييم . اما در جلد 24 كلام مرحوم ابن ادريس را تقويت نموده و مىفرمايد رأى ابن ادريس درست است چون اگر چه شرط باطل است ، اما خود عقد بما هو من العقود ، مشمول عمومات   أَوْفُوا بِالْعُقُودِ   و المؤمنون عند شروطهم است و دليلى بر بطلان عقد نداريم ، لذا حكم به صحت عقد مىكنيم .\r\n\r\nنقد كلام صاحب حدائق توسط فقها\r\nمرحوم صاحب جواهر حق را به مشهور مىدهد و در اعتراض به رأى صاحب حدائق مىفرمايد امكان اينكه شرط باطل باشد اما مشروط صحيح باشد ، فقط در\r\n\r\n\r\n","description":"","footnote":"\r\n( 1 ) - الحدائق ، ج 23 ، ص 186 و ج 24 ، ص 545 .\r\n","page_name":" 7343 ","page_number":199},
  {"content":"\r\n\r\nمورد شرط مخالف كتاب و سنت ، احتمال معقولى است . اما درباره شرط مخالف مقتضاى عقد ، چنين نيست . و در اين مسأله شرط خيار خلاف مقتضاى عقد است نه شرط مخالف كتاب و سنت و لذا هم شرط باطل است و هم مشروط به سبب آن باطل خواهد بود . البته بعداً يك نحوه تأملى كرده و ديگر بحث را ادامه نمىدهد .\r\nدر توضيح كلام ايشان ابتدائاً مقدمه‌اى را ذكر مىنماييم و آن اينكه چنانچه در مكاسب شيخ هم آمده است ، شرائط گاهى خلاف مقتضاى عقد است و گاهى خلاف كتاب و سنت است . مخالفت با مقتضاى عقد نيز به دو صورت قابل تفسير است : يكى مخالفت با مقتضاى عرفى عقد است . چون در برخى موارد عرف جارى لوازمى را براى عقد قائل است و شرع هم آنها را ردع نكرده است . و تفسير دوم مخالفت با انشاء است . آنچه از عقد به حسب انشاء اراده شده است معنايى است كه شرط بر خلاف آن است . مثلًا مقتضاى انشاء بيع ، وجود عوض در مقابل مبيع است و مقتضاى انشاء اجاره ، وجود اجرت است بنابراين بيع بلاثمن و اجاره بلااجره ، تناقض با مقتضاى انشاء بيع و اجاره خواهند داشت .\r\nو از مصاديق شرائط خلاف مقتضاى عقد به تفسير دوم مىباشند . به احتمال اقوى ، مراد از شرط مخالف مقتضاى عقد در كلام صاحب جواهر همين تفسير دوم است .\r\nجهت توضيح مخالفت شرط خيار در نكاح با مقتضاى عقد ، بايد اشاره به كلام صاحب مفاتيح و مرحوم آقاى خويى بكنيم و مرحوم فيض در مفاتيح ، اگر چه نسبت به عقد دائم ، احتمال مبطل بودن شرط خيار را داده است ولى گويا متمايل است در مورد عقد انقطاعى ، قائل به تفصيل شده و صحت متعه را نتيجه بگيرد و اما مرحوم آقاى خويى چه در عقد دائم و چه در عقد انقطاعى ، قائل به مخالفت شرط خيار با مقتضاى عقد نكاح و مبطل بودن آن مىباشد . اين دو نفر در توضيح وجه نظر خود مىفرمايند : معناى عقد دائم اين است كه به طور بتى و بدون ترديد\r\n\r\n","description":"","footnote":"","page_name":" 7344 ","page_number":200},
  {"content":"\r\n\r\nحكم به هميشگى بودن عقد مىكند و از طرفى معناى شرط خيار قرار دادن در عقد اين است كه اگر شخص اعمال خيار كرد ، عقد دوام نداشته باشد ، و لذا اين دو معنا با هم سازگار نيستند و كأنه تناقض بين انشائين است . در عقد انقطاعى هم كه مدت تعيين شده است ، چنانچه شرط خيار قرار داده شود ، معناى شرط اين است كه اگر قبل از انقضاء مدت اعمال خيار كرد ، عقد از بين برود . و به عبارت اخرى لازمه‌اش اين است كه از يك طرف مدت تعيين شده باشد و از طرف ديگر قبل از انقضاء مدت اگر بخواهد ، عقد مرتفع شود . بنابراين گويا تناقض بين انشائين وجود دارد .\r\n\r\nپاسخ استاد به نقد فقها و تقويت كلام صاحب حدائق\r\nقبلًا نيز اين فرمايش آقاى خويى را عرض كرده‌ايم . انشاء به بقاء ناظر نيست و اقتضائش فقط در مورد حدوث است . مثلًا در بيع ، اقتضاى انشاء ، حدوث ملكيت است . لذا اگر شرطى اقتضاء داشت ملكيت حدوثاً هم نباشد ، اين تناقض بين الإنشاءين است و چنين شرطى مخالف مقتضاى عقد به معناى خلاف انشاء است .\r\nاما اگر ملكيت باشد ولى شىء ديگرى آن ملكيت را رفع كند مثلًا به وسيله فسخ ملكيت را از خود زائل كند يا به وسيله بيع به شخص ديگر ، آن ملكيتى كه قبلًا حادث شده بود ، از ملك او خارج شود و يا در مواردى كه عيوب موجب فسخ است و خود اين آقايان هم قبول دارند ، اين موارد كه خلاف انشاء عقد بيع نيست .\r\nدر مفهوم لفظ عقد نكاح هم كه دوام نهفته نيست تا گفته شود چگونه با محدود كردن سازگار است ، بلكه مراد از دوام ، دوام اقتضايى است در مقابل عقد انقطاعى كه اقتضاءً محدود است . معناى دوام اقتضايى اين است كه اگر عامل ديگرى نباشد ، به خودى خود مىماند و مانند باب انقطاع نيست كه تمام شود . بنابراين شرط خيار خلاف مقتضاى عقد نيست .\r\nبنابراين بايد گفت شرط خيار ، شرط خلاف شرع و مشروع و كتاب و سنت\r\n\r\n","description":"","footnote":"","page_name":" 7345 ","page_number":201},
  {"content":"\r\n\r\nاست و لذا شرطى فاسد است . چون اجماع بين مسلمين هست كه خيار را در باب عقد نكاح صحيح نمىدانند و آن را مانند ساير معاوضات نمىدانند و لذا شرط خيار ، خلاف شرع و سيره متشرعه است .\r\nحالا بايد ديد آيا شرط فاسد خلاف شرع ، مفسد مشروط نيز هست يا نه ؟\r\n\r\nادامه استدلال مرحوم صاحب حدائق و توضيح استاد\r\nمرحوم صاحب حدائق در ادامه مىفرمايد قائلين به بطلان چنين استدلال نموده‌اند كه شخص به عقد با شرط ( شرط خيار ) راضى شده است و وقوع عقد بدون شرط ، خلاف ادله اعتبار رضايت در معاملات است . اما اين استدلال اشكال روشنى دارد ( مرحوم صاحب جواهر هم اين نقد را ذكر كرده است ) و آن اينكه اگر معيار در صحت و بطلان ، اعتبار رضايت باشد ، بايد در تمام شروط فاسد اين معيار پياده شود و همه جا گفته شود شرط فاسد ، مفسد عقد است . در حالى كه خود اين آقايان مىگويند همه جا شرط فاسد ، مفسد نيست .\r\nتوضيح اينكه از روايات و نصوص نيز استفاده مىشود رضايتى كه در باب معاملات معتبر است ، غالباً در باب شروط از اركان اساسى نبوده و به نحو تعدد مطلوب لحاظ شده است . از آنجا كه ائمه عليهم السلام بين اشخاص هر عقدى تفصيل نداده‌اند يعنى در هيچ يك از روايات چنين تفصيلى واقع نشده كه مثلًا اگر شخص به فاقد شرط راضى است ، عقد صحيح است و اگر به فاقد شرط راضى نيست عقد باطل است ، بلكه به نحو كلى در مورد اشخاص يك عقد خاص مثلًا شرط را باطل دانسته اما حكم به صحت مشروط نموده است . از اين عدم تفصيل معلوم مىشود رضايت به نحو حكمت ملاحظه شده است نه به نحو علت و خلاصه در عقدى كه به حسب نوع اشخاص ، رضايت به نحو تعدد مطلوب است ، حكمتاً شارع آن عقد را صحيح دانسته و معامله تعدد مطلوب را با آن كرده است . اما در جايى كه به حسب نوع اشخاص ، چنين نيست ، دليلى هم بر صحت عقد نيست . و شايد\r\n\r\n","description":"","footnote":"","page_name":" 7346 ","page_number":202},
  {"content":"\r\n\r\nروايات كه تفصيل دارد و در بعض موارد مىگويد شرط فاسد موجب بطلان عقد است و در بعض موارد ديگر فقط شرط را باطل مىداند ، به همين جهت باشد كه شارع حكمتاً حساب كرده است . قهراً موارد حكمت مختلف مىشود ، چون مراد از حكمت ، هر عقدى نسبت به نوع اشخاص آن است نه اينكه نوع عقدها مراد باشد . و از موارد خاصه نيز استفاده مىشود تعدد و يا وحدت مطلوب بودن ، دائر مدار اشخاص نيست بلكه وابسته به چگونگى نوع اشخاص است .\r\nنتيجه اينكه رضايت در باب شروط ، به نحو تعدد مطلوب بوده و از باب حكمت است و لذا روى اين جهات و اينكه اجماعى در بطلان عقد نيست و مسأله بين عامه و اماميه اختلافى است ، به نظر مىرسد در اين مسأله حق با مرحوم ابن ادريس است و عقد صحيح است . اگر هم شك كنيم شرطى مخالف كتاب و خلاف مشروع هست يا نيست ، چون در قراردادها مقتضى براى ثبوت هست از تناسبات حكم و موضوع انسان مىفهمد كه خود عمل ذاتاً خلاف شرع نيست و سپس با قاعده مقتضى و مانع و يا با تمسك به عام در شبهه مصداقيه و يا با استصحاب عدم ازلى ، بنا را بر مخالف نبودن شرط با كتاب و سنت مىگذاريم . با اين بيان نيز به نظر مىرسد همانطور كه مرحوم شيخ هم اختيار كرده ، شرط خيار ، شرط مخالف كتاب و سنت نيست و با شرط خيار نبايد حكم به بطلان عقد نكاح نمود .\r\n\r\nبيان يك اشكال نقضى و پاسخ به آن\r\nيكى از مثال‌هايى كه براى شرط مخالف كتاب و سنت مىزنند ، اين مسأله است كه مرحوم محقق در شرايع به اين صورت مطرح كرده است : لو شرط تسليم المهر فى أجل فان لم يسلمه كان العقد باطلا ، لزم العقد و المهر و بطل الشرط . در روايات نيز همين مسأله مطرح شده است كه اگر بگويد چنانچه مهر را تا فلان وقت نپردازى ، عقد باطل باشد ، شرط باطل است و عقد صحيح است . در صحيحه محمد بن قيس چنين آمده است :\r\n\r\n","description":"","footnote":"","page_name":" 7347 ","page_number":203},
  {"content":"\r\n\r\nمحمد بن قيس عن أبى جعفر عليه السلام فى الرجل تزوج المرأة الى أجل مسمى فان جاء بصداقها الى أجل مسمى فهى امرأته و ان لم يأت بصداقها فليس له عليها سبيل و ذلك شرطهم بينهم حين انكحوا فقضى للرجل أن بيده بضع امرأته و احبط شرطهم .\r\nحال چنانچه اين روايت و متن كلام مرحوم محقق را به اين صورت معنا كنيم كه تا فلان تاريخ اگر مهر را آورد ، از حالا ( زمان عقد ) زن او باشد و اگر نياورد از حالا زن او نباشد ، اين همان تعليق بر شرط به نحو شرط متأخر است چون زوجيت و زن بودن را به نحو شرط متأخر ، معلق بر آوردن مهريه فيما بعد مىكند . در اين صورت ما به القوام اين عقد عبارت خواهد بود از اينكه هر كسى چنين شرطى را بكند به معناى اين است كه از حالا ( يعنى زمان انعقاد صيغه نكاح ) عقد نباشد . اين تصريح به وحدت مطلوب است و ديگر تعدد مطلوب نمىشود . و طبق ضابطه كلى كه عرض كرديم هر عقدى صحتاً و بطلاناً دائر مدار اين است كه به حسب نوع تعدد مطلوب و يا وحدت مطلوب دارد و چون در اينجا تعليق است و تعليق هم باطل است ، پس عقد نيز بايد باطل باشد ، در حالى كه مىبينيم هم در كلام مرحوم محقق و هم در متن روايت روايت حكم به صحت عقد و بطلان شرط شده است .\r\nوجه آن چيست ؟\r\nدر پاسخ بايد بگوييم اين روايت و نيز كلام مرحوم محقق را به دو صورت مىتوان معنا كرد و مراد از روايت در اينجا معناى دوم است و آن اينكه شرط اين است كه اگر مهريه را تا آن وقت نياورد ، از همان وقت به بعد عقد منفسخ بشود و اصل حدوث عقد منوط به آوردن مهريه نيست . چون از نظر عرفى فهم شرط متأخر خالى از غموض نيست . در صورت شرط متأخر ظاهراً بايد تا آن وقت ديگر ، صبر كند و احكام زوجيت را بار نكند ، چون نمىداند شرط حاصل هست يا نيست و از سوى ديگر استصحاب متأخر مىگويد كه شرط حاصل نمىشود و لذا ظاهر آن اين است كه لازم نيست صبر كند . و لذا در فهم شرط متأخر ، يك تناقض عرفى\r\n\r\n","description":"","footnote":"","page_name":" 7348 ","page_number":204},
  {"content":"\r\n\r\nمشاهده مىشود . بنابراين هم مراد از شرطى كه در متن ذكر شده كه اگر مهر را نياورد كان باطلا و هم مراد از ذيل روايت كه اگر مهر تسليم نشده ازدواج نباشد ، اين است كه بقاءً عقد وجود نداشته باشد .\r\nپس عقد صحيح است منتها همانگونه كه براى از بين رفتن عقد دائم در شرع طلاق قرار داده شده و براى از بين رفتن عقد انقطاعى ، مضى مدت و يا بخشيدن و هبه مدت قرار داده شده است ، در اينجا شخص مىخواهد با شرط ، چيز ديگرى را براى ازاله قيد نكاح قرار دهد . روايت مىگويد اين شرط باطل است ولى به اصل نكاح صدمه نمىزند چون اصل نكاح مشكلى نداشته و طرفين هم راضى بوده‌اند و لذا در اينجا و لو به نحو وحدت مطلوب نسبت به عالم بقاء با هم يك شرط باطلى را قرار مىگذارند ولى چون اختيار بقاء به دست زوجين نيست و به دست شارع مقدس است ، شارع چنين شرطى را باطل دانسته است و اين به اصل نكاح صدمه نمىزند .\r\n\r\nج ) مقام سوم : بررسى صحت و بطلان شرط خيار نسبت به صداق\r\nراجع به صحت شرط خيار در بهم زدن مهر در عقد دائم ، هيچ اشكالى به نظر نمىرسد . چون به هم زدن آن نهايتاً معادل عقد بلامهر است و احكام بر عقد دائم بدون مهر جارى مىشود . و مخالف صريحى هم در اين مسأله ديده نشده است و شايد فقط مرحوم سبزوارى قدرى در اين مسأله تأمل داشته باشد چون حكم فوق را به مشهور نسبت داده و خود نظرى نداده است .\r\nو اما شرط خيار در صداق متعه اولًا : مرحوم فيض نيز در مفاتيح در مسأله شرط خيار در مهر ، به دليل وجود فرق در ركن بودن و نبودن مهر بين عقد دائم و انقطاعى تفصيل قائل شده است .\r\nوجه اين تفصيل شايد اين باشد كه چون در عقد انقطاعى بين بضع و مهر يك نحوه معاوضه است و اگر معاوضه‌اى بخواهد فسخ شود ، ملكيت طرفين بايد از\r\n\r\n","description":"","footnote":"","page_name":" 7349 ","page_number":205},
  {"content":"\r\n\r\nبين برود و نمىشود ملكيت وضع باشد ولى ملكيت قهر نباشد ، چون معاوضه است . و لذا لازمه اعمال خيار نسبت به مهر در عقد انقطاعى ، كالعدم بودن خود عقد و قهراً بطلان عقد است . پس در حقيقت شرط خيار در مهر مانند شرط خيار در عقد است كه شرط را صحيح مىدانيم منتها اگر اعمال خيار شد هم مهر و هم عقد انقطاعى به هم مىخورد و منفسخ مىشود .\r\nو ثانياً : عمده دليل عدم جواز شرط الخيار در نكاح ، اتفاق بين مسلمين بود .\r\nمنتها چون عامه اصلًا موضوعاً به انقطاع قائل نيستند ، لذا در اين جهت بايد تنها اماميه را ملاحظه كنيم و اماميه اگر چه بين عقد دائم و انقطاعى تفصيل نداده‌اند ولى ظاهر تعليلى كه براى بطلان شرط مىآورند ، اختصاص به دائم دارد و راجع به انقطاع سكوت دارد . و اين مسأله در اماميه بعد از مرحوم شيخ مطرح شده و قبل از ايشان مطرح نبوده است .\r\nبنابراين نتيجه اينكه شرط خيار صداق در متعه صحيح است منتها اگر اعمال خيار شد و فسخ كرد ، عقد نيز منفسخ مىشود .\r\nتتمةٌ : در اينكه در شرط خيار آيا بايد مدت مشخص بشود يا نه ، بعضى گفته‌اند بايد مضبوط باشد و عده‌اى هم قائل شده‌اند دليلى بر معلوميت مدت نداريم . و قاعده هم اقتضا مىكند وقتى جهالت در باب مهر آنچنان مضرّ نيست ، در مورد مدت نيز لازم نباشد لا يزيد و لا ينقص باشد . البته از طرفى ممكن است در باب مهر بگوييم جهالت مطلق ممنوع است .\r\n« * و السلام * »\r\n\r\n","description":"","footnote":"","page_name":" 7350 ","page_number":206},
  {"content":"\r\n\r\n\r\n26 / 2 / 1385 سه شنبه درس شمارهء ( 906 - 898 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\n\r\nاحكام مهر\r\nالمسألة الثالثة عشرة : الصداق يملك بالعقد على اشهر الروايتين . . . .\r\nمرحوم محقق رحمه الله صاحب « شرايع الاسلام » در اين مسأله دسته‌اى ديگر از احكام مهر را بيان كرده است كه در طى چهار فصل از آنها بحث مىنماييم :\r\n\r\nفصل اول : ملكيت مهر\r\nبحث مهمى كه در مورد ملكيت مهر واقع شده است ، اين است كه آيا تمامى مهر با عقد كردن ملك زوجه مىشود يا اينكه نصف آن با عقد كردن و نيمى ديگر از آن با دخول به ملك او در مىآيد ؟\r\n\r\nاقوال در مسأله :\r\n\r\nقول اول : حصول ملكيت با عقد است ،\r\nكه اين قول را محقق حلى به اشهر دو روايت و صاحب جواهر آن را به اشهر دو قول و بلكه مشهور از آنها به شهرت عظيمة نسبت داده‌اند و علامه حلى بر آن دعواى اجماع نموده است .\r\nقول دوم : كه حصول ملكيت بر نصف مهر با عقد و توقف ملكيت بر نصف ديگر آن بر دخول است ، به مرحوم ابن جنيد نسبت داده شده است .\r\nصاحب جواهر رحمه الله : از آنجا كه كلامى كه در « مختلف الشيعة » از ابن جنيد در اين باره نقل شده است ، صراحتى در مخالفت با مشهور ندارد ؛ چرا كه عبارتش چنين است كه « يوجب نصف المهر العقد و يجب المهر بالدخول » و احتمال دارد كه مقصود از وجوب مهر با دخول ، معناى استقرار و ملزم شدن باشد نه معناى ثبوت و وجود ، بنابراين ، عبارت ابن جنيد قابل حمل بر مختار مشهور است ، و مسأله غير محل\r\n\r\n","description":"","footnote":"","page_name":" 7351 ","page_number":207},
  {"content":"\r\n\r\nخلاف و بلكه اجماعى مىشود .\r\nاشكال بر ايشان : اين است كه ، بله كلام ابن جنيد صراحتى در مخالفت ندارد ، لكن ظهور قوى كلام او در مخالفت با مشهور قابل انكار نيست ؛ چون ظاهر « يوجب نصف المهر الدخول » اين است كه زوجه قبل از دخول حق مطالبه نصف مهر را ندارد و اين مخالف با نظر مشهور است كه مطالبه تمام مهر را براى زوجه ، بعد از عقد جايز مىدانند .\r\nبله اگر اجماعى بودن مطلب و اتصالش به زمان معصوم ثابت شود ، مخالفت ابن جنيد ضربه‌اى به اجماع نمىزند ؛ چون متفردات او بسيار است ، لكن اثبات اجماعى بودن اين حكم و اتصالش به زمان معصوم به تحقيق بيشترى نياز دارد .\r\n\r\nثمره قولين :\r\nنتايج فراوانى بر اين اختلاف مترتب مىگردد ؛ از جمله اينكه اگر قبل از مباشرت ، با غير از طلاق مثلًا با فسخ يا انفساخ يا موت يكى از زوجين ، جدايى در بين آنها واقع بشود ، بنابر قول مشهور ، تمامى مهر به زن تعلق مىگيرد ، مگر اينكه دليل خاصى آن را ملحق به طلاق نمايد و اما بنابر قول ابن جنيد فقط نصف مهر به زن تعلق مىيابد ؛ چون فقط نصف آن را با عقد مالك شده بود ، الا اينكه از ادله خاصه استفاده ديگرى بشود .\r\n\r\nادله قول مشهور\r\n\r\n1 - آيه ( وَ آتُوا النِّساءَ صَدُقاتِهِنَّ نِحْلَةً ) ؛\r\nچرا كه اگر چه صرف اضافه « صدقات » به ايشان فقط دلالت بر اختصاص مىكند نه ملكيت ، لكن از  « آتُوا »  كه دستور به دادن مهر به زنان مىدهد ، ملكيت نيز استفاده مىشود .\r\nاشكال : اگر مقصود از « صدقات » آن چيزى كه در مقام انشاء ، به عنوان صداق تعيين شده است باشد ، دلالت آيه بر مختار مشهور تمام است ، لكن محتمل است كه مقصود از آن ، مهر انشاء شده نباشد ، بلكه مقصود مهرى باشد كه شرع آن را به عنوان مهر متعلق به زن قرار داده است و زن مالك شده است . و در اين صورت ،\r\n\r\n","description":"","footnote":"","page_name":" 7352 ","page_number":208},
  {"content":"\r\n\r\nاين آيه شريفه منافاتى با قول كسى كه مهر متعلق به زن در قبل از دخول را توسط شرع فقط نصف مهر انشاء شده بداند ، نخواهد داشت . و غرض از صدور اين دستور هم تأكيد بر لزوم پرداخت مهر - كه مورد غفلت و سهل انگارى بوده است - خواهد بود با اينكه غالباً قائل به ملكيت صداق هستند .\r\n\r\n2 - اقتضاء معاوضه بودن :\r\nدر « جواهر » و كتب ديگر اين گونه استدلال شده است كه معاوضه‌اى در نكاح واقع شده است ، و به وسيله آن ، زوج مالك كل بضع شده است و اين اقتضاء مىكند كه زوجه نيز مالك كل مهر باشد .\r\nاشكال : ملكيت بضع براى زوج به سبب عقد است نه به اقتضاء معاوضه بودن ، و لذا حتى در مفوضة البضع و مفوضة المهر هم ، با اينكه هيچ مهرى تعيين نشده است ، ولى ملكيت بضع براى زوج هست .\r\n\r\n3 - ادله عامه تنفيذ عقود و شروط :\r\nدر مثل « انكحت على المهر المعلوم » به قرينه لفظ « على » مهر در مقام انشاء در مقابل سلطه‌اى است كه مرد بر زن پيدا مىكند و اگر چه در بسيارى از موارد دخول داعى است ، لكن در مواردى هم كه مباشرتى مطرح نيست ، مثلًا در عنين و قرناء و پيرمرد فرتوت نيز همين صيغه است و در مقابل همين انشاء مهريه‌اى قرار داده شده است و مقتضاى ادله لزوم وفاء به تعهدات و شروط از قبيل   ( أَوْفُوا بِالْعُقُودِ )   نفوذ چنين عقدى و در نتيجه مالكيت تمام مهر به سبب عقد است .\r\nاشكال : اين دليل اگر چه بر طبق مبناى متعارف در بين قوم قابل قبول است ، ولى طبق نظر مختار كه به طور مكرر سابقاً گذشته است ، مفاد ادله‌اى مانند   ( أَوْفُوا بِالْعُقُودِ )   و « المؤمنون عند شروطهم » ، تشريع و تصحيح عقود و شروط نيست ، بلكه مفادشان فقط الزام عقدها و شرطهاى صحيح است ؛ يعنى عقد و شرطى را كه مشروع بودن آنها از راه ديگر ثابت شده باشد ، محكوم به لزوم وفاء مىكند ، پس اگر ترديد شود كه آيا به صرف عقد تمامى مهر ملك زوجه مىشود يا نصف آن ، و روشن نباشد كه\r\n\r\n","description":"","footnote":"","page_name":" 7353 ","page_number":209},
  {"content":"\r\n\r\nكدام يك مشروع و ممضاى شرع است ، اين ادله متكفل بيان آن نمىتوانند باشند .\r\n\r\n4 - روايات : كه شديداً متعارض مىباشند\r\n\r\n[ طايفه اول : روايات دال بر قول مشهور 
  ]\r\nو عبارتند از :\r\n\r\nالف . روايت شهاب\r\nقال : سألت أبا عبد الله عليه السلام عن رجل تزوج امرأة بألف درهم فأداها اليها فوهبتها له و قالت : أنا فيك أرغب ، فطلقها قبل ان يدخل بها ؟ قال : « يرجع عليها بخمسمائة درهم » « 1 » ؛ چرا كه ظاهر روايت اين است كه كل هبه هزار درهم به مرد صحيح است ، نه اينكه نصف آن صحيح و نصف ديگرش هنوز در ملك شوهر باقى مانده باشد و به زن منتقل نشده باشد تا اينكه بتواند آن را به او هبه نمايد ، پس معلوم مىشود كه تمامى هزار درهم ( مهر المسمى ) به زوجه منتقل شده بوده است .\r\n\r\nب . روايت على بن جعفر و سكونى\r\nدر باب 26 « 2 » و روايت جعفريات كه در باب 21 ، حديث 8 آمده است نيز همين طور است : فى الرجل يتزوج المرأة على وصيف فيكبر عندها ، فيريد ان يطلقها قبل ان يدخل بها ؟ قال : « عليه نصف قيمة يوم دفعه اليها ، لا ينظر فى زيادة و لا نقصان » « 3 » .\r\nچرا كه اگر نصف و صيف مال زوجه و نصف ديگر آن مال زوج بود ، بايد حكم مىشد به اينكه پس از بزرگ شدن وصيف هم بايد آن را تنصيف كنند ؛ چون كه دخول كه نكرده تا نصف ديگر را مالك شود پس هنوز هم در وصيف شريكند و اينكه حكم نموده به اينكه بايد قيمت يوم الدفع را نصف نمايد ، شاهد را اين است كه زوجه مالك تمام وصيف شده است كه  « ما فَرَضْتُمْ »  است و طلاق همان را تنصيف مىكند ، و از آنجايى كه عين آن تغيير يافته است ، پس قيمت آن موقعش تنصيف مىگردد ، بنابراين اين روايت هم منطبق بر مسلك مشهور است .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 327 ، الباب 28 من ابواب المهور و الشروط ، الحديث 1 .\r\n( 2 ) - جامع احاديث الشيعة 26 : 325 - 326 ، الباب 26 من ابواب المهور و الشروط ، الحديث 4 و 5 .\r\n( 3 ) - جامع احاديث الشيعة 26 : 325 - 326 ، الباب 26 من ابواب المهور و الشروط ، الحديث 4 .\r\n","page_name":" 7354 ","page_number":210},
  {"content":"\r\n\r\n\r\nج . موثقه عبيد بن زرارة\r\nقال : قلت لأبي عبد الله عليه السلام : رجل تزوج امرأة و مهرها مهرا فساق اليها غنما و رقيقا فولدت عندها فطلقها قبل ان يدخل بها ؟ قال : « ان ساق اليها ما ساق و قد حملن عنده فله نصفها و نصف ولدها و ان كان حملن عندها فلا شيء له من الاولاد » « 1 » .\r\nو در نقل روايت به طريق ديگر دارد كه « . . . ساق اليها غنما و رقيقا فولدت الغنم و الرقيق . . . » « 2 » . و روشن است كه اين تفاوت تغييرى در معنا ايجاد نمىكند .\r\nدر كافى به طريق صحيح به اين صورت نقل شده است : قال قلت لأبي عبد الله عليه السلام رجل تزوج امرأة على مائة شاة ثم ساق اليها الغنم ثم طلقها قبل ان يدخل بها و قدر ولدت الغنم قال ان كانت الغنم حملت عنده رجع بنصفها و نصف اولادها و ان لم يكن الحمل عنده رجع بنصفها و لم يرجع من الاولاد بشىء .\r\nو اما دلالت اين روايت كالصريح است بر اينكه قبل از دخول تمامى مهر ملك زن مىشود ؛ چرا كه مدلول روايت اين است كه چنانچه حمل در نزد زن حاصل شده باشد ، تمامى نماء ملك اوست و اين كشف مىكند از اينكه كل عين اعم از مادر و حمل ، ملك او بوده است ، چرا كه اگر نصف مهر با عقد به ملكيت زوجه درآمده بود ، نصف نماء بايد ملك زوج باشد و لو حمل در نزد زوجه باشد .\r\nمرحوم شيخ مفيد در « رسالة المهر » اين روايت را بدين گونه نقل كرده است : عن عبيد بن زراره عن الصادق عليه السلام فى رجل تزوج امرأة على رقيق او غنم و ساقهن اليها فولدت الرقيق و الغنم عندها ثم طلقها قبل أن يدخل بها ؟ قال فقال : « ان كان ساقهن اليها حين ساقهن و هن حوامل ، فله نصف الحوامل » « 3 » . كه از اين روايت هم از طريق مفهوم استفاده مىشود كه اگر قبلًا حامله نبوده باشند ، ديگر تنصيف نمىشوند و بقيه دلالتش هم عين نقل « تهذيب » و « كافى » مىشود .\r\n\r\n\r\n","description":"","footnote":"\r\n( 1 ) - جامع الاحاديث 26 : 324 ، الباب 26 من ابواب المشهور و الشروط ، الحديث 1 .\r\n( 2 ) - جامع الاحاديث 26 : 324 ، الباب 26 من ابواب المهور و الشروط ، الحديث 1 .\r\n( 3 ) - جامع احاديث الشيعة 26 : 325 ، الباب 26 من ابواب المهور و الشروط ، الحديث 2 .\r\n","page_name":" 7355 ","page_number":211},
  {"content":"\r\n\r\n\r\nد . روايات موت أحد الزوجين قبل الدخول\r\n« 1 » : كه روايات متعددى دلالت مىكنند بر اينكه در صورت موت يكى از زوجين بايد همه مهر پرداخت شود ، و اين معنايش اين است كه تمامى مهر قبل از دخول ملك زن شده است و الا اگر نصف آن مال او بود و نيم ديگرش متوقف بر دخول بود ، همه مهر را به او نمىدادند .\r\nاشكال : ولى از آنجايى كه طبق نظر مختار موت نيز مانند طلاق منصف مهر است و اين گونه روايات كه دلالت بر پرداخت همه مهر در صورت موت مىكنند بر اساس شواهدى حمل بر تقيه مىشوند ، پس اين روايات نمىتوانند دليل براى قول مشهور باشند . البته اين روايات براى نظريه مخالف مشهور نيز دليل نيست چون ممكن است كه زوجه همه مهر را با عقد مالك شده باشد و سپس با طلاق يا با موت تنصيف شود . و دلالت اين گونه روايات بر تنصيف ، به اين معنا نيست كه با خود عقد مالك نصف مهر شده باشد .\r\n\r\nه . روايات عتق قرار دادن مهر :\r\nدر ابواب عبيد و اماء در باب‌هاى 13 و 14 رواياتى هست كه كاملًا بر قول مشهور دلالت مىكنند ؛ در باب 13 ، سيزده روايت هست كه يكى از آنها تكرارى و يكى هم از « مقنع » است ، كه نبايد آن را روايت مستقلى محسوب نمود و يك روايت هم به محل بحث ارتباطى ندارد و اما ده روايت ديگر همگى معتبر و صحيح السند و دليل براى قول مشهور هستند ، و از آنجا كه مضمون آنها يكى است ، فقط روايت اول از آنها را ذكر مىكنيم .\r\nمحمد بن يحيى عن احمد بن محمد عن عبد الله بن محمد الحجال عن ثعلبة عن عبيد بن زرارة أنه سمع ابا عبد الله عليه السلام يقول : « اذا قال الرجل لامته أعتقك و\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 333 ، الباب 31 من ابواب المهور و الشروط ، الحديث 12 و 13 و 14 و 15 و 16 .\r\n","page_name":" 7356 ","page_number":212},
  {"content":"\r\n\r\nأتزوجك و أجعل مهرك عتقك فهو جائز » « 1 » .\r\nو وجه دلالتش اين است كه امام عليه السلام حكم به جواز و نفوذ مهر و عتق كل نموده است ، پس معلوم مىشود كه كل مهر را آن امة به وسيله عقد مالك مىشود و الا بايد مىفرمود كه نصف عتق جايز و نافذ است و اما نصف ديگر به طور قهرى آزاد مىشود و يا اينكه - فرضاً - منوط به تحقق دخول است . و اما از باب 14 هم يك روايت براى نمونه ذكر مىكنيم و آن روايت سكونى عن ابى عبد الله عليه السلام : فى الرجل يعتق أمته فيجعل عتقها مهرها ثم يطلقها قبل ان يدخل بها قال : « ترد عليه قيمتها تستسعى فيها » « 2 » .\r\nوجه دلالت اين روايات و امثال آن در باب 14 اين است كه از اينكه عقد را صحيح و عتق او را در كل او نافذ دانسته است معلوم مىشود كه كل مهر ملك او شده است و چون در طلاق قبل از مباشرت بايد نصف آن را برگرداند ، حكم نموده است كه زوجه با سعى و كسب درآمد بايد نصف قيمت خود را به زوج برگرداند .\r\nمنتها از بعضى از روايات همين باب نظير موثقه ابن أبى عمير و روايت عباد بن كثير بصرى استفاده مىشود كه اگر زوجه پس از طلاق ، با سعى و كار به دنبال برگرداندن نصف مهر به زوج نشود ، نصف از او دوباره مملوك مىشود .\r\nابن ابى عمير عن أبى بصير عن أبى عبد الله عليه السلام فى الرجل يعتق جاريته و يقول لها عتقك مهرك ثم يطلقها قبل أن يدخل بها قال يرجع نصفها مملوكاً و يستسعيها فى النصف الآخر و در روايت عباد بن كثير البصرى چنين دارد : قال قلت لأبي عبد الله عليه السلام رجل اعتق ام ولد له و جعل عتقها صداقها ثم طلقها قبل أن يدخل بها قال يعرض عليها أن تستسعى فى نصف قيمتها فان أبت هى فنصفها رق و نصفها حرّ .\r\nو . روايت فضيل قال : سألت أبا عبد الله عليه السلام عن رجل تزوج امرأة بألف درهم فأعطاها عبد الله آبقا و بردا حبرة بألف درهم التى أصدقها ؟ قال : « اذا رضيت بالعبد و كانت قد عرفته فلا بأس اذا هى قبضت الثوب و رضيت بالعبد » قلت : فان طلقها قبل ان يدخل بها ؟ قال : « لا مهر\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 132 ، الباب 13 من ابواب نكاح العبيد و الاماء ، الحديث 1 .\r\n( 2 ) - جامع احاديث الشيعة 26 : 135 ، الباب 14 من ابواب نكاح العبيد و الاماء ، الحديث 1 .\r\n","page_name":" 7357 ","page_number":213},
  {"content":"\r\n\r\nلها و ترد عليه خمسمائة درهم و يكون العبد لها » « 1 » . كه دلالت اين روايت هم بر قول مشهور قابل انكار نيست ؛ چرا كه اگر زوجه مالك تمام هزار درهم نبود معاوضه كل آن با عبد و حبره محكوم به صحت و نفوذ نمىشد .\r\n\r\nطايفه ثانيه : روايات دال بر قول ابن جنيد\r\nبراى قول به ملكيت نصف مهر با عقد و توقف ملكيت نصف ديگر آن بر دخول و آنچه كه در حكم آن است ، به رواياتى ممكن است استدلال شود ، كه به بررسى آنها مىپردازيم .\r\n\r\nالف - روايت معلى بن خنيس\r\nقال : سئل أبو عبد الله عليه السلام و انا حاضر عن رجل تزوج امرأة على جارية له مدبرة قد عرفتها المرأة و تقدمت على ذلك ، ثم طلقها قبل ان يدخل بها ؟ قال فقال : « أرى ان للمرأة نصف خدمة المدبرة و يكون للمرأة من المدبرة يوم فى الخدمة و يكون لسيدها الذي كان دبرها يوم فى الخدمة » قيل له : فان ماتت المدبرة قبل المرأة و السيد لمن يكون الميراث ؟ قال : « يكون نصف ما تركت للمرأة و النصف الآخر لسيدها الذي دبرها » « 2 » .\r\nشيخ مفيد نيز اين روايت را در « رسالة المهر » از معلى بن خنيس نقل نموده ، با اين فرق كه در آن آمده است : « يكون نصف ما تركت المدبرة للمرأة لانها ماتت و نصفها مملوكة لها و يكون لورثة مولاها الذي دبرها ، النصف الباقى . » « 3 »\r\nتقرير استدلال : مورد روايت اين است كه هم موت مدبره و هم طلاق قبل از دخول واقع شده‌اند . منتها در مورد سؤال دوم دو صورت وجود دارد : يكى اين است كه موت پس از طلاق بوده باشد - كه در اين صورت ديگر دلالتى بر قول ابن جنيد نخواهد داشت - و ديگرى اين است كه موت قبل از طلاق باشد و از اينكه قبل از طلاق حكم به تنصيف شده است معلوم شود كه زن فقط نيمى از مهر را قبل از دخول به صرف عقد مالك شده است و از آنجا كه در جواب امام عليه السلام ترك\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 324 ، الباب 25 من ابواب المهور و الشروط ، الحديث 1 .\r\n( 2 ) - جامع احاديث الشيعة 26 : 323 ، الباب 24 من ابواب المهور و الشروط ، الحديث 1 .\r\n( 3 ) - جامع احاديث الشيعة 26 : 323 ، الباب 24 من ابواب المهور و الشروط ، الحديث 2 .\r\n","page_name":" 7358 ","page_number":214},
  {"content":"\r\n\r\nاستفصال شده است ، روشن مىشود كه روايت ظهور اطلاقى دارد و در هر دو صورت حكم به تنصيف هست ، پس دلالت روايت بر نصف تمام خواهد بود .\r\nاشكال : در كلمه « المدبرة » در سؤال دوم ، دو احتمال است كه يكى اين است كه الف و لام آن ذكرى باشد و اشاره به مدبره طلاق داده شده در سؤال اول باشد كه در اين صورت ديگر سؤال و جواب دوم مطلق نبوده و شامل صورت موت قبل از طلاق نمىشود ، تا اينكه براى قول به نصف قابل استدلال باشد ، پس استدلال به اين روايت در مقابل روايات معارض با آن كه دليل بر قول مشهور بودند ناتمام خواهد بود .\r\n\r\nب . روايت حسن بن محبوب\r\nعن على بن ابى حمزه عن ابى الحسن عليه السلام فى رجل يزوج مملوكا له امرأة حرة على مائة درهم ، ثم انه باعه قبل ان يدخل عليها ؟ قال : « يعطيها سيده من ثمنه نصف ما فرض لها ، انما هو بمنزلة دين استدانه بأمر سيده » « 1 » كه به نظر ما معتبر و صحيح است ، چون به نظر ما حسن بن محبوب در زمان استقامت على ابن ابى حمزه از او اخذ حديث كرده است .\r\nتقرير استدلال : ظاهر روايت اين است كه با عقد كردن همان نصفى كه الان به او مىدهد را بدهكار شده است و البته چون با امر سيد آن را استدانه كرده بوده بايد سيد آن را بپردازد ، نه اينكه با عقد كل را بدهكار شده باشد و استدانه كرده باشد و بعدش تنصيف شده باشد ؛ چرا كه اين خلاف ظاهر است . طلاق نبوده است تا منصف باشد .\r\nاشكال : به نظر مىرسد كه اگر روايت مذكور ظهور در تعلق استدانه به كل نداشته باشد ، ظهور در استدانه نصف ندارد ؛ چرا كه مقصود از استدانه كردن همان صداق قرار دادن است و مسلم است كه كل به عنوان صداق قرار داده شده است نه نصف ، پس مقصود از استدانه يعنى كل را صداق قرار داده است ، و اينكه نصف\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 439 ، الباب 36 من ابواب المهور و الشروط ، الحديث 1 .\r\n","page_name":" 7359 ","page_number":215},
  {"content":"\r\n\r\nرا بايد بپردازد به جهت قبل از دخول بودن جدايى است و لذا مىتوان گفت اين روايت با فتواى مشهور سازگارتر است و اگر در كلام مشهور ظهور نداشته باشد ، لااقل در نظر مخالف مشهور نيز ظهور ندارد .\r\n\r\nج . صحيحه محمد بن مسلم\r\nكه سندش را همه صحيح مىدانند ؛ چرا كه اينچنين است كه : محمد بن يحيى عن سألت أبا عبد الله عليه السلام عن رجل تزوج امرأة فأمهرها الف درهم و دفعها اليها ، فوهبت له خمسمائة درهم و ردتها عليه ثم طلقها قبل ان يدخل بها ؟ قال : « تردّ عليه الخمسمائة درهم الباقية لانها انما كانت لها خمسمائة درهم فهبتها اياها له و لغيره سواء » « 1 » .\r\nتقرير استدلال : روايت مىگويد مهر المسمى هزار درهم بوده كه به سبب طلاق بايد نصف آن را به زوج برگرداند ولى قبلًا به سبب عقد نصف مهر را مالك شده بوده كه آن را هم هبه كرده است چون امام عليه السلام در روايت مىفرمايد « لانها انما كانت لها خمسمائة درهم » و اين ظهور قوى بلكه صراحت دارد در اينكه زوجه در قبل از هبه و طلاق فقط پانصد درهم يعنى نصف مهر را مالك بوده است ؛ چرا كه بعد از طلاق ، زوجه هيچ چيز را مالك نيست ، و اين با قول ابن جنيد مطابقت دارد .\r\nاشكال : به نظر مىرسد كه اين هم قابل جواب است و ظهور محكمى ندارد ؛ براى اينكه احتمال دارد كه مقصود از مالكيت پانصد درهم ، براى بعد از طلاق باشد ، منتها مراد اين باشد كه اگر هبه‌اى نبود پانصد درهم را بعد از طلاق مالك مىشد ، پس حالا كه هبه كرده است ، چيز ديگرى طلب ندارد ، كما اينكه احتمال دارد كه مقصود قبل از طلاق و بعد از هبه باشد ؛ يعنى بعد از هبه فقط پانصد درهم را مالك بوده است و طلاق منشأ اخراج پانصد درهم ديگر از ملك او مىشود و بايد پانصد درهم را كه دست دارد به زوج برگرداند .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 327 ، الباب 28 من ابواب المهور و الشروط ، الحديث 3 .\r\n","page_name":" 7360 ","page_number":216},
  {"content":"\r\n\r\n\r\nد . صحيحه ابى بصير\r\nعن ابى عبد الله عليه السلام قال : سألته عن رجل تزوج امرأة على بستان له معروف و له غلة كثيرة ثم مكث سنين لم يدخل بها ثم طلقها ؟ قال : « ينظر الى ما صار من غلّة البستان من يوم تزوجها ، فيعطيها نصفه و يعطيها نصف البستان الا ان تعفو فتقبل منه و يصطلحا على شىء ترضى به منه ، فانه اقرب للتقوى » « 1 » .\r\nتقرير استدلال : گفته‌اند از اينكه حكم به تقسيم نماءات همه سنين شده است معلوم مىشود كه كل بستان ملك زوجه نبوده است ، بلكه فقط نيمى از آن حين عقد ملك او شده است و نصف ديگرش در ملك زوج باقى مانده است . چون ميوه باغ تابع ملك است و لذا اگر بگوييم كل باغ ملك او بوده است ، بايد كل ميوه‌ها نيز ملك زوجه باشد و نبايد تنصيف شود .\r\nاشكال : پاسخ‌هايى از اين روايت توسط « كشف اللثام » و « جواهر » داده شده است ، ولى چندان جواب‌هاى متعارف و عرفى نيستند مثلًا گفته‌اند كه اين روايت به جايى حمل مىشود كه زوج در آن باغ از مال خودش بذر تهيه و آن را كاشته باشد ، كه قهراً در اينجا همه نماءات آن ملك زوج مىشود و اينكه گفته است كه نصف نماءات براى زوجه است ، بنابر استحباب است و عبارت  « هُوَ أَقْرَبُ لِلتَّقْوى »  در روايت هم اين استحباب را تأييد مىكند و يا مثلًا اينكه نصف نماءات مال زوجه قرار داده شده است از باب حق الارض است و اينكه زمين باغ ملك زوجه بوده است . و پيداست كه اين گونه حمل‌ها چقدر همراه با تكلف است . پاسخ صحيحى كه به نظرم رسيد و شنيدم كه مرحوم آقاى حاج شيخ عبد لكريم هم شبيه اين را دارد اين است كه ؛ گفته شود كه در مثل باغ و بستان ، ميوه اصالت دارد و  ( ما فَرَضْتُمْ )  فقط باغ نيست ، پس بعد از طلاق قبل از دخول ، حكم به تنصيف ميوه‌ها هم مىشود ، و اين بر خلاف گوسفند و جاريه است كه در مهر قرار دادن آنها خود گوسفند و جاريه  ( ما فَرَضْتُمْ )  هستند و در نظر اول ، حمل آنها مورد فرض نيست . پس\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 317 ، الباب 21 من ابواب المهور و الشروط ، الحديث 7 .\r\n","page_name":" 7361 ","page_number":217},
  {"content":"\r\n\r\nمقصود از روايت ممكن است اين باشد كه زوجة پس از عقد مالك همه باغ و ميوه‌ها شده است و پس از طلاق قبلى از دخول حكم به تنصيف آنها كه  ( ما فَرَضْتُمْ )  بوده‌اند مىشود .\r\n\r\nه . روايات « انما يوجب المهر الدخول » « 1 » .\r\nتقرير استدلال : اگر تمام مهر با عقد كردن ملك زوجه مىشد ، ديگر معنا نداشت كه ملكيت نصف آن با دخول تحقق پيدا كند ، پس معلوم مىشود كه فقط نيمى از مهر را با عقد مالك مىشود .\r\nاشكال : از آنجا كه عبارت وجوب در معناى تثبيت و خروج از تزلزل هم به طور شايع در روايات استعمال شده است مثل « البيعان بالخيار ما لم يفترقا و اذا افترقا وجب البيع » ، در اين روايات مورد استدلال هم اگر ادعاى ظهور آنها را در معناى تثبيت و خروج از متزلزل بودن مالكيت نسبت به نصفى از مهر - شبيه تزلزل بيع نسبت به خيار طرف ذو الخيار - نپذيريم ، حد اقل وجود چنين احتمالى در مورد آنها خلاف ظاهر نيست ، پس ذوقاً به حسب تفاهم عرفى مىتوان گفت رواياتى كه مىگويد دخول منشأ وجوب مىشود به معناى اين است كه از تزلزل خارج مىشود و بعد از طلاق كل مهر را مالك مىباشد . و با وجود چنين احتمالى كه مطابق با قول مشهور است ، ديگر نمىتوان به آنها براى قول ابن جنيد استدلال نمود .\r\nنتيجه اينكه مسأله تحقق ملكيت نسبت به تمام مهر به صرف عقد كردن ، هم از لحاظ شهرت و بلكه اجماع و هم از جهت روايات ، صاف و تمام است .\r\n\r\nفصل دوم : تصرف در مهر قبل از قبض\r\nكلام صاحب « شرايع » : و لها التصرف فيه قبل القبض على الاشبه .\r\nاقوال در مسأله : مشهور در اينجا قائل به جواز تصرف‌اند و تنها مخالف در مسأله مرحوم شيخ طوسى در « خلاف » است . اگر چه صاحب « جواهر » مىگويد : در قبل\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 305 ، الباب 17 من ابواب المهور و الشروط .\r\n","page_name":" 7362 ","page_number":218},
  {"content":"\r\n\r\nو بعد از شيخ اجماع بر جواز تصرف بوده است . لكن نسبت به قبل از شيخ اين ادعاء را نمىتوان كرد ؛ چرا كه كلام شيخ در استدلال بر عدم جواز تصرف كه مىگويد : اجماع فقهاء بر جواز تصرفات وضعى بعد از قبض است ولى در قبل از قبض اجماعى نيست . و اين كلام ايشان حاكى از مورد خلاف بودن حكم در قبل از قبض بين اماميه است . كانه شيخ مىخواهد به اصالة الفساد در مورد تصرفات قبل از قبض استناد نمايد ، كه بحث از اصل مىآيد . اگر شيخ ادعاى اجماع كرده بود كه جايز نيست تصرف قبل از قبض ، ممكن بود آن را تخطئه كنيم و بگوييم نظير بسيارى از مواضع ديگر ، شيخ قواعد كلى را كه مورد اتفاق است ، بر مسأله تطبيق كرده و ادعاى اجماع نموده است . اما در اينجا اجماع را ردّ كرده است ، لذا نمىتوانيم او را تخطئه كنيم . البته شيخ قائل به اجماع فقهاء در عدم جواز تصرف در مهر قبل از قبض است ، منتها مرادش از فقهاء ، عامه هستند اما اجماع بين اماميه را رد مىكند .\r\n\r\nادله جواز تصرف :\r\nدر « جواهر » به امورى استدلال شده است « 1 » كه عبارتند از :\r\n\r\nالف . تمسك به اصل :\r\nبايد ببينيم مقصود از اين اصل چه اصلى است ؟\r\nبا توجه به اينكه مورد بحث در اينجا اعم از احكام تكليفى - مثل جواز يا حرمت - و احكام وضعى - مثل صحت يا بطلان - است ، پس اصل برائت ( عقلى ) كه فقط جواز تكليفى را دلالت مىكند ، مقصود نيست .\r\nو اما برائت شرعى و حديث رفع و « كل شىء لك حلال » اگر مفادشان هم احكام تكليفى و هم احكام وضعى باشد ، مقتضاى آنها جواز و صحت تصرفات قبل از قبض بود ، ولى طبق تحقيق مفاد ادله برائت بيش از جواز تكليفى نبوده و نسبت به حكم وضعى دلالتى ندارند و لذا است كه فقهاء در بسيارى از موارد كه نقل و انتقال معلوم نيست به اصالة الفساد قائل هستند .\r\n\r\n\r\n","description":"","footnote":"\r\n( 1 ) - جواهر الكلام 31 : 109 .\r\n","page_name":" 7363 ","page_number":219},
  {"content":"\r\n\r\nشايد مراد از اصل در اينجا بناء عقلاء در چنين موردى كه شخص مالك است بر جواز تكليفى و صحت وضعى تصرفات او در ملك خود است ، اگر چه آن را قبض نكرده است و از آنجا كه اين اصل و بناى عملى عقلاء از طرف شارع مورد ردع واقع نشده است ، با اينكه يك قانون جهانى و عقلايى است ، حاكى از امضاء آن توسط شارع مىشود . و روشن است كه با وجود اين اصل ديگر نوبت به تمسك به اصالة الفساد براى حكم به عدم صحت كه ظاهر شيخ است نمىرسد .\r\n\r\nب . ادله عامه سلطنت بر مال خود :\r\nمقتضاى امثال « الناس مسلطون على اموالهم » اين است كه هر كسى هم تكليف و هم وضعا مىتواند در اموال خود تصرف نمايد و تصرفات او در مال خود هم جايز و هم نافذ است و تقييد اين عمومات به بعد از قبض نياز به دليل دارد .\r\n\r\nج . ادله جواز عفو و ابراء مهريه :\r\nهم آيه جواز عفو و هم روايات دلالت دارند بر اينكه زن مىتواند حتى قبل از قبض مهر خود را ببخشد و اينها نيز دليل بر نفوذ تصرفات زن در مهر خود قبل از قبض است . علاوه بر اينها صاحب « جواهر » رحمه الله به روايات ديگرى نيز تمسك نموده كه به جهت اختصار متعرض آنها نشديم .\r\nادله قول شيخ : به سه امر در اينجا ممكن است استدلال شود كه عبارتند از :\r\n1 - اصالة الفساد\r\n2 - اجماع\r\n3 - روايت نهى از بيع چيز قبض نشده .\r\nبررسى ادله مذكور : در ضمن بيان ادله قول مشهور ، مسأله اصالة الفساد و همين طور اجماع مذكور در كلام شيخ و برگشت آن به تمسك به اصالة الفساد ، و بلكه ظهور كلام او در وجود خلاف در مسأله بيان شد .\r\nو اما روايات نهىكننده از بيع ما لم يقبض ، همانطورى كه صاحب « جواهر » از آن\r\n\r\n","description":"","footnote":"","page_name":" 7364 ","page_number":220},
  {"content":"\r\n\r\nجواب داده است « 1 » ، اولًا : اخص از مدعاست ؛ چون موضوع آنها بيع است نه هر تصرفى تا شامل همه تصرفات بشود و ثانياً : به اقتضاء جمع بين ادله ، نهى مذكور حمل بر كراهت مىشود و حرمتى ندارد ، پس حتى بيع ما لم يقبض هم اشكالى ندارد .\r\nنتيجه : اينكه مسأله جواز تصرف در مهر قبل از قبض به اقتضاء ادله ، مشكلى ندارد ، و محكوم به صحت و نفوذ است .\r\n\r\nفصل سوم : انحاء عفو از نصف مهر پس از طلاق\r\nعبارت صاحب شرايع : « فاذا طلق الزوج عاد اليه النصف و بقى للمرأة النصف ، فلو عفت عما لها كان الجميع للزوج » .\r\nادعاى اجماع « جواهر » و اشكالش : مرحوم صاحب جواهر پس از « فاذا طلق الزوج عاد اليه النصف و بقى للمرأة النصف » مىگويد : بلا خلاف كتابا و سنة و اجماعا « 2 » ، در حالى كه اين نفى خلاف با فرض مخالفت ابن جنيد در مسأله نمىسازد ؛ چرا كه مسأله عود در جايى است كه زن قبلًا حين عقد مالك تمامى مهر شده باشد و سپس نصف آن با طلاق عود كند در حالى كه به نظر ابن جنيد زن مالك تمام مهر با عقد نمىشود ، مگر اينكه كلام ابن جنيد به نحوى كه موافق مشهور است حمل گردد ، كه بحث آن گذشت .\r\nدر اينكه اگر زن از نصف مهر كه پس از طلاق قبل از دخول مال اوست و يا از مرد طلبكار است ، عفو كند ، اشكالى نيست كه مورد امضاء شارع است ، لكن با توجه به اختلافاتى كه در بعضى مسائل مربوط به عفو در اينجا وجود دارد مثلًا در اينكه عفو از نصف مهر در اينجا به چه الفاظى صحيح است اختلافاتى در بين فقهاء پيش آمده است كه براى روشن شدن بحث ابتدائاً مقدماتى را ذكر مىنماييم .\r\n\r\n\r\n","description":"","footnote":"\r\n( 1 ) - جواهر الكلام 31 : 109 .\r\n( 2 ) - جواهر الكلام 31 : 109 .\r\n","page_name":" 7365 ","page_number":221},
  {"content":"\r\n\r\n\r\nطلاق مملِّك است يا مخيِّر ؟\r\nطبق نظر بعض عامه طلاق مخير است نه مملّك ؛ يعنى طلاق قبل از دخول به مرد اين حق را مىدهد كه مالك نصف گردد و يا از اين حق خود صرف نظر كند و به تعبير آنها « انه يملك ان يملك النصف » و به عبارت اخرى مهر بالفعل ملك زوجه است و زوج مىتواند قصد تملك بكند و مىتواند قصد تملك نكند . و اما بر طبق نظر خاصه ، طلاق قبل از دخول مملّك نصف مهر نسبت به مرد است نه مخيّر .\r\n\r\nآيا بين حق و ملكيت در انتقال فرق است ؟\r\nمرحوم شيخ رحمه الله قائل به فرق است و مىگويد : انسان نمىتواند حق خود را به « من عليه الحق » يعنى كسى كه حق به عهده اوست ، منتقل نمايد ؛ چون « من له الحق » و « من عليه الحق » بايد دو نفر باشند . و تصوير و اعتبار عقلايى ندارد كه يك نفر باشد ، ولى اگر بخواهد چيزى را كه در ذمه شخص طلبكار است ، ملكيتش را به آن شخص منتقل نمايد ، اشكالى ندارد ؛ چرا كه با تمليك ما فى الذمة به زيد مثلًا ، بين زيد و اين ملك ، اضافه و نسبت جديدى كه در آن تعدد هم وجود دارد پيش مىآيد و چنين اعتبارى مشكلى ندارد ، منتها به داعى سقوط است .\r\nصاحب جواهر رحمه الله بر خلاف شيخ قائل به عدم فرق است و استدلالش اين است كه : لازمه تمليك هم استحقاق است و تصور و اعتبار عقلايى ندارد كه خود شخص بدهكار به خود شده و استحقاق از خود داشته باشد ، پس در انتقال ملكيت هم بايد منتقل منه و منتقل اليه متعدد باشند ، چون اگر چنين امرى اعتبار عقلايى داشته باشد ، دليل ندارد كه ساقط شود . در اعتبارات ديگرى مانند « الناس مسلطون على انفسهم » و  « رَبَّنا ظَلَمْنا أَنْفُسَنا  ) كه انسان در هر دو طرف سلطه و ظلم فرض شده است يعنى يك شخص هم ظالم فرض مىشود و هم مظلوم و يا هم مسلط و هم مسلط عليه فرض مىشود ، يك نحوه تعدد اعتبارى در يك شخص فرض مىشود ، ولى چنين تعدّدى كه شخصى از خودش طلبكار باشد ، اعتبار عقلايى\r\n\r\n","description":"","footnote":"","page_name":" 7366 ","page_number":222},
  {"content":"\r\n\r\nندارد . كلام جواهر به نظر ما نيز صحيح است .\r\nثمره اين اختلاف : اين است كه بنابر نظر صاحب جواهر اگر بخواهد مهر ما فى الذمه كه دين و كلى است را هبه به معناى ابراء نمايد اشكالى ندارد ولى اگر بخواهد آن را هبه به معناى تمليك به طرف نمايد ، اين تمليك صحيح نخواهد بود . بلكه اگر مهر ، عين باشد و بخواهد آن را تمليك و يا هبه كند ، اشكالى ندارد ، منتها شرط آن قبول و قبض است .\r\n\r\nنياز به تجديد انشاء تمليك پس از تشخّص ما فى الذمه\r\nبحث ديگرى كه مطرح شده است اين است كه اگر مهر ، دين باشد و طلبكار ابراء كند ، مثلًا زوج چيزى از مهر را نپرداخته و تنصيف شده و قهراً نصف مهر را به زوجه بدهكار است و زوجه ابراء مىكند و يا مهريه پرداخت شده منتها در دست زوجه تلف شده و لذا بعد از تنصيف ، نصف آن را به زوج بدهكار شده و زوج ابراء مىكند ، در اين صور نفس ابراء كافى است و به قبض و قبول نيازى ندارد و با اسقاط ساقط مىشود . البته مرحوم شيخ طوسى مىگويد اقوا اين است كه در اين صورت قبول شرط است . ولى طبق تحقيق عرفى ، چون ابراء و اسقاط از ايقاعات است و مانند اسقاط حقوق است كه اگر از غيبت و يا ظلم كسى بدون اينكه به او اطلاع دهند ، گذشت كنند ، برىء الذمه مىشود و عرفاً او را بدهكار نمىدانند ، قبول در ابراء شرط نيست . قبض نيز شرط نيست چون وقتى به خود شخص مديون ، طلبى را كه از او دارند ببخشند ، ديگر حالت منتظره‌اى ندارد و قبض حاصل است و دين سقوط پيدا مىكند . بنابراين از ناحيه قبض نيز اشكالى ندارد . و اما اگر مهر دين باشد و طلبكار بخواهد آن را هبه و يا تمليك به بدهكار كند ، اينجا هبه يا تمليك دين صحيح نيست به همان دليلى كه در بحث قبل گذشت كه اعتبار عقلايى ندارد .\r\nصورت ديگر اين است كه مهر ، عين خارجى بوده باشد و شخص بخواهد كل يا نصف آن را به طرف خود ببخشد و يا تمليك كند . در هبه و يا تمليك عين\r\n\r\n","description":"","footnote":"","page_name":" 7367 ","page_number":223},
  {"content":"\r\n\r\nخارجى ، قبض و قبول طرف شرط است . البته گاهى عين در نزد همان طرف مقابل است كه به او بخشيده شده و يا به او تمليك شده است ، در اينجا فقط قبول شرط است . و اما قبض بالفعل ديگر معنا ندارد . مرحوم شيخ در اين صورت مىگويد قبض شأنى لازم است يعنى بايد مدت زمانى كه براى قبض در صورتى كه در دست او نبود لازم است ، بايد بگذرد . منتها دليلى براى اين ادعا ذكر نمىكند و دليلى هم ندارد و به نظر ما قبض شأنى و تقديرى هم لازم نيست .\r\nبحث ديگر اين است كه اگر در صورت تمليك ما فى الذمة - بنابر قول به صحت آن شخص واهب عفوت و ما يرادفه را بگويد و انشاء كند و طرف هم قبول و قبض كند آيا همين انشاء تمليك كفايت مىكند ، يا اينكه پس از تعيين و تشخّص ما فى الذمه ، دوباره بايد انشاء را ايجاد نمايد و بگويد كه « ملكت يا وهبت يا عفوت اين عين شخصى را به تو » و او هم بپذيرد و قبض كند . در مسالك و جواهر قائل به تجديد شده‌اند ، ولى به نظر مىرسد كه همان انشاء قبلى كفايت مىكند و اشكالى ندارد ؛ چرا كه بحث دائر مدار اين نيست كه آيا « عفوت » يا « اعطيت » در امور ذمه‌اى هم گفته مىشود يا نه ؟ چون اگر به واسطه قرينه ، مراد معلوم باشد ؛ كه مىخواهد نظير سلف و سلم ذمه خود را مديون به ديگرى كند ، هيچ اشكالى ندارد ، چنانچه در بحث بعدى گفته خواهد شد و ملكيت هم حاصل مىشود ، و مورد بحث هم در اينجا ، همين است ؛ كه قرينه هست و اشكال اثباتى ندارد و اگر اينطور شد ، ديگر اشكال ثبوتى هم نخواهد داشت .\r\n\r\nجواز هبه با لفظ « عفوت »\r\nبحث ديگرى كه در اينجا وجود دارد اين است كه اگر زن مىخواهد نصف يا كل مهريه را كه حق اوست به مرد ببخشد و عفو كند ، به چه صورت و با چه الفاظى مىتواند اين كار را بكند ؟ مهريه گاهى دين است كه گاهى عين ؛ اگر دين باشد براى عفو از مهر شش لفظ ذكر شده است كه عبارتند از : ابراء ، اسقاط ، ترك ، هبه ، تمليك\r\n\r\n","description":"","footnote":"","page_name":" 7368 ","page_number":224},
  {"content":"\r\n\r\nو عفو ؛ يعنى با هر يك از الفاظ مذكور مىتواند ذمه طرف را از دين برىء كند ، البته همانطورى كه قبلًا گذشت ، اگر مقصود از هبه و تمليك معناى حقيقى هبه و تمليك باشد مواجه با اشكالى مىشود كه بيع شيخ و صاحب جواهر بر سر آن دعوا بود و آن اين بود كه آيا تمليك ما فى الذمه شخص به خودش ، صحيح است يا نه ، و به نظر ما هم تمليك ما فى الذمه به طرف مورد اشكال بود و اما اگر مقصود از لفظ هبه و تمليك در اينجا ابراء باشد ، البته اشكالى ندارد و چنانچه گذشت محتاج قبول نمىباشد .\r\nو اما اگر مهريه عين باشد ، روشن است كه الفاظ ابراء ، اسقاط و ترك در اينجا به كار نمىروند ؛ چرا كه مفاد برىء الذمه كردن نسبت به عين صحيح نيست . و اما در مورد دو لفظ هبه و تمليك اختلافى در جواز بخشش عين با آنها نيست ، اگر چه نياز به قبول در مورد اين دو لفظ چنانچه مهر عين باشد وجود دارد ، و اما بخشش مهرى كه عين است ، با لفظ « عفو » مورد اختلاف واقع شده است كه آيا عفو از عين بالفظ عفوت جايز است و با آن تمليك محقق مىشود و يا اينكه عفو به ديون اختصاص دارد . مرحوم شيخ در « مبسوط » و علامه در « تحرير » قائل به جواز صاحب « جواهر » قائل به عدم جواز شده‌اند .\r\n\r\nادله جواز هبه با لفظ « عفوت » :\r\nمرحوم شيخ طوسى در « مبسوط » مىگويد كلمه عفو در مورد عين هم به كار مىرود . در كتاب « العين » هم نقل شده كه عفو به معناى عطاء نيز آمده است ، بيان « مبسوط » - كه با قدرى اضافه در « مسالك » نيز هست - به طور اجمال اين است كه عفو به معناى اعطاء نيز آمده و « عفوت » به معناى « أعطيت » است و اعطاء به همان معناى تمليك و هبه است نه به معناى ابراء . اين حرف از « تحرير » علامه نيز نقل شده است .\r\n\r\n","description":"","footnote":"","page_name":" 7369 ","page_number":225},
  {"content":"\r\n\r\n\r\nبررسى كلام شيخ توسط شهيد ثانى :\r\nدر « مسالك » اين گونه تعبير مىكند كه عفو دو معنا به صورت اشتراك لفظى دارد : يكى اسقاط است كه در باب ديون به كار مىرود و ديگرى عطاء است كه در باب اعيان استعمال مىشود و به سبب آن ، عين به ديگرى تمليك مىشود . سپس ايشان براى معناى دوم عفو ، دو آيه از قرآن به عنوان استشهاد مىآورد و مىگويد كه عفو در اين دو آيه به معناى عطيه به كار رفته است و آن دو آيه عبارتند از : آيه  ( وَ يَسْئَلُونَكَ ما ذا يُنْفِقُونَ قُلِ الْعَفْوَ )  ؛ چرا كه عفو از مال به معناى مازاد بر ما يحتاج است و در مورد ما يحتاج زندگى ، عطيه و عفو گفته نمىشود ؛ چون عطاء معمولًا خارجاً در اين موارد محقق نمىشود و اصل اشتقاق عفو و وجه تسميه آن همان عطيه است كه سهل التناول است و به همين جهت به مازادى كه پرداخت آن سهولت دارد عفو مىگويند . و دوم آيه  ( خُذِ الْعَفْوَ وَ أْمُرْ بِالْعُرْفِ )  است ؛ كه در اينجا هم مقصود از عفو همان عطاء و ميسور براى اعطاء است ؛ يعنى به همان مقدار كه پرداخت آن براى آنان ميسور است اكتفاء بنما .\r\n\r\nاشكال شهيد ثانى بر ادله مذكور :\r\nاشكال اول ايشان اين است كه ثابت نيست كه كلمه عفو در عطاء استعمال شده باشد ، اما در آيه اول ؛ براى اينكه عفو به معناى عطيه نيست ، بله در همان فضول مال و زائد بر احتياج انسان ، كلمه عفو اطلاق مىشود ، ولى معناى عطيه را از كلمه انفاق مىفهميم ( حالا بايد ديد كه وجداناً آيا ذوق عربى همينطور مىفهمد كه كلمه عفو از اين جهت اطلاق شده است ) ، و آيه دوم را ديگر عنوان نمىكند و مىگويد كه دليلى نداريم كه اين استعمال به ملاحظه جنبه عطيه صورت گرفته باشد . و اشكال دومش اين است كه بر فرض كه به معناى عطاء آمده باشد ، ولى معناى معروف عفو همان اسقاط و ابراء است و معناى غير معروف آن است ، پس كلمه عفو به معناى عطاء نمىتواند در باب تمليك اعيان به كار برود .\r\n\r\n","description":"","footnote":"","page_name":" 7370 ","page_number":226},
  {"content":"\r\n\r\n\r\nاستدلال به آيه ( إِلَّا أَنْ يَعْفُونَ . . . ) بر جواز :\r\nبعضى به آيه شريفه عفو بر جواز تعبير به « عفوت » در جايى كه عين باشد به اين بيان استدلال كرده‌اند كه بلااشكال و بدون هيچ خلافى  ( يَعْفُونَ )  اختصاص به ديون ندارد و شامل اعيان نيز هست ، پس بايد عفو اعيان با كلمه « عفوت » صحيح باشد كه در اينجا هم كلمه عفو شامل آنها شده است .\r\n\r\nجواب « مسالك » از اين استدلال :\r\nهمانطورى كه در سخن قبلى شهيد ثانى گفته شد ، ايشان مىگويد كه اگر هم لفظ در اعطاء اطلاق شده باشد ، اطلاق در معناى غير معروف است و معناى دوم كه ابراء و اسقاط است معناى شايع كلمه عفو است و علاوه در آيه قرآن هم كه  ( إِلَّا أَنْ يَعْفُونَ )  كلمه عفو به كار گرفته شده است ، ناظر به اينكه با چه الفاظى ملك حاصل مىشود نيست و شمول لفظ يعفون نسبت به ديون و اعيان ، به تطبيق خارجى و مصداق واقعى آن كه با چه لفظى تحقق مىيابد كارى ندارد الا ان يعفون نمىگويد كه لفظ عفوت را تعبير كنند . اينكه با چه لفظى بايد تعبير شود ، بايد از جاى ديگر معلوم شود ، از اين تعبير ، لفظ مراد نيست .\r\nپس از آيه مذكور نمىتوان صحت تعبير به كلمه « عفوت » در بخشش عين و حصول ملكيت توسط آنها را استفاده نمود . « 1 »\r\n\r\nاشكال بر « مسالك » و « جواهر » و تقويت جواز\r\nاشكالى كه در اينجا متوجه شهيد ثانى و به تبع او صاحب جواهر مىشود اين است كه اگر چنانچه با لفظ « عفوت » نمىتوان بخشش عين را منعقد كرد ، سؤال اين است كه پس به چه نحوه دلالتى عبارت  ( إِلَّا أَنْ يَعْفُونَ )  شامل بخشش و تمليك اعيان هم مىشود ؟ به اعتراف خود شما قرآن كريم در اين آيه كلمه  « يَعْفُونَ »  را در تمليك اعيان و اسقاط ديون هر دو استعمال كرده است ؛ يعنى عفو را در اعم از\r\n\r\n\r\n","description":"","footnote":"\r\n( 1 ) - به مناسبت مطلبى را كه از مرحوم آقاى والد شنيدم نقل مىكنم و آن اينكه ايشان مىفرمودند يك وقتى مرحوم آقاى خمينى فرمود هر كسى درب خانه مرا بكوبد مىگويم كى بود ، بعداً وقتى يك نفر درب را كوبيد ، ايشان فرمود : « كى بود ؟ ! » منظور ايشان اين بود كه لفظ « كى بود » را مىگويم نه اينكه نام كوبنده درب را مىگويم . اين تعبيرات غلطانداز است .\r\n","page_name":" 7371 ","page_number":227},
  {"content":"\r\n\r\nتمليك و اسقاط به كار برده است ، خوب اگر اينچنين است پس چرا در مورد عين نتوان « عفوت » تعبير كرد و بايد لفظ ديگرى به كار برده شود ؟ بله اين بحث كه آيا تمليك عين فقط به لفظ « عفوت » اختصاص دارد و يا با ملكت و وهبت نيز تمليك حاصل مىشود ، را نمىتوان از آيه الا ان يعفون استفاده نمود اما مورد اشكال اين بحث نيست ، بلكه بحث اين است كه آيا در باب تمليك عين لفظ عفوت كفايت مىكند يا نه ؟ و لذا اگر گفته شود كه « عفوت » اصلًا كفايت نمىكند ، در پاسخ مىگوييم عدم كفايت با معنايى كه براى « يعفون » مىكنيد ، اصلًا نمىسازد .\r\n\r\nتوجيه كلام شهيد ثانى و صاحب جواهر رحمه الله :\r\nمن احتمال مىدهم كه مقصود شهيد ثانى و به تبع او صاحب جواهر ، همان مطلبى باشد كه مرحوم صاحب معالم دارد و آن مسأله اعم بودن استعمال از حقيقت و مجاز است ؛ يعنى در اينجا گفته شود لفظ  « يَعْفُونَ »  در آيه در معناى مجازى عام و جامعى استعمال شده است كه هم شامل تمليك و هم شامل اسقاط است ولى در تمليك اعيان ، استعمال لفظ مجازى كفايت نمىكند .\r\nجواب توجيه مذكور و اثبات جواز استعمال\r\nبحث كلى كه در اينجا هست اين است كه آيا در تمليك مهر بايد الفاظ حقيقى و رايج به كار رود و به كار گرفتن لفظ مجازى در صورت روشن بودن مراد - و لو به قرينه مفهمه - كفايت نمىكند ؟ ! از اشكال صاحب جواهر به كلام شهيد ثانى اين گونه استفاده مىشود كه در چنين مواردى بايد الفاظ رايج استعمال شود ؛ چون مىگويد كه بر فرض اينكه « عفو » مشترك لفظى در اسقاط و عطاء باشد ، ولى چون در معناى عطاء معروفيتى ندارد ، پس نمىتوان آن را در اين معنا به كار گرفت . ولى طبق نظر مختار و نظر محققين ، در جايى كه مراد مشخص باشد ، تعبير با لفظ غير معروف هم اشكالى ندارد مثلًا وقتى در مورد عين خارجى نظير زمين گفته مىشود « عفوت عن الارض » و مراد از آن روشن است كه تمليك است نه اسقاط ؛ چون\r\n\r\n","description":"","footnote":"","page_name":" 7372 ","page_number":228},
  {"content":"\r\n\r\nنمىتوان گفت كه زمين را اسقاط كردم ، چرا اين گونه تعبير صحيح نباشد ؟ ! پس بايد حكم به جواز تعبير به مثل « عفوت » در مورد بخشش مهريه در صورت عين بودن نمود . البته به شرطى كه مراد مشخص باشد .\r\n\r\nفصل چهارم : مقصود از « الَّذِي بِيَدِهِ عُقْدَةُ النِّكاحِ »\r\nعبارت شرايع : « و كذا لو عفى الذي بيده عقدة النكاح و هو الولى كالاب و الجد للاب و قيل او من تولته الامرأة أمرها » .\r\nچند اختلاف درباره مقصود از  « الَّذِي بِيَدِهِ عُقْدَةُ النِّكاحِ »  هست كه در چند مقام بايد بررسى بشوند :\r\nمقام اول : اينكه آيا مقصود زوج است - كما اينكه مختار جماعتى از عامه است - يا اينكه مقصود از آن ولىّ زوجه است ؟ كما اينكه مختار اماميه و جماعتى از عامه است .\r\nمقام دوم : مراد از ولىّ مرأة كه مىتواند عفو كند چه كسى است ؟ و به عبارت ديگر مراد از الذي بيده عقدة النكاح چه كسانى مىباشند ؟\r\n\r\nمقام اول ) مقصود از الذي بيده عقدة النكاح زوج است يا ولى زوجة ؟\r\nاماميه متفق‌اند كه مراد ولى زوجه است ، اما عامه دو دسته هستند ، بعضى با ما موافقند و بعضى مىگويند كه مراد از الذي بيده عقدة النكاح شوهر است يعنى يا زوجه از نصفى كه بعد از طلاق مالك است صرف نظر كند و يا زوج نصفى را كه بعد از طلاق به او منتقل شده به زوجه برگرداند . اين اختلاف بين عامه وجود دارد .\r\n\r\nوجوه دلالت الذي بيده عقدة النكاح بر ولى زوجه :\r\n\r\n1 ) دلالت اجماع :\r\nاز نظر اماميه ظاهراً مورد اتفاق است كه مقصود از  « الَّذِي بِيَدِهِ عُقْدَةُ النِّكاحِ »  زوج نيست ، بلكه ولى زن است ، درباره اين مطلب دعواى اجماع و يا شبيه به اجماع در كلمات زياد است ؛ مرحوم شيخ در « خلاف » دعواى اجماع نموده است ، در « مبسوط » تعبير به « عندنا » كرده است - كه البته اين تعبير را در\r\n\r\n","description":"","footnote":"","page_name":" 7373 ","page_number":229},
  {"content":"\r\n\r\nاجماعيات به كار مىبرد - در « تبيان » و « مجمع البيان » و همين طور شيخ ابو الفتوح رازى در « روض الجنان » گفته‌اند كه مذهب اماميه چنين است كه مقصود از  ( الَّذِي بِيَدِهِ عُقْدَةُ النِّكاحِ )  ولىّ مرأة است كه مىتواند عفو نمايد . مرحوم ابن ادريس هم به اجماع تمسك كرده ، و وجوه ديگر را ناتمام مىداند و مىگويد اگر اجماع نبود ، حق با كسانى بود كه به زوج تفسير مىكنند .\r\n\r\n2 ) دلالت آيه شريفه :\r\nو اما از حيث استظهار لفظى از آيه شريفه نيز به وجوه زيادى براى اثبات ظهور آيه در اراده ولىّ مرأة تمسك شده است كه « مسالك » همه آنها را ناتمام مىخواند كما اينكه ظاهر صاحب جواهر هم همين است و لذا مسالك و جواهر به روايات و اجماع تمسك مىكنند . ولى به نظر مىرسد كه بعضى از آن وجوه قابل قبول است كه به نقد و بررسى برخى از آنها مىپردازيم كه عبارتند از :\r\n\r\nوجه اول : اين وجه را مرحوم شيخ در « خلاف » آورده است\r\nو به نظر ما نيز وجه تمامى است . توضيح آنكه ظاهر  ( الَّذِي بِيَدِهِ عُقْدَةُ النِّكاحِ )  اين است كه بايد مراد از آن كسى باشد كه بالفعل يعنى الان بعد از طلاق هم اختيار نكاح در دست او باشد و اين فقط بر ولىّ مرأة منطبق است ؛ چرا كه زوج ، پس از طلاق ولايتى ندارد و در موردش بايد گفت ( كان له عقدة النكاح ) و اما ولىّ مرأة كه صغيرة يا سفيهة را شوهر داده بود ، بازهم نسبت به او اختيار دارد كه او را به همين شوهر و يا به ديگرى عقد نمايد .\r\n\r\nوجه دوم : در « خلاف » و « مسالك » و ساير كتب هم اين وجه را آورده‌اند\r\nو آن اين است كه در اول آيه  ( إِذا طَلَّقْتُمُ النِّساءَ . . . )  خطاب به ازواج است و در ادامه مىفرمايد كه اگر ايشان را قبل از دخول طلاق داديد پس نصف مهريه مال آنهاست مگر اينكه خود زن و يا كسى كه اختيار نكاح به دست اوست عفو نمايد ، و روشن است كه مناسب است كه مقصود از آن كس ، كسى غير از زوج باشد و الا مناسب بود كه\r\n\r\n","description":"","footnote":"","page_name":" 7374 ","page_number":230},
  {"content":"\r\n\r\nتعبير به خطاب نمايد نه غياب ، و اما اينكه مقصود از  « الَّذِي بِيَدِهِ عُقْدَةُ النِّكاحِ »  خود زوج باشد ، لازمه‌اش تعبير به غياث از كسى كه حاضر است ، پس از تعبير كردن از او به خطاب است و اين كار خيلى خلاف ظاهر است .\r\nاشكال فخر و شهيد ثانى : جوابى كه شهيد ثانى در « مسالك » از اين وجه مىدهد و قبل از او مرحوم فخر المحققين در « ايضاح الفوائد » آن را دارد اين است كه التفات از خطاب به غياث در كلام فصحاء و حتى در قرآن وارد شده است ، براى نمونه مثلًا در آيه شريفه  ( حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ )  كه مراد از « جرين بهم » همان « بكم » است .\r\nجواب اين اشكال : اين است كه به نظر مىرسد كه تعبير به غياث از شخص پس از اينكه مخاطب است و تعبير به خطاب از او شده است ، بسيار خلاف ظاهر است و در بين عرف نمىآيند از كسى كه مخاطب است و از او تعبير به شما كرده‌اند به يك باره تعبير به « او » نمايند . در آيه شريفه هم معلوم نيست كه مقصود از « جرين بهم » خصوص مقصودين در « كنتم » باشد ، بلكه ظاهرش اين است كه مقصود ساكنين كشتى است كه از جمله آنها مخاطبين به « كنتم » است و اين استعمال غير از تعبير به « آنها » از مقصودين به « شما » است كه محل بحث است . و لذا به نظر مىرسد كه اين وجه دوم براى اينكه مقصود از  « الَّذِي بِيَدِهِ عُقْدَةُ النِّكاحِ »  ولى مرأة است نه زوج ، دليل صحيحى است .\r\n\r\nوجه سوم : اين وجه را فخر المحققين چنين بيان مىكند\r\nكه از آنجا كه معفو عنه در  ( إِلَّا أَنْ يَعْفُونَ )  زوج است و  « الَّذِي بِيَدِهِ عُقْدَةُ النِّكاحِ »  در آيه  ( إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ )  به آن عطف شده است ، مقتضاى ظاهر عطف اين است كه معفو عنه در هر دو طرف يك شخص باشد ، پس عفو شونده در دومى هم زوج خواهد بود ، نه اينكه زوج عفوكننده و زوجه معفو عنه بشود كه مقتضاى قول به اراده زوج از  « الَّذِي بِيَدِهِ عُقْدَةُ النِّكاحِ »  است و اين شبيه اين است كه گفته شود كه « يا زيد امضاء\r\n\r\n","description":"","footnote":"","page_name":" 7375 ","page_number":231},
  {"content":"\r\n\r\nكند و يا عمرو » كه ظاهرش اين است كه هر دو يك چيز را امضاء مىكنند .\r\nاشكال اين وجه : اين است كه بله معفو عنه در هر دو طرف يك چيز است و آن حق آنهاست ؛ يعنى هركدامشان از حق خود گذشت مىكند ، مثل اينكه گفته شود كه « يا اين و يا آن گذشت كنند » كه اين تعبير خلاف ظاهر نيست .\r\n\r\nوجه چهارم : مرحوم علامه در « مختلف الشيعة » مىگويد :\r\nسياق آيه  ( إِذا طَلَّقْتُمُ النِّساءَ  . . .  فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ )  بيان تكليفى براى زوج است و مفاد تكليف اين است كه در صورت طلاق قبل از دخول ، تصور نشود كه به جهت عدم دخول مهرى به زن تعلق نمىگيرد بلكه بايد نصف آنچه كه فرض شده بود به زوجه داده شود مگر اينكه او يا كسى كه  « بِيَدِهِ عُقْدَةُ النِّكاحِ »  ببخشند كه يعنى در اين صورت ديگر تكليف دادن نصف ساقط مىگردد ، پس اينكه عبارت  « إِلَّا أَنْ يَعْفُونَ أَوْ يَعْفُوَا الَّذِي . . . »  استثناء از تكليف متوجه به زوج در اداء نصف مهر است قرينه روشنى مىشود بر اينكه مقصود از  « الَّذِي بِيَدِهِ عُقْدَةُ النِّكاحِ »  زوج نيست بلكه ولى زوجه است ، و الا استثناء از تكليف قبل نمىشود .\r\nاشكال اين وجه : اين است كه اين استدلال مبتنى بر احراز حكم تكليفى بودن  ( فَنِصْفُ ما فَرَضْتُمْ )  است ، ولى اثبات اين حرف مشكل است و ممكن است كه آيه در صدد بيان حكم وضعى باشد ؛ يعنى مىخواهد بفرمايد : در صورتى كه مهرى را فرض كرديد همه آن ملك زوجه مىشود و اگر قبل از دخول طلاق حاصل شود ، نصف آن به ملك زوج بر مىگردد و لذا حتى بعضى از عامه آيه را به بيان تخيير در تملك حمل كرده‌اند و گفته‌اند كه مفاد آيه اين است كه زوج حق دارد كه نصف مهر را از ملك زوجه خارج كند .\r\n\r\n3 ) دلالت روايات :\r\nعمده روايات مسأله است . برخى از روايات فقط بر اين مطلب دلالت دارند كه مراد از الذي بيده عقدة النكاح زوج نيست و ولى زوجه است كه ذيلًا به آنها اشاره مىكنيم . اما روايات صحيح و معتبر بسيارى نيز وجود\r\n\r\n","description":"","footnote":"","page_name":" 7376 ","page_number":232},
  {"content":"\r\n\r\nدارد كه علاوه بر اين مطلب ، اولياء را نيز تعيين مىكنند . آن روايات را در مقام دوم خواهيم آورد .\r\n1 - صحيحه عبد الله بن سنان عن أبى عبد الله عليه السلام « قال  الَّذِي بِيَدِهِ عُقْدَةُ النِّكاحِ  هو ولىّ امرها » « 1 » در عياشى نيز همين روايت وارد شده است و از آن استظهار مىشود كه مراد از الذي بيده عقدة النكاح زوج نيست و ولىّ امر است .\r\n2 - صحيحه رفاعه قال سألت أبا عبد الله عليه السلام عن الذي بيده عقدة النكاح فقال الولى الذي يأخذ بعضاً و يترك بعضاً و ليس له أن يدع كله « 2 » . از اين روايت نيز استفاده مىشود كه مراد از من بيده عقدة النكاح زوج نيست ، چون زوج بدون مشكلى مىتواند همه مهر را ببخشد .\r\n3 - تفسير عياشى : عن عبد الله بن سنان عن ابى عبد الله عليه السلام قال الذي بيده عقدة النكاح هو ولى امره « 3 » يعنى ولى امر نكاح است . چنانچه در حدائق هم هست به زوج ولى امر نكاح گفته نمىشود .\r\n4 - تفسير عياشى : زرارة و حمران و محمد بن مسلم عن أبى جعفر و أبى عبد الله عليهم السلام فى قوله الا ان يعفون او يعفو الذي بيده عقدة النكاح قال هو الولى و الذين يعفون عن الصداق او يحطون عنه بعضه او كله « 4 » . اين دو تعبير ممكن است به يك معنا باشند و بنابر اختلاف تعبير حضرت باشند و ممكن هم هست كه يعفون به معناى عطاء باشد كه مىگويند احياناً به كار مىرود .\r\n5 - عن رفاعه عن ابى عبد الله عليه السلام قال الذي بيده عقدة النكاح هو الولى الذي انكح يأخذ بعضاً و يدع بعضاً و ليس له ان يدع كله « 5 » و عن رفاعة عن ابى عبد الله عليه السلام مثله الا انه\r\n\r\n\r\n","description":"","footnote":"\r\n( 1 ) - جامع الاحاديث ، ج 25 ، ص 204 ، ابواب التزويج و حكمه و فضله باب 54 ، ح 3 و 4 .\r\n( 2 ) - جامع الاحاديث ، ج 25 ، ص 204 ، ابواب التزويج و حكمه و فضله باب 54 ، ح 3 و 4 .\r\n( 3 ) - جامع الاحاديث ، ج 26 ، باب 21 از ابواب المهور ، ح 11 و 12 و 13 و 14 و 16 .\r\n( 4 ) - جامع الاحاديث ، ج 26 ، باب 21 از ابواب المهور ، ح 11 و 12 و 13 و 14 و 16 .\r\n( 5 ) - جامع الاحاديث ، ج 26 ، باب 21 از ابواب المهور ، ح 11 و 12 و 13 و 14 و 16 .\r\n","page_name":" 7377 ","page_number":233},
  {"content":"\r\n\r\nاسقط قوله الولى .\r\n6 - عن محمد بن مسلم عن أبى جعفر عليه السلام فى قوله الا ان يعفون او يعفو الذي بيده عقدة النكاح قال الذي يعفو عن الصداق او يحط بعضه او كله « 1 » .\r\nپس روشن شد كه هم به واسطه اجماع و روايات و هم به سبب بعضى از وجوه مورد قبول در آيه شريفه كه عمده‌اش وجه اول بود كه شيخ آن را گفته بود ، مقصود از  « الَّذِي بِيَدِهِ عُقْدَةُ النِّكاحِ »  در آيه شريفه ، زوج نيست ، بلكه ولى زوجه است . و اصلًا ولىّ به معناى اختيار دار است كه در مورد شوهر خصوصاً بعد از طلاق اطلاق نمىشود . اختيار دار اصلى نكاح خود زوجه است و زوج جنبه پذيرفتن را دارد . در حدائق هم هست كه به زوج ولى امر نكاح گفته نمىشود .\r\n\r\nمقام دوم ) مراد از ولىّ مرأة كه مىتواند عفو كند چه كسى است ؟\r\n\r\n1 ) أب :\r\nدر بسيارى از روايات معتبر كه خواهد آمد ، در تفسير الذي بيده عقدة النكاح كه حق عفو دارند ، أب ذكر شده است . أب در حق خود ، مستقل است و لذا عبارت مذكور در روايات بعضى عبارت « هو الاب أو الاخ او الرجل يوحى اليه و الذي يجوز امره فى مال المرأة فيتباع لها و يتجر فاذا عفى فقد جاز » به نظر مختار هم ولايت أب بر صغار كه مىتواند در اموال آنها تصرف كند را شامل است و هم ولايت أب بر باكره رشيده كه در اموال او نمىتواند تصرف كند را شامل است .\r\n\r\n2 ) جدّ :\r\nگرچه در روايات اسمى از جدّ برده نشده است ، ولى به خاطر يكى از سه بيان - همانطورى كه همه فقهاء جد را نيز ذكر كرده‌اند - جد نيز داخل الذي بيده عقدة النكاح مىباشد كه عبارتند از : 1 - كلمه أب در آيات قرآن در معناى جامع و اعم از أب بلاواسطه و مع الواسطه به كار رفته است و لذا به همين جهت در روايات نيز از عنوان أب ، اراده كلى كرده‌اند كه شامل جدّ نيز خواهد بود . 2 - در\r\n\r\n\r\n","description":"","footnote":"\r\n( 1 ) - جامع الاحاديث ، ج 26 ، باب 21 از ابواب المهور ، ح 11 و 12 و 13 و 14 و 16 .\r\n","page_name":" 7378 ","page_number":234},
  {"content":"\r\n\r\nتعدادى از روايات « 1 » مذكور به جاى أب تعبير به « ولىّ » شده است كه به طور قطع شامل جدّ هست . 3 - به طور مسلم أظهر مصاديق  ( الَّذِي بِيَدِهِ عُقْدَةُ النِّكاحِ )  كه در اين روايات آمده است ، جدّ است كه حتى در هنگام تزاحم ، مقدم بر پدر است . البته ظاهراً همان وجه اول صحيح است و أب اعم از پدر و جد است و در هر حال ترديدى نيست كه عدم ذكر جد در اين روايات به قرينه موارد ديگر كه أب در اعم استعمال مىشود ، ضربه‌اى به اينكه او نيز مشمول اين حكم است ، نمىزند .\r\n\r\n3 ) أخ الزوجة :\r\nآيا أخ ( برادر ) زوجه هم حق عفو دارد ؟\r\n« كشف اللثام » به مرحوم شيخ در « نهايه » نسبت داده است ، كه ايشان اخ زوجه را هم مانند أب زوجه و جدّ زوجه داراى حق ذاتى بر عفو دانسته است ، مرحوم صاحب جواهر هم به تبع كاشف اللثام ، اين نسبت را به شيخ داده است « 2 » . صاحب كشف اللثام اين مطلب را از متفردات نهايه دانسته است .\r\nدر حالى كه با مراجعه به « نهايه » روشن مىشود كه ايشان برادر را مثل وكيل زن از باب وكالت در اينجا داخل نموده است و الا خصوصيتى براى او قائل نيست . در « نهايه » مىگويد :  « الَّذِي بِيَدِهِ عُقْدَةُ النِّكاحِ  الاب او الجد مع وجود الاب الادنى او الاخ اذا جعلت الاخت أمرها اليه او من وكلته فى أمرها » .\r\nيعنى اگر زوجه برادر خود را وكيل كرد مانند هر وكيل ديگرى حق عفو دارد .\r\nپس مقصود شيخ همان مطلب كلى است كه از قاضى ابن براج و غير او از كتب نقل شده است مبنى بر اينكه به طور كلى وكيل زوجه حق عفو دارد . نه اينكه مطلب جدايى باشد و موضوعيت براى اخ قائل باشد .\r\n\r\n\r\n","description":"","footnote":"\r\n( 1 ) - مثل صحيحه عبد الله بن سنان و صحيحه رفاعة كه ذكر آنها در حاشيه صفحه 2 گذشت .\r\n( 2 ) - جواهر الكلام 31 : 112 .\r\n","page_name":" 7379 ","page_number":235},
  {"content":"\r\n\r\nبله فقط مرحوم صاحب « حدائق » ظاهرش اين است كه از اخبار چنين استفاده مىكند كه اخ هم مانند أب است و اين اختصاصى به وكيل بودن او ندارد ، لكن احتياط در فتوى كرده و چنين حقى را براى او مختص به صورت وكالتش نموده است . عبارتش در « حدائق » چنين است كه « الاحوط ما ذكروه و ان كان انطباق اكثر الاخبار عليه فى غاية البعد » كأنه ايشان تمايل دارد كه أخ مانند أب باشد ، منتها احتياط اين است كه بدون وكالت متصدى اين امر نشود .\r\nو حق در مسأله هم همانطورى كه از روايات استفاده مىشود همان مختار مشهور است كه نسبت به برادر در صورت وكيل بودنش چنين حقى را براى او قائل هستند .\r\nمرحوم صاحب حدائق به دليل روايت اسحاق بن عمار كه در آن چنين تعبير كرده كه برادرى كه يقيم بأمرها و يهتم بها بمنزلة الاب است ، تمايل پيدا كرده چنين اخى را كه خارجاً و تكويناً كارها به دست اوست و همه شئون زوجه به دست اوست را به أب ملحق كند . روايت اسحاق بن عمار به نقل از تفسير عياشى چنين است : رواية اسحاق بن عمار قال : سألت جعفر بن محمد عليه السلام عن قول الله  ( إِلَّا أَنْ يَعْفُونَ )  قال : « المرأة تعفو عن نصف الصداق » قلت  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  قال : « ابوها اذا عفى جاز له ، و اخوها اذا كان يقيم بها و هو القائم عليها فهو بمنزلة الاب ؛ يجوز له ، و اذا كان الاخ لا يقيم بها و لا يقوم عليها لم يجز عليها امره » . « 1 »\r\nلكن اين روايت مانند ساير رواياتى كه از « تفسير عياشى » نقل شد ، ضعيف است و لذا قابل استدلال نيست ، چون اسناد تفسير مهم عياشى متأسفانه اسقاط شده است و به صورت مرسل درآمده است .\r\nجهت توضيح قول مشهور بايد بگوييم رواياتى كه در مورد اخ در اينجا وارد شده است دو طايفه‌اند . طايفه اول عبارت است از : روايات صحاحى كه در تفسير  « الَّذِي بِيَدِهِ عُقْدَةُ النِّكاحِ »  به طور مطلق اخ را به همراه موصى اليه و همين طور وكيل را در صورت نفوذ امرشان در امور مالى زن ، به أب عطف كرده‌اند كه عبارتند از :\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 319 ، الباب 21 من ابواب المهور و الشروط ، الحديث 14 .\r\n","page_name":" 7380 ","page_number":236},
  {"content":"\r\n\r\n1 - روايت احمد بن محمد بن عيسى عن البرقى او غيره عن صفوان عن عبد الله بن المغيرة عن ابى بصير عن ابى عبد الله عليه السلام سألته عن الذي بيده عقدة النكاح ؟\r\nقال : « هو الاب و الاخ و الرجل يوصى اليه و الذى يجوز امره فى مال المرأة فيبتاع لها و يشترى فأى مولاء عفى فقد جاز » « 1 » .\r\nبحث سندى : در نسخه‌هاى معتبر از « تهذيب » كه مراجعه كردم ، « عبد الله عن ابى بصير » است و مقصود از آن بايد عبد الله بن مسكان باشد كه راوى از أبو بصير است و اما عبد الله بن مغيرة حتى يك روايت هم از أبو بصير ندارد و اما اينكه در « حدائق » به جاى « عبد الله عن ابى بصير » آمده است « رواية ابن مسكان عن ابى عبد الله عليه السلام » اشتباهى است كه هم در كلام ايشان و هم در چاپ كتاب رخ داده است .\r\nدر « وافى » هم به جاى « عبد الله عن ابى بصير » ابن مسكان يا عبد الله بن مسكان عن ابى بصير دارد و اين تعبير ايشان يا به جهت وارد شدن حاشيه به متن در حين استنساخ و يا از قبيل نقل به معنا و اضافه خود « وافى » است ؛ چرا كه ايشان در نقل اسناد مقيد به نقل عين اسناد نيست .\r\n2 - صحيحه الحسن بن محبوب عن على بن رئاب عن ابى بصير و علاء بن رزين عن محمد بن مسلم كليهما عن ابى جعفر عليه السلام قال : سألت ابا جعفر عليه السلام عن الذي بيده عقدة النكاح ؟ فقال : « هو الاب و الاخ و الموصى اليه و الذي يجوز أمره فى مال المرأة من قرابتها ، فيبيع لها و يشترى ؛ فأىّ هؤلاء عفى فعفوه جائز فى المهر اذا عفى عنه » « 2 » .\r\n3 - روايت الحلبى و ابى بصير و سماعة عن ابى عبد الله عليه السلام فى قول الله عزّ و جلّ  ( وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ )  قال : « هو الاب او الاخ او الرجل يوصى اليه و الذي يجوز امره\r\n\r\n\r\n","description":"","footnote":"\r\n( 1 ) - جامع احاديث الشيعة 25 : 203 ، الباب 54 من ابواب التزويج و حكمه و فضله ، باب ما وردنى من بيده عقدة النكاح ، الحديث 1 .\r\n( 2 ) - جامع احاديث الشيعة 25 : 204 ، الباب 54 من ابواب التزويج و حكمه و فضله ، الحديث 2 .\r\n","page_name":" 7381 ","page_number":237},
  {"content":"\r\n\r\nفى مال المرأة فيبتاع لها و يتجر فاذا عفى فقد جاز » « 1 » .\r\nسند روايت : در « كافى » اين روايت به اسناد متعدد نقل شده است كه بعضى صحيح و بعضى موثق است و البته اين اسناد را « جامع الاحاديث » در ذيل روايت مذكور آورده است .\r\n4 - فى تفسير العياشى عن ابى بصير عن ابى عبد الله عليه السلام فى قول الله عزّ و جلّ  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  قال : « هو الاخ و الاب و الرجل الذي يوصى اليه و الذي يجوز امره فى ماله بقيمة » قلت له : أ رأيت ان قالت لا اجيز ما يصنع ؟ قال : « ليس ذلك لها أ تجيز بيعه فى مالها و لا تجيز هذا » ؟ ! « 2 »\r\n5 - و فيه عن سماعة عن ابى عبد الله عليه السلام  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  قال : « هو الاب و الاخ و الرجل الذي يوصى اليه و الذي يجوز أمره فى مال المرأة فيبتاع لها و يشترى فأىّ هؤلاء عفى فقد جاز » قلت : أ رأيت ان قالت لا أجير ما تصنع ؟ قال : « ليس ذلك لها أ تجيز بيعه فى مالها و لا تجيز هذا » ؟ ! « 3 »\r\n6 - و فيه عن ابى بصير عن ابى عبد الله عليه السلام فى قول الله  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  قال : « هو الاب و الاخ و الموصى اليه و الذي يجوز امره . . . « 4 » . بقيه‌اش را مثل حديث قبلى تا فقد جاز نقل كرده است .\r\nتذكر : هم در « تفسير عياشى » و هم در نقلى كه در « حدائق » و « مستدرك الوسائل » از تفسير مذكور كرده‌اند اين روايت از امام صادق ابى عبد الله عليه السلام است ،\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 317 ، الباب 21 من ابواب المهور و الشروط ، الحديث 5 . سندى كه به ابى بصير مىرسد سه طريق دارد : أبو على الاشعرى عن محمد بن عبد الجبار و أبو العباس محمد بن جعفر البزاز عن أيوب بن نوح و حميد بن زياد عن ابن سماعة جميعاً عن صفوان عن ابن مسكان عن أبى بصير و سندى كه به سماعة مىرسد دو طريق دارد : على عن أبيه و عدة من اصحابنا عن أحمد بن محمد بن خالد جميعاً عن سماعة و أبى بصير تا فقد جاز را نقل مىكنند . اما روايت در فقيه ذيلى دارد كه در كافى نقل نشده است و آن ذيل اين است : و فى خبر آخر يأخذ بعضاً و يدع بعضاً و ليس له ان يدع كله .\r\n( 2 ) - جامع احاديث الشيعة 26 : 318 ، الباب 21 من ابواب المهور و الشروط ، الحديث 9 .\r\n( 3 ) - جامع احاديث الشيعة 26 : 318 ، الباب 21 من ابواب المهور و الشروط ، الحديث 10 .\r\n( 4 ) - جامع احاديث الشيعة 26 : 318 ، الباب 21 من ابواب المهور و الشروط ، ذيل حديث 10 .\r\n","page_name":" 7382 ","page_number":238},
  {"content":"\r\n\r\nدر حالى كه در « جامع الاحاديث » روايت را به « ابى جعفر عليه السلام » نسبت داده است .\r\n7 - صحيحه على بن ابراهيم عن أبيه عن ابن ابى عمير عن حماد عن الحلبى عن ابى عبد الله عليه السلام فى رجل طلق امرأته قبل ان يدخل بها ؟ قال : « عليه نصف المهر ان كان فرض لها شيئاً و ان لم يكن فرض لها شيئا فليمتعها على نحو ما يمتع به مثلها من النساء » قال :\r\nو فى قول الله عزّ و جلّ  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  قال : « هو الاب و الاخ و الرجل يوصى اليه و الرجل يجوز أمره فى مال المرأة فيبيع لها و يشترى ، فاذا عفى فقد جاز » « 1 » .\r\nظاهر اين دسته از روايات اين است كه « اخ » و « موصى اليه » به نحو مطلق به منزله پدر هستند ، پس اينكه مرحوم علامه حلى در مختلف گفته مدرك مرحوم شيخ براى تعميم حق عفو از أب و جد به وكيل مرأة فقط روايت صفوان از عبد الله بن مغيره است و آن هم مرسله است ، صحيح نبوده و روايات معتبر زيادى داريم كه هم أخ و هم وكيل مرأة را به أب و جدّ ملحق نموده است .\r\nو اما طايفه دوم روايات صحاحى است كه دلالت بر نفى ولايت از برادر بر نكاح خواهرش كرده است . جمع بين اين دو طايفه از روايات به اين صورت است كه أخ در طايفه اولى بايد حمل بر صورت وكالت او از طرف خواهر بشود ؛ چرا كه « اخ » در اين روايات در تفسير  « الَّذِي بِيَدِهِ عُقْدَةُ النِّكاحِ »  آمده است كه به اين معناست كه بايد ولايت بر نكاح داشته باشد و با توجه به روايات صحاحى كه دلالت بر نفى ولايت او بر خواهرش مىكنند پس ، ناچار بايد مقصود از ذكر اخ در رديف أب در آيه شريفه ، صورت ولايت توكيلى او از ناحيه خواهر باشد . و در اين صورت - در نظر بدوى - با بيانى كه گفته شود نمىتوان گفت كه اين روايات اخ و موصى اليه و كسى را كه نافذ الامر در مسائل مالى زن است و لو اينكه ولايت بر نكاح نداشته باشند داراى حق عفو مىداند ؛ چرا كه گفته شد كه اينها در تفسير  ( الَّذِي بِيَدِهِ عُقْدَةُ النِّكاحِ )  آمده‌اند ، پس بايد ولايت بر نكاح را حتماً دارا باشند و به عبارت ديگر\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 343 ، الباب 35 من ابواب المهور و الشروط ، الحديث 9 .\r\n","page_name":" 7383 ","page_number":239},
  {"content":"\r\n\r\nجمعاً بين دو طائفه از روايات ، بايد بگوييم كه أخ و همين طور موصى اليه از مصاديق عنوان كلى هستند كه بعداً ذكر شده است يعنى الذي يجوز أمره فى مال المرأة و اين عنوان به معناى كسى است كه ولايت براى نكاح پيدا كند . چون اين عنوان در تفسير  الَّذِي بِيَدِهِ عُقْدَةُ النِّكاحِ  وارد شده است و پيداست مقصود اين نيست كه اگر كسى اختيار در مال دارد و لو اختيار در نكاح ندارد را شارع داخل الذي بيده عقدة النكاح قرار داده است ، بلكه به نظر مىرسد اين عنوان الذي يجوز امره فى مال المرأة نسبت به غير أب ، حيث تقييدى دارد و نمىخواهد بگويد كه لازم نيست در نكاح ولايت داشته باشد ، بلكه مىخواهد تضييق كند و بگويد اگر علاوه بر ولايت در نكاح ، در اموال و ساير امور هم حق تصرف داشته باشد ، در اينجا مىتواند عفو كند . البته اين تقييد براى قسمت‌هاى بعد از أب است كه اخ و موصى اليه است و اما أب مشمول الذي بيده عقدة النكاح به نحو مستقل مىباشد .\r\nمرسله ابن ابى عمير نيز با تعبيرى متفاوت با روايات فوق ، مؤيد همين مطلب است كه أخ موضوعيت ندارد و از مصاديق وكيل مرأة بوده و وكالتاً حق عفو دارد :\r\nمرسله ابن ابى عمير : روى محمد بن ابى عمير عن غير واحد من اصحابنا عن ابى عبد الله عليه السلام فى رجل قبض صداق ابنته من زوجها ثم مات هل لها أن تطالب زوجها بصداقها او قبض أبيها قبضها ؟ فقال عليه السلام : « ان كانت وكلته بقبض صداقها من زوجها فليس لها أن تطالبه ، و ان لم تكن وكلته فلها ذلك و يرجع الزوج على ورثة أبيها بذلك ، الا ان تكون حينئذ صبية فى حجره فيجوز لابيها ان يقبض صداقها عنها و متى طلقها قبل الدخول بها فلأبيها ان يعفو عن بعض الصداق و يأخذ بعضا و ليس له ان يدع كله و ذلك قول الله عزّ و جلّ  ( إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ )  يعنى الاب و الذى توكله المرأة و توليه أمرها من أخ او قرابة او غيرهما » « 1 » .\r\n\r\n\r\n","description":"","footnote":"\r\n( 1 ) - جامع احاديث الشيعة 26 : 296 ، الباب 13 من ابواب المهور و الشروط ، الحديث 2 .\r\n","page_name":" 7384 ","page_number":240},
  {"content":"\r\n\r\nسند روايت : اين روايت را هم فقيه از نوادر محمد بن أبى عمير نقل كرده و هم مرحوم شيخ نقل كرده است . طريق مرحوم صدوق به ابن أبى عمير كه بسيار معتبر و صحيح است و به نظر ما طريق مرحوم شيخ به ابن ابى عمير نيز معتبر است . و علاوه مشايخ ابن ابى عمير را ما ثقه مىدانيم و اگر اين هم نباشد باز غير واحد من اصحابنا در مواردى است كه يك نفر و دو نفر نبوده و مستفيض است و همين براى اعتبار روايت كافى است .\r\nدلالت روايت : اين روايت نيز با توجه به ذيل آن كه مىفرمايد : « يعنى الاب و الذي توكله المرأة و توليه أمرها من اخ او قرابة او غيرهما » مسأله وكالت را در مورد « اخ » مطرح مىكند .\r\nپس در هر حال دليل تامى بر اينكه « اخ » در حكم « أب » است نيافتيم و او نيز در رديف ساير وكيل‌ها خواهد بود - كما اينكه روايت ابن ابى عمير اين معنا را به روشنى دلالت مىكند كه مىفرمايد « من اخ او قرابة او غيرهما » ؛ چرا كه « اخ » و قرابت و غيرهما را از مصاديق وكيل براى زن شمرده است و اينها همه حاكى از عدم موضوعيت « اخ » براى عفو است و تنها به عنوان اينكه وكيل از طرف زوجه است حق عفو دارد .\r\n\r\n4 ) وكيل زوجه :\r\nآيا وكيل مرأة در غير عفو حق عفو دارد ؟\r\nاختلاف ديگرى كه در اينجا هست اين است كه عده‌اى از فقهاء مانند ابن براج در « مهذب » وكيل زوجه را نيز مانند « أب » قرار داده‌اند در اينكه مىتواند عفو كند ، در مقابل ايشان محقق ، علامه و فيض در « مفاتيح » گفته‌اند كه وكيل زن حكم « أب » را ندارد و اما اكثراً اصلًا اسمى از وكالت نبرده‌اند . لازم به ذكر است كه هيچ روايتى وكيل مرأة را به أب ملحق نكرده است . حالا بحث در اين است كه آيا بين كسانى كه اسمى نبرده‌اند با كسانى كه وكيل را ضميمه كرده‌اند اختلاف و تنافى وجود داشته\r\n\r\n","description":"","footnote":"","page_name":" 7385 ","page_number":241},
  {"content":"\r\n\r\nاست ؟ يا اينكه در واقع اختلافى وجود نداشته است ؟\r\nاحتمالاتى براى رفع اختلاف هست كه عبارتند از :\r\nاحتمال اول : اين است كه مقصود كسانى كه فقط به ذكر أب و جد اكتفاء كرده‌اند ، ذكر نمودن ولىّ بالاصالة بوده است ولىّ بالاصالة يعنى آنكه تابع ديگرى نيست و مستقل است . و اما كسانى كه به ذكر وكيل هم پرداخته‌اند ، در صدد ذكر ولى بالاصالة و ولى غير مستقل هر دو بوده‌اند و لذا آن را ذكر نموده‌اند . پس تنافى بين اين دو گروه وجود ندارد .\r\nاحتمال دوم : اين است كه مقصود كسانى كه وكيل را ذكر نكرده‌اند ، اكتفاء از ذكر آن به مفاد  « إِلَّا أَنْ يَعْفُونَ »  و شمول آن نسبت به عفو مع الواسطه كه عفو وكيل است مىباشد .\r\nاحتمال سوم : بيانى است كه مورد تمايل « جواهر » است و آن اينكه اگر وكالت وكيل زوجه شامل عفو هم باشد ، اشكالى نيست كه در اين صورت عفو او صحيح است ؛ چرا كه مشمول  ( إِلَّا أَنْ يَعْفُونَ )  مىشود كه لازم نيست كه حتماً عفو زن در آن بىواسطه باشد و بر عفو با واسطه او به توسط وكيل هم صدق مىكند . و اما اگر وكالت او شامل عفو نباشد ، در اين صورت هم در حق عفو نداشتن وكيل اشكالى وجود ندارد .\r\nبا توجه به اين دو امر مسلم ، چيزى كه مورد نزاع بزرگان در اينجا هست عبارت از اين است كه آيا عفو مهر توسط وكيل در اينجا شبيه عفو أب و جد منوط به رعايت مصلحت و عدم ضرر بر مرئه نيست ؟ يا اينكه عفو وكيل در اينجا هم - مثل ساير موارد وكالت ؛ كه تصرفات وكيل منوط به عدم ضرر است ؛ يعنى اطلاقات وكالت انصراف به صورت عدم ضرر بر موكل دارد - ، فقط در صورت عدم ضرر و رعايت مصلحت مرئه جايز است ؟ مثلًا اگر به وكيل گفته شود به مقدار ثمن المثل خانه را به فروش ، مراد اين است كه كمتر از ثمن المثل نفروش و اگر گفته شود به مقدار ثمن المثل خانه را خريدارى كن ، مورد وكالت اين است كه بيش از ثمن\r\n\r\n","description":"","footnote":"","page_name":" 7386 ","page_number":242},
  {"content":"\r\n\r\nالمثل نباشد . خلاصه در ساير موارد وكالت به جايى كه ضرر به موكل وارد نشود منصرف است . اما در مورد عفو أب و جد نسبت به مهر ، رعايت مصلحت لازم نيست . مورد بحث اين است كه آيا وكيل نيز در مورد عفو از مهر مثل أب است و لازم نيست رعايت مصلحت را بكند يا مثل ساير موارد وكالت است و در حكم ملحق به أب و جد از اين ناحيه نيست . آيا روايات وكيل را از حيث عفو از مهر مثل أب و جد قرار داده‌اند و استثناء نسبت به ساير موارد وكالت كرده‌اند يا خير ؟\r\nمشهور مىگويند استثناء نشده و بايد رعايت مصلحت را بكند . اما عده‌اى مىگويند مثل أب و جد استثناء شده است . صاحب جواهر مىگويد اگر چه روايات دال بر استثناست ولى چون مشهور از اين روايات اعراض كرده‌اند ، لذا اطلاقات بر اين روايات ترجيح دارد و مىگوييم وكيل در صورت ضرر نبايد اقدام كند همانطور كه مشهور گفته‌اند . نظر صاحب جواهر در اينجا موافق با محقق و بر خلاف ابن براج است كه قائل به جواز عفو توسط وكيل حتى در صورت ضررى بودن عفو بر موكل است . پس خلاصه اين مىشود كه قائلين به عفو وكيل قائل به الحاق او به أب و جد در عفو كردن به ضرر مرئه و قائلين به عدم عفو وكيل قائل به اختصاص مورد عفو وكيل به صورت عدم ضرر بر موكل هستند « 1 » .\r\n\r\nاشكال بر صاحب جواهر و بيان استاد\r\nاولًا : در صدر و ذيل كلام ايشان يك نحوه تناقض مشاهده مىشود ؛ چرا كه در صدر كلامش مىگويد اگر چنانچه مورد وكالت شامل عفو نباشد ، بدون اشكال كسى قائل به حق عفو براى وكيل در اين صورت نيست . بعد مىگويد : اطلاقات وكالت به صورتى كه ضرر نداشته باشد انصراف دارد ، و اما در عفو در نكاح ، عفو حتى در صورت ضررى بودن براى وكيل طبق روايات جايز است . و اين دو كلام با\r\n\r\n\r\n","description":"","footnote":"\r\n( 1 ) - توضيح مقرر : چون اطلاقات باب وكالت انصراف از صورت ضرر بر موكل دارند و عفو از مهر ضرر بر موكل است ، لذا اطلاقات در صورت وكالت در غير مورد عفو ، دلالت بر حق عفو نداشتن وكيل مىكنند .\r\n","page_name":" 7387 ","page_number":243},
  {"content":"\r\n\r\nهم نمىسازند ؛ چرا كه سؤال اين است كه آيا مقصود اين است كه روايات انصراف را تغيير مىدهد ؟ اگر مرادش اين باشد كه روايات انصراف را از بين مىبرد و در ساير موارد انصراف هست ولى در وكالت براى عفو انصراف ندارد . اشكالش اين است كه وجهى براى اين مطلب نيست ! و اگر مقصودش اين باشد كه اگر چه انصراف هست ، ولى شرع به وسيله روايات عفو را جايز نموده است ، اين مقصود هم با فرمايش قبلى ايشان كه فرمود بلااشكال كسى قائل به عفو نيست ، معارض است .\r\nو ثانياً : به نظر مىرسد كه اين مطلبى كه ايشان به صورت مسلم فرض كرده است - و آن اينكه اگر زن وكالت در عفو نداده باشد ، وكيل حق عفو كردن ندارد - چنين امرى مسلم نيست ؛ چون در اينجا اگر چه اختيار و وكالت مالكى ندارد ، لكن مىتواند اختيار شرعى داشته باشد و اين نظير باب معاطات مىشود كه قائلين به اباحه ، قائل به اباحه مالكيه و اباحه شرعيه هستند . و اين مطلب كه شرع مقدس به كسى كه بالوكالة اختيار دارد ، اختيار شرعى در عفو بدهد گرچه اختيار مالكى ندارد چندان روشن نيست كه مخالف با ارتكازات باشد ؛ پس اينكه شارع بيايد و در اينجا اجازه عفو از آن را هم به وكيل بدهد اگر چه وكيل در عفو از طرف زوجه نباشد ، امر بعيدى نيست . چنانچه مىدانيم اگر مهر تعيين نشده باشد زوجه در صورت عدم دخول ، هيچ استحقاقى ندارد و اما اگر مهر تعيين شده باشد و قبل از دخول طلاق محقق شود ، اگر دليل خاص نمىداشتيم ، نمىگفتيم زوجه نصف مهر را مالك است . بلكه ممكن بود بگوييم چون هدف عمده ازدواج يا حفظ نسل و توالد است و يا تمتع است و اين دو با دخول محقق مىشوند ( مرتبه كامل تمتع با دخول همراه است ) ، لذا در صورت طلاق قبل از دخول هيچ يك از اين دو هدف محقق نيست و لذا زوجه هيچ استحقاقى نسبت به مهر ندارد . اما چون دليل خاص داريم و شارع در اينجا يك راه ميانه‌اى را در نظر گرفته و گفته كه نصف مهر بايد پرداخت شود ،\r\n\r\n","description":"","footnote":"","page_name":" 7388 ","page_number":244},
  {"content":"\r\n\r\nلذا زوجه را مستحق نصف مهر مىدانيم و اين حكم از باب ارفاق به زوجه است .\r\nظواهر روايات كه در آنها تعبير شده « . . . و الذى يجوز امره فى مال المرأة فيبتاع لها و يشترى فأى هؤلاء عفى فقد جاز » اين است كه موضوع جواز عفو كسى است كه اختيار امورى مانند بيع و شراء را داشته باشد و اين موضوع نمىتواند شامل كسى باشد كه اختيار در عفو نيز دارد چون جواز عفو محمول است و نمىتواند در موضوع نيز اخذ شود و الا اتحاد موضوع و محمول مىشود . اينكه بگويند اگر همه تصرفات در چيزى جايز باشد عفو هم جايز است ، معنا ندارد . پس معناى عبارت اين است كه اگر تصرفات غير از عفو جايز باشد ، شارع عفو را نيز اجازه داده است . بنابراين اگر زوجه در تمام كارها وكالت داده باشد ، ولى اين وكالت شامل ارفاق به شوهر بعد از طلاق نشود ، شارع مىتواند براى وكيل ولايت نسبت به اين موضوع نيز قائل شود .\r\nنظير اباحه شرعيه در باب معاطات . پس وكالت او نسبت به موضوعات ديگر است و ولايت شرعى او نسبت به اين موضوع يعنى عفو از مهر است . پس عبارت الذي يجوز امره فى مال المرأة مىتواند شامل وكيل در غير مورد عفو بشود . و لذا مىتوان نزاع را اين گونه مطرح كرد كه اگر وكالت در امور ديگر غير از عفو از مهر در صورت طلاق باشد آيا در اينجا اجازه شرعى براى عفو از مهر به وكيل داده شده است يا خير ؟ اقليتى مىگويند كه اجازه شرعى داده شده است و اين مىتواند مستفاد از عطف وكيل به أب و اخ - مثلًا - استفاده شود و ارتكازا هم مشكلى ندارد ؛ نصف مهر از روى ارفاق براى زن قرار داده شده بود . حالا مقدارى محدود مىشود به جواز عفو آن توسط وكيل .\r\nمنتها اشكالى كه مىتوان بر اين استظهار مطرح شود اين است كه عبارت « الذي يجوز أمره فى مال المرأة » در اين روايات در تفسير  ( الَّذِي بِيَدِهِ عُقْدَةُ النِّكاحِ )  وارد شده است ، پس نمىتواند شامل وكيل باشد ؛ چرا كه آيه شريفه ظهور دارد در كسى كه در امر نكاح مستقل باشد ، پس راجع به اولياء قُصَّر مىشود و اما وكيل داخل در  ( أَنْ \r\n\r\n","description":"","footnote":"","page_name":" 7389 ","page_number":245},
  {"content":"\r\n\r\n يَعْفُونَ )  مىباشد ؛ يعنى عبارت  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  موردى را مىگويد كه عبارت  ( أَنْ يَعْفُونَ )  شاملش نباشد . بله اين عبارت  ( أَوْ يَعْفُوَا الَّذِي بِيَدِهِ عُقْدَةُ النِّكاحِ )  ممكن است كه مقصودش بيان ولايت مستقل باشد و احتمال هم دارد كه قصدش بيان ولايت اعم از مستقل و غير مستقل يعنى وكالتى باشد ، لكن چنين ظهورى و اطلاقى قوى در روايات وجود ندارد كه مقصود آيه را بيان از نوع دوم مقرر نمايد .\r\nولى جواب اين اشكال اين است كه همانطورى كه قبلًا هم اشاره شد با توجه به روايات صحاحى كه نفى ولايت از « اخ » مىكنند ، در حالى كه در اينجا براى او در اين روايات اثبات ولايت شده است ، معلوم مىشود كه معناى ولايت اعم است از اينكه با وكالت به وجود آمده باشد و يا مستقل باشد و مقصود از ولايت در روايات نافى ، ولايت مستقل است و اما مقصود در اينجا ولايت غير مستقل و وكالتى است و به قرينه اينكه بايد أخ را از مصاديق ذيل يعنى « الذي يجوز امره فى مال المرأة » قرار دهيم كما مرّ ، پس معناى ذيل را بايد اعم از ولايت مستقل بگيريم و لذا بايد اين تفسير در ذيل را شامل ولايت مستقل و غير مستقل هر دو بدانيم و اگر چه اين ظهور موجود در تفسير ذيل مخالف با ظهور آيه يعنى الذي بيده عقدة النكاح كه مفسَّر ( تفسير شونده ) است ، در بيان ولايت مستقل مىباشد ، لكن مقتضاى قاعده حكومت ظهور مفسِّر ( تفسيركننده ) بر ظهور مفسَّر است و لذا مقتضاى اين روايات جعل جواز عفو از مهر براى وكيل حتى در صورت عدم وكالت آنها براى مورد عفو خواهد بود و اگر چه چنين وكيلى داخل در الا ان يعفون نيست ، ولى شارع او را به منزله أب قرار داده است .\r\n\r\nمخالفت مفاد روايت ابن ابى عمير با بيان فوق :\r\nاگر چه با استظهارى كه از روايات كرديم و براى اينكه اتحاد موضوع و محمول و قضيه به شرط المحمول لازم نيايد گفتيم كه مىتوان مقصود در اين روايات را جعل\r\n\r\n","description":"","footnote":"","page_name":" 7390 ","page_number":246},
  {"content":"\r\n\r\nحق عفو براى وكيل در موارد ديگر دانست ، لكن روايت ابن ابى عمير « 1 » با اين معنا تعارض دارد ؛ چرا كه در آن مىفرمايد « يعنى الاب و الذى توكله المرأة و توليه أمرها من أخ او قرابة او غيرهما » . با توجه به اينكه ، اين ذيل تفسير يعفون نيست ، چون اسمى از عمل مستقيم مرأة نمىبرد بلكه تفسير الذي بيده عقدة النكاح است ، اين كلام ظهور دارد در مطلق بودن وكالت و اينكه زن او را به طور مطلق به نحوى كه حتى شامل عفو از مهر او در صورت طلاق مىشود ، وكيل خود قرار داده است و اين نمىسازد با مفاد روايات ديگر كه چنين اطلاقى نداشتند و بلكه ظهور در وكيل بودن در مسائل ديگر از قبيل بيع و شراء براى او داشتند . و از طرفى در اينجا ضرورت به شرط المحمول هم نيست ؛ چرا كه مفادش اين است كه اين وكالت را كه زوجه حتى در عفو كردن به شخص وكالت داده است ، شارع حكم به صحتش مىكند ، پس موضوع و محمول دو چيز مىشود ؛ موضوع وكالت و محمولش صحت وكالت است و در اين صورت لغو لازم مىآيد ، بر خلاف آن روايات كه در آنها ضرورت به شرط المحمول و لغويت لازم مىآمد .\r\n\r\nراه جمع بين روايت ابن ابى عمير و ساير روايات :\r\nبراى جمع بين روايات ناچار بايد در يك طرف به قرينه طرف ديگر تصرف نماييم ، چون هر دو روايت كل آيه را تفسير مىكنند و از باب مثال نيست . يا در روايت ابن ابى عمير به قرينه روايات مذكور تصرف نموده و بگوييم كه مراد از وكالت در آن وكالت در معظم امور غير مورد عفو است و يا اينكه به قرينه روايت ابن ابى عمير در آن روايات تصرف نموده و بگوييم كه در آنها هم ضرورت به شرط المحمول بودن لازم مىآيد ؛ چرا كه مقصود اين است كه جواز مالكى را نسبت به عفو ، با اين روايات شارع تصحيح و جواز شرعى برايش جعل مىكند . يعنى مراد از جواز ، جواز مالكى باشد و اين جواز مالكى براى جواز شرعى موضوع قرار گرفته است و شارع مىگويد اين\r\n\r\n\r\n","description":"","footnote":"\r\n( 1 ) - در صفحه . . . گذشت .\r\n","page_name":" 7391 ","page_number":247},
  {"content":"\r\n\r\nوكالت عام حتى در عفو را ، امضا مىكنيم .\r\n\r\nمقتضاى قاعده با توجه به تعارض مذكور :\r\nاز آنجا كه هر دو صورت محتمل است و وجهى براى ترجيح يك طرف بر طرف ديگر نيست ، و از طرف ديگر تصرف شخص در ملك ديگرى بدون رعايت مصلحت خلاف اصل است ، لذا بايد گفت كه اين كار مشهور كه اسمى از وكالت در اينجا نبرده‌اند صحيح است ؛ چرا كه اگر وكالت براى عفو هم داده باشد ، مسلما عفو او جايز مىشود و اين از يعفون قابل استفاده است و نياز به روايت نيست و اگر وكالت براى عفو نداده باشد ، دليل تامى براى جواز توسط وكيل وجود ندارد ؛ كه شارع چنين ولايتى را براى وكيل داده باشد .\r\n\r\n5 ) موصى اليه :\r\nدر رواياتى كه قبلًا در بحث مربوط به أخ الزوجه گذشت ، موصى اليه نيز در رديف كسانى كه حق عفو دارند در تفسير الذي بيده عقدة النكاح ، عطف به أخ شده است و لذا عيناً همان مطالبى كه راجع به أخ ذكر شد ، در مورد موصى اليه نيز صادق است . بنابراين موصى اليه نيز از مصاديق عنوان كلى الذي يجوز امره فى مال المرأة يعنى وكيل مرأة مىباشد . اما فقط در مرسله ابن ابى عمير اسمى از موصى اليه برده نشده است . ممكن است در مورد اين روايت بگوييم ، موصى اليه در لفظ أب درج شده است . همين طور كه أب مىتواند ديگرى را وكيل كند وصى هم وصى أب يا وصى جد است . پس موصى اليه هم از اختيارات أب است . به اين صورت مىتوان بين اين روايت با ساير روايات جمع نمود .\r\n\r\n6 ) اقرباء :\r\nدر بعضى از روايات كلمه قرابت نيز در رديف الذي بيده عقدة النكاح آورده شده است . اما از مرسله ابن ابى عمير استفاده مىشود كه قرابت از باب اينكه فرد غالب است ذكر شده است ، چون معمولًا زوجه به خويشاوندان خود وكالت مىدهد و در اين مرسله صريحاً مىگويد « من أخ او قرابة او غيرهما » . پس\r\n\r\n","description":"","footnote":"","page_name":" 7392 ","page_number":248},
  {"content":"\r\n\r\nاقرباء نيز از مصاديق وكيل بوده و به آن عنوان حق عفو دارند .\r\n\r\nفصل پنجم : جواز عفو كل يا بعض ؟\r\nكلام « شرايع » : « و يجوز للاب و الجد للاب ان يعفو عن البعض و ليس لهما العفو عن الكل » .\r\nاينكه شخص ولى حق ندارد كه تمام نصف مهر را ببخشد و فقط قسمتى از آن را مىتواند كه ببخشد مطابق روايات « 1 » و فتاوى است ، لكن بحث در اين است كه آيا مىتواند به مقدارى آن را ببخشد كه فقط بخش ناچيزى از آن باقى بماند مثلًا نود و نه درصد آن را ببخشد و يك درصدش باقى بماند ؟ بعضى اين را جايز دانسته‌اند ؛ نظير اينكه در بعضى از موارد مثل مسأله فساد مهر مىگويند كه بايد يك مسمايى از مهر باشد تا اينكه بلامهر نماند .\r\nمرحوم صاحب جواهر اين صورت را استبعاد مىكند و مىگويد اين روايات را كه ظاهرشان جواز حتى چنين عفوى است يا بايد تأويل كنيم و يا اينكه بايد آنها را طرح نماييم .\r\nولى به نظر مىرسد كه اينچنين عفوى اساسا بر خلاف متفاهم عرفى از اين روايات عفو بعض است ؛ چرا كه در جايى كه گفته شود كه مقدارى را عفو و مقدارى را رها كند ، نمىسازد با اينكه نود و نه درصدش را عفو و يك درصد را نگه بدارد ، مثلًا در جايى كه اكثريت قريب به اتفاق بد هستند گفته نمىشود كه بعضى خوب و بعضى بد هستند . و لذا احتياط اين است كه اكثريت قريب به اتفاق را عفو نكند . و اما احتمال طرح اين روايات اصلًا مطرح نيست .\r\n\r\nمنوط نبودن عفو به مصلحت :\r\nاز اينكه مسأله عفو در فتاوى و همينطور در روايات مشروط به مصلحت داشتن\r\n\r\n\r\n","description":"","footnote":"\r\n( 1 ) - مثل صحيحه رفاعة : « الولى الذي يأخذ بعضا و يترك بعضا و ليس له ان يدع كله » و روايت ابن ابى عمير « فلأبيها ان يعفو عن بعض الصداق و يأخذ بعضا و ليس له ان يدع كله » كه نقل اولى در حاشيه صفحه ( 2 ) و دومى در صفحه ( 15 ) گذشت .\r\n","page_name":" 7393 ","page_number":249},
  {"content":"\r\n\r\nآن نشده است و همين طور از اينكه عفو از بعض مجاز دانسته شده است ، ولى عفو كل را جايز ندانسته‌اند ، با اينكه اگر مسأله داير مدار مصلحت بود بايد محدود به آن مىشد و حتى عفو كل در صورت مصلحت جايز مىشد ، معلوم مىشود كه اين حكم يك حكم تعبدى است و به قواعد عامه و موارد ديگر ربطى ندارد . شارع در اينجا استثنائاً بر خلاف قواعد عامه ، به أب ، جد و وكيل اجازه داده است كه و لو با نبودن مصلحت ، بتوانند بعض از مهر را ببخشند . و لو در جاهاى ديگر حتى أب حق ندارد به ضرر مولى عليه اقدامى بكند .\r\n\r\nفصل ششم : ولايت نداشتن ولى بر عفو از طرف زوج\r\nعبارت « شرايع » : « و لا يجوز لولىّ الزوج ان يعفو عن حقه ان حصل الطلاق ، لانه منصوب لمصلحته و لا غبطة له فى العفو » .\r\nهم در شرايع و هم در كتب ديگر هست كه ولايت عفوى كه ولى نسبت به مال مولى عليه دختر دارد ، نسبت به مولى عليه پسر اين ولايت را ندارد .\r\nبحثى كه در اينجا مطرح است اين است كه با توجه به اينكه فرض اين مسأله در جايى است كه طلاقى در زمان صغير بودن زوج واقع بشود و از آنجا كه خود صغير حق تصرف در اموالش را ندارد بحث شود كه آيا ولى او مىتواند نصف مهر را كه با طلاق به ملكيت او برگشته است به زوجه او ببخشد يا نه ؟ لكن مشكلى كه هست اين است كه آيا فرض صحيحى براى طلاق زوجه شخص صغير وجود دارد يا نه ؟\r\nچرا كه طبق نصّ روايات ، ولى صغير حق طلاق دادن زوجه او را ندارد . در جايى كه مولى عليه دختر است ، طلاق را زوج مىدهد و زوج كبير است و ولى ولايت بر عفو از مال صبيه خود را دارد . اما در اينجا كه زوج صغير است و چنانچه گفتيم ولىّ صغير حق طلاق ندارد . پس طلاق صحيح واقع نمىشود تا مسأله عفو ولىّ نسبت به مولى عليه پسر ، موضوع پيدا مىكند .\r\n\r\nفرض صحيح براى مسأله :\r\nدر جواهر فروضى در اين مسأله تصوير شده است كه\r\n\r\n","description":"","footnote":"","page_name":" 7394 ","page_number":250},
  {"content":"\r\n\r\nموضوع براى عفو ولى زوج پيدا شود .\r\n\r\nفرض اول :\r\nفرضى كه خيلى روشن و بدون اختلاف است اين است كه زوج بزرگ شود و زنش را طلاق دهد و بعد جنون پيدا كند و تحت ولايت ولى خود يا حاكم قرار بگيرد . حالا بحث مىشود كه آيا ولى زوج حق عفو از مهر را دارد يا نه ؟\r\n\r\nفرض دوم :\r\nاگر صغير كه ازدواج داده شده ، در حال صغر جنون پيدا كند و اين جنون تا زمان كبر ادامه پيدا كند ، از آنجا كه ولىّ يا حاكم در حال كبر مىتوانند زوجه او را طلاق بدهد ، بازهم بحث مذكور مىآيد . طلاق مذكور در حال صغر جايز نيست .\r\n\r\nفرض سوم :\r\nكه مورد فتواى عده كثيرى از فقهاء است و رواياتى هم در آن هست كه بايد تنقيح بشود و بعضى از متأخرين نيز در آن احتياط كرده‌اند و نظر مختار هم فعلًا احتياط است ، اين است كه از بعضى از روايات استفاده مىشود كه طلاق توسط صبى از ده سالگى جايز است ، اگر چه حق تصرف در اموال خود را هنوز ندارد و لذا در اين صورت هم بحث مذكور مىآيد .\r\n\r\nفرض چهارم :\r\nكه به عقيده ما درست است و لو به طور صريح در كلمات ديده نشده است - اين است كه اگر صبىاى مجنون باشد ، ظاهراً ولى او حق طلاق دادن زن او را دارد و روايات كثيرى كه منع از طلاق زوجه صبى توسط ولىّ صبى كرده‌اند ، ناظر به عدم ولايت براى ولى حتى در صورت جنون صبى نيستند ، بلكه مراد در آنها صبى بما انه صبى است كه ناظر به صبىهاى متعارفند كه جنونى در آنها نيست . و اين صبابت آنها مىگذرد و پس از كبير شدن خودشان تصميم مىگيرند و اما در مورد صبى مجنون كه معمولًا اميدى براى رفع جنون او نيست ، دلالتى بر منع طلاق زوجه آنها توسط ولىّ وجود ندارد و حدس مىزنم كه ولى حق طلاق زوجه صبى مجنون را داشته باشد ، و پس از طلاق اين بحث مىآيد كه آيا ولى حق عفو دارد يا نه ؟ تا به اينجا بحث از مطالب مذكور در مسأله سيزده به پايان رسيد . « * و السلام * »\r\n\r\n","description":"","footnote":"","page_name":" 7395 ","page_number":251},
  {"content":"\r\n\r\n\r\n8 / 3 / 1385 دوشنبه درس شمارهء ( 913 - 907 ) كتاب النكاح / سال هشتم\r\nبِسْمِ اللَّهِ الرَّحْمنِ الرَّحِيمِ\r\nمسأله 17 :\r\n\r\nجايز است بين نكاح و بيع و غير اين دو در عقد واحد جمع كرد .\r\nدر اين هنگام عوض بين مبيع و مهر المثل تقسيط مىشود . مثلًا اگر نكاح و بيع در مقابل 6 درهم قرار گرفت و مهر المثل 2 درهم و قيمت مبيع 1 درهم باشد ؛ از اين 6 درهم 4 درهم به عنوان مهر و 2 درهم به عنوان ثمن مبيع در نظر گرفته مىشود .\r\nبحثى كه در اينجا هست اين است كه اگر نكاح و يك دينار در مقابل يك دينار قرار گيرد تكليف آن چيست ؟ مرحوم محقق حلى به تبع شيخ طوسى مىفرمايد اصل نكاح صحيح است ، ولى مهر و بيع باطل است . بيع باطل است چون ربوى است . يك دينار در مقابل يك دينار و بضع قرار گرفته است . در قديم دينار موزون بوده و معدود نبوده است و چون موضوع ربا كه مكيل و موزون است در اين‌ها هست اين بيع باطل مىشود .\r\nو از طرف ديگر نكاح بدون مهر باقى مىماند « 1 » و چون مهر از اركان نكاح دائم نيست نكاح صحيح است و مباحث مهر المثل پيش مىآيد .\r\nشهيد ثانى در مسالك به مرحوم محقق اشكال مىكند كه : شأن عقود مجتمع در عقد واحد اين است كه ابتدا ثمن نسبت به هر كدام تقسيط مىشود . در اينجا هم وقتى يك دينار تقسيط شد بخشى از آن به عنوان مهر قرار مىگيرد و نكاح بدون مهر نمىشود . لذا دليلى بر بطلان مهر وجود ندارد . « 2 »\r\nمرحوم صاحب جواهر به شهيد ثانى اشكال مىكند كه چون عقد معاوضه باطل است ، فساد بيع موجب فساد عقد معارضه مىشود . البته چون مهر از اركان\r\n\r\n\r\n","description":"","footnote":"\r\n( 1 ) - ر . ك : شيخ طوسى . مبسوط ، ج 4 ، ص 289 .\r\n( 2 ) - ر . ك : مسالك الافهام ، ج 8 ، ص 276 .\r\n","page_name":" 7396 ","page_number":252},
  {"content":"\r\n\r\nنكاح نيست فساد مهر موجب فساد نكاح نمىشود . « 1 » يعنى ايشان مىخواهند از راه عدم انحلال عقد معاوضه فساد مهر را ثابت كنند .\r\n\r\nنقد استاد مد ظله بر كلام صاحب جواهر :\r\nظاهراً اشكال صاحب جواهر وارد نيست . اين كه صورت يك قضيه به شكل يك انشاء باشد سبب نمىشود كه حكم به بطلان همه عقود بكنيم . اين بستگى دارد كه ما اين‌ها را يك قرارداد حساب كنيم يا دو قرارداد . آقايان در بيع مايملك و ما لا يملك ( به فتح و ضم ياء ) به انشاء واحد مىگويند كه منحل به انشائين مىشود و معامله نسبت به مايملك صحيح است . حتى خود مرحوم صاحب جواهر تصريح مىكند در جايى كه مهر باطل است انشاء نسبت به اصل نكاح صحيح است و نسبت به مهر باطل مىشود .\r\nمسأله بعد مربوط به صورتى است كه طرفين معارضه اتحاد جنس ندارند . مثلًا يك طرف دينار و بضع و طرف ديگر هم درهم است . در اين مورد چون اتحاد جنس وجود ندارد هم مهر صحيح است هم بيع . منتها چون درهم و دينار صرف است از نظر اين كه فعليت خارجى پيدا كند بايد قبض در مجلس شود ، اگر قبض نشد خود مرحوم صاحب جواهر از نظر فعليت قائل به انحلال شده است و در بيع حكم به بطلان و نسبت به نكاح حكم به صحت كرده است . در جايى كه هر دو عقد صحت تأهلى داشته باشند و يكى واجد و ديگرى فاقد شرط است . ايشان قائل به انحلال است ولى در خود انشاء از نظر صحت تأهلى قائل به تبعيض نيست . اين تفصيل را ايشان بدون ارائه دليلى ذكر مىكند و به وضوح خود واگذار مىكند كه اگر انشاء من حيث انه انشاء صحيح باشد منتها شارع در فعليت يك قسمت چيزى را شرط كرده باشد و آن شرط مفقود باشد و در قسمت ديگر چنين شرطى نباشد ، ايشان قائل به تبعيض است .\r\n\r\n\r\n","description":"","footnote":"\r\n( 1 ) - ر . ك : جواهر الكلام ، ج 31 ، ص 121 .\r\n","page_name":" 7397 ","page_number":253},
  {"content":"\r\n\r\n\r\nفرع دوم : [ اگر ولى ، دختر خود يا دخترى را كه تحت ولايتش قرار دارد ، به كمتر از مهر المثل عقد كرد اين عقد چه حكمى دارد ؟ 
  ]\r\n« اذا زوجها الولى بدون مهر المثل ، قيل يبطل المهر و لها مهر المثل و قيل يصح المسمى و هو اشبه » .\r\nاگر ولى ، دختر خود يا دخترى را كه تحت ولايتش قرار دارد ، به كمتر از مهر المثل عقد كرد اين عقد چه حكمى دارد ؟ مسأله مهر چه مىشود ؟ آيا مهر صحيح است يا نه ؟ اگر مهر باطل شد آيا بطلان آن به عقد هم سرايت مىكند يا خير ؟\r\nاين مسأله را قبل از شرايع فقط دو فقيه را من ديدم كه عنوان كرده‌اند . شيخ طوسى در خلاف در كتاب الصداق ، مسأله 37 « 1 » و در مبسوط عنوان كرده است . در كتاب الصداق تعبير مىكند اگر كسى بخواهد به كمتر از مهر المثل عقد كند بعضى گفته‌اند كه مهر باطل است و بايد مهر المثل پرداخت شود و عقد باطل نيست و خود ايشان مىفرمايد كه قول صحيح اين است كه مهر باطل نمىشود . در سنىها هر دو قول يعنى صحت و بطلان مهر وجود دارد و هر دو گروه عقد را صحيح مىدانند . ولى مختار مرحوم شيخ اين است كه هم عقد و هم مهر صحيح است . در مبسوط هم بعد از نقل اقوال مىفرمايد كه مهر المسمى صحيح است و هو الذى يقتضيه مذهبنا .\r\nديگرى هم قطب الدين كيدرى است . وى در اصباح الشيعة ضمن طرح اين بحث قائل به صحت عقد و مهر شده است .\r\n\r\nتبيين كلام مرحوم محقق :\r\nمرحوم محقق هم در اينجا صحت مهر المسمى را پذيرفته است . و قول مقابل را كه مهر باطل مىشود را نپذيرفته است . ابتداءً در كلام مرحوم محقق به 3 نكته اشاره مىكنيم : يكى اينكه ايشان مىفرمايند « قيل بطل المهر » در ايضاح فخر المحققين هم نقل شده كه بعضى از فقهاء قائل به بطلان مهر شده‌اند . اين\r\n\r\n\r\n","description":"","footnote":"\r\n( 1 ) - ر . ك : شيخ طوسى ، خلاف ، ج 4 ، ص 392 .\r\n","page_name":" 7398 ","page_number":254},
  {"content":"\r\n\r\nقائلين چه كسانى هستند ؟ تا زمان مرحوم محقق ما كسى را پيدا نكرديم كه قائل به بطلان شده باشد . ما احتمال مىدهيم اين عبارت از مبسوط مرحوم شيخ گرفته شده باشد . مرحوم شيخ در مبسوط تعبير بعضهم دارد . با توجه به اينكه مبسوط از روى كتاب عامه تنظيم شده است و آراء اماميه را در آنجا آورده است اختلافى كه خيلى مواقع نقل مىكند اگر اسمى از اصحابنا نبرد مراد عامه هستند ، يعنى بعض عامه چنين مىگويند . در خلاف هم از شافعى و ابو حنيفه اين اختلاف را نقل كرده است . لذا ما احتمال مىدهيم شرايع اين مطلب را از مبسوط اخذ كرده باشد و به جاى تعبير بعضهم از قيل استفاده كرده و از آنجا كه شرايع آراء فقهاى اماميه را مىگويد فخر المحققين در ايضاح گمان كرده بعضى از فقهاى اماميه قائل به بطلان مهر شده‌اند .\r\nنكته دوم اين است كه مرحوم محقق همين مسأله را در ابتداى كتاب النكاح در بحث اولياى عقد آورده و آنجا براى زن حق اعتراض و رد قائل شده است . « 1 » ولى در اينجا مىگويد كه مهر صحيح است . شهيد ثانى در مسالك « 2 » اين دو را متهافت فرض كرده و مىگويد اين دو با هم جمع نمىشود . در يك جا عقد و مهر را كانه لازم دانسته و در يك جا لازم ندانسته .\r\nمرحوم صاحب جواهر با اللهم الا ان يقال مىگويد شايد بتوانيم اين طور بين اين دو كلام جمع كنيم : جايى كه مىگويد يصح المسمى مراد از آن لزوم عقد نيست . صحت در مقابل بطلان مسمى است ، لذا صحت در اين عبارت اعم از لزوم و خيارى بودن شىء است . يعنى در عين اينكه عقد صحيح فرض شده زن حق اعتراض هم دارد . به عبارت ديگر آنجا نفى لزوم كرده و اينجا اثبات صحت و اين دو با هم تنافى ندارند .\r\nما احتمال مىدهيم شهيد ثانى از روى قرينه مقام مىخواهد بفرمايد اگر محقق\r\n\r\n\r\n","description":"","footnote":"\r\n( 1 ) - ر . ك : جواهر ، ج 29 ، ص 198 .\r\n( 2 ) - ر . ك : مسالك ، ج 8 ، ص 281 .\r\n","page_name":" 7399 ","page_number":255},
  {"content":"\r\n\r\nمرادش اين است كه عقد صحيح است ولى لازم نيست ؛ قاعده‌اش اين است كه همين جا هم حكم مسأله را بيان كند و بگويد « قيل يصح المسمى و لا يلزم » .\r\nاين كه مرحوم شيخ طوسى در خلاف كالصريح و در مبسوط هم ظاهراً حكم به صحت مسمى كرده است مرادش صحت مسمى به نحو لزوم است . او در يك بخشى از استدلالى كه براى صحت مسمى ذكر مىكند مىگويد : پيامبر اكرم صلى الله عليه و آله دختران خود را به مهر السنه كه پانصد درهم بود عقد كرد و پانصد درهم براى دختران ايشان كمتر از مهر المثل بوده است . اگر اين عقد لازم نبود ، ايشان اين كار را نمىكردند . « 1 » از اين بيان استفاده مىشود كه مرحوم شيخ طوسى هم قائل به صحت به نحو لزوم بوده است .\r\nعلى القاعده هم عامه و هم آن عده‌اى كه قائل به صحت هستند صحت با نحو لزوم را مىخواهند بگويند . اصلًا اين مسأله كه « آيا اين مهر لازم هست يا لازم نيست ؟ » را نه عامه مطرح كرده‌اند و نه شيخ طوسى مطرح كرده . ايشان هم اينجا اسمى نبرده و به بحث اولياء هم احاله نداده است . اينها خودش قرينه است بر اينكه در اينجا يصح المسمى مىخواهد بگويد صحت بدون لزوم است .\r\nنكته دوم : منظور از اعتراض چيست ؟\r\nنكته ديگرى كه در تبيين كلام مرحوم محقق حلى بايد به آن اشاره كنيم بحث اعتراض است . ايشان در بحث اولياى عقد گفتند كه اگر ولى به كمتر از مهر المثل دختر را عقد كرد دختر حق اعتراض دارد . در اينجا 2 سؤال وجود دارد : 1 - منظور ايشان اعتراض به مهر است يا اعتراض به عقد ؟ 2 - آيا مورد اعتراض فضولى است و نياز به امضاء دارد و يا خيارى است و مىتواند فسخ كند .\r\nبه نظر مىرسد كلمه اعتراض ظاهرش اين است كه اگر اعتراض نكند عقد پابرجاست و اين ظهور در فسخ دارد ، ولى فضولى احتياج به امضاء دارد و عدم\r\n\r\n\r\n","description":"","footnote":"\r\n( 1 ) - ر . ك : شيخ طوسى ، خلاف ، ج 4 ، ص 393 .\r\n","page_name":" 7400 ","page_number":256},
  {"content":"\r\n\r\nالاعتراض كفايت نمىكند .\r\nاز طرف ديگر اين مسأله را در باب اولياى عقد آورده است و نه در مسأله مهر و ظاهرش اين است كه عقد را مىتواند فسخ كند و بگويد با اين مهرى كه ذكر كرديد من اين عقد را به هم مىزنم . از بعضى كلمات ديگر هم استفاده مىشود اين فسخ مهر است نه فسخ عقد .\r\nاز كلمات علامه حلى هم در بعضى موارد فسخ عقد و در برخى موارد فسخ مهر استفاده مىشود . مثلًا در كلمات مرحوم علامه است مىگويد اگر ولى به ديوانه يا عنينى يا خصى يا به كمتر از مهر المثل عقد كرد لها الفسخ . لها الفسخ در اينجا يعنى فسخ العقد . از برخى كلمات علامه هم استفاده مىشود كه فسخ المهر مراد است ، زيرا بحث كرده كه بعد از فسخ آيا تبديل به مهر المثل مىشود يا كلًا بدون مهر مىشود و با دخول مهر المثل مىآيد . و روشن است مراد از فسخ در اين موارد فسخ مهر است .\r\n\r\nتبيين محل بحث :\r\nگاهى مصلحت خارجى اقتضاء مىكند ، ولى به مادون مهر المثل دختر را تزويج كند . گمان مىكنم آن‌هايى هم كه حكم به بطلان كرده‌اند اين فرض مرادشان نباشد .\r\nالبته عقلًا ممكن است بگويند اين مورد هم هست ، حكمتاً بگويند بايد عقد به مادون مهر المثل نباشد ، ولى چون ادله‌اى كه ذكر مىكنند هيچ تناسبى ندارد كه اين صورت را ابطال كند . آن وقت مرادشان متعارف امور است . بنابراين اگر بعضىها به قيد مصلحت پذيرفتند معنايش عبارت از همين بطلان ( اقلًا مهر ) لو لا المصلحة است .\r\nگاهى هم تزويج به مادون مهر المثل مشتمل بر فساد است . مثل اين كه جنجالى به پا شود ، فسادى به پا شود و يا مشكله‌اى در خانواده ايجاد شود . به نظر مىرسد اين فرض هم مراد مرحوم شيخ و ديگران كه حكم به لزوم و امثال اينها كرده‌اند\r\n\r\n","description":"","footnote":"","page_name":" 7401 ","page_number":257},
  {"content":"\r\n\r\nنيست كه در اين فرض هم حكم به لزوم بكنند و بگويند رواياتى كه شرط ولايت بر دختر را عدم المفسده دانسته در خصوص مسأله مادون مهر المثل تخصيصى خورده باشد . و بعيد است كه شيخ بخواهد چنين استثنايى قائل شود . بايد توجه داشت شيخ هم كه به عقدهاى پيامبر اكرم صلى الله عليه و آله استدلال مىكند اين عقدها خلاف مصلحت نبوده و مفسده نداشته است .\r\nبنابراين مورد بحث جايى است كه نه مصلحت خاصى وجود دارد و نه مفسده‌اى مترتب بر عقد مىگردد . و در واقع بحث مىشود كه آيا تزويج به كمتر از مهر المثل كه ضرر عرفى محسوب مىشود مفسده هم محسوب مىشود يا نه ؟ « 1 »\r\n\r\nادله قائلين به صحت مهر و عقد :\r\n1 - مقتضاى اطلاقاتى كه شارع مقدس حكم كرده و ولايت براى اولياء قرار داده است اين است كه بتواند هر طورى كه صلاح دانست عقد كند .\r\n2 - اين مطلب مسلم است كه ولى حق دارد كه بخشى از مهر زن را عفو كند . اگر ولى حق داشته باشد كه مهر ثابت زن را كه موجود است اسقاط كند به طريق اولى مىتواند هنگام تعيين مهر مبلغ مهر را كمتر از مهر المثل در نظر بگيرد .\r\n\r\nنقد ادله قائلين به صحت :\r\nاشكال استدلال به اطلاقات ولايت اين است كه اطلاق اين ادله ناظر به اين جهات نيست . يعنى چنين اطلاقى ندارد كه ولى مىتواند ضرر هم بزند . حتى ممكن است گفته شود در صورت ضرر اگر يك مصلحت خارجى در نظر گرفته نشود خودش مصداق براى مفسده هم هست . و مشمول روايتى مىشود كه ولايت ولى را در صورت مفسده نفى مىكند . پس اولًا اطلاقش محل بحث است\r\n\r\n\r\n","description":"","footnote":"\r\n( 1 ) - چنان كه در اصول بحث شده بين ضرر و مفسده تفاوت وجود دارد . برخى گفته‌اند دفع ضرر محتمل عقلًا واجب است ، ولى متأخرين مىگويند آنچه واجب عقلى است دفع مفسده است و لزوم دفع ضرر جزو احكام حيوان بطبعه است و لذاست كه گاهى مصلحت انسان در ضرر اوست . احكام شرعى نيز تابع مصالح و مفاسدند نه منافع و مضار هر چند گاهى اين‌ها بر هم مطابق هستند .\r\n","page_name":" 7402 ","page_number":258},
  {"content":"\r\n\r\nثانياً اگر هم مطلق باشند ممكن است روايات نفى ولايت در صورت مفسده مانع اين اطلاق بشوند .\r\nبه دليل اولويت هم نمىتوان اينجا تمسك كرد . اولويتى در كار نيست . چرا كه گاهى شخص يك حقى دارد و از حق خودش صرف نظر مىكند و طرف مقابل هم خيلى ممنون است و عمرى خودش را ممنون طرف مىداند . اين فرق دارد با موردى كه فرد از اول حقى نداشته باشد . در بحث ما اگر مرد يا ولىاش براى اينكه تا آخر حسن سلوك با هم داشته باشند مهر را ببخشد يا هبه كند اين خيلى اثر دارد و غير از اين است كه از اول چيزى طلبكار نباشد .\r\nدر روايات هست كه در معاملات شما چك و چك هم بكنيد اگر جاى چك و چك هم باشد . يك قيمتى تعيين بشود و بعد اگر خواستيد چيزى اضافه كنيد آن طرف ممنون است . اين فرق دارد با موردى كه از اول قيمت بالايى تعيين شود .\r\nخلاصه از عفوى كه شارع در نظر گرفته كه اين خيلى در ادامه زندگى و در خصوصيات زندگى دخالت دارد نمىتوانيم استفاده كنيم كه اينجا بتواند مهر را كمتر از مهر المثل قرار بدهد . اين دليل هم تمام نيست .\r\n\r\nنظر استاد مد ظله :\r\nوجهى كه مىشود ذكر كرد اين است كه به حسب روايات نفس مهريه كم به صلاح زن است . مصلحت كلى اين است كه مهرها سبك باشد و براى خاطر همين پيغمبر هم سبك مىگرفتند . نفس اين كه مهر را كمتر از مقدار متعارف قرار دادند اين خودش ذاتاً ثواب‌هاى زيادى دارد و براى جلب عواطف افراد دخيل است .\r\nپس مىتوانيم بگوييم كه غير از مصلحت خاصى كه گاهى وجود دارد و مورد بحث نيست ، نفس كم بودن مهريه يك مصلحت عامى دارد كه به حال زوجه مفيد است ، هر چند ممكن است ضرر مادى در بين باشد .\r\nلذا به نظر مىرسد نظر مرحوم شيخ طوسى صحيح باشد . از نظر ايشان هم مهر\r\n\r\n","description":"","footnote":"","page_name":" 7403 ","page_number":259},
  {"content":"\r\n\r\nو هم عقد صحيح است و نقل خلافى هم از اماميه تا زمان محقق برخورد نكرديم .\r\nپس اولياء چنين حقى دارند كه مهر دختر را كمتر از مهر المثل قرار دهند . البته روشن است كه نبايد مفسده داشته باشد .\r\n\r\nتزويج پدر نسبت به پسر و مسأله مهر :\r\nصورت مسأله : اذا زوج ولده الصغير فان كان له مال فالمهر على الولد و ان كان فقيراً فالمهر فى عهدة الوالد .\r\nاگر پدر فرزند صغير خود را تزويج نمايد در صورتى كه فرزند مالى دارد مهر بر عهده خودش مىباشد و اگر مالى ندارد « 1 » مهر بر عهده پدر مىباشد .\r\n\r\nرواياتى كه به آن‌ها استدلال شده است :\r\nهفت روايت در اين مسأله وجود دارد . در جامع الاحاديث ، ج 26 ، 5 روايت را در اين باب نقل كرده ، يك روايت در باب 26 در ابواب مهور و يك روايت در جلد 25 آمده است كه در اينجا به بعضى از آنها اشاره مىكنيم .\r\n\r\n1 - روايت فضل بن عبد الملك :\r\n« محمد بن يحيى عن عبد الله بن محمد عن على بن الحكم عن ابان بن عثمان عن الفضل بن عبد الملك قال سألت أبا عبد الله عليه السلام عن رجل يزوج ابنه و هو صغير قال لا بأس قلت يجوز طلاق الاب قال لاقلت على من الصداق قال على الاب ان كان ضمن لهم و ان لم يكن ضمنه فهو على الغلام الا ان لا يكون للغلام مال « 2 » فهو ضامن له و ان لم يكن ضمن و قال اذا زوج الرجل ابنه فذلك الى ابنه و اذا زوج الابنة جاز . « 3 »\r\nبحث ما در صدر روايت است كه مىگويد اگر ضامن شد بر عهده اوست و اگر\r\n\r\n\r\n","description":"","footnote":"\r\n( 1 ) - در شرايع دارد « اگر فقير بود » ولى اين مسامحه در تعبير است ، زيرا در روايت آمده اگر فرزند مالى نداشت يعنى موضوع نداشتن مال است نه فقير بودن .\r\n( 2 ) - توضيح استاد مد ظله : در كافى كلمه « لا » سقط شده است ولى در تهذيب همين روايت را از كافى صحيح نقل كرده است و عجيب است نهاية المرام گفته در هيچ يك از نسخ كافى و تهذيب كلمه « لا » وجود ندارد .\r\n( 3 ) - كافى ، ج 5 ، ص 400 .\r\n","page_name":" 7404 ","page_number":260},
  {"content":"\r\n\r\nضامن نشد و غلام مال داشت بر عهده غلام است و اگر نداشت بر عهده پدر است .\r\n\r\n2 - صحيحه أبو عبيده حذاء :\r\nروى محمد بن يعقوب عن عدة من اصحابنا عن سهل بن زياد و محمد بن يحيى عن احمد و على بن ابراهيم عن أبيه جميعاً عن ابن محبوب عن على بن رئاب عن ابى عبيدة الحذاء قال سألت أبا جعفر عن غلام و جارية زوجهما وليان لهما و هما غير مدركين فقال النكاح جائز و ايهما ادرك كان له الخيار و ان ماتا قبل ان يدركا فلا ميراث بينهما و لا مهر الا ان يكونا قد ادركا و رضيا قلت : فان ادرك احدهما قبل الآخر ؟ قال يجوز ذلك عليه ان هو رضى قلت : فان كان الرجل الذي ادرك قبل الجارية و رضى بالنكاح ثم مات قبل ان تدرك الجارية أ ترثه ؟ قال نعم يعزل ميراثها منه حتى تدرك فتحلف بالله ما دعاها الى اخذ الميراث إلّا رضاها بالتزويج ثم يدفع اليها الميراث و نصف المهر قلت فان ماتت الجارية و لم تكن ادركت أ يرثها الزوج المدرك ؟ قال : لا لان لها الخيار اذا ادركت قلت فان كان ابوها هو الذى زوجها قبل ان تدرك ؟ قال يجوز عليها تزويج الاب و يجوز على الغلام و المهر على الاب للجارية . « 1 »\r\nبحث ما در ذيل روايت است كه مىفرمايد مهر بر عهده پدر است .\r\n\r\n3 - صحيحه محمد بن مسلم\r\nاحمد بن محمد بن عيسى عن الحسن بن محبوب عن العلاء عن محمد بن مسلم « قال سألت أبا جعفر عن الصبى يتزوج الصبيه ، قال اذا كان ابواهما اللذان زوجاهما فنعم جائز و لكن لهما الخيار اذا ادركا فان رضيا بعد ذلك فان المهر على الاب قلت له فهل يجوز طلاق الاب على ابنه فى صغره ؟ قال : لا . « 2 »\r\nدر اين روايت هم فرموده است مهر بر عهده پدر است .\r\nاشكالى كه در اين روايت شايد مطرح شود اين است كه براى زوجين اثبات خيار كرده است .\r\n\r\n\r\n","description":"","footnote":"\r\n( 1 ) - تهذيب ، ج 7 ، كتاب النكاح ، باب 11 ، حديث 31 .\r\n( 2 ) - تهذيب ، ج 7 ، كتاب النكاح ، باب 11 ، حديث 19 .\r\n","page_name":" 7405 ","page_number":261},
  {"content":"\r\n\r\nبا آنكه در روايات ديگر هست كه اگر پدر يا جد صغير و صغيره‌اى را عقد كردند عقد لازم مىشود و حق خيار فسخ براى آنها نيست ولى در صدر اين روايت اثبات خيار كرده است .\r\nمرحوم صاحب حدائق مىگويد چه اشكالى دارد كه صدر روايت را رد كنيم ، ولى به ذيل روايت عمل كنيم . ولى به نظر ما مىرسد كه در اين طور موارد چنين تبعيضاتى چندان روشن نيست و بايد بالاخره مشكل صدر روايت را حل كنيم .\r\nمرحوم شيخ طوسى مىفرمايد مراد از خيار در اينجا حق طلاق براى زوج و تقاضاى زوجه از زوج نسبت به طلاق است . روشن است كه اين توجيه استبعاد فراوانى دارد ولى مىتوان گفت از آنجا كه شارع براى پدر احترام فراوانى قايل است ممكن است اين توهم پيش آيد كه حتى بعد از بلوغ هم پسر و دختر حق ندارند از هم جدا شوند كه با اين بيان رفع توهم مىشود .\r\nولى اين كلام مرحوم شيخ صرف نظر از استبعادش اشكال مهمى دارد ، چون در روايت مىفرمايد اگر راضى شدند مهر را بايد پدر و اگر راضى نشدند نبايد بپردازد .\r\nاگر مراد عبارت از اين باشد كه صحت و فساد يا ثبوت فعلى آن مبتنى بر رضايت آن‌ها است اين درست است ، چون در صورت عدم رضايت عقدى نيست تا مهرى باشد ، ولى طبق فرمايش مرحوم شيخ بايد بگوييم اگر طلاق محقق شد مهر بر عهده پدر نيست و اگر محقق نشد بر عهده پدر است . و هيچ وجه معقولى براى اين تفكيك وجود ندارد .\r\n\r\nنظر استاد مد ظله :\r\nمىتوان روايت را چنين معنا كرد كه از آنجا كه معلوم نيست بعد از بلوغ چه اتفاقاتى رخ خواهد داد و غالباً با اين ازدواج‌ها دست و پاى بچه بسته مىشود ، غالباً عقد صغير و صغيره مصلحت نيست و به ضرر مىباشد . بنابراين چنين عقدى در غالب موارد فضولى است چنان كه براى فضولى درباره عقد اولياى\r\n\r\n","description":"","footnote":"","page_name":" 7406 ","page_number":262},
  {"content":"\r\n\r\nعرفى نيز تعبير خيار وارد شده است . منتها در صدر روايت مىگويد « اذا كان ابواهما الذان زوجاهما فنعم جائز » اشكالى كه هست اين است كه اگر عقد فضولى است بين پدر و ديگران چه فرقى است . طبق بعضى روايات و فتاوا ممكن است كه طلاق دختر 10 ساله صحيح باشد اما ازدواج اين‌ها كالعدم است و حتى صحت و جواز تأهلى هم ندارد تا با اجازه امكان تصحيح داشته باشد اما در مورد ابوان صحت تأهلى دارد و با اجازه قابل تصحيح هست .\r\n\r\n4 - صحيحه محمد بن مسلم :\r\nمحمد بن يحيى عن احمد بن محمد عن على بن الحكم عن العلاء بن رزين عن محمد بن مسلم عن احدهما عليهم السلام قال : سألته عن رجل كان له ولد فزوج منهم اثنين و فرض الصداق ثم مات من اين يحسب الصداق من جملة المال او من حصتهما ؟ قال من جميع المال انما هو بمنزلة الدين . « 1 »\r\nهمانطور كه ملاحظه مىشود در روايت فضل بن عبد الملك حضرت مىفرمايند اگر پسر مالى ندارد مهر بر عهده پدر است و اگر مالى دارد مهر بر عهده خود پسر است . ولى در بعضى از روايات ديگر مهر را به طور مطلق بر عهده پدر قرار داده است . اين روايات را مىتوان به 2 صورت جمع كرد .\r\nصورت اول : چون در غالب موارد فرزند صغير مالى ندارد و توانايى پرداخت مهر را ندارد رواياتى كه به طور مطلق مهر را بر عهده پدر گذاشته بر مورد غالب حمل مىشود . مثلًا در روايت اخير از اين « من حصتهما » معلوم مىشود كه با قطع نظر از تركه و ارثى كه به دو پسر مىرسد هنگام عقد چيزى ندارند .\r\nصورت دوم : در تزويج فرزند صغير همانطور كه پدر متكفل ازدواج پسر مىشود معمولًا مهر را هم بر عهده مىگيرد و تضمين مىكند كه بر عهده خودش باشد ، لذا اين روايات را به اين مورد اغلب هم مىتوانيم حمل كنيم .\r\n\r\n\r\n","description":"","footnote":"\r\n( 1 ) - كافى ، ج 5 ، كتاب النكاح ، باب تزويج الصبيان ، حديث 3 .\r\n","page_name":" 7407 ","page_number":263},
  {"content":"\r\n\r\n\r\nآيا پدر مىتواند از خودش نفى ضمان كند ؟\r\nتا اينجا معلوم شد اگر پسر مالى نداشته باشد مهر بر عهده پدر است . حالا اين مسأله طرح مىشود كه اگر با آن كه فرزند مالى ندارد پدر مىگويد من ضامن مهر نيستم . آيا چنين نفى ضمانى نافذ است يا خير ؟\r\nمرحوم علامه در قواعد مىفرمايد اگر زن علم به اعسار زوج داشته باشد نفى ضمان پدر صحيح و نافذ مىباشد . « 1 »\r\nمرحوم شهيد ثانى به علامه اشكال مىكند كه اطلاق روايات حتى موردى را كه پدر از خود نفى ضمان كند شامل مىشود ، لذا چنين شرطى نافذ نيست . به علاوه فرزند صغير كه مالى هم ندارد نيازى به ازدواج ندارد تا بخواهيم مهر را بر ذمه او واجب كنيم . « 2 »\r\nمرحوم سبزوارى نيز در كفاية الاحكام نظر شهيد ثانى را تأييد مىكند و مىفرمايد نص و فتوا پدر را ضامن مىداند ، چه از خودش رفع ضمان بكند چه نكند . « 3 »\r\nصاحب نهاية المرام ، ابتدا كلام شهيد ثانى را تأييد مىكند ، ولى بعد مىفرمايد بعيد نيست كه بگوييم حق با علامه است و اطلاق روايت موردى را كه خود پدر نفى ضمان مىكند را شامل نمىشود . « 4 »\r\nكاشف اللثام هم مىفرمايد اگر زن علم به اعسار داشته باشد اين شرط نافذ است و اگر علم به اعسار نداشته باشد ، ممكن است بگوييم شرط صحيح است و زن خيار دارد و ممكن است بگوييم اصلًا شرط صحيح نيست . « 5 »\r\nمرحوم صاحب رياض نيز ابتدا مىگويد دليل المؤمنون عند شروطهم با روايات ضمانت پدر عموم من وجه است و فقهاء هم تفصيلى نداده‌اند ، پس از\r\n\r\n\r\n","description":"","footnote":"\r\n( 1 ) - قواعد ، ج 3 ، ص 88 .\r\n( 2 ) - شهيد ثانى ، مسالك ، ج 8 ، ص 285 .\r\n( 3 ) - محقق سبزوارى ، كفاية الاحكام ، ص 184 .\r\n( 4 ) - سيد محمد عاملى ، نهاية المرام ، ج 1 ، ص 412 .\r\n( 5 ) - فاضل هندى ، كشف اللثام ، ج 7 ، ص 578 .\r\n","page_name":" 7408 ","page_number":264},
  {"content":"\r\n\r\nپدر ساقط نمىشود ، ولى بعد در اطلاق روايات ترديد مىكند و مىفرمايد معلوم نيست كه اين روايات فرضى را كه پدر تبرى كرده را شامل شود و اين روايات محمول به فروض متعارف است كه تبرى نكرده باشد . اما در صورت تبرى مهر بر عهده كسى است كه متمتع مىشود « 1 » . مرحوم صاحب جواهر هم همين نظر مرحوم صاحب رياض را پذيرفته است .\r\nولى از نظر ما حق با شهيد ثانى است و چنين شرطى نافذ نيست . زيرا دليلى براى انصراف ادله از صورت تبرى پدر ذكر نكرده‌اند و چنان كه تبرى پدر از نفقه در صورت عدم تمكن پسر نافذ نيست اينجا هم همين طور است . و نيز صاحب جواهر بين المؤمنون عند شروطهم با ادله ضمانت پدر اصلًا تعارضى نمىبيند چون از ادله وجوب وفاى به شرط ، شرط مخالف سنت استثناء شده است و به نظر ما ادله‌اى كه مىگويد مهر بر عهده پدر است اطلاق دارد . بر فرض هم كه ما در اطلاق روايت فضل بن عبد الملك و آنها كه تعبير ضمن ام لم يضمن داشتند اشكال كنيم ، ولى اين روايات به هر حال مفهوم ندارند و حد اكثر آن است كه در مورد تبرى ساكت باشند ، ولى آن سه روايت ديگر كه مىگفت اگر براى بچه عقدى حاصل شد « فهو على الاب » ، اطلاق دارد . يعنى صحيحه محمد بن مسلم و صحيحه أبو عبيده حذاء و صحيحه ديگر محمد بن مسلم در مورد پدرى كه بعد از عقد مىميرد . لذا اين شرط ، شرط مخالف سنت است و بىاثر مىباشد و فقهاء هم تفصيل نداده‌اند ، پس نتيجه اين كه اگر پدر ، پسر معسر خود را عقد كرد مهريه بر عهده پدر است حتى اگر تبرى كند .\r\n\r\nعقدى كه فاقد مهر المسمى باشد يا مهر المسمى باطل باشد .\r\nيكى از فروعات اين مسأله اين است كه اگر عقد فاقد مهر المسمى باشد يا مهر المسمى باطل باشد آيا بازهم پدر ضامن است ؟\r\n\r\n\r\n","description":"","footnote":"\r\n( 1 ) - سيد على طباطبايى ، رياض المسائل ، ج 10 ، ص 457 .\r\n","page_name":" 7409 ","page_number":265},
  {"content":"\r\n\r\nبه نظر ما ادله مثبت ضمان در موردى است كه با عقد مهرى تعيين شده باشد ، ولى اگر مهر تعيين نشده باشد و بعد بخواهد به وسيله دخول مهر المسمى بيايد اين روايات آن را شامل نمىشود و طبق قاعده مهر بر عهده خود پسر است . و اگر هم پدر خودش بخواهد ضمانت كند صحت آن مبتنى بر تصحيح ضمان ما لم يجب است .\r\n\r\nاگر فرزند فقط بخشى از مهر را دارا باشد :\r\nاين فرع اعم از اين است كه فرزند فقط بخشى از مهر را دارا باشد ، يا اينكه ولىّ فقط حق تصرف در مقدارى از مهر را دارد . مثلًا بخشى از مال وى در رهن ديگرى است . و نمىتواند آن را به عنوان صداق تحويل زوجه بدهد .\r\nبه نظر مىرسد از ظاهر روايات كه مىفرمايد « ان كان له مال » چنين استفاده مىشود كه مراد از مال ، مالى است كه بتواند تحويل دهد . اگر مالى داشته باشد كه نتواند تحويل دهد بر عهده خود پدر مىآيد . متفاهم عرفى در اين طور امور اين است كه آن مقدارى را كه دارا مىباشد و براى ولى محذورى در تصرف آن نيست بر عهده پسر و مابقى بر عهده پدر است .\r\n\r\nاگر با اين قصد ضمانت كرد كه وقتى پسر بزرگ شد از او بگيرد :\r\nدر اين مورد اگر غبطه داشته باشد در مورد پدر عدم المفسده كافى است و در اولياى ديگر وجود مصلحت هم معتبر است . اينجا هر جور كه مصلحت باشد اشكالى نيست .\r\n\r\nآيا جد حكم پدر را دارد ؟\r\nگاهى اب اعم از بلاواسطه و مع الواسطه است و گاهى خصوص اب بلاواسطه است . حالا در اينجا اب مقابل جد است يا اعم از اب است ؟\r\nمرحوم صاحب جواهر متمايل شده كه مراد اب بلاواسطه است ، چون ضمانت اب خلاف قاعده است و در امورى كه خلاف قاعده است بايد به همان\r\n\r\n","description":"","footnote":"","page_name":" 7410 ","page_number":266},
  {"content":"\r\n\r\nقدر متيقن اكتفا كرد .\r\nولى ممكن است كسى بگويد عقد پدر و جد نسبت به صغير الزامى نمىباشد و مىتوانند آن را تا بلوغ به تعويق بيندازند . ولى اگر قبل از بلوغ اقدام كردند بر عهده آنهاست و فرقى بين پدر و جد نيست . البته در صورت شك مقتضاى اصل اين است كه بر عهده جد نمىآيد .\r\n\r\nطلاق قبل از مباشرت :\r\nاگر پسر بعد از بلوغ و قبل از مباشرت طلاق دهد ، نصفى كه از ملك زوجه خارج مىشود به ملك چه كسى وارد مىشود ؟ بنابر مبناى منسوب به مرحوم ابن جنيد - البته اين نسبت هم ثابت نبود - كه از اول نصف مهر را زوجه مالك مىشود . روشن است كه نصف ديگر مهر ملك پدر است ، اما بنابر مبناى مشهور كه شايد مجمع عليه باشد و مرحوم ابن جنيد هم مخالف نباشد و بر اين اساس زوجه همه مهر را با عقد مالك مىشود و به وسيله طلاق نصف آن از ملك او خارج مىشود ، بايد بحث شود اين كه خارج مىشود نصيب چه كسى خواهد شد ؟\r\nريشه اين بحث در اين است كه وقتى مهر عيناً يا ديناً تعيين مىشود ، آيا آنچه كه تعيين شده ابتدا به پسر منتقل مىشود و بعد مهر زوجه مىشود يا مستقيماً از پدر به ملك زوجه منتقل مىشود .\r\nطبق مبنايى كه در قواعد است و شيخ انصارى آن را پذيرفته در همه عقودى كه جنبه معاوضى دارد عوض به ملك كسى مىرود كه معوض از ملك او خارج مىشود . در ما نحن فيه هم درست نيست كه بضع را كسى مالك شود و عوض آن از ملك ديگرى خارج شود . لذا در اين موارد مهر آناً ما به ملك پسر وارد مىشود و از آنجا به زوجه منتقل مىشود . به همين خاطر اگر قبل از دخول طلاق صورت گيرد ، چون مهر از ملك زوج به زوجه منتقل شده است نيمى از مهر به ملك پسر بر مىگردد .\r\n\r\n","description":"","footnote":"","page_name":" 7411 ","page_number":267},
  {"content":"\r\n\r\nولى ما اين مبنا را قبول نداريم و قبلًا هم در مورد آن بحث كرده‌ايم . از نظر ما اشكال ندارد عوض به ملك كسى برود ، ولى معوض از ملك او خارج نشود . اين از نظر بناى عقلاء اشكالى ندارد كه پدر از اموال خود براى بچه خود چيزى بخرد .\r\nطبق اين مبنا اگر پدر قصد نكرده باشد كه مهر ابتدا ملك پسر باشد هنگام طلاق نيمى از مهر دوباره به ملك پدر بر مىگردد .\r\n\r\nعقد پسر به بيش از مهر المثل\r\n\r\nتاريخچه بحث :\r\nبحث در اين است كه اگر ولى پسر را به بيش از مهر المثل عقد كرد ، تكليف مهر و عقد چه مىشود ؟\r\nدر اين مسأله نه مرحوم شيخ و نه مرحوم قطب الدين كيدرى و نه مرحوم محقق هيچ كدام مطلبى ندارند .\r\nاولين نفرى كه ما برخورد كرديم در مورد پسر بحث كرده ، مرحوم يحيى بن سعيد پسر عموى مرحوم محقق در جامع است و از عنوان او معلوم مىشود كه اين مسأله قبلًا هم معنون بوده است .\r\nخود ايشان مىفرمايد كه بين دختر و پسر فرقى نيست و ولى مىتواند هم دختر و هم پسر را به مقدار مهر المثل يا به كمتر و يا بيشتر از آن عقد كند . متن عبارت ايشان به اين شرح است :\r\n« و للاب و الجد تزويج الصغيرة و الطفل بدون مهر المثل و به و باكثر منه و قيل ان زوجاها بدونه فلها مهر المثل و ان زوجاها باكثر منه سقطت الزيادة » . « 1 »\r\nاين « قيل » در كلام مرحوم يحيى بن سعيد همان است كه مرحوم شيخ طوسى از عامه نقل كرده است . در عبارت « و ان زوجاها باكثر منه . . . » ضمير « ها » درست نيست و بايد « زوجاهُ » باشد كه مراد پسر است . اگر ولى دختر را به بيش از مهر المثل عقد\r\n\r\n\r\n","description":"","footnote":"\r\n( 1 ) - الجامع للشرائع ، يحيى بن سعيد ، ص 442 .\r\n","page_name":" 7412 ","page_number":268},
  {"content":"\r\n\r\nكند هيچ اشكالى ندارد ، نسبت به زياده بحث در مورد پسر است . « 1 »\r\nبعد از ايشان علامه اين مسأله را طرح كرده است . مرحوم علامه بر خلاف مرحوم يحيى بن سعيد مهر المسمى را باطل مىداند و نسبت به اصل نكاح هم ترديد مىكند و بعد مىفرمايد اگر تنها مسمى فسخ شد و يا باطل بود آن وقت خيار هست و ايشان توضيح هم نداده است كه خيار براى كيست . متن عبارت مرحوم علامه در قواعد بدين شرح است :\r\n« ان يزوج الولى بدون مهر المثل فيصح العقد و فى صحة المسمى قولان و كذا « 2 » لو زوجه باكثر من مهر المثل فان المسمى يبطل و فى فساد النكاح اشكال ينشأ من التمسك بالعقد الذي لا يشترط فيه المهر و لا ذكره و من بعد الرجوع الى مهر المثل دون رضاهما و ما قنعا به . و الاقوى ان مع فساد المسمى يثبت الخيار فى فسخ العقد و امضائه » . « 3 »\r\nاز عبارت‌هاى ايضاح و برخى عبارت‌هاى قواعد اين طور استفاده مىشود كه اگر دختر را به كمتر از مهر المثل عقد كردند ، اگر به مهر المثل تبديل شود آنگاه پسر خيار دارد و اگر پسر را به اكراه از مهر المثل تزويج كردند اگر بخواهد به مهر المثل تبديل شود براى دختر خيار فسخ است . علامه در عبارتى بين دختر و پسر تفاوتى قايل شد و در بطلان مهر دختر ترديد داشت .\r\nفخر المحققين نيز در ايضاح تفاوت بين دختر و پسر را پذيرفته است . و همچنين توجيه كرده كه اصل در نكاح تمتع است و مهريه فرعى است ، لذا اگر نباشد دختر ضرر چندانى نمىكند ، ولى تصرف در مال پسر به بيش از مهر المثل قطعاً ضرر است .\r\nو نمىتوان به صراحت گفت كه بضع هم مال است ، پس دختر هم ضرر كرده ، خيلى روشن نيست و خيلى مواقع ، با بضع معامله مال نمىكنند . بنابراين ترديد در\r\n\r\n\r\n","description":"","footnote":"\r\n( 1 ) - مرحوم يحيى بن سعيد مختصرى بعد از مرحوم محقق فوت كرده و معاصر ايشان محسوب مىشود .\r\n( 2 ) - توضيح استاد مد ظله : با توجه به معناى متن ظاهراً كلمه كذا زائد است .\r\n( 3 ) - قواعد الاحكام ، ج 3 ، ص 78 ( چاپ جامعه مدرسين ) .\r\n","page_name":" 7413 ","page_number":269},
  {"content":"\r\n\r\nجانب دختر جا دارد ولى در پسر مسلم است كه مهر المسمى بيش از مهر المثل صحيح نيست .\r\nمرحوم صاحب جواهر همين مطلب را كه بين پسر و دختر فرق مىكند را از مسالك نقل كرده و مىفرمايد كه مطلب درستى نيست و مانند مرحوم يحيى بن سعيد مىگويد فرقى بين پسر و دختر نيست .\r\nبه نظر ما هم بين پسر و دختر فرق است و نمىتوانيم ادله‌اى كه صحت عقد دختر به دون مهر المثل را اثبات مىكرد به پسر هم تعميم بدهيم . بين اين‌ها فرق است و آن دلايل را اينجا نمىتوانيم بياوريم . لذا از نظر ما هم عقد پسر به اكثر از مهر المثل چنين مهرى نافذ نيست .\r\nمثلًا يكى از وجوهى كه براى صحت مهر كمتر از مثل براى دختر ذكر شد اين بود كه پيغمبر اكرم صلى الله عليه و آله دخترهاى خود را به مادون مهر المثل عقد كرده است ، بنابراين اشكالى در مادون مهر المثل نيست . ولى در مورد ما فوق مهر المثل ، پيامبر اكرم صلى الله عليه و آله به ما فوق مهر المثل عقدى نكرده تا به آن تمسك كنيم .\r\nتفاوت دوم اين است كه از روايات استفاده مىشود كه اساساً كم بودن مهر به صلاح زن است و محبوب شرع است ، لذا ما مىتوانيم از همين مطلب استفاده كنيم و بگوييم عقد زن به مادون مهر المثل جايز است . ولى در مورد عقد پسر به اكثر از مهر المثل كه نمىتوانيم اين حرف را بزنيم و نمىتوانيم براى تصحيح مهر به اكثر از مهر المثل با اينكه مىدانيم مهر زياد مبغوض شارع مقدس است به آن استناد كنيم .\r\nتفاوت سوم : يكى از ادله‌اى كه براى تصحيح عقد دختر به مادون مهر المثل آورده شد حق عفوى بود كه براى ولى زوجه ثابت شده است . مىگفتند اگر ولى حق عفو بخشى از مهر را داشته باشد به طريق اولى مىتواند از همان ابتدا مهر را كم قرار دهد . البته ما اين استدلال را ناتمام مىدانيم ، ولى بر فرض هم كه تمام باشد\r\n\r\n","description":"","footnote":"","page_name":" 7414 ","page_number":270},
  {"content":"\r\n\r\nچنين حقى براى ولى زوجه ثابت است نه براى ولى زوج .\r\nالبته اين بحث‌ها در جايى است كه پدر بخواهد از مال خود پسر بيش از مهر المثل قرار بدهد اما اگر بخواهد از مال خودش مازاد بر مهر المثل قرار دهد اين ديگر اشكالى ندارد .\r\nتنها بحثى كه اينجا وجود دارد اين است كه وقتى پدر از مال خودش مهر را بر عهده مىگيرد . آيا هنگام پرداخت مهر مال مستقيماً از ملك پدر خارج شده و به ملك دختر در مىآيد يا اين كه آناً ما اين ملك پسر مىشود و از ملك پسر به دختر منتقل مىشود ؟\r\nيك مبنايى علامه دارد كه فخر المحققين هم قبول كرده و به اكثر محققين هم نسبت داده و مرحوم شيخ انصارى هم در مكاسب قبول كرده است كه در معاوضات معوض از ملك هر كسى خارج شد بايد عوض هم همان جا داخل بشود . برخى با توجه به اين قاعده خواسته‌اند بگويد مهر بايد از ملك پسر باشد لذا گفته‌اند آناً ما مهر از ملك پدر خارج مىشود و داخل ملك پسر مىشود و بعد به زن منتقل مىشود . بر اين اساس هم باز پدر مىتواند بيش از مهر المثل از مال خود مهريه قرار دهد ، چون حتى اگر مال ابتدا به ملك پسر منتقل شود اين انتقال آنى و با هدف انتقال به زوجه است و ملكيتى است غير مستقر و پدر مىتواند در آن تصرف كند . البته قبلًا تذكر داده شده كه ما اساس اين مبنا را قبول نداريم .\r\nنتيجه آن شد كه اگر ولى براى پسر نابالغى با بيش از مهر المثل عقدى انجام دهد اين طبعاً ضرر است و جهتى ندارد كه چنين مهرى نافذ باشد ، مگر اين كه مصلحت خاصى در نظر گرفته شود .\r\nدر اينجا سؤالى مطرح شد كه چه مانعى دارد بگوييم در عقد پسر به بيش از مهر المثل ما به التفاوت بين مهر المثل و مهر تعيين شده را كه ضرر به پسر است ولى بر عهده بگيرد . به عبارت ديگر چون ولى اقدام به ضرر كرده ضمان هم بر عهده\r\n\r\n","description":"","footnote":"","page_name":" 7415 ","page_number":271},
  {"content":"\r\n\r\nاوست . در موارد مشابه هم داريم كه پدر مىتواند از مال پسر به نحو ضمانى كه بر عهده‌اش باشد نه تملك هبه‌اى ، بردارد و بعداً بپردازد .\r\nدر پاسخ بايد گفت بين اين 2 مورد تفاوت وجود دارد . قرض برداشتن از مال طفل در جايى صحيح است كه به مصلحت او باشد . در خيلى از موارد مصلحت در اين است كه ولى قرض بردارد چون اگر قرض برندارد و تلف شود از كيسه خود بچه مىرود و پدر هم ضامن نيست .\r\nولى در مسأله جارى به هر حال خود طفل به تنهايى يا به همراه پدر بدهكار است و بدهكارى طفل از بين نرفته طفل به بيش از مهر المثل بدهكار است ، منتها وظيفه پدر اين است كه ذمه او را فارغ كند ، حالا اگر ذمه او را فارغ نكرد مثلًا مرد و يا عمداً ذمه او را فارغ نكرد ، بچه به زوجه بدهكار است . بنابراين صحيح نيست طفل اشتغال به ذمه پيدا كند در حالى كه رفع اشتغال ذمه هم قطعى نيست .\r\n\r\nآيا بطلان مهر موجب بطلان عقد مىشود ؟\r\nمرحله بعدى بحث اين است كه بر فرضى كه مهر باطل شد . اين موجب بطلان عقد مىشود يا نه ؟ در پاسخ به اين سؤال برخى از بزرگان مانند شهيد ثانى مىگويند عقد نكاح معاوضه نيست تا اگر عوض اشكالى پيدا كرد خود عقد باطل شود . به عبارت ديگر در عقد دائم مهر از اركان نيست و با بطلان آن عقد باطل نمىشود . لذا مىبينيم كه عقد مفوضة البضع و عقد بلامهر صحيح است .\r\nبه نظر مىرسد كه اين دليل براى صحت عقد تمام نيست ، هر چند ممكن است ادله ديگرى براى صحت عقد وجود داشته باشد . چون در مفوضة البضع رضايت طرفين به عدم المهر وجود دارد . ولى در اينجا ممكن است زوج راضى به اين مقدار مهر نباشد و همين موجب شود كه به اصل عقد نيز رضايت نداشته باشد . به عبارت ديگر گاهى تعدد مطلوب است ، يعنى زن و مرد به اصل عقد راضى هستند و مقدار مهر تأثيرى در اين رضايت ندارد . در اين موارد بطلان مهر موجب بطلان\r\n\r\n","description":"","footnote":"","page_name":" 7416 ","page_number":272},
  {"content":"\r\n\r\nعقد نمىشود ولى گاهى به نحو وحدت مطلوب است و اگر مهر زياد باشد زوج به اصل عقد نيز رضايت ندارد ، در اين صورت بطلان مهر در عقد نيز مؤثر است .\r\nعلاوه بر رضايت از جهت انشاء هم ممكن است اشكال كنيم . اگر چيزى به انشاء واحد روى مهرى كه مورد امضاء نيست رفت ، دليلى بر صحت عقد نداريم .\r\nمرحوم شيخ در مكاسب بحث كرده كه آيا در عقد فضولى علم به رضايت واقعى مالك كافى است يا نه ؟ و ما هم گفتيم كه در مواردى كه معاوضه در كار است علم به رضايت كافى نيست و انشاء لازم است ، ولى در مواردى كه چيزى مجانى بخواهد انجام شود علم به رضايت كافى است . در اينجا هم اگر روى يك شيئى على المهر المعين يك انشاء شده اين را شارع امضاء نكرده دليلى بر صحت آن وجود ندارد .\r\nبنابراين كلام مرحوم شيخ طوسى و بعدىها صحيح نيست و از نظر ما اشكالاتى دارد . ولى از نظر روايات متعدد در ابواب متعدد مهر اين طور استفاده مىشود كه در زمينه بطلان مهر و شرط شارع مقدس عقد را امضاء كرده است . مثلًا در روايت زراره از امام صادق عليه السلام « 1 » داشتيم كه دختر حمران را براى كسى عقد كردند و زن و شوهر با هم قرار گذاشتند مادامىكه زنده هستند و بعد از مرگ هر كدام ديگرى ازدواج نكند و در صورت تخلف جريمه سنگينى قرار دادند و حضرت در پاسخ مىفرمايند اين شرطها بىاثر است . عقد صحيح است و شرط باطل است .\r\nاز اين‌ها استفاده مىشود كه انشاء به اصل شىء اگر شد شارع حكمتاً كافى مىداند ، چون بعضى از موارد به نحو تعدد مطلوب است و رضايت هست و در برخى موارد هم وحدت مطلوب هست . با اين حال همين را حكم عام صادر شده و همه جا عقد را با وجود فساد شرط و مهر صحيح دانسته است .\r\nعلاوه بر صحت عقد لزوم عقد هم از اين روايت استفاده مىشود . در تمام\r\n\r\n\r\n","description":"","footnote":"\r\n( 1 ) - وسايل الشيعة ، باب 20 ، ابواب المهور ، ح 2 .\r\n","page_name":" 7417 ","page_number":273},
  {"content":"\r\n\r\nروايات هيچ جا ذكر نشده كه طرف مقابل اگر خواست عقد را به هم بزند . اين شاهد است كه خيار براى طرف نيست و چنين عقدى علاوه بر صحت لزوم هم دارد .\r\n\r\nابراء و مهرى كه كميت آن دقيق و معلوم نيست\r\n« لو تزوجها على مال مشار اليه غير معلوم الوزن فتلف قبل قبضه فأبرئته منه صحّ و كذا لو تزوجها به مهر فاسد فاستبرئه منه او من بعضه صح و لو لم تعلم كميته لانه اسقاط للحق و لم يقدح فيه الجهاله و لو أبرأته من مهر المثل قبل الدخول لم يصح لعدم الاستحقاق « 1 » » .\r\nزن مىتواند مهر خود را ببخشد و شوهر را ابراء كند ، منتها در 2 مورد به صورت خاص مسأله ابراء مورد بحث قرار گرفته است كه آنها را بررسى مىنماييم :\r\n\r\nمورد اول : اگر مقدار مهر معلوم نباشد و با اشاره آن را مشخص كنند ،\r\nمثلًا بگويند همين قطعه طلايى كه اينجاست مهر باشد و قبل از اين كه زن مهر را دريافت كند تلف شود ، در اين صورت آيا زن مىتواند زوج را ابراء كند و بگويد آن كه در اثر تلف به ذمه زوج آمده است و لو مقدار آن معين نيست من ابراء كردم يا خير نمىتواند . به عبارت ديگر آيا ابراء شىء مجهول صحيح است يا خير صحيح نيست و چيزى را مىتوان ابراء كرد كه مقدار آن مشخص باشد .\r\nمرحوم شيخ طوسى مىفرمايند در اين مسأله عامه دو نظر دارند . گروهى مىگويند ابراء مجهول صحيح نيست و عده‌اى مىگويند صحيح است و خود ايشان نظر دوم را انتخاب مىكنند و مىفرمايند « و هو الذي يقوى فى نفسى » « 2 » .\r\nمرحوم محقق هم در شرايع قائل به جواز مىشوند و مىفرمايند به طور كلى در باب اسقاط حق وقتى كه مىخواهد حقى از حقوق خود را ساقط كند لازم نيست به همه حدود آن آگاه باشد . « 3 »\r\n\r\n\r\n","description":"","footnote":"\r\n( 1 ) - ر . ك : جواهر ، ج 31 ، ص 124 .\r\n( 2 ) - شيخ طوسى ، مبسوط ، ج 4 ، ص 312 .\r\n( 3 ) - ر . ك : جواهر ، ج 31 ، ص 124 .\r\n","page_name":" 7418 ","page_number":274},
  {"content":"\r\n\r\nعلاوه بر مطلبى كه مرحوم محقق مىفرمايند بايد به اين نكته نيز توجه داشت كه فقهاء بين بيع و مهر فرق گذاشته‌اند . در باب مهر تسامحاتى جايز است كه در بيع جايز نيست . مثلًا در باب بيع اگر يك شىء موجودى مانند طلايى كه در آنجا موجود است را بگويد من ثمن قرار دادم ، اين جايز نيست و بايد وزن طلا مشخص باشد . اما همين در باب مهر جايز ، يا به عنوان مثال جايز است زوج جاريه مدبره را مهر قرار دهد و مىدانيم كه مدت خدمت جاريه مدبره معلوم نيست . هر وقت مولايش مرد جاريه آزاد مىشود ، ولى در باب بيع همين مسأله مورد اختلاف است . « 1 » به عبارت ديگر غرر معتنابه در باب مهر جايز است . البته نه غررى كه عقلايى نباشد . همينطور كه در باب اصل مهر اين امور جايز در ابراء هم نياز نيست كه مقدار آن كاملًا مشخص باشد .\r\n\r\nمورد دوم : ابراء مهر فاسد قبل از دخول :\r\nاگر مهر فاسد باشد در مورد مهر المثل 2 قول وجود دارد : قول اول اين است كه مهر المثل قبل از دخول مىآيد . در اين صورت ابراء مهر المثل هيچ مشكلى ندارد .\r\nقول ديگر اين است كه مهر المثل بعد از دخول مىآيد . حال بحث در اين است كه در اين فرض آيا قبل از دخول يعنى هنگامى كه هنوز مهرالمثلى نيامده زوجه مىتواند مهرالمثلى كه در آينده ممكن است بيايد را ابراء كند يا خير ؟\r\nمرحوم محقق مىفرمايد در اين فرض زن هنوز استحقاق مهر را پيدا نكرده است . وقتى استحقاق چيزى را پيدا نكرده چگونه مىخواهد آن را ابراء كند . به عبارت ديگر هنوز حقى نيامده است تا بخواهد آن را اسقاط كند .\r\nمرحوم صاحب جواهر مىفرمايند حتى در اين فرض هم نمىتوانيم بگوييم زن هيچ حقى پيدا نمىكند . زن به وسيله نفس عقد داراى حقوقى مىشود كه همان‌ها\r\n\r\n\r\n","description":"","footnote":"\r\n( 1 ) - ر . ك : على بن بابويه ، فقه الرضا ، ص 305 ؛ شيخ صدوق ، مقنع ، ص 464 ؛ مقنعه شيخ مفيد ، ص 551 ؛ شيخ طوسى ، خلاف ، ص 411 ؛ شيخ طوسى ، مبسوط ، ج 6 ، ص 171 .\r\n","page_name":" 7419 ","page_number":275},
  {"content":"\r\n\r\nرا مىتواند ابراء كند . زوجه به واسطه نفس عقد مىتواند مطالبه دخول كند كه اين مطالبه مهرآور است . يا زوجه مىتواند قبل از دخول مطالبه فرض مهر بكند و از شوهر بخواهد حالا كه مهر فاسد شده مقدارى را به عنوان مهر معين كند . به تعبير ايشان استحقاق أن تستحق دارد . ولى نسبت به اصل مهر اشكال هنوز به قوت خود باقى است . يعنى نسبت به اصل مهر قبل از دخول زن حقى ندارد ، هر چند نسبت به سبب مهريه حق دارد و حتى قدرت بر ايجاد سبب ولى مديونيت به سبب عين مديونيت به مسبب نيست ، چون آنچه كه اسقاط كرده مهر نبوده است . و اسقاط ما لم يجب هم نيست ، بلكه حق موجودى را اسقاط كرده است . نسبت به اين مسأله ديگر مرحوم صاحب جواهر بيانى ندارد .\r\nاز نظر ما اسقاط ما لم يجب از نظر عقلايى اشكالى ندارد . بعضى خواسته‌اند بگويند اين مسأله اشكال عقلى دارد ، به اين بيان كه چيزى كه هنوز موجود نيست را نمىتوان اسقاط كرد . به عبارت ديگر غير موجود را نمىتوان اعدام كرد . ولى اين مطلب صحيح نيست . يك دليل بر امكان شىء وقوع شىء است . مثلًا طبيب اگر ابراء بگيرد و اخذ برائت بگيرد ديگر ضامن نيست . در اين مورد مىگويند اخذ برائت صحيح است . اگر اسقاط ما لم يجب اشكال عقلى داشته باشد كه ديگر قابل تخصيص نيست . پس معلوم مىشود اين مسأله استحاله عقلى ندارد . يك جواب حلّى هم مىتوان داد كه مراد از اسقاط در اين موارد رفع شىء موجود نيست ، بلكه ممانعت از ايجاد شىء است ، يعنى فرد تعهد مىكند كه مانع ايجاد حق شود يا زمينه ايجاد آن را فراهم نكند .\r\nبعضى هم براى عدم جواز اسقاط ما لم يجب به اجماع تمسك كرده‌اند . اجماع هم خيلى مسلم نيست . اين احتياج به فحص كامل دارد . اين دعواى اجماع‌هايى كه شده مىبينيم اكثراً اصلًا عنوان نشده . مرحوم شيخ فرموده و ديگران تبعيت كرده‌اند . اجماعى كه انسان بفهمد كه متصل به زمان معصوم است خيلى كم و نادر\r\n\r\n","description":"","footnote":"","page_name":" 7420 ","page_number":276},
  {"content":"\r\n\r\nاست .\r\nحالا ما مىگوييم لو لا الاجماع و النصوص اسقاط ما لم يجب به معناى دفع اشكالى ندارد . « 1 » البته فكر نمىكنم نصوصى باشد . همينطور كه انسان به وسيله وصيت مىتواند ملكيتى براى شخصى على تقدير الموت اثبات كند ، همينطور هم ممكن است چيزى را به اعتبار حصولش در آينده دفع كند و آن را ابراء نمايد .\r\nبنابراين اين كه به طور كلى بگوييم اسقاط ما لم يجب صحيح نيست الا ما خرج بالدليل اين خيلى روشن نيست .\r\n« * و السلام * »\r\n\r\n\r\n","description":"","footnote":"\r\n( 1 ) - مرحوم شيخ انصارى به كلانتر فرموده كه شما ايران كه مىرويد به ياد داشته باشيد كه اينجا اصول و قواعد را ياد گرفته ، فقه يك چيزهاى ديگرى هم مىخواهد . اگر از شما پرسيدند اين جمله در جواب‌ها باشد كه لو لا الاجماع و النصوص مسأله اين است يعنى قواعد اقتضاء مىكند كه اين باشد .\r\n","page_name":" 7421 ","page_number":277},
  {"content":"\r\n . \r\n\r\n","description":"","footnote":"","page_name":" 7422 ","page_number":278}
  ]