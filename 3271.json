[
  {"content":"\r\nبسم الله الرحمن الرحيم\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\nشرح مثنوى\r\nحاج ملا هادى سبزوارى\r\nجلد اوّل : دفتر و دفتر دوم\r\nبه كوشش\r\nدكتر مصطفى بروجردى\r\n","description":"","footnote":"","page_name":" 3 ","page_number":3},
  {"content":"\r\nسبزوارى ، هادى بن محمد ، 1212 - 1289 ق .\r\n[ مثنوى . شرح 
  ]\r\nشرح مثنوى / حاج ملا هادى سبزوارى ؛ به كوشش مصطفى بروجردى . - تهران : وزارت فرهنگ و ارشاد اسلامى ، سازمان چاپ و نشر و انتشارات ، 1373 - 500 ص .\r\nج .\r\n1 . شعر فارسى - قرن 7 ق . الف . مولوى ، جلال الدين محمد بن محمد ، 604 - 672 ق . مثنوى . شرح . ب . بروجردى ، مصطفى ، مصحح . ج . عنوان . د . عنوان : مثنوى .\r\n4 ش . 2 س / 301 PIR 31 / 1 فا 8\r\nسازمان چاپ و انتشارات\r\nوزارت فرهنگ و ارشاد اسلامى\r\nشرح مثنوى\r\nحاج ملا هادى سبزوارى\r\nبه كوشش دكتر مصطفى بروجردى\r\nجلد اوّل : دفتر اوّل و دفتر دوم\r\nچاپ اوّل : تابستان 1374 ، تعداد 3000 نسخه\r\nتوزيع : تهران - ميدان حسن آباد - خيابان استخر - شماره 3\r\nتلفن : 672606 و 675882 و 671459 ص . پ : 1311 / 15815\r\n","description":"","footnote":"","page_name":" 4 ","page_number":4},
  {"content":"\r\nبسم الله الرحمن الرحيم\r\nمثنوى معنوى :\r\nكتاب شريف مثنوى معنوى كه همچون خورشيدى نورانى بر آسمان بلند عرفان اسلامى و ادب ايرانى ميدرخشد ، در طول قرنها پس از انشاد و آن همواره مورد توجه دوستداران معنويت و علاقمندان كمال ، تشنگان حقايق عرفانى و شيفتگان فرهنگ اسلامى بوده است .\r\nدر طول تاريخ ادب پارسى ، مثنوى هاى بسيارى توسط شاعران سروده شده است ، اما هيچيك اين چنين در ميان مردم ما نفوذ نداشته اند . به نظر اين ناچيز رمز پايندگى و بالندگى اين مثنوى در آن استكه اين كتاب در بسيارى از موارد مقتبس ازكتاب الله كريم و قرآن مجيد مىباشد . و از آنجا كه قرآن كتابى است جاودانه ، اين كتاب نيز به بركت اقتابس از آن ، جاودانگى يافته است . عامل ديگر اينكه بسيارى از ابيات مثنوى به نور احاديث نبوى و ولوى متنّور گرديده است .\r\nمثنوى حاصل يك عمر تلاش براى درك ، شناخت و يافتن معارف والاى اسلامى است . احاطهء گستردهء مولانا جلال الدين محمد بلخى به مبانى عرفان و تصوف اصيل اسلامى و تحقق وى به آداب سلوك معنوى كه جاى جاى اين كتاب نشان از آن دارد ، و علاوه بر اين آگاهى از ساير علوم عقلى و نقلى ، همه و همه در بوجود آمدن مثنوى نقش داشته اند .\r\nمثنوى تنها يك كتاب ادبى يا عرفانى نيست ، بلكه كتابى است كه قرآن را در قالب شعر ، تمثيل ، برهان ، و عرفان تفسير مىكند . هنر مولانا در آن است كه زلال معارف اسلامى را باعطر ادب ايرانى آميخته و به تشنگان حقايق و سالكان طريق كمال عرضه مىكند . مثنوى درياى معرفتى است كه منتهى به اقيانوس حقيقت مىگردد . تا چه كسى را توفيق رفيق باشد كه بتواند در كشتى سلوك نشسته و اين اقيانوس پهناور را در نوردد .\r\nحكيم سبزوارى :\r\nحكيم ، فيلسوف ، عارف و اديب بزرگ قرن سيزده هجرى ، حاج ملا هادى سبزوارى قدس سره يكى از چهره هاى درخشان حكنت و عرفان است ، و كمتر كسى است كه با فلسفهء اسلامى\r\n","description":"","footnote":"","page_name":" 5 ","page_number":5},
  {"content":"\r\nسروكار داشته باشد ، اما نام پر آوازهء فيلسوف را نشنيده باشد .\r\nاين انديشمند بزرگ در طول حيات پر بركت خود توانست آثار ارزنده اى ارائه نموده و باقيات الصالحاتى از خود بر جاى بگذارد : منظومهء منطق ، منظومهء حكمت ، و شرح اين دو منظومه ، اسرار الحكم ، نبراس و شرح آن ، شرح دعاى صباح ، شرح دعاى جوشن كبير ، شرح مثنوى ( كتاب حاضر ) ، حاشيه بر اسفار ، ديوان اشعار و رسائل فلسفى ، و علاوه بر اين ثربيت شاگردانى برجسته در فلسفه و عرفان ، از جملهء اين آثار بشمار مىروند .\r\nشرح مثنوى :\r\nچنان كه اشاره شد ، يكى از آثار اين حكيم متأله شرح مثنوى معنوى است . اين شرح داراى ويژگيهايى است كه در اينجا بدانها اشاره مىشود :\r\n1 - توضيح و تفسير آيات قرآنى كه در مثنوى بدانها اشاره شده است ؛\r\n2 - شرح احاديث و رواياتى كه در ابيات آمده است ؛\r\n3 - توضيح مبانى عرفانى و اسرار سير و سلوك ؛\r\n4 - تشريح مسائل فلسفى و كلامى ؛\r\n5 - بيان معانى اشعار مشكل ؛\r\n6 - اشاره به نكات ادبى موجود در اشعار مثنوى ؛\r\n7 - اشاره به ضبط صحيح كلمات مثنوى ؛\r\n8 - تصحيح انتقادى و اجتهادى برخى از ابيات و اشاره به نسخه بدلها ؛\r\nبا اين توضيحات ، حكيم سبزوارى ففط به شرح موارد فوق پرداخته و تك تك ابيات را شرح ننموده است .\r\nمتأسفانه نقص مهمى كه در كار نگارش اين تأليف رخ داده ، اين است كه ايشان فقط به كلمه و يا كلماتى كه در بيت مورد نظر بوده ، در شرح خود اشاره نموده و فقط در مواردى اندك ، تمام بيت يا يك مصراع را نقل نموده اند .\r\nاز اين رو ، استفاده از كتاب فقط براى كسى ممكن مىگردد كه يا از ابتداى هر دفتر مثنوى تا آخر را مطالعه كند تا معلوم شود شرح مربوط به كدام شعر است و يا كتابى نظير « از دريا به دريا » اثر استاد محمد تقى جعفرى را داشته باشد .\r\nبراى جبران اين نقص ، اينجانب بر آن شد از آغاز مثنوى تا پايان ، تمام اشعار را به صورت كامل ضبط نموده شرح حكيم سبزوارى را به صورت پاورقى درج نمايد . دفتر اول مثنوى اين گونه تنظيم شد و براى انتشار به چندين ناشر ارائه گرديد . نكته اى كه همهء ناشران بر آن تأكيد مىنمودند اين بود كه با توجه به اينكه دروهء مثنوى همراه با شرح حكيم به شش مجلد بالغ مىگردد و نيز گرانى كتاب ، احتمال عدم قدرت خريد براى طايفهء كتابخوان در ايران وجود خواهد داشت .\r\n","description":"","footnote":"","page_name":" 6 ","page_number":6},
  {"content":"\r\nبا توجه به اين مشكل ، در نهايت پيشنهادى گرديد كه فقط متن كامل هر شعرى كه مورد تفسير و شرح قرار گرفته همراه با آدرس دقيق بيت مورد نظر در دو نسخهء مثنوى و شرح حكيم درج گردد ، تا هر كس علاقمند به مراجعه باشد به آسانى بتواند به آن دست يابد .\r\nگرچه اين شيوه براى اينجانب ، شيوه اى مطلوب نبود ولى از آنجا كه در شرايط حاضر راهى بهتر از اين تصور نمىگرديد ، آن را پذيرفته و دفتر اول را دوباره بازنويسى نمود .\r\nمزاياى چاپ حاضر :\r\n1 - درج كامل ابياتى كه مورد شرح قرار گرفته اند ؛\r\n2 - تعيين دقيق هر بيت در دو نسخهء مثنوى : الف - مثنوى نيكلسون چاپ انتشارات اميركبير\r\nب - مثنوى چاپ كلالهء خاور .\r\n3 - استخراج آيات قرآنى ؛\r\n4 - استخراج روايات تا آنجا كه ممكن بوده است ؛\r\n5 - تصحيح و ويرايش شرح مثنوى ؛\r\nچند نكته :\r\n1 - هرگاه ميان دو نسخهء نامبرده اختلافى وجود داشته است ، نسخهء مثنوى نيكلسون چاپ اميركبير مقدم گرديده است . مگر در مواردى كه اغلاط فاحشى وجود داشته است .\r\n2 - هرگاه نسخهء شرح مثنوى با اين دو نسخه اختلاف داشته است ، نسخهء شرح مقدم گرديده است . اين تقدّم از آن روست كه در بسيارى از موارد ، حكيم ، شرح خود را بر اساس كلمه اى قرار داده كه خود نقل نموده و اگر مىخواستيم مثلاً نسخهء نيكلسون را مقدم بداريم بايد بسيارى از شروح را حذف مىكرديم .\r\n3 - مأخذ رواياتى از شرح ، كه در متن مثنوى مندرج بوده ، از كتاب احاديث مثنوى اثر مرحوم بديع الزمان فروزانفر نقل گرديده و به منظور جلوگيرى او دوباره كارى او مراجعهء مجدد به آن مأخذ خوددارى شده است .\r\n4 - در تعيين آدرس اشعار ، فقط هدف اين بود كه پيدا كردن قبل و بعد اشعار براى علاقمندان آسان باشد و هرگز به نسخه بدلها و موارد تفاوت ميان اين دو نسخه و شرح ، اشاره نشده است . چرا كه اين كار علاوه بر اينكه قبلاً توسط برخى از محققين نظير نيكلسون صورت گرفته ، بسيار بر حجم كتاب مىافزود .\r\n5 - در پايان بر خود لازم ميداند از كليهء مسئولان و دست اندركاران محترم سازمان چاپ و\r\n","description":"","footnote":"","page_name":" 7 ","page_number":7},
  {"content":"\r\nانتشارات وزارت فرهنگ و ارشاد اسلامى كه زحمت چاپ اين كتاب را قبول كردند ، تشكر نمايم . و از آنجا كه اينجانب هيچگاه خود را از عيب و نقص برى نمىداند ، از همهء عزيزانى كه به اين كتاب مراجعه مىكنند ، صميمانه تقاضا دارد در صورتى كه به اشتباه و غلطى بر خورد نمودند ، با ناشر محترم در ميان بگذارند تا به لطف حق در چاپهاى آينده اصلاح گردد .\r\nوالسلام على من اتبع الهدى\r\nدكتر مصطفى بروجردى\r\n","description":"","footnote":"","page_name":" 8 ","page_number":8},
  {"content":"\r\nبسم الله الرحمن الرحيم\r\nو به نستعين\r\nنحمدك يا من تجلّى ذاته بذاته على ذاته المبرّاة عن السمات و بصفاته و أسمائه فى صور الاسماء و الصّفات من الصور العلميات و الاعيان الثابتات الكامنة فى الاسماء والصّفات كمون الشجرة فى النواة و تجلّى بفعله على الجواهر المفارقات من العقول القادسات والنفوس الزاكيات و على الجواهر البرزخيات من المثل المعلقات و على الجواهر المقارنات من القوى و الطبايع و الاجسام المتجددات المتصرمات و السيّالات الداثرات ، و نشكرك يا من اشرق بعد ختم القوس النزولى على القسى الصاعدات من الجماد و النبات و الحيوانات فعلى ما سلف انعطف و على ما ابتدع ارتجع و على ما افتتح اختتم سيّما على القوس الاكمل الاعم و الصراط الاوسع الاتّم صراط الكامل من بنى آدم و هو أسمك الأعظم ، سيّما المجلى المكرم المقدس المقدم محمّد سيد العرب والعجم صلّى الله عليه و آله و اصحابه التأدبين بآدابه و سلّم و بارك و تحنّن و ترحم « إن هذا القرآن يهدى للتى هى أقوم » ( 1 ) \r\nو بعد فيقول الفقير الى الله البارى ، الهادى بن المهدى الخراسانى السبزوارى ، تغمدهما الله بجلابيب رحمته و لاحظهما به عين هدايته ، هذا شرح كالشرع المحتوى و المشرع المرتوى للكتاب العظيم و الاسلوب الحكيم المثنوى المعنوى ، لا بل للتفيسر المنظوم و السر المكتوم ، إذكلّه كما ترى بيان للآيات البينات و تبيان للسنن النبويات و قبسات من نور القران اللامع و جذوات من شعاع مصباحه الساطع و هو بحسب الاقتناص من خزائن القران فيه كل الحكمة العتيقة و كلّه الحكمة الانيقة و لله درّ ناظمه حيث جمع بين الشريعة و الطريقة و الحقيقة كما حاز العقل النقاد و الفكرة العميقة و الطبع الوقّاد و استقامة السليقة ذى الايد و الابصار و الالهام و الانوار ، إن ذكر\r\n","description":"","footnote":" ( 1 ) قرآن كريم / سورهء اسراء آيهء 9 ","page_name":" 9 ","page_number":9},
  {"content":"\r\nالفضل و الكمال فهو صدر الافاضل ، و إن جىء بمقامات اهل العرفان و الحال فهو شيخ الاماثل .\r\nوانّى دعيت الى شرح الدفتر الرابع قبل هذا بعشرين سنة تقريباً لداع سنح فأجبت ما اقترح فشرحت الرابع و لم اكن اطالع هذا الكتاب المستطاب قبل بالتفصيل ، و لم اعثر على شرح له ذى بيان و تكميل ، فصادفته حرّيا بالبينات كلونه مشحوناً بالمعضلات من حيث اشتماله على الحكم الالهية الشامخة المبنى و الاسرار التألهية الارفع الاسنى و الاغلاق من جهة اللفظ و المعنى بحيث اظنّ ان اكثر ناظريه ممّن يدعى انّه تاليه لم يقرئه على وجهه و لم يطلع على ما هى فيه . و ممّا يوهمه انه يقرئه و يدريه ان النظم لكلّ ذى ذوق حظ فيه و ان لم يفهم مبانيه و ان لبعض سهماً و حصّة ممّا فيه منه الحكاية و القصّة و انّه لو انّ فهم ما فى الورقة صعب عسير فتقليب الورقة سهل يسير . و كان ابناء الحقيقة يستدعون منّى ذلك الزمان الطويل ، التتميم لما حررت و التكميل ، فتصديت جذعاً للشرح و الايضاح ليرتاح المرتاحون حق الارتياح و يرتبح المستامون اغبط ارتباح فاشرت الى حكمه و اسراره به قدر بالمقام يليق و له الاسماع تطيق و اوضحت لغاته العربية و الفارسية و بعض محسناته البديعية ، كل ذلك بتوفيق الله تعالى و تأييده و تعليمه و تسديده انه خير موفق و معين .\r\n","description":"","footnote":"","page_name":" 10 ","page_number":10},
  {"content":"\r\n* ( بسم الله الرحمن الرحيم ) *\r\nهذا كتاب المثنوى و هو اصول اصول اصول الدين ، فى كشف اسرار الوصول و اليقين و هو فقه الله الاكبر ( 1 )  و شرع الله الازهر ( 2 )  و برهان الله الاظهر ، * ( مَثَلُ نُورِه ( 3 )  كَمِشْكاةٍ فِيها مِصْباحٌ ) * 24 : 35 ، يشرق اشراقا انور من الاصباح ، ( 4 )  و هو جنان الجنان ( 5 )  ذو الفنون ( 6 )  و الاغصان ( 7 )  منها عين تسمى عند ابناء هذا السبيل سلسبيلا ( 8 )  و\r\n","description":"","footnote":" ( 1 ) - قال المولوى ، قدس الله نفسه و روح رمسه ، و هو فقه الله الاكبر : فقه در لغت ، فهم است . و در صدر اسلام تكلم در اصول عقايد و تعمق در معارف مبدأ و معاد را « فقه » مىگفتند . تا آن كه نزد متأخرين از متشرعين ، حقيقت شد در علم به احكام شرعيّه كه مستنبط شود از ادلَّهء تفصيليّه . و متكلمين ، علم كلام و علم اصول دين را « فقه اكبر » گويند و تعريف كنند او را به علم به عقايد دينيّه كه مكتسب شود از ادلهء يقينيّه . و معلوم است كه هر گاه علم اصول دين ، فقه اكبر باشد ، اين مقالات مولوى ( قدس سرّه ) - كه اصول اصول دين و علم تأويل است و چون روح آنهاست ، و اكرم خلايق براى اكرم احبّاء خود جناب امير المؤمنين على به دعا خواست ، كه اَللَّهُمَّ فَقِّهه فىِ الدّينِ وَعَلِّمه التَأويلَ - چگونه فقه اكبر نباشد ؟  ( 2 ) و شرع الله الازهر : چه شريعت عين علم طريقت و علم حقيقت است . و اين مقالات در علم طريقت و حقيقت است . پس ، عين شرع است . و « ازهر » ، از « زهر زهوراً » است ، اىّ : تلألأ . و از اينجاست حديث : أكثِروُا الصَّلاةَ عَلَىَّ فىِ اللَّيلَةِ الغَرّاءِ وَاليَومِ الأزهرِ اى : ليلة الجمعة و يومها . و در « ازهر » و « اظهر » ، جناس مضارع است ، و هر دو لفظ صفت مضاف به جلاله‌اند .  ( 3 ) مثل نوره : اقتباس از آيهء نور است . و « مشكاة » اينجا طريقت ، و « مصباح » حقيقت است ، يا لفظ و معنى .  ( 4 ) الاصباح : الصبح . و منه « فالق الاصباح » ، و قول امرؤ القيس :\r\n\r\nألا يا ايها الليل الطويل ألا انجلى\r\nبصبح و ما الاصباح منك بأمثل\r\n\r\n ( 5 ) و هو جنان الجنان : مفتوح الجيم : القلب و الروح . و مكسورها : جمع الجنّة . و هر يك در هر يك جايز است .\r\nيعنى جنات روح ، يا روح جنات . پس ، از باب محتمل الوجهين است كه در بديع « توجيه » گويند .  ( 6 ) ذو الفنون : جمع فن ، اى ذو نعم متفننة . و فى بعض النسخ : « العيون » .  ( 7 ) و الاغصان : جمع معرف باللام مفيد العموم . و مراد ، كثرت اشجار و اثمار است ، زيرا كه چنانچه كمال بستان به كثرت اشجار است ، كمال اشجار به كثرت اغصان است . پس دلالت بر كثرت ثمار و اشجار دارد .  ( 8 ) سلسبيل : شراب گوارا و لذيذ . و چشمه اى است در بهشت . و « سبيل » جناس غير تامّ دارد . ","page_name":" 11 ","page_number":11},
  {"content":"\r\nعند اصحاب المقامات و الكرامات خير مقاماً و احسن مقيلا ، ( 9 )  الابرار ( 10 )  منه يأكلون و يشربون ، و الاحرار منه يفرحون و يطربون . و هو كنيل مصر ( 11 )  شراب للصابرين و حسرة على آل فرعون و الكافرين كما قال « يضل به كثيرا و يهدى به كثيرا » . و انّه شفاء الصدور ، و جلاء الاذهان ، و كشاف القرآن ، ( 12 )  و سعة الارزاق ، ( 13 )  و تطبيب الاخلاق ، بايدى سفرة ، ( 14 )  كرام بررة ( 15 )  يمنعون ( 16 )  بان لا يمسه الا المطهرون . لا يأتيه الباطل من بين يديه و لا من خلفه تنزيل من حكيم حميد ( 17 )  و الله يرصده و يرقبه ( 18 )  و هو خير حافظا و هو ارحم الراحمين . و له القاب آخر لقبه الله تعالى بها . و اقتصرنا على هذا القليل ، و القليل يدلّ على الكثير ، و الجرعة تدلّ على الغدير ( 19 )  و الحبة تدل على البيدر ( 20 )  الكبير . ( 21 )  يقول العبد الضعيف المحتاج الى رحمة الله تعالى محمد بن محمد بن الحسين البلخى - تقبل الله منه - اجتهدت فى تطويل المنظوم المثنوى ، المشتمل على الغرائب و النوادر ، و غرر المقالات ، ( 22 )  و درر الدلالات ، ( 23 )  و طريقة الزهاد ، و حديقة العباد ، قصيرة المبانى ، كثيرة المعانى لاستدعاء سيدى و سندى و معتمدى و\r\n","description":"","footnote":" ( 9 ) مقيل : منام .  ( 10 ) الابرار . . . : در اين فقرتين ، ترصيع است .  ( 11 ) و هو كنيل مصر : يعنى اين دفاتر در صفا و بىرنگى بالذات ، و به رنگ قابل بودن بالتبع ، كنيل . . . بلى اينها احكام وجودند ، و الوجود فى كل بحسبه . « و سالت اودية بقدرها » .  ( 12 ) و كشّاف القرآن : چنان كه شخص متدبّر در اين دفاتر مىبيند كه همه ، مضامين كتاب و سنّت است .  ( 13 ) و سعة الارزاق : حمل از باب « زيد عدل » است . يا مصدر به معنى اسم فاعل است . و همچنين : « تطبيب » .  ( 14 ) سفرة : جمعِ سافر . يعنى كاتبين اسفار حكمت دينيه . و اصلش كشف است ، من قولهم : « سفرت المرأة ، إذا كشفت عن وجهها » . و مراد نويسندگان اين حِكَم متعاليه است بر صحايف قلوب منشرحه .  ( 15 ) بررة : جمع بارّ . فاعل البر .  ( 16 ) يمنعون : فعل متعدى است ، نازل منزلهء لازم . يا مفعول محذوف است . يعنى مانعند مسّ ايدى شياطين انس و جن را . پس « ان لا يمسه » مفعول نيست ، بلكه حذف حرف جر از آن به فتح همزه ، مطَّرد است اى « لان » . يعنى مانعند به علتِ اينكه نرسند او را مگر پاكان و مجردان از اخلاق رذيله و اعمال باطله .  ( 17 ) تنزيلٌ من . . . : قال تعالى : * ( اِتَّقُوا الله وَيُعَلِّمُكُمُ الله ) * 2 : 282 . و قال ابو يزيد : اخذتم علمكم ميتا عن ميت و اخذنا علمنا عن الحى الذى لا يموت .  ( 18 ) يرصده و يرقبه : معنى اين دو لفظ متقارب است .  ( 19 ) الغدير : القطعة من الماء يغادرها السيل . فقره از باب تمثيل است . چه ، القابى كه مذكور نشده اعظم از بحر خظيم است . چنان كه جمعى از مفسرين قول حق تعالى : * ( اَلرَّحْمنُ عَلَى اَلْعَرْشِ اِسْتَوى ) * 20 : 5 را تمثيل تصوير عظمت و سلطنت بارى تعالى گرفته‌اند ، بىآن كه تختى و جلوسى بود .  ( 20 ) و الحبة تدل على البيدر : به فتح باء موحده ، و سكون مثناة تحتانيّه ، و فتح دال مهمله و به راء مهملهء آخر .  ( 21 ) الكبير : يعنى دانه دلالت مىكند بر خرمن بزرگ ، از جودت و ردائت ، چه انموذجى است از آن .  ( 22 ) و غرر المقالات : اضافهء صفت به موصوف است . و « غرر » جمعِ « اغرّ » است ، به معنى ابيض . از « غره » به معنى بياض وجه است . استعاره شده است براى نوريت و وضوح دلالت كلمات . و از اين قبيل است حديث :\r\nامتى الغر المحجلون . چه ، استعاره شده است بياض براى صفا ، كه اثر وضو باشد در دست و پاها .  ( 23 ) و درر الدلالات : اضافه از باب اضافهء « لجين الماء » است . و پوشيده نيست ترصيع در اينجا و در ما بعد . ","page_name":" 12 ","page_number":12},
  {"content":"\r\nمكان الروح من جسدى و ذخيرة يومى و غدى ، و هو الشيخ قدوة العارفين و امام اهل الهدى و اليقين مغيث الورى ، امين القلوب و النهى ، وديعة الله بين خليقته و صفوته فى برّيته و وصاياه لنبيه و خباياه عند صفيه ، مفتاح خزائن العرش ، امين كنوز الفرش ، ابو الفضائل حسام الحق و الدين حسن بن محمد بن الحسن المعروف بابن اخى ترك ، ابو يزيد الوقت ، جنيد الزمان ، صديق بن الصديق - رضى الله عنه و عنهم - الارموى الاصل ، المنتسب الى الشيخ المكرم بما قال : امسيت كرديا و اصبحت عربيا - قدس الله روحه و ارواح اخلافه . فنعم السلف و نعم الخلف . له نسب القت الشمس عليه روائها ، ( 24 )  و حسب ( 25 )  ارخت النجوم عليه اضوائها . لم يزل فناؤهم ( 26 )  قبلة الاقبال يتوجه إليها بنو الولاة ، و كعبة الآمال ، يطوف بها وفود ( 27 )  العفاة . ( 28 )  و لا زال كذلك ما طلع نجم و ذرّ ( 29 )  شارق ليكون معتصما لأولي البصائر الربانيين الروحانيين السمائيين العرشيين النوريين السكت النظار الغيب الحضار ( 30 )  الملوك تحت الاطمار ، ( 31 )  اشرف القبائل ، افضل الفضائل ، انور الدلائل ، آمين يا رب العالمين . و هذا دعاء لا يرد . فانه دعاء لاصناف البرية شامل . و الحمد الله وحده و صلى الله على محمد و آله و عترته ، حسبنا الله و نعم الوكيل نعم المولى و نعم النصير .\r\n","description":"","footnote":" ( 24 ) روائها : بضم المهملة و المّد المنظر الحسن . و بالفتح و المد ، الماء الكثير الذى يروى . و بالكسر و المدّ الحبل الذى يشدّ به المتاع على البعير . و المقصود من القائها الرواء ، اشتهار نسب ذلك الممدوح العظيم و علوّه .  ( 25 ) الحسب : ما يعده الانسان من مفاخر آبائه ، و هو مأخوذ من الحساب . و لكثرة مفاخر ذلك العظيم كان لفظ النجوم شديد المناسبة .  ( 26 ) الفناء : بكسر الفاء ، المتسع امام الدار .  ( 27 ) الوفود : جمع الوافد ، أَي القادم و الوارد .  ( 28 ) العفاة : جمع العافى ، اى الضيف ، و كل طالب الرزق و الفضل . و هاتان الفقرتان من قبيل ذى القافيتين فى الشعر .  ( 29 ) ذرّ : به ذال معجمه و راء مهمله ، طلع .  ( 30 ) السكت النظار الغيب الحضار : اين چهار ، به صيغهء جمع به وزن ركَّع جمع راكع و تجّار جمع تاجر . يعنى ساكتند به زبان ، و متصرفند به نظر . چه مظهر علم و قدرت ، هر دواند . و غايبند به معنى و حاضرند به صورت . يا با حقند به باطن و با خلقند به ظاهر . چه جامعند ميان وحدت و كثرت و خلوت و انجمن ، و نيستند و هستند  ( 31 ) الملوك تحت الاطمار : جمع طمر ، بالكسر . جامهء كهنه . پادشاهانند زير كهنه دلق\r\n\r\nگر چه ما خاك نشينان مرقع پوشيم\r\nصد چو جم خفته به در يوزه گرى بر در ما\r\n\r\n","page_name":" 13 ","page_number":13},
  {"content":"\r\n\r\n","description":"","footnote":"","page_name":" 14 ","page_number":14},
  {"content":"\r\nشرح مثنوى\r\nحاج ملا هادى سبزوارى\r\n\r\nدفتر اوّل\r\n","description":"","footnote":"","page_name":" 15 ","page_number":15},
  {"content":"\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n( ( 1 ) ) بشنو از نى چون حكايت مىكند * وز جدايىها شكايت مىكند\r\n\r\nن 1 / 2 - ك 2 / 1\r\nقال المولوى - قدس سره - بشنو از نى : مراد از نى مطلق روح قدسى آدمى است كه مصداق * ( وَنَفَخْتُ فِيه مِنْ رُوحِي ) * 15 : 29 ( 1 )  و * ( قُلِ اَلرُّوحُ مِنْ أَمْرِ رَبِّي ) * 17 : 85 ( 2 )  است . چه ، روح قدسى از عالم امر و مجردات ، بلكه نخبهء عالم امر است . و بدن طبيعى از عالم خلق و عناصر و صفوهء عنصريات است . و بودن روح قدسى در نشآت سابقه مدلول كلام حق و اهل حق است - تصريحاً و تلميحاً و تلويحاً - بلكه اتفاقى است . اما كلام حق و اهل شرع ، بر متتبعين كتاب و سنت پوشيده نيست . و اما كلام عرفا نيز مشحون است . حتى آن كه عارف را عارف گويند كه معرفت اخير ادراكين است كه در ميانه ذهولى متخلَّل شده باشد . و روح آدمى عالِم بود به عالمِيّتِ حق . و چون به اين عالم آمده و همنشين طبيعت شد ، ذاهل شد . و چون به عنايت حق تعالى اصلاح عقل كرد و به حرارت عشق نضج يافت و از جزئيّات به قلب رو بتافت و قرب به حق پيدا كرد باز به تعليم حق عالم شد به مذهول * ( اِتَّقُوا الله وَيُعَلِّمُكُمُ الله ) * 2 : 282 . ( 3 )  و اما حكما ، پس از اشراقيون معروف است كه به سبق ارواح قايلند حتى آن كه به رئيسشان افلاطون قِدَم نفس ناطقه را نسبت داده‌اند ، و حدوث تعلقش را . ولى نه چنين است كه اشراقيون به نحو كثرت و نفسانيت به سبق قايل نيستند بلكه به نحو وحدت عقليهء كليه قايلند ، كه كينونت سابقهء عقول كينونت سابقهء نفوس است ، و كينونت حقيقت كينونت رقيقه است . چه ، تفاوت در مفهوم مشكك است به كمال و نقص ، نه به تباين . چنان كه عارف همچنين گويد : « متحد بوديم و يك جوهر همه » . پس عقل كلى كه در جبروت است و مرتبه اش پيش از نفوس است ، به وجهى آن كينونت نفوس است . كه احكام ذاتيهء اصل و حقيقت ، فرع و رقيقت را مىگيرد . و اگر بينونت باشد وصول به غايات تحقق نيابد .\r\n","description":"","footnote":" ( 1 ) - قرآن كريم ، سورهء حجر ، آيهء 29 .  ( 2 ) قرآن كريم ، سورهء اسراء ، آيهء 85 .  ( 3 ) قرآن كريم ، سورهء بقره ، آيهء 282 . ","page_name":" 17 ","page_number":17},
  {"content":"\r\nو اما حكماء مشائون نيز مضايقه از اين ندارند . كه اگر تباين قايل باشند ميان نفوس ناطقه و عقل فعال ، به حسب ماهيت است نه به حسب وجودشان . چنان كه در موضعش محقّق است . پس انكارى كه از ايشان معروف است در سبق نفوس ناطقه ، از حيثيت نفسانيت است ، كه گفته‌اند :\r\nاگر سبق داشته‌اند آيا واحد بودند يا كثير ؟ اگر واحد بودند ، بعد از تعلق يا واحدند پس أنَاَ غَيرى وَغَيرى أناَ ، و بايد من بدانم آن چه غير من مىداند از جزييات و بالعكس . و اگر بعد كثيرند تَجزّى مجرد لازم آيد . و اگر پيش از تعلق كثير بودند ، كثرت افرادى به مواد و اعراض مفارقه است ، و مادهء نفس ناطقه بدن است كه مادهء او به معنى متعلق است و قبل از عالم اجسام مواد و عوارض ماديه نبودند .\r\nاين كلام ايشان است و اين بر مىدارد بودن نفس را به طور كثرت جزييات و به نحو نفسانيت .\r\nكه نفس اسم روح است از جهت تعلق و اضافه به عالم صورت و بر نمىدارد بودن در علم غيابى را به حضور و در قلم و لوح را به نحو جمع ، با بودن تفاوت در بر ذات به نحو حقيقت و رقيقت و به زبان ميزانى به نحو حقيقت مشككة بالشدة و الضعف . و لهذا شيخ رئيس ابو على محيى طريق مشايين در قصيدهء عينيه فرمود :\r\n\r\nهَبَطَت إلَيكَ مِنَ اَلمَحَلِّ الأرفعِ\r\nوَ رقاءُ ذاتُ تَعَزُّزٍ وَتَمَنُّعِ\r\nمَحجُوبَةٌ عَن كُلِّ مُقلَةِ عارفٍ\r\nوَ هِيَ اَلَّتى سَفَرَت وَلَم تَتَبَرقَعِ\r\n\r\nو اطلاق نى بر روح آدمى بر سبيل تشبيه ، تشبيهى است حسن . چه نى نايى باشد كه اظهر است ، و چه نىِ قلم كه عارف جامى ، قدس سره ، احتمال داده . چه ، هر روح ناطقى چه بداند يا نداند چه حكايتها دارد از صفات حق - چه لطفيّه و چه قهريّه - و چه شكايتها دارد از جدايى عالم قدس ، ولى غَفَلَه و جَهَلَه گوش شنوا ندارند كلام خود را چه جاى كلام ديگرى را « همانا فرضتر زين كار دارند » ، * ( صُمٌّ بُكْمٌ عُمْيٌ فَهُمْ لا يَعْقِلُونَ ) * 2 : 171 ( 1 )  . مثلًا به علم بيا اگر شهود ندارى و آيات انفسى را ملاحظه كن كه * ( وَفِي أَنْفُسِكُمْ أَ فَلا تُبْصِرُونَ ) * 51 : 21 ( 2 )  . و روح آدمى را نسبت به نفوس حيوانيه بده كه هيژده هزار نوعند و هيژده هزار عالمند . و ملاحظه كن كه گويا رب الجنس است در تسخير آنها و فكرت و سياست اگر چه از جهله و غفله باشد ، چنان كه انسان كامل گويا رب النوع است ، يعنى مربى عقل نظرى و عقل عملى ناقصان است و اگر چه فكرتهايى باشد در زراعت و در حياكت يا حرفتهاى ديگر كه ادونند به قطع نظر از اوضاع و اعتبارات . سيّما هر گاه بر گردانى آن انسان را به مادّهء قريبه و اخلاط قذره و مادهء بعيده و عناصر ميته كه بينش و دانش و كنش و روشها ، نغمه‌ها و نواهايند كه حكايت كنند از علم حق و حكمت او و قدرت و مشيّت او تعالى * ( وَلا يُحِيطُونَ بِشَيْءٍ مِنْ عِلْمِه إِلَّا بِما شاءَ ) * 2 : 255 ( 3 )  ، * ( وَيُعَلِّمُهُمُ اَلْكِتابَ وَاَلْحِكْمَةَ وَإِنْ كانُوا مِنْ\r\n","description":"","footnote":" ( 1 ) قرآن كريم ، سورهء بقره ، آيهء 171 .  ( 2 ) قرآن كريم ، سورهء ذاريات ، آيهء 21 .  ( 3 ) قرآن كريم ، سورهء بقره ، آيهء 255 . ","page_name":" 18 ","page_number":18},
  {"content":"\r\nقَبْلُ لَفِي ضَلالٍ مُبِينٍ ) * 3 : 164 ( 1 )  * ( وَما تَشاءُونَ إِلَّا أَنْ يَشاءَ الله ) * 76 : 30 ( 2 )  ما شاءَ الله كانَ وَما لَم يشاء لَم يَكُن ( 3 )  وَلا حَولَ وَلا قُوَّة إلَّا بِالله العَلِيِّ العَظيمِ همهء اسماء مظاهر ذاتند ، همهء اشياء مظاهر اسماء ، اين مجملى از حكايت تكليفى و تكوينى .\r\nو اما مجملى از شكايت چنينى : پس ملاحظه كن كه كل نفوس در حركت و استكمالند طولًا و در نفرت و شكايت فعلى و فرارند به حسب فطرت الهى از نقص به كمال و از قوه به فعليت و از فقر و حاجت و دثور و زوال و غير اينها از صفات خلقى به مقابلات اينها از غنى و بقا و فردانيّت و غير اينها از صفات حقه ، * ( يا أَيُّهَا اَلإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيه ) * 84 : 6 ، ( 4 )  سيّما اگر نور على نور شود و حكايت تكليفى و شكايت تكليفى به تكوينى مشفوع گردد .\r\nو مثل اين است حسن تشبيه به نى قلم در نگاشتن هر روح آدمى در روح قرينى خاصه قواى علامه در قلوب متعلَّمه كه قلميت و فعاليت دارند ، چنان كه بعض حكما گفتند : اَلنَّفسُ النّاطِقَةُ جَوهَرٌ يشبِه النّار و در مقهوريت در دست كاتب چنان كه عارف جامى ( قدس سره ) راست كه از زبان قلم گويد :\r\n\r\nدر كف كاتب وطن دارم مدام\r\nكرده بين الاصبعين او مقام\r\nنيست در من جنبشى از ذات من\r\nاوست در من دم بدم جنبش فكن\r\n\r\nپس نى كه مطلق روح آدمى باشد به هر جمعيت اسبابى تكويناً و به هر جمعيتِ خاطرى تكليفاً و به هر وسيله مقام مجمع الاضداد و مرتبهء جمع را جويد .\r\n\r\nبهر جمعيتى وصل تو جويم\r\nلعل الله يجمعنى و اياك\r\n\r\nو جفت بد حالان و خوش حالان شدن ، قرين بودن با نفس امّاره و لوامه و مسوله و قُوى و طبايع سيّاله در تحت جهل است يا با نفس مطمئنه و ملهمه و عقل بالفعل نظرى و عملى و قوى و طبايع مسخّره و مقهوره در تحت عقل . و نجستن اسرار را به جهت صعوبت خود شناسى است چون خدا - شناسى .\r\nو عارف محقق و بصير محدق عبد الرحمن جامى قدس سره السامى را بر دو بيت اول مثنوى شرحى است مختصر و مشهور منظوم و منثور و به ذكر برخى از آن اقتصار مىشود و هو هذا :\r\n« نى را با واصلان كامل و كاملان مكمّل كه از خود و خلق فانى شده‌اند و به حق باقى گشته ، مناسبت تمام است ، اما از روى اسم زيرا كه اين كلمه در بعضى مواضع به معنى نفى استعمال مىشود و ايشان نفى وجود عارض خود كرده‌اند و به عدميت اصلى خود باز گشته‌اند . و اما از روى ذات ، زيرا چنان كه نى از خود تهى گشته و هر چه از روى صورت به وى مضاف است از نغمات و الحان ، فى الحقيقة از صاحب وى است نه از وى ، همچنين اين طايفهء علَّيه ، بالكليّه از وجود خود\r\n","description":"","footnote":" ( 1 ) قرآن كريم ، سورهء آل عمران ، آيهء 164 .  ( 2 ) قرآن كريم ، سورهء انسان ، آيهء 30 .  ( 3 ) شرح تعرف ، ج 1 ، ص 3 .  ( 4 ) قرآن كريم ، سورهء انشقاق ، آيهء 6 . ","page_name":" 19 ","page_number":19},
  {"content":"\r\nخالى شده‌اند و هر چه بديشان منسوب است افعال و اخلاق و اوصاف حق است سبحانه و تعالى كه در ايشان ظاهر شده است و ايشان را مظهريت بيش نيست . نظم :\r\n\r\nكيست نى آن كس كه گويد دم به دم\r\nمن نيم جز موج درياى قدم\r\nاز وجود خود چو نى گشتم تهى\r\nنيست از غير خدايم آگهى\r\nفانى از خويشم من و باقى به حق\r\nشد لباس هستيم يك باره شق\r\nآرميدم با حق و از خود رميد\r\nآن دهم بيرون كه حق در من دميد\r\nبا لب دمساز خويشم گشته جفت\r\nمىنيارم بر لب الَّا آن چه گفت\r\nيابد از بانگم كلام حق ظهور\r\nخواه فرقان خواه انجيل و زبور\r\nرقصِ چرخ و انجم از ساز من است\r\nقدسيان را سبحه آواز من است\r\nهر كه دور افتاد از بخت نژند\r\nمىكنم آگاهش از بانگ بلند\r\nو آن كه اندر صف نزديكان نشست\r\nراز مىگويم به گوشش پست پست\r\nگاه شرح محنت هجران دهم\r\nبىدلان را داغها بر جان نهم\r\nگاه آرم مژدهء قرب و وصال\r\nبخشم اهل وجد را صد وجد و حال\r\nهم شرايع را بيان من مىكنم\r\nهم حقايق را عيان من مىكنم\r\nهست از آن خوش نغمه‌هاى جان فزا\r\nمثنوى در شش مجلد يك نوا\r\nفرصت خوش بايد و عمر دراز\r\nتا بگويم حال خود يك شمّه باز\r\nچون به پايان مىنيايد اين سخن\r\nمىنهم مهر خموشى بر دهن\r\n\r\n\r\n\r\n( ( 2 ) ) كز نيستان تا مرا ببريده اند * از نفيرم مرد و زن ناليده اند\r\n\r\nن 1 3 - ك 2 1\r\nكز نيستان : حقايق موجودات كه از حيثيت اندراج و اندماج در غيب هويت ذات مسمىاند به « شئون ذاتيه » و « حروف » ، عاليات در آن مرتبه از حضرت ذات مقدسه و از يكديگر ممتاز نيستند - لا علماً و لا عيناً . و آن مرتبه را غيب اول و تعيّن اول مىگويند . و در مرتبهء ثانى كه غيب ثانى و تعين ثانى است و حقايق را در اين مرتبه « اعيان ثابته » مىخوانند ، اگر چه حقايق را امتياز عينى نيست اما امتياز علمى هست . و چون در اين مرتبه اعيان ثابتهء متكثرهء بالكثرة النسبيّةِ به اعتبار انتفاء وجود خارجى از ايشان معدومند ، مىشايد كه حضرت مولوى از نيستان اين مرتبه را خواسته باشد يا مرتبهء سابقه بر آن را . و مرتبهء ثالثه مرتبهء ارواح است ، و رابعه عالم مثال است ، و خامسه عالم اجسام و سادسه مرتبهء جامعه است مر جميع مراتب را ، و آن حقيقت انسان كامل است .\r\nو پوشيده نماند كه هر چند حقايق از مرتبهء اولى دور تر مىافتند ، ما به الامتياز غالبتر مىگردد . و مراد به دورى و مهجورى كه در امثال اين مواضع واقع مىشود ، غلبهء احكام ما به الامتياز است بر ما به الاتحاد . نظم :\r\n\r\nحبّذا روزى كه پيش از روز و شب\r\nفارغ از اندوه و آزاد از طرب\r\nمتحد بوديم با شاه وجود\r\nحكم غيريت به كلَّى محو بود\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبود اعيان جهان بىچند و چون\r\nز امتياز علمى و عينى مصون\r\nنى به لوح علمشان نقش ثبوت\r\nنى ز فيض خوان هستى خورده قوت\r\nنى ز حق ممتاز و نى از يكدگر\r\nغرقهء درياى وحدت سر به سر\r\nناگهان در جنبش آمد بحر جود\r\nجمله را در خود ز خود بىخود نمود\r\nامتياز علمى آمد در ميان\r\nبىنشانى را نشانها شد عيان\r\nواجب و ممكن ز هم ممتاز شد\r\nرسم و آيين دويى آغاز شد\r\nبعد از آن يك موج ديگر زد محيط\r\nسوى ساحل آمد ارواح بسيط\r\nموج ديگر زد پديد آمد از آن\r\nبرزخ جامع ميان جسم و جان\r\nپيش آن كز زندهء اهل حق است\r\nنام آن برزخ مثال مطلق است\r\nموج ديگر نيز در كار آمده\r\nجسم و جسمانى پديدار آمده\r\nجسم هم گرديده طوراً بعد طور\r\nتا به نوع آخرش افتاده دور\r\nنوع آخر آدم است و آدمى\r\nگشته محروم از مقام محرمى\r\nبر مراتب سر نگون كرده عبور\r\nپايه پايه ز اصل خويش افتاده دور\r\nگر نگردد باز مسكين زين سفر\r\nنيست از وى هيچ كس مهجورتر\r\nنى كه آغاز حكايت مىكند\r\nزين جدايىها شكايت مىكند\r\nكز نيستانى كه در وى هر عدم\r\nرنگ وحدت داشت با نور قدم\r\nتا به تيغ فرقتم ببريده اند\r\nاز نفيرم مرد و زن ناليده اند\r\nكيست مرد اسماء خلاق و دود\r\nكآمده فاعل در اطوار وجود\r\nچيست زن اعيان جمله ممكنات\r\nمنفعل گشته ز اسماء و صفات\r\nچون همه اسماء و اعيان بىقصور\r\nداده‌اند در رتبهء انسان ظهور\r\nجمله را در ضمن انسان ناله هاست\r\nكه چرا هر يك ز اصل خود جداست\r\nشد گريبان گيرشان حبّ الوطن\r\nاين بود سرّ نفير مرد و زن\r\n\r\nاگر كسى سؤال كند كه چون انسان مذكور به مقام وصول رسيده حكايت دورى و شكايت مهجورى براى چيست ؟ جواب آن است كه گويند تا آدمى در نشاهء دنيويه است حقيقت فنا از وى متعذر است و بقيه از بقاياى وجود با او همراه . يا گوييم اينها نظر به احوال ماضيه است كه پيش از وصول بر او گذشته . يا گوييم براى تنبيه اهل غفلت و اصحاب حجاب است . « هذا ما اردنا من كلامه » .\r\nراقم حروف گويد كه تخصيص به كامل راه ندارد ، مطلق روح آدمى مراد است ، چه سالك و چه غير سالك ، و چه منتهى و چه مبتدى ، بلكه شكايت از جدايى به غير منتهى اَليَق است ، چنان كه خود متعرض است . و همهء ارواح در عالم قدس بودند و امواج درياى قدمند . و ابيات بعد نيز - اكثر آنها - اطلاق را مىپروراند و همه رو به او دارند تكويناً و در تحت اسماء حسناى اويند ، چه لطفيّه و چه قهريّه ، و صلا زده مىشوند به روزگار وصلِ به اصل .\r\n","description":"","footnote":"","page_name":" 21 ","page_number":21},
  {"content":"\r\nو قولش كه « كلمهء نى به معنى نفس استعمال شود » ، شايد بگويى آن به كسر نون است و اين نى به فتح ، گوييم بلى به حسب لغت فرس قديم چنين است ولى در فرس جديد به معنى نفى هم مفتوح استعمال مىشود ، از دو وجه : يكى آن كه نى اصلش نه است و آن مفتوح النون است ، پس به اصل راجع شده ، و دويّم آن كه اين كلمه كثير الاستعمال است و كثرت استعمال مقتضى تخفيف است و فتحه اخفّ حركات است . و همچنين اختصاص ندارد مرد و زن به اسماء و اعيان ثابته ، كه قسمى از مرد و زن عقل و نفس است كه به اصطلاح عرفا عقل پدر ، و نفس مادر ، و قلب فرزند است . چنان كه مولوى ( قدس سره ) در اوايل دفتر ششم فرموده : « هست مادر نفس و بابا عقل راد » . و قسمى روح و طبع كه در آن جا فرموده :\r\n\r\nفقر آن محمود تست اى نيم دل\r\nكم شنو زين مادر طبع مضلّ\r\n\r\nو قسمى قواى فعليه چون طبايع و صور نوعيه و قواى انفعاليه چون ذوات قابليات و استعدادات ، و قسمى صور و مواد ، و قسمى آباء سبعه و امّهات اربع و همه در ضمن انسان كامل و غيره هستند كه « فيه شىء كالفلك و شىء كالملك » تا مىرسد بجايى كه فيه الكل .\r\nو اما نيستان ، تأويلش آن است كه جميع موجودات در علم ازلى بودند اما وجودشان ، پس بسيط الحقيقة كل الوجود و كله الوجود ، به نحو كثرت در وحدت و وحدت در كثرت . و امّا ماهياتشان ، پس كل اعيان ثابته به حسب مفاهيمشان لوازم مفاهيم اسماء و صفات بودند كه اگر فرضاً مفاهيم اسماء و صفات حسنى را ماهيت حق تعالى مىگفتيم هر آينه مفاهيم اعيان را لازم ماهيتش مىگفتيم ولى حق ماهيت مخالف وجود ندارد ، و اين لزومى است غير متأخر در وجود ، كه تابعيت در مفاهيم است و بس كه در مرتبهء واحديت كه مرتبهء اسماء و صفات است وجود مسمّى و اسماء و صفات و لوازم اسماء و صفات واحد است . و در نيستان هم عموم و اطلاق مراد است كه اعلى و اسبقِ مراتبش علم اجمالى و تفصيلى است كه مرتبهء احديّت و واحديت است ، و مراتب ديگرش ارواح بسيطه و عقول كليّه و صور مفارقه ، چه مُثُل نوريهء الهيه و چه مثل معلقه از عرش مجيد كه در همهء مراتب بر ذات داشتيم .\r\nو اگر تأويل شود نى در بيتِ اول به نى قلم ، تأويل نيستان به عقول مفارقهء كليّه بسيار شايستگى دارد ، كه عالم عقول قلمستان است ، چه عقول قلميّت دارند ، چنان كه نفوس لوحيّت دارند كه آنها فعاليت دارند ، و اينها به وجهى انفعال روا اينست ، كه در حديث است كه اَوَّلُ ما خَلَقَ الله اَلقَلَمُ ( 1 )  و صادر اول عقل كل است و آن جا شكايت و نفير نبود ، چه غيريّت و جدايى مستهلك بود ، كه عقول كليه از صُقع ربوبيتند و مادّه و عوارض ماديّه و مكان و زمان و حركت و تغير كه مناط تغاير و سواييت است ، نيست . و آنها صفات فعليه ى حق و اسماء وجودىاند . و نيز عقول قلميّت دارند ، كه چنان كه همهء حروف تدوينيه در نقطهء امتداد سر قلم صورى به نحو وحدت و جمعيت هستند و در لوح صورى اشكال گوناگون مىگيرند ، همچنين حروف تكوينيهء نفسانيه و جسمانيه در\r\n","description":"","footnote":" ( 1 ) - شرح اصول كافى ، ملا صدرا ، ج 1 ، ص 216 . ","page_name":" 22 ","page_number":22},
  {"content":"\r\nاقلام عقلانيه ، سيّما قلم الاقلام چه عقول مرتبه و چه عقول متكافئه به نحو جمع بودند و به نحو اتحاد . چه هر عقلى از عقول سلسلهء متكافئه كه ربّاة اصنام و انواع طبيعيه‌اند ، كمالات اولى و ثانيه و بالجمله فعليات انواع مربّاة خود را دارايند به نحو اعلى و ابسط و از آنها بر الواح نفوس كليه و جزئيه و قوابل جسمانيه فايض مىشود .\r\nاگر بگويى كه همهء نفوس حيوانيه و نباتيه و غيرها در علم و قلم و لوح بودند پس چرا تخصيص دادى به روح آدمى ؟ مىگويم كه تخصيص نداده‌ام چه آنها در ضمن روح آدمى هستند ، و كلّ صراطها در صراط مستقيم آدمى مشمولند ، كه اوست هيكل توحيد و وجود جامع بعد الحق المطلق ، نمىبينى كه آدمى اول رستنىاى است از زمين رحم و بعد جانورى است در آن و بعد طولًا جانى است تا آدم حقيقى مىشود .\r\n\r\n\r\n( ( 3 ) ) سينه خواهم شرحه شرحه از فراق * تا بگويم شرح درد اشتياق\r\n\r\nن 1 4 - ك 2 2\r\nسينه خواهم : براى خود و براى مخاطب كه بايد صاحب درد بود .\r\nشرح درد : و در بعضى نسخ « سوز و درد » است . و اول اولى است ، چه شرح و شرحه جناس مطرف دارند . و مقصود تحريص بر درد است .\r\n\r\nكفر كافر را و دين ديندار را\r\nذرهء دردت دل عطَّار را\r\n\r\n\r\n\r\n( ( 4 ) ) هر كسى كو دور ماند از اصل خويش * باز جويد روزگار وصل خويش\r\n\r\nن 1 5 - ك 2 2\r\nهر كسى : بلكه هر چيزى راجع است به اصل خويش ، ليكن از جهت اشارت به اينكه هر چيزى صاحب شعور است ، كما قال تعالى * ( وَإِنْ مِنْ شَيْءٍ إِلَّا يُسَبِّحُ بِحَمْدِه ) * 17 : 44 ، ( 1 )  به كسى تعبير فرموده و از محققات است كه از براى هر موجود چه عقول و چه نفوس و چه قوى و طبايع غايات كماليه است و عقول چون سابق بر عالم حركاتند به غاية الغايات متّصلند و بواقى در حركتند به جانب غايات و ليكن واقف نشوند در آنها بل « إلَى الله المُنتَهى » و « إلَيه الرُجعى » . چنان كه مشاهد است در حركات معادن و نباتات و حيوانات به جانب كمالات ، بلكه به جانب باب الابواب كه حضرت آدميت باشد . و اين مشاهد است در جماد و نبات و حيوانى كه واقعند در صراط انسان كه برين ظلمات ثلاث در آن ظلمات ثلاث مشيمة و رحم و بطن امّ ، اجزاء رشاشيهء نوريه آدميه مترشح مىشود كه حديث است كه إنَّ الله خَلَقَ الخَلقَ فى ظُلمَةٍ ثُم رَشَّ عَلَيهِم مِن نُورِه . ( 2 )  پس مبدّل مىشود مادهء جنين از جماد به نبات و از نبات به حيوان و حيوان انسان بالقوّه مىشود و انسان بالقوه انسان بالفعل و روح القدس بلكه برتر از آن كما فى الحضرة الختمية . پس خداوند حكيم عشق و شوق به كمالات و توجه به غايات را مثل ملك موكل در موجودات مودّع ساخته نه هباء و عبث ،\r\n","description":"","footnote":" ( 1 ) قرآن كريم ، سورهء اسراء ، آيهء 44 .  ( 2 ) جامع صغير ، ج 1 ، ص 96 . ","page_name":" 23 ","page_number":23},
  {"content":"\r\n* ( أَفَحَسِبْتُمْ أَنَّما خَلَقْناكُمْ عَبَثاً وَأَنَّكُمْ إِلَيْنا لا تُرْجَعُونَ ) * 23 : 115 ( 1 )  بلكه به جهت ايصال به غايات تا منتهى شوند به غاية الغايات . و چون قسر دايمى بلكه اكثرى نيست ، و از طوارى است ، پس اگر قسرى در دار قسر واقع شود لا محاله زايل شود .\r\nو مصراع اول از اين بيت اشارت است به اكوان سابقهء اشياء و عوالم ذرّات و برزات ماهيات و عبور و مرور تا به اسفل سافلين عالم دنيا به خطاب اهبطوا . و مصراع ثانى به ترقيات و رجوع به غايات و وصول به مقتضاى نداىِ ارجعى بمرجع الكل * ( أَلا إِلَى الله تَصِيرُ اَلأُمُورُ ) * 42 : 53 . ( 2 ) \r\n\r\n\r\n( ( 5 ) ) من به هر جمعيتى نالان شدم * جفت خوش حالان و بد حالان شدم\r\n\r\nن 1 6 - ك 2 3\r\nمن به هر جمعيتى : چه هر جمعيتى آيتى و حكايتى است از جمعيت اصليهء ازليه و مقام جمع الجمع مع بساطة الحقيقة الوجوديه . پس چون هر جمعيتى ياد از جمعيت اصليّه دهد ، نى را به نالهء عاشقانه آرد . يا مراد از جمعيّت ، معيّت با لب دمساز باشد كه از او نوا گيرد ، يا جمعيت خاطر و عدم تشتت حال .\r\nجفت خوش حالان : چه رحمت رحمانيه اختصاص ندارد به مؤمن يا كافر ، صالح يا طالح . قال تعالى : * ( رَحْمَتِي وَسِعَتْ كُلَّ شَيْءٍ ) * 7 : 156 . ( 3 )  پس در مطلق روح آدمى دانستى و در انسان كامل زياد بر آن مظاهر لطف و قهر است و انسان كامل هر دو را به اسماء لطفيه و قهريه دلالت تكوينيه دارد .\r\n\r\n\r\n( ( 6 ) ) هر كسى از ظن خود شد يار من * وز درون من نجست اسرار من\r\n\r\nن 1 7 - ك 2 3\r\nهر كسى از ظن خود : چنان كه حق فرموده است : أَنَا عِندَ ظَنِّ عَبدي بي ( 4 )  پس قبول مىكند قلب هر كس از شئون او به قدر ظرف و حوصله خود و منكر مىشود زياد از وسع خود را . * ( وَمِنَ اَلنَّاسِ مَنْ يَعْبُدُ الله عَلى حَرْفٍ ) * 22 : 11 . ( 5 )  فاما انسان كامل ، پس قبول مىكند حق را به جميع تجليات و شئون .\r\nفَهُوَ عَبدُ الله فىِ الحَقيقَةِ وَهُو الأسمُ الأعظَمُ .\r\nو از اينجاست كه شيخ محيى الدين ( قدس سره ) مىفرمايد : كه در روز محشر كه حق عَلى ما هُوَ عَلَيه تجلى كند بر ناقص محجوب خواه مقيد به تنزيه و خواه مقيد به تشبيه ، منكر شود او را مگر در صورتى كه معتقد او است در بارهء حضرتِ بىچونِ كاملِ على الاطلاق . و صاحب سلسلة الذهب هم فرموده : روز محشر كه بر عموم بشر حق تجلى كند به جملهء صور آن تجلى « ز حضرت احدش نبود جز به وفق معتقدش » . پس همچنين آيت كبراى حق و انسان كامل را هر كس به ظن خود حصر و تقييدى و به طورى كه خوب داند تحديدى كند و آن را وحدت حقهء ظليه است ظل وحدت حقهء\r\n","description":"","footnote":" ( 1 ) قرآن كريم ، سورهء مؤمنون ، آيهء 115 .  ( 2 ) قرآن كريم ، سورهء شورى ، آيهء 53 .  ( 3 ) قرآن كريم ، سورهء اعراف ، آيهء 156 .  ( 4 ) عوالى اللآلي ، ج 1 ، ص 289 .  ( 5 ) قرآن كريم ، سورهء حج ، آيهء 11 . ","page_name":" 24 ","page_number":24},
  {"content":"\r\nحقيقيه حضرت بىچون .\r\n\r\n\r\n( ( 7 ) ) سرّ من از نالهء من دور نيست * ليك چشم و گوش را آن نور نيست\r\n\r\nن 1 8 - ك 2 4\r\nسرّ من : چنان كه در حديث است كه اَلتَّوحيدُ ظاهِرُه فى باطِنِه وَباطِنُه فى ظاهِرِه ظاهِرُه مَوجُودٌ لا يُرى وَباطِنُه مَفقُودٌ لا يَخفى . ( 1 ) \r\n\r\n\r\n( ( 8 ) ) تن ز جان و جان ز تن مستور نيست * ليك كس را ديد جان دستور نيست\r\n\r\nن 9 1 - ك 2 4\r\nتن ز جان : تنظير است براى مطلب بيت قبل كه در اين هيكل توحيد انسانى ، تن و قواى تن اگر چه در مرتبهء جان نيستند و ليكن جدا از جان نيستند بلكه شئون و اشراقات اويند . شيخ عطار ( قدس سره ) فرمايد :\r\n« تن ز جان نبود جدا عضوى از اوست » .\r\nو بعضى از متألههء حكما هم فرموده‌اند : اَلنَّفسُ جِسمانِيَّةُ الحُدُوثِ رُوحانِيَّةُ البَقاء . دستور : ( فارسى ) رخصت ، چو دستورى .\r\n\r\n\r\n( ( 9 ) ) آتش است اين بانگ ناى و نيست باد * هر كه اين آتش ندارد نيست باد\r\n\r\nن 1 10 - ك 2 5\r\nناى : ( فارسى ) نى . و به معنى گلو هم آمده . و مىشود مراد باشد از باب استعاره براى نى .\r\n\r\n\r\n( ( 10 ) ) آتش عشق است كاندر نى فتاد * جوشش عشق است كاندر مىفتاد\r\n\r\nن 1 11 - ك 2 5\r\nجوشش : اشارت است به سريان عشق در كلّ موجودات .\r\n\r\n\r\n( ( 11 ) ) نى حريف هر كه از يارى بريد * پرده هايش پرده‌هاى ما دريد\r\n\r\nن 1 12 - ك 2 6\r\nحريف : همكار در كسب و هنر با كس .\r\nپرده هايش : نغمه هايش . مثل :\r\n\r\nيك پرده بيش نيست فصيحى نواى عشق\r\nپندار گوش ماست كه گره زير و گه بم است\r\n\r\nو « پرده دريدن » كنايت از بىنام و ناموس شدن . و اينجا مراد ، رستن از قيود است .\r\n\r\n\r\n( ( 12 ) ) همچو نى زهرى و ترياقى كه ديد * همچو نى دمساز و مشتاقى كه ديد\r\n\r\nن 1 13 - ك 2 6\r\nهمچو نى زهرى : يعنى مظهر صفات لطفيّه و قهريه است .\r\n\r\nدمدم اين ناى از دمهاى اوست\r\nهاى و هوى روح از هيهاى اوست\r\n\r\nن ندارد - ك 2 9\r\n","description":"","footnote":" ( 1 ) منبع يافت نشد . . ","page_name":" 25 ","page_number":25},
  {"content":"\r\nدمدم : دم نفس . تكرير ، اشارت است به تعاقب نفسهاى گرم او . و معنى بيت آن است كه :\r\n\r\nنى كه هر دم نغمه آرايى كند\r\nدر حقيقت از دم نايى كند\r\n\r\n\r\n\r\n( ( 15 ) ) در غم ما روزها بىگاه شد * روزها با سوزها همراه شد\r\n\r\nن 1 16 - ك 2 10\r\nبىگاه : ( فارسى ) به وزن بىراه ، وقت شام .\r\n\r\n\r\n( ( 16 ) ) روزها گر رفت گو رو باك نيست * تو بمان اى آنك چون تو پاك نيست\r\n\r\nن 1 17 - ك 2 11\r\nروزها گر رفت : مراد از روزها انوار جزييه است ، كه فانيند در سطوع نور كل نور .\r\n* ( وَعَنَتِ اَلْوُجُوه لِلْحَيِّ اَلْقَيُّومِ ) * 20 : 111 . ( 1 ) \r\n\r\n\r\n( ( 14 ) ) محرم اين هوش جز بىهوش نيست * مر زبان را مشترى جز گوش نيست\r\n\r\nن 1 15 - ك 2 9\r\nمحرم اين هوش : يعنى بايد بىخود بود و گوش شد ، چنان كه حق تعالى فرموده : * ( لِمَنْ كانَ لَه قَلْبٌ أَوْ أَلْقَى اَلسَّمْعَ وَهُوَ شَهِيدٌ ) * 50 : 37 . ( 2 ) \r\n\r\n\r\n( ( 17 ) ) هر كه جز ماهى ز آبش سير شد * هر كه بىروز است روزش دير شد\r\n\r\nن 1 18 - ك 2 11\r\nهر كه جز ماهى : يعنى ماهى بحر حقيقت « هَل مِن مَزيدٍ » مىگويد .\r\n\r\nهر كه كام اندر اين نبرد زند\r\nلاف هل من مزيد درد زند\r\n\r\nهر كه بىروز است : يعنى مجرد از زمان و مكان و غيرهما . و مىشود بىفارسى فيروز باشد .\r\nيعنى مبارك و مظفر .\r\nروزش دير شد : يعنى دراز شد كه روزش روز ربوبى باشد * ( إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ ) * 22 : 47 . ( 3 )  يا روز الوهى باشد * ( يَوْمٍ كانَ مِقْدارُه خَمْسِينَ أَلْفَ سَنَةٍ ) * 70 : 4 ( 4 )  و نسخ تغيير بسيار دارد در بسيار مواضع . و اينجا به تشابه پيروزى هم نوشته‌اند و آن هم لا زمانى مىشود . و بعضى به معنى بىرزق گرفته‌اند كه مانند ماهى ، عارف كامل است . و غير ماهى تعبير است از آنان كه چندان ظرفيّتى ندارند و به اندك افاضه قانع مىشوند . و « بىروزى » آن است كه بىبهره است بالمرّه . و روزش دير شد يعنى عمرش ضايع شد . * ( فَمِنْهُمْ ظالِمٌ لِنَفْسِه وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ ) * 35 : 32 . ( 5 ) \r\n\r\n\r\n( ( 19 ) ) بند بگسل باش آزاد اى پسر * چند باشى بند سيم و بند زر\r\n\r\nن 2 2 - ك 2 14\r\n","description":"","footnote":" ( 1 ) قرآن كريم ، سورهء طه ، آيهء 111 .  ( 2 ) قرآن كريم ، سورهء ق ، آيهء 37 .  ( 3 ) قرآن كريم ، سورهء حج ، آيهء 47 .  ( 4 ) قرآن كريم ، سورهء معارج ، آيهء 4 .  ( 5 ) قرآن كريم ، سورهء فاطر ، آيهء 32 . ","page_name":" 26 ","page_number":26},
  {"content":"\r\nبند بگسل : يعنى از رقيّت كونين به مقام حريّت و طرح كونين و خلع نعلين گام بردار ، كه ظرفيت تو وسيع شود و الَّا گر بريزى بحر را . . .\r\n\r\n\r\n( ( 22 ) ) هر كه را جامه ز عشقى چاك شد * او ز حرص و جمله عيبى پاك شد\r\n\r\nن 2 5 - ك 2 15\r\nهر كه را جامه : شروع است در تمجيد عشق .\r\n\r\n\r\n( ( 23 ) ) شاد باش اى عشق خوش سوداى ما * اى طبيب جمله علَّتهاى ما\r\n\r\nن 2 6 - ك 2 16\r\nشاد باش اى عشق : از مقالات عرفاست كه إِذا تَمَّ العِشقُ فَهُوَ الله . و اين قرع سمع كس نكند .\r\nچه اين مثل آن مقاله است كه حكما فرموده‌اند موافق آن چه در شرايع الهيه است كه صفات حق تعالى عين ذات اوست و از آن جمله است اراده . و حكيم فارابى مىگويد : يَجِبُ أن يَكُونَ فىِ الوُجُودِ وُجُودٌ بِالذّاتِ ، وَفىِ العِلمُ عِلمٌ بالذّاتِ وَفىِ القُدرَةِ قُدرَةٌ بِالذّاتِ وَفىِ الإرادَةِ إرادَةِ بِالذّاتِ حَتَّى تَكُونَ هذِه الُامُورُ فى غَيره لا بِالذّاتِ انتهى . و اراده همان عشق است . و همچنين مشيّت و رضا و ابتهاج و ميل و نحو اينها همه عشق است ، عِباراتُنا شَتّى وَحُسنُكَ واحِدٌ . ولى عشق چون وجود ، مراتب دارد . اول مرتبهء خفا ، چنان كه حكماى الهيين فرموده‌اند كه اَلأوَّلُ تَعالى أَجَلُّ عاشِقٍ بِذاتِه عَشِقَ أو لَم يَعشَق .\r\nعارف جامى راست كه :\r\n\r\nدر آن خلوت كه هستى بىنشان بود\r\nبه كنج نيستى ، عالم نهان بود\r\nوجودى بود از نقش دويى دور\r\nز گفتگوى مايى و تويى دور\r\nوجودى مطلق از قيد مظاهر\r\nبه نور خويشتن بر خويش ظاهر\r\n\r\nتا آن جا كه :\r\n\r\nنواى دلبرى با خويش مىساخت\r\nقمار عاشقى با خويش مىبافت\r\n\r\nو دوم مرتبهء ظهور كه در همه سارى ، از همه عارى است . و در اين ابيات مرتبهء دوم مراد است .\r\n\r\n\r\n( ( 24 ) ) اى دواى نخوت و ناموس ما * اى تو افلاطون و جالينوس ما\r\n\r\nن 2 7 - ك 2 16\r\nناموس : ( فارسى ) ، اداره و خانه و منزل و عفت .\r\n\r\n\r\n( ( 27 ) ) با لب دمساز خود گر جفتمى * همچو نى من گفتنيها گفتمى\r\n\r\nن 2 10 - ك 2 19\r\nبا لب دمساز : طلب سامع هم راز است .\r\n\r\n\r\n( ( 28 ) ) هر كه او از هم زبانى شد جدا * بىنوا شد گر چه دارد صد نوا\r\n\r\nن 2 11 - ك 2 19\r\nبىنوا : ( فارسى ) ، بىرونق . و « نوا » ى ثانى : نغمه . و عكس هم جايز است . و معانى بسيار دارد ، كه در جاى خود مذكور است ، مثل : سامان ، و توانگرى ، و ساختن كار ، و روزى ، و توشه ،\r\n","description":"","footnote":"","page_name":" 27 ","page_number":27},
  {"content":"\r\nو سپاه ، و غير اينها . و بعضى مناسب مقام است . و جناس تامّ در كلام است .\r\n\r\n\r\n( ( 29 ) ) چون كه گل رفت و گلستان در گذشت * نشنوى ز ان پس ز بلبل سر گذشت\r\n\r\nن 2 12 - ك 2 20\r\nدر گذشت - نشنوى ز ان پس ز بلبل سر گذشت : اين أنسب است از نسخهء\r\n\r\nچون كه گل رفت و گلستان شد خراب\r\nبوى گل را از كه جوييم از گلاب\r\n\r\nكما لا يخفى . و اين در جاى ديگر است .\r\n\r\nسرّ پنهان است اندر زير و بم\r\nفاش اگر گويم جهان بر هم زنم\r\n\r\nن ندارد - ك 2 18\r\nجهان بر هم زنم : خواجه حافظ - قدس سرّه - راست :\r\n\r\nگفت آن يار كزو گشت سر دار بلند\r\nجرمش آن بود كه اسرار هويدا مىكرد\r\n\r\nو مير حسينى - قدس سرّه - راست :\r\n\r\nچون نكتهء اصل گفت با فرع\r\nببريد سرش سياست شرع\r\n\r\nو فرمود : « فاش گر گويم » ، چه در پرده فرمود : جمله معشوق است . . .\r\n\r\n\r\n( ( 31 ) ) چون نباشد عشق را پرواى او * او چو مرغى ماند بىپرواى او\r\n\r\nن 2 14 - ك 3 1\r\nپروا : « به پاى » ( فارسى ) ، طاقت و باك و دانش و توجه و التفات . و اخير مراد است . و پرواى ثانى جناس مرفو دارد با اول .\r\n\r\nنور او در يمن و يسر و تحت و فوق\r\nبر سر و بر گردنم چون تاج و طوق\r\n\r\nن ندارد - ك 3 3\r\nيمن [ و 
  ] يسر : به فتح اول فى القاموس : « اخذ يمنة و يمناً محركة أَي ناحية يمين . و اليسرى و اليسرة و الميسرة خلاف اليمنى و اليمنة و الميمنة ، و يسر - بالضم - جمع اليسار . »\r\n\r\n\r\n( ( 33 ) ) عشق خواهد كين سخن بيرون بود * آينه غمّاز نبود چون بود\r\n\r\nن 2 16 - ك 3 3\r\nغمّاز : افشا كننده مِن غمز بالعين و الجفن و الحاجب ، اشار . او من غمز داؤُه .\r\n\r\n\r\n( ( 35 ) ) بشنويد اى دوستان اين داستان * خود حقيقت نقد حال ماست آن\r\n\r\nن 2 18 - ك 3 8\r\nخود حقيقت نقد حال ماست آن : يعنى اين داستان تمثيل حال ماست كه در عالم غربت و نشاهء طبيعت واقعيم كه عقل شاه است و نفس ، كنيزك معشوقهء آن ، و باز تن معشوق نفس است . و معلوم است كه نفس در عالم طبيعت به علَّتها ، معلوله است . و صحّت او جارى مىشود بر دست طبيب حقيقى نفوس كه حضرت مرشد كامل مكمّل است . و به رياضت دادن ، تن را كه معشوق نفس است نزار مىكند و قواى تن را ضعيف مىسازد . و بر اين قياس كن تطبيق باقى تمثيل را بر حقيقت .\r\n","description":"","footnote":"","page_name":" 28 ","page_number":28},
  {"content":"\r\nيا شاه عقل جزيى و حكيم غيبى عقل كلى و كنيزك نفس جزيى و زرگر دنيا . و عقل جزيى تعلق به نفس دارد و نفس تعلق به دنيا و معالجات اطبا ، اعمالى كه بىمعرفت و بدون قصد قربت كنند كه به جايى نرساند .\r\nيا شاه ، عقل نظرى كه تحصيل معارف به اصلاح آن است و حكيم غيبى روح القدس و معلَّم شديد القوى كه حكما عقل فعّال و در حكمت فارسى روان بخش و عرفا سروش گويندش ، و كنيزك عقل عملى . و معلوم است تعلق نظرى به عملى . و انوثت عملى به سبب حاجت است به تن و قواى تن ، كه از عالم انفعالند ، به خلاف نظرى كه اگر چه در اول حاجت به قوى داشته باشد در آخر غنى مىشود از تن قواى تن و عمل براى معرفت است . و زرگر نفس ، و معالجات اطبا ادلهء جدليه و خطابيات غير نافعه در حكمت و معرفت كه عيان و برهان به كار آيد . * ( قُلْ هاتُوا بُرْهانَكُمْ إِنْ كُنْتُمْ صادِقِينَ ) * 2 : 111 . ( 1 ) \r\n\r\n( ( 46 ) ) جمله گفتندش كه جانبازى كنيم\r\nفهم گرد آريم و انبازى كنيم\r\n\r\nن 3 8 - ك 3 14\r\nانبازى : ( فارسى ) ، شركت . و انباز : شريك .\r\n\r\n\r\n( ( 48 ) ) گر خدا خواهد نگفتند از بطر * پس خدا بنمودشان عجز بشر\r\n\r\nن 3 10 - ك 3 15\r\nبطر : به باء موحده ، و طاء مهمله ، طغيان در نزد نعمت . و بطر در نزد حق ، تكبر در نزد او ، و باطل دانستن آن چه حق است از توحيد و عبادت .\r\n\r\n\r\n( ( 49 ) ) ترك استثنا مرادم قوتى است * نى همين گفتن كه عارض حالتى است\r\n\r\nن 3 11 - ك 3 16\r\nمرادم قوتى است : قوت صحيح است ، نه « قسوت » كه در بعض نسخ است . يعنى مرادم از ترك استثنا ، ترك قوّت و ملكهء اعتصام و نداشتن مقام تشبث به حق است ، نه همين ترك گفتن عارضى .\r\n\r\n( ( 59 ) ) اى هميشه حاجت ما را پناه\r\nبار ديگر ما غلط كرديم راه\r\n\r\nن 4 1 - ك 3 25\r\nبار ديگر : يعنى انسان خطا كار است ، مكرّر غلط مىكند ، پس به جاى آن است كه باز غلط كرديم . و تكلَّف است كه اين كلمهء « بار ديگر » را وصل كنيم به مصراع اول .\r\n\r\n\r\n( ( 60 ) ) ليك گفتى گر چه مىدانم سرت * زود هم پيدا كنش بر ظاهرت\r\n\r\nن 4 2 - ك 3 25\r\nليك گفتى : استدراك است از قولش : « تو مىدانى نهان » . و در بعض نسخ ، سابق است بر قولش : « اى هميشه . . . » ، و اصحّ است .\r\n\r\n\r\n( ( 69 ) ) مىرسيد از دور مانند هلال * نيست بود و هست بر شكل خيال\r\n\r\nن 4 11 - ك 3 30\r\n","description":"","footnote":" ( 1 ) قرآن كريم ، سورهء بقره ، آيهء 111 . ","page_name":" 29 ","page_number":29},
  {"content":"\r\nنيست بود : چه از خود فانى بود .\r\nو هست : بود ، چه باقى به حق بود .\r\nبر شكل خيال : بدان كه گاه خيال گويند و قوتى از قواى نفس ناطقه را خواهند كه حافظ است صورى را كه حس مشترك ، درك آنها كرده و آن قوت خزانهء حس مشترك است . و گاه هر يك از صور مخزونه را خيال گويند . و اينجا ثانى مراد است . و كيفيت تخيل چنان است كه حس مشترك مانند آيينهء دو روى است ، گاه صور از عالم شهادت در آن روى آن كه به ظاهر است مىافتد ، و آن احساس است و گاه صور از لوح خيال در آن روى كه به باطن است مىآيد و آن تخيّل است .\r\nاستثبات و حفظ اينها هم به خود خيال است .\r\nو ببايد دانست كه خيال و مدركات او را تجرد برزخى حاصل است ، و ادراك آن به انفعال و قيام حلولى صُور نيست ، بلكه به فعل و قيام صدورى آنهاست به نفس ناطقه . يعنى نفس در مقام خيال انشا مىكند آن صور را در عالم خود ، و آن صور مجعولات نفساند . و چون اشيا بِأنفُسِها در ذهن هستند و ذاتيات آنها محفوظ است ، ماء مثلًا در خيال حقيقت ماء است و نظر عاميانه است كه آن ماء نيست چه آثار خارجيه مثل رفع عطش در آن نيست و اين معيار صحيح نيست . چون مطلق ماء اعم است از اين و ماء خيالى ، اگر چه رفع عطش نكند ، ليكن او دليل است بر ماء خارجى ، و تا او نباشد طلب ماء خارجى نتوان كرد كه اَلمَجهُولُ المُطلَقُ لا يُطلَبُ وَلا يُخبَرُ عَنه وَلا يُشارُ إلَيه وَلَو إشارَةً عَقلِيَّةً أو خِيالِيَّةً . و چون مبدأ ميل به ماء خارجى است ، و ميل ، مبدأ حركت است و لهذا فرمود : « از خيالى صلحشان و جنگشان » و چنانچه ماء خيالى آثار ماء خارجى را ندارد ، ماء خارجى هم آثار ماء خيالى را ندارد . و ماء مطلق مرهون به هيچ يك از اين آثار نيست و نه به آثار ماء عقلى ، خواه ماء عقلى متصل و خواه منفصل ، و مع ذلك همه اطوار او و آثار همه آثار اوست .\r\n\r\n\r\n( ( 70 ) ) نيست وش باشد خيال اندر روان * تو جهانى بر خيالى بين روان\r\n\r\nن 4 12 - ك 4 1\r\nاندر روان : روح بخارى است . چنان كه جان نفس ناطقه است . و چون مراكب قواى روح بخارى است كه در تجاويف اعصاب و شرايين و نحوها مىباشد ، فرمود « خيال اندر روان است » . و مراد مظهريت روان است . چه دانستنى كه مجرد است . و الَّا انطباع عظيم در صغير و تغيّر و تحلَّل آن به تحلل روح بخارى لازم آيد كما لا يخفى .\r\nو نسخهء « اندر جهان » صحيح نيست . اما لفظاً جناس تام را ندارد . و اما معنىً ، زيرا كه خيالات در جهان طبيعى نيست و وضعى با موجودات اين عالم ندارند ، بلكه شيخ شهاب الدين سهروردى ( قدس سرّه ) تخيّل را به اضافهء شهوديهء نفس ناطقه مىداند به عالم مثال مطلق ، اگر چه حق آن است كه به اضافهء اشراقيهء نفس است به مثال مقيّد . و بر هر تقدير در اين جهان نيست . پس اين نسخه از تحريف ناسخين است .\r\n\r\n\r\n( ( 72 ) ) آن خيالاتى كه دام اولياست * عكس مه رويان بستان خداست\r\n\r\nن 4 14 - ك 4 2\r\n","description":"","footnote":"","page_name":" 30 ","page_number":30},
  {"content":"\r\nآن خيالاتى : مراد ، رقايق حقايق و امثلهء مجردات و صور معانى است كه در كشف صورى مشاهده مىكنند . چه نقوش كاينات در عالم مثال و نفوس فلكيه و مبادى اعلى از اينها محفوظ است . و نفس ناطقه را كه امرى است ربّانى و سِرّى است سبحانى ، از اتصال به آنها حاجبى نيست بجز شواغل حسيّه . و موجب رفع حجاب ، بسيار است ، بعضى از آن جمله عام است همه كس را مثل خواب و مثل موت ظاهرى ، و بعضى خاص است به بعض ، مثل صفاى فطرى و خاصيت وجود كس ، و مثل انفجار نفس از اين عالم به مثل اهوال در حروب و غيرها ، و مثل بعضى امراض . و بهتر از همهء اقسام موت اختيارى است پيش از موت ظاهرى .\r\nپس آن چه نفس ناطقه از صور غيبيه مىبيند در نوم يا در يقظه ، يا به سبب اتصال نفس است به مبادى عاليه ، يا بدون سبب اتصال است به آنها . ثانى ، اضغاث و احلام و دعابهء متخيّله است تعبيرى و تأويلى ندارد و اين به تصرفات متخيّله است ، در صورى كه در لوح خيال است ، كه حس مشترك از عالم شهادت گرفته و به خيال سپرده . و اما اوّل ، پس مشهود نفس در آن مبادى صورت است يا معنى جزيى است يا كلَّى و فطرى ، و طبيعى متخيّله است محاكات معنى به صورت و كلى به جزيى صورى . پس اگر متخيّله تبديل نموده باشد مدركات نفس ناطقه را ، خواه مدرك صورت باشد و خواه غير صورت به شبيه آن يا لازم يا ضد ، محتاج به تعبير خواهد بود ، و الَّا فلا . و اين حكم نوم است .\r\nو اگر صور غيبيه در يقظه ديده شود يا به سبب استعانت است به چيزى كه مُدهِش و محيّر قوى است ، و اين در نفوس ضعيفه است و يا به سبب قوت نفس است كه وافى است به جوانب متجاذبه ، و شاغل نمىشود او را بدن ، از اتصال به مبادى عاليه پس اين هم دو قسم است : يكى آن كه تبديل نكند مخيّله مدركات نفس را ، دوم آن كه تبديل كند . و در تبديل حاجت به تأويل است .\r\nو آنى كه فرموده : « دام اولياست » اين دو قسم است ، زيرا كه از اين صور است صور بهيّه و اصوات طيّبهء رقايق حقايق متعاليه و تمثل روح القدس به اشكال صبيحهء مليحه كه از باطن عكوس حقايق حدايق الهى تنزّل نموده ، بر حس مشترك افتد كه مانند آيينهء دو رويى است . و احتمال اينكه به دام آوردن سالك را به امور صوريه براى مقاصد عظيمه مراد باشد ، نه به دام افتادن اولياء دور است . و گاه مىشود كه تبديلات متخيّله مر مدركات نفس را در نوم يا يقظه به حدى است كه قابل تعبير يا تأويل نيست . و اين هم قسمى از اضغاث و دعابهء متخيّله است .\r\n\r\n\r\n( ( 75 ) ) هر دو بحرى آشنا آموخته * هر دو جان بىدوختن بر دوخته\r\n\r\nن 4 17 - ك 4 5\r\nهر دو بحرى : با ياى نسبت .\r\nآشنا : ( فارسى ) ، شناورى .\r\nآموخته : يعنى هر دو دريانورد [ ى 
  ] ، و هر دو شناورى در درياى حقيقت آموخته ، كما قال تعالى : * ( وَاَلسَّابِحاتِ سَبْحاً ) * 79 : 3 . ( 1 ) \r\n","description":"","footnote":" ( 1 ) قرآن كريم ، سورهء نازعات ، آيهء 3 . ","page_name":" 31 ","page_number":31},
  {"content":"\r\n\r\n\r\n( ( 76 ) ) گفت معشوقم تو بودستى نه آن * ليك كار از كار خيزد در جهان\r\n\r\nن 4 18 - ك 4 6\r\nليك كار از كار خيزد : ملَّا جامى - قدس سرّه - مىفرمايد :\r\n\r\nشنيدم شد مريدى پيش پيرى\r\nكه گردد در سلوكش دستگيرى\r\nبگفت ار پا نشد در عشقت از جاى\r\nبرو عاشق شو آن گه پيش ما آى\r\nبه مكتب تا الف با تا نخوانى\r\nز قرآن درس خواندن كى توانى\r\n\r\nاز خداوند ولى التوفيق در خواستن توفيق رعايت ادب در همهء حالها ، و بيان كردن وخامت ضررهاى بىادبى .\r\nن 4 20 - ك 4 7\r\nو بيان كردن وخامت : يعنى سوء عاقبت . يقال طعامٌ وخيم ، اى ثقيل ردىء لا يستمر . و در معانى هم استعمال شود ، يقال هذا الامر وخيم العاقبة . و كلام مولوى - قدس سرّه - از اين قبيل است .\r\n\r\n\r\n( ( 80 ) ) مائده از آسمان در مىرسيد * بىصداع و بىفروخت و بىخريد\r\n\r\nن 5 2 - ك 4 9\r\nمائده از آسمان در مىرسيد : اشارت است به آيهء شريفهء * ( وَظَلَّلْنا عَلَيْكُمُ اَلْغَمامَ وَأَنْزَلْنا عَلَيْكُمُ اَلْمَنَّ وَاَلسَّلْوى كُلُوا مِنْ طَيِّباتِ ما رَزَقْناكُمْ وَما ظَلَمُونا وَلكِنْ كانُوا أَنْفُسَهُمْ يَظْلِمُونَ 2 : 57 ( 1 )  يعنى سايبان كرديم بر شما ابر را و نازل كرديم بر شما ترنجبين و مرغان بريان را ، بخوريد از پاكيزه‌هاى آن چه روزى داده‌ايم شما را و ظلم نكرده‌ايم ما شما را ولى خود بر خود ظلم كرده‌ايد .\r\nوَ فى بَعضِ الأخبارِ لَمّا عَبَرَ بِهِم مُوسى اَلبَحرَ نَزَلوُا فى مَفازَةٍ فَقالوُا يا مُوسى اَهلَكتَنا وَأخرَجتَنا مِن الْعِمْرانِ إلى مَفازَةٍ لا ظِلَّ فيها وَلا شَجَرَ وَلا ماءَ ، فَكانَتْ تَجيءُ بِالَّنهارِ غَمامَةٌ تُظِلُّهُمْ مِنَ الشَّمْسِ وَيَنْزِلْ عَلَيْهِمْ بِاللَّيْلِ المَنُّ فَيَأكُلُونَه و بِالْعَشِىِّ تَجيءُ طائرٌ مَشْوِىٌّ فَيَقَعُ عَلى مَوائِدِهِمْ فَإذا أكَلُوا و شَبَعُوا طارَ عَنْهُمْ وَكانَ مَعَ مُوسى عَلَيْه السَّلامُ حَجَرٌ يَضَعُه فى وَسَطِ العَسْكَرِ ثُمَّ يَضْرِبُه بِعَصاه فَيَنْفَجِرُ مِنْه اِثْنَتا عَشَرَةَ عَيْناً فَيَذْهَبُ الْماءُ اِلى كُلِّ سِبْطٍ وَكانُوا اثْنى عَشَرَ سِبْطاً فَلمَّا طالَ علَيْهِمْ مَلُّوا وَقالوُا يا مُوسى لَنْ نَصْبِرَ عَلى طَعامٍ واحِدٍ . ( 2 ) \r\n\r\n\r\n( ( 81 ) ) در ميان قوم موسى چند كس * بىادب گفتند كو سير و عدس\r\n\r\nن 5 3 - ك 4 9\r\nبىادب گفتند كو سير و عدس : اشارت است به كريمهء * ( وَإِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ اَلأَرْضُ مِنْ بَقْلِها وَقِثَّائِها وَفُومِها وَعَدَسِها وَبَصَلِها قالَ أَ تَسْتَبْدِلُونَ اَلَّذِي هُوَ أَدْنى بِالَّذِي هُوَ خَيْرٌ اِهْبِطُوا مِصْراً فَإِنَّ لَكُمْ ما سَأَلْتُمْ وَضُرِبَتْ عَلَيْهِمُ اَلذِّلَّةُ وَاَلْمَسْكَنَةُ وَباؤُ بِغَضَبٍ مِنَ الله ذلِكَ بِأَنَّهُمْ كانُوا 2 : 61 . . . ( 3 )  الآية يعنى ياد كنيد آن وقتى را كه گفتيد\r\n","description":"","footnote":" ( 1 ) قرآن كريم ، سورهء بقره آيهء 57 . .  ( 2 ) الميزان ج 1 ص 192 به نقل از تفسير القمى ذيل آيهء فوق . .  ( 3 ) قرآن كريم ، سورهء بقره ، آيهء 61 . ","page_name":" 32 ","page_number":32},
  {"content":"\r\nاى موسى هرگز صبر نمىكنيم بر يك طعام پس بخوان از براى ما پروردگارت را كه بيرون آرد از براى ما از روييدنىهاى زمين از سبزيهاى آن و از خيار آن و عدس آن و پياز آن فرمود موسى ( ع ) آيا بدل مىخواهيد پست را از بهتر . . . ؟\r\n\r\n\r\n( ( 82 ) ) منقطع شد نان و خوان آسمان * ماند رنج زرع و بيل و ريسمان\r\n\r\nن 5 4 - ك 4 10\r\nريسمان : بعض نسخ چنين است . و در بعضى است : « داسمان » . و داس ، فارسى ، افزار درودگرى معروف و با آسمان جناس لا حق دارد . چنان كه اگر اين هم آسمان باشد با آن جناس مرفو خواهد داشت .\r\n\r\nمائده از آسمان شد عائده\r\nچون كه گفت انزل علينا مائده\r\n\r\nن ندارد - ك 4 11\r\nمائده از آسمان : مائده را با عائده جناس لاحق است و چون در دو طرف مصراع واقع شده‌اند جناس محتج هم باشد . و ردّ العجز على الصدر هم در بيت واقع است و اشارت است به آيهء شريفه كه حكايت از عيسى بن مريم فرمود كه * ( رَبَّنا أَنْزِلْ عَلَيْنا مائِدَةً مِنَ اَلسَّماءِ تَكُونُ لَنا عِيداً لأَوَّلِنا وَآخِرِنا وَآيَةً مِنْكَ وَاُرْزُقْنا وَأَنْتَ خَيْرُ اَلرَّازِقِينَ 5 : 114 ( 1 )  يعنى پروردگار ما بفرست از براى ما خوان نعمتى از آسمان كه باشد آن براى ما عيدى مر اهل زمان ما را و مر آيندگان ما را و باشد آن خوان آيتى از تو و روزى ده ما را و تو بهترين روزى دهندگانى .\r\n\r\n\r\n( ( 84 ) ) باز گستاخان ادب بگذاشتند * چون گدايان زلَّه‌ها برداشتند\r\n\r\nن 5 5 - ك 4 11\r\nزلَّه : طعامى كه براى كسى نگاه دارند . و در قاموس گويد : زلَّه اسم است براى چيزى كه بردارى از مائدهء صديقت يا خويشت .\r\n\r\n\r\n( ( 85 ) ) لابه كرده عيسى ايشان را كه اين * دايم است و كم نگردد از زمين\r\n\r\nن 5 6 - ك 4 12\r\nلابه : فارسى ، عجز و الحاح .\r\n\r\n\r\n( ( 87 ) ) ز ان گدا رويان ناديده ز آز * آن در رحمت بر ايشان شد فراز\r\n\r\nن 5 7 - ك 4 13\r\nآز : فارسى ، حرص .\r\nآن در رحمت بر ايشان شد فراز : فارسى ، بسته ، از اضداد است . و در بعضى نسخ : « از در رحمت پريشان و فراز » يعنى عقب . چه معانى بسيار دارد ، و اين هم يكى از معانى اوست .\r\n\r\nمنّ و سلوى ز آسمان شد منقطع\r\nبعد از آن ز ان خوان نشد كس منتفع\r\n\r\nن ندارد - ك 4 13\r\n","description":"","footnote":" ( 1 ) قرآن كريم ، سورهء مائده ، آيهء 114 . ","page_name":" 33 ","page_number":33},
  {"content":"\r\nمنّ : ترنجبين .\r\nو سلوى : طاير .\r\n\r\n\r\n( ( 88 ) ) ابر برنايد پى منع زكات * وز زنا افتد و با اندر جهات\r\n\r\nن 5 8 - ك 4 14\r\nابر برنايد : اين مضامين در اخبار وارد است .\r\n\r\n\r\n( ( 89 ) ) هر چه بر تو آيد از ظلمات و غم * آن ز بىباكى و گستاخى است هم\r\n\r\nن 5 9 - ك 4 14\r\nهر چه بر تو آيد : اشارت است به كريمهء * ( ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَيَعْفُوا عَنْ كَثِيرٍ 42 : 30 . ( 1 ) \r\n\r\n\r\n( ( 92 ) ) بدر گستاخى كسوف آفتاب * شد عزازيلى ز جرأت ردّ باب\r\n\r\nن 5 12 - ك 4 16\r\nبدر گستاخى : يعنى از گستاخى قمر بود كه در قدام شمس ايستاد ، چه كسوف شمس به حيلولت قمر است ميان ابصار و شمس در وقت اجتماع هر دو در برج واحد . يا چنان كه در حديث است : بود از گستاخى خلق كسوف آفتاب كه حق تعالى به اين امر هايل عصات را متنبه سازد كه توبه و انابه كنند .\r\n\r\n( ( 98 ) ) ترجمانى هر چه ما را در دل است\r\nدستگير هر كه پايش در گل است\r\n\r\nن 6 1 - ك 4 22\r\nترجمانى هر چه : ترجمان : مفسر . اشارت است به اطلاع او بر ضمير به قوت الله تعالى . چنان كه « مشرف بر ضماير به قوت الله تعالى » ، از القاب شيخ المشايخ ابو سعيد ابو الخير بود .\r\n\r\n\r\n( ( 99 ) ) مرحبا يا مرتضى يا مجتبى * ان تغب جاء القضاء ضاق الفضا\r\n\r\nن 6 2 - ك 4 23\r\nيا مرتضى يا مجتبى : در چند نسخه كه به نظر رسيد چنين بود . و أفصح ، عكس ترتيب است ، از جهت رعايت لزوم ما لا يلزم .\r\nان تغب : اگر غايب شوى .\r\nجاء القضاء : اى قضاء الموت .\r\nضاق الفضا : اى فضاء القلب الاوسع من العرش .\r\n\r\n\r\n( ( 100 ) ) أنت مولى القوم من لا تشتهى * قد ردى كلا لئن لم ينتهى\r\n\r\nن 6 3 - ك 4 23\r\nلا تشتهى : اى من لا يشتهيك ، او لا تشتهيه أنت و لا تلتفت إليه .\r\nقد ردى : و هلك\r\n","description":"","footnote":" ( 1 ) - قرآن كريم ، سورهء شورى ، آيهء 30 . ","page_name":" 34 ","page_number":34},
  {"content":"\r\nكلَّا : حرفُ ردع للتَّهويلِ .\r\nلئن لم ينتهى : اشارت است به كريمهء * ( كَلَّا لَئِنْ لَمْ يَنْتَه لَنَسْفَعاً بِالنَّاصِيَةِ 96 : 15 ( 1 )  و اينجا جواب محذوف است از جهت تهويل . يعنى اگر امتناع نكند از بىميلى به تو ، واقع خواهد شد در آن چه واقع خواهد شد و وصف نتوان كرد فضاحت آن را . و آيهء شريفه در حق ابى جهل است . يعنى بس كند كه هر آينه بس نكند ابو جهل از ايذاى پيغمبر هر آينه مىكشيم او را به دوزخ به گرفتن موى پيشانى او .\r\n\r\n\r\n( ( 116 ) ) آفتاب آمد دليل آفتاب * گر دليلت بايد از وى رو متاب\r\n\r\nن 6 20 - ك 4 33\r\nآفتاب آمد دليل آفتاب : يعنى هر چيز را به آفتاب مىبينند و آفتاب را هم به خود آفتاب مىبينند . و اين در عالم صورت ، و اما در معنى دو وجه دارد . يكى آن كه فرموده‌اند : اِذا تَمَّ العِشقُ فَهُوَ الله . و ايضاً حقيقت محمديه محبت افعاليه است ، و مقام أحبَبتُ أن اُعرَفَ . ( 2 )  پس اين محبت ظهور آن محبّت ، و ظهور الشيء لا يباينه . پس آفتاب عشق دليل آفتاب عشق آمد .\r\nدوم آن كه حقيقت عشق سارى حقيقت وجود است ، اعنى وجود حقيقى كه عين اباى از عدم است . و متكلمان گويند : حَيثِيَّةُ الوُجُودِ كاشِفٌ عَن حَيثِيَّةِ الوُجُوبِ . و آن حقيقت واحده است كه لا مَيزَ فى صِرفِ الشَّيْء و اَلشَّيءُ بِنَفسِه لا يثنّى وَلا يَتَكَرَّرُ . و دلالت حقيقت وجود بر وجوب بهترين دلالات است . چه آن حقيقت اگر واجب است فهو ، و اگر متعلق به غير است و غير وجود عدم است و عدمى و ثانى ندارد پس تعلقش به غير محال است . و وجود غير متعلق به غير واجب است و ممكن قابل وجود و عدم است چون شيئيت ماهيت امكانيه كه در ذاتش هيچ ندارد و حقيقت وجود قابل وجود باشد غلط ، و قابل اعدم اغلط ، كه شيئى نه قابل مقابل خود شود و نه قابل خود . پس آفتاب وجود حقيقى خود دليل خود است و اظهر الظواهر است . چنان كه وجه او و عنوان او كه مفهوم وجود عام است ابده البديهيات است .\r\nپس آفتاب آمد . . . بنا بر دو وجه اول مثل اعلى و چون تنظير است ، و بنا بر اخير عين مطلوب است . چه حقيقت وجود عين عشق و علم و اراده و عين كل كمال است كما مرّ .\r\n\r\n\r\n( ( 117 ) ) از وى ار سايه نشانى مىدهد * شمس هر دم نور جانى مىدهد\r\n\r\nن 6 21 - ك 4 33\r\nاز وى ار سايه : يعنى سايه اگر دليل إنّى بر شمس است ، ليكن شمس دليل لمّى بر سايه است . كما قال تعالى : * ( ثُمَّ جَعَلْنَا اَلشَّمْسَ عَلَيْه دَلِيلًا 25 : 45 . ( 3 )  و شمس حقيقت اعنى حقيقت وجود غنىّ از دليل است و فى الدعا : يا مَن دَلَّ عَلى ذاتِه بذاتِه ( 4 )  و فى دعاء آخر : أَ لِغَيْرِكَ مِنَ الظُّهُورِ ما لَيس لَكَ\r\n","description":"","footnote":" ( 1 ) قرآن كريم ، سورهء علق ، آيهء 15 .  ( 2 ) منارات السائرين ( نسخه خطى كتابخانهء ملك ) .  ( 3 ) قرآن كريم ، سورهء فرقان ، آيهء 45 .  ( 4 ) دعاى صباح از امير المؤمنين ( ع ) . ","page_name":" 35 ","page_number":35},
  {"content":"\r\nحَتّى يَكُونَ هُوَ المُظهِرُ لَكَ مَتى غِبتَ حَتَّى تَحتاجَ إلى دَليلٍ يَدُلُّ عَلَيكَ أو مَتى بَعُدتَ حَتّى يَكُونَ الآثارُ هِى الَّتى تُوصِلُ إلَيكَ عَمِيَت عَينٌ لا تَراكَ وَلا تَزالُ عَلَيها رَقيباً وَخَسِرَت صَفقَةُ عَبدٍ لَم تَجعَل لَه مِن حُبِّكَ نَصيباً . ( 1 )  و در حقيقت مراد به سايه عقل كل و نفس كل است كه شمس حقيقت نور آنهاست . فى الدعاء يا نُورَ كُلِّ نُورٍ . ( 2 )  و چون حال سايه و ظلّ اعنى وجود مضاف به ممكن دانسته شد حال ظلمت را بدان كه چه خواهد بود كه امكان باشد كه سلب ضرورتين است . و سلب ، عدم و ظلمت و لا شيئى است .\r\nو بعضى حكما هستند كه ز امكان مىكند اثبات واجب و همچنين حدوث و حركت و مانند اينها از ظلمات و اخفيا را دليل بر نور دانند و حال اينكه جميع اينها به نور وجود ظاهرند\r\n\r\n\r\n( ( 118 ) ) سايه خواب آرد تو را همچون سمر * چون بر آيد شمس انشقّ القمر\r\n\r\nن 7 1 - ك 5 1\r\nسمر : افسانه و شب نشينان كه افسانه گويند مانند عسس و غيرهم را سمّار گويند . قال امرؤ القيس :\r\n\r\nفَقالَت سَباكَ الله إنَّك فاضِحى\r\nأَ لَستَ تَرى السَّمارَ وَالنّاسَ أحوالى\r\n\r\nو مراد به خواب آوردن سايه در حقيقت ، غفلت آوردن و در حجاب شدن از شمس حقيقت است و چون طلوع كند شمس حقيقت ، انشق القمر : يعنى انمَحى كُلُّ المُجازاتِ هر چند عقل كل باشد ، كه اقرب مجازات است به حقيقت ، كه * ( اِقْتَرَبَتِ اَلسَّاعَةُ وَاِنْشَقَّ اَلْقَمَرُ 54 : 1 . ( 3 ) \r\n\r\n\r\n( ( 119 ) ) خود غريبى در جهان چون شمس نيست * شمس جان باقيى كش امس نيست\r\n\r\nن 7 2 - ك 5 1\r\nخود غريبى : يعنى عجيبى ، مخفى نماند كه نتوان شمس ظاهر گرفت ، اگر چه مصراع دوم چنين باشد كه شمس جان باقى است كو را امس نيست . چه مناسبت بين مصراعين مفقود است . و نيز غرابت محصور نيست به شمس ظاهر . و غربت به اعتبار انحصار در فرد را هر فلكى و فلكىاى دارد ، با آن كه اين توصيف حسّى ندارد بلكه انتقالى است به شمس الدين و تنزيهات بعد منافى نيست كه احكام حقيقت اهل الحقيقة را مىگيرد به اعتبار باطن ذاتشان .\r\nشمس جان باقيى كش امس نيست : به معنى افول نيست .\r\n\r\n\r\n( ( 120 ) ) شمس در خارج اگر چه هست فرد * مىتوان هم مثل او تصوير كرد\r\n\r\nن 7 3 - ك 5 2\r\n","description":"","footnote":" ( 1 ) دعاى امام حسين ( ع ) در روز عرفه ، اقبال سيد بن طاوس : أ يكون لغيرك من الظهور .  ( 2 ) دعاى جوشن كبير فقره ى 47 .  ( 3 ) قرآن كريم ، سورهء قمر ، آيهء 1 . ","page_name":" 36 ","page_number":36},
  {"content":"\r\nشمس در خارج : يعنى شمس در خارج شريك در ماهيت ندارد ليكن در ذهنها شريك بسيار دارد و شموسى كه در خيالها و حس مشتركها هستند همه ، افراد حقيقيهء شمسند ، اگر چه در مقدار كه از عوارض است مختلفند . كه شمس فلك چندين مقابل كرهء خاك است ، ليكن در ماهيت و لازم ماهيت مشتركند چنان كه سابق در مثال ماء ذكر كرديم و شمس عقلى كه در اعلى مراتب ذهن است كه عاقله باشد كه أنور و ابهى مدارك انسانيت حقيقت شموس خارجيه و حسيهء به حس مشترك و خياليه است و احاطه به جميع افراد و رقائق خود دارد .\r\n\r\n\r\n( ( 121 ) ) ليك آن شمسى كه شد بندش اثير * نبودش در ذهن و در خارج نظير\r\n\r\nن 7 4 - ك 5 2\r\nليك آن شمسى : يعنى شمس حقيقت .\r\nكه شد بندش اثير : به ثاى مثلثه ، منتخب و مختار ، مراد فلك است كه جسمش اشرف اجسام و شكلش افضل اشكال و حركتش اتم حركات و مظهر ديمومت حق و تربيت حق است و بندهء حق است كه شمس حقيقت است و در بعضى نسخ : شمس جان كو خارج آمد از اثير .\r\n\r\n\r\n( ( 122 ) ) در تصور ذات او را گنج كو * تا در آيد در تصور مثل او\r\n\r\nن 7 5 - ك 5 3\r\nدر تصور ذات او را گنج كو : چه شمس حقيقت وجود حقيقى است كه عين اعيان و نفس خارجيت است و به ذهن نمىآيد . چه اگر به ذهن بيايد از اين دو قسم بيرون نيست كه آثار خارجيه بر او مترتب شود يا نه ؟ بنا بر اول در عين اينكه فرض شده كه به ذهن آمده ، نيامده ، چه ، معنى آمدن شيئى به ذهن آن است كه آثار خارجيه بر او مترتب نشود و بنا بر ثانى انقلاب است چه وجود حقيقى عين منشأيت آثار است . وجه ديگر اينكه شمس حقيقت محيط است و محيط ، محاط ذهن و غيره نمىشود . وجه ديگر آن كه تصرف حس چه ظاهر و چه باطن در محسوسات است و عالم خلق ، و تصرف عقل در معقولات است و عالم امر ، پس آن موجودى كه فوق عالم خلق و امر است كه * ( أَلا لَه اَلْخَلْقُ وَاَلأَمْرُ 7 : 54 ( 1 )  عقل و حس را به او راهى نيست كه اِحتَجَبَ عَنِ العُقُولِ كَما احتَجَبَ عَنِ الأبصارِ وَأَنَّ المَلأَ الاعلى يَطلُبُونَه كَما تَطلُبُونَه أنتُم .\r\nتا در آيد : بلكه تصور مثل محال است . چه حقيقت وجود ثانى ندارد ، خارج و ذهن همهء را گرفته و تصوّر وجودى است . و نيكو فرموده شيخ شهاب الدين سهروردى ( قدس سرّه ) .\r\nصِرفُ الوُجُودِ الَّذى لا أتَمَّ مِنه ، كُلَّما فَرَضتَ ثانياً لَه فَهُوَ هُوَ لا غِيرُه .\r\n\r\n\r\n( ( 123 ) ) چون حديث روى شمس الدين رسيد * شمس چارم آسمان سر در كشيد\r\n\r\nن 7 6 - ك 5 4\r\nشمس چارم آسمان : بلى گويد : « دو آفتاب نگنجد به كشورى » .\r\n","description":"","footnote":" ( 1 ) قرآن كريم ، سورهء اعراف ، آيهء 54 . ","page_name":" 37 ","page_number":37},
  {"content":"\r\n\r\n\r\n( ( 125 ) ) اين نفس جان دامنم بر تافتست * بوى پيراهان يوسف يافته است\r\n\r\nن 7 8 - ك 5 5\r\nاين نفس جان : سؤال و جواب كس با جان خود ، از باب تجريد است ، كه عبارت است از انتزاع امر ذى صفتى از امر ذى صفت ديگر مثل او . چون : لى مِن فُلانٍ صَديقٌ وَحَميمٌ . و مثل :\r\n\r\nتَطاوَلَ لَيلَكَ بِالإثمَدِ\r\nوَ نامَ الخَلِىُّ وَلَم تَرقَدِ\r\n\r\nپس اين سؤال و جوابهاى مولوى - قدس سرّه - از اين قبيل است . و اين به حسب لفظ است . و اما به حسب حقيقت ، پس از آن باب است كه حقيقت و باطن روح انسانى ، چيزى است وراى تن ، و وراى دل و جان هم . و آن است كه خالى از اينها مىشود و به اينها و مطالب و مآرب اينها مىنگرد . و از اينجا مىگويى : « نفسى » و « قلبى » و « روحى » .\r\n\r\n\r\n( ( 126 ) ) از براى حق صحبت سالها * باز گو حالى از آن خوش حالها\r\n\r\nن 7 9 - ك 5 5\r\nباز گو حالى : از باب محتمل الوجهين است ، كه در علم بديع ، « توجيه » گويند . يعنى حالتى از حالات ، يا آن حاضر .\r\n\r\n\r\n( ( 128 ) ) لا تكلَّفنى فانّى فى الفنا * كلَّت افهامى فلا احصى ثنا\r\n\r\nن 7 11 - ك 5 7\r\nكلَّت : خسته و درمانده است .\r\n\r\n\r\n( ( 129 ) ) كلّ شيءٍ قاله غير المفيق * ان يكلَّف او يُصلَّف لا يليق\r\n\r\nن 7 12 - ك 5 7\r\nان يكلَّف : يعنى غير هشيار چه مشقّت بكشد و خود سازى كند ، او يصلَّف : لاف زند ، كه صلف ( به تحريك ) ، تكلَّم كردن است به آن چه سامع ناخوش داشته باشد و همچنين ادعاى جزاف و تكبّر .\r\nلا يليق : سزاوار نيست .\r\n\r\n\r\n( ( 132 ) ) قالَ اطعمنى فَإني جائعٌ * و اَعتجل فالوقَتُ سَيفٌ قاطِعٌ\r\n\r\nن 7 15 - ك 5 10\r\nقالَ اَطعمنى : گفت بخوران به من غذاى روحانى ثناى او را كه من گرسنه‌ام و بشتاب كه زمان چون شمشير بر آن گذران است .\r\n\r\nصوفى ابن الحال باشد در مثال\r\nگر چه هر دو فارغند از ماه و سال\r\n\r\nن ندارد - ك 5 11\r\nابن الحال : چه تعلق به ماضى و مستقبل ندارد . كه « ما مَضى فاتَ » و تدارك او اهمال وقت حاضر است . كه حاضر ، خود تقاضاى عمل خير كند . و فكرِ در مستقبل هم تضييع وقت حاضر است ، چه شايد نرسد .\r\n\r\n\r\n( ( 137 ) ) گفت مكشوف و برهنه بىغلول * باز گو رنجم مده اى بو الفضول\r\n\r\nن 7 20 - ك 5 13\r\n","description":"","footnote":"","page_name":" 38 ","page_number":38},
  {"content":"\r\nغلول : ( به غين معجمه ) . خيانت .\r\n\r\nباز گو اسرار و رمز مرسلين\r\nآشكارا به كه پنهان ذكر دين\r\n\r\nن ندارد - ك 5 13\r\nآشكارا به : كما قيل :\r\n\r\nو بُح بِاسمِ مَن أهوى وَدَعنى عَنِ الكِنى\r\nفَلا خَير فى اللَّذاتِ مِن دونِها سَتر\r\n\r\n\r\n\r\n( ( 148 ) ) و اندر آن شهر از قرابت كيستت * خويشى و پيوستگى با چيستت\r\n\r\nن 8 13 - ك 5 22\r\nاز قرابت كيستت : در دو سه نسخه كه حاضر بود ، چنين بود . و شايد نسخهء صحيح عكس باشد .\r\nچه « كيست » در ذوى العقول استعمال مىشود ، و « چيست » در غير ايشان . و « قرابت » مصدر است .\r\n\r\n\r\n( ( 153 ) ) خار دل را گر بديدى هر خسى * رست كى بودى غمان را بر كسى\r\n\r\nن 8 18 - ك 5 24\r\nهر خسى : خس : ( فارسى ) مردم دون و فرومايه . و همين اينجا انسب است . و اما به معنى جانورى كوچك كه پاهاى باريك و دراز دارد و بر روى آب مىدود - چنان كه خواجه عبد الله انصارى ( قدس سرّه ) فرمايد : گر بر هوا پرى مگسى باشى و گر بر آب روى خسى باشى ، دل بدست آر تا كسى باشى - مىشود بر سبيل تشبيه مراد باشد .\r\nغمان را : غير عاقل را منزلهء عاقل فرموده . چه در فارسى « الف و نون » علامت جمع عاقل است و « ها » اعم است .\r\n\r\n\r\n( ( 165 ) ) خواجگان و شهرها را يك به يك * باز گفت از جاى و از نان و نمك\r\n\r\nن 9 8 - ك 5 31\r\nخواجگان : خواجه ، فارسى ، خداوند خانه و رئيس .\r\n\r\nگفت بازارگانم آن جا آوريد\r\nخواجهء زرگر در آن شهرم خريد\r\n\r\nن ندارد - ك 5 33\r\nبازرگان : ( فارسى ) ، تاجر .\r\n\r\n\r\n( ( 170 ) ) گفت كوى او كدام است و گذر * او سر پل گفت و كوى غاتفر\r\n\r\nن 9 13 - ك 5 35\r\nكوى : ( فارسى ) ، محله و سر گذر .\r\nغاتفر : ( فارسى ) ، به غين معجمه و تاى مثناة فوق و فاء . و بعضى به جاى فاء . قاف ضبط كرده‌اند . محله [ اى 
  ] است از سمرقند . و به معنى شهرى از تركستان ، حسن خيز ، كه سرو آن جا بسيار خوب شود ، هم آمده . ازرقى گويد :\r\n\r\nپرى ندارد رنگ شكفته گل سرخ\r\nپرى ندارد بالاى سرو غاتفرى\r\n\r\n","description":"","footnote":"","page_name":" 39 ","page_number":39},
  {"content":"\r\nو اينجا مراد نيست .\r\n\r\n\r\n( ( 174 ) ) هان و هان اين راز را با كس مگوى * گر چه شاه از تو كند بس جستجوى\r\n\r\nن 9 17 - ك 5 37\r\nهان : ( فارسى ) ، كلمهء تنبيه است و افادهء تأكيد كند . و تكرير به جهت زيادتى تأكيد است ، چو زنهار .\r\n\r\n\r\n( ( 178 ) ) زر و نقره گر نبودندى نهان * پرورش كى يافتندى زير كان\r\n\r\nن 9 21 - ك 6 3\r\nكان : ( فارسى ) ، معدن .\r\n\r\n\r\n( ( 180 ) ) وعده‌ها باشد حقيقى دل پذير * وعده‌ها باشد مجازى تا سه گير\r\n\r\nن 10 1 - ك 6 4\r\nتا سه : ( فارسى ) اندوه و اضطراب ، و تيرگى روى كه از اندوه به هم رسيده باشد .\r\n\r\n\r\n( ( 181 ) ) وعدهء اهل كرم گنج روان * وعدهء نااهل شد رنج روان\r\n\r\nن 10 2 - ك 6 4\r\nگنج روان : گنج قارون كه به زمين فرو رفت ، چنان كه در فرهنگ است . و مىشود كه مطلق باشد ، و روانى آن رواج او باشد .\r\n\r\n( ( 188 ) ) نك فلان شه از براى زرگرى\r\nاختيارات كرد زيرا مهترى\r\n\r\nن 10 11 - ك 6 15\r\nنك فلان شه : نك ، مخفف اينك ، فارسى ، مصغر اين ، اشاره به نزديك است ، يعنى اكنون .\r\n\r\n\r\n( ( 192 ) ) اسب تازى بر نشست و شاد تاخت * خونبهاى خويش را خلعت شناخت\r\n\r\nن 10 15 - ك 6 17\r\nتازى : ( فارسى ) ، عربى .\r\n\r\n\r\n( ( 196 ) ) سوى شاهنشاه بردندش به ناز * تا بسوزد بر سر شمع طراز\r\n\r\nن 10 19 - ك 6 19\r\nطراز : ( فارسى ) شهرى است در چين كه مشك خوب و صورت خوب بسيار دارد انورى گويد :\r\n\r\nدل ما تنگتر از پستهء خوبان ختن\r\nجان ما تيره تر از طرّهء خوبان طراز\r\n\r\nو به معنى نقش و زينت و كارخانهء شكر سازى در خوزستان آمده و به اين سه معنى ، مناسب است به تشبيه در اول و سيّم .\r\n\r\nپس بفرمودش كه بر سازد ز زر\r\nاز سوار و طوق و خلخال و كمر\r\n\r\nن ندارد - ك 6 20\r\nسوار : دستبند .\r\n\r\n\r\n( ( 198 ) ) پس حكيمش گفت كاى سلطان مه * آن كنيزك را به اين خواجه بده\r\n\r\nن 10 21 - ك 6 22\r\nمه : ( فارسى ) به كسر ميم ، بزرگ ، كه مهتر بزرگتر باشد .\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n( ( 206 ) ) كاشكى آن ننگ بودى يك سرى * تا نرفتى بر وى آن بد داورى\r\n\r\nن 11 8 - ك 6 26\r\nكاشكى آن ننگ : يعنى كاش آن عشق مجاز كه گفتيم ننگ است نسبت به عشق حقيقى . و پيش بعضى ذو وجهين است اگر بگذرد چنان كه مدلول مجاز و قنطره است يك سر و بالكليه . ننگ بودى مثل معصيت ديگر تا شاه از آن اجتناب كردى و بر زرگر اين محاكمه كه به ظاهر بد بود نشدى ، چه آن شاه خاصهء حق بود و مرتكب نمىشد .\r\nو بعضى چنين معنى كرده‌اند كه كاشكى يك سر داشت تا اين بد داورى نمىشد و اينجا دو سر داشت كه شاه عشق به كنيزك داشت و او عشق به زرگر و چنين شد . و كلام از باب تمنى امر محال است . و على اىّ التقديرين ببايد كه به امر الهى شد و بد داورى نبود .\r\nو مىگوييم جايز است بُد ( به ضم ) بخوانيم كه عربى است به معنى واجب مثل « يا مُوسى أنَاَ بُدُّكَ اللَّازِمُ » و به معنى فراق . و استعمال لفظ عربى در فارسى نزد متأخرين خاصه در مثنوى معنوى نيست غريب . و داورى محاكمه است .\r\n\r\n\r\n( ( 208 ) ) دشمن طاوس آمد پرّ او * اى بسى شه را بكشته فرّ او\r\n\r\nن 11 10 - ك 6 27\r\nفرّ او : فرّ آن شه .\r\n\r\n\r\n( ( 211 ) ) اى من آن پيلى كه زخم پيلبان * ريخت خونم از براى استخوان\r\n\r\nن 11 13 - ك 6 29\r\nپيلبان : به ( پىِ فارسى ) . و لفظ « بان » اينجا از براى مجرد دارايى است ، نه محافظت ، چون دربان و دشتبان . مگر به باى موحده باشد ، كه « بيله » تيرى است كه مانند بيل سازند . و در نوشتن ، « ها » ، افتد ، چون بندگان و سايبان .\r\n\r\n\r\n( ( 209 ) ) گفت من آن آهويم كز ناف من * ريخت آن صياد خون صاف من\r\n\r\nن 11 11 - ك 6 28\r\nگفت من آن آهويم : چه مشك متكوّن شود از خون آهو كه از نافش بيايد كما قيل :\r\n\r\nوَ إن تَفُقِ الأنامَ وَأنتَ مِنهُم\r\nفاِنَّ المِسكَ بَعضُ دَمِ الغَزالِ\r\n\r\nحاصل آن است كه چنان كه در اين موارد حسن بعضى از اجزاى خود شيئى موجب هلاك آن شيئى است و نرد دشمن خود است همچنين حسن صورت آن زرگر او را به هلاكت رسانيد .\r\n\r\n\r\n( ( 215 ) ) اين جهان كوه است و فعل ما ندا * سوى ما آيد نداها را صدا\r\n\r\nن 11 17 - ك 7 2\r\nندا : صوت اصل .\r\nصدا : عكس ندا ، كه از كوه و امثال آن بر گردد . عراقى فرمايد :\r\n\r\nهمه عالم صداى نغمهء اوست\r\nكه شنيد اين چنين صداى دراز\r\n\r\n\r\n\r\n( ( 220 ) ) عشق آن بگزين كه جمله انبيا * يافتند از عشق او كار و كيا\r\n\r\nن 11 22 - ك 7 4\r\n","description":"","footnote":"","page_name":" 41 ","page_number":41},
  {"content":"\r\nكار و كيا : به كاف ، عربى ، پادشاه بلند قدر ، از كيوان مأخوذ است ، مثل كى ، و مراد از كار ، كار خدا و قدرت و تصرف است . و چون كيا در فارسى خود پادشاه است و اينجا پادشاهى مراد است ، كلام از باب تجريد است مثل : « لى مِن فُلانٍ صَديقٌ وَحَميمٌ » . و در بعضى نسخ كار كيا به كسر را به اضافه است . پس مراد به كيا ملك الملوك حضرت حق است و كاركيا به سكون را و كاف ( فارسى ) در كيا كار فرما و كار دار است ، مثل اول خواهد بود و كسر را از بابت ضرورت شعريه است .\r\n\r\n\r\n( ( 221 ) ) تو مگو ما را بدان شه بار نيست * با كريمان كارها دشوار نيست\r\n\r\nن 12 1 - ك 7 5\r\nتو مگو ما را بدان شه بار : به باى موحده ، فارسى ، رخصت .\r\nنيست : كه اين قول از وساوس شيطانى و هواجس نفسانى است ، چگونه چنين نباشد و حال آن كه حق تعالى فرموده : * ( مَنْ كانَ يَرْجُوا لِقاءَ الله فَإِنَّ أَجَلَ الله لَآتٍ 29 : 5 * ( وَلا تَيْأَسُوا مِنْ رَوْحِ الله إِنَّه لا يَيْأَسُ مِنْ رَوْحِ الله إِلَّا اَلْقَوْمُ اَلْكافِرُونَ 12 : 87 . ( 1 )  و فرموده ترجمان اوست :\r\n\r\nچو آدم را فرستاديم بيرون\r\nجمال خويش بر صحرا نهاديم\r\n\r\nبا آن كه نصب اعلام و حجج براى مردم فرموده كه كاملان مكملاند و اگر آدم ضاعف الله قدره را به او بار نباشد و حال آن كه :\r\n\r\nنه ملك راست مسلَّم نه فلك را حاصل\r\nآن چه در سر سويداى بنى آدم از اوست\r\n\r\nپس هيچ موجود را به او بار نخواهد بود و فطرت سليمه حاكم است به آن كه كسى كه در غايت كمال و نهايت جمال و فياض مطلق است نبايد مستور از كل موجودات باشد و ستر از محدوديت خيزد * ( إِنَّه بِكُلِّ شَيْءٍ مُحِيطٌ 41 : 54 ( 2 )  و فرمود : فَخَلَقتُ الخَلقَ لِكَى اُعرَفَ ( 3 )  پس خفاى او شدت ظهور او و بُعد او نهايت قرب اوست . امير حسينى هروى - قدس سرّه - فرموده :\r\n\r\nاى گشاده در خزانهء جود\r\nيافته كاينات از تو وجود\r\nسالها با تو بودم آسوده\r\nفارغ از غصه‌هاى بود و نبود\r\nخواستى آورى به عين از علم\r\nتا هويدا شوى به غيب و شهود\r\nما شديم آينه جمال ترا\r\nهر كه در ما جمال ديد آسود\r\n\r\n\r\n( ( 224 ) ) آن پسر را كش خضر ببريد حلق\r\nسرّ آن را در نيابد عام خلق\r\n\r\nن 12 6 - ك 7 8\r\nآن پسر را : اشارت است به كريمهء : * ( فَانْطَلَقا حَتَّى إِذا لَقِيا غُلاماً فَقَتَلَه 18 : 74 . . . ( 4 ) \r\n\r\n\r\n( ( 226 ) ) آنك جان بخشد اگر بكشد رواست * نايبست و دست او دست خداست\r\n\r\nن 12 8 - ك 7 9\r\n","description":"","footnote":" ( 1 ) قرآن كريم ، سورهء عنكبوت ، آيهء 5 .  ( 2 ) قرآن كريم ، سورهء فصلت ، آيهء 54 .  ( 3 ) منارات السائرين ( نسخهء خطى كتابخانهء ملك ) .  ( 4 ) قرآن كريم ، سورهء كهف ، آيهء 74 . ","page_name":" 42 ","page_number":42},
  {"content":"\r\nدست او دست خداست : كما فى قوله تعالى : * ( فَأَرادَ رَبُّكَ أَنْ يَبْلُغا أَشُدَّهُما 18 : 82 . ( 1 )  پس در عين اينكه خضر ( ع ) اراده كرده به خدا نسبت داده ، چه ارادهء او مستهلك است در ارادهء خدا . و فى القدسى وَما يَتَقَرَّبُ إليَّ عَبدى بِشَيْءٍ أَحَبُّ مِمّا افتَرَضتُ عَلَيه وَإِنَّه لَيَتَقَرَّبُ إليَّ بِالنّوافِلِ حَتّى أُحِبَّه فَاِذا اَحبَبَتُه كُنتُ سَمعَه الَّذى يَسمَعُ به وَبَصَرَه الَّذى يَبصُرُ بِه وَلِسانَه الَّذي يَنطِقُ بِه وَيَدَه الَّتى يَبطِشُ بِها إن دَعانى اَجَبتُه وَإن سَأَلَنى أعطيَتُه . ( 2 ) \r\n\r\n\r\n( ( 229 ) ) عاشقان جام فرح آن گه كشند * كه به دست خويش خوبانشان كشند\r\n\r\nن 12 11 - ك 7 10\r\nخوبانشان كشند : فى القدسى : مَن عَشَقَنى عَشَقتُه وَمَن عَشَقتُه قَتَلتُه وَمَن قَتَلتُه فَعَلَىَّ دِيَتُه وَمَن عَلَىَّ دِيَتُه فَأنَا دِيَتُه . ( 3 ) \r\n\r\n\r\n( ( 230 ) ) شاه آن خون از پى شهوت نكرد * تو رها كن بد گمانى و نبرد\r\n\r\nن 12 12 - ك 7 11\r\nنبرد : ( فارسى ) ، جنگ و جدال .\r\n\r\n\r\n( ( 231 ) ) تو گمان كردى كه كرد آلودگى * در صفا غش كى هلد پالودگى\r\n\r\nن 12 13 - ك 7 11\r\nهلد : ( فارسى ) ، گذارد .\r\nپالودگى : ( به پاى فارسى ) ، صاف كردن . و مقصود آن است كه در صفاى او شايبه از غش نيست كه حاجت به پالودن باشد .\r\n\r\n\r\n( ( 232 ) ) بهر آن است اين رياضت وين جفا * تا بر آرد كوره از نقره جفا\r\n\r\nن 12 14 - ك 7 12\r\nتا بر آرد كوره از نقره جفا : تقديم كوره بر نقره ، نسخهء اصح است . و جفاء السيل ، الزّبد و الوسخ ، و جفا به معنى غلظت هم آمده ، چنان كه حديث است : مَن بَدا جَفا ، ( 4 )  يعنى كسى كه در باديه سكنى گيرد ، غليظ الطبع گردد .\r\n\r\n\r\n( ( 233 ) ) بهر آن است امتحان نيك و بد * تا بجوشد بر سر آرد زر ز بد\r\n\r\nن 12 15 - ك 7 13\r\nبر سر آرد زر ز بد : يعنى كف . و اين موافق است با كريمهء : * ( وَمِمَّا يُوقِدُونَ عَلَيْه فِي اَلنَّارِ اِبْتِغاءَ حِلْيَةٍ أَوْ مَتاعٍ زَبَدٌ مِثْلُه 13 : 17 . . . * ( فَأَمَّا اَلزَّبَدُ فَيَذْهَبُ جُفاءً 13 : 17 . ( 5 )  و به حسب تأويل ماء سيال در واديها ، وجود است ، و زبد ، ماهيات امكانيه و تعينات كه به اعتبار بسته‌اند ، و فى انفسها هالك و باطلند . و نيز زر\r\n","description":"","footnote":" ( 1 ) قرآن كريم ، سورهء كهف ، آيهء 82 .  ( 2 ) توحيد صدوق ، ص 400 .  ( 3 ) المنهج القوى ، ج 4 ، ص 398 . .  ( 4 ) نهايهء ابن اثير ج 1 ، ص 108 . .  ( 5 ) قرآن كريم ، سورهء رعد ، آيهء 17 . ","page_name":" 43 ","page_number":43},
  {"content":"\r\nمذاب در بوته آيت وجود است و زبد آن مانند تعيّن .\r\n\r\n\r\n( ( 236 ) ) گر خضر در بحر كشتى را شكست * صد درستى در شكست خضر هست\r\n\r\nن 12 18 - ك 7 14\r\nگر خضر در بحر . . . : اشارت است به كريمهء : * ( فَانْطَلَقا حَتَّى إِذا رَكِبا فِي اَلسَّفِينَةِ خَرَقَها 18 : 71 . . . ( 1 )  الآية .\r\n\r\n\r\n( ( 251 ) ) از سوى خانه بيامد خواجه اش * بر دكان بنشست فارغ خواجه وش\r\n\r\nن 13 11 - ك 7 25\r\nاز سوى خانه بيامد خواجه اش . . . : خواجهء اول به معنى صاحب ، و ثانى به معنى حاكم . و كلمهء « وش » در فارسى به معنى مانند ، چون ماه وش .\r\n\r\n\r\n( ( 254 ) ) ريش بر مىكند و مىگفت اى دريغ * كآفتاب نعمتم شد زير ميغ\r\n\r\nن 13 14 - ك 7 26\r\nميغ : فارسى مه نيز گويند . بخارات بسيار كه ملاصق زمين باشد و به زمهرير نرسد ، تا سحاب ماطر گردد . و به معنى ابر نيز آمده .\r\n\r\n\r\n( ( 259 ) ) جولقيى سر برهنه مىگذشت * با سر بىمو چو پشت طاس و طشت\r\n\r\nن 13 19 - ك 8 2\r\nجولقى : جولق - چو زورق - خارى است . پس معنى جولقى ، خار كش باشد . و اگر مخفف جوالقى باشد به معنى حمّال است ، كه جوالق ، معرب جوال است .\r\n\r\nآن يكى شير است كآدم مىخورد\r\nو آن يكى شير است كآدم مىخورد\r\n\r\nن ندارد - ك\r\nندارد آن يكى شير است كآدم مىخورد : نسخ در مصراع ثانى مختلف است . و اصحّ آن است كه ثانى همان اول است ، كه از باب محتمل الوجهين است ، كه او را توجيه خوانند . مثل آن كه فرموده است : « چون از او گشتى همه چيز از تو گشت » ، كه مصراع ثانى در اين هم عين اول است ، ولى هر يك به معنى ديگر .\r\n\r\n\r\n( ( 264 ) ) جمله عالم زين سبب گمراه شد * كم كسى ز ابدال حق آگاه شد\r\n\r\nن 14 2 - ك 8 5\r\nابدال : جمع بدل وجه تسميه آن است كه وجود او مبدل شده ، چه احكام امكان در او مستهلك و احكام وجوب غالب شده كه متخلق به اخلاق الله است . يا آن است كه بعضى طبقات از اوليا بدل از بعضى مىشوند ، چنان كه حديثى روايت كرده‌اند كه إنَّ فىِ الأرضِ ثَلاثُمِائَةٍ قُلُوبُهُم عَلى قُلُوبِ آدَمَ وَلَه أرَبَعُونَ قُلُوبُهُم عَلى قَلبِ مُوسى وَلَه سَبعَةٌ قُلُوبُهُم عَلى قَلبِ إبراهِيمَ وَلَه خَمسَةٌ قُلُوبُهُم عَلى قَلبِ جبرئيِلَ وَلَه ثَلاثَةٌ قُلُوبُهُم عَلى قَلبِ ميِكائِيلَ وَلَه واحِدٌ عَلى قَلبِ اِسرافيِلَ ،\r\n","description":"","footnote":" ( 1 ) قرآن كريم ، سورهء كهف ، آيهء 71 . ","page_name":" 44 ","page_number":44},
  {"content":"\r\nفَإذا ماتَ الواحِدُ اَبدَلَ الله مَكانَه مَن الثَّلاثَه وَإِذا ماتَ مِنَ الثَّلاثَه أَبدَلَ الله مَكانَه مِنَ الخَمسَةِ وَإِذا ماتَ منَ الخَمسَةِ اَبدَلَ الله مَكانَه مِنَ السَّبعَةِ وَإِذا ماتَ مِنَ السَّبعَةِ اَبدَلَ الله مَكانَه مِنَ الأربَعينِ وَإِذا ماتَ منَ الأربَعيِنَ اَبدَلَ الله مَكانَه مِن ثَلاثِمائِة وَإِذا ماتَ مِنَ ثَلاثَ مِائَةٍ أبدَلَ الله مَكانَه مِنَ العّامةِ بِهِم يَرفَعُ اَلبَلاءُ عَن هذِه الأمَّةِ . ( 1 )  و اين بنا بر آن كه مراد به ابدال ، مطلق اوليا باشد . و اگر عدد مخصوصى باشد مثل چهل يا هفت ، پس اولى در وجه تسميه آن است كه شيخ محقق كمال الدين عبد الرزاق كاشى ( قدس سرّه ) در اصطلاحات فرموده كه البدلاء سبعة رجال يسافر احدهم من موضع و يترك جسداً على صورته فيه بحيث لا يعرف احدٌ انه فقد و ذلك معنى البدل لا غير و هم على قلب ابراهيم .\r\n\r\n\r\n( ( 268 ) ) هر دو گون زنبور خوردند از محل * ليك شد ز ان نيش و زين ديگر عسل\r\n\r\nن 14 6 - ك 8 7\r\nهر دو گون : به گاف فارسى و واو و نون رنگ و طرز . و مخفف گونه ، به معنى قسم و بخش . و در بعضى نسخ : « كان » ، مركب از كهء رابطه و آن اسم اشاره است . و اين غلط است ، چه ضمير جمع در « خوردند » بىوجه است .\r\n\r\n\r\n( ( 269 ) ) هر دو گون آهو گيا خوردند و آب * زين يكى سرگين شد و ز ان مشك ناب\r\n\r\nن 14 7 - ك 8 8\r\nناب : ( فارسى ) ، خالص ، چون مىناب .\r\n\r\n\r\n( ( 271 ) ) صد هزاران اين چنين اشباه بين * فرقشان هفتاد ساله راه بين\r\n\r\nن 14 9 - ك 8 9\r\nفرقشان : و اما آنان كه فرق نكرده‌اند مغالطه و خلطشان از چند راه است : يكى از جهت تساوى صورت و ذهول از اختلاف به حسب معنى به حيثيتى كه بعضى از علماء انسان را جنس دانند و اصناف تحت او را انواع ، و اين بىوجه نيست و ليكن به حسب نشاهء آخرت كه حشر مىشوند مردم بر صور نيّات و اعمال و ملكات به صور مختلفه زيبا يا شوها ، چنان كه حديث است كه يُحشَرُ النّاسُ عَلى صُورٍ يَحسُنُ عِندَها القِرَدَةُ وَالخَنازِيرُ . ( 2 )  پس در روز بروز روحاً و جسداً غايت بعدشان ظاهر شود و مثل انواع متباينه شوند .\r\nو يكى ديگر از جهت خلط ما بالفعل و ما بالقوة كه همه در همين نشاه هم قبل از فعليت متشابهند و اما بعد از فعليت پس آن كه مشية الله و عين الله و اذن الله و يد الله است و متخلق به اخلاق الله است كجا و آن كه متصف به صفات بهايم و سباع است كجا ؟\r\n\r\nدوست كجا و تو كجا اى دغل\r\nنور ازل را چه به بل هم اضل\r\n\r\nو يكى ديگر از جهت خلط واحد متواطى و واحد مشكل است كه وجود كه ذات نوريه حقايق\r\n","description":"","footnote":" ( 1 ) التاريخ الكبير ابن عساكر ، ج 1 ، ص 63 .  ( 2 ) علم اليقين ج 2 ، ص 901 . . ","page_name":" 45 ","page_number":45},
  {"content":"\r\nاست مقول به تشكيك است ، وجودى چون آفتاب عالمتاب است و وجودى چون مهتاب است و وجودى چون نور سراج است و وجودى چون ظلّ است به تفاوت هر يك . و بعضى از حكما شيئيت ماهيت اشياء را مشكك دانند ، و حق اول است .\r\n\r\n\r\n( ( 272 ) ) اين خورد گردد پليدى زو جدا * آن خورد گردد همه نور خدا\r\n\r\nن 14 10 - ك 8 9\r\nاين خورد : يعنى آب و غذا يكى است و ليكن تفاوت از قوابل است چون وجود كه در هر ماهيت به اندازهء او ظهور دارد و اختلاف نيست مگر در ظهورات او ، كما قال تعالى : * ( أَنْزَلَ مِنَ اَلسَّماءِ ماءً فَسالَتْ أَوْدِيَةٌ بِقَدَرِها 13 : 17 . ( 1 )  و قابليات و تفاوت آنها ذاتى قوابل است و الذّاتي لا يعلَّل .\r\n\r\n\r\n( ( 274 ) ) اين زمين پاك و آن شورست و بد * اين فرشتهء پاك و آن ديوست و دد\r\n\r\nن 14 12 - ك 8 10\r\nدد : ( فارسى ) ، جانوران درنده .\r\n\r\nجز كه صاحب ذوق كه شناسد طعوم\r\nشهد را ناخورده كى داند ز موم\r\n\r\nن ندارد - ك 8 12\r\nشهد : عسل .\r\n\r\n\r\n( ( 278 ) ) ساحران موسى از استيزه را * بر گرفته چون عصاى او عصا\r\n\r\nن 14 16 - ك 8 13\r\nاستيزه : ( فارسى ) ، ستيزه ، كه خصومت و لجاجت باشد .\r\n\r\n\r\n( ( 279 ) ) زين عصا تا آن عصا فرقى است ژرف * زين عمل تا آن عمل راهى شگرف\r\n\r\nن 14 17 - ك 8 13\r\nژرف : ( فارسى ) ، عميق .\r\nشگرف : به گاف فارسى ، بزرگ .\r\n\r\n\r\n( ( 281 ) ) كافران اندر مرى بوزينه طبع * آفتى آمد درون سينه طبع\r\n\r\nن 14 19 - ك 8 14\r\nمرى : ( فارسى ) ، به كسر اول ، برابرى كردن با كسى در قدر و مرتبه . و به معنى خصومت و بد كردارى .\r\nبوزينه : ( فارسى ) ، ميمون .\r\n\r\n\r\n( ( 285 ) ) آن منافق با موافق در نماز * از پى استيزه آيد نى نياز\r\n\r\nن 15 1 - ك 8 16\r\nنياز : ( فارسى ) ، حاجت كه نيازمند حاجتمند باشد . و به معنى اظهار محبت و تحفهء درويشان .\r\n\r\n\r\n( ( 286 ) ) در نماز و روزه و حج و زكات * با منافق مؤمنان در برد و مات\r\n\r\nن 15 2 - ك 8 17\r\n","description":"","footnote":" ( 1 ) قرآن كريم ، سورهء رعد ، آيهء 17 . ","page_name":" 46 ","page_number":46},
  {"content":"\r\nمات : ( فارسى ) ، ضد بُرد ، از ملايمات لعب شطرنج .\r\n\r\n\r\n( ( 288 ) ) گر چه هر دو بر سر يك بازيند * هر دو با هم مروزى و رازيند\r\n\r\nن 15 4 - ك 8 18\r\nمروزى و رازيند : چون يارى نسبت به مرو و رى ملحق كنند ، مروزى و رازى گويند .\r\n\r\n\r\n( ( 291 ) ) نام او محبوب از ذات وى است * نام اين مبغوض از آفات وى است\r\n\r\nن 15 7 - ك 8 19\r\nنام او محبوب . . . : بدان كه هر شيئى را چهار وجود است : عينى و ذهنى و لفظى و كتبى . مثلًا شمس وجود عينى دارد در خارج و آن بىتفاوت است . و وجود ذهنى دارد در اذهان ، و اين متفاوت است به حسب علم اكتناهى ، و وجهى به آن و به حسب وجود در عقل به نحو كليّت ، و در خيال بطور جزييت ، و اينها وجود رابطى اوست به نفوس و عقول و تجليات اوست . پس در عقلى وجود دارد به اين نحو كه جسم او بسيط است ، و صاحب طبيعت خامسه است كه مبدا ميل مستدير دايم است و از كيفيات فعليه و انفعاليهء عناصر خالى است ، و كروى است ، و چندين برابر كرهء زمين است ، و ضياء او به حسب كيفيت ، اشدّ اضواء جميع ثوابت و سيارات است ، به حيثيتى كه آنها به اجتماع فاعل نهار نيستند و كار ضوء او را نتوانند كرد . اينها به حسب علم به جسم و جسمانيات او .\r\nو به حسب روحانيت نفس منطبعه دارد كه بجاى حس و خيال انسان است و نفس كليّه دارد كه بجاى عاقلهء انسان است ، و عقلى از عقول عشره به ازاء آن است . و مظهر تربيت و ديمومت و أنارت حق است .\r\nو در اذهان عوام وجود دارد به اين نحو كه كوكبى است نهارى به قدر ترنجى يا قدرى بزرگتر ، و تسخير عالم مىكند و نضج و تعديل مركبات مىكند ، و نشو و نما مىدهد ، و نحو اين از تصورات بوجه . و اينها هم وجود او و ظهور اوست .\r\nو وجود لفظى و وجود كتبى دارد كه مختلفند به حسب لغات و اوضاع . ليكن بودن اين دو قسم وجود او و ظهور او به مواضعه است . و همچنين دلالتشان بر وجود عينى به خلاف وجود ذهنى او كه دلالت بالطبع دارد بر وجود عينى بىمدخليت مواضعه ، و اين وجودات لفظيه و كتبيّه وقتى كه مرآت لحاظ اويند - اعنى ما يُنظر به لا ما ينظر فيه - وجود اويند .\r\nو از اينجاست كه اسم عين مسماست يا غير ؟ و حق آن است كه عين است از وجهى و غير است از وجهى . و همچنين از اينجاست كه مسّ اسماء الله تعالى و النّبى و الائمة از جُنُب و مثل او جايز نيست .\r\nپس چون اينها دانسته شد دانستى كه نام خوبان محبوب به جهت ذات ايشان است كه ظهور و نمودار ايشان است ، كما فى الادعية : يا مَن إسمُه دَواءٌ وَذِكرُه شِفاءٌ يا مَن ذِكرُه حُلوُ ( 1 )  و چون\r\n","description":"","footnote":" ( 1 ) دعاى كميل . دعاى جوشن كبير ، فقر 495 . ","page_name":" 47 ","page_number":47},
  {"content":"\r\nاينها چنين است اسماء عينيه و اذكار وجوديه چه خواهد بود كه وُجُودُ أوليِاءُ الله ذِكرٌ و فرموده‌اند :\r\nنَحنُ الأسماءُ الحُسنى . ( 1 ) \r\n\r\nجانهاى مرده اندر گور تن\r\nبر جهد ز آوازشان اندر كفن\r\n\r\n\r\n\r\n( ( 292 ) ) ميم و واو و ميم و نون تشريف نيست * لفظ مؤمن جز پى تعريف نيست\r\n\r\nن 15 8 - ك 8 20\r\nميم و واو و ميم و نون تشريف نيست : به آن نظر كه اسم خدا و بندهء خدا نيست ، و وجود لفظى و كتبى او نيست .\r\n\r\n\r\n( ( 294 ) ) گر نه اين نام اشتقاق از دوزخ است * پس چرا در وى مذاق دوزخ است\r\n\r\nن 15 10 - ك 8 21\r\nاشتقاق از دوزخ است : كه وجود عينى منافق است ، * ( إِنَّ جَهَنَّمَ لَمُحِيطَةٌ بِالْكافِرِينَ 9 : 49 . ( 2 )  و اشتقاق مرآتيه لحاظ اوست .\r\n\r\n\r\n( ( 295 ) ) زشتى آن نام بد از حرف نيست * تلخى آن آب بحر از ظرف نيست\r\n\r\nن 15 11 - ك 8 21\r\nظرف : اين ظرف و مظروف به اعتبار حفظ مراتب است . و الَّا همه شئون ذاتيهء يك موجود است .\r\n\r\n\r\n( ( 296 ) ) حرف ظرف آمد در و معنى چو آب * بحر معنى عنده ام الكتاب\r\n\r\nن 15 12 - ك 8 22\r\nعنده ام الكتاب : اقتباس است از آيهء شريفهء * ( يَمْحُوا الله ما يَشاءُ وَيُثْبِتُ وَعِنْدَه أُمُّ اَلْكِتابِ 13 : 39 . ( 3 )  يعنى نقوش اين عالم نقوش قدر و نقوش كتاب محو و اثبات است چنان كه عالم نسخ احكام است كه * ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها 2 : 106 . ( 4 ) \r\n\r\nبنزد آن كه جانش در تجلَّى است\r\nهمه عالم كتاب حق تعالى است\r\n\r\nو عنده اى عند الهوية الصرفة ام الكتاب اى النفس الكلية التي هى اللوح المحفوظ و العقل الكلَّى الذى هو القلم به اعتبار وجوده و الكتاب به اعتبار ماهيته و انيّته به اعتبار اشتماله على كل الحروف التكوينية و الكلمات الوجودية التي لا تبيد و لا تنفد اشتمال مداد رأس القلم الصورى على كل الحروف التدوينية و هو القضاء الذى لا يردّ و لا يبدل .\r\nو بالجملة عالم معنى به اعتبار تجرد و ثبات و كليّت ام الكتاب است و مقام عنديّت دارد در نزد هويت و عالم لفظ به اعتبار تغيّر و دثور و جزييت حكم كتاب محو و اثبات را دارد .\r\n\r\n\r\n( ( 297 ) ) بحر تلخ و بحر شيرين هم عنان * در ميانشان برزخ لا يبغيان\r\n\r\nن 15 13 - ك 8 22\r\n","description":"","footnote":" ( 1 ) كافى به نقل از الميزان ، ج 8 ، ص 367 : نحن و الله الاسماءِ الحسنى .  ( 2 ) قرآن كريم ، سورهء عنكبوت ، آيهء 54 .  ( 3 ) قرآن كريم ، سورهء رعد ، آيهء 39 .  ( 4 ) قرآن كريم ، سورهء بقره ، آيهء 106 . ","page_name":" 48 ","page_number":48},
  {"content":"\r\nبحر تلخ و بحر شيرين هم عنان : يعنى مخلوط نمىشوند به يكديگر ، در ميان آن دو حاجزى است كه قدرت خدا باشد نمىگذارد كه بحر اجاج غالب شود بر بحر عذب فرات و بالعكس . و همچنين معانى صور جنانيه و دوزخيه و خود صور و خود الفاظ هر يك از انواع بحرى است بىكران و عالمى است بىپايان و حال آن كه مقابلات از يك اصلند در مقام تصالح الاضداد و در مرتبهء معنى كه فرموده :\r\n\r\n\r\n( ( 298 ) ) و آن كه اين هر دو ز يك اصلى روان * بر گذر زين هر دو رو تا اصل آن\r\n\r\nن 15 14 - ك 8 23\r\nاين هر دو . . . : چنان كه همهء حروف لفظيه اصل واحد دارند كه نفس انسانى باشد ، همهء حروف و كلمات وجوديه هم اصل واحد دارند كه نَفَس رحمانى باشد * ( وَما أَمْرُنا إِلَّا واحِدَةٌ 54 : 50 . ( 1 )  و چنان كه نفس انسانى در بيست و هشت مقطع تكثر يافت نفس رحمانى هم كه وجود منبسط باشد در بيست و هشت مقطع و منزل تكثر يافت كه عقل و نَفَس و افلاك تسعه و عناصر اربعه و مواليد ثلاثه و عالم مثال و مقولات تسع عرض باشند .\r\n\r\n\r\n( ( 299 ) ) زر قلب و زر نيكو در عيار * بىمحك هرگز ندانى ز اعتبار\r\n\r\nن 15 15 - ك 8 23\r\nزرّ قلب و زرّ نيكو : يعنى محك بايد شد تا تميز ميانهء آن متشابهات داده شود . و آن محك ، ناظر بودن است به نور الله .\r\n\r\nآن چه گفت استفت قلبك مصطفى\r\nآن كسى داند كه پر بود از وفا\r\n\r\nن ندارد - ك 8 24\r\nاستفت قلبك : يعنى آن چه مىگويند ، بر دل - كه آينهء حق بين است - عرضه دار . و آن است حجت داخله و قاضى عدل ، اگر فعليت پيدا كرده باشد ، هر چه را قبول كند ، مقبول و هر چه را رد كند مردود است .\r\n\r\n\r\n( ( 303 ) ) حس دنيا نردبان اين جهان * حس دينى نردبان آسمان\r\n\r\nن 15 19 - ك 8 26\r\nنردبان آسمان : يعنى آن جهان .\r\n\r\nپنج حسى هست جز اين پنج حس\r\nآن چو زرّ سرخ و اين حسها چو مس\r\n\r\nن 203 8 - ك 79 25\r\nپنج حسى هست جز اين پنج حس : و آنها در قالب مثالى است كه به منزلهء روح هستند براى اينها ، چنان كه آن قالب به منزلهء روح است براى اين قالب مادى . و به آن مشاعر در يقظه احساس كنند اهل كشف چيزهايى كه ديگران احساس نكنند و اين كشفِ صورى است . پس ببينند به آن چشم در عين بيدارى چيزهايى كه ديگرى به اين چشم نبيند و آن چشم در حق آن ديگرى به فعليت\r\n","description":"","footnote":" ( 1 ) قرآن كريم ، سورهء قمر ، آيهء 50 . ","page_name":" 49 ","page_number":49},
  {"content":"\r\nنرسيده ، و بشنوند به آن گوش صداى سروش كه ديگرى با صحت اين سمع نشنود ، و استشمام كنند به آن شمّ روايحى كه ديگرى با صحت اين شم استشمام نكند ، و همچنين در ذوق و لمس . ( 1 )  و حضرت مصطفى ( ص ) از آن بصر خبر داد در حق خود كه زُوِيَت لِىَ الأرضُ فَأُرِيتُ مَشارَقَها وَمَغَارِبَها . و از آن سمع فرمود : اُطَّتِ السَماءُ وَحَقٌّ لَها أن تَئِطَّ ما فيها مُوضِعُ قَدَمٍ إلَّا وَفيها مَلَكٌ راكِعٌ أو ساجِدٌ ( 2 )  و از آن شمّ خبر داد كه : إنّى أجِدُ نَفَسَ الرَّحْمنِ مِن قِبَلِ اليَمَنِ . ( 3 )  و ورثه را اغرا فرموده كه : إنَّ لله فى أيامِ دَهرِكُم نَفَحاتٌ ألا فَتَعَرَّضُوا لَها ( 4 )  و از آن ذوق در حق خود فرمود كه : أبيتُ عِندَ رَبّى يُطعِمنى وَيُسقينى ( 5 )  و از آن لمس خبر داد كه وَضَعَ الله بِكِتفى يَدَه فَاَحَسَّ القَلبُ بَردَ أنامِلِه بَينَ ثَديَيَىّ ( 6 )  .\r\nو مقصود تمثيل بود از احاديث شريفه و گر نه اين گونه احساسات آن جناب را بىنهايت بوده ، خصوصاً اين گونه ديدنها و شنيدنها چه آن مشاعر به فعليّت تمام انجاميده بود . و اينها وراى ديدن و شنيدن و چشيدن و شميدن و لمس كردن معنوى آن جناب بوده كه كشف و شهود معنوى باشد . چه نفوس كليه و عقول كليه كه طرح كونين و خلع نعلين و رفض عالمين صوريين كرده‌اند و غنى شده‌اند به غناى حق ، و به فقر به او متفاخرند ، پنج حس ديگر آنان در روح كلَّى ايشان است و علم حضورى دارند به كل كه وجودات جميع براى آنها حضور دارند و از آن جمله است ديدنيها و شنيدنيها و چشيدنيها و بوييدنيها و سودنيها ، چه ايشان مَثَل اعلى و اسم اعظم حقند و به مقام حق اليقين رسيده‌اند و سمعيت و بصريت و مدركيت حق تعالى علم حضورى اوست به جميع مدركات ، كه وجودات حضور دارند با عيانها براى او اتمّ از حضور آنها براى خود ، بلكه نسبت نيست ، و ايشان متحققاند به تحقق او .\r\n\r\nاى خنك جانى كه بهر عشق و حال\r\nبذل كرد او خان و مان و ملك و مال\r\n\r\nن ندارد - ك 8 28\r\nاى خنك : اى خوشا .\r\n\r\n\r\n( ( 313 ) ) نى چنان حيران كه پشتش سوى اوست * بل چنين حيران و غرق و مست دوست\r\n\r\nن 16 8 - ك 9 3\r\nبل چنين حيران : يعنى حيرت دو قسم است : حيرت مذمومه - كه از روى جهل و شك خيزد - و\r\n","description":"","footnote":" ( 1 ) مسند احمد بن حنبل ، ج 5 ، ص 278 ، 284 .  ( 2 ) شرح نهج البلاغه ابن ابى الحديد ، ج 1 ، ص 31 .  ( 3 ) احياء العلوم ، ج 3 ، ص 153 .  ( 4 ) عوالى اللآلي ، ج 1 ، ص 296 ، الافتر صروالها .  ( 5 ) صحيح بخارى ، ج 4 ، ص 118 .  ( 6 ) مُسند احمد بن حنبل ، ج 5 ، ص 243 با اندك اختلاف . ","page_name":" 50 ","page_number":50},
  {"content":"\r\nحيرت ممدوحه - كه از استغراق در محبت اوست . و قال سيّد المحبين حبيب الله : رَبِّ زِدنى فيكَ تَحَيُّراً . ( 1 ) \r\n\r\n\r\n( ( 314 ) ) آن يكى را روى او شد سوى دوست * وين يكى را روى او خود روى اوست\r\n\r\nن 16 9 - ك 9 3\r\nآن يكى را روى او شد سوى دوست : چه در مقام تعلق به دوست است ، بل در مقامِ : تَخَلَّقُوا بِأخلاقِ الله . ( 2 )  وين يكى را روى او خود روى اوست : چه در مقام تحقق به اوست ، چون كروبيان باقين به بقاء الله تعالى .\r\n\r\n\r\n( ( 315 ) ) روى هر يك مىنگر مىدار پاس * بو كه گردى تو ز خدمت رو شناس\r\n\r\nن 16 10 - ك 9 4\r\nپاس : فارسى ، نگه داشتن و استوار داشتن .\r\nبو كه گردى : بو ، مخفف بوده باشد ، بسيار آيد ، و گذشت . خاقانى فرمايد :\r\n\r\nپاى نهم در عدم بو كه بدست آورم\r\nهم نفسى تا كند درد دلم را دوا\r\n\r\nو در كلام مولوى جناس دارد با بو كه به معنى معروف است . و بوشناسى معنوى مراد است كه كشف و شهود معنوى باشد ، و تأويل اِنَّ لله فى أيامِ دَهرِكُم نَفَحاتٌ ( 3 )  است ، نه بوشناسى كه در كشف صورى معتبر است .\r\n\r\n\r\n( ( 321 ) ) شير پشمين از براى كدّ كنند * بو مسيلم را لقب احمد كنند\r\n\r\nن 16 16 - ك 9 7\r\nكد : تكدى ، به كاف عربى .\r\nبو مسيلم : كسى بود كه ادعاى پيغمبرى كرد .\r\n\r\n\r\n( ( 323 ) ) آن شراب حق ختامش مشك ناب * باده را ختمش بود گند و عذاب\r\n\r\nن 16 19 - ك 9 8\r\nختامش : اشارت است به آيهء شريفه : * ( يُسْقَوْنَ مِنْ رَحِيقٍ مَخْتُومٍ خِتامُه مِسْكٌ 83 : 25 - 26 . ( 4 ) \r\n\r\n\r\n( ( 326 ) ) شاه احول كرد در راه خدا * آن دو دمساز خدايى را جدا\r\n\r\nن 17 1 - ك 9 11\r\nآن دو دمساز خدايى را جدا : با آن كه انبيا و اوليا نور واحدند و تفاوت به حسب صور است نه به حسب معنى .\r\n","description":"","footnote":" ( 1 ) منبع يافت نشد . .  ( 2 ) ظاهراً اين جمله حديث نيست . رك : محجة البيضاء ، ج 8 ، ص 25 .  ( 3 ) عوالى اللآلي ، ج 1 ، ص 296 : الافتر صروالها .  ( 4 ) قرآن كريم ، سورهء مطففين ، آيهء 25 . ","page_name":" 51 ","page_number":51},
  {"content":"\r\n\r\nهر نبى و هر ولى را مسلكى است\r\nليك تا حق مىبرد جمله يكى است\r\n\r\nعيسى ( ع ) مىفرمود : برادرم موسى فرموده در يوم سبت آتش مىفروزيد من مىگويم آتش غضب نيفروزيد ، و نيز برادرم موسى فرموده يوم سبت ذبح نكنيد من مىگويم هيچ جاندار را اذيت نكنيد ابداً ، و نيز فرموده ختنه كنيد من مىگويم نفس اماره را سر ببريد ، و قس عليها .\r\nپس احكام باطن به ظاهر صدمه نمىزند و بر حضرت عيسى ( ع ) روحانيت غالب بود و قبله اش مشرق بود و بر حضرت موسى رعايت ظاهر * ( أَنْزَلْنَا اَلتَّوْراةَ فِيها هُدىً وَنُورٌ 5 : 44 . ( 1 )  و قبلهء او مغرب بود .\r\nچنان كه پيغمبر ما - صلى الله عليه و آله - كلام الله جامع آورد كما قال : اُوتيتُ جَوامِعَ الكَلِم . ( 2 )  چه قرآن مجيد مشحونست به علم توحيد و علم اسماء و علم سياست و غيرها * ( وَلا رَطْبٍ وَلا يابِسٍ إِلَّا فِي كِتابٍ مُبِينٍ 6 : 59 . ( 3 )  و آن حضرت ، وحدت در كثرت و كثرت در وحدت به نحو استواء داشت و سايه نداشت و همه نور بود ، و در خط استوا وقت زوال ، شاخص سايه ندارد و قبلهء آن جناب بين المشرق و المغرب است ، و جعلكم امة وسطاً .\r\n\r\n\r\n( ( 344 ) ) گفت اى شه گوش و دستم را ببر * بينيم بشكاف اندر حكم مر\r\n\r\nن 17 20 - ك 9 24\r\nحكم مر : عربى است . يعنى تلخ . مثل « اَلحَقُّ مُرّ » .\r\n\r\nدر ميانشان فتنه و شور افكنم\r\nكاهنان خيره شوند اندر فنم\r\n\r\nن ندارد - ك 9 26\r\nكاهنان : كاهن ، فال بين و ساحر .\r\n\r\nوز حيل بفريبم ايشان را همه\r\nو اندر ايشان افكنم صد دمدمه\r\n\r\nن ندارد - ك 9 28\r\nدمدمه : فريب و مكر . و نيز به معنى آوازه و شهرت .\r\n\r\n\r\n( ( 353 ) ) من از آن روزن بديدم حال تو * حال تو ديدم نيوشم قال تو\r\n\r\nن 18 7 - ك 9 31\r\nنيوشم : نيوشيدن ( به تقديم نون بر ياء مثناة تحت ) شنيدن و گوش دادن .\r\n\r\n\r\n( ( 360 ) ) دور دور عيسى است اى مردمان * بشنويد اسرار كيش او به جان\r\n\r\nن 18 14 - ك 10 2\r\nكيش : دين و مذهب .\r\n\r\nكرد رسوايش ميان انجمن\r\nتا كه واقف شد ز حالش مرد و زن\r\n\r\nن ندارد - ك 10 4\r\n","description":"","footnote":" ( 1 ) قرآن كريم ، سورهء مائده ، آيهء 44 .  ( 2 ) عوالى اللآلي ، ج 4 ، ص 120 .  ( 3 ) قرآن كريم ، سورهء انعام ، آيهء 59 . ","page_name":" 52 ","page_number":52},
  {"content":"\r\nانجمن : مجلس و مجمع .\r\n\r\n\r\n( ( 364 ) ) او بيان مىكرد با ايشان به راز * سر انگليون و زنّار و نماز\r\n\r\nن 18 19 - ك 10 8\r\nانگليون : ( به نون و گاف فارسى و ياء مثناة تحت ) ، انجيلِ عيسى عليه السلام .\r\n\r\n\r\n( ( 369 ) ) مو به مو ذره به ذره مكر نفس * مىشناسيدند چون گل از كرفس\r\n\r\nن 19 2 - ك 10 10\r\nكرفس : گياهى است عظيم المنافع ، اقسام دارد ، ميان اطباى مشهور است .\r\n\r\nگفت ز ان فصلى حذيفه با حسن\r\nتا بدان شد وعظ تذكيرش حسن\r\n\r\nن ندارد - ك 10 11\r\nحذيفه : يكى از كبار صحابهء حضرت رسول ( ص ) است . بعضى از اسرار از آن حضرت شنيده بود . فصلى از آنها را از براى حسن بصرى بيان نمود . و بدين تقريب وعظ و تذكير حسن بصرى نيكو شد . و در كلام ، تجنيس القافيه است .\r\n\r\n\r\n( ( 380 ) ) اول اى جان دفع شر موش كن * وانگهان در جمع گندم جوش كن\r\n\r\nن 19 14 - ك 10 16\r\nجوش كن : در بعض نسخ : « كوش كن » ، ( به كاف عربى ) . و اين اولى است .\r\n\r\n\r\n( ( 382 ) ) گرنه موشى دزد در انبار ماست * گندم اعمال چل ساله كجاست\r\n\r\nن 19 16 - ك 10 17\r\nگندم اعمال : در بعض نسخ :\r\n\r\nگر نه موش و هم در انبار ماست\r\nگندم تحصيل چل ساله كجاست\r\n\r\nو اين اشمل است . آفات عقل نظرى و عقل عملى - هر دو - را مىگيرد . و وهم در هر دو عقل مداخله مىنمايد . و شيطنت دارد . « أعدى عَدُوُّكَ نَفسُكَ الَّتى بَينَ جَنبَيكَ » . ( 1 )  مگر به اطاعت عقل در آيد و سجده كند . كما قال ( ص ) : شَيطانى أسلَمَ عَلى يَدَىَّ . [ 73 
  ]\r\n\r\n\r\n( ( 384 ) ) بس ستارهء آتش از آهن جهيد * و آن دل سوزيده پذرفت و كشيد\r\n\r\nن 19 18 - ك 10 18\r\nبس ستاره آتش : ستاره‌هاى آتش خاطر ملكيه است ، كه از عالم بالا نزول مىكند ، و روشنىهايى كه از اعمال صالحه در شبستان دل پيدا مىشود ، و دزد نهان شيطان و نفس است و انگشتها عبارت از خاطر ظلمانيه است ، كه وساوس و هواجس است و عنايات علاوه بر الهامات خاطر ربّانيه است .\r\n\r\n\r\n( ( 388 ) ) هر شبى از دام تن ارواح را * مىرهانى مىكنى الواح را\r\n\r\nن 19 22 - ك 10 21\r\n[ 73 
  ]\r\nعوالى اللآلي ، ج 4 ، ص 97 : ما منكم احد الاوله شيطان . فقيل له : و أنت يا رسول الله ؟ فقال : و انا و لكن أعانني الله عليه و اسلم .\r\n","description":"","footnote":" ( 1 ) عوالى اللآلي ، ج 4 ، ص 118 . ","page_name":" 53 ","page_number":53},
  {"content":"\r\nهر شبى . . . : تنظير است . يعنى بايد بىخاطر ظلمانيه شد ، مثل نايم كه بىخود مىشود .\r\n\r\n\r\n( ( 392 ) ) حال عارف اين بود بىخواب هم * گفت ايزد هم رقود زين مرم\r\n\r\nن 20 4 - ك 10 24\r\nهم رقود : اشارت است به كريمه اى كه در سورهء كهف است : * ( وَتَحْسَبُهُمْ أَيْقاظاً وَهُمْ رُقُودٌ 18 : 18 . ( 1 )  يعنى گمان مىكنى ايشان را بيداران ، و ايشان خفتگانند . ايقاظ جمع يقظ و يقظان . و رقود جمع راقد .\r\nزين مرم : رميده مشو .\r\n\r\n\r\n( ( 394 ) ) آن كه او پنجه نبيند در رقم * فعل پندارد به جنبش از قلم\r\n\r\nن 20 6 - ك 10 25\r\nآن كه او پنجه نبيند : يعنى آن كه غافل و محتجب است از حق به منزلهء كسى است كه نقوش و نگارش را از قلم ببيند و از نقّاش و نگارنده بىخبر باشد . و بايد بر خلاف اين بود و قلم را از صقع نگارنده ديد ، و مثل عضو متصل به او و نه مفصول از او . پس قلم او يد اوست .\r\nپس عارفِ خوابناك به دنيا و بيدارِ به حق بايد همهء مبادى مقارنه و برزخيه و مبادى مجرده را از قوى و طبايع بسايط و مركبات عنصريه و بسايط فلكيه و نفوس و عقول ارضيه و سماويه ، ايدى عمالهء حق ببيند و تمام صور را نگارش او مشاهده كند . و نعم ما قال الامام الغزالى : إنَّ العالَمَ كُلَّه تَصنيِفُ الله فَمَن اَحَبَّ اَلتَّصنيفَ اَحَبَّ اَلمُصَنِّفَ .\r\nفعل پندارد به جنبش از قلم : و حال آن كه چنان كه ملا جامى ( قدس سرّه ) مىفرمايد در بيان يكى از معانى « نى » كه واقع است در مفتتح اين مثنوى به اينكه : مىشود كه مراد به نى ، نى كِلك باشد ، قلم مىگويد :\r\n\r\nدر كف كاتب وطن دارم مدام\r\nكرده بين الاصبعين او مقام\r\nنيست در من جنبشى در ذات من\r\nاوست در من دمبه دم جنبش فكن\r\n\r\nو العارف كالميت بين يدى الغسّال .\r\n\r\n\r\n( ( 398 ) ) فالق الاصباح اسرافيل وار * جمله را در صورت آرد ز ان ديار\r\n\r\nن 20 10 - ك 10 28\r\nفالق الاصباح : يعنى شكافندهء ظلمت شب به آوردن صبح ، و شكافندهء ظلمت عدم به آوردن نور وجود بر ماهيات امكانيه و اعيان ثابته . و نسبت به فالق الاصباح كه حق متعال است داده زيرا كه حق تعالى در آيهء شريفه كه * ( الله يَتَوَفَّى اَلأَنْفُسَ حِينَ مَوْتِها وَاَلَّتِي لَمْ تَمُتْ فِي مَنامِها 39 : 42 . ( 2 )  توفى موت و توفى نوم هر دو را نسبت به خود داده و همچنين احياء به حيوة الله و احياء به حيوة طبيعى را كه مىفرمايد : * ( فَيُمْسِكُ اَلَّتِي قَضى عَلَيْهَا اَلْمَوْتَ وَيُرْسِلُ اَلأُخْرى 39 : 42 . ( 3 )  پس در مقام رؤيت اسباب و\r\n","description":"","footnote":" ( 1 ) قرآن كريم ، سورهء كهف ، آيهء 18 .  ( 2 ) قرآن كريم ، سورهء زمر ، آيهء 42 .  ( 3 ) قرآن كريم ، سورهء زمر ، آيهء 42 . ","page_name":" 54 ","page_number":54},
  {"content":"\r\nحفظ مراتب كه هر مرتبه از وجود نامى دارد * ( قُلْ يَتَوَفَّاكُمْ مَلَكُ اَلْمَوْتِ اَلَّذِي وُكِّلَ بِكُمْ 32 : 11 . ( 1 )  و انّ اسرافيل ينفخ فى الصور . و در مقام نفى اسباب و شهودِ اصلِ محفوظ در مراتب وجود * ( وَهُوَ اَلْقاهِرُ فَوْقَ عِبادِه 6 : 18 ، ( 2 )  * ( الله يَتَوَفَّى اَلأَنْفُسَ 39 : 42 ، * ( هُوَ اَلَّذِي يُصَوِّرُكُمْ 3 : 6 . ( 3 )  و از اسماء اوست المصوَّر .\r\nجمله را در صورت آرد : اشارت است به اينكه انامه و ايقاظ هم شبيه به نفخ صور است در اماته و اِحياء ، در سلسلهء طوليهء صعوديه جمعاً و فرادى . زيرا كه نفخه دو نفخه است ، يكى نفخه اى كه تشعيل مىكند نار را و يكى نفخه اى كه اطفا مىكند . و در * ( نُفِخَ فِي اَلصُّورِ 18 : 99 . ( 4 )  فتح و او « صور » هم قرائت شده . پس حق باسمه « المميت » در حال اماته و تنويم ، اطفاى جميع صور طبيعيه مىفرمايد * ( وَنُفِخَ فِي اَلصُّورِ فَصَعِقَ مَنْ فِي اَلسَّمواتِ وَمَنْ فِي اَلأَرْضِ 39 : 68 . ( 5 )  و باسمه « المحيى » در حال احياء و ايقاظ جميع صور برزخيه و نائمه را احياء و ايقاظ مىفرمايد * ( ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ 39 : 68 ( 6 )  اى قائمون بقيام الحق تعالى و أحياءٌ بحياة الحق او إحيائه . و به مقتضاى قوله تعالى :\r\n* ( ما خَلْقُكُمْ وَلا بَعْثُكُمْ إِلَّا كَنَفْسٍ واحِدَةٍ 31 : 28 ، ( 7 )  آن چه در هر يك مىبينى در كلّ فى الكل ببين و در سلسلهء صعوديه ، متوجهةً به غايات طولًا جارى بكن كه استكمالات و وصول به غايات طولى و رو به باطن رفتن است .\r\n\r\n\r\n( ( 401 ) ) ليك بهر آنك روز آيند باز * بر نهد بر پاش پا بند دراز\r\n\r\nن 20 13 - ك 10 30\r\nبند دراز : عبارت از قواى طبيعيه است كه در حال نوم در كارند . و قواى عقليه و اكثر قواى حيوانيه اگر چه ركود دارند ، ليكن اگر قواى طبيعيه هم ركود داشته باشند موت خواهد بود .\r\n\r\n\r\n( ( 402 ) ) تا كه روزش واكشد ز ان مرغزار * وز چراگاه آردش در زير بار\r\n\r\nن 20 14 - ك 10 30\r\nمرغزار : چمن . و از مرغ - به فتح ميم - مأخوذ است ، كه به معنى سبزه و گياهى است كه حيوان به رغبت تمام او را بخورد و در آن زمين چرا كند .\r\n\r\n\r\n( ( 405 ) ) اى بسا اصحاب كهف اندر جهان * پهلوى تو پيش تو هست اين زمان\r\n\r\nن 20 17 - ك 10 32\r\nاى بسا اصحاب كهف : بيداران به خدا در عمر دراز ، و خوابناكان به دنيا . شعر :\r\n\r\nبه معنى هيچ ديگر گون نگرديد\r\nبه صورت گر چه ديگرگون بر آمد\r\n\r\nدر هر انسان كاملى كلمهء عيسويه است ، به اعتبار غلبهء روحانيت بر او و كلمهء موسويه است به\r\n","description":"","footnote":" ( 1 ) قرآن كريم ، سورهء سجده ، آيهء 11 .  ( 2 ) قرآن كريم ، سورهء انعام ، آيهء 18 .  ( 3 ) قرآن كريم ، سورهء آل عمران ، آيهء 6 .  ( 4 ) قرآن كريم ، سورهء زمر ، آيهء 68 .  ( 5 ) قرآن كريم ، سورهء زمر ، آيهء 68 .  ( 6 ) قرآن كريم ، سورهء زمر ، آيهء 68 .  ( 7 ) قرآن كريم ، سورهء لقمان ، آيهء 28 . ","page_name":" 55 ","page_number":55},
  {"content":"\r\nاعتبار رعايت احكام و آداب و كلمهء محمديه است به اعتبار جامعيت به وراثت ، و همچنين ، و به عبارة اخرى ، چون فيض الله انقطاع ندارد ، هر نوع و هر صنف محفوظ است به تعاقب اشخاص چون آن سيّالِ راسمِ زمان ، و آن شعلهء جوالهء راسمِ دايره .\r\n\r\n\r\n( ( 406 ) ) غار با او يار با او در سرود * مُهر بر چشمست و بر گوشت چه سود\r\n\r\nن 20 18 - ك 10 32\r\nسرود : نغمه و خوانندگى .\r\n\r\nباز دان كز چيست اين رو پوشها\r\nختم حق بر چشمها و گوشها\r\n\r\nن ندارد - ك 11 1\r\nختم حق : يعنى * ( خَتَمَ الله عَلى قُلُوبِهِمْ وَعَلى سَمْعِهِمْ 2 : 7 . . . ( 1 )  الآية .\r\n\r\n\r\n( ( 407 ) ) گفت ليلى را خليفه كان تويى * كز تو مجنون شد پريشان و غوى\r\n\r\nن 20 20 - ك 11 3\r\nغوى : ( عربى ) ، يعنى گمراه از غوايه است .\r\n\r\nديدهء مجنون اگر بودى تو را\r\nهر دو عالم بىخطر بودى تو را\r\n\r\nن ندارد - ك 11 4\r\nديدهء مجنون : وحشى در فرهاد و شيرين مىگويد :\r\n\r\nاگر بر ديدهء مجنون نشينى\r\nبه غير از خوبى ليلى نبينى\r\n\r\n\r\n\r\n( ( 421 ) ) تركش عمرش تهى شد عمر رفت * از دويدن در شكار سايه تفت\r\n\r\nن 21 12 - ك 11 12\r\nتركش : تيردان .\r\n\r\n\r\n( ( 425 ) ) كيف مدّ الظل نقش اولياست * كو دليل نور خورشيد خداست\r\n\r\nن 21 16 - ك 11 15\r\nكيف مدّ الظل : اشارت است به كريمهء * ( أَ لَمْ تَرَ إِلى رَبِّكَ كَيْفَ مَدَّ اَلظِّلَّ 25 : 45 ( 2 )  يعنى انسان كامل سلطان حقيقى است و ظل الله است ، چه مظهر صفات جمال و جلال و معلَّم به همهء اسماء حسنى است بلكه اسم اعظم وجودى خداست .\r\nكو دليل نور : چنان كه فرمود أَ لَم تَرَ إلى رَبِّكَ و نفرمود الى ظِلِّ رَبِّكَ زيرا كه ظلّ من حيث هو ظلّ نمودار ذى ظلّ و ظهور اوست و او را خودى نيست پس رؤيت او رؤيت ذى ظلّ است ، كما قال ( ص ) مَن رَآنى فَقَد رَأى الحَقَّ . ( 3 )  ، و قال على عليه السلام مَعرِفَتى بِالنَّورانِيَّةِ مَعرِفَةُ الله . ( 4 ) \r\n","description":"","footnote":" ( 1 ) قرآن كريم ، سورهء بقره ، آيهء 7 .  ( 2 ) قرآن كريم ، سورهء فرقان ، آيهء 45 .  ( 3 ) صحيح بخارى ، ج 4 ، ص 135 .  ( 4 ) رسالهء سير و سلوك بحر العلوم ص 106 با اندك اختلاف . چاپ امير كبير . . ","page_name":" 56 ","page_number":56},
  {"content":"\r\n\r\n\r\n( ( 427 ) ) اندرين وادى مرو بىاين دليل * لا احب الآفِلِينَ گو چون خليل\r\n\r\nن 21 17 - ك 11 16\r\nلا احب الآفِلِينَ : اشارت است به كريمهء * ( فَلَمَّا جَنَّ عَلَيْه اَللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ اَلآفِلِينَ 6 : 76 . ( 1 )  يعنى چون تيره شب در آمد و خليل ستاره را ديد و صائبين آن را سجده مىكردند پس خليل بر سبيل استفهام انكارى فرمود « هذا ربّى » ، يا به مداراة قوم .\r\nو مىشود كه به حسب تأويل مراد به ليل ظلمت عالم طبيعت باشد و به كوكب نفوس جزييه و به قمر نفس كلّ سماوى و به شمس عقل كل . پس چون غروب كرد فرمود دوست ندارم غروب - كنندگان را و گويا شكل ثانى ادا فرموده كه : الكوكب آفل و ربى ليس بآفل فالكوكب ليس بربى ، اما اول پس محسوس است كه كوكب غروب دارد .\r\nو همچنين اگر تأويل ، مراد باشد معلوم است كه نفوس ارضيهء جزييه فنا دارند و همچنين نفوس كليه در عقول كليه . و نفوس و عقول فرقشان به حاجت نفوس است در فعل به اجسام و قوى و تعلق به عالم صورت و در ذات مجردند به خلاف عقول كه در ذات و فعل هر دو بىنيازند از جسم و تعلق به عالم صورت ندارند و ليكن نفوس در حركتند تا به عقول بپيوندند .\r\n\r\nنفس را چون بندها بگسيخت يابد نام عقل\r\nو نور جميع افول دارد در نور حق ،\r\n\r\nو ديگر آن كه كل در حركت استكماليه‌اند ، و حركت افول نور و انطواء فعليت مرتبه است در فعليت مرتبهء ديگرِ اتمّ ، و به لسان حكمت عقول كليهء مجردهء بالذات استكمال ندارند ، ليكن حركت از ليس به ايس كل را گرفته است .\r\nو اما ثانى ، پس نور حق تعالى كه حقيقت وجود مطلق است حيثيت اباء و امتناع از عدم است و فيض الله لا ينقطع و كلمات الله لا تنفد و انسان كامل كه كلمهء تامهء جامعه است چنان كه پيغمبر صلى الله عليه و آله اشارت به اين فرمود كه اُوتيتُ جَوامِعَ اَلكَلِم . ( 2 )  و همه شرح اوست و او متن است و فى القدسى لَولاكَ لَما خَلَقتُ الأفلاكَ . ( 3 )  بلكه در باب بنى آدم فرمود يَا بنَ آدَمَ خَلَقتُ الأَشياءَ لِاءجلكَ وَخَلَقتُكَ لِاءجلى . ( 4 )  ظل الله و نور الله است ، غروب ندارد . نبوت اگر انقطاع دارد چون اسم خلقى است ، نور ولايت انقطاع ندارد كه ولايت صفت حقانى است و ولىّ از اسماء خداست و هميشه مظهر مىخواهد در اين عالم و لولاه لساخت الارض باهلها .\r\n\r\n\r\n( ( 428 ) ) ره ندانى جانب اين سور و عرس * از ضياء الحق حسام الدين بپرس\r\n\r\nن 21 20 - ك 11 17\r\nعرس : ( بالضم ) ، طعام الوليمة .\r\n\r\n\r\n( ( 429 ) ) ور حسد گيرد ترا در ره گلو * در حسد ابليس را باشد غلو\r\n\r\nن 21 20 - ك 11 17\r\n","description":"","footnote":" ( 1 ) قرآن كريم ، سورهء انعام ، آيهء 76 .  ( 2 ) عوالى اللآلي ، ج 4 ، ص 120 .  ( 3 ) لؤلؤ مرصوع ، ص 66 : لولاك ما خلقت الجنة و لولاك ما خلقت النار . .  ( 4 ) فتوحات مكيه ، ج 3 ، ص 163 - المنهج القوى ، ج 5 ، ص 516 . ","page_name":" 57 ","page_number":57},
  {"content":"\r\nغلو : به غين معجمه .\r\n\r\n\r\n( ( 434 ) ) طهّرا بيتى بيان پاكى است * گنج نورست از طلسمش خاكى است\r\n\r\nن 22 3 - ك 11 21\r\nطهّرا بيتى : اشارت است به كريمهء * ( وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَاَلْعاكِفِينَ وَاَلرُّكَّعِ اَلسُّجُودِ 2 : 125 ( 1 )  يعنى پيمان گرفتيم از ابراهيم و اسماعيل آن كه پاك كنند خانه را براى طواف كنندگان و معتكفان و راكعان و ساجدان مولوى به تأويل اشارت فرموده كه چنان كه خانهء ظاهر را بايد پاك داشت خانهء دل را كه بيت الحرام باطنى است بايد پاك داشت از پليديهاى باطنى كه صفات رذيله باشد . و بنا بر اين تأويل طايفين و زايرين خاطر ملكيه از الهامات و واردات و انديشه‌ها و تصورات حسنه و مانند اينها خواهد بود ، حتى ملايكهء موكلين و عقول قديسين و روحانيت ائمهء طاهرين بحسب تخلق به اخلاق ايشان و معتكفان اين خانه خاطر ربانيه ، كه سهل تسترى آن را نقر الخاطر نامد و علامت آن ثقوب و دوام و ثبات است . و همچنين ملكات حميدهء علميّه و عمليه كه از ملايكهء داخله‌اند كه مسدد به سوى صوابند و منوره اين است كه ملكه و ملك از يك مادهء حروف مأخوذند و راكعان و ساجدان اين بيت جميع قواى مدركه و محركه و طبيعيه كه اطاعت نفس نطقيه قدسيه مىكنند باذن الله تعالى .\r\n\r\n\r\n( ( 437 ) ) آن وزيرك از حسد بودش نژاد * تا به باطل گوش و بينى به او داد\r\n\r\nن 22 70 - ك 11 24\r\nنژاد : به ژاى فارسى ، اصل و نسب .\r\n\r\n\r\n( ( 440 ) ) بينى آن باشد كه او بويى برد * بوى او را جانب كويى برد\r\n\r\nن 22 10 - ك 11 25\r\nبويى برد : قايلى گويد :\r\n\r\nبهر گل مىرسد مىبويد اين دل\r\nنمىدانم كه مىجويد اين دل\r\n\r\n\r\n\r\n( ( 445 ) ) ناصح دين گشته آن كافر وزير * كرده او از مكر در لوزينه سير\r\n\r\nن 22 15 - ك 11 29\r\nلوزينه : هر چيزى از خورشها كه با مغز بادام پخته و ساخته باشند چه ، لوز بادام باشد .\r\n\r\nز ان على ( ع ) فرمود نقل جاهلان\r\nبر مزابل همچو سبزه است اى فلان\r\n\r\nن ندارد - ك 11 32\r\nزان على فرمود : قال على - عليه السلام - نَقلَ الجاهِلِ كَرَوضَةٍ فى مزبلَة ( 2 ) \r\n","description":"","footnote":" ( 1 ) قرآن كريم ، سورهء بقره ، آيهء 125 .  ( 2 ) احاديث مثنوى ص 44 : نعمة الجاهل . . . و نيز تنبيه الخواطر ص 271 . . ","page_name":" 58 ","page_number":58},
  {"content":"\r\n\r\n\r\n( ( 462 ) ) پيش او در وقت و ساعت هر امير * جان بدادى گر به دو گفتى كه مير\r\n\r\nن 23 14 - ك 12 10\r\nكه مير : از باب محتمل الوجهين است كه در علم بديع او را توجيه گويند . چه مىشود كه مخفف امير باشد و مىشود كه امر از مردن باشد .\r\n\r\nچون زبون كرد آن جهودك جمله را\r\nفتنه اى انگيخت از مكر و دها\r\n\r\nن ندارد - ك 12 11\r\nدها : فكر و جودت رأى ، و دهار كه در فارسى علم و فضل است .\r\n\r\n\r\n( ( 467 ) ) در يكى گفته كه جوع و جود تو * شرك باشد از تو با معبود تو\r\n\r\nن 23 20 - ك 12 14\r\nشرك باشد : شرك نباشد هر گاه عامل خود را در ميان نبيند و عمل بحول الله و قوّته بجا آورد .\r\n\r\n\r\n( ( 469 ) ) در يكى گفته كه واجب خدمت است * ور نه انديشهء توكل تهمت است\r\n\r\nن 23 22 - ك 12 15\r\nتهمت است : چه واگذاردن امر خود را به او ياد از اين مىدهد كه امرى دارد ، و حال آن كه عبد مالك امرى نيست . و اينها و امثال اينها از وجهى صحيح و از وجهى ناصحيح است . ناقد خبير داناست .\r\n\r\n\r\n( ( 473 ) ) قدرت خود بين كه اين قدرت از اوست * قدرت تو نعمت او دان كه هوست\r\n\r\nن 24 4 - ك 12 17\r\nكه اين قدرت از اوست : بلى خود هم از اوست . به خود آ\r\n\r\n\r\n( ( 474 ) ) در يكى گفته كزين دو بر گذر * بت بود هر چه بگنجد در نظر\r\n\r\nن 24 5 - ك 12 18\r\nبت بود : كما قال مولى المتقين : كُلُّما شَغَلَكَ عَنِ الحَقِّ صَنَمُكَ . ( 1 ) \r\n\r\n\r\n( ( 475 ) ) در يكى گفته مكش اين شمع را * كاين نظر چون شمع آمد جمع را\r\n\r\nن 24 6 - ك 12 18\r\nكاين نظر : يعنى وحدت در كثرت و خلوت در انجمن مطلوب است .\r\n\r\n\r\n( ( 481 ) ) بر تو آسان كرد و خوش آن را بگير * خويشتن را در ميفكن در زحير\r\n\r\nن 24 12 - ك 12 22\r\nزحير : رنج يعنى اَلطُّرُقُ اِلىَ الله بِعَدَدِ أنفاسِ الخَلائِقِ .\r\n\r\n\r\n( ( 485 ) ) در يكى گفته مسير آن بود * كه حيات دل غذاى جان بود\r\n\r\nن 24 16 - ك 12 24\r\nكه حيات دل غذاى جان بود : يعنى تفصيل داده و به تفرقه قايل شده ميان معقولات روحانيه و\r\n","description":"","footnote":" ( 1 ) منبع يافت نشد . . ","page_name":" 59 ","page_number":59},
  {"content":"\r\nمقبولات طبيعيه .\r\n\r\n\r\n( ( 486 ) ) هر چه ذوق طبع باشد چون گذشت * بر نه آرد همچو شوره ريع و كشت\r\n\r\nن 24 17 - ك 12 24\r\nريع : زيادتى و نما .\r\n\r\nوحدت اندر وحدت است اين مثنوى\r\nاز سمك رو تا سماك اى معنوى\r\n\r\nن ندارد - ك 12 32\r\nسماك : ستاره است .\r\n\r\n\r\n( ( 506 ) ) چند باران عطا باران شده * تا بدان آن بحر در افشان شده\r\n\r\nن 25 16 - ك 13 5\r\nباران عطا : فيض وجود است . ايهام التناسب دارد با در كه از باران ظاهرى است . مثل ايهام التناسب در خورشيد كرم با ابر كه از بخار ابحر است و با ذره . و باران ثانى اسم فاعل است ، يعنى بارنده بود كه آفتاب عدل - يعنى اسم عادل و صفت عدل - را مظهر شده .\r\n\r\n\r\n( ( 511 ) ) تا نشان حق نيارد نو بهار * خاك سرها را نكرده آشكار\r\n\r\nن 25 21 - ك 13 8\r\nسرها : به كسر سين ، مراد نباتات است . انورى گويد :\r\n\r\nخوش خوش ز نظر گشت نهان راز دل آب\r\nيعنى برف تا خاك همى عرضه دهد راز نهان را\r\n\r\nو نشان حق در نو بهار ، مظهريت وجود اوست از براى اسمه المحيى و النفاح .\r\n\r\n\r\n( ( 512 ) ) آن جوادى كه جمادى را بدار * اين خبرها وين امانت وين سداد\r\n\r\nن 25 2 - ك 13 9\r\nاين خبرها : يعنى جماد را كه قطرهء منى است خبر دار از خود كرده ، و امانت خلافت به او سپرده و صلاح و سداد عقل عملى داده ، كه رُوحِ القُدُسِ يُسَدِّدُنا اِلىَ الصَّوابِ ، و منتخب شده به مظهريت اسم الله و هو الاسم الاعظم .\r\n\r\nآن جماد از لطف چون جان مىشود\r\nزمهرير از قهر پنهان مىشود\r\n\r\nن ندارد - ك 13 9\r\nاز لطف چون : مقابلهء لطف با قهر از صنعت طباق است . و لفظ « چون » كلمهء رابطه است ، نه تشبيه . يعنى جماد در صراط ابدال چون كه جانِ كل مىشود ، زمهرير طبع مقهور مىگردد .\r\n\r\nآن جمادى گشت از فضلش لطيف\r\nكلّ شيءٍ من ظريف هو ظريف\r\n\r\nن ندارد - ك 13 10\r\nهو ظريف : كما قال تعالى : * ( قُلْ كُلٌّ يَعْمَلُ عَلى شاكِلَتِه 17 : 84 . ( 1 )  بهتر آن است كه « هو » رابطه نباشد و اسم حق باشد و بدل از ظريف اول .\r\n","description":"","footnote":" ( 1 ) قرآن كريم ، سورهء اسراء ، آيهء 84 . ","page_name":" 60 ","page_number":60},
  {"content":"\r\n\r\n\r\n( ( 513 ) ) هر جمادى را كند فضلش خبير * عاقلان را كرده قهرا و ضرير\r\n\r\nن 26 1 - ك 13 10\r\nضرير : ذاهب البصر .\r\n\r\n\r\n( ( 514 ) ) جان و دل را طاقت آن جوش نيست * با كه گويم در جهان يك گوش نيست\r\n\r\nن 26 2 - ك 13 11\r\nيك گوش نيست : يعنى گوشِ حقيقىِ شنواى اسرار ، چنان كه گفته است :\r\n\r\nمن گنگ خواب ديده و عالم تمام كر\r\nمن عاجزم ز گفتن و خلق از شنيدن\r\n\r\nاگر بگويى چگونه يك گوش نيست و حال آن كه اولياء خدا هستند ، مىگوييم اشارت است به كتمان اسرار ، چنان كه حديث است كه لَو عَلِمَ سَلمانُ ما فى قَلبِ اَبى ذَرَ لَكَفَّره [ 96 
  ] و قال على بن الحسين ( ع ) .\r\n\r\nيا رُبَّ جَوهَرِ عِلْمٍ لَو اَبُوحُ بِه\r\nلَقيلَ لى اَنتَ مِمَّن يَعبُدُ الوَثَنا\r\n\r\nو نيز فرمود : در جهان ، و اهل معنى در جهان نيستند :\r\n\r\nفانى ز خود و به دوست باقى\r\nاين طرفه كه نيستند و هستند\r\n\r\n\r\n\r\n( ( 515 ) ) هر كجا گوشى بد از وى چشم گشت * هر كجا سنگى بد از وى يشم گشت\r\n\r\nن 26 3 - ك 3 11\r\nهر كجا گوشى بد : اگر بگويى عموم چگونه مىشود و حال آن كه هر گوشى چشم بينا نمىشود ، مىگوييم آن گوش نيست ، دوم آن كه اين بيت مثل استثنايى است از بين سابقش كه يك گوش حقيقى نيست و اگر هست از وى يا بحول و قوهء وى چشم بيناست . سوم آن كه « از وى » قيد مختص باشد يعنى گوش مضاف بوى . و اگر بر عموم باقى گذارده شود هم رواست هر گوشى بحسب ماده چشم بينا شود چه فيض الله تعالى انقطاع ندارد . بيت :\r\n\r\nاز كمال قدرتش در عرصهء ملك قدم\r\nهر تف آتش خليلى هر كف خاك آدمى\r\n\r\nيشم : معدنى است . يشب معرّب آن است .\r\n\r\n\r\n( ( 516 ) ) كيميا سازست چه بود كيميا * معجزه بخش است چه بود سيميا\r\n\r\nن 26 4 - ك 13 12\r\nچه بود كيميا : چه كيميا تقليب جمادى است به جمادى ديگر . و اين كيميا تقليب جمادى بود به ملكيت و ما فوق او .\r\nسيميا : نيز نجات . و آن علم خيالات است كه به آن تصرف در خيال مقيد كنند كه در آن مُثُل خياليه موجود شود كه در خارج نباشد . پس سيميا بىحقيقت است ، و معجزه بخشى حق عين حقيقت است .\r\n\r\n\r\n( ( 521 ) ) همچو شه نادان و غافل بد وزير * پنجه مىزد با قديم ناگزير\r\n\r\nن 26 10 - ك 13 16\r\n[ 96 
  ]\r\nاختصاص شيخ مفيد ص 12 : علم سلمان علماً لو علمه ابو ذر كفر .\r\n","description":"","footnote":"","page_name":" 61 ","page_number":61},
  {"content":"\r\nناگزير : ناچار ، كه به عربى « لا بُدٌّ منه » گويند . و فى القدسى : يا مُوسى اَنَا بُدُّكَ اللَّازِمُ ( 1 ) \r\n\r\n\r\n( ( 523 ) ) صد چو عالم در نظر پيدا كند * چون كه چشمت را به خود بينا كند\r\n\r\nن 26 12 - ك 13 17\r\nصد چو عالم : از عوالم طوليهء شهاديه و غيبيه از مراتب ملكوت اسفل كه عوام جابرصا و جابلقا و هورقليا و ملكوت اعلى از نفوس كليهء سماويه و نفوس كليهء الهيه ارضيه و از مراتب جبروت كه طبقات عقول كليه طوليه و عرضيّه است و از عوالم سلسلهء عرضيه زمانيه كه آناً فآناً عالمى جديد احداث مىفرمايد ، * ( أَ فَعَيِينا بِالْخَلْقِ اَلأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ . 50 : 15 ( 2 ) \r\n\r\nعارفان در دمى دو عيد كنند\r\nعنكبوتان مگس قديد كنند\r\n\r\nپس اين همه عوالم را به دمى دفعةً واحدةً سرمدية ايجاد فرمايد ، * ( يَقُولُ كُنْ فَيَكُونُ 6 : 73 ( 3 ) \r\n\r\nآفتاب وجود كرد اشراق\r\nنور او سر بسر گرفت آفاق\r\n\r\nچون كه چشمت را به خود بينا كند : « ففيك انطوى العالم الاكبر » . آدمى چون خود شناس و خدا شناس شود و حقايق اشيا را بشناسد ، در خود صور عوالم را ببيند . * ( لا رَطْبٍ وَلا يابِسٍ إِلَّا فِي كِتابٍ مُبِينٍ 6 : 59 ( 4 )  صورت هر شيئى مرتبه به نحو جزييت ، اما اصفى و اتم و ابقى از آن چه در عالم طبيعت است ، در عالم مثال مقيد او باشد . و باز صورت هر شيئى به نحو كليت عقل و حقيقت مشامله رقايق جزييه براى داناى مطالب ما هو و هل هو و لم هوى اشياء مرتبه ديگر در عقل تفصيلى او كه قلب معنوى است باشد و باز مرتبهء ديگر حقيقت هر شيئى به نحو وحدت و بساطت و احاطت و اتميّت از آن مراتب در عقل اجمالى او كه روح است باشد ، كه عقل تفصيلى ظلّ عقل اجمالى است * ( كِتابٌ أُحْكِمَتْ آياتُه ثُمَّ فُصِّلَتْ 11 : 1 . ( 5 )  اول مظهر و احديت حق و ثانى مظهر احديت است ، و شيئيت شيئى به صورت است ، و حكماء الهيين فرموده‌اند : الحكمة صيرورة الإنسان عالماً عقلياً مضاهياً للعالم العينى فى صورته و مراد به صورت ، ما به الشيء بالفعل باشد كه شامل عالم معنى هم باشد .\r\n\r\n\r\n( ( 524 ) ) گر جهان پيشت بزرگ و بىبُنى است * پيش قدرت ذره‌اى مىدان كه نيست\r\n\r\nن 26 13 - ك 13 18\r\nبىبنى است : بن مقابل سر . چنان كه شيخ عطار مىفرمايد :\r\n\r\nچون نه سر پيداست وصفش را نه بن\r\nنيست لايق بيش از اين گفتن سخن\r\n\r\nو جهان وصف اوست و سر تا پا شرح ذات و صفات او است : مَن حَدَّه فَقَد عَدَّه وَمَن عَدَّه فَقَد ثَنّاه\r\n","description":"","footnote":" ( 1 ) منبع يافت نشد . .  ( 2 ) قرآن كريم ، سورهء ق ، آيهء 15 .  ( 3 ) قرآن كريم ، سورهء انعام ، آيهء 73 .  ( 4 ) قرآن كريم ، سورهء انعام ، آيهء 59 .  ( 5 ) قرآن كريم ، سورهء هود ، آيهء 1 . ","page_name":" 62 ","page_number":62},
  {"content":"\r\nوَ مَن ثَنّاه فَقَد جَزّاه ، وَمَن جَزّاه فَقَد جَهِلَه . ( 1 )  كذا فى بعض خطب مولانا على عليه السلام .\r\n\r\n\r\n( ( 529 ) ) صد هزاران دفتر اشعار بود * پيش حرف امييىاش عار بود\r\n\r\nن 26 18 - ك 13 20\r\nامييى : به دو يا . و امّى كتاب ناخوان و نانويس .\r\nاش عار : جناس مفروق دارد با اشعار .\r\n\r\n\r\n( ( 531 ) ) بس دل چون كوه را انگيخت او * مرغ زيرك با دو پا آويخت او\r\n\r\nن 26 20 - ك 13 21\r\nمرغ زيرك : گويا كسانى باشند كه رجوع قهقرا كردند از مطلوب .\r\n\r\n\r\n( ( 533 ) ) اى بسا گنج آگنان كنجكاو * كان خيال انديش را شد ريش كاو\r\n\r\nن 26 22 - ك 13 22\r\nاى بسا گنج آگنان : آگنان به گافِ فارسى ، پر كردن . و كنج در هر دو موضع اگر به ضم كاف عربى باشد ، معنى آن است كه اى بسا گوشه نشين عميق الفكر مدقق ، چه كُنج كاو كنايه از مدقق است كه در خيال انديشى حق ريشه كاو است . و تعبير از حق به خيال انديش به معنى آن است كه انديشه اش و هم و خيال است مثل محال انديش .\r\nو مىشود گنج در هر دو موضع به فتح گاف فارسى باشد ، و گاو نيز به گاف فارسى ، و گنج پر كن گنج گاو كنايه از ارباب افكار عاليه است كه گنج عقلشان پر از افكار دقيقهء عاليه است ، ولى فكر ايشان در اكتناه ذات حق تعالى ابتر است * ( وَلا يُحِيطُونَ بِه عِلْماً 20 : 110 ، ( 2 )  و فى الحديث : اِحتَجَبَ عَنِ العُقُولِ كَما اَحتَجَبَ عَنِ الأبصارِ . ( 3 )  و گنج گاو يكى از هشت گنج معروف در نزد فارسيان است ، و گويند نام گنجى است از گنجهاى جمشيد كه بهرام گور پيدا كرد به رهنمونى دهقانى ، كه به صورت دو گاو ميش و چند حيوانى ديگر از طلا بود كه شكم آنها پر از زر و جواهر بود و بهرام تمام آنها را به فقرا قسمت نمود كه همهء فقرا مستغنى گشتند . و بنا بر اين ايطا به نظر نيايد ، چه گنج گاو و ريش گاو تركيب يافته اسم شده‌اند .\r\n\r\n\r\n( ( 535 ) ) چون زنى از كار بد شد روى زرد * مسخ كرد او را خدا و زهره كرد\r\n\r\nن 27 2 - ك 13 25\r\nمسخ كرد او را خدا و زهره كرد : اخبار در اين باب مختلف است ، در بعضى حكم به صحت شده كه زن زانيه اى را خدا مسخ كرد و زهره كرد ، و مرد عشارى را سهيل كرده و در بعضى اخبار از بعض ائمه ( ع ) صحت اين را استفسار كردند ، حضرت فرمود : نبوده است كه خدا اعدا را انوار مضيئه كند و باقى بگذارد اينها را مادامى كه آسمان و زمين باقى است ، و بدرستى كه باقى نماند مسوخ\r\n","description":"","footnote":" ( 1 ) نهج البلاغه ، خطبهء 1 .  ( 2 ) قرآن كريم ، سورهء طه ، آيهء 110 .  ( 3 ) علم اليقين ج 1 ص 39 . . ","page_name":" 63 ","page_number":63},
  {"content":"\r\nبيشتر از سه روز ، و نسلى از ايشان باقى نماند ، و نيست بر روى زمين امروز مسوخى ، و آن چه واقع مىشود بر آنها اسم مسوخ مثل ميمون و خوك و خرس و نحو اينها ، اشباه آن صورند كه خدا بر ايشان غضب كرد .\r\nو بدان كه حق ، وقوع مسخ است به حسب تقليب ملكوت انسان به صور حيوانيه مناسبهء اعمال و اخلاق او ، چنان كه از مأثورات است در برازخ اعمال كه : يُحشَرُ الأشرارُ عَلى صُوَرٍ يَحسُنُ عِندَها اَلقِرَدَةُ وَالخَنازيرُ . ( 1 )  و چون مسخ ملكوتى باطن انسان شقى حق بود ، تقليب به اقبح را فرمود . چگونه مسخ نباشد و حال آن كه تقليب به ادنى مسخ بود و در ادنى هم تقليب به كوكب مضيئ چندان معذورى نداشت . لهذا در قياس اولوى بنا را بر صحت اخبار تقليب به زهره و سهيل گذاشته كه اگر تقليب ملكوتى نفس مسخ است ، و لا ريب فيه ، پس خاك و حشيش و زر و نقره و آب و گل شدن چگونه مسخ نباشد ؟ زيرا كه نفس چون بسيار لطيف است بهر چه رو آرد رنگ او بريزد ، بلكه بنا بر اتحاد مُدرِك با مُدرِك كه : « اى برادر تو همين انديشه اى » عين او شود ، چنان كه جاى ديگر فرمايد : « اين به خاك اندر شد و گل خاك شد » .\r\n\r\n\r\n( ( 538 ) ) خويشتن را مسخ كردى زين سفول * ز ان وجودى كه بد آن رشك عقول\r\n\r\nن 27 5 - ك 13 26\r\nسفول : پستى .\r\n\r\n\r\n( ( 541 ) ) آخر آدم زاده اى اى ناخلف * چند پندارى تو پستى را شرف\r\n\r\nن 27 8 - ك 13 28\r\nآخر : با اخر جناس محرف دارد .\r\n\r\n\r\n( ( 543 ) ) گر جهان پر برف گردد سر به سر * تاب خور بگدازدش با يك نظر\r\n\r\nن 27 10 - ك 13 29\r\nگر جهان پر برف : قال قايل :\r\n\r\nو ما الناس فى التمثال الا كثلجة\r\nو أنت بها الماء الذى هو تابع\r\nو لكن يذوب الثلج يرفع حكمه\r\nو يوضع حكم الماء و الامر واقع\r\n\r\n\r\n\r\n( ( 544 ) ) وزر او و صد وزير و صد هزار * نيست گرداند خدا از يك شرار\r\n\r\nن 27 11 - ك 13 29\r\nوزر : ثقل .\r\n\r\nدر خرابى گنجها پنهان كند\r\nخار را گل جسمها را جان كند\r\n\r\nن ندارد - ك 13 30\r\nخار را گل :\r\n\r\nتو ز خارى چمن آرى\r\nتو ز خونى لبن آرى\r\n\r\n","description":"","footnote":" ( 1 ) قريب به اين مضمون : علم اليقين ج 2 ص 901 . . ","page_name":" 64 ","page_number":64},
  {"content":"\r\n\r\nز منى ما و من آرى\r\nتو جهان را همه جانى\r\n\r\n\r\n\r\n( ( 548 ) ) از سبب سازيش من سوداييم * وز سبب سوزيش سوفسطاييم\r\n\r\nن 27 15 - ك 13 32\r\nوز سبب سوزيش : معنى سبب سوزى نه اين است كه ممكن بىسبب واقع مىشود ، چه براى وقوع ممكن سبب جلىّ يا خفىّ هست ، بلكه بايد اسباب امكانيه نديد . نضجى كه به نار مىبينند تو باسمه « القهار » ببين و اضائهء عالم كه به شمس مىبينند تو به اسم « نور الانوار » ببين . آن چه از انسان كامل مىگويند تو به اسم « الله » بگو . * ( قُلِ الله ثُمَّ ذَرْهُمْ 6 : 91 . ( 1 )  و سوفسطاييه كسانىاند كه علم و يقين قايل نيستند . و اينجا مراد آن است كه در اين نظر علم به غير او ندارم ، چنان كه در سلسلة الذهب مىگويد : كون تام از غير او خبر ندارد ، كه كان التامة خبر نمىخواهد ، و كون ناقص خبر دارد كه كان الناقصة خبر مىخواهد .\r\n\r\n\r\n( ( 552 ) ) لابه و زارى همىكردند و او * از رياضت گشته در خلوت دو تو\r\n\r\nن 27 20 - ك 13 36\r\nلابه : عجز و نياز .\r\nدو تو : دولا .\r\n\r\n\r\n( ( 557 ) ) آن اميران در شفاعت آمدند * و آن مريدان ضراعت آمدند\r\n\r\nن 28 3 - ك 13 38\r\nضراعت : تضرع و زارى .\r\n\r\n\r\n( ( 568 ) ) بىحس و بىگوش و بىفكرت شويد * تا خطاب ارجعى را بشنويد\r\n\r\nن 28 15 - ك 14 6\r\nتا خطاب ارجعى : اشارت است به كريمهء * ( يا أَيَّتُهَا اَلنَّفْسُ اَلْمُطْمَئِنَّةُ اِرْجِعِي إِلى رَبِّكِ راضِيَةً مَرْضِيَّةً 89 : 27 - 28 ( 2 )  يعنى اى نفس آرام گرفته كه كمال و غايت نفوس مُلهمه و لوّامه و امّاره هستى بر گرد به سوى پروردگارت در حالتى كه به مقام رضا رسيده اى و مرضىّ او شده اى ، و رجوع دلالت مىكند كه پيش از عالم طبيعت در نزد او بوده ، بلى در علم بوده ، چنان كه گذشت .\r\n\r\nالله الله يك نظر بر ما فكن\r\nلا تقنطنا فقد طال الحزن\r\n\r\nن ندارد - ك 14 22\r\nلا تقنطنا : از قنوط است . يعنى نوميد مكن ما را كه بسيار شده است حزن و اندوه ما .\r\n\r\n\r\n( ( 601 ) ) ما كه باشيم اى تو ما را جان جان * تا كه ما باشيم با تو در ميان\r\n\r\nن 30 6 - ك 14 30\r\nما كه باشيم : قال الجامى - قدس سرّه - :\r\n\r\nعشق تو و هستى من آتش و آبند بهم\r\nحين تغيبت بدا حين بدا غيّبنى\r\n\r\n","description":"","footnote":" ( 1 ) قرآن كريم ، سورهء انعام ، آيهء 91 .  ( 2 ) قرآن كريم ، سورهء فجر ، آيهء 27 . ","page_name":" 65 ","page_number":65},
  {"content":"\r\n\r\n\r\n( ( 602 ) ) ما عدمهاييم و هستيهاى ما * تو وجود مطلق فانى نما\r\n\r\nن 30 7 - ك 14 30\r\nتو وجود مطلق : بدان كه وجود عنوانى دارد و حقيقتى . اما عنوان پس او عبارت است از مفهوم وجود عام بديهى اولىّ التصور . و اما حقيقت پس او معنون اين مفهوم است كه طرد عدم و مناط ترتب اثر و خبر است از هر چيز ، و عين الاعيان و حاق الواقع است . و اوست متحقق بالذات ، و ماهيات امكانيه متحقق به او بالعرض . چنان كه ماهيت را به اعتبار او حقيقت و ذات گويند . و او به خود حقيقت و تحقق و متحقق است ، بلكه حيثيت وجود كاشف از حيثيت وجوب است . چه ابا و امتناع از عدم دارد ، و قابل نيست عدم را ، چه مقابل قابل مقابل نيست ، چه بايد قابل و مقبول با هم جمع شوند و متقابلان اجتماعشان ممتنع است ، مثل اينكه بَرد قابل حرّ نيست و بالعكس ، و برد قابل لا برد نيست و بالعكس . موضوعى بايد تا اين يا آن را قبول كند . و همچنين در جواهر صورت نوعيهء آب قابل صورت نوعيهء هوا نيست ، و بالعكس . اين است كه حكما به وجود مادهء باقيه در كون و فساد و خلع و لبس قايلند . پس همچنين وجود قابل عدم نيست و بالعكس . بلكه ماهيات امكانيه قابل هر يك مىشود .\r\nپس حقيقت ، وجود بسيط محيط حق است . و اين اتفاقى است ميانه عرفاء شامخين و حكماء الهيين كه حق تعالى وجود بحت است و ماهيت ندارد چه ماهيت حيثيت عدم اباى از وجود و عدم است ، پس نشايد كه به تنهايى ذات حق باشد . و نيز نشايد كه با وجود ذات حق باشد ، كه تركيب در ذات حق لازم آيد . و نيز نشايد كه ماهيتى داشته باشد مجهولة الكنه ملزومهء وجود ، چنان كه قول امام فخر الدين رازى است ، چه غير وجود ملزوم وجود و مقدم بر وجود نشود . بيت :\r\n\r\nذات نايافته از هستى بخش\r\nكى تواند كه شود هستى بخش\r\nخشك ابرى كه بود ز آب تهى\r\nنايد از وى صفت آب دهى\r\n\r\nو اينكه مىگويد ماهيتى مجهول الكنه تهويلى است ، معنىاش آن است كه نمىتوان تعيين كرد به ملكيت يا فلكيت يا انسانيت يا غير اينها . و ليكن معلوم است كه ماهيت مخالف وجود است . پس مىگوييم ماهيت مخالف وجود حيثيتى است لا تأبى عن الوجود و و لا عن العدم . پس لايق جناب قدس نيست كو نتوانى آن شيئيت ماهيتى را تعيين كنى . ولى مىگويى كه شيئيت ماهيت غير شيئيت وجود است كه اگر همان شيئيت وجود بودى مطلوب ما لازم آمدى .\r\nو چون فرق ميانه وجود عنوانى و حقيقت وجود كردى ، پس بدان كه اين وجود عنوانى را كسى عين ذات واجب الوجود بلكه عين ذات ممكنات ندانسته است ، كه در نزد جميع بر جميع زايد است ، بلى عنوانى و وجهى از وجوه حقيقت است در ذهن . و چنان كه اين مفهوم عموم و بداهت دارد ، آن حقيقت احاطه و انبساط دارد ، احاطهء بود به نمود . و شدت ظهور دارد ، چه نور حقيقى است . و معنى نور ، ظاهر بالذات و مُظهِر للغير است . و اين حق حقيقت وجود است كه ظاهر بالذات و مُظهِرِ ماهيات است .\r\nو بدان كه حقيقت وجود عين حيات و علم و اراده و مشيت و عشق و قدرت و تكلم و نحو اينهاست از كمالات . ولى ظهور اينها در اشيا مثل ظهور خود وجود حقيقى به تفاوت است . و اگر\r\n","description":"","footnote":"","page_name":" 66 ","page_number":66},
  {"content":"\r\nما شمّت رائحة الوجود « .\r\n\r\nوجود اندر كمال خويش سارى است\r\nتعينها امور اعتبارى است\r\n\r\nو چون اينها دانستى بدان كه اين بيت مولوى - قدس سرّه - دو طور به نظر رسيده :\r\nيكى آن كه :\r\n\r\nما عدمهاييم و هستيها نما\r\nتو وجود مطلق و هستى ما\r\n\r\nپس مراد به « ما » ماهيات امكانيه است . و بسيار بود كه در السنهء عرفا از ماهيات امكانيه به عدم تعبير كنند ، چه عدم رفع الوجود است ، و شيئيت ماهيت هم وجود نيست چه اباى از عدم ندارد و چون اباى از وجود هم ندارد و با او جمع مىشود هستى نماست . پس اوست بود و ما نمود بوديم و « ها » ى جمع در معنى مؤخر است يعنى هستى نماهاييم . و مرادش از اينكه تو هستى مايى ، بنا بر آن كه حق حقيقت وجود مطلق است ، ظاهر است . چنان كه در طريقهء منسوبهء به ذوق التألَّه نيز مىگويند اوست وجود حقيقى و موجود حقيقى ، و ممكنات ماهياتاند منسوبات الى الوجود ، نه ذواتى كه قايم باشد به آنها ، چه وجود حقيقى اجلّ است از آن كه قيام و عروض به ماهيت داشته باشد بلكه حقيقت واحده است قائم به ذات خود ، و قولهم وجود زيد بمنزلة قولهم إله زيد ، و اطلاق وجود را بر ماهيات امكانيه از قبيل مشمس و لابن و تامر مىدانند . و بنا بر قول به مراتب تو هستى مايى چون سنخيت است در مراتب و اوست اصل محفوظ و قيوم و مقوم در مراتب و وجود مطلقاً از صقع اوست .\r\nو طور دوم :\r\n\r\nما عدمهاييم و هستيهاى ما\r\nتو وجود مطلق فانى نما\r\n\r\nيعنى ما كه ماهيات امكانيه باشيم اعتبارى هستيم ، * ( إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ ما أَنْزَلَ الله بِها مِنْ سُلْطانٍ 53 : 23 . ( 1 )  و همچنين هستيهاى ما هم اعتبارى است از آن جهت كه مضاف به ماست و هر چند هستيها بالذات اصيلند و از جهت اضافه به حق وجوب دارند و وحدت دارند ، و توفانى نمايى يعنى از شدت ظهور پنهانى ، و حقيقت وجود صرف محاط عقل نمىشود و تعينات پردهء چهرهء وجود است و در واقع ماهيات فانىاند در وجود و اول وجود اوست و ما هست نماييم .\r\nبيت :\r\n\r\nاين نيست كه هست مىنمايد بگذار\r\nو آن هست كه نيست مىنمايد بطلب\r\n\r\nو فانى نما به معنى مُفِنى هم وجهى است .\r\n\r\n\r\n( ( 604 ) ) حمله شان پيدا و ناپيداست باد * جان فداى آن كه ناپيداست باد\r\n\r\nن 30 9 - ك 15 1\r\nجان فداى آن كه ناپيداست باد : از تجنيس القافيه ، تجنيس تام است .\r\n\r\n\r\n( ( 605 ) ) باد ما و بود ما از داد توست * هستى ما جمله از ايجاد توست\r\n\r\nن 30 10 - ك 15 2\r\n","description":"","footnote":" ( 1 ) قرآن كريم ، سورهء نجم ، آيهء 23 . ","page_name":" 67 ","page_number":67},
  {"content":"\r\nخواهى اين مطلب بر تو فى الجمله ظاهر شود وجود نفس ناطقه را ملاحظه كن كه علم خودش به خودش حضورى است و هر مجردى عين علم و عالم و معلوم است . و نيز عين نوريت است .\r\nچنان كه اهل اشراق نفس ناطقه را نور اسفهبد و نور مدبر گويند . و علم را تعريف كنند به نور لنفسه و نور لغيره . و عين حيات و حىّ بالذات است و تن و قواى تن حىّ بالعرض است به حيات روح . و عين عشق و اراده و محبت به خود است . و عين مشيت و قدرت بر قواست . و نيست نفس ناطقه مگر وجود .\r\nو پيش بعضى از حكما مثل شيخ شهاب الدين سهروردى و صدر المتألهين شيرازى صاحب اسفار ، مجردات مثل نفس و ما فوقها ماهيت ندارند و وجودند . پس نفس وجود است و عين نور و علم و عشق و اراده در باب علم خود به خود و عشق و اراده خود مر خود را ، چه ارادهء شيئى خواستن شيئى است ، و خواستن هر شيئى مضمن و منطوى درخواست خود است و قس عليه .\r\nو وجود سنخ واحد است هر جا هست صفات ذاتيهء خود را داراست . نهايت ، تفاوت در ظهور است . اين است كه در قرآن مجيد تسبيح به هر چيز نسبت داده كه فرع شعور است فقال * ( وَإِنْ مِنْ شَيْءٍ إِلَّا يُسَبِّحُ بِحَمْدِه 17 : 44 . ( 1 )  و نيز بدان كه بسيارى از حكما ، حقيقت وجود را صاحب مراتب مىدانند كه متفاوتند به شدت و ضعف و تقدم و تأخر و كمال و نقص . و مرتبهء فوق التمام را واجب الوجود مىدانند و مراتب ديگر را معلولات ، ولى سنخيت در مراتب قايلند مثل شيء و فيء نه مثل نم و يم . پس مثل نوع واحد صاحب مراتب متفاضله مىدانند نه مثل انواع متباينه . ولى نوع و جنس در وجود نتوان گفت كه اينها اوصاف ماهيت است ، سنخ واحد گويند . و از جملهء ايشان است صدر المتألهين مذكور قدس سرّه ، و شيخ شهاب مذكور نور حقيقى را صاحب مراتب مىداند .\r\nو اما عرفا ، پس ظاهر كلام شيخ علاء الدولة سمنانى قول به مراتب است ، مثل قولش :\r\nالوجود الحق هو الله ، و الوجود المطلق فعله و الوجود المقيد اثره . و اما اكثر عرفا حقيقت وجود مطلق را حق مىدانند حتى آن كه از قيد اطلاق نيز مطلق است . و ظاهر كلام مولوى اين است و همچنين كلام شيخ عطَّار :\r\n\r\nآن خداوندى كه هستى ذات اوست\r\nجمله اشيا مصحف آيات اوست\r\n\r\nو كلام شيخ محمود شبسترى كه :\r\n\r\nتعيّن بود كز هستى جدا شد\r\nنه حق بنده نه بنده هم خدا شد\r\n\r\nو كلمات شيخ محيى الدين عربى صريح است درين ، چنان كه در فصوص گويد : و هو الكون كلَّه و هو الواحد الذى قام كونى بكونه و إذا قلت يغتذى فوجودي غذائه و به نحن نحتذى ، الى غير ذلك ممّا لا يحصى .\r\nو ممكنات ، ماهيات اعتباريه‌اند ، كه عرفا آنها را اعيان ثابته گويند . قالوا الاعيان الثابتة\r\n","description":"","footnote":" ( 1 ) قرآن كريم ، سورهء اسراء ، آيهء 44 . ","page_name":" 68 ","page_number":68},
  {"content":"\r\nباد ما و بود ما : از باب صنعت مسلسل است كه در آخر فقره يا بيت يا مصراع لفظى ذكر شود و باز همان لفظ در اول فقره يا بيت يا مصراع دوم اعاده شود مثل قوله تعالى * ( مَثَلُ نُورِه كَمِشْكاةٍ فِيها مِصْباحٌ ، اَلْمِصْباحُ فِي زُجاجَةٍ ، اَلزُّجاجَةُ كَأَنَّها كَوْكَبٌ دُرِّيٌّ 24 : 35 ( 1 )  و مثل آن چه به زودى بيايد : « چون سايه‌هاى كنگره كنگره ويران كنيد » .\r\nاز ايجاد توست : مراد به ايجاد معنى مصدرى انتزاعى نسبى نيست بلكه به اصطلاح عرفا حق مخلوق به است كه وجود منبسط است و اشاره به آن است قول خداى تعالى كه * ( ما خَلَقْنَا اَلسَّمواتِ وَاَلأَرْضَ وَما بَيْنَهُما إِلَّا بِالْحَقِّ 15 : 85 ( 2 )  پس وجود منبسط بر كل ماهيات مضاف به حق حقيقى ايجاد اوست و مراتب آن وجود منبسط از جهت اضافه به آن ماهيات وجود اينهاست ، و منظور اين معنى آن كه وجود و ايجاد به حسب اعداد حروف هر يك نوزده است ، و عدد روح حرف است پس عدد اين دو كه واحد است يك روح دارند ، اما ايجاد مصدرى نسبى پس هستى چيزى از او نيست .\r\n\r\n\r\n( ( 606 ) ) لذت هستى نمودى نيست را * عاشق خود كرده بودى نيست را\r\n\r\nن 30 11 - ك 15 2\r\nلذت هستى نمودى نيست را : نيست ماهيت است ، و وجود من حيث هو وجود در هر ماهيتى كه باشد خير محض است و حكما اين را بديهى دانسته‌اند ، پس از براى هر ماهيتى و وجودى معشوق و لذيذست و معشوقيت او معشوقيت خداست چه حقيقت وجود حقيقت وجوبست .\r\n\r\n\r\n( ( 608 ) ) ور بگيرى كيست جست و جو كند * نقش با نقاش چون نيرو كند\r\n\r\nن 30 13 - ك 15 3\r\nنيرو : به وزن نيكو ، قوت و توانايى .\r\n\r\n\r\n( ( 610 ) ) ما نبوديم و تقاضامان نبود * لطف تو ناگفتهء ما مىشنود\r\n\r\nن 30 15 - ك 15 4\r\nما نبوديم : در ازل ، و تقاضايى و استدعايى نبود ، چون در ما لا يزال حادث شديم .\r\nلطف تو : يعنى در ازل صور علميهء تو بود ، كه اعيان ثابته در علم معلوم حق بودند بوجود حق ، نه به وجود خود كه وجود خودشان اين وجودات متفرقهء متشتّته است كه در ما لا يزال دارند ، پس اعيان ثابته در علم به لسان ثبوتى لوازم خود و احكام لا يزاليهء خود را خواستند و حق شنود و چون بوجود حق موجود بودند ، كه علم به وجود عالِم موجود است نه به وجود معلوم ، و استدعاء مسئوليت نيز به او بود و از خود لسان نداشتند محض فضل و لطف بود .\r\n\r\n\r\n( ( 615 ) ) تو ز قرآن باز خوان تفسير بيت * گفت ايزد ما رميت إذ رميت\r\n\r\nن 30 20 - ك 15 7\r\nگفت ايزد ما رميت إذ رميت : * ( وَلكِنَّ الله رَمى 8 : 17 ، ( 3 )  چون فعل فرع ذات است و ايجاد مترتب بر\r\n","description":"","footnote":" ( 1 ) قرآن كريم ، سورهء نور ، آيهء 35 .  ( 2 ) قرآن كريم ، سورهء احقاف ، آيهء 3 .  ( 3 ) قرآن كريم ، سورهء انفال ، آيهء 17 . ","page_name":" 69 ","page_number":69},
  {"content":"\r\nوجود و توحيد افعال موقوف بر توحيد ذات ، پس بايد نقل كلام به وجود حق و وجود ممكنات نمود و دليل لمّى كه اوثق دلايل است بايد اقامه نمود .\r\nو مىگوييم كه دانستى كه اول الاوائل - جلّ شأنه - حقيقت وجود است كه بسيط و محيط است ، و وجود به هر كس و هر چيز كه مضاف است اول مضاف به حق است ، كه مطلق مقدم بر مقيّد است و صرف بر مشوب به ماهيت و نسبت شيئى به فاعل او آكد و بالوجوبست و نسبت آن شيئى به قابل او اضعف و بالامكان است . قال على عليه السلام ما رأَيتُ شَيئاً إلَّا وَرَأَيتُ الله قَبلَه . ( 1 ) \r\n\r\nدلى كز معرفت نور و صفا ديد\r\nبه هر چيزى كه ديد اوّل خدا ديد\r\n\r\nپس چنان كه وجود اول وجود حق است ، اثر آن وجود نيز از حق است . ليكن در اين نظر كه وجود از حق محيط است ، هويت واحده است كه كلّ وجودات مشمول اوست * ( وَعَنَتِ اَلْوُجُوه لِلْحَيِّ اَلْقَيُّومِ 20 : 111 . ( 2 )  چه وحدت او عدديه نيست بلكه وحدت حقّه است به زبان اهل حق ، كه آيت آن است وحدت حقهء ظلَّيهء انسان كامل كه كلّ الانواع را داراست . پس اثر را هم بايد مفصول نديد و اثر او كلّ الآثار است * ( قُلْ كُلٌّ مِنْ عِنْدِ الله 4 : 78 ( 3 )  * ( وَما تَشاءُونَ إِلَّا أَنْ يَشاءَ الله 76 : 30 ( 4 )  و لا حَولَ وَلا قُوَّةَ إلَّا بِالله .\r\nو چنان كه اين وجود مضاف است به قابل ، كه اضافهء به قابل هم چيزى است و زيد موجود است و اين نظر هم مرتبه اى است از نفس الأمر ، پس اثر نيز مضاف است به وجود زيد . چه اثر تابع مبدأ اثر است ، و ايجاد فرع وجود است . پس چنان كه وجود مضاف به حق باشد در همهء مراتب مصادم نيست كه زيد موجود باشد ، كو اضافه مختلف باشد به كمال و نقص ، همچنين در اثر . و اين است كه مأثور است كه لا جَبرَ وَلا تَفويضَ بَل أمرٌ بَينَ الأمرَينِ [ 117 
  ] و در قرآن مجيد به جبر تعبير نشده بلكه به قهر و تسخير مثل * ( وَهُوَ اَلْقاهِرُ فَوْقَ عِبادِه 6 : 18 ، ( 5 )  و كُلٌّ * ( مُسَخَّراتٍ بِأَمْرِه 7 : 54 . و لهذا مولوى فرمود : اين نه جبر اين معنى جبارى است .\r\n\r\n\r\n( ( 619 ) ) گر نبودى اختيار اين شرم چيست * وين دريغ و خجلت و آزرم چيست\r\n\r\nن 31 2 - ك 15 9\r\nگر نبودى اختيار : يعنى اين صفات دليل است بر آن كه تو وجود دارى و هر گاه وجود را اضافه به خود مىكنى پس اثر هم مضاف به توست و از جمله آثار اين وجود ، اختيار است . پس اختيار وقتى از تو مسلوب است كه وجود از تو مسلوب باشد .\r\n[ 117 
  ] توحيد صدوق ، ص 362 : لا جبر و لا تفويض و لا لكن امر بين الامرين .\r\n","description":"","footnote":" ( 1 ) شرح اصول كافى ملا صدرا ، ج 1 ، ص 250 .  ( 2 ) قرآن كريم ، سورهء طه ، آيهء 111 .  ( 3 ) قرآن كريم ، سورهء نساء ، آيهء 78 .  ( 4 ) قرآن كريم ، سورهء تكوير ، آيهء 29 .  ( 5 ) قرآن كريم ، سورهء انعام ، آيهء 18 . ","page_name":" 70 ","page_number":70},
  {"content":"\r\nآزرم : ( فارسى ) معانى بسيار دارد كه در موضع خود مذكور است و چون « التأسيس خير من التأكيد » اينجا به معنى شرم نمىگيريم بلكه به معنى انصاف و نرمى و خشم و غيظ و گناه و نحو اين از صفات خلقى است .\r\n\r\n\r\n( ( 637 ) ) انبيا در كار دنيا جبرىاند * كافران در كار عقبى جبرىاند\r\n\r\nن 31 20 - ك 15 18\r\nانبيا در كار دنيا جبرىاند : امر دنياشان را به خدا واگذاشته‌اند و گويند آن چه آيد خوش آيد و امر عقبى را از ذكر و عبادت كوشش مىكنند ، به خلاف ، جهّال امر دنيا را كوشش مىكنند و در امر عقبى مىگويند اگر مىخواست طاعت مىكرديم ، سعادت ما در علم و مشيّت او قرار نگرفته\r\n\r\n\r\n( ( 640 ) ) كافران چون جنس سجّين آمدند * سجن دنيا را خوش آيين آمدند\r\n\r\nن 32 1 - ك 15 20\r\nجنس سجّين : از سجن مشتق است و جنس را با سجن جناس مقلوب است . و تنگى و ضيق وجودشان به سبب تعلقشان به صور داثرهء زايله است . و عالم صورت عالم ضيق است ، سيّما صور دنيويه و روح را كوچك كند و در تنگنا اندازد ، به خلاف عالم معنى كه عالم وسعت است و روح اهل معنى را وسيع گرداند . و كتاب نفس فجّار در سجّين است و كتاب روح ابرار و اخيار در عليين است . زيرا كه پر آن معانى محيطه مجرده است بلكه متحوّل به آنهاست و منسلخ از سجن عالم طبيعت و سجين لوازم تعلق به آن است ، و محل صدورى آن روح قدسى و صور او عقل كلى است ، و عليين اسم است از براى ديوان ثقلين و تأويلش امّ الكتاب است كه عالم عقول كليّهء مجرده است .\r\n\r\n\r\n( ( 648 ) ) تا به زير چرخ نارى چون حطب * من نسوزم در عنا و در عطب\r\n\r\nن 32 10 - ك 15 25\r\nعطب : غضب و انكسار و هلاكت ، و سيّم مناسب نيست .\r\n\r\nجمله از درد و فراقش در فغان\r\nهم شهان و هم كهان و هم مهان\r\n\r\nن ندارد - ك 16 6\r\nكهان : به كسر كاف ، عربى ، جمع كِه يعنى كوچك ، و كهتر كوچكتر .\r\nمهان : به كسر ميم ، جمع مه ، يعنى بزرگ و مهتر بزرگتر .\r\n\r\n\r\n( ( 676 ) ) چون به صورت بنگرى چشمت دواست * تو به نورش در نگر كان يك تو است\r\n\r\nن 33 19 - ك 16 11\r\nكان يك تو است : تو ( به فتح تاء مثناة فوق ) به معنى تاب كه از تابش آفتاب و غيره باشد و تقفيهء او با دو از قبيل فواصل در قمر و مستمر و نذر است ، و اگر توافق در اعراب رعايت شود ، لزوم ما لا يلزم گويند و در فارسى مثل تقفيهء خوى با مىاست و مانند آن بيت مولوى است كه :\r\n\r\nنور خواه از مه طلب خواهى ز خور\r\nنور مه هم آفتاب است اى پسر\r\n\r\nو اگر لزوم ما لا يلزم را رعايت كنيم معنيى به نظر مىآيد كه دور نيست كه تو ( به ضم تاء ) كه صيغهء\r\n","description":"","footnote":"","page_name":" 71 ","page_number":71},
  {"content":"\r\nخطاب است بخوانيم و معنى آن باشد كه به نورش در نگر كان يكى است و آن يك تو است چه قُوى و انوار قُوى همه اشراق روح و اطوار اوست . مصرع : « تن ز جان نبود جدا عضوى از اوست » .\r\nپس تنزل مىكند او و نور بصر مىشود ولى بىتجافى از مقام عالى .\r\n\r\nلا جرم چون بر يكى افتد بصر\r\nآن يكى باشد دو نايد در نظر\r\n\r\nن ندارد - ك 16 11\r\nدو نايد در نظر : يعنى اگر چنان كه دو چشم است ، دو نور بودى ، بايست هر چيزى كه مىبينى دو ببينى . چنان كه قايلين به انطباع صورت در ابصار مىگويند كه دو صورتى كه در دو رطوبت جليديه است در مجمع النورين و ملتقى العصبتين يك صورت مىشوند ، پس هر چيزى يكى ديده مىشود ، و اگر موضع ابصار جليدتين بودى و دو صورت يكى نشدى هر چيزى دو تا مىشد چنان كه در احول ، ملتقى عيبى مىكند كه دو صورت در آن منطبع مىشود ، دو بين است .\r\n\r\nاطلب المعنى من القرآن و قل\r\nلا نفرق بين آحاد الرسل\r\n\r\nن ندارد - ك 16 15\r\nمن القرآن قل : اشارت است به آيات قرآن مجيد مثل قوله تعالى * ( قُولُوا آمَنَّا بِالله وَما أُنْزِلَ إِلَيْنا وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَاَلأَسْباطِ وَما أُوتِيَ مُوسى وَعِيسى وَما أُوتِيَ اَلنَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَنَحْنُ لَه مُسْلِمُونَ 2 : 136 ( 1 )  و قوله تعالى * ( وَاَلْمُؤْمِنُونَ كُلٌّ آمَنَ بِالله وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه 2 : 285 . ( 2 ) \r\n\r\n\r\n( ( 680 ) ) گر تو صد سيب و صد آبى بشمرى * صد نماند يك شود چون بفشرى\r\n\r\nن 34 1 - ك 16 15\r\nآبى : به و بهى نيز گويند و عربى اينها سفر جل است .\r\n\r\n\r\n( ( 682 ) ) اتحاد يار با ياران خوش است * پاى معنى گير صورت سركش است\r\n\r\nن 34 3 - ك 16 16\r\nاتحاد يار با ياران خوش است : ايمائى دارد به وجهى از برى لا نفرق بين آحاد الرسل كه مراد به اتحاد فناى ياران باشد در يار حقيقى . يعنى چون مغنى انبياء واحد است ، پس او جهت وحدت و هويت آنان است . به عبارت ديگر تشخيص آنان به فاعل است و به عبارتى روشنتر همه متخلق به اخلاق الله واحد احد هستند يكدل و يك قبله و يك عقيده‌اند ، و دلالت بر اين دارد اين حديث نبوى كه مَن أرادَ أن يَنظُرَ اِلى آدمَ فى عِلمِه ، وَاِلى نُوحٍ فى تَقواه ، وَاِلى إبراهِيمَ فى حِلمِه ، وَاِلى مُوسى فى هَيبَتِه ، وَاِلى عيسى فى عِبادَتِه فَليَنظُر اِلى عَليّ ابنِ اَبى طالبٍ عَلَيه السَّلام . ( 3 ) \r\n\r\n\r\n( ( 684 ) ) ور تو نگدازى عنايتهاى او * خود گدازد اى دلم مولاى او\r\n\r\nن 34 5 - ك 16 17\r\n","description":"","footnote":" ( 1 ) قرآن كريم ، سورهء بقره ، آيهء 136 .  ( 2 ) قرآن كريم ، سورهء بقره ، آيهء 285 .  ( 3 ) محجة البيضاء ، ج 4 ص 192 . . ","page_name":" 72 ","page_number":72},
  {"content":"\r\nاى دلم مولاى او : مولى از اضداد است ، چنان كه به معنى آقا آمده به معنى غلام هم آمده .\r\n\r\n\r\n( ( 686 ) ) متحد بوديم و يك جوهر همه * بىسر و بىپا بديم آن سر همه\r\n\r\nن 34 7 - ك 16 18\r\nمتحد بوديم : و در بعض نسخ . منبسط بوديم ، يعنى وجود منبسط بوديم ، كه شرح داديم .\r\n\r\n\r\n( ( 688 ) ) چون به صورت آمد آن نور سره * شد عدد چون سايه‌هاى كنگره\r\n\r\nن 34 9 - ك 16 19\r\nسره : نيكو و اعلى و به معنى زر خالص آمده نيز ، كه ناسرهء قلب را گويند .\r\n\r\n\r\n( ( 693 ) ) زين سبب من تيغ كردم در غلاف * تا كه كژ خوانى نخواند بر خلاف\r\n\r\nن 34 14 - ك 16 24\r\nكژ : كج .\r\n\r\n\r\n( ( 694 ) ) آمديم اندر تمامى داستان * وز وفادارىّ جمع دوستان\r\n\r\nن 34 15 - ك 16 26\r\nجمع دوستان : در بعض نسخ : « راستان » .\r\n\r\nهر اميرى داشت خيل بىكران\r\nتيغها را بر كشيدند آن زمان\r\n\r\nن ندارد - ك 16 30\r\nكران : چو كرانه ، هر دو به كاف عربى ، دو معنى دارد : يكى كنار ، و ديگرى نهايت . و بىكران اينجا مبالغه است .\r\n\r\n\r\n( ( 706 ) ) جوزها بشكست و آن كان مغز داشت * بعد كشتن روح پاك نغز داشت\r\n\r\nن 35 6 - ك 16 32\r\nنغز : خوب .\r\n\r\n\r\n( ( 708 ) ) آن چه شيرين است آن شد نار دانگ * و آن كه پوشيده است نبود غير بانگ\r\n\r\nن 35 8 - ك 17 1\r\nناردانگ : ناردان ، دانهء انار ، از قبيل اضافه مقلوب است . و الحاق گاف در كلام مولوى به سبب آن است كه در فُرس دانه را دانگ ( به فتح نون ) گفته‌اند .\r\n\r\n\r\n( ( 710 ) ) رو به معنى كوش اى صورت پرست * ز آن كه معنى بر تن صورت پرست\r\n\r\nن 35 10 - ك 17 3\r\nزانكه معنى بر تن صورت پرست : يعنى هر گاه آدمى اهل معنى شد و عقل نظرى و عقل عملى كه دو قوّه‌اند براى نفس ناطقهء قدسيّهء او به فعليت آمدند دو جناح مىشوند براى او كه به آنها به اوج عالم ملكوت و جبروت و لاهوت در پرواز است ، و آن كه باور ندارد هنوز پردهء جهل بر چشم دل اوست و گويا خود را همين تن زمينگير مىداند و اهل معنى را هم . و حال آن كه اهل معنى كه مدرك مجردانند - خاصه به طريق ملكه و استقامت - تن نيستند و روح محضند و اگر به صورت در ناسوتند به معنى در جبروت و لاهوتند .\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n( ( 716 ) ) تيغ در زرادخانهء اولياست * ديدن ايشان شما را كيمياست\r\n\r\nن 35 16 - ك 17 6\r\nزرّادخانه : اسلحه خانه زرّاد زره ساز است . داود ( ع ) را زره ساز گفتند از اينجاست .\r\n\r\n\r\n( ( 717 ) ) جمله دانايان همين گفته همين * هست دانا رحمة للعالمين\r\n\r\nن 35 17 - ك 17 6\r\nگفته همين : يعنى همه اتفاق دارند كه تيغ در نزد اولياست ، و دانا رحمة للعالمين باشد و خلاف نگويد .\r\n\r\n\r\n( ( 718 ) ) گر انارى مىخرى خندان بخر * تا دهد خنده ز دانهء او خبر\r\n\r\nن 35 18 - ك 17 7\r\nتا دهد خنده : يعنى بيانات وافيهء او وارنگى ضمير منير اوست .\r\n\r\n\r\n( ( 728 ) ) بود ذكر حيلها و شكل او * بود ذكر غزو و صوم و اكل او\r\n\r\nن 36 7 - ك 17 14\r\nغزو : جنگ ، كه غازى فى سبيل الله بود .\r\n\r\n\r\n( ( 731 ) ) اندرين فتنه كه گفتيم آن گروه * ايمن از فتنه بدند و از شكوه\r\n\r\nن 36 10 - ك 17 16\r\nشكوه : به ضم شين ، حشمت . و اگر از شكوه باشد به كسر شين است به معنى خوف و بيم .\r\n\r\n\r\n( ( 733 ) ) ايمن از شر اميران و وزير * در پناه نام احمد مستجير\r\n\r\nن 36 11 - ك 17 16\r\nمستجير : پناه برنده .\r\n\r\n\r\n( ( 734 ) ) و آن گروه ديگر از نصرانيان * نام احمد داشتندى مستهان\r\n\r\nن 36 13 - ك 17 17\r\nمستهان : ذليل و خوار .\r\n\r\n\r\n( ( 736 ) ) هم مخبط دينشان و حكمشان * از پى طومارهاى كژ بيان\r\n\r\nن 36 15 - ك 17 19\r\nمخبّط : خبط ، خطاست .\r\n\r\n\r\n( ( 741 ) ) گر خبر خواهى از اين ديگر خروج * سوره بر خوان و السما ذات البروج\r\n\r\nن 36 22 - ك 17 22\r\nسوره بر خوان و السما ذات البروج : مناسبت اين سوره به سبب اصحاب اخدود است ، چه اخدود كوچه‌هاى آتش است و اين پادشاه و قومش چون زمينها را شكافته ، آتش مىافروختند در همه جا و خلق را به آتش پرستى دعوت مىكردند ، اين اسم مناسب ايشان آمد و در آخرت اصحاب اخدود باشند .\r\n\r\n\r\n( ( 747 ) ) نيكوان را هست ميراث از خوش آب * آن چه ميراث است اورثنا الكتاب\r\n\r\nن 37 6 - ك 18 4\r\n","description":"","footnote":"","page_name":" 74 ","page_number":74},
  {"content":"\r\nآن چه ميراث است : در حديث است كه نَحنُ مَعاشِرَ الأنبِياء لا نُورثُ ديناراً وَلا دِرهَمَاً وَإنّما نُورِثُ العلمَ ( 1 )  و در قرآن مجيد : * ( أَوْرَثْنَا اَلْكِتابَ 35 : 32 ( 2 )  آمده و از اينجاست كه علماى به حق را از امت مرحومه محمديه ورثهء آن جناب گويند و مولوى جايى گويد : « با تواند آن وارثان او بجو » پس خوشاب ، آب حيات علم و اخلاق حميده و افعال پسنديده است .\r\n\r\n\r\n( ( 751 ) ) هر كه را با اخترى پيوستگى است * مر وِ را با اختر خود هم تكى است\r\n\r\nن 37 10 - ك 18 16\r\nهم تكى است : هم تك ( به تاى مثناة فوق ) ، هم قدم و هم روش .\r\n\r\n\r\n( ( 754 ) ) اخترانند از وراى اختران * كه احتراق و نحس نبود اندر آن\r\n\r\nن 37 10 - ك 18 7\r\nاخترانند : كه انوار معنويه ، مردان خدا و در آسمانهاى جبروتند ، كه ملكوت اين آسمانهاست . و هر يك را مقامى و مرتبه است ، و همه ممسوسند به تابش نور .\r\n\r\n\r\n( ( 756 ) ) راسخان در تاب انوار خدا * نى به هم پيوسته نى از هم جدا\r\n\r\nن 37 15 - ك 18 8\r\nنى بهم پيوسته نى از هم جدا : يعنى مقارنه و تثليث و تربيع و تسديس و مقابله ندارند ، يا آن كه چون هر نبى و هر ولى را مسلكى است ، پيوسته نيستند و چون همه ممسوس به يك نورند و در علم توحيد و علم اسما اختلاف ندارند از هم جدا نيستند .\r\n\r\n\r\n( ( 757 ) ) هر كه باشد طالع او آن نجوم * نفس او كفار سوزد در رجوم\r\n\r\nن 37 16 - ك 18 9\r\nنفس او كفار سوزد در رجوم : يعنى كواكب صورى شيطان سوزند در حين استراق سمع شياطين از آسمان ، چنان كه در سورهء حجر فرموده : * ( وَحَفِظْناها مِنْ كُلِّ شَيْطانٍ رَجِيمٍ إِلَّا مَنِ اِسْتَرَقَ اَلسَّمْعَ فَأَتْبَعَه شِهابٌ مُبِينٌ 15 : 17 - 18 ( 3 )  و در سورهء صافات فرموده : * ( وَحِفْظاً مِنْ كُلِّ شَيْطانٍ مارِدٍ . لا يَسَّمَّعُونَ إِلَى اَلْمَلإِ اَلأَعْلى وَيُقْذَفُونَ مِنْ كُلِّ جانِبٍ ، دُحُوراً وَلَهُمْ عَذابٌ واصِبٌ إِلَّا مَنْ خَطِفَ اَلْخَطْفَةَ فَأَتْبَعَه شِهابٌ ثاقِبٌ 37 : 7 - 10 ( 4 )  و اين اختران سماء ملكوت ، شياطين را كه كفارند مىسوزانند و ظلمات كفر و جهل را محو مىفرمايند .\r\n\r\n\r\n( ( 758 ) ) خشم مريخى نباشد خشم او * منقلب رو غالب و مغلوب خود\r\n\r\nن 37 17 - ك 18 9\r\nخشم مريخى : و ميل و محبت زهره يى ، و بالجمله غضب و شهوت حيوانى ندارند ، بغضشان لله و\r\n","description":"","footnote":" ( 1 ) مسند احمد بن حنبل ج 2 ص 463 . .  ( 2 ) قرآن كريم ، سورهء فاطر ، آيهء 32 .  ( 3 ) قرآن كريم ، سورهء حجر ، آيهء 17 و 18 . .  ( 4 ) قرآن كريم ، سورهء صافات ، آيهء 7 و 8 و 9 و 10 . . ","page_name":" 75 ","page_number":75},
  {"content":"\r\nحبّ لله باشد .\r\n\r\n\r\n( ( 759 ) ) نور غالب ايمن از كسف و غسق * در ميان اصبعين نور حق\r\n\r\nن 37 18 - ك 18 10\r\nكسف : و كسوف ، انكدار كواكب .\r\nعسق : به غين معجمه و سين مهمله ، ظلمت .\r\nدر ميان اصبعين : اشارت است به حديث شريف : قَلبُ المُؤمِنِ بَينَ اِصبَعَينِ مِن اَصابعِ الرَّحْمنِ يُقَلِّبُه كَيفَ يَشَاءُ . ( 1 ) \r\n\r\n\r\n( ( 764 ) ) گاو را رنگ از برون و مرد را * از درون جو رنگ سرخ و زرد را\r\n\r\nن 38 1 - ك 18 12\r\nگاو را : خاصه گاو طلاى سامرى را .\r\n\r\n\r\n( ( 765 ) ) رنگهاى نيك از خمّ صفاست * رنگ زشتان از سياه آب جفاست\r\n\r\nن 38 2 - ك 18 13\r\nسياه آب جفاست : جفا گذشت كه غلظت طبع است . و نيز جفاء السيل گويند ، وز بد و كثافات او را خواهند * ( فَأَمَّا اَلزَّبَدُ فَيَذْهَبُ جُفاءً 13 : 17 . ( 2 ) \r\n\r\n\r\n( ( 773 ) ) آهن و سنگ است نفس و بت شرار * آن شرار از آب مىگيرد قرار\r\n\r\nن 38 12 - ك 18 18\r\nآهن و سنگ است : حاصل كلمات تشبيه نفس است مرتبه اى سنگ و آهن كه مقدحه و زناد گويند كه از آنها آتش بيرون مىآورند و تشبيه بتها به خوردهاى آتش كه اينها را به آب بتوان خاموش كرد و آتش سنگ و آهن به هيچ آب خاموش نشود . و مرتبه اى به چشمه كه آب سياه از آن جوشد و بتها به كوزه‌ها و سبوها كه از آن آب سياه پر كنند ، آنها را توان شكست و آن چشمه را نتوان به سهولت قطع كرد .\r\n\r\n\r\n( ( 776 ) ) آن بت منحوت چون سيل سيا * نفس بتگر چشمهء پر آب و را\r\n\r\nن 38 15 - ك 18 21\r\nمنحوت : تراشيده شده .\r\n\r\n\r\n( ( 779 ) ) صورت نفس ار بجويى اى پسر * قصهء دوزخ بخوان با هفت در\r\n\r\nن 38 18 - ك 18 23\r\nقصهء دوزخ بخوان با هفت در : يعنى نفس و مشاعر آن روح است و معنى ، و دوزخ و هفت در آن جسد است و صورت . بيانش آن است كه مشاعر ظاهره پنج است و مدارك باطنه اگر چه به تغليب پنج مىگويند ليك مُدرِك دواست كه حس مشترك و وهم باشد . سه ديگر حافظند و متصرف همان\r\n","description":"","footnote":" ( 1 ) عوالى اللآلي ، ج 4 ، ص 99 .  ( 2 ) قرآن كريم ، سورهء رعد ، آيهء 17 . ","page_name":" 76 ","page_number":76},
  {"content":"\r\nمدركات و اين قوى هر گاه استعمال شوند در ادراك اشياء به اعتبار وجه النفس نه وجه الله و نه از آن جهت كه وسيلهء ادراك كلياتند و نه از آن جهت كه آيات الله و مظاهرند همه شواغل و حجب مىشوند از حق ، و موجبات ورود بر ابواب جهنم مىشوند كه * ( لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ 15 : 44 ( 1 )  به خلاف آن كه استعمال شوند به آن جهات ديگر كه اشاره كرديم و نفس شاكر حقيقى باشد اعنى صرف كند اينها را فيما خلقت لأجله و عقل بالفعل شود كه هشت مىشوند به انضمام عاقله و مىگردند موجبات ورود بر هشت در بهشت و دخول در بهشت .\r\n\r\n\r\n( ( 780 ) ) هر نفس مكرى و در هر مكر ز ان * غرقه صد فرعون با فرعونيان\r\n\r\nن 38 19 - ك 18 24\r\nصد فرعون : هواهاى نفس امّاره و مسوله است . بيت :\r\n\r\nاى هواهاى تو خدا انگيز\r\nزين خداهاى تو خدا بيزار\r\nبه خدا گر كسى تواند بود\r\nجز خدا از خداى برخوردار\r\n\r\n\r\n\r\n( ( 781 ) ) در خداى موسى و موسى گريز * آب ايمان را ز فرعونى مريز\r\n\r\nن 38 20 - ك 18 24 و\r\nموسى گريز : يعنى عقل .\r\nز فرعونى : يعنى نفسانيت .\r\n\r\nبود آن زن پاك دين و مؤمنه\r\nسجدهء آن بت نكرد آن موقنه\r\n\r\nن ندارد - ك 19 1\r\nموقنه : صاحب يقين .\r\n\r\n\r\n( ( 785 ) ) خواست تا او سجده آرد پيش بت * بانگ زد آن طفل كانّى لم امت\r\n\r\nن 39 5 - ك 19 2\r\nانّى لم امت : يعنى بدرستى كه من نمرده‌ام .\r\n\r\n\r\n( ( 789 ) ) اندر آ و آب بين آتش مثال * از جهانى كآتش است آبش مثال\r\n\r\nن 39 9 - ك 19 4\r\nاز جهانى كآتش است : به حسب نوريت ، مانند نار وادى ايمن .\r\nآبش مثال : به حسب حيات بخشى به اين عالم موت و ظلمت ، كه آب ، صورت حيات است ، چنان كه در قول حق تعالى : * ( أَنْزَلَ مِنَ اَلسَّماءِ ماءً فَسالَتْ أَوْدِيَةٌ بِقَدَرِها 13 : 17 ( 2 )  يكى از وجوه تأويل ماء ، نفس است كه به اجسام تعلق گرفته و همه را احياء كرده .\r\n\r\n\r\n( ( 795 ) ) نك جهان نيست شكل هست ذات * و آن جهانيان هست شكل بىثبات\r\n\r\nن 39 15 - ك 19 7\r\n","description":"","footnote":" ( 1 ) قرآن كريم ، سورهء حجر ، آيهء 44 .  ( 2 ) قرآن كريم ، سورهء رعد ، آيهء 17 . ","page_name":" 77 ","page_number":77},
  {"content":"\r\nنك : اينك .\r\nجهان نيست شكل هست ذات : يعنى جهان نمودِ بود است چنان كه گذشت كه : « ما عدمهاييم . . . » .\r\nو آن جهانيان : ( به ياء مثناة تحت ) يعنى عالميان .\r\n\r\n\r\n( ( 801 ) ) اندر آييد اى مسلمانان همه * غير اين عذبى عذاب است آن همه\r\n\r\nن 39 21 - ك 19 10\r\nعذب : گوارا .\r\n\r\nاندر آييد و ببينيد اين چنين\r\nسرد گشته آتش گرم مهين\r\n\r\nن ندارد - ك 19 11\r\nمهين : به ضم ميم ، خوار كننده .\r\n\r\n\r\n( ( 806 ) ) تا چنان شد كان عوانان خلق را * منع مىكردند كآتش در ميا\r\n\r\nن 40 4 - ك 19 17\r\nعوان : فرياد كننده چه عو همچو غو صدا و غوغا باشد .\r\n\r\n\r\n( ( 812 ) ) آن دهان كژ كرد و از تسخر بخواند * نام احمد را دهانش كژ بماند\r\n\r\nن 40 12 - ك 19 21\r\nتسخر : سخريه و استهزا .\r\n\r\n\r\n( ( 814 ) ) من تو را افسوس مىكردم ز جهل * من بدم افسوس را منسوب و اهل\r\n\r\nن 40 14 - ك 19 22\r\nافسوس : چنان كه به معنى حسرت آمده ، به معنى هزل و سخريه نيز آمده .\r\n\r\n\r\n( ( 834 ) ) آتش طبعت اگر غمگين كند * سوزش از امر مليك دين كند\r\n\r\nن 41 13 - ك 19 34\r\nاز امر مليك دين : پس در حقيقت ، طبع نكرده ، و صحت سلب دارد .\r\n\r\n\r\n( ( 836 ) ) چون كه غم بينى تو استغفار كن * غم به امر خالق آمد كار كن\r\n\r\nن 41 15 - ك 19 34\r\nچون كه غم بينى تو استغفار كن : چنان كه عارفى فرمايد كه هر مصيبتى كه پيشت آيد تا توانى شاكر باش و اگر نتوانى راضى باش و اگر نتوانى صابر باش و پايينتر از اين كفر است . يعنى چون در حقيقت از دوست مىرسد شادى كن و بگو :\r\n« بلايى كز حبيب آيد هزارش مرحبا گويم » و گر نتوانى پس هر دو را يعنى مصيبت و نعمت را مثل هم ببين ، چه رضا مقام استواست و گر نتوانى بارى در مقام صبر باش يعنى به كلفت و مشقت خود را بر قبول وادار تا سوزش سازش شود و تقاضاى عشق مقام اول است . پس آتش مىگويد در نظر عاشق حق يا شاهد او من نيستم و اگر هستم بطور بندگى هستم و عبد ، مالكِ هيچ نيست .\r\n","description":"","footnote":"","page_name":" 78 ","page_number":78},
  {"content":"\r\n\r\n\r\n( ( 838 ) ) باد و خاك و آب و آتش بنده اند * با من و تو مرده با حق زنده اند\r\n\r\nن 41 17 - ك 19 35\r\nبا حق زنده‌اند : چون بنده‌اند ، در حديث است كه : اَلعُبُودِيَّةُ جَوهَرَةٌ كُنهُهَا الرُّبُوبِيَّةُ ( 1 )  پس زنده‌اند به زندگى مولى . معيّت نفس با جسم تو جسم را زنده دارد چگونه معيّت قيّوميهء حق تعالى با موجودات آنها را زنده ندارد . وَهُوَ مَعَ كُلِّ شَيْءٍ لا بِمُقارَنَةٍ وَغَيرَ كُلِّ شَيْءٍ لا بِمُزايَلَةٍ . ( 2 ) \r\n\r\n\r\n( ( 843 ) ) كين سبب را آن سبب آورد پيش * بىسبب كى شد سبب هرگز ز خويش\r\n\r\nن 41 22 - ك 19 38\r\nبىسبب كى شد سبب : مبتدا مؤخر است . يعنى سبب امكانى كى بىسبب شد و به خويش موجود شد ؟\r\n\r\n\r\n( ( 845 ) ) اين سبب را آن سبب عامل كند * باز گاهى بىبرو عاطل كند\r\n\r\nن 42 2 - ك 19 38\r\nعامل كند : در نظرى كه عالم مظاهر اسماء و صفات حقند و ملاحظهء مراتب .\r\nعاطل كند : در نظرى كه مرآت مختفى است در مربى ، و نبيند غير اسماء او . و اينها سببهايى هستند كه محرم انبيااند .\r\n\r\n\r\n( ( 847 ) ) اين سبب چبود به تازى گو رسن * اندرين چه اين رسن آمد به فن\r\n\r\nن 42 4 - ك 20 2\r\nتازى : عربى . كه به عربى رسن را سبب گويند .\r\n\r\n\r\n( ( 848 ) ) گردش چرخ اين رسن را علت است * چرخ گردان را نديدن زَلَّت است\r\n\r\nن 42 5 - ك 20 2\r\nگردش چرخ : يعنى چرخ كارگران . چنان كه در بعض نسخ :\r\n\r\nگردش چرخه رسن را علت است\r\nچرخه گردان را نديدن زلَّت است\r\n\r\n\r\n\r\n( ( 850 ) ) تا نمايى صفر و سر گردان چو چرخ * تا نسوزى تو ز بىمغزى چو مرخ\r\n\r\nن 42 7 - ك 20 3\r\nصفر : دست خالى .\r\nمرخ : درختى است كه زود آتش مىگيرد .\r\n\r\n\r\n( ( 862 ) ) آتش شهوت نسوزد اهل دين * باغيان را برده تا قعر زمين\r\n\r\nن 42 20 - ك 20 11\r\nآتش شهوت نسوزد اهل دين : خلاصهء اين كلمات اين است كه اسباب امكانيه را در اهل دين\r\n","description":"","footnote":" ( 1 ) مصباح الشريعة ، فقره ى 100 .  ( 2 ) نهج البلاغه ، خطبهء 1 . ","page_name":" 79 ","page_number":79},
  {"content":"\r\nتصرفى نيست در نظر شهود ايشان به جز خدا ، و هر چه خدا مىكند معشوق و لذيذ ايشان است .\r\nاين از طرف فاعل .\r\nمرتبهء ديگر از طرف قابل ، مىگوييم آنها جان هستند و مجرد بالفعل و بيگانه از جسم و انفعال .\r\nدر ذات و حقيقت ايشان از جسمانيات نيست بلكه به جهت آن كه جان مطلقند جسمشان محكوم عليه به احكام جان است . چنان كه فرمود :\r\n\r\nكاندر آتش خلق عاشقتر شدند\r\nدر فناى جسم صادقتر شدند\r\n\r\nو مرتبهء ديگر از باب تطابق عوالم مىگوييم آتش شهوت و غضب با آتش صورى يك حقيقت است و تفاوت مثل ذى ظل و ظل است ، چنان كه نار طبيعت دنيا ظلش نار جهنم مىشود قال تعالى : * ( اِنْطَلِقُوا إِلى ظِلٍّ ذِي ثَلاثِ شُعَبٍ لا ظَلِيلٍ وَلا يُغْنِي مِنَ اَللَّهَبِ 77 : 30 - 31 ( 1 )  و هر كه را اين نسوزاند آن نسوزانيده بلكه سوختن به آتش صورى ، دون سوختن به آتش نار شهوت و غضب است و نسوختن به آن دون نسوختن به اين است . چنان كه در مثال نار سنگ و آهن و نيران متولده از آن و مثالهاى ديگر معلوم است . و همچنين روح و ريحان نار الله كجا - كه آن مؤمنه موقنه مشاهده كرد با آن طفل ، خواه طفل ظاهرى از آن جهت كه صقع او و جزء او بود ، اراده شده باشد و خواه طفل معنوى ، زيرا كه نفس امّ است و روح اب است و قلب ولد كه نفس مطيعه و قلب نورى مطيع روح زوجهء مطيعهء سعيده و ولد خلف صالحند و نفس امّاره و مسوله و قلب مسود غير مطيع روح كه اب بود زوجهء ناشزه و ولد ناخلفند و هر گاه ولد صالح كه قلب مستقيم است خود را در نار الله و نور الله اندازد مادر را كه نفس نوريهء صالحهء رؤوفه است مىكشاند و همچنين ساير قوى را ، - و ورد و ياسمن و بهار و رياحين صورى كجا ؟\r\n\r\nاز ديدن گل مىخلد در ديدهء من خارها\r\nآن گل كه من مىجويمش نبود در اين گلزارها\r\n\r\nو مرتبهء ديگر مىگوييم گاه باشد به قوت نفس نبى عليه السلام يا ولى برده مىشوند نفوسى به عالم صور صرفه و وقايعى مشاهده مىشود بالحقيقة و بالمعاينة و محقق است كه شيئيت شيئى به صورت است و جاى ديگر اين را تفصيل داده‌ايم .\r\n\r\n\r\n( ( 863 ) ) موج دريا چون به امر حق بتاخت * اهل موسى را ز قبطى واشناخت\r\n\r\nن 42 21 - ك 20 11\r\nقبطى : به كسر قاف ، اهل مصر . و قوم فرعون را قبطى و قوم موسى را سبطى گويند .\r\n\r\n\r\n( ( 866 ) ) هست تسبيحت بخار آب و گل * مرغ جنت شد ز نفخ صدق دل\r\n\r\nن 43 2 - ك 20 13\r\nهست تسبيحت : تا آخر دو بيت ، معنى آن است كه تسبيح و حمد از براى مرغ جنت به منزلهء ماده‌اند براى مرغ دنيا ، چه مادهء هر چيز بايد مناسب با او باشد . مرغ دنيوى عناصر طبيعى ماده آن است و مرغ برزخى و اخروى عمل صالح و ملكهء حميده مادهء آن است . در حديث است كه فِى\r\n","description":"","footnote":" ( 1 ) قرآن كريم ، سورهء مرسلات ، آيهء 30 . ","page_name":" 80 ","page_number":80},
  {"content":"\r\nالجَنَّةِ قيعانٌ غُرّاسُها قَولُ المُؤمِنِ سُبحانَ الله ( 1 )  يعنى اظلهء آن ملكات حميده آن صور بهيه ، اشجار و اطيار مىشود . چنان كه مثنوى مشحون است از امثال اين مطلب .\r\nو در كلام اشارت است به آن كه از دم تو هم مرغ به وجود مىآيد ولى مرغ آخرت و ارباب كشف صورى از صاحبان نفس قدسيه و نفس گرم ، مشاهده صور مثاليهء آنها را در حال استعمال بدن هم مىكنند . همانا از اينجاست كه خواجه حافظ مىگويد :\r\n\r\nفيض روح القدس ار باز مدد فرمايد\r\nديگران هم بكنند آن چه مسيحا مىكرد\r\n\r\nبلى كسى كه جام جم دارد داراى كل است ، چون تو دارم همه دارم به خود آ تا ببينى دارايى .\r\n\r\n\r\n( ( 869 ) ) اين عجايب ديد آن شاه جهود * جز كه طنز و جز كه انكارش نبود\r\n\r\nن 43 7 - ك 20 15\r\nطنز : طعن بود .\r\n\r\n\r\n( ( 874 ) ) اصل ايشان بود آتش ز ابتدا * سوى اصل خويش رفتند انتها\r\n\r\nن 43 12 - ك 20 19\r\nآتش ز ابتدا : يعنى در همين نشاهء اولى آتش بودند ، چه اعمال بد و ملكات رذيله آتش است به حسب باطن . حق تعالى مىفرمايد : * ( إِنَّ اَلَّذِينَ يَأْكُلُونَ أَمْوالَ اَلْيَتامى ظُلْماً إِنَّما يَأْكُلُونَ فِي بُطُونِهِمْ ناراً 4 : 10 ( 2 )  و نيز * ( إِنَّ جَهَنَّمَ لَمُحِيطَةٌ بِالْكافِرِينَ 9 : 49 ( 3 )  به جملهء اسميه كه منسلخ از زمان است ادا فرموده ، پس اينجا معنى است و در * ( يَوْمَ هُمْ بارِزُونَ 40 : 16 ( 4 )  صورت مىگيرد . و مىشود كه مراد به ابتدا نشاهء علم باشد كه ماهى عليه همه در علم ازلى گذشته كه طينت شقى از ازل سجّينى بوده و طينت سعيد از ازل عليينى بوده كه اَلسّعيدُ سَعيدٌ فىِ الأزَلِ وَالشَّقِيُّ شَقِىٌ لَم يَزَل ( 5 )  اين است كه خواجه عبد الله انصارى هروى مىفرمايد : « همه از انجام ترسند و عبد الله از آغاز »\r\n\r\n\r\n( ( 879 ) ) آب اندر حوض اگر زندانى است * باد نشفش مىكند كار كانى است\r\n\r\nن 43 17 - ك 20 22\r\nنشف : به خود كشيدن .\r\n\r\n\r\n( ( 881 ) ) وين نفس جانهاى ما را همچنان * اندك اندك دزدد از حبس جهان\r\n\r\nن 43 19 - ك 20 23\r\nوين نفس : يعنى در هر نفس ما ، جبار نقص ما را تلافى مىكند به كمال .\r\n\r\nاز آن جانب بود ايجاد و تكميل\r\nو زين جانب بود هر لحظه تبديل\r\n\r\n( وَجاءَتْ كُلُّ نَفْسٍ مَعَها سائِقٌ وَشَهِيدٌ ) 50 : 21 ( 6 )  پس موجودات جميعاً به حسب امر تكوينى در\r\n","description":"","footnote":" ( 1 ) سنن ترمذى ، ص 58 .  ( 2 ) قرآن كريم ، سورهء نساء ، آيهء 10 .  ( 3 ) قرآن كريم ، سورهء توبه ، آيهء 49 .  ( 4 ) قرآن كريم ، سورهء غافر ، آيهء 16 .  ( 5 ) عين اين عبارت يافت نشد ولى در اين زمينه رواياتى وجود دارد . رجوع كنيد به توحيد صدوق ص 358 - 354 .  ( 6 ) قرآن كريم ، سورهء ق ، آيهء 21 . ","page_name":" 81 ","page_number":81},
  {"content":"\r\nامتثال و استكمالند . * ( أَلا إِلَى الله تَصِيرُ اَلأُمُورُ ) * 42 : 53 . ( 1 )  و مىشود كه مراد نفس رحمانى باشد كه مىآيد از جانب يمين يعنى عالم مجردات صرفه و عقول كلَّيه كه نفوس را تكميل مىكنند تا رفته رفته عقل كلَّى مىشوند .\r\n\r\n\r\n( ( 882 ) ) تا إليه يصعد أطياب الكلم * صاعداً منا الى حيث علم\r\n\r\nن 43 20 - ك 20 24\r\nتا إليه يصعد : اشارت است به كريمهء * ( إِلَيْه يَصْعَدُ اَلْكَلِمُ اَلطَّيِّبُ وَاَلْعَمَلُ اَلصَّالِحُ يَرْفَعُه 35 : 10 ( 2 )  يعنى به سوى حق تعالى بالا مىروند كلمات پاكيزه و عملهاى نيكو بالا مىبرد آن كلمات را . ظاهر كلمهء طيبه كلمهء توحيد است و باطن او نفس نطقيهء قدسيه است . و در كلام خدا و خلفاى خدا كلمه بر نفس ناطقه بسيار اطلاق شده بلكه بر وجودات خاصه از آن جهت كه اينها مُعرِبَند از ضميرى كه وجود مكنون مصون حضرت غيب الغيوب است ، خصوص انسان كامل كه كلمهء اتمّ و اسم اعظم است و اِعراب از همهء اسما و صفات ذاتيه كند . قال تعالى * ( بِكَلِمَةٍ مِنْه اِسْمُه اَلْمَسِيحُ 3 : 45 . ( 3 )  و عن الائمة : نَحنُ الكَلِماتُ التّامّاتُ وَالأَسماءُ الحُسنى . ( 4 )  و الطيب اشارت است به تجرد فطرى و كسبى به علوم و معارف . و عمل صالح كه موجب رفع اوست ملكهء عدالت است . و بعض مفسرين ارجاع مىكند ضمير مستتر يرفع را به كلم و طيب را به عالم تفسير مىكند و ضمير بارز را ارجاع مىكند به عمل . پس دلالت مىكند بر اينكه شرف عمل به علم و معرفت است .\r\nصاعداً منّا : در حالتى كه صعود كند از ما به سوى مرتبه اى كه خدا داناست .\r\n\r\n\r\n( ( 883 ) ) يرتقى انفاسنا بالمنتقى * متحفاً منّا الى دار البقا\r\n\r\nن 43 21 - ك 20 24\r\nيرتقى : بالا مىرود انفاس ما به پرهيز . اشارت است به عمل صالح كه در آيه است .\r\nمتحفاً : در حالتى كه تحفه و هديه است از ما به سوى دار بقا .\r\n\r\n\r\n( ( 884 ) ) ثمّ يأتينا مكافات المعال * ضعف ذاك رحمة من ذى الجلال\r\n\r\nن 44 1 - ك 20 25\r\nثمّ يأتينا : پس مىآيد ما را مكافات معالى و مكارم اخلاق به اضعاف آنها از رحمت حق ، به مقتضاى : * ( مَنْ جاءَ بِالْحَسَنَةِ فَلَه عَشْرُ أَمْثالِها 6 : 160 . ( 5 )  اين اگر معال ( به عين مهمله باشد ) . و اگر « مقال » باشد ( به قاف ) كه در بعض نسخ است ، واضح است .\r\n","description":"","footnote":" ( 1 ) قرآن كريم ، سورهء شورى ، آيهء 53 .  ( 2 ) قرآن كريم ، سورهء فاطر ، آيهء 10 .  ( 3 ) قرآن كريم ، سورهء آل عمران ، آيهء 45 .  ( 4 ) منبع يافت نشد . .  ( 5 ) قرآن كريم ، سورهء انعام ، آيهء 160 . ","page_name":" 82 ","page_number":82},
  {"content":"\r\n\r\n\r\n( ( 885 ) ) ثمّ يلجينا الى امثالها * كى ينال العبد ممّا نالها\r\n\r\nن 44 2 - ك 20 25\r\nثم يلجينا : بعد پناه مىدهد ما را آن تقوى و زهد حقيقى به سوى امثال نفوس قدسيه ، كه عقول كليّه باشند تا برسد بنده به آن چه آنها رسيده‌اند .\r\n\r\n\r\n( ( 886 ) ) هكذا تعرج و تنزل دائماً * ذا فلا زلت عليه قائماً\r\n\r\nن 44 3 - ك 20 26\r\nهكذا تعرج : يعنى فيض خدا انقطاع ندارد و كلمات او را نفاد نيست و صمت بر حضرت او جايز نيست . اين نزول و عروج در اين كلمات سنت خدايى است * ( وَلَنْ تَجِدَ لِسُنَّتِ الله تَبْدِيلًا 33 : 62 ( 1 )  وَ * ( لَوْ كانَ اَلْبَحْرُ 18 : 109 ( 2 )  الاية . ليكن ظاهر كلام مولوى بل صريحش صعود كلمهء توحيد و ارتقاء دم نفس است كه انفاس جمع نفس ( به فتح فاء ) است . و ارتقاء و صعود وجود لفظى به اعتبار معانى بلندى است كه وجود ذهنى آن است و بلندى آن وجود عقلى بلندى عاقله است به سبب اتحاد معقول با عقل . و ارتقاء نفس ( به فتح فاء ) به سبب حضور ارتقاء نفس ( به سكون فاء ) است . و بنا بر ظاهر پس مقال ( به قاف ) اظهر است . و مراد از الجاء به سوى امثال تكرار كلمهء توحيد است كه اذكروا الله كثيراً و الحَسَنَةُ تَجُرُّ الحَسَنَةَ ، و از نزول و عروج ، عروج كلمه است از راه گوش به قلب و از قلب به روح و از روح به سِرّ و خفى چنان كه از آن جا نازل شد ، و از آن نى شكرستان بريده شد باز سير دورى كرد و به آن جا پيوست كه المبدأ هو المنتهى .\r\n\r\n\r\n( ( 888 ) ) چشم هر قومى بسويى مانده است * كان طرف يك روز ذوقى رانده است\r\n\r\nن 44 5 - ك 20 27\r\nيك روز : آن روزى است كه جاى ديگر فرموده :\r\n\r\nروز نيكو ديده‌ايم از روزگار\r\nآب رحمت خورده‌ايم اندر بهار\r\n\r\n\r\n\r\n( ( 889 ) ) ذوق جنس از جنس خود باشد يقين * ذوق جزو از كل خود باشد ببين\r\n\r\nن 44 6 - ك 20 27\r\nذوق جنس از جنس خود باشد يقين : حاصل اين ابيات تا آخر اين است كه جنسيّت علت جذب و كشش است و جنسيت را چهار قسم كرده : يكى مثل جنسيّت نورى با نورى و نارى با نارى ، كبوتر با كبوتر باز با باز . ديگرى جنسيّت جزء با كل مثل جنسيّت نفس ناطقهء قدسيه با عقل كل ، و جزء و كل در اينجا تجلَّى و متجلَّى را شامل است و در اين تسامحى است مثل قول شيخ عطار : « جان ز كل نبود جدا جزويى از اوست » . سيّم جنسيّت بالقوه مثل نان كه جنسيّت بالفعل ندارد ولى بعد از هضم معدى و كبدى و عروقى و عضوى جنسيّت به فعليت مىرسد در عظم عظم ، و در لحم لحم و در شريان ، شريان و در وريد ، وريد و همچنين حتى در جليد ، جليد و در روح بخارى ، روح بخارى مىشود . چهارم نمايش جنسيّت مثل سراب و آب و زر مغشوش و زر خالص .\r\n","description":"","footnote":" ( 1 ) قرآن كريم ، سورهء احزاب ، آيهء 62 .  ( 2 ) منبع يافت نشد . . ","page_name":" 83 ","page_number":83},
  {"content":"\r\n\r\n\r\n( ( 898 ) ) تا زر اندوديت از ره نفكند * تا خيال كژ تو را چه نفكند\r\n\r\nن 44 15 - ك 21 5\r\nنفكند : به صيغهء نفى .\r\n\r\n\r\n( ( 900 ) ) طائفهء نخجير در وادى خوش * بوده‌اند از شير اندر كش مكش\r\n\r\nن 44 18 - ك 21 7\r\nنخجير : حيوان شكارى .\r\n\r\n\r\n( ( 902 ) ) حيله كردند آمدند ايشان بشير * كز وظيفه ما ترا داريم سير\r\n\r\nن 44 20 - ك 21 8\r\nبشير : ايهام دارد . معنى اقرب اين است كه از بشارت باشد .\r\n\r\n\r\n( ( 907 ) ) گوش من لا يلدغ المؤمن شنيد * قول پيغمبر به جان و دل گزيد\r\n\r\nن 45 5 - ك 21 11\r\nاشهر آن است كه لا يَلسَعُ العاقِلُ مِن حُجرٍ مَرَّتَينِ ( 1 )  يعنى گزيده نمىشود مرد عاقل از سوراخى دو بار و لسع ( به سين و عين مهملتين ) است . و لدغ ( به دال مهمله و غين معجمه ) است و هر دو به معنى گزيدن است و فرق آن است كه لسع گزيدن به نيش است مثل عقرب و زنبور و لدغ گزيدن به دهن است مثل مار و مور . و جحر ( به تقديم جيم مضمومه بر حاى مهملهء ساكنه ) سوراخ حشرات است ، مثل « حجر ضب خرب » يعنى سوراخ سوسمار خراب .\r\n\r\n\r\n( ( 908 ) ) جمله گفتند اى حكيم با خبر * الحذر دع ليس يغنى عن قدر\r\n\r\nن 45 7 - ك 21 13\r\nالحذر دع : يعنى حذر را بگذار كه دفع قدر نمىكند . و اين مضمون حديث است كه اِذا دَخَلَ القَدَرُ بَطَلَ الحَذَرُ . ( 2 ) \r\n\r\n\r\n( ( 913 ) ) گفت پيغمبر به آواز بلند * با توكل زانوى اشتر ببند\r\n\r\nن 45 13 - ك 21 16\r\nگفت پيغمبر : اشارت است به حديث اَرسَلَ اَعرابِىٌ اِبِلَه سُدىً وَكانَ يَقُولُ تَوَكَّلتُ عَلى الله ، وَقالَ النَّبِيُّ صَلَّى الله عَلَيه وَآلِه : اِعقِلها وَتَوَكَّل عَلَى الله . ( 3 )  يعنى اعرابى شتر خود را رها كرده بود مهمل ، و مىگفت : توكل بر خدا كردم . حضرت فرمود : زانوى او را ببند و توكل كن .\r\n\r\n\r\n( ( 925 ) ) جانهاى خلق پيش از دست و پا * مىپريدند از وفا اندر صفا\r\n\r\nن 46 4 - ك 21 25\r\nجانهاى خلق پيش از دست و پا . چنان كه در احاديث است كه ارواح پيش از خلقت دنيا در عالم امر و نشاهء تجرد بودند مثل : خُلِقَ الاروَاحُ قَبل الَاءجسادِ بِألفَي عام ( 4 )  و مراد الف جبروتى و الف\r\n","description":"","footnote":" ( 1 ) كنوز الحقائق ، ص 166 : لا يلسع المؤمن من حجر واحد مرتين . .  ( 2 ) كنوز الحقائق ، ص 165 : لا يغنى حذر من قدر .  ( 3 ) عوالى اللآلي ، ج 1 ، ص 75 .  ( 4 ) عوالى اللآلي ، ج 4 ، ص 124 : خلق الله روحى و روح على بن ابى طالب قبل ان يخلق الله الخلق بالفى عام . . ","page_name":" 84 ","page_number":84},
  {"content":"\r\nملكوتى است .\r\nو بايد دانست كه مراد از سبق ارواح نه اين است كه آنها بطور كثرت و جزييت مثل بودن آنها در عالم دنيا وجود در عالم امر و مرتبهء علم داشتند ، چه مناط اين گونه كثرت در اينها ابدان است و در آن نشاهء تجرد هنوز ابدان نبود و حجاب زمان و مكان مطوى بود كه * ( اَلسَّمواتُ مَطْوِيَّاتٌ بِيَمِينِه 39 : 67 ( 1 )  بلكه چون ميانهء عقول كليه و نفوس كليه بينونت نيست بلكه در مراتب وجود - سيّما مراتب طوليه ، چنان كه گذشت - بودنِ عقول كليه در آن مراتب ، بودن نفوس است به طور اتحاد و يگانگى در آن مراتب . و همچنين وجود علمى سنخ وجود معلومى است و وجود حقيقت شيئى در مرتبه و نشاهء وجود رقيقهء آن شىء است و چون به طور وحدت بودند اين است كه نشاهء معنى مقام تصالح الأضداد است و اين نشاهء عالم تضاد است كما قال الله تعالى : * ( اِهْبِطُوا بَعْضُكُمْ لِبَعْضٍ عَدُوٌّ 2 : 36 ( 2 ) \r\n\r\n\r\n( ( 927 ) ) ما عيال حصر نيم و شير خواه * گفت الخلق عيال للاله\r\n\r\nن 46 6 - ك 21 26\r\nگفت الخلق : اشارت است به حديث نبوى كه : اَلخَلقُ عِيالُ الله فَاَحَبُّ الخَلقِ اِلَى الله مَن اَحسَنَ اِلى عِيالِه . ( 3 )  و در حديث قدسى است كه اَلفُقَراءُ عِيالى . ( 4 ) \r\n\r\n\r\n( ( 933 ) ) دست همچون بيل اشارتهاى اوست * آخر انديشى عبارتهاى اوست\r\n\r\nن 46 13 - ك 21 23\r\nدست همچون بيل : و چون دست شبيه به بيل است ، خواجه عبد الله انصارى فرمايد كه : هر سر كه در آن سجودى نيست سفچه به از او ، و هر دست كه در آن جودى نه ، كفچه به از او . پس بيل دادن اشارت به كار كردن است .\r\n\r\n\r\n( ( 936 ) ) حاملى محمول گرداند ترا * قابلى مقبول گرداند ترا\r\n\r\nن 46 16 - ك 21 32\r\nمحمول گرداند ترا : يعنى كار كردن براى نكردن است ، و بار برداشتن براى انداختن است .\r\nچنان كه در آخرت عمل نيست ، كه نشاهء پاداش عمل و وصول به غايات است . شيخ ابو سعيد ابى الخير مىفرمايد :\r\n\r\nدنيا به مثال كعبتين نرد است\r\nبرداشتنش براى انداختن است .\r\n\r\n\r\n\r\n( ( 937 ) ) قابل امر ويى قابل شوى * وصل جويى بعد از آن و اصل شوى\r\n\r\nن 46 17 - ك 21 33\r\n","description":"","footnote":" ( 1 ) قرآن كريم ، سورهء زمر ، آيهء 67 .  ( 2 ) قرآن كريم ، سورهء بقره ، آيهء 36 .  ( 3 ) عوالى اللآلي ، ج 1 ، ص 101 ، 372 .  ( 4 ) منبع يافت نشد . . ","page_name":" 85 ","page_number":85},
  {"content":"\r\nقابل : حامل .\r\nامر ويى : و منتهى به نهى ويى .\r\nقابل شوى : قابليت اسماء و صفات او پيدا كنى و علم اليقين تو آخر حق اليقين شود .\r\n\r\n\r\n( ( 944 ) ) ور اشارتهاش را بينى زنى * مرد پندارى و چون بينى زنى\r\n\r\nن 47 2 - ك 22 2\r\nبينى زنى : بينى زدن ، بىاعتنايى كردن . و بادوم ، از باب تجنيس القافيه است . يعنى چون باريك بينى ، مرد نيستى بلكه زنى\r\n\r\n\r\n( ( 946 ) ) ز انكه بىشكرى بود شوم و شنار * مىبرد بىشكر را در قعر نار\r\n\r\nن 47 4 - ك 22 3\r\nشنار : به شين معجمه و نون ، فارسى ننگ و عار . و به معنى شوم نيز آيد . و به اين معنى عطف تفسيرى شوم باشد .\r\n\r\n\r\n( ( 952 ) ) كرد وصف مكرهاشان ذو الجلال * لتزول منه اقلال الجبال\r\n\r\nن 47 11 - ك 22 8\r\nلتزول : لام مفتوحه لام ابتداست كه وقتى كه إن المكسوره مخفف مىشود لازم است كه در كلام داخل شود هر گاه عمل نكند . و آيه اين است : * ( وَقَدْ مَكَرُوا مَكْرَهُمْ وَعِنْدَ الله مَكْرُهُمْ وَإِنْ كانَ مَكْرُهُمْ لِتَزُولَ مِنْه اَلْجِبالُ 14 : 46 ( 1 )  يعنى حيله كردند و نزد خداست جزاى مكرشان و بدرستى كه مكر ايشان هر آينه زايل مىكند كوهها را .\r\n\r\n\r\n( ( 953 ) ) جز كه آن قسمت كه رفت اندر ازل * روى ننمود از سگال و از عمل\r\n\r\nن 47 12 - ك 22 9\r\nسگال : به كسر سين مهمله و به گاف فارسى ، انديشه و فكر .\r\n\r\n\r\n( ( 962 ) ) ترس درويشى مثال آن هراس * حرص و كوشش را تو هندستان شناس\r\n\r\nن 48 1 - ك 22 16\r\nترس درويشى : يعنى اين تأويل آن است يا مثل آن است . پس خيال فقر مثل آن است كه گويا عزراييل به نظر خشمانه به او كرد . پس او به هندوستان حرص افتاد به امر سلطان حق به ياد شوق و طلب .\r\n\r\n\r\n( ( 963 ) ) باد را فرموده تا او را شتاب * برد سوى قعر هندستان بر آب\r\n\r\nن 48 2 - ك 22 16\r\nبر آب : يعنى از طريق بحر كه طى البحر از طى الارض اسرع باشد . و جمع باد و خاك و آب در كلام از صنعت مراعاة النظير است .\r\n\r\n\r\n( ( 970 ) ) از كه بگريزيم از خود اين محال * از كه برباييم از حق اى و بال\r\n\r\nن 48 9 - ك 22 22\r\n","description":"","footnote":" ( 1 ) قرآن كريم ، سورهء ابراهيم ، آيهء 46 . ","page_name":" 86 ","page_number":86},
  {"content":"\r\nاز خود اين محال : يعنى گريختن از مرگ گريختن از خود است ، چه مرگ رفتن جان است به جانب جانان به امر تكوينى . چه معلوم است كه چيزى عبث خلق نشده و همه را حكيم متوجه به غايات ساخته ، خصوص كه نور على نور شود و به امر تكليفى هم برود به جانب صفات و اسماء لطيفه و به جانب اسم اعظم . پس انسان به سوى خود كه عقل كلَّى بالفعل باشد و به سوى باطن ذات خود ساعيست . شيخ عطار فرمايد :\r\n\r\nجان نهان در جسم تو در جان نهان\r\nاى نهان اندر نهان اى جان جان\r\n\r\n* ( يا أَيُّهَا اَلإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيه ) * 84 : 6 ( 1 )  پس عقل پاك مجرد را گريزى از مرگ نيست بلكه به ارادهء عقليه مرگ را مىخواهد و اگر كراهتى باشد براى وهم و خيال است آن هم پيش از اسلام آن دو تا بر دست عقل نه از براى جوهر ذات نفس .\r\n\r\n\r\n( ( 973 ) ) حيله هاشان جمله حال آمد لطيف * كل شيء من ظريف هو ظريف\r\n\r\nن 48 14 - ك 22 25\r\nحيله هاشان : يعنى حيله هاشان در امر آخرت بود و همهء حالات و مقامات بود كه متخلق به اخلاق الله بشوند و دگر آن را بسازند كه : « در دل دوست بهر حيله رهى بايد كرد » و نيز حيلهء ايشان بطور مظهريت قوله « و مكر الله » بود .\r\n\r\n\r\n( ( 974 ) ) دامهاشان مرغ گردونى گرفت * نقصهاشان جمله افزونى گرفت\r\n\r\nن 48 15 - ك 22 26\r\nمرغ گردونى : يعنى نفس قدسيه و نفس كليهء لاهوتيه را به چنگ آورد . و نفس قدسيه طاير سماوى است كه چند روزى در قفس تن است .\r\n\r\n\r\n( ( 976 ) ) با قضا پنجه زدن نبود جهاد * ز انك اين را هم قضا بر ما نهاد\r\n\r\nن 48 17 - ك 22 27\r\nاين را هم قضا بر ما نهاد : يعنى اين عمل و كوشش ما هم در قضاى الهى گذشته و بايد بشود و همچنين صفات او كه از آن جمله اراده و اختيار ماست و اين معارضهء به مثل است كه شير با نخجيران مىكند كه گفته بودند : « با قضا پنجه مزن اى تند و تيز » .\r\n\r\n\r\n( ( 977 ) ) كافرم من گر زيان كردست كس * در ره ايمان و طاعت يك نفس\r\n\r\nن 48 18 - ك 22 27\r\nدر ره ايمان و طاعت : يعنى اِنَّما الأَعمالُ بالنيات ( 2 )  پس هر گاه اعمال ما لله باشد و ذكر و فكر ما فى الله ، همه عبادت است و ايمان ، كه اَلطُّرُقُ اِلَى الله بِعَدَدِ اَنفاسِ الخَلائِقِ . و قال تعالى * ( رِجالٌ لا تُلْهِيهِمْ تِجارَةٌ وَلا بَيْعٌ عَنْ ذِكْرِ الله 24 : 37 . ( 3 )  .\r\n","description":"","footnote":" ( 1 ) قرآن كريم ، سورهء انشقاق ، آيهء 6 .  ( 2 ) وسائل الشيعة ، ج 1 ، ص 34 .  ( 3 ) قرآن كريم ، سورهء نور ، آيهء 37 . ","page_name":" 87 ","page_number":87},
  {"content":"\r\n\r\n\r\n( ( 979 ) ) بد محالى جست كو دنيا بجست * نيك حالى جست كو عقبى بجست\r\n\r\nن 48 20 - ك 22 28\r\nبد محالى : با حالى جناس ناقص دارد . و مصر اعين اشتمال بر طباق و ترصيع نيز دارند .\r\n\r\n\r\n( ( 980 ) ) مكرها در كسب دنيا بار دست * مكرها در ترك دنيا واردست\r\n\r\nن 48 21 - ك 22 29\r\nمكرها : نظير آن است كه گذشت : انبيا در كار دنيا جبرىاند كافران . . .\r\n\r\n\r\n( ( 983 ) ) چيست دنيا از خدا غافل بُدَن * نِى قماش و نقره و ميزان و زن\r\n\r\nن 49 2 - ك 22 30\r\nنى قماش : چه اينها بوجهى مظاهر اسماء و بوجهى علم و قدرت خدااند اَحاطَ بِكُلِّ شَيْءٍ رَحمَةَ وَعِلما الى غير ذلك و اگر حقيقت دنيا را دانستى معنى آيه شريفه را بدانى كه فرموده * ( مَنْ كانَ يُرِيدُ حَرْثَ اَلآخِرَةِ نَزِدْ لَه فِي حَرْثِه وَمَنْ كانَ يُرِيدُ حَرْثَ اَلدُّنْيا نُؤْتِه مِنْها وَما لَه فِي اَلآخِرَةِ مِنْ نَصِيبٍ 42 : 20 . ( 1 )  و مشكل نشود بر تو آن چه مىگويند كه مىبينم بسيارى را كه دنيا را مىخواهند و نمىدهد ، و جواب مىدهند كه كلمهء مِن تبعيضيه است اى نؤته بعضها . و تحقيق آن است كه مىدهيم طالب دنيا را از دنيا من حيث إنّها دنيا . و آن نيست مگر تعلقات و نيست نيز مگر حدود و تعينات و نقايص و امكانات ، و اينها را به نحو و فور و تكاثر داده به اهل دنيا و ثمر برداشته‌اند از تشويش و تعب و نصب ، چنان كه پوشيده نيست بر ناظرين به نور الله .\r\n\r\n\r\n( ( 984 ) ) مال را كز بهر دين باشى حمول * نعم مال صالح خوانش رسول\r\n\r\nن 49 3 - ك 22 31\r\nنعم مال صالح : اشارت به حديث است نِعمَ المالُ الصّالِحُ لِلرَّجُلِ الصّالِحِ . ( 2 ) \r\n\r\n\r\n( ( 991 ) ) جهد حق است و دوا حق است و درد * منكر اندر جحد جهدش جهد كرد\r\n\r\nن 49 10 - ك 22 35\r\nجهد حق است : حاصل اين ابيات حقايق آيات آن است كه عمل بايد كرد و گريزى از عمل نيست چه مبتدى و چه متوسط و چه منتهى را .\r\n\r\nكسى مرد تمام است كز تمامى\r\nكند در خواجگى كار غلامى\r\n\r\nو مراد از يقين در قوله تعالى * ( وَاُعْبُدْ رَبَّكَ حَتَّى يَأْتِيَكَ اَلْيَقِينُ 15 : 99 ( 3 )  مرگ است چنان كه مفسرين فرموده‌اند . بلى بايد عمل نديد چنان كه در نفى اسباب شرح داديم .\r\n\r\n\r\n( ( 994 ) ) عهدها كردند با شير ژيان * كاندرين بيعت نيفتد در زيان\r\n\r\nن 49 14 - ك 22 38\r\nژيان : به ژاى فارسى ، تند و خشمناك . و با زيان ( به زاى تازى ) جناس مضارع دارد .\r\n","description":"","footnote":" ( 1 ) قرآن كريم ، سورهء شورى ، آيهء 20 .  ( 2 ) احياء العلوم ، ج 2 ، ص 162 .  ( 3 ) قرآن كريم ، سورهء حجر ، آيهء 99 . ","page_name":" 88 ","page_number":88},
  {"content":"\r\n\r\n\r\n( ( 1013 ) ) نام و ناموس ملك را در شكست * كورى آن كس كه در حق در گذشت\r\n\r\nن 50 15 - ك 23 15\r\nنام و ناموس : چه متعلم شد از خدا علم اسما را و معلم ملايكه شد كما قال الله تعالى * ( يا آدَمُ أَنْبِئْهُمْ بِأَسْمائِهِمْ 2 : 33 . ( 1 )  كورى آن كس : ابليس است و آن زاهد همان است ، چون كه سالها طاعت الهى كرده بود چنان كه معروف است . و از شير علم دين مراد شير نوشيدنى است چه علم به آن تشبيه مىشود و شير در رؤيا به آن تعبير مىشود . و از علم دين مراد علم توحيد و علم اسماء است كه آدم را بود ، كه مظهر جلال و جمال و متعلم به همهء اسماء حق و اسم اعظم حق بود . و نخبهء آدميين فرمود : مَن رَءاني فَقَد رَأَى الحَقَّ ( 2 )  و آن زاهدِ عابد ، عارف به حقِ او نبود و سجده نكرد و علمهاى حسى يعنى صورت ، بينى پوز بند او بود از خوردن شير علم توحيد و اسماء و موجب نگرديدن به گرد آن قصر .\r\nو پوز بندى او اگر چه فعل حق بود ليكن چون عدم معرفت به جلال آدم موجب شد به آدم منسوب است . و مراد از حق كه فرمود با حق در شك بود ، حق اضافى است ، و جناس تركيب متشابه در كلام است .\r\nو اندوه به گچ و مانند آن است . يقال شاء الحائط اى طلاه بجص و نحوه .\r\n\r\n\r\n( ( 1017 ) ) قطرهء دل را يكى گوهر فتاد * كان به درياها و گردونها نداد\r\n\r\nن 50 19 - ك 23 17\r\nقطرهء دل : و لحم صنوبرى را لطيفهء روحيه كه امرى است ربّانى و سرّى است سبحانى داد . عطار فرمايد :\r\n\r\nجزو گل شد چون فرو شد جان به جسم\r\nكس نسازد زين عجايبتر طلسم\r\n\r\nپس قطره نبايد ديد و آفتاب عالمتاب نفس ناطقهء قدسيه بايد رسيد .\r\n\r\n\r\n( ( 1018 ) ) چند صورت آخر اى صورت پرست * جان بىمعنى است از صورت برست\r\n\r\nن 50 20 - ك 23 17\r\nپرست : جناس محرف دارد .\r\n\r\n\r\n( ( 1024 ) ) وصف صورت نيست اندر جامها * عالم و عادل بود در نامها\r\n\r\nن 51 4 - ك 23 21\r\nوصف صورت نيست اندر جامها : مراد به وصف اوصاف معنويهء روحانيه است مثل حيات و توابع آن . پس صورت در جامه است و حيات و روح كه حىّ بالذات است در جامه نگنجد و اگر خامه ( به خاء معجمه ) باشد به قرينهء نامه ، جايز است . و اگر « جام » بخوانيم نيز رواست . مثل : عكس روى تو چو در آينهء جام افتاد « .\r\nو اگر مراد اوصاف صوريهء حسيه باشد عوض « نيست » ، « هست » خوب است ، و نسخ عديده\r\n","description":"","footnote":" ( 1 ) - قرآن كريم ، سورهء بقره ، آيهء 33 .  ( 2 ) صحيح بخارى ، ج 4 ، ص 135 . ","page_name":" 89 ","page_number":89},
  {"content":"\r\nحاضر نبود .\r\nعالم : يعنى وجود كتبى او ، و اگر نام بخوانيم وجود لفظى عالم و عادل در اسمهاى لفظيه مراد خواهد بود .\r\n\r\n\r\n( ( 1030 ) ) خاتم ملك سليمان است علم * جمله عالم صورت و جان است علم\r\n\r\nن 51 11 - ك 23 26\r\nخاتم ملك سليمان است علم : چنان كه جهل دو قسم است : جهل بسيط و جهل مركب ، علم نيز دو قسم است به علم بسيط كه چيزى را بداند و بس و علم مركب كه چيزى را بداند و بداند كه مىداند و چه مىداند ، پس اول براى حيوانات عجم و مانند آنها هست زيرا كه جزييات را مىدانند ولى نمىدانند كه مىدانند و نه مىدانند كه چه و كه مىدانند . بيت :\r\n\r\nچندين هزار ذره سراسيمه مىدوند\r\nدر آفتاب و غافل اين كافتاب چيست\r\n\r\nقال الله تعالى : * ( إِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ 17 : 44 ( 1 )  بنا بر قرائت « يفقهون » به ياى غيبت ، و چون اين را دانستى ، پس مىدانى كه مراد علم تركيبى است كه اين فضايل را دارد و خود شناسى و خدا شناسى و مآل شناسى به نحو اتم مخصوص انسان است بلكه مطلق ادراك كليات و كسب مجهولات از معقولات مخصوص به اوست . نمىبينى گوسفند بسته بر ميخ را كه ريسمانش بر ميخ پيچيده مىشود و بسيار مىشود كه خود رجوع مىكند و بر مىگردد و آسوده مىشود و گاه باشد كه باز پيچيده مىشود و رجوع نمىكند و خود را مىكشد به مثابهء كه ميخ كنده شود يا بعضى اركان خود را ناقص كند ، و اگر ادراك كلَّى مىنمودى كه هر رجوع آسوده مىكند با آن كه رجوع كرده بود و آسوده شده بود ، به اين زحمت نمىافتاد .\r\n\r\n\r\n( ( 1038 ) ) خار خار وحىها و وسوسه * از هزاران كس بود نى يك كسه\r\n\r\nن 51 19 - ك 23 30\r\nخار خار : دغدغه و پريشانى خاطر است .\r\nيك كسه : اين « هاء » از حروف نسبت است ، مثل « هاء » يك ساله و پشمينه .\r\n\r\n\r\n( ( 1040 ) ) تا سخنهاى كيان رد كرده اى * تا كيان ز سرور خود كرده اى\r\n\r\nن 51 21 - ك 24 1\r\nكيان رده كرده اى : خاطر ملكيه را كه عمل نكنى سخنهاى فرشتگان رد كرده اى و پند ناصحان مهربان بپذيرفته و خاطر شيطانيه و نفسانيه را كه بجا آورده اى بانگ غولان و خناسان را شنيده اى و اطاعت كرده اى و هر يك از صفات ذميمه شعبى دارد ، و هر يك علتى مناسب دارد ، هر اضائه در ديوار منيرى مناسب مىخواهد مثل ضوء شمس يا قمر يا نجم يا سراج على مراتبها ، و هر سياهى در ديوار مسوّدى از اقسام ادخنه مىخواهد ، اين است كه هزارانند موسوس ، و در هوا حبس نفسانيه و در بعضى شهوات پيش خوك كمر بسته و خدمت مىكنى ، و در بعضى حرصها پيش\r\n","description":"","footnote":" ( 1 ) قرآن كريم ، سورهء اسراء ، آيهء 44 . ","page_name":" 90 ","page_number":90},
  {"content":"\r\nمورى ، و در غضب پيش سگى تمشيت امرش مىدهى و همچنين ، پس ببين كيان را سرور خود كرده اى .\r\n\r\n\r\n( ( 1044 ) ) گفت پيغمبر بكن اى رأى زن * مشورت كالمستشار مؤتمن\r\n\r\nن 52 3 - ك 24 4\r\nالمستشار مؤتمن : يعنى مشورت كرده شده ، امين بايد ، تا مستشير را به راه خير دلالت كند .\r\n\r\nدر بيان اين سه كم جنبان لبت\r\nاز ذهاب و از ذهب وز مذهبت\r\n\r\nن 52 7 - ك 24 7\r\nاز ذهاب : اشارت است به حديث : اُستُر ذَهَبَكَ وَذَهابَكَ وَمَذهَبَكَ . ( 1 ) \r\n\r\n\r\n( ( 1049 ) ) ور بگويى با كسى دو الوداع * كل سر جاوز الاثنين شاع\r\n\r\nن 52 9 - ك 24 8\r\nور بگويى با كسى دو : با دو كس .\r\nالوداع : به جهت سفر ، بر ذهاب تو مطلع مىشوند ، كه هر سرّى كه تجاوز كند از دو نفر شايع مىشود . و بعضى اثنين ، دو لب را گرفته‌اند .\r\n\r\nعمر چون آب و تنت او را چو جو\r\nخلق باطن ريگ جوى عمر تو\r\n\r\nن ندارد - ك 24 17\r\nتمام بيت : شايد بگويى يك جا فرمود : ريگ آب لفظ است ، يك جا فرمود خلق باطنى است ، يك جا فرمود مرد خداست توفيق ميانهء اينها چگونه است ؟ مىگويم : منافات نيست چه هر سه از يكى است كه مرد خدا باشد و خلق و لفظ تو هم كه تابع مرد خدايى وارنگى و شأن اوست ، پس لفظ را موصوف به شيرين كرد كه دام معانى بلند اوست و خلق باطن عيون و وجود مبارك او عين العيون .\r\n\r\n\r\n( ( 1063 ) ) منبع حكمت شود حكمت طلب * فارغ آيد او ز تحصيل و سبب\r\n\r\nن 53 2 - ك 24 18\r\nمنبع حكمت : در بعض نسخ اين بيت ، قبل از بيت « هست آن ريگ . . . » هست ، و در بعضى بعد از : « طالب حكمت شو . . . » ، و ثانى اصح است ، و اوفق به ما بعد ، كه :\r\n\r\n\r\n( ( 1064 ) ) لوح حافظ لوح محفوظى شود * روح او از روح محظوظى شود\r\n\r\nن 53 3 - ك 24 21\r\nلوح حافظ لوح محفوظى شود : يعنى حافظهء او لوح محفوظ شود ، چنان كه در ميان حكما معروف است كه عقل فعال خزانهء عاقله است ، و اينجا ملكهء اتصال يا اتحاد به او بلكه به عقل كل در حضرت ختمى مآب مراد است . و لوح محفوظ در اغلب ، بر نفس كليهء فلكيه اطلاق مىشود چون قلم بر عقل كل .\r\n","description":"","footnote":" ( 1 ) منبع يافت نشد . . ","page_name":" 91 ","page_number":91},
  {"content":"\r\nروح او از روح محظوظى شود : اول به ضمِ راء ، و ثانى به فتح راء ، جناس محرّف است . و در محفوظ و محفوظ جناس لاحق .\r\n\r\n\r\n( ( 1065 ) ) چون معلم بود عقلش مرد را * بعد ازين شد عقل شاگردى و را\r\n\r\nن 53 4 - ك 24 21\r\nچون معلم بود : معلم ملك .\r\nو را : مخفف وى را .\r\n\r\n\r\n( ( 1066 ) ) عقل چون جبريل گويد احمدا * گر يكى گامى نهم سوزد مرا\r\n\r\nن 53 5 - ك 24 22\r\nسوزد مرا : اشارت است به آن كه در معراج جبرئيل ( ع ) گفت : لَو دَنَوتُ اَنمُلَةً لَاحتَرَقتُ . ( 1 ) \r\n\r\n\r\n( ( 1067 ) ) تو مرا بگذار زين پس پيش ران * حد من اين بود اى سلطان جان\r\n\r\nن 53 6 - ك 24 22\r\nحد من اين بود : چه هر موجودى از مجردات و جسمانيات را حدى است محدود ، چنان كه ملايكه هر يك را مقامى است معلوم فَمِنهُم رُكَّعٌ لا يَسجُدوُنَ وَمِنهُم سجد لا يَقوُمُونَ وَمِنهُم قُعُودٌ لا يَنتَصِبُونَ وَمِنهُم قِيامٌ لا يَقعُدوُنَ به جز انسان را كه در سيرش حدّى نيست و وقوف جايز نيست .\r\n\r\nهر چه در اين راه نشانت دهند\r\nگر نستانى به از آنت دهند\r\n\r\nو اين است كه آيهء شريفهء * ( « وَخُلِقَ اَلإِنْسانُ ضَعِيفاً » 4 : 28 ( 2 )  را مدح گرفته‌اند يعنى هر مرتبه را مىشكند ، به خلاف معدن به جماديت مقيد است و نفس نباتيه به نباتيت مغلول است و نفس حسيهء حيوانيه به حيوانيت مسلسل است و ملك به مقام تنزه محدّد است و هر يك مقام و مرتبهء خود را بطور قوت و عدم تجاوز از آن دارند . و اين است كه انسان را هفت لطيفه است كه بعضى ظهر و بعضى بطن و بعضى بطن بطن است تا هفتم ، براى اين آيهء كبرى كه على ( ع ) فرمود « لا آيَةَ اَكبَرُ مِنّى » ( 3 )  مغربى راست :\r\n\r\nاگر چه آينهء روى جان فزاى تواند\r\nهمه عقول و نفوس و عناصر و افلاك\r\nولى كسى ننمايد ترا چنان كه تويى\r\nبه جز دل من مسكين بىدل غمناك\r\n\r\nپس انسان كامل همهء هفت مرتبه را داراست و آنها : طبع و نفس و قلب و روح و سرّ و خفى و اخفى است پس طاير به اوج لاهوت است در عين اينكه در حضيض ناسوت است . قال ابن الفارض ( قدس سرّه ) .\r\n\r\nو اسراء سرّى عن خصوص حقيقة\r\nالىّ كسيرى فى عموم الشريعة\r\nو لم إله باللاهوت عن حكم مظهرى\r\nو لم انس بالناسوت مظهر حكمتى\r\n\r\n","description":"","footnote":" ( 1 ) بحار الانوار ج 18 ص 382 - شرح تعرف ج 2 ص 44 . .  ( 2 ) قرآن كريم ، سورهء نساء ، آيهء 28 .  ( 3 ) منبع يافت نشد . . ","page_name":" 92 ","page_number":92},
  {"content":"\r\n\r\n\r\n( ( 1070 ) ) گفت پيغمبر كه رنجورى به لاغ * رنج آرد تا بميرد چون چراغ\r\n\r\nن 53 9 - ك 24 24\r\nلاغ : هزل و ظرافت ، و ايضاً بد دلى .\r\n\r\n\r\n( ( 1080 ) ) كرده اى تأويل حرف بكر را * خويش را تأويل كن نى ذكر را\r\n\r\nن 53 19 - ك 24 29\r\nكرده اى تأويل : مثل اينكه بعض متفلسفين گويند قمر نفس را منشق كرد و نور عقل را در آن جا داد ، و بايد ظاهر را هم رعايت كرد كه همين قمر صورى صاحب مقدار را شق فرمود به حيثيتى كه به حس مشترك كه همهء محسوسات به آن مدركست محسوس شد چه شيئيت شيء به صورت است .\r\nخويش را تأويل كن : يعنى مال خود را پيدا كن ، چه تأويل تو كه آيت حقى ، لطيفهء خفويه و اخفويه است .\r\nنى ذكر را : كه قرآن است .\r\n\r\n\r\n( ( 1081 ) ) بر هوا تأويل قرآن مىكنى * پست و كژ شد از تو معنى سنّى\r\n\r\nن 53 20 - ك 24 29\r\nسنى : بلند و روشن .\r\nزيافت تأويل ركيك مگس [ تيتر 
  ] ن 53 21\r\nزيافت : ركاكت .\r\n\r\n\r\n( ( 1085 ) ) بر سر دريا همىراند او عمد * مىنمودش آن قدر بيرون ز حد\r\n\r\nن 54 2 - ك 24 34\r\nعمد : ستون .\r\n\r\n\r\n( ( 1086 ) ) بود بىحد آن چمين نسبت به دو * آن نظر كو بيند آن را راست كو\r\n\r\nن 54 3 - ك 24 34\r\nچمين : به چيم فارسى ، بول و سرگين .\r\n\r\n( ( 1094 ) ) زين سپس من نشنوم آن دمدمه\r\nبانگ ديوان است و غولان آن همه\r\n\r\nن 54 12 - ك 25 1\r\nسپس : به پاى فارسى ، پس .\r\n\r\n\r\n( ( 1096 ) ) پوست چبود گفتهاى رنگ رنگ * چون رزه بر آب كش نبود درنگ\r\n\r\nن 54 14 - ك 25 2\r\nچون رزه : ( به تقديم مهمله بر معجمه ) : رنگ ، از رزيدن به وزن رسيدن به معنى رنگ كردن ، كه از آن است رنگ رز و اينجا رنگ مداد و مثلش مراد است به طور نوشتن بر آب . و اما به تقديم معجمه بر مهمله كه اراده شود عدم درنگ او بر روى آب تخصيص است بلا مخصص مگر به اعتبار تركيب « گفتها » ، و باز هم تكلف دارد .\r\n","description":"","footnote":"","page_name":" 93 ","page_number":93},
  {"content":"\r\n\r\n\r\n( ( 1101 ) ) باد در مردم هوا و آرزوست * چون هوا بگذاشتى پيغام هوست\r\n\r\nن 54 19 - ك 25 4\r\nپيغام هو : خاطر ربانيه .\r\n\r\n\r\n( ( 1103 ) ) خطبهء شاهان بگردد و آن كيا * جز كيا و خطبه‌هاى انبيا\r\n\r\nن 54 21 - ك 25 5\r\nكيا : شاه شاهان ، و عربى آن ملك الملوك . چه ، كى از كيوان كه ستارهء زحل باشد مأخوذ است ، كه بالاى باقى كواكب سيّاره است .\r\n\r\n\r\n( ( 1104 ) ) ز انكه بوش پادشاهان از هواست * بار نامهء انبيا از كبرياست\r\n\r\nن 54 22 - ك 25 6\r\nبار نامه : به باى عربى ، تفاخر .\r\n\r\n\r\n( ( 1112 ) ) عقل پنهانست و ظاهر عالمى * صورت ما موج و يا از وى نمى\r\n\r\nن 55 9 - ك 25 12\r\nعالمى : مراد عالم صورت است .\r\nصورت ما موج يا از وى نمى : يا از وى حبابى . بيت :\r\n\r\nجنبشى كرد بحر قلزم عشق\r\nصد هزاران حباب پيدا شد\r\nگشت دريا عيان به شكل حباب\r\nباز بشكست و عين دريا شد\r\n\r\nچنان كه مىفرمايد :\r\n\r\n\r\n( ( 1113 ) ) هر چه صورت بىوسيلت سازدش * ز ان وسيلت بحر دور اندازدش\r\n\r\nن 55 10 - ك 25 12\r\nهر چه صورت بىوسيلت سازدش : يعنى هر صورت از اين امواج كه حق كه بىعلت است ، و علت و وسيلت جميع خلايق است ، خلق كند .\r\nز ان وسيلت : يعنى به قوت همان وسيلت .\r\nبحر دور اندازدش : فهو المحيى المفنى .\r\n\r\n\r\n( ( 1115 ) ) اسب خود را ياوه داند وز ستيز * مىدواند اسب خود در راه تيز\r\n\r\nن 55 12 - ك 25 14\r\nياوه داند : ياوه و يافه : گم شده و مفقود ، و بر سخن هرزه و هذيان كه اطلاق مىشود از باب مجاز است . و مراد از اين اشعار آن است كه تا جان خود شناس و خدا شناس نشود و در طلب باشد مثل آن است كه فارس را اسب در زير ران باشد و او را گم بداند و تفقد كند . بيت :\r\n\r\nآب در جو روان كه آب كجاست\r\nشمس گويد كه آفتاب كجاست\r\n\r\nو چون خود جان به قوت جانان به سوى بينش جان مىكشاند به اسب تشبيه شده كه متحرك و متحرك اليه و محرك يكى است اينجا و به مراتب اختلافى است .\r\n\r\nو صفها را مستمع گويد به راز\r\nتا شناسد مرد اسب خويش باز\r\n\r\nن ندارد - ك 25 16\r\n","description":"","footnote":"","page_name":" 94 ","page_number":94},
  {"content":"\r\nمستمع : مراد هادى و معلم است كه اوصاف و خواص عقل را تعريف مىكند و مع ذلك نمىشناسد . شيخ عطار راست كه :\r\n\r\nدانش نفست نه كار سرسرست\r\nگر به حق دانا شوى دانى كه چيست\r\n\r\nيكى از معانى مَن عَرَفَ نَفسَه عَرَفَ رَبّه ( 1 )  آن است كه هر كه شناخته نفس خود را اول بايد شناخته باشد رب خود را تا آن معرفت اول ميزان معرفت نفس شود .\r\n\r\n\r\n( ( 1120 ) ) جان ز پيدايى و نزديكى است گم * چون شكم پر آب و لب خشكى چو خم\r\n\r\nن 55 17 - ك 25 16\r\nجان ز پيدايى : چنان كه شيخ رئيس حكما در وصف نفس مىفرمايد :\r\n\r\nمحجوبة عن كل مقلة عارف\r\nو هى التي سفرت و لم تتبرقع\r\n\r\n\r\n\r\n( ( 1121 ) ) تا نبينى سبز و سرخ و بور را * كى ببينى پيش از اين سه نور را\r\n\r\nن 55 18 - ك 25 17\r\nتا نبينى سبز و سرخ : تا نبينى تعينات را و نور حق مطلق بينى .\r\nكى ببينى : مثال ديگر براى ظهور نور حق پيش از ظهور هر چيزى نور حسى است كه رنگها و همهء شكل و هيئتها را به او مىبينند و از ديدن او غافلند و در حكمت مقرّر است كه : مبصر اولًا و بالذات نور است و ثانياً رنگ است و باقى بالعرض مبصرند . پس همچنين رنگهايى كه ماهيات امكانيه و تعينات اعتباريه‌اند به وجود حقيقى مطلق ظاهرند و آن وجود ظاهر بالذات و مظهر مر ماهيات است .\r\n\r\n\r\n( ( 1125 ) ) اين برون از آفتاب و از سها * و اندرون از عكس انوار على\r\n\r\nن 55 22 - ك 25 19\r\nاز عكس انوار : يعنى خيالات كه در عالم مثال مقيدند به اشراق روح مدر كند .\r\n\r\n\r\n( ( 1126 ) ) نور نور چشم خود نور دل است * نور چشم از نور دلها حاصل است\r\n\r\nن 56 1 - ك 25 20\r\nنور چشم از نور دلها حاصل است : نور چشم و وجود همهء قوا كه در تن است از نور روح و وجود او مستمدند و حكم انهار و جداولى را دارند كه از يك چشمه جارى و سارى باشند و در حقيقت همان روح امرى مدرك كليات و جزييات است و به باصره مىگويد : « تبصر بي » و به سامعه مىگويد :\r\n« تسمع بي » و همچنين در باقى قواى مدركه و محركه .\r\n\r\n\r\n( ( 1127 ) ) باز نور نور دل نور خداست * كو ز نور عقل و حس پاك و جداست\r\n\r\nن 56 2 - ك 25 20\r\nباز نور نور دل نور خداست : در دعا وارد است كه : يا نُورَ النُّورِ يا نُورَ كُلِّ نُورٍ و شرح داديم سابق\r\n","description":"","footnote":" ( 1 ) عوالى اللآلي ، ج 4 ، ص 102 . ","page_name":" 95 ","page_number":95},
  {"content":"\r\nكه نور خدا حقيقت وجود بسيط مبسوط است كه * ( الله نُورُ اَلسَّمواتِ وَاَلأَرْضِ 24 : 35 ( 1 )  پس ماهيات و تعينات سماوات و ارض ، مستنير ، و وجود حقيقى طرد العدم كه منشأ آثار مترتبه بر آنهاست و به اعتبار او مستحق اطلاق حقيقت بر آنها مىشوند ، نور است و از جملهء انوار حق است وجودات جمعيهء مجردات مرسله و وجودات مجردات متعلقه . چنان كه اشراقيين از حكماء ، عقول كليه را انوار قاهره نامند و نفوس فلكيه را انوار مدبره و نفوس ناطقهء ارضيه را انوار اسپهبديه و همهء اينها ذواتشان انوار خداست .\r\nكو ز نور عقل : يعنى نورى كه به ذهن و به حس در آيد .\r\n\r\n\r\n( ( 1131 ) ) پس نهانيها به ضد پيدا شود * چون كه حق را نيست ضد پنهان بود\r\n\r\nن 56 6 - ك 25 24\r\nپس نهانيها : صاحب گلشن راست :\r\n\r\nاگر خورشيد بر يك حال بودى\r\nشعاع او به يك منوال بودى\r\nندانستى كسى كاين پرتو از اوست\r\nنكردى هيچ فرق از مغز تا پوست\r\nظهور جملهء اشيا به ضد است\r\nولى حق را نه مانند و نه نداست\r\nچو ذاتش را نباشد ضد و همتا\r\nنمىدانم چگونه دانى او را\r\n\r\n\r\n\r\n( ( 1144 ) ) هر نفس نو مىشود دنيا و ما * بىخبر از نو شدن اندر بقا\r\n\r\nن 56 19 - ك 25 29\r\nهر نفس نو مىشود دنيا : متكلمين مىگويند : اَلعَرَضُ لا يَبقى زَمانَينِ ، اعراض عالم در تغيير و تبدل است . و حكما مىگويند : « العالم متغير » و بعض حكما در جواهر عالم يعنى اجسام و قوى و طبايع ، تجدّد و تبدّل قايلند و عالم طبيعى را بالتمام حادث مىدانند چه جواهر مذكوره و چه اعراض را . و از كلمات عرفاست كه لا تِكرارَ فى التَّجَلَّى . و شيخ شبسترى مىگويد :\r\n\r\nبه هر جزوى ز كل كان نيست گردد\r\nكل اندر دم ز امكان نيست گردد\r\nجهان كل است و در هر طرفة العين\r\nعدم گردد و لا يبقى زمانين\r\n\r\nپس هر لحظه عالمى تسليم مىشود و عالم ديگر حادث مىشود . و در كلام مجيد به اينها اشارت است كه * ( أَفَعَيِينا بِالْخَلْقِ اَلأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ 50 : 15 ( 2 )  و نيز * ( كُلَّ يَوْمٍ هُوَ فِي شَأْنٍ 55 : 29 ( 3 )  و نيز * ( إِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ 35 : 16 ( 4 )  يعنى خواست و برد . چه صفات حق و وجوبيست و مشيتش فعلى است و قوه و امكان پيرامون جلالش نيست . بلى حق و صفات حق قديم است پس انارتش افول ندارد و قديم الاحسان است و باسط اليدين بالعطية است دائماً و قديم التكلم است و بالجمله آن چه از ناحيهء حق است قديم و دائم و ثابت است .\r\n","description":"","footnote":" ( 1 ) قرآن كريم ، سورهء نور ، آيهء 35 .  ( 2 ) قرآن كريم ، سورهء ق ، آيهء 15 .  ( 3 ) قرآن كريم ، سورهء الرحمن ، آيهء 29 .  ( 4 ) قرآن كريم ، سورهء ابراهيم ، آيهء 19 . ","page_name":" 96 ","page_number":96},
  {"content":"\r\n* ( كُلُّ شَيْءٍ هالِكٌ إِلَّا وَجْهَه 28 : 88 ( 1 )  و عالم حادث است و لا قديم سوى الله .\r\n\r\n\r\n( ( 1145 ) ) عمر همچون جوى نو نو مىرسد * مستمرى مىنمايد در جسد\r\n\r\nن 56 20 - ك 25 30\r\nعمر همچون جوى نو نو مىرسد : يعنى عمر عالم و عالميان به وجودات جديده و تجليّات متقنهء صفات اوست و آنا فآناً نو مىشود مثل آب روان در جويى كه بلندى و پستى نداشته باشد ساكن مىنمايد . پس عالم متجدد الامثال است .\r\n\r\n\r\n( ( 1146 ) ) آن ز تيزى مستمر شكل آمدست * چون شرر كش تيز جنبانى به دست\r\n\r\nن 56 21 - ك 25 30\r\nچون شرر : يعنى شعلهء جوّاله كه به سرعت حركت دهى ، دايره مىنمايد ، و قطرهء باران در نزول ، خط مىنمايد .\r\n\r\n\r\n( ( 1148 ) ) اين درازى مدت از تيزى صنع * مىنمايد سرعت انگيزى صنع\r\n\r\nن 57 1 - ك 25 31\r\nاز تيزى صنع : مقتضاى اسمِ « سريع » است .\r\n\r\n\r\n( ( 1152 ) ) كز شكسته آمدن تهمت بود * وز دليرى دفع هر ريبت بود\r\n\r\nن 57 6 - ك 26 3\r\nريبت : شك .\r\n\r\nباز گويم چون تو دستورى دهى\r\nتو خداوندى و شاهى من رهى\r\n\r\nن ندارد - ك 26 7\r\nرهى : غلام و چاكر .\r\n\r\n\r\n( ( 1169 ) ) با من از بهر تو خرگوشى دگر * جفت و همره كرده بودند آن نفر\r\n\r\nن 58 2 - ك 26 13\r\nنفر : گروه .\r\n\r\n\r\n( ( 1171 ) ) گفتمش ما بندهء شاهنشهيم * خواجه تاشانِ كه آن درگهيم\r\n\r\nن 58 4 - ك 26 14\r\nخواجه تاشان كه آن درگهيم : خواجه تاشان : غلامان يك آقا ، چه خواجه به معنى آقا و رئيس است و تاش كلمهء دالّ بر شركت و كه ( به كاف عربى ) به معنى كوچك ، مقابل مه . يعنى غلامان غلام كوچك آن درگهيم .\r\n\r\n\r\n( ( 1179 ) ) از وظيفه بعد ازين اوميد بر * حق همىگويم تو را و الحق مر\r\n\r\nن 58 12 - ك 26 19\r\nالحق مُرّ : يعنى كلام حق و صدق در اغلب مذاقهاى مئوفه تلخ است .\r\n","description":"","footnote":" ( 1 ) قرآن كريم ، سورهء قصص ، آيهء 88 . ","page_name":" 97 ","page_number":97},
  {"content":"\r\n\r\n\r\n( ( 1183 ) ) اندر آمد چون قلاووزى به پيش * تا برد او را به سوى دام خويش\r\n\r\nن 58 17 - ك 26 22\r\nقلاووز : پيش رو سپاه .\r\n\r\n\r\n( ( 1184 ) ) سوى چاهى كو نشانش كرده بود * چاه مغ را دام جانش كرده بود\r\n\r\nن 58 18 - ك 26 22\r\nمغ : به فتح ميم و سكون غين معجمه ، عميق . چنان كه مضموم الميم ، آتش پرست است .\r\n\r\n\r\n( ( 1186 ) ) آب كاهى را به هامون مىبرد * كاه كوهى را عجب چون مىبرد\r\n\r\nن 58 20 - ك 26 23\r\nهامون : دشت .\r\n\r\n\r\n( ( 1189 ) ) پشه اى نمرود را با نيم پر * مىشكافد بىمحابا درز سر\r\n\r\nن 59 1 - ك 26 25\r\nمحابا : مدارا .\r\n\r\n\r\n( ( 1191 ) ) حال فرعونى كه هامان را ستود * حال نمرودى كه شيطان را شنود\r\n\r\nن 59 3 - ك 26 26\r\nهامان را ستود : به تاء مثناة فوق ، تا با « شنود » ، كه از شنيدن است ، جناس خطى داشته باشد چنان كه ، دان و دانهء بعد را جناس مطرف است .\r\n\r\n\r\n( ( 1195 ) ) چون چنين شد ابتهال آغاز كن * ناله و تسبيح و روزه ساز كن\r\n\r\nن 59 7 - ك 26 28\r\nابتهال : زارى .\r\n\r\nآن چه در كون است ز اشيا و آن چه هست\r\nوانما جان را به هر حالت كه هست\r\n\r\nن ندارد - ك 26 29\r\nآن چه در كون است ز اشيا : و كاينات .\r\nو آن چه هست : در فوق كون از عالم امر و فوق الامر و الخلق .\r\nوانما جان را به هر حالت كه هست : يعنى ماهى عليه ، و حقيقت آنها را به جان تعليم فرما كه جهل مركب را علم و يقين نپندارد و هوا جس و وساوس را خاطر ملكيه چه جاى ربّانيه گمان نكند و ماتمها را سور و سورها را ماتم و فقرها را غنى و غناها را فقر و حريّتها را رقيّت و رقيّتها را حريت و دوستها را دشمن و دشمنها را دوست نداند .\r\n\r\n\r\n( ( 1200 ) ) چيست مستى بند چشم از ديد چشم * تا نمايد سنگ گوهر پشم يشم\r\n\r\nن 59 12 - ك 26 32\r\nبند چشم : امر از بستن .\r\nپشم يشم : اول به پاى فارسى ، معروف است ، و دوم به ياء مثناة تحت ، از معادن است . و شيب معرب آن است .\r\n\r\n\r\n( ( 1208 ) ) غير نطق و غير ايماء و سجل * صد هزاران ترجمان خيزد ز دل\r\n\r\nن 59 22 - ك 26 37\r\n","description":"","footnote":"","page_name":" 98 ","page_number":98},
  {"content":"\r\nايماء : اشاره .\r\nسجل : دفتر .\r\n\r\n\r\n( ( 1212 ) ) چون ببايد برده را از خواجه اى * عرضه دارد از هنر ديباچه اى\r\n\r\nن 60 4 - ك 26 39\r\nبرده : مطلق اسير .\r\n\r\n\r\n( ( 1230 ) ) در تو تا كافى بود از كافران * جاى گند و شهوتى چون كاف ران\r\n\r\nن 61 2 - ك 27 12\r\nتا كافى بود : كاف به معنى شكاف يا مخفف آن ، ايهام دارد به كاف كفر . و در « كافران » ايطا توهم نشود چه « كافران » از باب جناس مرفو است . كه « كافران » اول مركب است از كافر و آن كه اسم اشاره است ، يعنى آن شكاف جاى گند و شهوتى است چون كافران .\r\n\r\n\r\n( ( 1234 ) ) بو البشر كو علَّم الاسما تك است * صد هزاران علمش اندر هر رگ است\r\n\r\nن 61 8 - ك 27 16\r\nبو البشر كو علَّم الاسما تك است : تك اينجا ( به تاء مثناة فوق و گاف فارسى ) به معنى بن ، چون تك درخت و به معنى روش ، چون تك و پو هر دو مناسب است و اما ( پك به پاى فارسى ) به معنى درجه و پلهء نردبان به كاف عربى است و تقفيه با « رگ » نمىشود ، و بعضى « بك » مخفف بيك و بيوك تركى كه به معنى بزرگ است خوانده‌اند .\r\n\r\n\r\n( ( 1235 ) ) اسم هر چيزى چنان كان چيز هست * تا به پايان جان او را داد دست\r\n\r\nن 61 9 - ك 27 16\r\nكلّ بيت : بايد دانست كه تعليم اسماء نه همين تعليم الفاظ بود ، بلكه اگر اسماء الله تعالى باشد - چنان كه اولى اين است - مراد مظهريت آدم است از براى كل اسماء ، كه هيچ نوع از مخلوقات مظهريت كل را ندارد به جز آدم . چه ملايكه ، اگر چه مقرّبين و صافات صفاً باشند ، مظهر سبوح و قدّوس و سلام و نحو اينهااند . و حيوانات صامته مظاهر سميع و بصير و حى و قدير و مانند اينها مىباشند . و شياطين مظاهر مضلّ و متكبّر و عزيز و نحو اينهااند . و نار از براى قهّار و ماء از براى يحيى هواء از براى لطيف و منفس و ارض از براى خافض و صبور و سماء از براى ربّ و رافع ، و نافعين براى نافع و ضارّين براى ضار ، و همچنين همهء اسماء مظاهر ذاتند ، همهء اشياء مظاهر اسماء ، به خلاف آدم كه هيكل توحيد و مظهر جامع است ، آينهء سر تا پا نماست ، اصول اسماء و فروع اسماء را حكايت مىكند و در تحت اسم جلاله كه الله است واقع است و صفات جلال و جمال را مجلى است كه اِنَّ الله خَلَقَ آدَمَ عَلى صُورَتِه ( 1 )  و اسم در نزد اهل حقيقت ، حقيقت وجود است با تعيّن نورى . مثل آن كه چون ظاهر بالذات و مظهر ماهيات است اسم نور است ، و چون حضور خود را براى خود است اسم عالم و عليم و علام است ، و چون فياض انوار\r\n","description":"","footnote":" ( 1 ) مسند احمد بن حنبل ، ج 2 ، ص 244 . ","page_name":" 99 ","page_number":99},
  {"content":"\r\nقاهره و انوار اسپهبديه و غيرهاست اسم قادر و قدير است ، و چون دراك و فعال است اسم حىّ است ، و چون مُعرِب از ما فى الضمير است - كه مقام ظهور ، شرحِ مقام خفاست - متكلم است ، و كلمات تامات او حروف عاليات عقول كليه ، و باقى كلمات از نفوس و طبايع اسماء و افعال و همچنين در بودن همان حقيقت باقى اسماء و مفاهيم عقليه اين اسماء حسنى اسماء اسماء است و الفاظ شريفه اسماء اسماء اسماء ، و حقيقت بىهمهء تعيّنات نوريه و غيرها ، مسمى . و اينكه گويند اسم عين مسمّى است يا غير مسمّى از اينجاست ، و توفيق فهميده شد ان شاء الله تعالى . و اگر مراد تعليم اسماء اشياء باشد ، مراد مفاهيم آنهاست و جامعيت آدم است كه نوع اخير كل الانواع است و اين همه مفاهيم موجوده به وجودات متشتته را به وجود واحد به وحدت حقه ظليه مصداق است كه :\r\n\r\nليس من الله بمستنكر\r\nان يجمع العالم فى واحد\r\n\r\nاين است كه حكما تعريف كرده‌اند حكمت را كه « الحكمة صيرورة الانسان عالما عقلياً مُضاهيا للعالم العينى » معلوم است كه به تعليم دادن الفاظ التذاذات به نظر به سوى وجه جميل ، و استماع صوت حسن و استيذاق حلاوى ، و استشمام عطريات و لمس نعومات و مواقعه با منكوحات ، بدون مصداق شدن براى مفهومات اينها ، تعليم اينها دست نمىدهد ، چنان كه در اكمه و اصمّ و اخشم و عنّين و شبه اينها مشاهد است ، و در ملك شهوت و غضب نيست ، و در انسان كامل با صفات تنزيهيه اينها هست ، و همچنين تمام نفوس را از نباتيه و حيوانيه و نطقيه و كليهء الهيه و قواى اينها را داراست و كلام مولوى هر دو معنى را جامع است . اما ثانى كه ظاهر كلام است ، و اما اول ، پس نامهاى الهى عاقبتِ عاقبت ، و سرّ سرّ است ، چه دانستى كه عالم مظهر و آينهء اسماء و صفات حق است و آينه و مظهر گم است در تحت عاكس و ظاهر و عكس و ظهور ، و اگر در نظر سالك بر خلاف اين وضع باشد بايد كار كند تا وضع مطابق با طبع شود . پس چنان كه كار كرد كه همه را مظهر ديد از براى اسماء مناسبه كه گفتيم باز بايد كار كند تا مظاهر و مرايى گم شود ، مثل اينكه حيوان نبيند و سميع و بصير ببيند ، و قواى فعاله نبيند و قدير ببيند ، و نار نبيند و قهّار ببيند و بالجمله همه جا حضرت نور الانوار ببيند . چنان كه امير المؤمنين على ( عليه السلام ) فرمود : ما رَأَيتُ شَيئاً اِلَّا وَرَأَيتُ الله قَبلَه . ( 1 )  بلكه اينجا مقامى است كه مفاهيم اسماء و صفات هم نباشد .\r\nمصرع : « بر اندازد احد بازار واحد » . و همان جناب فرمود : كمال الإخلاص نفى الصفات « . و زياد بر اين خروج از طور اين شرح است .\r\n\r\n\r\n( ( 1247 ) ) چون ملك انوار حق از وى بتافت * در سجود افتاد و در خدمت شتافت\r\n\r\nن 61 21 - ك 27 23\r\nاز وى بتافت : اثبات است ، نه نفى . يعنى به نور حق قدر و منزلت آدم را دانست ، در سجود افتاد .\r\n\r\n\r\n( ( 1250 ) ) كى عجب نهى از پى تحريم بود * يا به تأويلى به دو توهيم بود\r\n\r\nن 62 2 - ك 27 - 25\r\n","description":"","footnote":" ( 1 ) شرح اصول كافى ملا صدرا ، ج 1 ، ص 294 . ","page_name":" 100 ","page_number":100},
  {"content":"\r\nيا به تأويلى به دو توهيم بود : يعنى حضرت آدم كه از شجره اكل نمود ، سببش اين بود كه نهى خلايى را پيش خود تأويل كرده بود كه حق تعالى نهى تنزيهى فرموده و توهيمى ، نه تحريمى . و اين اشارت به طريقهء حنابله است در باب عصمت انبيا كه صدور ذنب از ايشان بر سبيل خطاء در تأويل را جايز مىدانند . و توهيم : به گمان افتادن .\r\n\r\n\r\n( ( 1267 ) ) حق چه سيما را معرف خوانده است * جسم عارف سوى سيما مانده است\r\n\r\nن 62 20 - ك 28 6\r\nحق چه سيما را معرف خوانده است : اشارت است به كريمهء * ( وَعَلَى اَلأَعْرافِ رِجالٌ يَعْرِفُونَ كُلاًّ بِسِيماهُمْ 7 : 46 ( 1 )  يعنى بر اعراف كه يكى از مواقف قيامت است ، مردانى هستند كه مىشناسند هر كس را به سيماى او كه بهشتى است يا دوزخى . و بعضى تخصيص نداده‌اند به قيامت . حسن و زجاج مىگويند بر معرفت اهل جنت و اهل نار مردان چنين هستند . و بعضى ديگر مىگويند :\r\nعرفايى در دنيا هستند چنين . و آيهء ديگر در اين مقام : * ( « سِيماهُمْ فِي وُجُوهِهِمْ مِنْ أَثَرِ اَلسُّجُودِ » 48 : 29 . ( 2 ) \r\n\r\n\r\n( ( 1268 ) ) رنگ و بو غماز آمد چون جرس * از فرس آگه كند بانگ فرس\r\n\r\nن 62 21 - ك 28 6\r\nغماز : اظهار كننده .\r\n\r\n\r\n( ( 1270 ) ) گفت پيغمبر به تمييز كسان * مرء مخفى لدى طى اللسان\r\n\r\nن 63 1 - ك 28 7\r\nمرء مخفى لدى طى اللسان : اشارت است به حديث « اَلمَرءُ مَخبُوءٌ تَحتَ لِسانِه » ( 3 )  يعنى شخص پنهان است در زير زبانش ، كه زبان اِعراب و اِظهار مىكند آن چه را در ضمير است .\r\n\r\n\r\n( ( 1282 ) ) اى بسا كُه زين بلاى مرده ريگ * گشته است اندر جهان او خرد و ريگ\r\n\r\nن 63 13 - ك 28 13\r\nاى بسا كُه : مخفف كوه .\r\nمرده ريگ : ميراث و مخلفهء صاحب مرده .\r\n\r\n\r\n( ( 1283 ) ) اين هوا با روح آمد مقترن * چون قضا آيد شود زشت و عفن\r\n\r\nن 63 14 - ك 28 14\r\nبا روح : به فتح راء .\r\n\r\n\r\n( ( 1284 ) ) آب خوش كو روح را همشيره شد * در غديرى زرد و تلخ و تيره شد\r\n\r\nن 63 15 - ك 28 14\r\nروح را : به ضم راء . چه * ( « مِنَ اَلْماءِ كُلَّ شَيْءٍ حَيٍّ » 21 : 30 ( 4 )  آب صورت حيات است .\r\n","description":"","footnote":" ( 1 ) قرآن كريم ، سورهء اعراف ، آيهء 46 .  ( 2 ) قرآن كريم ، سورهء فتح ، آيهء 29 .  ( 3 ) عوالى اللآلي ، ج 1 ، ص 294 .  ( 4 ) قرآن كريم ، سورهء انبياء ، آيهء 30 . ","page_name":" 101 ","page_number":101},
  {"content":"\r\nغدير : گودال آب .\r\n\r\n\r\n( ( 1285 ) ) آتشى كو باد دارد در بروت * هم يكى بادى بر او خواند تموت\r\n\r\nن 63 16 - ك 28 15\r\nتموت : مىميرد .\r\n\r\nگه شرف گاهى صعود و گه فرح\r\nگه و بال و گه هبوط و گه ترح\r\n\r\nن ندارد - ك 28 17\r\nترح : بد حالى ، ضد فرح است . و حضيض و الفاظ بعد از آن تا اينجا ، اصطلاحات اهل نجوم است و هر يك مشروح است .\r\n\r\n\r\n( ( 1292 ) ) اين عجب نبود كه گرگ از ميش جست * اين عجب كين ميش دل در گرگ بست\r\n\r\nن 64 1 - ك 28 20\r\nاين عجب نبود : يعنى رفتن اضداد به مكانهاى طبيعى خود عجب نيست . ولى مدت معتدّ بها با هم بودن اضداد ، مثل صد سال يا بيشتر يا كمتر عجب است .\r\n\r\nلطف بارى اين پلنگ و رنگ را\r\nالف داد و برد از ايشان جنگ را\r\n\r\nن ندارد - ك 28 23\r\nرنگ : نخجير و بز كوهى .\r\n\r\nپاى را واپس كشيدى تو چرا\r\nمىدهى بازيچهء واهى مرا\r\n\r\nن ندارد - ك 28 27\r\nواهى : سست .\r\n\r\n\r\n( ( 1308 ) ) در فتاد اندر چهى كو كنده بود * ز انكه ظلمش در سرش آينده بود\r\n\r\nن 64 20 - ك 28 34\r\nدر فتاد اندر چهى : مَن حَفِرَ بِئراً لِاءخيه وَقَعَ فيه .\r\n\r\n\r\n( ( 1310 ) ) هر كه ظالم تر چهش با هول تر * عدل فرموده است بدتر را بتر\r\n\r\nن 64 22 - ك 28 35\r\nبدتر را بتر : * ( « جَزاءُ سَيِّئَةٍ سَيِّئَةٌ مِثْلُها » 42 : 40 . ( 1 ) \r\n\r\n\r\n( ( 1313 ) ) مر ضعيفان را تو بىخصمى مدان * از نُبى اذ جاء نصر الله خوان\r\n\r\nن 65 3 - ك 28 37\r\nاز نبى اذ جاء : نبى ( به ضم نون و كسر باء موحده فارسى ) قرآن مجيد است و اما به فتح نون اينجا راه ندارد زيرا كه كلام خداست . و نبى در حال استماع كلام الله اختلاس و انسلاخ از وجود خود ندارد . و نضج عربى است .\r\n\r\n\r\n( ( 1314 ) ) گر تو پيلى خصم تو از تو رميد * نك جزا طيراً ابابيلت رسيد\r\n\r\nن 65 4 - ك 28 37\r\n","description":"","footnote":" ( 1 ) قرآن كريم ، سورهء شورى ، آيهء 40 . ","page_name":" 102 ","page_number":102},
  {"content":"\r\nطيراً ابابيلت : اشارت است به كريمهء : * ( « وَأَرْسَلَ عَلَيْهِمْ طَيْراً أَبابِيلَ » 105 : 3 . ( 1 ) \r\n\r\n\r\n( ( 1319 ) ) اى بسى ظلمى كه بينى در كسان * خوى تو باشد در ايشان اى فلان\r\n\r\nن 65 9 - ك 29 3\r\nخوى تو باشد در ايشان : در بعضى اخبار وارد شده است كه حيوانات از خويهاى بنى آدم خلقت شده‌اند . معنىاش آن است كه غضب آنها ظلّ غضب بنى آدم است و شهوت آنها ظلّ شهوت او ، و همچنين تكبر و عجب و كينه و مكر و سرقت و نحو اينها . چه انسان اصل است و آنها همه فرع ، و همهء اشياء اظلال انسان كاملند و او ظلّ خدا . يَا بنَ آدَمَ خَلَقتُ الأَشياءَ لِاءجَلِكَ وَخَلَقتُكَ لِاءجلى . ( 2 )  و فى بعض الخطب البليغة « اَلحَمدُ لِلَّه الَّذى خَلَقَ الِانسانَ وَخَلَقَ مِن فُضالَةِ طينَتِه سائرَ الاكوان » .\r\n\r\n\r\n( ( 1321 ) ) آن تويى و آن زخم بر خود مىزنى * بر خود آن ساعت تو لعنت مىكنى\r\n\r\nن 65 11 - ك 29 4\r\nبر خود مىزنى : به دو جهت : يكى آن كه گفتيم . و ديگرى آن كه آن چه را منكرى ، خوددارى .\r\nبصّرنا الله بعيوب انفسنا\r\n\r\nاى بديده خال بد بر روى عمّ\r\nعكس خال توست آن از عم مرم\r\n\r\nن ندارد - ك 29 7\r\nعكس خال توست آن از عم مرم : از باب صنعت ايهام التناسب است . چه خال را معنى ديگر هست كه مناسب است با عم .\r\n\r\n\r\n( ( 1328 ) ) مؤمنان آيينهء يكديگرند * اين خبر را از پيمبر آورند\r\n\r\nن 65 18 - ك 29 7\r\nاين خبر را : كه « اَلمُؤمِنُ مِرآةُ المُؤمِن » . ( 3 )  زيرا كه همان عقيدهء حقه كه اين مؤمن دارد ، آن مؤمن دارد و اين خلق حسن و فعل حسن كه اين دارد ، آن دارد ، بلكه روح امرى و سرّ سبحانى كه وجود مجرّد از احياز و جهات و اوقات و ساير تعينات كه متعلق به اين جسد است با قطع نظر از اضافات ، گويا همان است كه متعلق به آن جسد است . خاصه آنان كه يكدل و يك روح و اهل محبتند . و همان علم حضورى كه اين روح به خود دارد و همان كه معلوم به اين علم است ، همانطور علم و معلوم از براى آن روح مؤمن كامل است . تا خود شناس نشوى خدا شناس نمىشوى . اهل غفلت در اين مقام مرآتيت به طفلى مىمانند كه صورت خود را در مرآت ببيند و از آن بيم يا آزرم داشته باشد ، يا چو آن شيرى كه بر خود حمله كرد .\r\n\r\n\r\n( ( 1330 ) ) گرنه كورى اين كبودى دان ز خويش * خويش را بد گو مگو كس را تو بيش\r\n\r\nن 65 21 - ك 29 8\r\n","description":"","footnote":" ( 1 ) - قرآن كريم ، سورهء فيل ، آيهء 3 .  ( 2 ) علم اليقين ج 1 ص 381 . .  ( 3 ) كنوز الحقائق ، ص 136 . . ","page_name":" 103 ","page_number":103},
  {"content":"\r\nمگو كس را تو بيش : ايهام دارد به بيش كه سميّاتست .\r\n\r\n\r\n( ( 1331 ) ) مؤمن ار ينظر بنور الله نبود * عيب مؤمن را برهنه چون نمود\r\n\r\nن 65 22 - ك 29 9\r\nينظر بنور الله : اشارت به حديث نبوى است كه اِتَّقُوا فِراسَةَ المُؤمِنِ فَاِنَّه يَنظُرُ بِنُورِ الله ( 1 )  بپرهيزيد فراست و بينش مؤمن و مردان خدا را و عيب خود را اصلاح كنيد ، بلكه نزد مردان خدا دل نگه داريد چه آنان مىبينند با نور خدا و عين الله و اذن ا للهاند .\r\n\r\n\r\n( ( 1332 ) ) چون كه تو ينظر بنار الله بدى * نيكوى را وانديدى از بدى\r\n\r\nن 66 1 - ك 29 9\r\nينظر بنار الله : اين نظر واقع شدن در تحت اسماء قهريه است .\r\n\r\nدر عدم كى بود ما را خود طلب\r\nبى بىسبب كردى عطاهاى عجب\r\n\r\nن ندارد - ك 29 13\r\nدر عدم كى بود : تو بودى و علم و ساير صفات عين ذات تو . كانَ الله وَلَم يَكُن مَعَه شَيْءٌ .\r\nبىسبب : يا مُبتَدِئَاً بِالنِّعَمِ قَبلَ اِستِحقاقِها .\r\nبىطلب هم مىدهى گنج نهان رايگان بخشيده اى جان جهان\r\nن ندارد - ك 29 14\r\nرايگان : ( به گاف فارسى ) مفت و بىعوض . بلى حق جواد است ، وجود اعطاء چيزى است كه سزاوار معطى له باشد بدون عوضى و غرضى حتى طلب صيت و اشتهار و حمد و تخلص از ذم و نحوها و الا معامله خواهد بود نه جود و بخشش . و از بخششهاى او گنج نهان جان و كنز مخفى جان جان است .\r\n\r\nشير را چون ديد كشته ظلم خود\r\nمىدويد او شادمان و با رشد\r\n\r\nن ندارد - ك 29 18\r\nظلم خود : ( به فتح خاء ) از جهت موافقت با رشد كه به فتح شين است . مانند « خور » و « خوى » كه گاه در تقفيه به فتح خوانده مىشوند . شيخ فريد الدين عطار راست :\r\n\r\nخلق ترسند از تو من ترسم ز خود\r\nكز تو نيكى ديده‌ام و از خويش بد\r\n\r\n\r\n\r\n( ( 1342 ) ) شاخ و برگ از حبس خاك آزاد شد * سر بر آورد و حريف باد شد\r\n\r\nن 66 12 - ك 29 19\r\nحريف باد شد : و با او دست افشان نمود . بيت :\r\n\r\nصبا با شاخ گل در دست بازى\r\nبه شوخى غنچه‌ها در عشوه سازى\r\n\r\n\r\n\r\n( ( 1344 ) ) با زبان شطأه شكر خدا * مىسرايد هر برو برگى جدا\r\n\r\nن 66 14 - ك 29 20\r\n","description":"","footnote":" ( 1 ) جامع صغير ، ج 1 ، ص 8 . ","page_name":" 104 ","page_number":104},
  {"content":"\r\n\r\n\r\n( ( 1345 ) ) كه بپرورد اصل ما را ذو العطا * تا درخت استغلظ آمد فاستوى\r\n\r\nن 66 15 - ك 29 21\r\nشطاهء : اين و قولش استغلظ آمد فاستوى اقتباس از قرآن مجيد است كه فرموده است : مثل كسانى كه با پيغمبر ما هستند * ( كَزَرْعٍ أَخْرَجَ شَطْأَه فَآزَرَه فَاسْتَغْلَظَ فَاسْتَوى عَلى سُوقِه يُعْجِبُ اَلزُّرَّاعَ لِيَغِيظَ بِهِمُ اَلْكُفَّارَ 48 : 29 ( 1 )  يعنى مثل زراعتى است كه بيرون آيد شاخهء او ، پس درشت شود ، پس بايستد بر ساق خود به طريقى كه به عجب آورد دهقانان را از خرمى تا به خشم آرد مشركان را .\r\n\r\n\r\n( ( 1346 ) ) جانهاى بسته اندر آب و گل * چون دهند از آب و گلها شاد دل\r\n\r\nن 66 16 - ك 29 22\r\nجانهاى بسته : يعنى آن زرع كذايى جانهاى بسته اندر آب و گل است كه وارسته شوند از علاقهء تن .\r\n\r\n\r\n( ( 1351 ) ) اى تو شيرى در تك اين چاه فرد * نفس چون خرگوش خونت ريخت خورد\r\n\r\nن 66 21 - ك 29 24\r\nاى تو شيرى : يعنى عقل مانند شيرى است در قعر چاه طبيعت مانده ، و خرگوش چون نفس امّاره و مسوله بر عقل مسلط شده ، و نخجيران بشارت يافته ، قواى مدركه و محركه كه در اطاعت عقل مشقّت و كراهت دارند و همه ياغى و طاغى بر عقلند .\r\n\r\n\r\n( ( 1370 ) ) آن كه ملكش برتر از نوبت تنند * برتر از هفت انجمش نوبت زنند\r\n\r\nن 67 19 - ك 30 2\r\n\r\n\r\n( ( 1371 ) ) برتر از نوبت ملوك باقىاند * دور دايم روحها با ساقىاند\r\n\r\nن 67 20 - ك 30 3\r\nآن كه ملكش . . . : [ تا آخر دو بيت 
  ] يعنى ملك باقى و دولت دايم دولت روح است كه در بزم وصال با ساقى سَقيهُمْ رَبُّهُمْ شَراباً طَهُوراً در شرب دايم است .\r\n\r\nيك دو روز چه كه دنيا ساعتى است\r\nهر كه تركش كرد اندر راحتى است\r\n\r\nن ندارد - ك 30 4\r\nيك دو روز چه كه دنيا ساعتى است : چه هزار سال تعيّش را هر گاه نسبت دهى به عمر ابدى كه در پيش دارى . در مظهريت لطف يا قهر چه خواهد بود ؟ كه متناهى را به غير متناهى نسبتى نيست .\r\nبل قليل را به كثير متناهى نسبت است ، هر چند كثير در غايت كثرت باشد . اين است كه در بيت بعد پندار فرمود .\r\n\r\n\r\n( ( 1374 ) ) كشتن اين كار عقل و هوش نيست * شير باطن سخرهء خرگوش نيست\r\n\r\nن 68 3 - ك 30 7\r\nسخره : زبون و زير دست .\r\n","description":"","footnote":" ( 1 ) قرآن كريم ، سورهء فتح ، آيهء 29 . ","page_name":" 105 ","page_number":105},
  {"content":"\r\n\r\n\r\n( ( 1377 ) ) سنگها و كافران سنگ دل * اندر آيند اندرو زار و خجل\r\n\r\nن 68 6 - ك 30 9\r\nسنگها و كافران : اشارت است به كريمهء : * ( وَقُودُهَا اَلنَّاسُ وَاَلْحِجارَةُ 2 : 24 . ( 1 ) \r\n\r\n\r\n( ( 1379 ) ) سير گشتى سير گويد نى هنوز * انيت آتش انيت تابش انيت سوز\r\n\r\nن 68 8 - ك 30 10\r\nسير گشتى : اشارت است به كريمهء : * ( هَلِ اِمْتَلأْتِ وَتَقُولُ هَلْ مِنْ مَزِيدٍ 50 : 30 . ( 2 ) \r\n\r\n\r\n( ( 1381 ) ) حق قدم بر وى نهد از لا مكان * آن گه او ساكن شود از كن فكان\r\n\r\nن 68 10 - ك 30 11\r\nحق قدم بر وى نهد : مضمون حديث است كه : حَتّى يَضَعَ الجبَّارُ قَدَمَه فيها فَتَقُولُ قطنى يا رَبّ . ( 3 ) \r\n\r\n\r\n( ( 1386 ) ) چون كه واگشتم ز پيكار برون * روى آوردم به پيكار درون\r\n\r\nن 68 15 - ك 30 13\r\nپيكار : به پا و كاف فارسى ، به وزن زنگار ، جنگ و جدال .\r\n\r\n\r\n( ( 1387 ) ) قد رجعنا من جهاد الاصغريم * با عدو اندر جهاد اكبريم\r\n\r\nن 68 16 - ك 30 14\r\nقد رجعنا : منقول است كه حضرت ختمى صلى الله عليه و آله از غزوه اى از غزوات مراجعت فرموده ، فرمودند قَد رَجَعنا مِنَ الجِهادِ الأَصغَر اِلَى الجِهادِ الأكبَر [ 189 
  ] و مراد از اكبر جهاد با نفس است كه عرفا او را موت احمر مىگويند . و حضرت نيز فرموده : اَعدى عَدُوِّكَ نَفسُكَ الَّتى بَينَ جَنبيكَ ( 4 )  با عدو : در بعض نسخ : با نبى .\r\nاندر جهاد اكبريم : و اول بهتر است . و مىشود مراد از نبى ، عقل باشد كه پيغمبر داخل است ، چنان كه نبى ، عقل كلّ خارجى است .\r\n\r\n\r\n( ( 1388 ) ) قوّتى خواهم ز حق دريا شكاف * تا به سوزن بر كنم اين كوه قاف\r\n\r\nن 68 17 - ك 30 14\r\nقوتى خواهم ز حق دريا شكاف : اين بهتر است از آن چه در بعض نسخ است .\r\n\r\n\r\n( ( 1390 ) ) تا عمر آمد ز قيصر يك رسول * در مدينه از بيابان نغول\r\n\r\nن 68 21 - ك 30 18\r\nنغول : به ضم اول ، ژرف و دور و دراز .\r\n[ 189 
  ] مستدرك الوسائل ، ج 11 ، ص 137 مرحباً بقوم قضوا الجهاد الاصغر و بقى عليهم الجهاد الاكبر .\r\n","description":"","footnote":" ( 1 ) قرآن كريم ، سورهء بقره ، آيهء 24 .  ( 2 ) قرآن كريم ، سورهء ق ، آيهء 30 .  ( 3 ) منبع يافت نشد . .  ( 4 ) عوالى اللآلي ، ج 4 ، ص 118 . ","page_name":" 106 ","page_number":106},
  {"content":"\r\n\r\n\r\n( ( 1393 ) ) گر چه از ميرى و را آوازه اى است * همچو درويشان مرا و را كازه اى است\r\n\r\nن 69 2 - ك 30 19\r\nكازه : به كاف عربى يا فارسى ، خانه كه از نى و چوب سازند . و اول بر غار هم اطلاق شود .\r\n\r\n\r\n( ( 1397 ) ) چون محمد پاك شد زين نار و دود * هر كجا رو كرد وجه الله بود\r\n\r\nن 69 6 - ك 30 21\r\nهر كجا رو كرد وجه الله بود : متألهون حكما فرموده‌اند : كه هر وجودى دو وجه دارد . وجهى الى الله و وجهى الى الماهيّة الامكانية كه عرفا از آن ماهيت به تعيّن و عين ثابت تعبير كنند .\r\n\r\nوجود اندر كمال خويش سارى است\r\nتعينها امور اعتبارى است\r\n\r\nو وجه اول جهت نورانيه و وجه دوم جهت ظلمانيه است . و اول ، وجوبى است و اصيل ، چه نسبت به واجب الوجودات بالذات حكم او را دارد . و ثانى امكانى است و اعتبارى ، چه نسبت به امكان و اعتبار ، رنگ او را پذيرد . و نسبت شيئى به فاعل بالوجدان است و به قابل بالفقدان است .\r\nپس هر وجود ، اول وجه خدا و نور خداست . و اول جهت وجوب است .\r\n\r\nدلى كز معرفت نور و صفا ديد\r\nبه هر چيزى كه ديد اوّل خدا ديد\r\n\r\nمردم غافل و محتجب اگر چه بگويند خدا موجود است ، به تقليد مىگويند . چه بعد از آن كه موجودات امكانيه را مستقل مىدانند و اين وجود را وجود انسان ، و آن وجود را وجود حيوان ، و آن وجود نبات و آن وجود فلك ، و اگر بتوانند ملك ببينند آن وجود ملك ، و همچنين . پس كو وجود خدا با آن كه مىفرمايد : * ( بِكُلِّ شَيْءٍ مُحِيطٌ 41 : 54 ( 1 )  * ( وَهُوَ عَلى كُلِّ شَيْءٍ شَهِيدٌ 34 : 47 ( 2 )  * ( وَهُوَ مَعَكُمْ 57 : 4 ( 3 )  و نحو ذلك . پس به تقليد اخيار مىگويند خدا موجود است و محيط است . و تو بدان كه وجود حقيقى و حقيقت وجود ، اول مضاف به خداست ، و لااقل بدان كه هر وجود فقر حقيقى و تقوم ذاتى به خدا دارد . * ( يا أَيُّهَا اَلنَّاسُ أَنْتُمُ اَلْفُقَراءُ إِلَى الله وَالله هُوَ اَلْغَنِيُّ 35 : 15 . ( 4 )  و در ظهور اول ظهور صفات ، و بعد ظهور مظاهر ، چه مظهر گم است در ظاهر ، الله نُوُر السَّمواتِ وَالأرضِ . شيخ محيى الدين عربى ( قدس سرّه ) نيكو گفته است : كه العالم غيب لم يظهر قط و الحق تعالى ظاهر لم يغب قط و الناس فى هذه المسألة على عكس الصواب .\r\n\r\n\r\n( ( 1404 ) ) نوح را گفتند امّت كو ثواب * گفت او ز ان سوى و استغشوا ثياب\r\n\r\nن 69 13 - ك 30 25 و\r\nاستغشوا ثياب : اشارت است به كريمهء * ( وَإِنِّي كُلَّما دَعَوْتُهُمْ لِتَغْفِرَ لَهُمْ جَعَلُوا أَصابِعَهُمْ فِي آذانِهِمْ وَاِسْتَغْشَوْا ثِيابَهُمْ 71 : 7 ( 5 )  يعنى چندان كه مىخوانم اينها را كه بيامرزى ايشان را ، قرار مىدهند انگشتهاى خود را در گوش خود و به سر مىكشند جامه‌هاى خود را كه نبينند و نشنوند حق را .\r\n","description":"","footnote":" ( 1 ) - قرآن كريم ، سورهء فصلت ، آيهء 54 .  ( 2 ) قرآن كريم ، سورهء سباء ، آيهء 47 .  ( 3 ) قرآن كريم ، سورهء حديد ، آيهء 4 .  ( 4 ) قرآن كريم ، سورهء فاطر ، آيهء 15 .  ( 5 ) قرآن كريم ، سورهء نوح ، آيهء 7 . ","page_name":" 107 ","page_number":107},
  {"content":"\r\n\r\n\r\n( ( 1407 ) ) چون كه ديد دوست نبود كور به * دوست كو باقى نباشد دور به\r\n\r\nن 69 16 - ك 30 26\r\nدوست كو باقى نباشد دور به : يعنى مطلوبات دنيويه كه باقى نمىمانند ، دورى از آنها به . و در بعض نسخ بدل اين : « ور سليمان است از وى مور به » .\r\n\r\n\r\n( ( 1414 ) ) زير خرما بن ز خلقان او جدا * زير سايه خفته بين سايهء خدا\r\n\r\nن 70 1 - ك 30 31\r\nخرما بن : درخت خرما .\r\n\r\n\r\n( ( 1421 ) ) بس شد ستم در مصاف و كارزار * همچو شير آن دم كه باشد كارزار\r\n\r\nن 70 10 - ك 30 34\r\nمصاف : جمع مصف ، هر دو به فتح ميم ، يعنى موضع صفوف حرب .\r\nكارزار : جناس تركيب متشابه . چه ، كارزار اول به وزن كامكار ، جنگ و جدل است ، و دوم ، دو كلمه است يعنى كار ضعيف شود .\r\n\r\n\r\n( ( 1429 ) ) لا تخافوا هست نزل خايفان * هست در خور از براى خايف آن\r\n\r\nن 70 19 - ك 31 4\r\nلا تخافوا هست نزل خايفان : اشارت است به كريمهء * ( إِنَّ اَلَّذِينَ قالُوا رَبُّنَا الله ثُمَّ اِسْتَقامُوا تَتَنَزَّلُ عَلَيْهِمُ اَلْمَلائِكَةُ أَلَّا تَخافُوا وَلا تَحْزَنُوا وَأَبْشِرُوا بِالْجَنَّةِ 41 : 30 ( 1 )  يعنى آنان كه گفتند پروردگار ما حق متعال است و به مقامت و تمكين يافتند نازل مىشود بر ايشان ملايكه ، كه مترسيد و اندوهگين مباشيد و بشارت باد شما را به بهشت . و نزل چيزى است كه مهيا كنند براى مهمان . و خايفان با خايف آن جناس تركيب مفروق دارد .\r\n\r\n\r\n( ( 1431 ) ) آن كه خوفش نيست چون گويى مترس * درس چه دهى نيست او محتاج درس\r\n\r\nن 70 21 - ك 31 4\r\nآن كه خوفش نيست : * ( أَلا إِنَّ أَوْلِياءَ الله لا خَوْفٌ عَلَيْهِمْ وَلا هُمْ يَحْزَنُونَ 10 : 62 . ( 2 ) \r\n\r\n\r\n( ( 1434 ) ) وز نوازشهاى حق ابدال را * تا بداند او مقام و حال را\r\n\r\nن 71 2 - ك 31 7\r\nتا بداند او مقام و حال را : حال و مقام در لسان عرفا ، چون حال و ملكه است در نزد علماى معقول .\r\n\r\n\r\n( ( 1437 ) ) جلوه كرده عام و خاصان را عروس * خلوت اندر شاه باشد با عروس\r\n\r\nن 71 5 - ك 31 8\r\nخلوت اندر : يعنى اندر خلوت .\r\n","description":"","footnote":" ( 1 ) قرآن كريم ، سورهء فصلت ، آيهء 30 .  ( 2 ) قرآن كريم ، سورهء يونس ، آيهء 62 . ","page_name":" 108 ","page_number":108},
  {"content":"\r\n\r\n\r\n( ( 1439 ) ) از منازلهاى جانش ياد داد * وز سفرهاى روانش ياد داد\r\n\r\nن 71 7 - ك 31 9\r\nاز منازلهاى جانش : مضامين اين چهار فرد آن كه گذشت كه :\r\n\r\nسالها با تو بودم آسوده\r\nفارغ از غصه‌هاى بود و نبود\r\n\r\n\r\n\r\n( ( 1442 ) ) هر يكى پروازش از آفاق بيش * وز اميد و نهمت مشتاق بيش\r\n\r\nن 71 10 - ك 31 11\r\nنهمت : به نون در اول ، حرص .\r\n\r\n\r\n( ( 1447 ) ) مرغ بىاندازه چون شد در قفس * گفت حق بر جان فسون خواند و قصص\r\n\r\nن 71 16 - ك 31 14\r\nگفت حق بر جان فسون خواند و قصص : سابق گفتيم كه وجود سابق جانها بطور كثرت نبود بلكه اعيان ثابته همه در مراتب علميه به وجود واحد موجود بودند ، چه مكثّر جانها ابدان است . و در نشأت سابقه ابدان نبود . پس همهء حروف تكوينيه در علم سابق حق بودند ، چون حروف لفظيه كه در عقل بسيط تو بيش از نزول در عقل تفصيلى تو و مثال مقيّد تو و مقاطع فم بودند و در قلم اعلى كه عقل كل است ، مثل حروف تدوينيه در قطرهء مداد رأس قلم تو پيش از ورود بر منازل قرطاس بودند .\r\nو اما فسون اول ، مراد از آن تجلى حق است به اسماء تشبيهيه . پس آن اعيان ثابته مظاهر اسماء تنزيهيهء حق بودند ، خواستند مظاهر اسماء تشبيهيهء حق مانند سميع ، بصير ، مدرك ، خبير به جزييات عالم طبع ، و مريد و مبتهج به هويّات صوريّه هم باشند ، و سياحت همهء نشآت كرده باشند و متعلَّم وجودى به همهء اسماء حسنى باشند و نيز : « دل بداند قدر ايام وصال » ، پس چندى در قفس ابدان ماندند . و فسون ثانى ، تجلى حق در اسماء جلاليه و تنزيهيه است و تذكير و تعريف حق به جانها اصل خود را . * ( كَما بَدَأَكُمْ تَعُودُونَ 7 : 29 ( 1 )  كه قوسين نزول و صعود به انسان كامل بهم پيوندد .\r\n\r\nدو سر خط حلقهء هستى\r\nبه حقيقت به هم تو پيوستى\r\n\r\nپس چنان كه در افسون ظاهرى بعضى اسماء لفظيهء حق تعالى خوانده مىشود ، زِ افسون حقيقى اسماء وجوديه جلوه داده مىشود .\r\n\r\n\r\n( ( 1448 ) ) بر عدمها كان ندارد چشم و گوش * چون فسون خواند همىآيد به جوش\r\n\r\nن 71 17 - ك 31 15\r\nبر عدمها كان ندارد چشم و گوش : يعنى از اعيان ثابته و ماهيات امكانيهء علميه كه در علم او گذشته بودند و هنوز به وجودات لا يزاليه و متشتته موجود نبودند ، هر چند چشم و گوش ثبوتى و زبان ثبوتى داشتند كه استدعا به زبان ثبوتى نمودند احكام لايقهء وجوديهء خود را و به چشم ثبوتى مشاهد آن جمال بودند ، و به گوش ثبوتى استماع نمودند امر او را كه اَدبِر فَاَدبَرَ وَاَقبِل فَاَقبَلَ و نفوس جهليه\r\n","description":"","footnote":" ( 1 ) قرآن كريم ، سورهء اعراف ، آيهء 29 . ","page_name":" 109 ","page_number":109},
  {"content":"\r\nادبار نمودند و اقبال ننمودند .\r\n\r\n\r\n( ( 1452 ) ) گفت با جسم آيتى تا جان شد او * گفت با خورشيد تا رخشان شد او\r\n\r\nن 71 21 - ك 31 16\r\nگفت با جسم آيتى : گفته‌هاى حضرت با اين و آن ، تجليات اسماييهء اوست و متوجه ساختن آنهاست به غايات كه اسماء باشند كه هم مربيات و هم غاياتند . * ( ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ 11 : 56 . ( 1 )  و نكتهء مخوف از اسماء قهريه است .\r\n\r\n\r\n( ( 1460 ) ) تا كنى فهم آن معماهاش را * تا كنى ادراك رمز و فاش را\r\n\r\nن 72 7 - ك 31 22\r\nمعماها : ايقاعها در تحت مظهريت اسماء متقابله است . تا آن كه بعضى بر بعضى غلبه كند و دولت او را باشد .\r\n\r\n\r\n( ( 1463 ) ) لفظ جبرم عشق را بىصبر كرد * و آن كه عاشق نيست حبس جبر كرد\r\n\r\nن 72 10 - ك 31 23\r\nلفظ جبرم عشق را بىصبر كرد : يعنى لفظ جبر را كسى بايد بگويد كه عشق حقيقى بىطاقت به او داشته باشد كه به سبب همان عشق از طلب و از كار نماند . و اگر درد عشق نباشد ، جبر را در غير موقع استعمال كرده و ظلم كرده . و مناسبت مطلب جبر به سابق آن است كه محل وحى پر است از نور موحى و كالميت بين يدى الغسال است ، يقلبّه كيف يشاء و حالت انسلاخيه از كونين دارد و از خود هستى ندارد و چنان كه فرموده ، اين معيّت قيّوميّه حق است و مقوّميّت حق است با عبد .\r\n\r\n\r\n( ( 1468 ) ) اختيار و جبر ايشان ديگر است * قطره‌ها اندر صدفها گوهر است\r\n\r\nن 72 15 - ك 31 26\r\nاختيار و جبر ايشان ديگر است : جبر ايشان مقهوريت وجود ايشان است در وجود حق و ممسوس بودن ايشان است به نور ذات و طمس صفاتشان در صفات ، و محو فعلشان در فعل او ، و اختيارشان اختيار حق ، چه اوست مختار حقيقى ، در ايشان ظهور كرده و مظهر در آن مختار گم شده .\r\n\r\nاجزاى وجود من همه دوست گرفت\r\nنامى است ز من بر من و باقى همه اوست\r\n\r\nو تمثيل به « درّ » و « قطره » و مانند اين از براى تبديل جبر و اختيار با هستى است به قهر و اختيار بىهستى مجازى در حال فناء فى الله و بقاء الله .\r\n\r\n\r\n( ( 1469 ) ) هست بيرون قطرهء خرد و بزرگ * در صدف آن درّ خردست و سترگ\r\n\r\nن 72 16 - ك 31 26\r\nسترگ : مثلثة السين المهملة ، درشت و بزرگ در غايت .\r\n\r\n\r\n( ( 1480 ) ) فعل حق و فعل ما هر دو ببين * فعل ما را هست دان پيداست اين\r\n\r\nن 73 7 - ك 32 5\r\n","description":"","footnote":" ( 1 ) قرآن كريم ، سورهء هود ، آيهء 56 . ","page_name":" 110 ","page_number":110},
  {"content":"\r\nفعل حق و فعل ما هر دو ببين : چنان كه وجود حق و وجود ما هر دو ببين كه بايد وحدت در كثرت و كثرت در وحدت ديد . پس چنان كه زيد وجود دارد و منافات ندارد كه حق در همه جا وجود دارد - چه اول حقيقت وجود منسوب به حق است و ثانياً نسبتى به زيد هم دارد كه اضافهء وجود خاص به قابل هم چيزى است كو اضافه به فاعل بالوجوب باشد و اضافه به قابل بالامكان - پس همچنين فعل و اثر اين وجود در عين اينكه فعل زيد است ، ليكن از آن جهت كه اثر وجود حق است مفصول مبين ، وجود آثار را يك اثر ببين كه * ( وَما أَمْرُنا إِلَّا واحِدَةٌ 54 : 50 ، ( 1 )  ظل وحدت حقّهء حقيقيه بايد وحدت حقه باشد ليكن ظليه . * ( أَ لَمْ تَرَ إِلى رَبِّكَ كَيْفَ مَدَّ اَلظِّلَّ 25 : 45 ( 2 )  * ( قُلْ كُلٌّ يَعْمَلُ عَلى شاكِلَتِه 17 : 84 . ( 3 )  چون سابق بر اين از جبر حقيقى شطرى سراييد ، اينجا از تفويض حقانى تحقيق فرموده تا حقيقت امر بين الأمرين مكشوف گردد .\r\n\r\n\r\n( ( 1482 ) ) خلق حق افعال ما را موجدست * فعل ما آثار خلق ايزدست\r\n\r\nن 73 9 - ك 32 8\r\nخلق حق افعال ما را موجدست : يعنى فرق است ميان خالقيت و فاعليت ، كه ما فاعل فعل مخصوص هستيم به نحوى كه گفتيم و امّا خالق فعل نيستيم ، خالق خداست . و مرجع و حقيقت اين تفرقه به آن است كه مبدأ وجود و فيّاض وجود على الاطلاق بر هر ماهيتى و تعيّنى حق تعالى است و ما مبدأ معدّ حركاتى هستيم . پس فعل ما حركت ، و خلق و خالقيت حق تعالى وجود است ، چنان كه در حقيقت ايجاد گفتيم .\r\n\r\n\r\n( ( 1483 ) ) ناطقى يا حرف بيند يا غرض * كى شود يك دم محيط دو عرض\r\n\r\nن 73 10 - ك 32 9\r\nحرف بيند يا غرض : به طور منع جمع است . يعنى حرف بيند يا معنى . و باز دارد او را التفات به هر يك از ديگرى . پس ناطق امكانى خالق نطق نبود . و « عرض » ثانى به عين مهمله است .\r\n\r\n\r\n( ( 1484 ) ) گر به معنى رفت شد غافل ز حرف * پيش و پس يك دم نبيند هيچ طرف\r\n\r\nن 73 11 - ك 32 10\r\nطرف : به سكون راء ، ديده . مثل :\r\n\r\nاَعارَته طَرفاً رَآها بِه\r\nفَكانَ البَصيرُ بِها طَرفَها\r\nگفت ايزد جان ما را مست كرد\r\nچون ندارد آن كه خود را هست كرد\r\n\r\nن ندارد - ك 32 12\r\nگفت ايزد : يعنى كلمهء كُن .\r\nچون ندارد : يعنى « لا يَشغَله شَأنٌ عَن شَأنٍ وَلا يَحجُبه شَيْءٌ عَن شَيْءٍ . » و در بعضى نسخ : « چون\r\n","description":"","footnote":" ( 1 ) قرآن كريم ، سورهء قمر ، آيهء 50 .  ( 2 ) قرآن كريم ، سورهء فرقان ، آيهء 45 .  ( 3 ) قرآن كريم ، سورهء اسراء ، آيهء 84 . ","page_name":" 111 ","page_number":111},
  {"content":"\r\nنداند . « و اين هم مرجعش به آن است ، چه علم او حضورى است ، و علم حضورى او دارايى كل است .\r\n\r\n\r\n( ( 1489 ) ) گفت آدم كه ظلمنا نفسنا * او ز فعل حق نبد غافل چو ما\r\n\r\nن 72 16 - ك 32 13\r\nاو ز فعل حق نبد غافل چو ما : يعنى آدم عليه السلام پيغمبر بود و موحد حقيقى بود به توحيد ذاتى و صفاتى و افعالى . و اما نسبت فعل به خود داد به جهت تأدّب ، و الا خلق همهء افعال را از خدا مىدانست ، چنان كه خليل عليه السلام مرض را به خود ، و شفاء را به حق نسبت داد و همچنين خضر عليه السلام فرمود : * ( فَأَرَدْتُ أَنْ أَعِيبَها 18 : 79 ( 1 )  عيب را به خود نسبت داد از روى تأدّب و اما خير را به پروردگار نسبت داد مثل : * ( فَأَرادَ رَبُّكَ أَنْ يَبْلُغا أَشُدَّهُما وَيَسْتَخْرِجا كَنزَهُما 18 : 82 . ( 2 ) \r\n\r\nمرتعش را كى پشيمان ديده اى\r\nدر چنين جبرى تو بر چسبيده اى\r\n\r\nن ندارد - ك 32 20\r\nدر چنين جبرى : كه حركات مكلَّف از قبيل حركت دست مرتعش باشد .\r\n\r\n\r\n( ( 1504 ) ) چون عمر از عقل آمد سوى جان * بو الحكم بو جهل شد در بحث آن\r\n\r\nن 74 9 - ك 32 22\r\nبو الحكم : لقب ابو جهل .\r\n\r\n\r\n( ( 1507 ) ) ضوء جان آمد نماند اى مستضى * لازم و ملزوم و نافى مقتضى\r\n\r\nن 74 12 - ك 32 24\r\nنافى مقتضى : اول مانع ، دوم موجب . مثل آن كه گويند : مانع مفقود و مقتضى موجود است .\r\n\r\n\r\n( ( 1508 ) ) ز انكه بينا را كه نورش بازغ است * از دليل چون عصا بس فارغ است\r\n\r\nن 74 13 - ك 32 24\r\nبازغ : روشن .\r\n\r\n\r\n( ( 1510 ) ) گر به جهل آييم آن زندان اوست * ور به علم آييم آن ايوان اوست\r\n\r\nن 74 16 - ك 32 26\r\nگر به جهل آييم آن زندان اوست : در اين ابيات اشاره به سريان تجلى صفات است در همه سارى ، از همه عارى . و جهل اگر جهل بسيط باشد لوازم او كه تقيّد به محسوسات باشد مراد است ، چه خود عدم است . و اگر مركب باشد پس واضح است كه وجودى است ولى مظهر قهر است .\r\n\r\n\r\n( ( 1511 ) ) گر به خواب آييم مستان وييم * ور به بيدارى بدستان وييم\r\n\r\nن 74 17 - ك 32 26\r\nگر به خواب : چون در خواب بىخودى است ، تشبيه شده به مستى در تجليات در مدركات رؤيا .\r\n","description":"","footnote":" ( 1 ) قرآن كريم ، سورهء كهف ، آيهء 79 .  ( 2 ) قرآن كريم ، سورهء كهف ، آيهء 82 . ","page_name":" 112 ","page_number":112},
  {"content":"\r\n\r\n\r\n( ( 1512 ) ) ور بگوييم ابر پر زرق وييم * ور بخنديم آن زمان برق وييم\r\n\r\nن 74 18 - ك 32 27\r\nزرق : رنگ و صفاء به سبب نداوت .\r\n\r\n\r\n( ( 1517 ) ) گفت تو بحث شگرفى مىكنى * معنيى را بند حرفى مىكنى\r\n\r\nن 75 5 - ك 32 34\r\nبحث شگرفى : به گاف فارسى ، بزرگ و نيكو . تمثيل بسيار مناسبى است . چه گفتيم كه وجودات كلماتند . پس ارواح و نفوس معانى كلماتند ، و ابدان به منزلهء عبارات .\r\n\r\n\r\n( ( 1518 ) ) حبس كردى معنيى آزاد را * بندِ حرفى كرده اى تو ياد را\r\n\r\nن 75 6 - ك 32 34\r\nياد را : به ياء مثناة تحت . چه هر معنيى ياد مصداق اوست . و معانى اسماء الله لفظيه ياد ذات و صفات خداست كه در قيد حروف لفظيه آمده است .\r\n\r\n\r\n( ( 1521 ) ) صد هزاران فايده ست و هر يكى * صد هزاران پيش آن يك اندكى\r\n\r\nن 75 9 - ك 32 36\r\nصد هزاران فايده است : بعضى از كليّات آن فوائد مثل آن كه گذشت از مظهريت اسماء تشبيهيه و تنزيهيه و سياحت همهء نشآت وجود و مثل تعمير اين عالم طبيعى و تنوير اين عالم ظلمات كه اگر جانها كه حىّ بالذات و محيى ابدان كه حىّ بالعرض هستند و انوار اسپهبديه‌اند و منير اين ابدان مستنيرهء بالعرضاند نبودندى ، عالم اموات و غواسق بودندى بلكه صور و قوى و هيآتى كه اظلال نفوسند نبودندى . و جزييات فوايد غير متناهى است ، چه اين همه ادراكات گوناگون و اشواق گوناگون و التذاذات گوناگون و اقتدارات گوناگون ، متعلقات نفوس است . بلكه علوم كليه توقف دارد در اول مراتب بر احساسات جزييه كه : مَن فَقَدَ حِسَّاً فَقَدَ عِلماً .\r\n\r\nآن دم لطفش كه جان جانهاست\r\nچون بود خالى ز معنى گوى راست\r\n\r\nن ندارد - ك 32 36\r\nآن دم لطفش : اشارت است به قول خداى تعالى * ( وَنَفَخْتُ فِيه مِنْ رُوحِي 15 : 29 ( 1 )  و روح او كليت و احاطت دارد به كلّ روحهاى انسيه و غيرها . جان جانها و اصل محفوظ در روحهاست و خود فايدهء فايده هاست .\r\n\r\n\r\n( ( 1524 ) ) گفت را گر فايده نبود مگو * ور بود هِل اعتراض و شكر جو\r\n\r\nن 75 12 - ك 33 1\r\nهل : مخفف بهل ، يعنى واگذار .\r\n\r\n\r\n( ( 1528 ) ) معنى اندر شعر جز با خبط نيست * چون فلاسنگ است اندر ضبط نيست\r\n\r\nن 75 16 - ك 33 4\r\nفلاسنگ : فلاخن .\r\n","description":"","footnote":" ( 1 ) قرآن كريم ، سورهء حجر ، آيهء 29 . ","page_name":" 113 ","page_number":113},
  {"content":"\r\n\r\n\r\n( ( 1531 ) ) سيل چون آمد به دريا بحر گشت * دانه چون آمد به مزرع صحو گشت\r\n\r\nن 75 20 - ك 33 5\r\nصحو گشت : صاف گشت . و در نسخ چاپ چنين است كه :\r\nسيل چون آمد به دريا بحر گشت - دانه چون آمد به مزرع كشت گشت .\r\nو اين حسن ندارد زيرا كه اگر « كشت » ( به كسر كاف عربى ) را بر « گشت » به فتح گاف فارسى ) مقدم داريم ، قافيه موافق نيست ، و اگر عكس كنيم لزوم ما لا يلزم كه از محسنات است ندارد ، و فتح كاف كشت ( به كاف عربى ) را نه لغت مساعدت مىكند و نه كلام شعرا . شيخ سعدى گويد :\r\n\r\nخرما نتوان خورد از اين خار كه كشتيم\r\nديبا نتوان بافت از اين پشم كه رشتيم\r\n\r\nو خواجه حافظ كشت را با سرشت و بهشت و مانند آن تقفيه كرده . و نسخهء اصل مولوى چنان بوده كه ما نقل كرديم . و ميغ و تيغ و محو و صحو جناس لا حق دارند . و بنا بر نسخهء ديگر بايد كشت ( به كاف عربى ) مؤخر باشد ولى به جهت ضرورت شعر به فتح خوانده شود چون خوى و خود و مانند اينها كه به جهت ضرورت به فتح خوانده مىشود .\r\nو داعى بر تفصيل آن كه ، در چاپ اگر غلطى واقع شود همه موافقند و دو چاپ مختلف در دو نوع خط به آن طور به نظر آمد .\r\n\r\n\r\n( ( 1563 ) ) يا به ياد اين فتادهء خاك بيز * چون كه خوردى جرعه اى بر خاك ريز\r\n\r\nن 77 9 - ك 33 23\r\nجرعه اى بر خاك ريز : تلميح است به قول قايل :\r\n\r\nشَرِبْنا وَاَهْرَقْنا اِلَى الَارْضِ جُرعَةً\r\nوَ لِلارْضِ مِنْ كَاْسِ الْكِرامِ نَصيبٌ\r\n\r\n\r\n\r\n( ( 1570 ) ) عاشقم بر لطف و بر قهرش به جد * بو العجب من عاشق اين هر دو ضد\r\n\r\nن 77 17 - ك 33 28\r\nعاشقم بر لطف و بر قهرش به جد : چه اسماء حق تعالى جميعاً حسنى و صفات او همه علياست .\r\nچنان كه عرفا فرموده‌اند : « تَحْتَ كُلِّ جَلالٍ جَمالٌ وَتَحْتَ كُلِّ بَلاءٍ وِلاءٌ » ، اين حكم اسماء و صفات است . و اگر مظاهر ملاحظه كنيم وجود هر جا بوده باشد در هر گلى و هر خارى و هر نورى و هر نارى خير محض است از آن جهت كه وجود است و وجه حق است . جَمالُكَ فى كُلِّ الْحَقائِقِ سائِرٌ . و خير محض بودن وجود مطلق و مطلقِ وجود را حكماء الهيين بديهى دانسته‌اند . پس همه جا معشوقيت دارد چنان كه عاشقيت دارد .\r\n\r\nسارى است سر عشق در اعيان على الدوام\r\nكالبدر فى الدجية و الشمس فى الغمام\r\n\r\nو امّا تعينات كه آنها را اعيان ثابته و ماهيات گويند امور اعتباريه‌اند و اسماء حدود و وجود و سرابند و قابل تعلق نيستند و به اندازهء وجودى كه در ذهن بالعرض دارند نوريت و خيريت تبعى دارند لكن تحقق بالذات ندارند . * ( إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ ما أَنْزَلَ الله بِها مِنْ سُلْطانٍ 53 : 23 . ( 1 ) \r\n","description":"","footnote":" ( 1 ) قرآن كريم ، سورهء نجم ، آيهء 23 . ","page_name":" 114 ","page_number":114},
  {"content":"\r\n\r\n\r\n( ( 1575 ) ) قصهء طوطى جان زين سان بود * كو كسى كو محرم مرغان بود\r\n\r\nن 78 2 - ك 33 30\r\nقصهء طوطى جان : در نسخ چاپ ، اين بيت پيش از عنوان است ، و بايد بعد و متصل باشد .\r\n\r\n\r\n( ( 1576 ) ) كو يكى مرغى ضعيفى بىگناه * و اندرون او سليمان با سپاه\r\n\r\nن 78 3 - ك 34 1\r\nسليمان با سپاه : چه قلب او عرش رحمن است ، و در حول عرش او انبوه فرشتگان است .\r\n\r\n\r\n( ( 1577 ) ) چون بنالد زار بىشكر و گله * افتد اندر هفت گردون غلغله\r\n\r\nن 78 4 - ك 34 3\r\nچون بنالد زار بىشكر و گله : چه ناليدنش از روى درد است .\r\n\r\n\r\n( ( 1579 ) ) زلَّت او به ز طاعت نزد حق * پيش كفرش جمله ايمانها خلق\r\n\r\nن 78 6 - ك 34 4\r\nزلَّت : لغزش .\r\nخلق : به حركت لام ، كهنه .\r\n\r\n\r\n( ( 1583 ) ) بل مكان و لا مكان در حكم او * همچو در حكم بهشتى چارجو\r\n\r\nن 78 10 - ك 34 6\r\nچارجو : اشارت است به كريمهء * ( مَثَلُ اَلْجَنَّةِ اَلَّتِي وُعِدَ اَلْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَأَنْهارٌ مِنْ لَبَنٍ لَمْ يَتَغَيَّرْ طَعْمُه وَأَنْهارٌ مِنْ خَمْرٍ لَذَّةٍ لِلشَّارِبِينَ وَأَنْهارٌ مِنْ عَسَلٍ مُصَفًّى 47 : 15 ( 1 )  الآية . يعنى صفت جنتى كه وعده شده به پرهيزكاران ، اين است كه در آن جويهاست از آب خوشگوار ، و جويهاست از شير كه تغيير نكرده است طعم او ، و جويهاست از شراب طهور كه همه لذت است از براى شاربين و جويهاست از عسل صافى مركب .\r\n\r\n\r\n( ( 1588 ) ) مركب استانيد پس آواز داد * آن سلام و آن امانت باز داد\r\n\r\nن 78 17 - ك 34 9\r\nاستانيد : استانيدن ، باز داشتن و منع كردن از رفتن .\r\n\r\n\r\n( ( 1593 ) ) اين زبان سنگ و دهن آهنوش است * و آن چه بجهد از زبان چون آتش است\r\n\r\nن 78 22 - ك 34 12\r\nاين زبان سنگ و دهن آهنوش است : اين اصح است از آن چه در نسخ چاپ است .\r\n\r\n\r\n( ( 1599 ) ) گر حجاب از جانها برخاستى * گفت هر جانى مسيح آساستى\r\n\r\nن 79 6 - ك 34 15\r\nگفت هر جانى مسيح آساستى :\r\n\r\nفيض روح القدس ار باز مدد فرمايد\r\nديگران هم بكنند آن چه مسيحا مىكرد\r\n\r\n","description":"","footnote":" ( 1 ) قرآن كريم ، سورهء محمد ، آيهء 15 . ","page_name":" 115 ","page_number":115},
  {"content":"\r\n\r\n\r\n( ( 1605 ) ) گفت پيغمبر كه اى طالب حرى * هان مكن با هيچ مطلوبى مرى\r\n\r\nن 79 15 - ك 34 20\r\nاى طالب حرى : اگر به حاء مهمله باشد ، به معنى لايق است . و اگر به جيم ، جرئت دارنده و جسور .\r\n\r\n\r\n( ( 1607 ) ) چون نه سبّاح و نى درياييى * در ميفكن خويش از خود راييى\r\n\r\nن 79 17 - ك 34 21\r\nسبّاح : شناگر .\r\n\r\n\r\n( ( 1611 ) ) دست ناقص دست شيطان است و ديو * ز انكه اندر دام تلبيس است و ريو\r\n\r\nن 79 21 - ك 34 23\r\nتلبيس است و ريو : فارسى ، مكر و حيله .\r\n\r\n\r\n( ( 1613 ) ) هر چه گيرد علَّتى علَّت شود * كفر گيرد كاملى ملَّت شود\r\n\r\nن 80 1 - ك 34 22\r\nعلَّت : ناخوشى .\r\n\r\n\r\n( ( 1619 ) ) اين قدر تعظيم دينشان را خريد * وز مرى آن دست و پاهاشان بريد\r\n\r\nن 80 9 - ك 34 28\r\nدينشان را خريد : يعنى موفق شدند به ايمان ، كه گفتند : * ( آمَنَّا بِرَبِّ هارُونَ وَمُوسى 20 : 70 . ( 1 )  وز مرى آن دست و پاهاشان بريد : يعنى به سبب برابرى كه با موسى ( ع ) كردند ، نتيجهء اين عمل آن شد كه فرعون دست و پاهاى ايشان را بريد ، چنان كه در چند موضع از قرآن از ايمان آنها و قطع مذكور خبر داده ، كه : * ( لأُقَطِّعَنَّ أَيْدِيَكُمْ وَأَرْجُلَكُمْ مِنْ خِلافٍ ثُمَّ لأُصَلِّبَنَّكُمْ أَجْمَعِينَ 7 : 124 . ( 2 )  ولى ايشان در ايمان خود متصلب شدند : * ( قالُوا إِنَّا إِلى رَبِّنا مُنْقَلِبُونَ 7 : 125 . ( 3 )  و نيز در موضع ديگر از قرآن : * ( فَاقْضِ ما أَنْتَ قاضٍ إِنَّما تَقْضِي هذِه اَلْحَياةَ اَلدُّنْيا 20 : 72 . ( 4 ) \r\n\r\n\r\n( ( 1621 ) ) لقمه و نكته است كامل را حلال * تو نه اى كامل مخور مىباش لال\r\n\r\nن 80 11 - ك 34 29\r\nلقمه و نكته است : يعنى اسرار دقيقه گفتن .\r\nكامل را حلال تو نه اى كامل مخور : متعلق به لقمه است .\r\nمىباش لال : متعلق است به نكته . به طريف لفّ و نشر مرتب .\r\n\r\n\r\n( ( 1622 ) ) چون تو گوشى او زبان نى جنس تو * گوشها را حق بفرمود انصتوا\r\n\r\nن 80 12 - ك 34 29\r\nانصتوا : اشارت است به كريمهء * ( وَإِذا قُرِئَ اَلْقُرْءانُ فَاسْتَمِعُوا لَه وَأَنْصِتُوا 7 : 204 ( 5 )  يعنى هر گاه قرائت\r\n","description":"","footnote":" ( 1 ) قرآن كريم ، سورهء طه ، آيهء 70 . .  ( 2 ) قرآن كريم ، سورهء اعراف ، آيهء 124 . .  ( 3 ) قرآن كريم ، سورهء اعراف ، آيهء 125 .  ( 4 ) قرآن كريم ، سورهء طه ، آيهء 72 .  ( 5 ) قرآن كريم ، سورهء اعراف ، آيهء 204 . ","page_name":" 116 ","page_number":116},
  {"content":"\r\nشود قرآن پس گوش بدهيد و خاموش باشيد .\r\n\r\n\r\n( ( 1628 ) ) ادخلوا الابيات من ابوابها * و اطلبوا الارزاق من اسبابها\r\n\r\nن 80 18 - ك 34 33\r\nادخلوا الابيات من ابوابها : داخل شويد خانه‌ها را از درهاشان . اشارت است به كريمهء * ( وَأْتُوا اَلْبُيُوتَ مِنْ أَبْوابِها 2 : 189 . ( 1 )  و اطلبوا الارزاق من اسبابها : طلب كنيد روزىها را از اسباب آنها .\r\n\r\n\r\n( ( 1630 ) ) مبدع است او تابع اسناد نى * مسند جمله و را اسناد نى\r\n\r\nن 80 20 - ك 34 34\r\nمسند : معتمد عليه همه . « ما به تو قايم چو تو قايم بذات » . و اشارت به اين هم دارد كه سلسله هايى كه به بزرگان منتهى مىشود ، بزرگان به يكى منتهى مىشوند . « متحد جانهاى شيران خداست » . و آن يكى اسناد به ديگرى ندارد .\r\n\r\n\r\n( ( 1631 ) ) باقيان هم در حرف هم در مقال * تابع استاد و محتاج مثال\r\n\r\nن 80 21 - ك 34 34\r\nحرف : جمع حرفه ، يعنى كسب .\r\nمثال : يعنى همه از روى نمونه و دستورالعمل صانعند ، و حق تعالى مبدع است بىحاجت به مثال . چه همهء مثالها را او ابداع و اختراع فرموده .\r\n\r\n\r\n( ( 1635 ) ) آدم از فردوس و از بالاى هفت * پاى ماچان از براى آز رفت\r\n\r\nن 81 3 - ك 35 2\r\nپاى ماچان : محل سياست و انتقام گرفته شده . پس ياء پاى به كسره باشد ، و به نظر حقير نيامده . و مىشود به سكون ياء ، كه تركيب اسم فاعل باشد يعنى به ارادهء پاى بوسى به جهت عذر رفت كه از كنايات باشد . و به وجهى خاك پاى شخص حضرت وجود است .\r\n\r\n\r\n( ( 1636 ) ) گر ز پشت آدمى وز طلب او * در طلب مىباش هم در طلب او\r\n\r\nن 81 4 - ك 35 3\r\nطلب او : به وزن قرب ، جماعتى از مردم ، كه يك جا جمع باشند . يعنى در زمرهء آدم حقيقى باش .\r\nو با طلب ( به فتحتين ) جناس محرف دارد .\r\n\r\n\r\n( ( 1637 ) ) ز آتش دل و آب ديده نقل ساز * بوستان از ابر و خورشيد است باز\r\n\r\nن 81 5 - ك 35 4\r\nباز : يعنى مفتوح . كنايه از آبادى و خرمى .\r\n\r\n\r\n( ( 1639 ) ) گر تو اين انبان ز نان خالى كنى * پر ز گوهرهاى اجلالى كنى\r\n\r\nن 81 7 - ك 35 5\r\n","description":"","footnote":" ( 1 ) قرآن كريم ، سورهء بقره ، آيهء 189 . ","page_name":" 117 ","page_number":117},
  {"content":"\r\nگر تو : ترغيب به رياضت است .\r\n\r\n\r\n( ( 1643 ) ) روغنى كايد چراغ ما كشد * آب خوانش چون چراغى را كشد\r\n\r\nن 81 11 - ك 35 7\r\nچراغ ما كشد : به كسر كاف . و چراغ فاعل او و روغن مفعول . و ثانى به ضم كاف .\r\n\r\n\r\n( ( 1650 ) ) هر غلامى را بياورد ارمغان * هر كنيزك را ببخشيد او نشان\r\n\r\nن 81 19 - ك 35 12\r\nارمغان : سوقات .\r\n\r\n\r\n( ( 1653 ) ) من چرا پيغام خامى از گزاف * بردم از بىدانشى و ارتساف\r\n\r\nن 81 22 - ك 35 14\r\nارتساف : ( به سين مهمله ) : ارتفاع ، و مراد غرور نفس است . و اما ارتشاف ( به شين معجمه ) به معنى تناول آب ، مناسب نيست مگر بر سبيل تشبيه ، يعنى نفس چون مايل است به هر لهو و لعبى به كسى مىماند كه هر آبى را تناول كند و مشرب عذبى نداشته باشد .\r\n\r\n\r\n( ( 1663 ) ) زيد پرانيد تيرى سوى عمرو * عمرو را بگرفت تيرش همچو نمر\r\n\r\nن 82 10 - ك 35 19\r\nنمر : پلنگ .\r\n\r\n\r\n( ( 1665 ) ) زيد رامى آن دم ار مرد از وجل * دردها مىزايد آن جا تا اجل\r\n\r\nن 82 12 - ك 35 20\r\nوجل : ترس .\r\n\r\n\r\n( ( 1670 ) ) بسته درهاى مواليد از سبب * چون پشيمان شد ولى از دست رب\r\n\r\nن 82 17 - ك 35 22\r\nچون پشيمان شد ولى از دست رب : يعنى پشيمانى نقص است در اوليا نمىباشد ، چه اينها صنع كردگار است . بلكه دانستى كه تفويض باطل است و مولَّد اين مواليد هم حول و قوّت اوست اگر چه وجهى به اسباب نيز دارند .\r\n\r\n\r\n( ( 1673 ) ) گرت برهان بايد و حجت مها * باز خوان من آية او ننسها\r\n\r\nن 82 20 - ك 35 24\r\nاو ننسها : اشارت است به كريمهء * ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها 2 : 106 ( 1 )  آن چه را نسخ كنيم از آيات يا بفراموشانيم از قرآن يا از دلها يا از صفحهء كون مىآريم بهتر از آنها را يا مثل آنها را كه در قدرت ما وقوفى نيست و در فيض ما انقطاعى نه .\r\n\r\n\r\n( ( 1677 ) ) خذتموا سخرية اهل السمو * از نبى بر خوان تا انسوكم\r\n\r\nن 83 2 - ك 35 26\r\nخذتموا سخرية اهل السمو : اشارت است به قول حق تعالى\r\n","description":"","footnote":" ( 1 ) قرآن كريم ، سورهء بقره ، آيهء 106 . ","page_name":" 118 ","page_number":118},
  {"content":"\r\n* ( إِنَّه كانَ فَرِيقٌ مِنْ عِبادِي يَقُولُونَ رَبَّنا آمَنَّا فَاغْفِرْ لَنا وَاِرْحَمْنا وَأَنْتَ خَيْرُ اَلرَّاحِمِينَ فَاتَّخَذْتُمُوهُمْ سِخْرِيًّا حَتَّى أَنْسَوْكُمْ ذِكْرِي وَكُنْتُمْ مِنْهُمْ تَضْحَكُونَ 23 : 109 - 110 ( 1 )  خطاب به اهل جهنّم است كه عرض مىكنند * ( رَبَّنا أَخْرِجْنا مِنْها 23 : 107 . . . ( 2 )  ، مىفرمايند تكلَّم مكنيد كه بدرستى كه بودند فريقى از بندگان من كه مىگفتند پروردگارا ايمان آورديم ، پس بيامرز ما را و رحم بفرما و تو بهترين رحم كنندگانى . پس شما سخريه و استهزا به ايشان مىكرديد تا آن كه فراموشاندند ايشان از دل شما ياد مرا و بوديد شما كه بر ايشان مىخنديديد . و معنى اين مصراع مولوى آن است كه يا اهل السمو اى اهل علو مرتبة به سبب تحصيل معارف « اتخذتموهم سخرياً » را از قرآن بخوانيد تا « أنسوكم ذكرى » تا اقتدار اولياى خدا را بدانيد . و « ميم » انسوكم بايد به ضمه خوانده شود از جهت موافقت روى و اصل در ميم جمع ضم است .\r\n\r\nمردمش چون مردمك ديدند خرد\r\nدر بزرگى مردمك كس پى نبرد\r\n\r\nن ندارد - ك 35 27\r\nمردمش چون مردمك ديدند خرد : وصف صاحب دل است كه انسان كامل باشد به اينكه او به صورت خرد است و به معنى بزرگ كه ظلّ خداى اكبر است چون مردمك كه مردمى به آن است ، چه آدميت به خدمت انسان كامل است و خدمت و عمل به ديد است و ديد به مردمك است و حال آن كه به صورت بسيار كوچك است .\r\n\r\n\r\n( ( 1682 ) ) صد هزاران نيك و بد را آن بهى * مىكند هر شب ز دلهاشان تهى\r\n\r\nن 83 7 - ك 35 29\r\nبهى : از بهاء ، به معنى روشنى است .\r\nهر شب : به از هر دم است ، كه در نسخ چاپ است . به قرينهء بعد كه : روض دلها را . . .\r\n\r\n\r\n( ( 1686 ) ) پيشهء زرگر به آهنگر نشد * خوى آن خوش خو به آن منكر نشد\r\n\r\nن 83 11 - ك 35 31\r\nمنكر : مقابل معروف .\r\n\r\n\r\n( ( 1687 ) ) پيشه‌ها و خلقها همچو جهيز * سوى خصم آيند روز رستخيز\r\n\r\nن 83 12 - ك 35 31\r\nجهيز : عربى ، اسب سريع .\r\n\r\nصورتى كان بر نهادت غالب است\r\nهم بر آن تصوير حشرت واجب است\r\n\r\nن ندارد - ك 35 32\r\nصورتى : يعنى خويى كه بر روح تو غالب است ، روز حشر مصوّر به صور مناسب آن شود ، چه مظاهر قهر چون مور براى حرص و مار براى اذيت و قس عليه ، و چه مظاهر لطف كه :\r\n","description":"","footnote":" ( 1 ) قرآن كريم ، سورهء مؤمنون ، آيهء 109 .  ( 2 ) قرآن كريم ، سورهء مؤمنون ، آيهء 107 . ","page_name":" 119 ","page_number":119},
  {"content":"\r\n\r\nگر ز دستت رفت ايثار زكات\r\nمىشود آن جوى شير آب نبات\r\n\r\nو غير اين از صور حسنه بهيه و جميع آن صور ، صور ملكوتيه است و اظلال ملكات حميده يا رذيله ، نه صور ملكيه .\r\n\r\n\r\n( ( 1689 ) ) پيشه‌ها و انديشها در وقت صبح * هم بدان جا شد كه بود آن حسن و قبح\r\n\r\nن 83 14 - ك 36 1\r\nحسن و قبح : يعنى در خواب همه بىاثر بودند و وقت صبح كه وقت بيدارى شد همه رجوع كردند و مبدأ آثار شدند چه حسن آنها و چه قبيح و لفظ خصم كه ادا فرموده از باب تغليب است در مظاهر قهر ، چه همه صور ملكوتيه ملكات نفسند كه موذيات اويند و مخاصمه با او كنند . از مقالات فيثاغورس حكيم است كه « إنك ستعارض فى اقوالك و افعالك » يعنى اى انسان بد گفتار بد كردار زود است كه در حشر به جنگ بيفتى با صورى كه از لوازم گفتار و كردار توست .\r\n\r\n\r\n( ( 1694 ) ) گفت اى طوطى خوب خوش حنين * اين چه بودت اين چرا گشتى چنين\r\n\r\nن 83 21 - ك 36 5\r\nخوش حنين : به حاء مهمله ، مهربانى و شوق ، و نيز آواز با طرب .\r\n\r\n\r\n( ( 1695 ) ) اى دريغا مرغ خوش الحان من * راح روح و روضهء رضوان من\r\n\r\nن 84 1 - ك 36 6\r\nراح : خمر .\r\n\r\n\r\n( ( 1701 ) ) در نهان جان از تو افغان مىكند * گر چه هر چه گوييش آن مىكند\r\n\r\nن 84 6 - ك 36 9\r\nگر چه هر چه گوييش آن مىكند : يعنى هر چه زبان مىگويد در جان تأثير مىكند مثل اذكار و غيرها . چه به ذكر خدا منور مىشود و به ياد غير مكدّر مىشود ، پس ذكر لسانى سير دورى مىكند ، چه اول ياد قلبى از روح و سرّ مىآيد تا به لسان ، باز از راه گوش به خيال و قلب و روح و فوق او مىرود . * ( كَما بَدَأَكُمْ تَعُودُونَ 7 : 29 . ( 1 ) \r\n\r\nهم خفير و رهبر ياران تويى\r\nهم انيس و وحشت هجران تويى\r\n\r\nن ندارد - ك 36 10\r\nخفير : به خاء معجمه ، مجير و كفيل .\r\n\r\n\r\n( ( 1708 ) ) اى دريغا مرغ خوش پرواز من * ز انتها پريده تا آغاز من\r\n\r\nن 84 13 - ك 36 13\r\nزانتها پريده تا آغاز من : از ملايمات طوطى جان است كه اگر به عنايت خدا قطع طريقش نشود و سير الى الله و فى الله را به انجام رساند ، قوس صعود را از انتها كه عالم طبيعت است ، به حسب خاتمه قوس نزول هر آينه تمام كرده به آغاز پيوندد .\r\n","description":"","footnote":" ( 1 ) - قرآن كريم ، سورهء اعراف ، آيهء 29 . ","page_name":" 120 ","page_number":120},
  {"content":"\r\n\r\n\r\n( ( 1709 ) ) عاشق رنج است نادان تا ابد * خيز لا اقسم بخوان تا فى كبد\r\n\r\nن 84 14 - ك 36 13\r\nبخوان تا فى كبد : تعب و شدّت ، اشارت است به كريمهء * ( « لَقَدْ خَلَقْنَا اَلإِنْسانَ فِي كَبَدٍ » 90 : 4 . ( 1 )  به تحقيق خلق كرده‌ايم انسان را در تعب و نصب كه مكابد است با لطافت و ضعف خلقت مصايب دنيا و شدايد آخرت را .\r\n\r\n\r\n( ( 1712 ) ) غيرت حق بود و با حق چاره نيست * كو دلى كز عشق حق صد پاره نيست\r\n\r\nن 84 17 - ك 36 15\r\nغيرت حق بود : غيرتش غير در جهان نگذاشت . يعنى فانى ساختن طوطىِ جان از غيرت حق بود كه او را متصل به خود نمود .\r\n\r\n\r\n( ( 1713 ) ) غيرت آن باشد كه او غير همه است * آنك افزون از بيان و دمدمه است\r\n\r\nن 84 18 - ك 36 15\r\nغير همه است : چه او مفنى و همه فانىاند .\r\n\r\n\r\n( ( 1715 ) ) طوطى من مرغ زيرك سار من * ترجمان فكرت و اسرار من\r\n\r\nن 84 20 - ك 36 16\r\nسار من : هزار دستان من ، و اگر مركب باشد با زيرك يا به معنى محل است چون نمكسار ، يا به معنى صاحب و دارا چون شرمسار و مراد به زيرك ، زيركى يا از باب تجريد بديعى است .\r\n\r\n\r\n( ( 1716 ) ) هر چه روزى داد و ناداد آمدم * روز اول گفت تا ياد آمدم\r\n\r\nن 84 21 - ك 36 17\r\nروز اول گفت : اشارت است به آن كه هر علمى كه روزى شد و نشد ، روز نخست همه را مىدانست و حال ، تذكره و ياد آمدن است ، چه اول عقل كلى بود . چنان كه عارف را عارف گويند كه معرفت دانش اخير است كه در ميان ذهولى متخلل شود .\r\n\r\n\r\n( ( 1717 ) ) طوطى كآيد ز وحى آواز او * پيش از آغاز وجود آغاز او\r\n\r\nن 84 22 - ك 36 17\r\nطوطى كآيد ز وحى آواز او : اشارت است به نشاهء سابقهء طوطى جان و باطن ذات او . حافظ راست :\r\n\r\nالا اى طوطى گوياى اسرار\r\nمبادا خاليت شكر ز منقار\r\nسرت سبز و دلت خوش باد و جاويد\r\nكه خوش نقشى نمودى از خط يار\r\n\r\n\r\n\r\n( ( 1720 ) ) اى كه جان از بهر تن مىسوختى * سوختى جان را و تن افروختى\r\n\r\nن 85 3 - ك 36 19\r\nاى كه جان از بهر تن مىسوختى : مثل ناقصين كه لطيفهء روحيهء امريه به آتش طبيعت تن سوخته‌اند . و اين تا آخر سه بيت اشارت است به آن كه ناقصين مستكلمين بايد از كاملين استمداد\r\n","description":"","footnote":" ( 1 ) قرآن كريم ، سورهء بَلَد ، آيهء 4 . ","page_name":" 121 ","page_number":121},
  {"content":"\r\nبجويند و اقتباس از آتش وادى ايمن و سوز و درد ايشان كنند .\r\n\r\nالهى سينه اى ده آتش افروز\r\nدر آن سينه دلى و آن دل همه سوز\r\nالهى سينه اى درد آشنا ده\r\nغم از هر دل كه بستانى به ما ده\r\n\r\nو ايضاً از مقالات سلطان ابى سعيد ابى الخير است كه :\r\n\r\nگفتى چه كنم چه تحفه آرم بر دوست\r\nبىدرد ميا هر آن چه آرى خوب است\r\n\r\n\r\n\r\n( ( 1730 ) ) حرف و صورت گفت را بر هم زنم * تا كه بىاين هر سه با تو دم زنم\r\n\r\nن 85 13 - ك 36 24\r\nحرف و صورت گفت را بر هم زنم : چه در عالم معنى نه همين طى مكان و طى زمان و طى لسان است كه طى عوالم صورت است بشراشرها اشرها . طرح كونين و خلع نعلين بايد تا به بارگاه جلال راه يابد .\r\n\r\n\r\n( ( 1731 ) ) آن دمى كز وى مسيحا دم نزد * حق ز غيرت نيز بىما هم نزد\r\n\r\nن 85 16 - ك 36 25\r\nبىما هم نزد : در نسخه‌هاى چاپ چنين است ، و صحيح نيست ، با لفظ غيرت هم نمىسازد . و در بسيارى نسخ « با ما هم نزد » و اين صحيح است و بعد كه « ما چه باشد » تبيين اين است و نقيض آن ، و اما آن كه فرمود با تو دم زنم و با تو گويم ، مراد با تو بى « تويى تو » است چنان كه حضرت ختمى ( ص ) فرموده است : لى مَعَ الله وَقتٌ لا يَسَعُنى فيه مَلَكٌ مُقَرَّبٌ وَلا نَبِىٌّ مُرسَلٌ ( 1 )  يعنى حتى نبوّت خود آن حضرت در آن مرتبهء محق محض و طمس صرف ، فانى است .\r\n\r\n\r\n( ( 1734 ) ) ما چه باشد در لغت اثبات نفى * من نه اثباتم منم بىذات نفى\r\n\r\nن 85 17 - ك 36 26\r\nما چه باشد در لغت اثبات نفى : يعنى چگونه مىشود كه « مايى ما » بماند و حال آن كه ما نافيه است كه اطلاق مىشود بر تعين كه اعتبار است . و ما به پندار اثبات ، نفى مىكنيم و در آن مقام نه تعين آدمى است ، نه خليلى ، نه جبرييلى و نه غير اينها .\r\nمن نه اثباتم : چه حقيقتِ وجود ، حاق واقع و حق ثبوت است و اثبات شيئى از براى خود اثنينيت تقاضا كند و حقيقت وجود عين موجوديتِ حقيقى است .\r\nمنم بىذات نفى : بىذات سرابى امكانى كه ماهيت و عين ثابت ممكن است .\r\n\r\n\r\n( ( 1735 ) ) من كسى در ناكسى دريافتم * پس كسى در ناكسى دربافتم\r\n\r\nن 85 18 - ك 36 26\r\nدريافتم : اول به مثناة تحت و دوم به مثناة فوق .\r\nكسى در ناكسى : يعنى بقا در فنا و هستى در نيستى است از وجود مجازى .\r\n\r\n\r\n( ( 1736 ) ) جمله شاهان پست پست خويش را * جمله خلقان مست مست خويش را\r\n\r\nن 85 20 - ك 36 27\r\n","description":"","footnote":" ( 1 ) لؤلؤ مرصوع ، ص 66 . ","page_name":" 122 ","page_number":122},
  {"content":"\r\nجمله شاهان : يعنى مجازى . خلاصهء اين چند بيت آن كه بسيار چيزها عكس است يا از جهتى عكس است . مثل آن كه شهان مجازى محتاجانند به رعايا ، و مطلوب طالب است و مولى بندِ بنده است . و مرده‌ها زنده‌اند و زندهء طبيعى مردهء روحانى است ، و مردهء مردهء خود يعنى به وجود خود صدمه مىزند به سبب غم و اندوه براى مرده ، و حال آن كه آن مرده زنده تر شده و صيّاد كه به اين طرف و آن طرف مىرود ، شكار صيد شده و حسن عشق به عشق دارد . كُنتُ كَنزَاً مَخفِيَّاً فَاَحَبَبتُ أَن اُعرَفَ ( 1 )  مغربى گويد :\r\n\r\nظهور تو به من است و وجود من از تو\r\nفلستَ تَظهَرُ لَولاىَ لَم أكُن لَولاكَ\r\n\r\n\r\n\r\n( ( 1744 ) ) من چه غم دارم كه ويرانى بود * زير ويران گنج سلطانى بود\r\n\r\nن 86 5 - ك 36 31\r\nزير ويران گنج :\r\n\r\nبلندى از آن يافت كو پست شد\r\nدرِ نيستى كوفت تا هست شد\r\n\r\n\r\n\r\n( ( 1745 ) ) غرق حق خواهد كه باشد غرق تر * همچو موج بحر جان زير و زبر\r\n\r\nن 86 6 - ك 36 31\r\nغرق تر : مرا فرات ز سر بر گذشت و تشنه ترم\r\n\r\n\r\n( ( 1746 ) ) زير دريا خوشتر آيد تا زبر * تير او دل كشتر آيد تا سپر\r\n\r\nن 86 7 - ك 36 32\r\nتا زبر : تا ، به مثناة فوق ، و همچنين :\r\nتا سپر : و نسخه‌ها به مثناة تحت است .\r\n\r\n\r\n( ( 1748 ) ) گر مرادت را مذاق شكَّرست * بىمرادى بىمراد دلبرست\r\n\r\nن 86 9 - ك 36 33\r\nبىمرادى بىمراد دل بر است : يعنى دل بر بىمراد است ، چه مرادى غير او خواستن حاجت است .\r\n\r\nهر كسى را هوسى در سر و من\r\nهوسم آن كه نباشد هوسم\r\n\r\n\r\n\r\n( ( 1750 ) ) ما بها و خونبها را يافتيم * جانب جان باختن بشتافتيم\r\n\r\nن 86 11 - ك 36 34\r\nما بها و خونبها را يافتيم : اشارت است به حديث قدسى كه « مَن عَشَقَنى وَمَن عَشَقتُه قَتَلتُه وَمَن قَتَلتُه فَعَلَيَّ دِيَتُه وَمَن عَلَيَّ دِيَتُه فأنَا دِيَتُه » . ( 2 ) \r\n\r\n\r\n( ( 1751 ) ) اى حيات عاشقان در مردگى * دل نيابى جز كه در دل بردگى\r\n\r\nن 86 12 - ك 36 34\r\nدل نيابى : قبول نكنى مگر دلى را كه غرق تو باشد . شيخ عطار راست :\r\n\r\nتا بود يك ذره از هستى بجاى\r\nكفر باشد گر نهى در عشق پاى\r\n\r\n","description":"","footnote":" ( 1 ) لؤلؤ مرصوع ، ص 61 .  ( 2 ) المنهج القوى ، ج 4 ، ص 398 . ","page_name":" 123 ","page_number":123},
  {"content":"\r\n\r\n\r\n( ( 1752 ) ) من دلش جسته به صد ناز و دلال * او بهانه كرده با من از ملال\r\n\r\nن 86 13 - ك 36 35\r\nدلال : عربى ، ناز . يعنى بردم به خدمتش به صد ناز كشيدن و او ملال آورد .\r\n\r\n\r\n( ( 1754 ) ) من ندانم آن چه انديشيده اى * اى دو ديده دوست را چون ديده اى\r\n\r\nن 86 15 - ك 36 36\r\nمن ندانم : استفهام انكارى . گويا زبان قدس حقيقت مىفرمايد :\r\n\r\nو قد آن أن ابدى هواك و من به\r\nضناك بما يفنى ادّعاك محبتى\r\nحليف غرام أنت لكن بنفسه\r\nو ابقاك وصفاً منك بعض ادلَّتى\r\nفلم تهونى ما لم تكن فىّ فانيا\r\nو لم تفن ما لم يجتلى فيك صورتى\r\n\r\nاى دو ديده : از باب صنعت ايهام است كه لفظ معنى قريبى و معنى بعيدى داشته باشد . معنى بعيدش اراده شود نه قريب . و اينجا معنى قريب معلوم است و آن مراد نيست و بعيد مراد است يعنى دو بين .\r\n\r\n\r\n( ( 1755 ) ) اى گران جان خوار ديدستى مرا * ز انكه بس ارزان خريدستى مرا\r\n\r\nن 86 16 - ك 36 36\r\nاى گران جان : كنايه از مردم سخت جان .\r\nارزان خريدستى : ارزان با گران جان ايهام التضاد دارد و اين ارزانى كنايه از آن است كه خدا خودآست .\r\nخيام راست :\r\n\r\nدر جستن جام جم بسى پيمودم\r\nروزى ننشستم و دمى نغنودم\r\nز استاد چو وصف جام جم بشنودم\r\nخود جام جهان نماى عالم بودم\r\n\r\n\r\n\r\n( ( 1764 ) ) او چو جان است و جهان چون كالبد * كالبد از جان پذيرد نيك و بد\r\n\r\nن 87 8 - ك 37 9\r\nاو چو جان است : يعنى وجودات و كمالات از غيرت و غير آن همه اظلال او و اظلال صفات اويند .\r\n\r\nاى سايه مثال گاه بينش\r\nدر پيش وجودت آفرينش\r\n\r\n\r\n\r\n( ( 1765 ) ) هر كه محراب نمازش گشت عين * سوى ايمان رفتنش ميدان شين\r\n\r\nن 87 9 - ك 37 10\r\nعين : يعنى آن كه در مقام عين اليقين است ، بر آثار علم اليقين اقتصار او قصور است .\r\nميدان شين : مىشود از دانش باشد . و بهتر آن است كه به فتح ميم و كسر نون بخوانيم كه مضاف باشد به شين .\r\n\r\n\r\n( ( 1766 ) ) هر كه شد مر شاه او را جامه دار * هست خسران بهر شاهش اتّجار\r\n\r\nن 87 10 - ك 37 10\r\nاتجار : تجارت .\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n( ( 1767 ) ) هر كه با سلطان شود او همنشين * بر درش شستن بود حيف و غبين\r\n\r\nن 87 11 - ك 37 11\r\nشستن : مخفف نشستن .\r\nغبين : مغبون .\r\n\r\n\r\n( ( 1774 ) ) نالم ايرا ناله‌ها خوش آيدش * از دو عالم ناله و غم بايدش\r\n\r\nن 87 18 - ك 37 14\r\nناله و غم بايدش : شيخ فريد عطار راست :\r\n\r\nذرهء عشق از همه آفاق به\r\nذرهء درد از همه عشّاق به\r\nقدسيان را عشق هست و درد نيست\r\nدرد را جز آدمى در خورد نيست\r\n\r\n\r\n\r\n( ( 1781 ) ) من ز جان جان شكايت مىكنم * من نيم شاكى روايت مىكنم\r\n\r\nن 88 3 - ك 37 18\r\nمن ز جان : استفهام انكارى است .\r\nروايت مىكنم : يعنى از دل ، چنان كه فرمايد كه : دل همىگويد . . .\r\n\r\n\r\n( ( 1787 ) ) اين من و ما بهر آن بر ساختى * تا تو با خود نرد خلوت باختى\r\n\r\nن 88 9 - ك 37 21\r\nنرد خلوت باختى : همين نسخه اصح است يعنى به ملاحظهء « اَلتَّوحيد اِسقاطُ الِاضافاتِ » خلوت است . و اين خلوت و نرادى است كه جامى قدس سره گويد :\r\n\r\nدر آن خلوت كه هستى بىنشان بود\r\nبه كنج نيستى عالم نهان بود\r\n\r\nتا آن جا كه گويد :\r\n\r\nنواى دلبرى با خويش مىساخت\r\nقمار عاشقى با خويش مىباخت\r\n\r\nو نيز گويد :\r\n\r\nدر حقيقت خود به خود مىباخت عشق\r\nوامق و عذرا به جز نامى نبود\r\n\r\n\r\n\r\n( ( 1788 ) ) تا من و توها همه يك جان شوند * عاقبت مستغرق جانان شوند\r\n\r\nن 88 10 - ك 37 22\r\nتا من و توها همه يك جان شوند : اين وقتى شود كه همه يكدل و يك قبله و يك عقيده باشند و همه ايتام را چون پدر و ارامل بىوسايل را چون شوهر و شيوخ عجزه را چون پسر ، و روا نداشته باشد بر ايشان مگر آن چه را به خود روا داشته باشد .\r\n\r\n\r\n( ( 1791 ) ) دل كه او بستهء غم و خنديدن است * تو مگو كو لايق آن ديدن است\r\n\r\nن 88 13 - ك 37 23\r\nدل كه او بستهء غم و خنديدن است : حق فرمود در كتاب مجيد : * ( « لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ » 57 : 23 ( 1 )  يعنى محزون نشويد بر آن چه از شما فوت شود و خوشحال و نشاط نداشته\r\n","description":"","footnote":" ( 1 ) قرآن كريم ، سورهء حديد ، آيهء 23 . ","page_name":" 125 ","page_number":125},
  {"content":"\r\nباشيد به سبب آن چه بيايد شما را كه همه جزييات و سرابند بلكه بايد بستگى به قبض و بسط كه از براى متوسطين سلَّاك است نباشد ، چه از براى منتهين هيبت و انس است بدلِ قبض و بسط ، اعنى هيبت جلال الله و انس به جمال الله .\r\n\r\n\r\n( ( 1797 ) ) من حلالش كردم ار خونم بريخت * من همىگفتم حلال او مىگريخت\r\n\r\nن 88 19 - ك 37 26\r\nخونم بريخت : يعنى وجود طبيعى را مبدل ساخت به وجود نورانى حقيقى ، چنان كه در ابدال .\r\nاو مىگريخت : دست نمىداد معرفت اكتناهى او .\r\n\r\n\r\n( ( 1799 ) ) اى كه هر صبحى كه از مشرق بتافت * همچو چشمهء مشرقت در جوش يافت\r\n\r\nن 88 21 - ك 37 27\r\nدر جوش يافت : يعنى فوارهء نور تجلى و فياضيت را در جوش نور پاشى و فيض بخشى يافت كه نور تو را افول و فيضت را انقطاع نيست .\r\n\r\n\r\n( ( 1800 ) ) چون بهانه دادى اين شيدات را * اى بهانه شكر لبهات را\r\n\r\nن 88 22 - ك 37 28\r\nاى بهانه : مركب است ، و از جناس التركيب المتشابه .\r\n\r\n\r\n( ( 1801 ) ) اى جهان كهنه را تو جان نو * از تن بىجان و دل افغان شنو\r\n\r\nن 89 1 - ك 37 28\r\nجان نو : به مقتضاى اسم سريع ، تجليات نو به نو دارد . * ( « أَ فَعَيِينا بِالْخَلْقِ اَلأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ » 50 : 15 . ( 1 ) \r\n\r\n\r\n( ( 1806 ) ) جور و احسان رنج و شادى حادث است * حادثان ميرند حقشان وارث است\r\n\r\nن 89 6 - ك 37 31\r\nحقشان وارث است : كه از اسماى حسناى خدا « وارث » و « خير الوارثين » است كه چون تسليم مىشوند ، حق تعالى وجود و كمالات وجود ايشان را وارث است .\r\n\r\n\r\n( ( 1809 ) ) تافت نور صبح و ما از نور تو * در صبوحى با مىمنصور تو\r\n\r\nن 89 9 - ك 37 32\r\nاز نور تو : يعنى از نورى كه پرتو انداخته بود از رخ تو بر صبوحى كه پر از مىمنصور نَصرُ مِنَ الله به ما دادى . يك فروغ رخ ساقى است كه در جام افتاد\r\n\r\n\r\n( ( 1812 ) ) باده از ما مست شد نى ما از او * قالب از ما هست شدنى ما از او\r\n\r\nن 89 11 - ك 37 34\r\n","description":"","footnote":" ( 1 ) قرآن كريم ، سورهء ق ، آيهء 15 . ","page_name":" 126 ","page_number":126},
  {"content":"\r\nقالب از ما هست شد : چه آن چه در قالب مىشود ، افعال قواست و قوا همه اظلال نفس و روحند كه روح كه خداى قالبهاست و مراتب دارد و مرتبه اى از او فاعل بالطبع است كه افعال طبيعيه از او به ظهور مىرسد مثل جذب و هضم و مانند اينها از تحريكات طبيعيه ، و در مرتبه اى فاعل بالقصد است مثل كتابت و تجارت و نحو اينها و در مرتبه اى فاعل بالتجلى و بالعناية است مثل فاعليت معقولات حقيقية . اين است كه ارسطاطاليس گويد كه بدن در نفس ناطقه است نه نفس ناطقه در بدن . پس بدن و قوى همه قيام صدورى دارند به نفس ناطقه مثل قيام سايه به شاخص ، بلكه قالب طبيعى و قالب مثالى چون كلوخىاند در آفتاب عالمتاب نفس ناطقه ، بلكه همهء صور حسيه و مثاليهء نفس در جنب معنى روح و ذات و باطن ذات او چون حلقه ايست در بيابان بىكرانى . و در بعضى نسخ اين دو بيت در اول مثنوى است .\r\n\r\n\r\n( ( 1821 ) ) بهر اين فرمود رحمان اى پسر * كل يوم هو فى شأن اى پسر\r\n\r\nن 89 21 - ك 38 5\r\nكل يوم هو فى شأن اى پسر : بعد از رعايت معنى ظاهر تنزيل مىگوييم كه به حسب تأويل جزيى از اجزاء زمان كه مجلاى تجلى شد و گذشت يومى است امس ، و جزء حاضر كه حال عرفى است يومى است حاضر به اعتبار مجلويت ، و جزء آينده يومى غد و به اعتبار آنِ سيّال جميع ايّام آنِ واحد است كَلَمحِ البَصَرِ .\r\n\r\nامروز و پريرو دى و فردا\r\nهر چار يكى شوند تو فرد آ\r\n\r\n\r\n\r\n( ( 1822 ) ) اندر اين ره مىخروش و مىخراش * تا دم آخر دمى فارغ مباش\r\n\r\nن 90 1 - ك 38 6\r\nمىخروش و مىخراش : جناس شبه اشتقاق است . و « مىتراش » غلط است .\r\n\r\n\r\n( ( 1826 ) ) طوطى مرده چنان پرواز كرد * كآفتاب شرق ترك تاز كرد\r\n\r\nن 90 6 - ك 38 9\r\nترك تاز : در نسخ بسيار ، « تركى تاز » ديدم . « يا » زياد است . و به معنى تاخت آوردن است بىخبر و به تعجيل . سنايى فرمايد :\r\n\r\nترك تازى كنيم و بر شكنيم\r\nنفس زنگى مزاج را بازار\r\n\r\n\r\n\r\n( ( 1835 ) ) هر كه داد او حسن خود را در مزاد * صد قضاى بد سوى او رو نهاد\r\n\r\nن 90 15 - ك 38 14\r\nمزاد : به زاى معجمه ، نوعى از بازى . فارسى .\r\n\r\n\r\n( ( 1841 ) ) نوح و موسى را نه دريا يار شد ؟ * نه بر اعلاشان به كين قهار شد\r\n\r\nن 90 21 - ك 38 17\r\nنوح . . . : اين ابيات استفهام انكارى است .\r\n\r\n\r\n( ( 1856 ) ) آتشش پنهان و ذوقش آشكار * دود او ظاهر شود پايان كار\r\n\r\nن 91 16 - ك 38 30\r\nآتشش پنهان : حق تعالى فرموده است : * ( « إِنَّ اَلَّذِينَ يَأْكُلُونَ أَمْوالَ اَلْيَتامى ظُلْماً إِنَّما يَأْكُلُونَ فِي ) *\r\n","description":"","footnote":"","page_name":" 127 ","page_number":127},
  {"content":"\r\n* ( بُطُونِهِمْ ناراً « 4 : 10 ( 1 )  .\r\n\r\n\r\n( ( 1858 ) ) مادحت گر هجو گويد بر ملا * روزها سوزد دلت ز ان سوزها\r\n\r\nن 91 18 - ك 38 31\r\nمادحت : تشبيه به ضد است ، و قياس مدح به ذم كه هر دو به غرض باشد .\r\n\r\n\r\n( ( 1861 ) ) آن اثر هم روزها باقى بود * مايهء كبر و خداع جان بود\r\n\r\nن 91 21 - ك 38 32\r\nخداع : فريب .\r\n\r\n\r\n( ( 1862 ) ) ليك ننمايد چو شيرين است مدح * بد نمايد ز انكه تلخ افتاد قدح\r\n\r\nن 91 22 - ك 38 33\r\nقدح : چون جرح ، ضرر رساندن و عيب گرفتن .\r\n\r\n\r\n( ( 1863 ) ) همچو مطبوخ است و حب كان را خورى * تا به ديرى شورش و رنج اندرى\r\n\r\nن 92 1 - ك 38 33\r\nمطبوخ : مسهل مايع كه بجوشانند ، و هر چند بعضى از آن را .\r\nحب : مسهل يا بس ، چون حبّ ايارج و حبّ شيبار و نحو آن .\r\n\r\n\r\n( ( 1867 ) ) نفس از بس مدحها فرعون شد * كن ذليل النفس هوناً لا تسد\r\n\r\nن ندارد - ك 38 36\r\nكن ذليل النفس هوناً : يعنى باش ذليل و خوار ، و بزرگى مكن .\r\nلا تسد : نهى از باب سادَ يَسوُدُ سَيدوُدَةً است . و مصراع اشارت است به كريمهء : * ( « وَعِبادُ اَلرَّحْمنِ اَلَّذِينَ يَمْشُونَ عَلَى اَلأَرْضِ هَوْناً وَإِذا خاطَبَهُمُ اَلْجاهِلُونَ قالُوا سَلاماً » 25 : 63 . ( 2 )  .\r\n\r\n\r\n( ( 1878 ) ) اين همه گفتيم ليك اندر بسيج * بىعنايات خدا هيچيم هيچ\r\n\r\nن 92 17 - ك 39 7\r\nبسيج : فارسى ، ساختگى كارها .\r\n\r\n\r\n( ( 1883 ) ) قطرهء علمى است اندر جان من * وارهانش از هوا وز خاك تن\r\n\r\nن 92 22 - ك 39 10\r\n[ تمام بيت : 
  ] در جمع اسماء سه عنصر ، ايهام التناسب است . چه هوا اگر به معنى خود بود مراعاة النظير بود ، ولى خواهش نفس است .\r\n\r\n\r\n( ( 1884 ) ) پيش از اين كين خاكها خسفش كند * پيش از اين كين بادها نشفش كند\r\n\r\nن 93 1 - ك 39 10\r\nخسف : فرو بردن زمين .\r\n","description":"","footnote":" ( 1 ) قرآن كريم ، سورهء نساء ، آيهء 10 .  ( 2 ) قرآن كريم ، سورهء فرقان ، آيهء 63 . ","page_name":" 128 ","page_number":128},
  {"content":"\r\nنشف : به خود كشيدن رطوبت را .\r\n\r\n\r\n( ( 1892 ) ) در خزان آن صد هزاران شاخ و برگ * در هزيمت رفته در درياى مرگ\r\n\r\nن 93 9 - ك 39 14\r\nهزيمت : شكست خوردن .\r\n\r\n\r\n( ( 1896 ) ) اى برادر عقل يك دم با خود آر * دم به دم در تو خزان است و بهار\r\n\r\nن 93 13 - ك 39 17\r\nخزان است و بهار : چه در سلسلهء عرضيه آناً فآناً عالمى تسليم مىشود و عالمى ايجاد مىكند و او نيز تسليم مىشود و عالمى ديگر ايجاد مىكند و همچنين . و در سلسلهء طوطيه نقايصى در فعلياتى كم مىشود شيئا فشيئاً . چه اينجا خلع و لبس نيست مثل آن جا ، بلكه استكمال است و لَبسِ ثُمَّ لَبس است . و آن چه گفتيم در عوالم و سلسلهء عرضيه و طوليه جارى است در عالميان از خزان و بهار تن و جان ايشان .\r\n\r\n\r\n( ( 1898 ) ) ز انبهىّ برگ پنهان گشته شاخ * ز انبهىّ گل نهان صحرا و خاك\r\n\r\nن 93 15 - ك 39 18\r\nز\r\nانبهىّ : مخفف انبوهى . مراد به سبزه‌ها و گلها علوم و معارف الهيه است و مراد از پنهان شدن شاخ و صحرا و كاخ در آنها اتحاد نفس ناطقه است كه قلب معنوى است به آنها و تحول ماده است به صورت كه نفس در اول عقل بالقوه است و ماده براى معقولات و قولش كه :\r\n\r\n\r\n( ( 1899 ) ) اين سخنهايى كه از عقل كل است * بوى آن گلزار و صحن سنبل است\r\n\r\nن 93 16 - ك 39 18\r\n[ تمام بيت : 
  ] رايحهء آن مىدهد . كه مراد از آن گلزار ، مقام تخلَّق به اخلاق الله باشد ، كه مرتبهء واحديت گويند ، و الافق الاعلى ، و حضرت الاسماء و الصفات ، و جنّة الصفات .\r\n\r\n\r\n( ( 1917 ) ) يار سابل بود اسرافيل را * كز سماعش پر برستى فيل را\r\n\r\nن 94 14 - ك 39 33\r\nيار سابل : يعنى يار سبيل و رفيق طريق و هم دم . و فى القاموس : و السابلة من الطرق المسلوكة و القوم المختلفة عليها و اسبلت الطريق كثرت سابلتها . يعنى سابلهء از راهها ، مسلوكه و معمورهء از آنهاست و نيز سابله اطلاق كنند بر قومى كه تردد كننده بر راهند و عرب گويد : اسبلت الطريق يعنى بسيار شده است روندگانش .\r\n\r\n\r\n( ( 1924 ) ) معشر الجن سورهء رحمن بخوان * تستطيعوا تنفذوا را باز دان\r\n\r\nن 94 21 - ك 40 1\r\nمعشر الجن : اى گروه جن و انس اگر مىتوانيد كه نفوذ كنيد در اطراف سماوات پس نفوذ كنيد ليكن نتوانيد مگر به سلطنت تمام و آن برهان است كه فرموده : * ( « قُلْ هاتُوا بُرْهانَكُمْ إِنْ كُنْتُمْ صادِقِينَ » 2 : 111 ( 1 )  خواه آن سلطان حضرت حق نور الانوار كه يكى از اسماء او برهان است بوده باشد و\r\n","description":"","footnote":" ( 1 ) قرآن كريم ، سورهء بقره ، آيهء 111 . ","page_name":" 129 ","page_number":129},
  {"content":"\r\nخواه براهين يقينيهء موصلهء به حق باشد و بدون اين نفوذ در عالم امر يا وصول به فوق الامر و الخلق امكان ندارد ، خاصه عرفا فرموده‌اند كه اجنّه را مقام شامخى در معارف الهيه نيست .\r\n\r\n\r\n( ( 1925 ) ) نغمه‌هاى اندرون اوليا * اولا گويد كه اى اجزاى لا\r\n\r\nن 94 22 - ك 40 3\r\nاى اجزاى لا : زيرا كه :\r\n\r\nوجود اندر كمال خويش سارى است\r\nتعيّنها امور اعتبارى است\r\n\r\nوجود ، اصيل است و ماهيات امكانيه نمودِ بودند . و از اكابر عرفاست كه « الاعيان الثابتة ما شمّت رائحة الوجود ازلًا و ابداً » يعنى ماهيات امكانيه بوى وجود به مشامشان نرسيده اصلا . پس ذاكر در تنطق به كلمهء لا ، ماهيات و تعينات را بايد به نظر نفى و سراب ديدن ، ببيند ، و وجود حقيقى را در تنطق به الِّا ، به نحو اصالت و حقيقت و احاطت شىء به فيء متعلق بل متحقق شود .\r\n\r\nداد جاروبى بدستم آن نگار\r\nگفت از اين دريا بر انگيزان غبار\r\n\r\nو مراد جاروب « لا » است كه كامل مكمّل بدست قلب ذاكر مىدهد در ذاكر دادن . و نيكو گفته است صاحب سلسلة الذهب در كلمهء توحيد :\r\n\r\nلا نهنگى است كاينات آشام\r\nعرش تا فرش در كشيده به كام\r\nهر كجا كرده اين نهنگ آهنگ\r\nاز من و ما نه بوى مانده نه رنگ\r\nچه مركب در اين فضا چه بسيط\r\nهست حكم فنا به جمله محيط\r\n\r\nباقى را از سلسله بايد طلبيد . و بالجمله ممكنات صرفه نيستند مگر ماهيات امكانيه كه نابودند و عدم و منغمرند و منفىاند در حقيقت وجود انغمار و انتفايى كه سايه در آفتاب دارد و اگر وجوداتى مضاف به آنها مىكنند انطوا در وجود حقيقت و حقيقت وجود دارد آن گونه انطوايى كه انوار مركب دارند در ضياء شمس در نهار به وجهى ، چه ، مثال از وجهى مقرّب است و از وجوهى مبعّد است .\r\n\r\n\r\n( ( 1926 ) ) هين ز لاى نفى سرها بر زنيد * وين خيال و وهم يك سو افكنيد\r\n\r\nن 95 1 - ك 40 3\r\nوين خيال و وهم يك سو افكنيد : چنان كه مولى المتقّين امير المؤمنين على عليه السّلام در نزد سؤال از حقيقت فرموده :\r\n« محو الموهوم و صحو المعلوم » يعنى اضافهء حقيقت وجود به ماهيات امكانيه موهوم است بايد محو شود و اضافهء به حق معلوم و موقن اهل يقين است بايد ظاهر و خالص شود .\r\n\r\n\r\n( ( 1927 ) ) اى همه پوسيده در كون و فساد * جان باقيتان نروييد و نزاد\r\n\r\nن 95 2 - ك 40 4\r\nنزاد : اشارت است به كلام حضرت مسيح ( ع ) كه : لَن يَلِجَ مَلَكُوتَ السَّماواتِ مَن لَم يُولَد مَرَّتَينِ . ( 1 ) \r\n","description":"","footnote":" ( 1 ) لطايف معنوى ، ص 151 شرح بحر العلوم . ","page_name":" 130 ","page_number":130},
  {"content":"\r\n\r\n\r\n( ( 1931 ) ) جانهاى مرده اندر گور تن * بر جهد از آوازشان اندر كفن\r\n\r\nن 95 6 - ك 40 6\r\nجانهاى مرده اندر گورتن : و ممّا نسب الى سيّدنا على عليه السّلام :\r\n\r\nوَ فى الجَهلِ قَبلَ اَلموتِ مَوتٌ لَاهلِه\r\nوَ اَجسادُهُم قَبلَ القُبُورِ قُبُورٌ\r\nوَ اِنَّ اَمرَأً لَم يُحيى بِالعِلمِ مَيِّتٌ\r\nوَ لَيسَ لَه حَتَّى النُّشُور نُشُورٌ\r\n\r\n\r\n\r\n( ( 1938 ) ) رو كه بىيسمع و بىيبصر تويى * سر تويى چه جاى صاحب سر تويى\r\n\r\nن 95 13 - ك 40 11\r\nرو كه بىيسمع و بىيبصر تويى : اشارت است به حديث قدسى كه : « لا يَزالُ اَلعَبدُ يَتَقَرَّب إِلَيَّ بِالنَّوافِلِ حَتَّى اَحبُبُتُه فَاِذا اَحَبُبُتُ كُنتُ سَمعُه الَّذى يَسمَعُ بِه وَبَصَرُه الَّذى يَبصُرُ بِه ، الحديث » . ( 1 )  و اينكه حق تعالى گوش و چشم بندهء مقرب شود در قرب نوافل است ، و در قرب فرايض آمده است كه بنده مقرب عين الله و اذن الله و يد الله و نظير اينها شود چنان كه ميان اهل حقيقت اين فرق معروف است .\r\n\r\n\r\n( ( 1939 ) ) چون شدى من كان لله از وله * من ترا باشم كه كان الله له\r\n\r\nن 95 14 - ك 40 11\r\nوله : حيرانى .\r\n\r\n\r\n( ( 1941 ) ) هر كجا تابم ز مشكاتت دمى * حل شد آن جا مشكلات آدمى\r\n\r\nن 95 16 - ك 40 12\r\nز\r\nمشكاتت : اشارت است به آن كه بندهء مقرب است آن نور الله كه در قرآن فرموده : * ( « مَثَلُ نُورِه كَمِشْكاةٍ فِيها مِصْباحٌ 24 : 35 ، الآية » . ( 2 ) \r\n\r\n\r\n( ( 1943 ) ) آدمى را او به خويش اسما نمود * ديگران را ز آدم اسما مىگشود\r\n\r\nن 95 18 - ك 40 14\r\nز\r\nآدم اسما مىگشود : چه آدم معلَّم مَلَك شد ، و به وجهى همه ، اظلال آدمند ، و آدم ظل الله .\r\n\r\nنور خواه از مه طلب خواهى ز خور\r\nنور مه هم آفتاب است اى پسر\r\n\r\nن ندارد - ك 40 15\r\nنور مه هم آفتاب است اى پسر : اين اصح است نه « ز آفتاب است » ، چه آفتاب همه است ، چه قرص خورشيد و چه شعاع عالمتاب و چه مهتاب زيرا كه خود ماه نور ندارد و از خورشيد كسب نور مىكند در نسب گوناگون به او تشكَّلات بدريّه و هلاليّه مىگيرد . پس فى الحقيقة شب هم آفتاب عالم را روشن كرده بلكه او كتان را كهنه كرده و ماه از خود فعلى به هيچ وجه ندارد .\r\n\r\nمقتبس شو زود چون يا بى نجوم\r\nگفت پيغمبر كه اصحابى نجوم\r\n\r\nن ندارد - ك 40 15\r\n","description":"","footnote":" ( 1 ) اصول كافى ج 2 ص 352 . .  ( 2 ) قرآن كريم ، سورهء نور ، آيهء 35 . ","page_name":" 131 ","page_number":131},
  {"content":"\r\nاصحابى نجوم : حديث است كه « اَصحابى كَالنُّجُومِ بِايِّهِم اِقتَديتُم اِهتَدَيتُم » ( 1 )  ياران من مثل ستارگانند به هر كدام پيروى كنيد هدايت يافته شويد .\r\n\r\n\r\n( ( 1946 ) ) گفت طوبى من رآنى مصطفى * و الذي يبصر من وجهى رأى\r\n\r\nن 95 21 - ك 40 17\r\n[ تمام بيت : 
  ] گفت حضرت مصطفى ( ص ) : خوشا به حال كسى كه مرا ببيند و خوشا به حال آن كسى كه ببيند كسى را كه روى مرا ديده است .\r\n\r\n\r\n( ( 1950 ) ) خواه بين نور از چراغ آخرين * خواه بين نورش ز شمع غابرين\r\n\r\nن 96 4 - ك 40 19\r\nغابرين : گذشتگان .\r\n\r\n\r\n( ( 1951 ) ) گفت پيغمبر كه نفحتهاى حق * اندر اين ايام مىآرد سبق\r\n\r\nن 96 7 - ك 40 21\r\nنفحتها : به حاء مهمله ، طيب و وزيدن بوى خوش ، و مراد انفاس متبركه و عبارات شافيه و اشارات كافيهء اهل الله است و همچنين خود آن نفوس كليهء الهيه نفحات ربّانيه و دم مبارك حق تعالى است .\r\n\r\n\r\n( ( 1958 ) ) خود ز بيم اين دم بىمنتها * باز خوان فابين ان يحملنها\r\n\r\nن 96 14 - ك 40 25\r\nفابين ان يحملنها : اشارت است به كريمهء * ( « إِنَّا عَرَضْنَا اَلأَمانَةَ عَلَى اَلسَّمواتِ وَاَلأَرْضِ وَاَلْجِبالِ فَأَبَيْنَ أَنْ يَحْمِلْنَها وَأَشْفَقْنَ مِنْها وَحَمَلَهَا اَلإِنْسانُ إِنَّه كانَ ظَلُوماً جَهُولًا » 33 : 72 . ( 2 )  يعنى ما اظهار فرموديم امانت خود را كه خلافت از حق تعالى و مظهريت جميع اسماء باشد - بر آسمانها و زمينها و كوهها پس ابا و امتناع نمودند از قبول و ترسيدند و بدوش گرفت آن را انسان و بدرستى كه بود ظلم كننده و نادان .\r\n\r\nظلم او آن كه هستى خود را\r\nساخت فانى بقاى سرمد را\r\nجهل او آن كه هر چه جز حق بود\r\nصورت او ز لوح دل بزدود\r\nنيك ظلمى كه عين معدلت است\r\nنغز جهلى كه مغز معرفت است\r\n\r\n\r\n\r\n( ( 1960 ) ) دوش ديگر لون اين مىداد دست * لقمهء چندى در آمد ره ببست\r\n\r\nن 96 16 - ك 40 26\r\nلقمهء چندى در آمد در ببست : يعنى به سبب تناول چند لقمه از دنياى دنى از تعرض آن نغمه‌هاى ربانى محروميت دست مىدهد و حكمت لقمانيه سر پس مىكشد .\r\n\r\n\r\n( ( 1963 ) ) در كف او خار و سايش نيز نيست * ليكتان از حرص آن تمييز نيست\r\n\r\nن 96 19 - ك 40 27\r\n","description":"","footnote":" ( 1 ) كنوز الحقائق ، ص 12 .  ( 2 ) قرآن كريم ، سورهء احزاب ، آيهء 72 . ","page_name":" 132 ","page_number":132},
  {"content":"\r\nسايش : يعنى سودن و لمس كردن تيز و به وحدت نيست .\r\n\r\n\r\n( ( 1966 ) ) اشتر آمد اين وجود خار خوار * مصطفى رادى برين اشتر سوار\r\n\r\nن 97 1 - ك 40 29\r\nمصطفى رادى : راد به راء و دال مهملتين چند معنى دارد : كريم و جوانمرد و شجاع و دلاور و حكيم ، و به ذال معجمه به بعضى از اين معانى آمده و هر دو فارسى ، يعنى بر گزيده كريمى و حكيمى و مقتدرى . و مراد روح آدمى است و مراد از شتر خار خوار تن است .\r\nو بعضى به زاء معجمه به معنى مصطفى زاده خوانده‌اند و اشارت به حديث مشهور در شأن حضرت امام حسن ( ع ) گرفته‌اند كه نِعمَ الرّاكِبُ وَنِعمَ الجَمَلُ ( 1 )  و اين حديث اگر آن است كه روزى حضرت امام حسن ( ع ) يا امام حسين ( ع ) بر دوش مبارك جد خود سوار بودند و آن حضرت العفو مىفرمود به نحوى كه مشهور است ، اينجا اين معنى غلط است چرا كه مولوى اين شتر را تعبير مىنمايد به ميل به مغيلان و نحو آن و اين نهايت سوء ادب است اگر اشارت به اين حديث باشد و اگر اشارت به حديث ديگر باشد ، حال تحرير در نظر نيست تا مناسبت او ديده شود .\r\n\r\n\r\n( ( 1972 ) ) مصطفى آمد كه سازد هم دمى * كلميّنى يا حميراء كلَّمى\r\n\r\nن 97 7 - ك 41 1\r\nمصطفى آمد : تنظير جان و تن است .\r\n\r\n\r\n( ( 1973 ) ) اى حميراء آتش اندر نه تو نعل * تا ز نعل تو شود اين كوه لعل\r\n\r\nن 97 7 - ك 41 1\r\nاى حميراء آتش اندر نه تو نعل : نعل در آتش نهادن كنايه از بىتابى و بىقرارى در محبت است .\r\n\r\n\r\n( ( 1974 ) ) اين حميراء لفظ تأنيث است و جان * نام تأنيثش نهند اين تازيان\r\n\r\nن 97 9 - ك 41 2\r\nاين حميراء لفظ تأنيث است : چه حمرا مؤنث احمر است و حميراء مصغّر حمراء .\r\nو جان نام تأنيثش نهند اين تازيان : يعنى لفظ نفس كه عربى جان است در لغت عرب تأنيث دارد و اين به سبب اختلاط به تن است كه انفعال دارد بلكه تن مرتبه اى از جان است و جان به اعتبار اصل ذات نه مذكر است و نه مؤنث .\r\n\r\n\r\n( ( 1976 ) ) از مؤنث وز مذكر برتر است * اين نه آن جان است كز خشك و تر است\r\n\r\nن 97 11 - ك 41 3\r\nاين نه آن جان است : كه روح بخارى باشد كه از لطيف اخلاط رطب و يا بس مركب است بلكه اين لطيفهء روحيه مجرد است كه امر ربانى و سرّ سبحانى است .\r\n\r\n\r\n( ( 1978 ) ) خوش كننده است و خوش و عين خوشى * بىخوشى نبود خوشى اى مرتشى\r\n\r\nن 97 13 - ك 41 4\r\n","description":"","footnote":" ( 1 ) قريب به اين مضمون : كشف الغمة ج 1 ص 549 . . ","page_name":" 133 ","page_number":133},
  {"content":"\r\nخوش كننده است و خوش و عين خوشى : يعنى چنان كه روح مجرد علم حضورى دارد به خود و در اين علم ، خود عالم و خود معلوم و خود عين علمى است قائم بالذات و در باب خواستن خود و عشق به خود ، خود عاشق و خود معشوق و خود عين عشق قائم بالذات است و هر چه را كه مىخواهد از قوى و اعضا و ملايمات اينها همه را به واسطهء خود مىخواهد و عشق به اينها مضمن است در عشق به خود و باطن ذات خود ، پس همچنين ملذّ و ملتذّ و لذّت است و خوشى جان كامل از صور خوشى از نگارنده است .\r\nبىخوشى نبود خوشى : چه سلب شىء از نفس محال است و ذاتى تخلف نمىكند و عارض تخلف مىكند كه فرمود : چون تو شيرين از شكر باشى بود . . . مرتشى : رشوت گيرنده ، مخاطب را به اين اسم خوانده است چه مردم رشوت گيرنده‌اند زيرا كه اين لذتها و خوشيها كه به نفس حيوانيه مىرسد مثل رشوت و اجرت است تا زير بار عملها برود مثل التذاذات ذائقه براى اكل و شرب و التذاذات ديگر براى مباشرت و استخلاف و غير اينها براى غير اينها .\r\n\r\n\r\n( ( 1985 ) ) لا بود چون او نشد از هست نيست * ز انكه طوعاً لا نشد كرهاً بسى است\r\n\r\nن 97 20 - ك 41 8\r\nز\r\nانكه طوعاً لا نشد : يعنى موت اختيارى نشد كه حضرت فرمود : « مُوتُوا قَبلَ أَن تَموُتوُا » ( 1 )  موت طبيعى كه همه را مىگيرد ، * ( « كُلُّ نَفْسٍ ذائِقَةُ اَلْمَوْتِ » 3 : 185 ( 2 )  عظمى ندارد ، عظم كار در اختيار است .\r\n\r\n\r\n( ( 1986 ) ) جان كمال است و نداى او كمال * مصطفى گويان ارحنا يا بلال\r\n\r\nن 97 21 - ك 41 8\r\nجان كمال است و نداى او كمال : چون در بيان نفحات ربانيه گفتيم كه خود نفوس كليهء اوليا انفاس رحمانيه و كلمات قدسانيهء حقند و نفحات عطريهء اويند و همچنين انفاس متبركهء اوليا و بيانات شافيهء ايشان پس مىرسى قول مولوى را كه : جان كمال است و نداى او كمال .\r\nارحنا يا بلال : راحت بده ما را اى بلال به ذكر حبيب و به سرودن بر گلبن حقيقت\r\n\r\n\r\n( ( 1992 ) ) عشق و جان هر دو نهانند و ستير * گر عروسش خوانده‌ام عيبى مگير\r\n\r\nن 98 6 - ك 41 12\r\nعشق و جان هر دو نهانند و ستير : اِذا تَمَّ العِشقُ هُوَ الله . و ستير : مستور .\r\n\r\n\r\n( ( 1995 ) ) عيب باشد كو نبيند جز كه عيب * عيب كى بيند روان پاك غيب\r\n\r\nن 98 9 - ك 41 13\r\nعيب كى بيند : چه وجود خير و حسن و كمال و بهاء است در همهء مراتب به اعتبار جهت وجود و\r\n","description":"","footnote":" ( 1 ) المنهج القوى ، ج 4 ، ص 312 .  ( 2 ) قرآن كريم ، سورهء آل عمران ، آيهء 185 . ","page_name":" 134 ","page_number":134},
  {"content":"\r\nوجه الله .\r\n\r\n\r\n( ( 1997 ) ) كفر هم نسبت به خالق حكمت است * چون به ما نسبت كنى كفر آفت است\r\n\r\nن 98 11 - ك 41 14\r\nحكمت است : ابروى كج ار راست بُدى كج بودى\r\n\r\n\r\n( ( 1998 ) ) ور يكى عيبى بود با صد حيات * بر مثال چوب باشد در نبات\r\n\r\nن 98 12 - ك 41 15\r\nچوب باشد در نبات : بلكه چوب نبات مىشود از اثر مصاحبت . گِل چو شود قرين گُل گيرد رنگ و بوى او .\r\n\r\n\r\n( ( 2000 ) ) پس بزرگان گفته‌اند نى از گزاف * جسم پاكان عين جان افتاد صاف\r\n\r\nن 98 14 - ك 41 16\r\nگفته‌اند نى از گزاف : اين نسخه اصح است ، و همچنين :\r\n\r\n\r\n( ( 2001 ) ) گفتشان و نقششان و نفسشان * جمله جان مطلق آمد بىنشان\r\n\r\nن 98 15 - ك 41 16\r\nگفتشان و نقششان و نفسشان : بعلاوهء جناس خطى ، و چون جمله جان آمد در شأن ايشان آمده كه جسد ايشان تلاشى ، بلكه كهنگى و اندراس ندارد و جسد نبى سايه ندارد ، بعلاوهء اسرار ديگر .\r\n\r\n\r\n( ( 2002 ) ) جان دشمن دارشان جسم است صرف * چون زياد از نزد او اسمى است صرف\r\n\r\nن 98 16 - ك 41 17\r\nچون زياد از نزد او اسمى است صرف : يا اسم است و حرف ، يعنى از ياد حق و ذكر حق در نزد دشمن لفظ صرف و حرف محض است و از معنى خبرى نيست .\r\n\r\n\r\n( ( 2003 ) ) آن به خاك اندر شد و كل خاك شد * اين نمك اندر شد و كل پاك شد\r\n\r\nن 98 17 - ك 41 17\r\nآن به خاك اندر شد : چنان كه شيخ شهاب الدين سهروردى - قدس الله نفسه و روّح رمسه - در بيان شطحيات بعض عرفا مىفرمايد كه چنان كه اهل غفلت از ذات و باطن ذات خود فراموش دارند و أنا مىگويند و تن را مىخواهند * ( نَسُوا الله فَأَنْساهُمْ أَنْفُسَهُمْ 59 : 19 ( 1 )  ، همچنين اهل ذكر از تن و عالم طبيعت و لوازم آن فانى مىشوند و فراموشى دارند سواى مذكور و به جايى مىرسند كه أنا مىگويند و مذكور را مىخواهند . بابا افضل فرمود :\r\n\r\nتو او نشوى ولى اگر جهد كنى\r\nجايى برسى كز تو تويى برخيزد\r\n\r\n\r\n\r\n( ( 2005 ) ) اين نمك باقى است از ميراث او * با تواند آن وارثان او بجو\r\n\r\nن 98 19 - ك 41 18\r\n","description":"","footnote":" ( 1 ) قرآن كريم ، سورهء حشر ، آيهء 19 . ","page_name":" 135 ","page_number":135},
  {"content":"\r\nبا تواند آن وارثان او بجو : چه نبوت هر چند قطع شده كه اسم خلقى است ولى وراثت و ولايت انقطاع ندارد كه وارث و ولى از اسماء الله است و هميشه در عالم مظهر مىخواهند .\r\n\r\n\r\n( ( 2008 ) ) زير و بالا پيش و پس وصف تن است * بىجهت آن ذات جان روشن است\r\n\r\nن 98 22 - ك 41 20\r\nبىجهت آن ذات جان روشن است : چه جان روح الله است قال تعالى : * ( « وَنَفَخْتُ فِيه مِنْ رُوحِي » 15 : 29 ( 1 )  پس انسان به تن افتاده در جهت سفلى است و در زمان مخصوص و مورّخ به تاريخ معين و غير اين از حدود و مضايق ، و اما به روح مجرد و منزه است از جهات و احياز و اوقات ، عوض جهت و مكان در جبروت است كه روح مجرد بالفعل جبروتى بل لاهوتى است و عوض زمان در دهر است كه وعاى ثابتات و مفارقات از مواد است ، بلكه نسبت ثابت به ثابت سرمه است چنان كه اساطين حكمت فرموده‌اند .\r\n\r\nاز وجود و از عدم گر بگذرى\r\nاز حيات جاودانى بر خورى\r\n\r\nن ندارد - ك 41 21\r\nاز وجود و از عدم گر بگذرى : اين نه حقيقت وجود است كه بايد طالب او بود و اين نه عدمى است كه فرموده : « از وجودم مىگريزم در عدم » ، اين وجود ، وجدان جزييات دنياست و اين عدم ، فقدان آنهاست و در حقيقت همان است كه فرمود : كه همينى در غم و شادى و بس . كما قال الله تعالى : * ( « لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ » 57 : 23 ( 2 )  و چون فرمود :\r\nاز حيات جاودانى : بر و ثمر خورى : مناسب شد به باران ، پس فرمود روز باران راه رو بايد برود و جايى اقامت نكند تا به شب قدر وصال ، و مراد به بارانِ ربّ واردات قلبيه و فيوض معارف الهيه است كه بر زمين دل مىريزد و اشجار و اثمار مىرويد .\r\n\r\n\r\n( ( 2013 ) ) خاك را در گور او آكنده كرد * زير خاك آن دانه اش را زنده كرد\r\n\r\nن 99 8 - ك 41 25\r\nآكنده كرد : آكندن انباشتن و پر ساختن .\r\n\r\n\r\n( ( 2014 ) ) اين درختانند همچون خاكيان * دستها بر كرده‌اند از خاكدان\r\n\r\nن 99 9 - ك 41 26\r\nاين درختانند همچون خاكيان : قال الله تعالى : * ( « وَنَزَّلْنا مِنَ اَلسَّماءِ ماءً مُبارَكاً فَأَنْبَتْنا بِه جَنَّاتٍ وَحَبَّ اَلْحَصِيدِ » 50 : 9 الى قوله * ( « كَذلِكَ اَلْخُرُوجُ » 50 : 11 . ( 3 ) \r\n\r\n\r\n( ( 2016 ) ) با زبان سبز و با دست دراز * از ضمير خاك مىگويند راز\r\n\r\nن 99 11 - ك 41 27\r\nمىگويند راز : راز خاك نبات است چنان كه انورى گويد :\r\n","description":"","footnote":" ( 1 ) قرآن كريم ، سورهء حجر ، آيهء 29 .  ( 2 ) قرآن كريم ، سورهء حديد ، آيهء 23 .  ( 3 ) قرآن كريم ، سورهء ق ، آيهء 9 . ","page_name":" 136 ","page_number":136},
  {"content":"\r\n\r\nخوش خوش ز نظر گشت نهان راز دل آب\r\nتا خاك همى عرضه دهد راز نهان را\r\n\r\nو مرادش از راز دل آب برف است .\r\n\r\n\r\n( ( 2017 ) ) همچو بطان سر فرو برده به آب * گشته طاوسان و بوده چون غراب\r\n\r\nن 99 12 - ك 42 1\r\nبطان : بط مرغابى ، مشبه به گياه بىساق است .\r\n\r\n\r\n( ( 2019 ) ) منكران گويند خود هست اين قديم * اين چرا بنديم بر ربّ كريم\r\n\r\nن 99 15 - ك 42 2\r\nمنكران گويند خود هست اين قديم : چه ندانند كه آن چه را قُوى و طبايع ناميده‌اند نيستند مگر قدرت فعليه ى حق تعالى . * ( « إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ ما أَنْزَلَ الله بِها مِنْ سُلْطانٍ » 53 : 23 . ( 1 ) \r\n\r\n\r\n( ( 2021 ) ) كورى ايشان درون دوستان * حق برويانيد باغ و بوستان\r\n\r\nن 99 16 - ك 42 3\r\nكورى ايشان درون دوستان : باغ و بوستان درونى جنة الصفات و جنة المعارف و جنة الصور الحسنة كه صور لوازم اعمال و خويهاى نيكو باشند كه برزخيه‌اند .\r\n\r\n\r\n( ( 2022 ) ) هر گلى كاندر درون بويا بود * آن گل از اسرار كُل گويا بود\r\n\r\nن 99 17 - ك 42 4\r\nآن گل از اسرار كل گويا بود : اول به گاف فارسى ، دوم به عربى .\r\n\r\n\r\n( ( 2023 ) ) بوى ايشان رغم انف منكران * گرد عالم مىرود پرده دران\r\n\r\nن 99 18 - ك 42 4\r\nرغم انف : به خاك ماليدن بينى .\r\nگرد عالم مىرود : عطر مىدهد نفحهء ربانيهء هدايت ايشان عالم را .\r\n\r\n\r\n( ( 2032 ) ) گفت چه بر سر فكندى از ازار * گفت كردم آن رداى نو خمار\r\n\r\nن 100 5 - ك 42 9\r\nازار : جامه و لنگ را گويند .\r\nخمار : روبند .\r\n\r\n\r\n( ( 2033 ) ) گفت بهر آن نمود اى پاك جيب * چشم پاكت را خدا باران غيب\r\n\r\nن 100 6 - ك 42 9\r\nگفت بهر آن نمود : يعنى از يمن و بركت رداى مبارك نبى صل الله عليه و آله و سلم بوده كه فيوض باران غيبى به او رسيده و به گمان او چنين بوده كه در عالم حسى طبيعى رسيده .\r\n\r\n\r\n( ( 2035 ) ) غيب را ابرى و آبى ديگر است * آسمان و آفتاب ديگر است\r\n\r\nن 100 11 - ك 42 15\r\n","description":"","footnote":" ( 1 ) قرآن كريم ، سورهء نجم ، آيهء 23 . ","page_name":" 137 ","page_number":137},
  {"content":"\r\nآسمان و آفتاب ديگر است : مثل آسمان لاهوتى و مثل عقلى كلى و عقل بسيط خلَّاق معقولات به اذن احسن الخالقين تا برسد به حقيقت معقوله از آسمان و تا آسمان عالم مثال مطلق و آخرش آسمان مثال مقيد كه روح انسانى او را انشا مىكند ، ساكنه يا متحركه زيرا كه وجود دارد چه تميز دارد ، و آثارى در خور خود دارد و هيچ ماهيتى منفك از مطلق وجود نتواند بود و همچنين است كلام در كوهها و صحراها و غير ذلك كه در كلام مولوى و حكيم سنايى است و سماوات معنويه سماوات علاست و سماوات صوريه سماوات سفلى است .\r\n\r\n\r\n( ( 2036 ) ) نايد آن الَّا كه بر خاصان پديد * باقيان فى لبس من خلق جديد\r\n\r\nن 100 12 - ك 42 15\r\nباقيان : يعنى غير خاصان .\r\nدر لبس من خلق جديد : يعنى در اشتباهند از خلق جديد حق تعالى . اشارت است به كريمهء * ( « أَ فَعَيِينا بِالْخَلْقِ اَلأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ » 50 : 15 ( 1 )  يعنى آيا عاجز شديم به آفرينش اول و نمىتوانيم عالم ديگر خلق كنيم ؟ نه چنين است بلكه مردم محتجب در اشتباهند از خلق تازهء ما كه عوالم طوليهء صعوديهء ما باشد و غيرها ، بلكه از خلقت نو به نو ما در همين عالم به مقتضاى * ( « كُلَّ يَوْمٍ هُوَ فِي شَأْنٍ » 55 : 29 ( 2 )  كما قال العرفاء : « لا تِكرارَ فىِ التَّجَلَّى . »\r\n\r\n\r\n( ( 2052 ) ) آن خزان نزد خدا نفس و هواست * عقل و جان عين بهارست و تقاست\r\n\r\nن 101 7 - ك 42 27\r\nتقا : پرهيزكارى است . ولى در كامل العقل ، نه همين از محرمات و فضول محللات ، بلكه از ما سوى الله .\r\n\r\n\r\n( ( 2053 ) ) جزو تو از كلّ او كلَّى شود * عقل كل بر نفس چون غلى شود\r\n\r\nن 101 9 - ك 42 28\r\nكلَّى شود : بلى\r\n\r\nنافه گيرد ز مشك اذفر بوى\r\nيار گيرد ز يار بهتر خوى\r\n\r\n\r\n\r\n( ( 2063 ) ) گفت اين از بهر تسكين غم است * كز مصيبت بر نژاد آدم است\r\n\r\nن 101 21 - ك 43 2\r\nگفت اى از بهر تسكين غم است : يعنى غم عشق حقيقى .\r\nكز مصيبت : يعنى از درد و سوز .\r\nبر نژاد آدم است : بر اصل آدم حقيقى موافق است كه : « درد را جز آدمى در خورد نيست » .\r\n\r\n\r\n( ( 2066 ) ) استن اين عالم اى جان غفلت است * هوشيارى اين جهان را آفت است\r\n\r\nن 102 2 - ك 43 3\r\n","description":"","footnote":" ( 1 ) قرآن كريم ، سورهء ق ، آيهء 15 .  ( 2 ) قرآن كريم ، سورهء رحمن ، آيهء 29 . ","page_name":" 138 ","page_number":138},
  {"content":"\r\nاستن : ستون .\r\n\r\n\r\n( ( 2068 ) ) هوشيارى آفتاب و حرص يخ * هوشيارى آب وين عالم وسخ\r\n\r\nن 102 4 - ك 43 4\r\nوسخ : چرك .\r\n\r\n\r\n( ( 2079 ) ) غير آواز عزيزان در صدور * كه بود از عكس دمشان نفخ صور\r\n\r\nن 102 16 - ك 43 12\r\nغير آواز عزيزان در صدور : چه « اين همه آوازها ز ان شه بود » ، و خواطر ايشان خواطر ربانيه بود .\r\nآيا نمىبينى كه هر صنعت عملى در شيخوخت وهن و ضعف مىگيرد بجز علم و معرفت الهى چه جاى عين اليقين و حق اليقين و ضعف ادراكات جزييه به سبب ضعف تن و قواى تن قدح در كمال ذات عزيزان حق نمىكند .\r\n\r\n\r\n( ( 2082 ) ) چون كه مطرب پير تر گشت و ضعيف * شد ز بىكسبى رهين يك رغيف\r\n\r\nن 102 19 - ك 43 13\r\nرغيف : گردهء نان .\r\n\r\n\r\n( ( 2084 ) ) معصيت ورزيده‌ام هفتاد سال * باز نگرفتى ز من روزى نوال\r\n\r\nن 102 21 - ك 43 14\r\nنوال : عطا .\r\n\r\n\r\n( ( 2086 ) ) چنگ را برداشت و شد الله جو * سوى گورستان يثرب آه گو\r\n\r\nن 103 1 - ك 43 15\r\nيثرب : مدينهء طيّبه .\r\n\r\n\r\n( ( 2093 ) ) بىپر و بىپا سفر مىكردمى * بىلب و دندان شكر مىخوردمى\r\n\r\nن 103 8 - ك 43 19\r\nبىپر و بىپا : و همچنين بىلب و دندان و نظير اينها از اجسام طبيعيهء ماديه ، و اما صوريهء مثاليه از اينها براى روح موجود است چه در بيدارى مستعمل اين بدن طبيعى است و در خواب و نحو آن متصرف در قالب مثالى است و بالذات مجرد از اين و آن است .\r\n\r\n\r\n( ( 2096 ) ) مرغ آبى غرق درياى عسل * عين ايوبى شراب مغتسل\r\n\r\nن 103 11 - ك 43 20\r\nعين ايوبى شراب مغتسل : اشارت است به كريمه كه خطاب است به حضرت ايوب : « * ( اُرْكُضْ بِرِجْلِكَ هذا مُغْتَسَلٌ بارِدٌ وَشَرابٌ 38 : 42 » ( 1 )  يعنى گفتيم به ايوب كه بزن پاى خود را به زمين اينك چشمه اى است بارد كه خود را در آن شست و شوى دهى و بياشامى و شفا يا بى . اشارت است كه از آن عالم صورى بود .\r\n","description":"","footnote":" ( 1 ) قرآن كريم ، سورهء ص ، آيهء 42 . ","page_name":" 139 ","page_number":139},
  {"content":"\r\n\r\n\r\n( ( 2098 ) ) مثنوى در حجم گر بودى چو چرخ * در نگنجيدى در و زين نيم برخ\r\n\r\nن 103 13 - ك 43 22\r\nبرخ : ( فارسى ) پارهء چيزى . و مراد آن است كه عالم صور صرفه بىانتهاست و همهء صور آن جا جمعند تزاحم دارند و مانند اين عالم نيست كه صور به تعاقب بيايند . پس مثنوى اگر به قدر چرخ باشد شرح بعضى از آن را بر نتابد .\r\n\r\n\r\n( ( 2099 ) ) كان زمين و آسمان بس فراخ * كرد از تنگى دلم را شاخ شاخ\r\n\r\nن 103 14 - ك 43 22\r\nكان زمين : ظاهر « و آن زمين » باشد و مراد اين باشد كه آن عالم با آن وسعت در جنب وسعت دل تنگ است چنان كه با يزيد فرمود كه « لو أن العرش و ما حوا اجتمعت فى زاوية من زوايا قلب ابى يزيد لما احس به . »\r\n\r\n\r\n( ( 2103 ) ) مول مولى مىزد آن جا جان او * در فضاى رحمت و احسان او\r\n\r\nن 103 18 - ك 43 24\r\nمول : فارسى ، تأخير و درنگ و امر به تأخير ، كه مول مول ، باش باش باشد .\r\n\r\n\r\n( ( 2107 ) ) آن ندا كه اصل هر بانگ و نواست * خود ندا آن است و اين باقى صداست\r\n\r\nن 104 2 - ك 43 27\r\nآن ندا كه اصل هر بانگ و نواست : آن ندا توحيد است و حق توحيد توحيد حقيقت وجود است خود را كه « لا مَيزَ فى صِرفِ الوُجُود » ، * ( « شَهِدَ الله أَنَّه لا إِله إِلَّا هُوَ » 3 : 18 . ( 1 )  خود ندا آن است و اين باقى صدا است : تكلم صفت ذات است و اول كلمه كه شق كرد اسماع ممكنات را كلمهء كن است و او وجود منبسط است و نفس رحمانى است كه منشعب شد در بيست و هشت مقطع كه * ( « وَاَلْقَمَرَ قَدَّرْناه مَنازِلَ » 36 : 39 ( 2 )  و آنها عقل كل و نفس كل و افلاك نه گانه و عناصر اربعه و مواليد ثلاثه و مقولات اعراض نه گانه و عالم مثال است و وجود در اينها چون اصل است ندا است و ماهيات كه اعيان ثابته است چون اعتبارى است صداست ، چه صدا حكايت نداست كه از كوه و مانند آن بر مىگردد و همهء وجودات كلماتند . چه كلمه و كلام افصاح و اظهار از ضمير متكلم كنند و وجودات اظهار صفات حق كنند و اِعراب از ضمير مكنون و غيب مصون مىنمايند .\r\n\r\n\r\n( ( 2109 ) ) خود چه جاى ترك و تاجيك است و زنگ * فهم كردست اين ندا را چوب و سنگ\r\n\r\nن 104 4 - ك 43 28\r\nفهم كردست اين ندا را چوب و سنگ : چون حق تعالى با همهء اشياء معيّت قيوميه دارد بالاتر مراتب از معيت نفس با بدن كه * ( « هُوَ مَعَكُمْ أَيْنَ ما كُنْتُمْ » 57 : 4 ( 3 )  پس همه فهم و شعور دارند .\r\n","description":"","footnote":" ( 1 ) قرآن كريم ، سورهء آل عمران ، آيهء 18 .  ( 2 ) قرآن كريم ، سورهء يس ، آيهء 39 .  ( 3 ) قرآن كريم ، سورهء حديد ، آيهء 4 . ","page_name":" 140 ","page_number":140},
  {"content":"\r\n* ( وَإِنْ مِنْ شَيْءٍ إِلَّا يُسَبِّحُ بِحَمْدِه 17 : 44 ( 1 )  و قول حق تعالى * ( إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ 36 : 82 ( 2 )  دلالت واضحه دارد بر اينكه اعيان عارف به پروردگار خود هستند و نداى او را مىشنوند و امتثال امر او را مىكنند .\r\n\r\n\r\n( ( 2111 ) ) گر نمىآيد بلى ز يشان ولى * آمدنشان از عدم باشد بلى\r\n\r\nن 104 6 - ك 43 29\r\nآمدنشان از عدم باشد بلى : يعنى چون از خود وجود ندارند و همه به وجود حق موجودند كه ما * ( خَلَقْنَا اَلسَّمواتِ وَاَلأَرْضَ وَما بَيْنَهُما إِلَّا بِالْحَقِّ 15 : 85 ( 3 )  پس همه لك الوجود و لك الملك مىگويند بالفطرة . و اين اقرار به ربوبيت و الست را بلى گفتن است . خاصه از جماد و نبات و حيوان و غير اصحاب پندار .\r\n\r\n\r\n( ( 2113 ) ) استن حنّانه از هجر رسول * ناله مىزد همچو ارباب عقول\r\n\r\nن 104 12 - ك 43 33\r\nحنّانه : ناله كننده .\r\n\r\n\r\n( ( 2118 ) ) گفت آن خواهم كه دايم شد بقاش * بشنو اى غافل كم از چوبى مباش\r\n\r\nن 104 17 - ك 44 1\r\nگفت آن خواهم كه دايم شد بقاش : چه همه متوجهند به باب الابواب كه انسان كامل است خواه جماد و خواه نبات و خواه حيوان . و « قلب المؤمن عرش الرحمن » . پس كل از صراط انسان او را خواهانند بعلاوه آن كه هر جماد و نبات و حيوان صامت در تحت اسمى واقعند از اسماء حسنى و به او محشورند و در او فانيند .\r\n\r\n\r\n( ( 2128 ) ) پاى استدلاليان چوبين بود * پاى چوبين سخت بىتمكين بود\r\n\r\nن 105 5 - ك 44 6\r\nپاى استدلاليان : كه ادلهء واهيهء جدليه و قياسات مغالطيه را مناط عقيده مىدانند و در مطالب حقه متزلزلند و از تقوى و تعليم حق بىبهره‌اند كه فرموده‌اند : * ( « وَاِتَّقُوا الله وَيُعَلِّمُكُمُ الله » 2 : 282 ( 4 )  و نيز فرموده : * ( « إِنْ تَتَّقُوا الله يَجْعَلْ لَكُمْ فُرْقاناً » 8 : 29 . ( 5 )  و اما ادلهء برهانيهء عقول مكتحله به نور الله ، پس آنها نعم الدليل و نعم القائد . و قال الله تعالى : * ( « قُلْ هاتُوا بُرْهانَكُمْ إِنْ كُنْتُمْ صادِقِينَ » 2 : 111 ( 6 )  و قال * ( « اُدْعُ إِلى سَبِيلِ رَبِّكَ بِالْحِكْمَةِ » 16 : 125 ( 7 )  الآية . پس براهين حقيقيه نور حضرت برهان ديّان است . مثل\r\n","description":"","footnote":" ( 1 ) قرآن كريم ، سورهء اسراء ، آيهء 44 .  ( 2 ) قرآن كريم ، سورهء يس ، آيهء 82 .  ( 3 ) قرآن كريم ، سورهء احقاف ، آيهء 3 .  ( 4 ) قرآن كريم ، سورهء بقره ، آيهء 282 .  ( 5 ) قرآن كريم ، سورهء انفال ، آيهء 29 .  ( 6 ) قرآن كريم ، سورهء بقره ، آيهء 111 .  ( 7 ) قرآن كريم ، سورهء نحل ، آيهء 125 . ","page_name":" 141 ","page_number":141},
  {"content":"\r\nاينكه برهان حقيقى - بعد از آن چه گذشت كه حق محيط كه عين علم و مشيت و اختيار است با هر موجودى معيّت قيّوميّه دارد و هر گاه معيت روح انسانى با تن طبيعى مناط درك و شعور جسم باشد چگونه معيت حق مناط شعور نباشد - مىگويد الآن كه وجود حقيقى عين علم و قدرت و مشيت و ساير صفات كمال است و به اندازهء سرايت وجود صفات كمال سرايت كرده است ، اگر وجود شديد است ظهور صفات شديد است و اگر وجود ضعيف است ظهور صفات نيز ضعيف است .\r\nآيا نمىبينى كه وجود عقول و نفوس خاصهء كليهء آنها عين علم حضورى به خود و عين عشق و ارادهء خود و حيات و نوريت و مانند اينها هستند ، چنان كه گذشت ، و وجود جماد و نبات هم از سنخ همان وجود مجردات است و در حقيقت وجود تباين نيست مگر مراتب متفاوتهء بالتفاضل . پس چنان كه آن مرتبهء شديد از وجود عين علم و حيات و غير ذلك بود ، همچنين اين مرتبهء ضعيف از آن . ليكن ظهور توابع وجود مانند ظهور خود وجود است در عالم طبيعت ، چه وجود عالم طبيعت به سبب امتداد مكانى و تمادى زمانى و شوب قوه و استعداد به فعليات ضعيفهء كالعدم است هر گاه مفصول از ارواح مجرده جزئيه و كليه ملاحظه شود . پس اين است كه توابع هم ظهور ندارند بر عقول ضعيفه .\r\n\r\n\r\n( ( 2130 ) ) پاى نابينا عصا باشد عصا * تا نيفتد سر نگون او بر حصا\r\n\r\nن 105 7 - ك 44 7\r\nحصا : سنگ ريزه .\r\n\r\n\r\n( ( 2140 ) ) دامن او گير كو دادت عصا * در نگر كآدم چه‌ها ديد از عصى\r\n\r\nن 105 17 - ك 44 12\r\nاز عصى : از عصيان است . * ( « وَعَصى آدَمُ رَبَّه فَغَوى » 20 : 121 . ( 1 ) \r\n\r\n\r\n( ( 2148 ) ) تا به ناموس مسلمانى زنيد * در تسلس تا ندانى كه كيند\r\n\r\nن 106 3 - ك 44 16\r\nناموس : شرع .\r\nتسلس : سالوسى كردن .\r\n\r\n\r\n( ( 2150 ) ) ظاهر الفاظشان توحيد و شرع * باطن آن همچو نان در تخم صرع\r\n\r\nن 106 5 - ك 44 17\r\nتخم صرع : يعنى تخمى كه صرع آرد : كه ناخوشيى معروف است . و اما به ضاد معجمه پستان حيوان است .\r\n\r\n\r\n( ( 2159 ) ) لا إله گفت و الَّا الله گفت * گوهر احمد رسول الله سفت\r\n\r\nن 106 17 - ك 44 24\r\nلا إله گفت و الَّا الله گفت : ذكر و تسبيح اشياء از آن است كه هر وجودى را دلالتى است بر صفت\r\n","description":"","footnote":" ( 1 ) قرآن كريم ، سورهء طه ، آيهء 121 . ","page_name":" 142 ","page_number":142},
  {"content":"\r\nحق ، چه هر وجود اسم حق است ، كه اسم از « سمه » است ، و سمه علامت است . و هر وجود مضاف به حق وجه حق است . پس به اعتبار وجه النفس دلالت دارد بر وجه الله به وضع فطرى الهى ، نه دلالتى كه متكلمين گويند كه به اعتبار حدوث دلالت كند بر وجود صانع ، بلكه ازيد از دلالت الفاظ بر معانى ، چه دلالت الفاظ بر معانى عارضى است و به مواضعه و قرار داد است و عارض زايل مىشود ، به خلاف دلالت وجودات بر معانى الهيه كه ذاتى است و لم يزل و لا يزول است . و چون وجودات اضافه به اشياء شوند نطق آنها و حمد و تسبيح ذكر آنها باشد و حق در حمد و ذكر تو نيز آن است كه وجودت حمد خدا باشد يعنى اظهار فضايل و فواضل او كند به تقريب تخلق به اخلاق الله . و همچنين ياد خدا باشد ، چنان كه در اخبار است كه اولياء الله كسانىاند كه يُذَكِرُكُم الله رُؤيَتُهُم ( 1 )  و پيغمبر ( ص ) فرمود : مَن رَآنى فَقَد رَأىَ الحَق . ( 2 )  و اگر مواضعه و قرار در اصوات سياله نمىبود ، در كلام بودن آنها هم مثل موجوداتى بودند كه نزد اهل ظاهر كلام نيستند و اگر در موجود ديگر مواضعه بودى آن ديگر كلام شدى و ليكن به سبب سهولت ادا و عدم بقا و ضرورت تنفس در الفاظ قرار يافت و اما كلام بودن وجودات و دلالت آنها به وضع و قرار الهى است ، كما مر ، و اما شنيدن اصوات موضوعه از باب آن است كه هر حقيقتى را رقيقه و هر معنى را صورتى است . پس حقيقت توحيد ثانى نداشتن وجود است . * ( شَهِدَ الله أَنَّه لا إِله إِلَّا هُوَ 3 : 18 ( 3 )  و حقيقت اقرار به او تسليم بودن و فانى بودن وجود ممكن در وجود محيط واجب تعالى و چون به لفظ آيد كلمهء توحيد مىشود . و حقيقت حمد و سپاس او ، بودن فضايل و فواضل است در همه جا اظلال فضايل و فواضل او به حيثيتى كه همه ظهور او باشد و در عالم لفظ له الحمد و له البهاء و الثناء و نحو اينها مىشود . و بو جهل به حقيقت ذكر و حمد و تسبيح نمىرسد و اتصال او به صورت ملكوتيهء اينها به قدرت خدا و قوت باطن نبى ( ص ) مىشود . اتماماً للحجة او ترغيباً للسالك .\r\n\r\n\r\n( ( 2172 ) ) پير چنگى كى بود خاص خدا * حبذا اى سر پنهان حبذا\r\n\r\nن 107 10 - ك 45 2\r\nحبذا : كلمهء مدح است در عربى ، و مركب از حبّ و ذا .\r\n\r\n\r\n( ( 2183 ) ) نك قراضهء چند ابريشم بها * خرج كن اين را و باز اينجا بيا\r\n\r\nن 107 21 - ك 45 7\r\nقراضه : ريزه زر .\r\n\r\n\r\n( ( 2193 ) ) واى كز ترى زير افكند خرد * خشك شد كشت دل من دل بمرد\r\n\r\nن 108 9 - ك 45 12\r\nزير افكند : شعبه اى است از موسيقى .\r\n","description":"","footnote":" ( 1 ) قريب به اين مضمون : در المنثور ج 3 ص 310 . .  ( 2 ) صحيح بخارى ، ج 4 ، ص 135 .  ( 3 ) قرآن كريم ، سورهء آل عمران ، آيهء 18 . ","page_name":" 143 ","page_number":143},
  {"content":"\r\n\r\n\r\n( ( 2194 ) ) واى كز آواز اين بيست و چهار * كاروان بگذشت و بىگه شد نهار\r\n\r\nن 108 10 - ك 45 13\r\nبيست و چهار : مراد بيست و چهار مقامات موسيقى است .\r\n\r\n\r\n( ( 2200 ) ) راه فانى گشته راه ديگرست * ز انكه هشيارى گناه ديگرست\r\n\r\nن 108 18 - ك 45 21\r\nز\r\nانكه هشيارى گناه ديگرست : وُجُوُدُكَ ذَنبٌ لا يُقاسُ بِه ذَنبٌ . و قال الحلاج :\r\n\r\nبَينى وَبَينَكَ اِنّى يُنازِعُنى\r\nفَارفَع بِلُطفِكَ اِنّى مِنَ الَبينِ\r\n\r\n\r\n\r\n( ( 2207 ) ) گاه بانگ زير را قبله كنى * گاه گريهء زار را قبله زنى\r\n\r\nن 109 3 - ك 45 22\r\nقُبله زنى : بضم قاف ، يعنى بوسه زنى با قبله به ( كسر قاف ) جناس محرّف دارد . و « زار » و « زير » را هم جناس است . و قبله زدن گريه را به معنى طالبيت آن است و به صورت آن است كه اشك به دهن آيد . گويند كاملى به سالكى بر خورد و به او گفت : در چه مقام حركت مىكنى ؟ گفت در محاسبه و مراقبه ، و بعد چندى به او بر خورد و گفت : در چه مقامى ؟ گفت : در مقام توكل . و همچنين بار ديگر در مقام رضا . آن كامل فرمود كه تو دايم به خود مشغولى پس كى به خدا مشغولى ؟ و منظور اين است كه تكاليف مختلف است و حَسَناتُ الأَبرارِ سَيِّئاتُ المُقَرَّبين و همچنين مقصود سرعت در سير است كه حضرت فرمود : سيرُوا فَقَد سَبَقَ المُفرَدُونَ ( 1 )  و الا همهء اينها در جاى خود خوب و مطلوب است و فنا قرة العين سالكين است .\r\n\r\n\r\n( ( 2219 ) ) در شكار بيشهء جان باز باش * همچو خورشيد جهان جانباز باش\r\n\r\nن 109 15 - ك 45 28\r\nدر شكار بيشهء جان باز باش : اضافهء شكار به بيشه به ادنى ملابسه است . و « پشه » درست نيست و اگر « باشد » كه مرغ شكارى است باشد هم خوب است و از قبيل اضافهء مشبه به به مشبه خواهد بود و با ما بعد جناس مفروق دارد .\r\n\r\n\r\n( ( 2221 ) ) جان فشان افتاد خورشيد بلند * مىشود هر دم تهى پر مىكنند\r\n\r\nن 109 16 - ك 45 29\r\nمىشود هر دم تهى پر مىكنند : خورشيد و هر فلك و فلكى هر دم وجودى را تسليم مىنمايند و باز خداوند تعالى آنها را احياء مىفرمايد و وجود جديد مىدهد ، بلكه جميع عالم و عالميان متجدد و الا مثالاند . پس هر زمان آسمانها قبض مىشوند و آسمانهاى ديگر ايجاد مىشوند و بدين گونه به غايات مىرسند . بيت :\r\n\r\nاز اين جانب بود هر لحظه تبديل\r\nوز آن جانب بود ايجاد و تكميل\r\n\r\n\r\n\r\n( ( 2224 ) ) كاى خدايا منفقان را سير دار * هر درمشان را عوض ده صد هزار\r\n\r\nن 110 6 - ك 46 3\r\n","description":"","footnote":" ( 1 ) ترمذى ج 5 ص 557 . . ","page_name":" 144 ","page_number":144},
  {"content":"\r\nكاى خدايا منفقان را سير دار : مناسبت انفاق و ضدش به ما قبل جان فشانىهاست كه گذشت و آنها انفاق است در راه دوست .\r\n\r\n\r\n( ( 2229 ) ) امر حق را باز دان از واصلى * امر حق را در نيابد هر دلى\r\n\r\nن 110 11 - ك 46 7\r\nباز دان : نسخهء اصح : باز جو .\r\n\r\n\r\n( ( 2232 ) ) عدل اين باغى و دادش نزد شاه * چه فزايد دورى و روى سياه\r\n\r\nن 110 14 - ك 46 8\r\nباغى : سركش .\r\n\r\nطرفه تركان او همىپنداشت عدل\r\nكز سخاوت كرده‌ام ايثار و بذل\r\n\r\nن ندارد - ك 46 8\r\nايثار : اعطا .\r\n\r\n\r\n( ( 2241 ) ) اين جهان نفى است در اثبات جو * صورتت صفر است در معنيت جو\r\n\r\nن 111 1 - ك 46 15\r\nصفر : خالى .\r\n\r\n\r\n( ( 2259 ) ) گر بخواهم از كسى يك مشت نسك * مر مرا گويد خمش كن مرگ و جسك\r\n\r\nن 111 22 - ك 46 27\r\nنسك : فارسى ، عدس .\r\nجسك : فارسى ، به جيم عربى ، رنج و بلا . و هر دو لفظ به فتح اول است .\r\n\r\n\r\n( ( 2265 ) ) تو مريد و ميهمان آن كسى * كور بايد حاصلت را از خسى\r\n\r\nن 112 9 - ك 47 2\r\nاز خسى : يعنى به علت پستى آن كس كه مهمان اويى .\r\n\r\n\r\n( ( 2268 ) ) همچو اعمش كو كند داروى چشم * چه كشد در چشمها الَّا كه پشم\r\n\r\nن 112 12 - ك 47 3\r\nاعمش : كسى كه در ديدن او ضعف باشد ، با سيلان دمع در اغلب اوقات .\r\n\r\n\r\n( ( 2272 ) ) از خدايى بويى نه او را نى اثر * دعويش افزون ز شيث و بو البشر\r\n\r\nن 112 16 - ك 47 5\r\nشيث : از قدماى انبياء است . و بعضى گفته‌اند شيث ، ابن آدم است .\r\n\r\n\r\n( ( 2280 ) ) دير بايد تا كه سرّ آدمى * آشكارا گردد افزون و كمى\r\n\r\nن 113 2 - ك 47 10\r\nدير بايد : يعنى زمان دراز بايد . مثل آن است كه در بعض وجوه « روزش دير شد » در اول كتاب گفتيم .\r\n\r\n\r\n( ( 2285 ) ) چون تحرى در دل شب قبله را * قبله نى و آن نماز او روا\r\n\r\nن 113 11 - ك 47 15\r\n","description":"","footnote":"","page_name":" 145 ","page_number":145},
  {"content":"\r\nتحرى : تفحص قبله .\r\n\r\n\r\n( ( 2290 ) ) خواه صاف و خواه سيل تيره رو * چون نمىماند دمى از وى مگو\r\n\r\nن 113 17 - ك 47 19\r\nچون نمىماند : خاصه هر گاه نسبت دهى آن عيش صاف يا كدر را كه محدود است به حسب زمان متناهى مثل عيش صد ساله به آن چه در پيش دارى از عيش خوش يا ناخوش غير متناهى ، چه ، متناهى را به غير متناهى نسبت نيست كه گفته شود فى المثل اين عيش صد ساله صد هزار يك آن چه در پيش است . پس مدارك جزييه كه از مدركات جزييه خبر دارند در اغلب اشخاص بالفعل شده‌اند و عقل كه اعلى المدارك مىباشد و از كليات خبر دارد در اينها بالقوه مانده است ، پس از غبطهء عظمى محرومند و غبن افحش دارند * ( « فَما رَبِحَتْ تِجارَتُهُمْ » 2 : 16 . ( 1 ) \r\n\r\n\r\n( ( 2294 ) ) باز دست شاه را كرده نويد * از همه مردار ببريده اميد\r\n\r\nن 113 21 - ك 47 21\r\nنويد : خوشى و سبب خوشحالى .\r\n\r\n\r\n( ( 2295 ) ) همچنين ار پشه گيرى تا به پيل * شد عيال الله و حق نعم المعيل\r\n\r\nن 113 22 - ك 47 21\r\nنعم المعيل : نيكو عيال دارى است .\r\n\r\n\r\n( ( 2297 ) ) اين غمان بيخ كن چون داس ماست * اين چنين شد و آن چنان وسواس ماست\r\n\r\nن 114 2 - ك 47 22\r\nداس : افزار دروگرى معروف .\r\n\r\n\r\n( ( 2298 ) ) دان كه هر رنجى ز مردن پاره اى است * جزو مرگ از خود بران گر چاره اى است\r\n\r\nن 114 3 - ك 47 23\r\nاز خود بران : امر تعجيزى است و نظير اين و چند فرد بعد است قول شيخ فريد الدين - قدس سره - :\r\n\r\nتيره گى ديده و كرّى گوش\r\nپيرى و نقصان حفظ و ضعف هوش\r\nاين و صد چندين سپاه و لشكرند\r\nسر به سر مير اجل را چاكرند\r\nروز و شب پيوسته لشكر مىرسد\r\nيعنى از پى مير ما در مىرسد\r\n\r\n\r\n\r\n( ( 2305 ) ) تو جوان بودى و قانعتر بدى * وز طلب كشتى خود اول رَز بدى\r\n\r\nن 114 10 - ك 47 26\r\nوز طلب كشتى : به ضم اول . و در بعض نسخ : « زر طلب گشتى » به فتح اول . و اين نسخه بهتر است . رَز بدى : ثانى به تقديم مهمله بر معجمه ، تاك .\r\n","description":"","footnote":" ( 1 ) قرآن كريم ، سورهء بقره ، آيهء 16 . ","page_name":" 146 ","page_number":146},
  {"content":"\r\n\r\n\r\n( ( 2316 ) ) ترّهات از دعوى و دعوت مگو * رو سخن از كبر وز نخوت مگو\r\n\r\nن 115 7 - ك 47 34\r\nترّهات : به وزن امهات ، بىهوده و جزاف .\r\n\r\n\r\n( ( 2321 ) ) گفت پيغمبر قناعت چيست گنج * گنج را تو وا نمىدانى ز رنج\r\n\r\nن 115 12 - ك 48 1\r\nگفت پيغمبر : اشارت است به قول آن حضرت ( ص ) ، كه : « اَلقَناعَةُ كَنزٌ لا يَنفَد » ( 1 ) \r\n\r\n\r\n( ( 2322 ) ) اين قناعت نيست جز گنج روان * تو مزن لاف اى غم و رنج روان\r\n\r\nن 115 13 - ك 48 2\r\nگنج روان : نام گنج قارون است . و مراد از روان ثانى ، روح است .\r\n\r\n\r\n( ( 2325 ) ) با سگان از استخوان در چالشى * چون نيى اشكم تهى در نالشى\r\n\r\nن 115 16 - ك 48 3\r\nچالش : به چ فارسى . جنگ و جدل .\r\n\r\n\r\n( ( 2329 ) ) چون كه عقل تو عقليهء مردم است * آن نه عقل است آن كه مار و كژدم است\r\n\r\nن 115 20 - ك 48 5\r\nعقليه : از عقال است ، كه پاى بند شتر است .\r\n\r\n\r\n( ( 2338 ) ) نام حقم بست نى آن راى تو * نام حق را دام كردى واى تو\r\n\r\nن 116 7 - ك 48 10\r\nنام حق را دام كردى واى تو : چه بايد نام حق به محض ياد حق باشد نه وسيلهء چيزى بلكه همه چيز وسيلهء ياد حق شود . بيت :\r\n\r\nهر كه نه گويا به تو خاموش به\r\nهر چه نه ياد تو فراموش به\r\n\r\nقال الله تعالى : * ( وَلَذِكْرُ الله أَكْبَرُ 29 : 45 . ( 2 ) \r\n\r\n\r\n( ( 2341 ) ) زن از اين گونه خشن گفتارها * خواند بر شوى جوان طومارها\r\n\r\nن 116 10 - ك 48 11\r\nخش : درشت .\r\n\r\n\r\n( ( 2351 ) ) ور گدا گويد سخن چون زر كان * ره نباشد كالهء او در دكان\r\n\r\nن 117 1 - ك 48 19\r\nدر دكان : يعنى در دلها مقبول نيست .\r\n\r\n\r\n( ( 2353 ) ) ز انكه درويشان و راى ملك و مال * روزيى دارند ژرف از ذو الجلال\r\n\r\nن 117 3 - ك 48 20\r\nروزيى دارند : كه آن مشاهدهء جمال ذى الجلال است . و از مقالات شيخ محيى الدين است در\r\n","description":"","footnote":" ( 1 ) نهج البلاغه كلمات قصار شماره 57 : القناعة مال لا ينفذ .  ( 2 ) قرآن كريم ، سورهء عنكبوت ، آيه 45 . ","page_name":" 147 ","page_number":147},
  {"content":"\r\nفصوص و هو الكون كلَّه و هو الواحد الذى قام كونى بكونه و إذا قلت يغتذى فوجودي غذائه و به نحن نحتذى .\r\n\r\n\r\n( ( 2356 ) ) آن يكى را نعمت و كالا دهند * وين دگر را بر سر آتش نهند\r\n\r\nن 117 5 - ك 48 22\r\nآن يكى را : اين دو مصراع استفهام انكارى است . به دليل قولش كه : آتشش سوزد . . .\r\n\r\n\r\n( ( 2357 ) ) فقر فخرى از گزاف است و مجاز * نى هزاران عزّ پنهان است و ناز\r\n\r\nن 117 7 - ك 48 23\r\nفقر فخرى : قول پيغمبر است كه اَلفَقرُ فَخرى . ( 1 )  عزّ پنهان است : فقر حقيقى به حق تقوم وجود عبد و صفات و حول و قوت اوست به وجود حق تعالى و مولاى حقيقى و به صفات و قوّت و قدرت او . و از كلمات عرفاست كه اِذا جاوَزَ الشَّيْءُ حَدَّه اِنعَكَسَ ضِدَّه پس هر گاه فقر حقيقى به نهايت رسيد غناى حقيقى است و عبوديت حقيقى به كمال رسيد مولويت تحقيقى است . در حديث است كه اَلعُبُودِيَّةُ جَوهَرَةٌ كُنهُهَا الرُّبُوبِيَّةُ . ( 2 ) \r\n\r\n\r\n( ( 2373 ) ) امتحان كن فقر را روزى دو تو * تا به فقر اندر غنا بينى دو تو\r\n\r\nن 118 6 - ك 48 34\r\nروزى دو : يعنى دو روز .\r\nتا به فقر اندر : تا اندر فقر .\r\nدو تو : دو لا .\r\n\r\n\r\n( ( 2376 ) ) صد هزاران جان تلخى كش نگر * همچو گل آغشته اندر گل شكر\r\n\r\nن 118 9 - ك 48 36\r\nكش : به فتح اول . نيكو و خوش .\r\n\r\n\r\n( ( 2384 ) ) كى بود آواز لحن و زير و بم * از براى گوش بىحس اصم\r\n\r\nن 118 17 - ك 49 3\r\nاصم : كر .\r\n\r\n\r\n( ( 2385 ) ) مشك را بىهوده حق خوش دم نكرد * بهر حس كرد او پى اخشم نكرد\r\n\r\nن 118 18 - ك 49 3\r\nاخشم : آن كه شامّهء او باطل شده .\r\n\r\nناى را حق بىهده خوش دم نكرد\r\nبهر انس آمد پى اهرم نكرد\r\n\r\nن ندارد - ك 49 4\r\nناى : مىشود مراد نى باشد و مىشود ناى گلو باشد .\r\nاهرم : اگر فارسى باشد ، چوبى است كه هريسه را به آن كوبند . يعنى بهر اُنس ( به ضم ) و\r\n","description":"","footnote":" ( 1 ) - سفينة البحار ، ج 2 ، ص 378 .  ( 2 ) مصباح الشريعة ، فقره صدم . ","page_name":" 148 ","page_number":148},
  {"content":"\r\nمؤانست به عالم معنى آمد . يا بهر إنس ( به كسر همزه ) آمد ، از براى جماد نيامد .\r\nو مىشود كه اين چوب كنايت از آدم جافّ غليظ الطبع باشد . و اگر اهرم عربى باشد ، صفت است از هرم ، كه غايت پيرى است . يعنى بهر مؤانست آمد ، و از براى پيرى ، كه همّ و هرم شده و وقت ذوق و نشاط او گذشته نيامد . و اما اهرم به معنى اهرمن نيامده .\r\n\r\n\r\n( ( 2394 ) ) زن چو ديد او را كه تند و توسن است * گشت گريان گريه خود دام زن است\r\n\r\nن 119 6 - ك 49 11\r\nتوسن : وحشى ، و اسب سركش .\r\n\r\n\r\n( ( 2396 ) ) زن در آمد از طريق نيستى * گفت من خاك شماام نى ستى\r\n\r\nن 119 8 - ك 49 12\r\nستى : به هندى نام زن ، يعنى خاكم نه زن شما . و نيز در لغت فارسى به معنى آهن و فولاد است .\r\nيعنى در انقياد شما خاكم ، نه چون آهن سخت و غير مطيعه\r\n\r\n\r\n( ( 2407 ) ) ياد مىكن آن زمانى را كه من * چون صنم بودم تو بودى چون شمن\r\n\r\nن 119 19 - ك 49 17\r\nشمن : بت پرست .\r\n\r\n\r\n( ( 2409 ) ) من سپاناخ با هر چم پزى * با ترش با يا كه شيرين مىسزى\r\n\r\nن 119 21 - ك 49 18\r\nسپاناخ : ( به پاى فارسى ) : اسفناخ .\r\nبا ترش با يا كه شيرين مىسزى : ترش با يعنى ترش آش ، چه « با » در حالت تركيب با سابق به معنى آش باشد چون كدو با و سركه با و اسفيد با و اينها را معرب مىكنند و در طب عربى اسفيد باج و سكباج و نحو اين گويند .\r\n\r\n\r\n( ( 2425 ) ) زين للناس حق آراستست * ز آنچه حق آراست چون دانند جست\r\n\r\nن 12 15 - ك 49 28\r\nزين للناس : اشارت است به كريمهء * ( زُيِّنَ لِلنَّاسِ حُبُّ اَلشَّهَواتِ مِنَ اَلنِّساءِ وَاَلْبَنِينَ 3 : 14 . . . ( 1 )  الآية . يعنى جلوه داده شده از براى مردم دوستى خواهشها از زنان و اولاد .\r\n\r\n\r\n( ( 2426 ) ) چون پى يسكن اليهاش آفريد * كى تواند آدم از حوّا بريد\r\n\r\nن 120 16 - ك 49 28\r\nچون پى يسكن اليهاش آفريد : اشارت است به كريمهء * ( هُوَ اَلَّذِي خَلَقَكُمْ مِنْ نَفْسٍ واحِدَةٍ وَجَعَلَ مِنْها زَوْجَها لِيَسْكُنَ إِلَيْها 7 : 189 ( 2 )  يعنى خدا خلق كرد شما را از نفس واحده و خلق كرد از همان نفس\r\n","description":"","footnote":" ( 1 ) قرآن كريم ، سورهء آل عمران ، آيهء 14 .  ( 2 ) قرآن كريم ، سورهء اعراف ، آيهء 189 . ","page_name":" 149 ","page_number":149},
  {"content":"\r\nواحده زوجهء او را ( كه به حسب ظاهر گويند حوا را از ضلعى از اضلاع آدم آفريد . ) تا آرام گيرد به سوى آن زوجه ( آدم ) . و آيهء شريفه اشارت دارد به آن كه همهء نفوس از اصل واحدند كه نفس كليّه باشد و روح كلى كه روح الله باشد كه اشارت به آن فرمود در قولش در حق آدم صفى و آدم نوعى * ( وَنَفَخْتُ فِيه مِنْ رُوحِي 15 : 29 . ( 1 ) \r\n\r\n\r\n( ( 2445 ) ) حضرت پر رحمت است و پر كرم * عاشق او هم وجود و هم عدم\r\n\r\nن 121 17 - ك 50 8\r\nعاشق او هم وجود و هم عدم : مراد به عدم ماهيات امكانيه و اعيان ثابته است ، چنان كه در سابق تعبير كرد از آنها كه « ما عدمهاييم » و نيز از وجود اطلاقى تعبير به عدم كند ، مثل آن كه : « از وجودم مىگريزم در عدم » .\r\n\r\n\r\n( ( 2447 ) ) موسى و فرعون معنى را رهى * ظاهر آن ره دارد و اين بىرهى\r\n\r\nن 121 22 - ك 50 11\r\nرهى : غلام و چاكر و به معنى رونده .\r\n\r\n\r\n( ( 2450 ) ) ز انكه موسى را منوّر كرده اى * مر مرا ز ان هم مكدّر كرده اى\r\n\r\nن 122 3 - ك 50 13\r\nز\r\nانكه : يعنى ز آن چه و از آن مشيت كه .\r\n\r\n\r\n( ( 2453 ) ) نوبتم گر ربّ و سلطان مىزنند * مه گرفت و خلق پنگان مىزنند\r\n\r\nن 122 6 - ك 50 14\r\nنوبتم گر رب : نوبت ، نقاره و كوس سلطانى است .\r\nپنگان : به ( پ و گافِ هر دو فارسى ) ، پياله و طاس و اينجا نحاسى مراد است كه مناسب خسوف است و معرّب آن فنجان است .\r\n\r\n\r\n( ( 2454 ) ) مىزنند آن طاس و غوغا مىكنند * ماه را ز آن زخمه رسوا مىكنند\r\n\r\nن 122 7 - ك 50 15\r\nزخمه : چوبكى كه با آن سازها را بنوازند .\r\n\r\n\r\n( ( 2455 ) ) من كه فرعونم ز خلق اى واى من * زخم طاس آن ربىّ الاعلاى من\r\n\r\nن 122 8 - ك 50 15\r\nربى الاعلى : يعنى * ( أَنَا رَبُّكُمُ اَلأَعْلى 79 : 24 ، ( 2 )  كه خلق بايست به من ربى الاعلى بگويند .\r\n\r\n\r\n( ( 2456 ) ) خواجه تاشانيم اما تيشه ات * مىشكافد شاختر در بيشه ات\r\n\r\nن 122 9 - ك 50 16\r\nخواجه تاشانيم : يعنى من و موسى عليه السلام . پس اگر موسى مظهر لطف تو است ، من مظهر قهر توام . اگر گل و اگر خار ، از يك گلشن هستيم ، و اين و ما بعد در عموم قدرت و عموم مشيت است\r\n","description":"","footnote":" ( 1 ) قرآن كريم ، سورهء حجر ، آيهء 29 .  ( 2 ) قرآن كريم ، سورهء نازعات ، آيهء 24 . ","page_name":" 150 ","page_number":150},
  {"content":"\r\nكه در حقيقت و باطن ، فرعون معترف بوده .\r\n\r\n\r\n( ( 2462 ) ) رنگ زرّ قلب ده تو مىشود * پيش آتش چون سيه رو مىشود\r\n\r\nن 122 15 - ك 50 19\r\nده تو : ده لا .\r\n\r\n\r\n( ( 2466 ) ) پيش چوگانهاى حكم كن فكان * مىدويم اندر مكان و لا مكان\r\n\r\nن 122 19 - ك 50 21\r\nاندر مكان و لا مكان : يعنى همه قدرت توست ، چه قوى و طبايع و چه برازخ و چه مفارقات متعلقهء بىنياز از عالم صورت در ذات نه در فعل و چه مفارقات مرسلهء بىنياز در ذات و فعل هر دو * ( أَحاطَ بِكُلِّ شَيْءٍ عِلْماً 65 : 12 . ( 1 ) \r\n\r\n\r\n( ( 2467 ) ) چون كه بىرنگى اسير رنگ شد * موسيى با موسيى در جنگ شد\r\n\r\nن 122 20 - ك 50 21\r\nچون كه بىرنگى : مرتبهء اول از وجود ، وجودى است مجرد از مجالى و مظاهر و اسماء و صفات و نسب و تعينات كه او را عرفا مرتبهء احديت و هويت غيبيه و غيب الغيوب و وجود لا اسم له و لا رسم له ، و اين مراد است از مقام بىرنگى و لا تعيّن و وحدت صرف و هستى محض ، و اول اسم و رسم كه پديدار آمد اسماء حسنى و صفات عليا بود كه مندمج بودند در غيب هويت ، چه آن حقيقت وجود با وحدت و بساطت صرفه ، مصداق همهء اسماء بود ، ليكن اعتبار ذات مقدم است بر اعتبار صفات و اسماء حسنى ، فَهُوَ الله الْحَىُّ العَليمُ المُريدُ القديرُ السَّميعُ البَصيرُ المُتَكَلِّمُ ، الى غَيرِ ذلكَ مِنَ الأسْماءِ الحُسْنى .\r\nو بعد مرتبهء اعيان ثابته بود در علم هويت كه لوازم غير متأخره در وجود بودند از براى اسماء و صفات ، مثل مفاهيم اسماء و صفات براى ذات .\r\nو بعد از اينها در مراتب افعال هر چه تنزلات بيشتر ، كثرت و تعينات آشكاراتر شد و اين مراد است از « اسير رنگ شدن » ، قال الله تعالى * ( اِهْبِطُوا بَعْضُكُمْ لِبَعْضٍ عَدُوٌّ . 2 : 36 ( 2 )  و چون قوس نزول اختتام پذيرفت ، قوس صعود افتتاح نمود در صراط انسان كامل ، و او را سير من الخلق الى الحق و سير بالحق فى الحق و من الحق الى الحق اعنى از مجلويت اسماء و صفات حضرت و احديت ترقى نمود به مجلويت حضرت احديت به مقام تصالح الاضداد و مجمع الانداد رسيد و نقطهء آخر به اول پيوست و انجام به آغاز متحد شد و به بىرنگى نخستين و اصل شد .\r\n\r\nدو سر خط حلقهء هستى\r\nبه حقيقت بهم تو پيوستى\r\n\r\nكَما بَدَأَكُمْ تَعُودُونَ 7 : 29 . ( 3 ) \r\n","description":"","footnote":" ( 1 ) قرآن كريم ، سورهء طلاق ، آيهء 12 .  ( 2 ) قرآن كريم ، سورهء اعراف ، آيهء 24 .  ( 3 ) قرآن كريم ، سورهء اعراف ، آيهء 29 . ","page_name":" 151 ","page_number":151},
  {"content":"\r\nو در مقام سؤالى است كه ظاهر چنين مىنمايد كه بفرمايد موسى با فرعون در جنگ شد ، چه ، مظاهر قهر را ؟ مظاهر لطف ضديت و جنگ است ، جواب از چند وجه است : اول آن كه فرد اول با فرد آخر مطابق باشد ، چه در آخر در مقام تصالح الاضداد به معنى واحد باشند . دوم آن كه در تنزلات صوريه دو مثل با هم جنگ دارند ، چه هر يك به وجود محدودى موجودند و اين وجود آن را ندارد و بالعكس ، و از اينجاست كه فرموده‌اند كه « كل ندّ ضدّ و كل ضدّ ندّ » ، پس ضديت ندّ به جهت همين تضايق و تصادم است و ندّيت ضدّ به جهت تماثل در وصف ضدّيت است . سيم آن كه بعضى گفته‌اند كه سامرى هم موسى نام داشت .\r\n\r\n\r\n( ( 2469 ) ) گر تو را آيد بدين نكته سؤال * رنگ كى خالى بود از قيل و قال\r\n\r\nن 122 22 - ك 50 22\r\nرنگ كى خالى بود : اين عذر سؤال است نه سؤال .\r\n\r\n\r\n( ( 2470 ) ) اين عجب كين رنگ از بىرنگ خواست * رنگ با بىرنگ چون در جنگ خاست\r\n\r\nن 123 1 - ك 50 23\r\nچون در جنگ خواست : به سبب پندار شد .\r\n\r\n\r\n( ( 2474 ) ) يا نه اين است و نه آن حيرانى است * گنج بايد جست اين ويرانى است\r\n\r\nن 123 5 - ك 50 25\r\nگنج بايد : گنج معرفت عيانى و حقى بايد تا جنگ برخيزد . از اسماء حسنى يا كنز الفقراء است .\r\nلفظ جنگ مقلوب گنج است تا گنج نيست جنگ است و هر جا آن گنج است صلح كل است با كل بشر .\r\n\r\n\r\n( ( 2476 ) ) چون عمارت دان تو وهم و رايها * گنج نبود در عمارت جايها\r\n\r\nن 123 7 - ك 50 26\r\nوهم و رايها : پس خرابى اينها و يدرك بعلم الله و ينظر بنور الله موجب اكتناز نيست .\r\n\r\n\r\n( ( 2477 ) ) در عمارت هستى و جنگى بود * نيست را از هستها ننگى بود\r\n\r\nن 123 8 - ك 50 27\r\nنيست را : مراد از نيستى وجود اطلاقى ، و از هستى ، وجود محدود مجازى .\r\n\r\n\r\n( ( 2480 ) ) ظاهراً مىخواندت او سوى خود * وز درون مىراندت با چوب رد\r\n\r\nن 123 11 - ك 50 28\r\nظاهراً مىخواندت : به عمومات اوامر تكليفيه .\r\nوز درون مىراندت : به نواهى تكوينيه .\r\n\r\n\r\n( ( 2481 ) ) نعلهاى باز گونه است اى سليم * سركشى فرعون مىدان از كليم\r\n\r\nن 123 12 - ك 50 29\r\nباز گونه است : يعنى بسيار چيزهاست كه به عكس شهرت گرفته و نمودار شده مثل ننگ داشتن و\r\n","description":"","footnote":"","page_name":" 152 ","page_number":152},
  {"content":"\r\nگريختن نيست از هست كه فرمود و مثل قولش « قومى . . . » و مثل غناهاى صورى كه فقر است و فقرها كه غناست و سورهاى صورى كه ماتم است و ماتمها كه سور است و آزاديها كه بندگى است و بندگيها كه آزادى است و مثل اينها بسيار است .\r\n\r\n\r\n( ( 2486 ) ) چون ز مغناطيس قبّهء ريخته * در ميان ماند آهنى آويخته\r\n\r\nن 123 18 - ك 50 33\r\nمغناطيس : آهن ربا .\r\n\r\n\r\n( ( 2488 ) ) بلكه دفعش مىكنند از شش جهات * ز ان بماند اندر ميان عاصفات\r\n\r\nن 123 20 - ك 51 1\r\nعاصفات : بادهاى تند . مراد مولوى از نقل قولين كه جذب و دفع است تمثيل است از براى جذب انفاس متبركه قابل را و دفع ناقابل را ، و همچنين دفع آخرت و دنيا و اهل اين دو تا خاسرين به حسب دنيا و آخرت را . و اما قول محققين حكما نه اين است و نه آن ، بلكه آن است كه ثقال از جميع جهات مايل به مركز عالمند و اعتماد بر مركز دارند و قول ثابت بن قره آن است كه از جهت جنسيت كه علت انضمام است ، اجزاى ارض به كلّ خود مايل است كه اگر كل در محيط بودى اجزاى ارض به فوق رفتندى ، و تفصيل موضعش جاى ديگر است . و بودنش معلق در وسط به مشيت و قدرت حق منافات با قول محققين ندارد ، چه ، گذشت كه قوى و طبايع به اعتبار وجود و جهت نورانيه قدرت فعليه ى حقاند .\r\n\r\n\r\n( ( 2491 ) ) سر كشى از بندگان ذو الجلال * دان كه دارند از وجود تو ملال\r\n\r\nن 124 1 - ك 51 2\r\nسر كشى : از امور باز گونه ملال بندگان خداست ، به صورت سركشى تو .\r\n\r\n\r\n( ( 2494 ) ) آن چنان كه مرتبهء حيوانى است * كو اسير و سغبهء انسانى است\r\n\r\nن 124 4 - ك 51 4\r\nسغبه : ( فارسى ) به وزن كلبه ، فريفته ، و تفسير اسير . و به فتح سين در لغت عرب گرسنه را گويند چون سغبان . پس سغبهء انسان يا اوليا يعنى گداى ايشان .\r\n\r\n\r\n( ( 2496 ) ) بندهء خود خواند احمد در رشاد * جمله عالم را بخوان قل يا عباد\r\n\r\nن 124 6 - ك 51 5\r\nبخوان قل يا عباد : * ( قُلْ يا عِبادِيَ اَلَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ الله إِنَّ الله يَغْفِرُ اَلذُّنُوبَ جَمِيعاً 39 : 53 ( 1 )  يعنى بگو اى محمد ( ص ) با خلق كه اى بندگان من كه اسراف كرده‌ايد بر خود نوميد مباشيد از رحمت خدا كه خدا مىآمرزد گناهان را جميعاً و اين شاهد مولوى مىشود اگر حكايت از جناب اقدس الهى باشد ، پس مراد بندگان حق باشد .\r\n\r\n\r\n( ( 2503 ) ) اينت درياى نهان در زير كاه * پا برين كه هين منه در اشتباه\r\n\r\nن 124 13 - ك 51 8\r\n","description":"","footnote":" ( 1 ) قرآن كريم ، سورهء زمر ، آيهء 53 . ","page_name":" 153 ","page_number":153},
  {"content":"\r\nدر زير كاه : مراد به دريا و امثالش معنى انسان كامل است . و مراد به كاه ، صورت او چون ذرّه و امثالش .\r\n\r\n\r\n( ( 2504 ) ) اشتباهى و گمانى در درون * رحمت حق است بهر رهنمون\r\n\r\nن 124 14 - ك 51 9\r\nاشتباهى و گمانى : يعنى از برون آيهء متشابهى . ولى در درون رحمت : در نسخ به دال و راء مهملتين است . و افصح به واو و زاء معجمه است .\r\n\r\n\r\n( ( 2506 ) ) عالم كبرا به قدرت سحر كرد * كرد خود را در كهن نقشى نورد\r\n\r\nن 124 16 - ك 51 10\r\nدر كهن نقشى نورد : در نسخه هايى « كهين » است كه به معنى كوچك است ، و اين صحيح است .\r\nو كهن به معنى قديم هم مناسبتى ندارد .\r\n\r\n\r\n( ( 2507 ) ) ابلهانش فرد ديدند و ضعيف * كى ضعيف است آن كه باشه شد حريف\r\n\r\nن 124 17 - ك 51 10\r\nباشه شد حريف : مناسب اين است قول قايل :\r\n\r\nجام در بزم شهنشه زده ام\r\nمست شاهم چه هراس از عسسم\r\n\r\n\r\n\r\n( ( 2510 ) ) از براى آب چون خصمش شدند * نان ثبور و آب كور ايشان بدند\r\n\r\nن 125 1 - ك 51 15\r\nنان ثبور : اگر نان كور باشد واضح است . و اگر نان ثبور باشد ، ثبور به تقديم ثاء مثلثه بر موحده ، ويل و عذاب است .\r\n\r\n\r\n( ( 2512 ) ) ناقهء صالح چو جسم صالحان * شد كمينى در هلاك طالحان\r\n\r\nن 125 3 - ك 51 16\r\nكمينى : يعنى در كمينى . و در بعض نسخ است : « به گيتى » كه گيتى اين جهان است .\r\nطالح : ضد صالح .\r\n\r\n\r\n( ( 2513 ) ) تا بر آن امت ز حكم مرگ و درد * ناقة الله و سقياها چه كرد\r\n\r\nن 125 14 - ك 51 17\r\nناقة الله و سقياها چه كرد : اشارت است به قول حق تعالى : * ( كَذَّبَتْ ثَمُودُ بِطَغْواها ، إِذِ اِنْبَعَثَ أَشْقاها ، فَقالَ لَهُمْ رَسُولُ الله ناقَةَ الله وَسُقْياها ، فَكَذَّبُوه فَعَقَرُوها فَدَمْدَمَ عَلَيْهِمْ رَبُّهُمْ بِذَنْبِهِمْ فَسَوَّاها وَلا يَخافُ عُقْباها 91 : 11 - 15 ( 1 )  يعنى تكذيب كردند ثمود كه قوم صالح بودند او را به سبب طغيان ايشان در وقتى كه قائم شد اشقاى ايشان كه عاقر باشد . پس گفت رسول الله كه صالح بود كه بپرهيزيد شتر خدا را و آب خور و را . پس تكذيب كردند او را و پى كردند شتر را . پس عذاب به نحو استيصال فرستاد پروردگار ايشان به سبب گناه ايشان . پس يكسان كرد و را هلاك بزرگ و\r\n","description":"","footnote":" ( 1 ) - قرآن كريم ، سورهء شمس ، آيهء 11 تا 15 . ","page_name":" 154 ","page_number":154},
  {"content":"\r\nكوچك آنها را و حال آن كه نترسيد عاقر عقباى افعال بد را . و بعضى مفسرين فرموده‌اند : نترسيد صالح عاقبت انذارات و تخويفات را .\r\n\r\n\r\n( ( 2515 ) ) روح همچون صالح و تن ناقه است * روح اندر وصل و تن در فاقه است\r\n\r\nن 125 6 - ك 5 18\r\nروح همچون صالح و تن ناقه است : اگر حكايت از نفس رسول باشد . و اما تأويل ديگرست . و مراد مطلق روح و تن است .\r\n\r\n\r\n( ( 2519 ) ) حق از آن پيوست با جسمى نهان * تاش آزارند و بينند امتحان\r\n\r\nن ندارد - ك 51 20\r\nحق از آن : در بعض نسخ جان است و آن اولى است ، به دليل : ز ان تعلق كرد . . .\r\n\r\n\r\n( ( 2532 ) ) كرهء ناقه چه باشد خاطرش * كه بجا آريد ز احساس و برش\r\n\r\nن 126 1 - ك 51 28\r\nبرش : بر ، به كسر موحده ، نيكويى .\r\n\r\n\r\n( ( 2537 ) ) شد سيه روز سوم روى همه * حكم صالح راست شد بىملحمه\r\n\r\nن 126 6 - ك 51 31\r\nملحمه : به حاء مهمله ، حرب و موضع قتال .\r\n\r\n\r\n( ( 2539 ) ) در نُبى آورد جبريل امين * شرح اين زانو زدن را جاثمين\r\n\r\nن 126 8 - ك 51 32\r\nجاثمين : قال تعالى : * ( فَأَصْبَحُوا فِي دارِهِمْ جاثِمِينَ 7 : 78 ( 1 )  پس صبح كردند در خانه هاشان به زانو در آمدگان در هلاكت .\r\n\r\n\r\n( ( 2548 ) ) من بگفته پند شد بند از جفا * شير پند از مهر جوشد وز صفا\r\n\r\nن 126 17 - ك 52 1\r\nمن بگفته پند شد بند : يعنى من به درگاه حق تعالى عرض كرده . و در كلام جناس مضارع است .\r\n\r\n\r\n( ( 2553 ) ) شير تازه از شكر انگيخته * شير و شهدى با سخن آميخته\r\n\r\nن 126 22 - ك 52 3\r\nبا سخن آميخته : اين نيكوست . نه آن چه در بعض نسخ است كه با شكر آميخته . چه شهد كه عسل است ، مغنى از شكر است .\r\n\r\n\r\n( ( 2555 ) ) چون شوم غمگين كه غم شد سر نگون * غم شما بوديد اى قوم حرون\r\n\r\nن 127 2 - ك 52 4\r\nحرون : سركش .\r\n","description":"","footnote":" ( 1 ) قرآن كريم ، سورهء عنكبوت ، آيهء 37 . ","page_name":" 155 ","page_number":155},
  {"content":"\r\n\r\n\r\n( ( 2556 ) ) هيچ كس بر مرگ غم نوحه كند * بر هلاك دشمنان مو بر كند\r\n\r\nن 127 3 - ك 52 5\r\nبر هلاك دشمنان مو بر كند : اين بهتر است از آن چه در نسخهء ديگر است .\r\n\r\n\r\n( ( 2557 ) ) رو به خود كرد و بگفت اى نوحه گر * نوحه ات را مىنيرزند آن نفر\r\n\r\nن 127 4 - ك 52 5\r\nنفر : گروه .\r\n\r\n\r\n( ( 2558 ) ) كژ مخوان اى راست خواننده مبين * كَيفَ آسى خلف قوم آخرين\r\n\r\nن 127 5 - ك 52 6\r\nمبين : به ضم ميم .\r\nكيف آسى : اشارت است به قول حق تعالى : * ( فَكَيْفَ آسى عَلى قَوْمٍ كافِرِينَ 7 : 93 . ( 1 )  يعنى چگونه محزون مىشوم بر قوم كافرين ؟\r\n\r\n\r\n( ( 2562 ) ) بر چه مىگريى بگو بر فعلشان * بر سپاه كينهء بد نعلشان\r\n\r\nن 127 9 - ك 52 8\r\nبد نعلشان : بد قدمشان از بهشت .\r\n\r\n\r\n( ( 2569 ) ) از بهشت آورد يزدان بندگان * تا نمايدشان سقر پروردگان\r\n\r\nن 127 16 - ك 52 11\r\nبندگان : اين بهتر است از بردگان ، كه در بعض نسخ است . اگر چه برده به معنى بنده آمده است ليكن در خلق نسبت به خدا گفته نمىشود .\r\nسقر پروردگان : مراد اهل دنيا و ابناء سقر طبيعتند كه * ( إِنَّ جَهَنَّمَ لَمُحِيطَةٌ بِالْكافِرِينَ 9 : 49 . ( 2 ) \r\n\r\n\r\n( ( 2570 ) ) اهل نار و اهل نور آميخته * در ميانشان كوه قاف انگيخته\r\n\r\nن 127 19 - ك 52 14\r\nكوه قاف : مراد قاف قلم است ، كه عقل كل است . و قاف قلب است كه در اهل نور بالفعل است .\r\n\r\n\r\n( ( 2572 ) ) همچو در كان خاك و زر كرد اختلاط * در ميانشان صد بيابان و رباط\r\n\r\nن 127 20 - ك 52 15\r\nصد بيابان و رباط : بلكه\r\n\r\nاز در دوست تا به كعبهء دل\r\nعارفان را هزار و يك منزل\r\n\r\n\r\n\r\n( ( 2573 ) ) همچنان كه عقد در درّ و شبه * مختلط چون ميهمان يك شبه\r\n\r\nن 127 21 - ك 52 15\r\nعقد در : يعنى در عقد كه گردن بند است .\r\nشبه : سنگى است معروف .\r\n","description":"","footnote":" ( 1 ) قرآن كريم ، سورهء اعراف ، آيهء 93 . .  ( 2 ) قرآن كريم ، سورهء توبه ، آيهء 9 . . ","page_name":" 156 ","page_number":156},
  {"content":"\r\n\r\n\r\n( ( 2576 ) ) هر دو بر هم مىزنند از تحت و اوج * بر مثال آب دريا موج موج\r\n\r\nن 128 2 - ك 52 17\r\nتحت و اوج : پستى و بلندى .\r\n\r\n\r\n( ( 2582 ) ) تلخ و شيرين زين نظر نايد پديد * از دريچهء عاقبت تانند ديد\r\n\r\nن 128 8 - ك 52 20\r\nزين نظر : يعنى نظر ظاهر .\r\n\r\n\r\n( ( 2585 ) ) آن كه زيركتر بود بشناسدش * و آن دگر چون بر لب و دندان زدش\r\n\r\nن 128 11 - ك 52 22\r\nآن كه زيركتر بود : حاصل اين ابيات آن است كه مدارك اهل معرفت متفاوتند به حسب انوارشان ، اعلاى آنها نور الله و انزل آنها نور انزل مراتب العمل ، پس ز هر مضمر در عمل را به تفاوت مىرسند .\r\n\r\n\r\n( ( 2594 ) ) بهر اين فرمود حق عز و جل * سورة الانعام در ذكر اجل\r\n\r\nن 128 20 - ك 52 28\r\nدر ذكر اجل : قال الله تعالى * ( هُوَ اَلَّذِي خَلَقَكُمْ مِنْ طِينٍ ثُمَّ قَضى أَجَلًا وَأَجَلٌ مُسَمًّى عِنْدَه 6 : 2 ( 1 )  يعنى خدا خلق كرده شما را از گل و او براى هر چيز مدتى قرار داده به جهت تكميل آنها .\r\n\r\n\r\n( ( 2597 ) ) نكتهء ديگر تو بشنو اى رفيق * همچو جان او سخت پيدا و دقيق\r\n\r\nن 129 1 - ك 52 29\r\nنكتهء ديگر : بعد از ذكر تفاوت در ادراكها و تفاوت آجال ، استكمال مىخواهد بفرمايد تفاوت وجود در ظهور است نه در ذات ظاهر ، چنان كه فرمايد : « مرد كامل اين شناسد در ظهور » چنان كه صورت يوسف اگر در بيت المرآت زليخا متعدد نمايد تعدّد در ظهور اوست نه در ذات او ، و اگر مختلف مىنمود در مظاهر مختلفه مثل آينهء صافى و آبگينه‌هاى گوناگون و مردمك و خيال و قلب منور يعقوب و قلب پر وجد زليخا و قلوب نسوه كه دست از ترنج نشناختند ، اختلاف در ظهور بود نه در حقيقت ذات يا اختلاف در مظاهر است همه جا نه در ظاهر .\r\n\r\n\r\n( ( 2598 ) ) در مقامى هست هم اين زهر مار * از تصاريف خدايى خوش گوار\r\n\r\nن 129 2 - ك 52 30\r\nهم اين زهر مار : يعنى اين زهر مضمر در شكر ، و اين نسخه نيكوست نه نسخهء « اين هم . . . » ( به تقديم اين ) ، چنان كه پوشيده نيست .\r\n\r\n\r\n( ( 2602 ) ) باز در خم او شود تلخ و حرام * در مقام سركه گى نعم الادام\r\n\r\nن 129 6 - ك 52 36\r\nنعم الادام : در حديث است كه : نِعْمَ الِادامُ الخِلَّ ( 2 )  نيكو نان خورشى است سركه .\r\n","description":"","footnote":" ( 1 ) قرآن كريم ، سورهء انعام ، آيهء 2 .  ( 2 ) صحيح مسلم ، ج 6 ، ص 125 . ","page_name":" 157 ","page_number":157},
  {"content":"\r\n\r\n\r\n( ( 2604 ) ) ربّ هب لى از سليمان آمدست * كه مده غير مرا اين ملك و دست\r\n\r\nن 129 13 - ك 53 4\r\nربّ هب لى : اشارت است به كريمهء * ( رَبِّ اِغْفِرْ لِي وَهَبْ لِي مُلْكاً لا يَنْبَغِي لأَحَدٍ مِنْ بَعْدِي إِنَّكَ أَنْتَ اَلْوَهَّابُ 38 : 35 ( 1 )  پروردگارا بيامرز مرا و بده مرا ملكى كه شايسته نباشد ديگرى را بعد از من بدرستى كه تو بخشاينده اى . پس اين هم از چيزهايى است كه جايى نوش است و جايى نيش .\r\n\r\nخوان كه القينا على كرسيّه\r\nچون بماند از تخت و ملك خود تهى\r\n\r\nن ندارد - ك 53 8\r\nعلى كرسيّه : اشارت است به كريمهء * ( وَلَقَدْ فَتَنَّا سُلَيْمانَ وَأَلْقَيْنا عَلى كُرْسِيِّه جَسَداً ثُمَّ أَنابَ 38 : 34 ( 2 )  به تحقيق كه امتحان كرديم سليمان را و نشانديم بر تخت سلطنت او شيطان را پس او باز گشت نمود و به مقام خود برگشت . و نقل كرده‌اند كه سبب ابتلاء او به سلب ملك اين بود كه زوجهء او عبادت مىكرد در خانهء او صورتى را چهل روز و او شعور به اين نداشت . و در اخبار ، جسد به غير اين تفسير شده ، فروي عن النَّبىّ صلى الله عليه و آله و سلَّم ان سليمان عليه السلام قال يوماً فى مجلسه لأطوفن الليلة على سبعين امرأة تلد كل امرأة منهن غلاماً يضرب بالسيف فى سبيل الله ، و لم يقل اِن شاء الله فطاف عليهن فلم تحمل منهن الا امرأة واحدة جاءت بشق ولد قال ثم قال فو الذى نفس محمد ( ص ) بيده لو قال إن شاء الله لجاهدوا فى سبيل الله فرساناً و الجسد الذى على كرسيه كان هذا . الى غير ذلك لا نطيل بذكره .\r\n\r\n\r\n( ( 2613 ) ) هر كه را بدهى و بكنى آن كرم * او مسلمان است و آن كس هم منم\r\n\r\nن 129 22 - ك 53 9 و\r\nآن كس هم منم : و از اينجاست كه على مرتضى ( ع ) فرموده : لِىَ الكرّاتُ وَالرَّجْعاتُ ( 3 )  و نيز فرموده : كُنْتُ مَعَ جَميع الأنْبياء سِرًّا وَمَعَ خاتمِهِمْ جَهْراً . ( 4 ) \r\n\r\n\r\n( ( 2616 ) ) ماجراى مرد و زن را مَخلصى * باز مىجويد درون مُخلصى\r\n\r\nن 130 3 - ك 53 12\r\nمخلصى : اول به فتح ميم و دوم به ضم ميم .\r\n\r\n\r\n( ( 2617 ) ) ماجراى مرد و زن افتاد نقل * اين مثال نفس خود ميدان و عقل\r\n\r\nن 130 4 - ك 53 12\r\nاين مثال نفس خود ميدان و عقل : نفس در زبان عرفا روح لطيف بخارى است با قواى جزييهء مدركهء جزييات كه حامل است آنها را و به ازدياد او آن قوى قوت مىگيرند و به نقصان او ضعف ، و در قرآن مجيد تعبير از آن به « شجرهء زيتونه » شده ، بنا بر بعض وجوه .\r\n","description":"","footnote":" ( 1 ) قرآن كريم ، سورهء ص ، آيهء 35 .  ( 2 ) قرآن كريم ، سورهء ص ، آيهء 34 .  ( 3 ) منبع يافت نشد . .  ( 4 ) منبع يافت نشد . . ","page_name":" 158 ","page_number":158},
  {"content":"\r\nو عقل و روح كه در زبان عرفا باطن عقل و باطن قلب است ، لطيفهء مجردهء مدركهء كليات است ، چه كلياتى كه معارف محضند و چه كلياتى كه كمال عقل عملىاند ، مثل علوم مطلقه به علمهاى مغياة به غايات كليهء الهيه ، چون عيادت مريض لله تعالى ، و اكل و شرب للتقوية على العبادة و الاستكمال بالتخلق به اخلاق الله .\r\nو قلب در لسان عرفا لطيفهء مجردهء مدركهء كليات و جزييات است و چون در انقلاب است هنوز اين لطيفه را قلب گويند . و در قرآن مجيد تعبير از روح به « مصباح » و از قلب به « زجاجة » و « كوكب درّى » شده است بنا بر بعض وجوه تأويل .\r\nو عرفا كه نفس را به معنى زن و روح را يا عقل را مرد به حسب معنى مىدانند قلب را هم ولد مىگيرند ، چه از سكون روح به سوى نفس ، قلب معنوى در عالم امر متولد شد . چنان كه از سكون آدم طبيعى بسوى حوا ، ذريّه در عالم خلق متكون شدند . قال الله تعالى : * ( وَجَعَلَ مِنْها زَوْجَها لِيَسْكُنَ إِلَيْها 7 : 189 ( 1 )  و تربيت روح مر نفس مطمئنه را و قلب از هر مستقيم را مثل تدبير والد است ولد خلف صالح و زوجهء صالحه را و تدبيرش مر نفس اماره و قلب مسودهء منكوس را مثل تدبير والد است ولد ناخلف و زوجهء سيئهء ناشزه را . پس بعضى قلوبند كه ميال به روح علوى و پدر گرامىاند و متشبّه به او مىشوند و بعضى قلوبند كه ميال به سوى مادر سيئهء غير صالحه‌اند تا عنايت آخر او را به كجا كشاند .\r\n\r\n\r\n( ( 2620 ) ) زن همىخواهد چو شيخ خانقاه * يعنى آب رو و نان و خوان و جاه\r\n\r\nن 130 7 - ك 53 14\r\nچو شيخ خانقاه : اين نسخه راستتر است از نسخهء « حويج خانقاه » چو « حويج » فارسى نيست زيرا كه حرف حاء مهمله در فارسى نيامده . و در قاموس : حويجاء به معنى طريق مخالف ملتوى آمده .\r\n\r\n\r\n( ( 2624 ) ) گر بيان معنوى كافى شدى * خلق عالم باطل و عاطل شدى\r\n\r\nن 130 11 - ك 53 16\r\nگر بيان معنوى : يعنى هر معنى را صورتى و هر حقيقتى را رقيقتى است و بايد آدمى جامع همهء اوضاع سنيه باشد و الَّا انسان ناقص خواهد بود .\r\n\r\n\r\n( ( 2631 ) ) آن مرايى در صيام و در صلاست * تا گمان آيد كه او مست ولاست\r\n\r\nن 130 18 - ك 53 19\r\nمرايى : ريا كننده .\r\n\r\n\r\n( ( 2635 ) ) ور اثر نبود سبب هم مظهر است * همچو خويشى كز محبت مخبرست\r\n\r\nن 130 22 - ك 53 22\r\nمظهر است : به ضم ميم . ليكن دلالت اثر ، فرق دارد با دلالت سبب ، چه دلالت اثر به اصطلاح\r\n","description":"","footnote":" ( 1 ) - قرآن كريم ، سورهء نساء ، آيهء 1 . ","page_name":" 159 ","page_number":159},
  {"content":"\r\nارباب معقول ، دلالت دليل إنّى است ، و دلالت سبب ، دلالت دليل لمّى است .\r\n\r\nدانه بين كز آب و خاك و آفتاب\r\nچون درختى گشت عالى در شتاب\r\n\r\nن ندارد - ك 53 26\r\nگشت عالى : يعنى چنان كه تفاوت است ميانهء دانه و آب و خاك و آفتاب و ميانهء درخت عالى مركب از اصل و اغصان و اوراق و ازهار و ثمار و قشر و لبّ و دهن و طبايع و قوى ، همچنين تفاوت است ميان صورت و معنى .\r\n\r\nور به ماهيت بگردانى نظر\r\nدور دورند اين همه از يكديگر\r\n\r\nن ندارد - ك 53 27\r\nور به ماهيت : يعنى كثرت موجودات به اعتبار ماهيات آنهاست كه آنها را عرفا « اعيان ثابته » مىگويند نه به اعتبار وجود حقيقى كه عروة الوثقى و رباطى است كه همه را واحد دارد . رباعى :\r\n\r\nاعيان همه شيشه‌هاى گوناگون بود\r\nكافتاد در آن پرتو خورشيد وجود\r\nهر شيشه كه سرخ بود يا زرد و كبود\r\nخورشيد درو به آن چه او بود نمود\r\n\r\n\r\n\r\n( ( 2645 ) ) در وجود تو شوم من منعدم * چون محبّم حبّ يعمى و يصم\r\n\r\nن 131 12 - ك 53 30\r\nحب يعمى : اصلش اين است كه : حُبُّكَ للشيء يعمى و يصم دوست داشتن تو چيزى را كور و كر مىسازد ترا از عيوب آن .\r\n\r\n\r\n( ( 2646 ) ) گفت زن آهنگ برّم مىكنى * يا به حيلت كشف سرّم مىكنى\r\n\r\nن 131 13 - ك 53 31\r\nآهنگ برّم : به كسر باء موحده ، يعنى قصد احسانم مىكنى .\r\n\r\n\r\n( ( 2648 ) ) در سه گز قالب كه دادش وانمود * هر چه در الواح و در ارواح بود\r\n\r\nن 131 15 - ك 53 32\r\nتمام بيت : يعنى انسان هيكل توحيد است و وجود جامع و نوع اخير كه كلّ الانواع است .\r\n\r\nلَيْسَ مِنَ الله بِمُسْتَنكَرٍ\r\nأَنْ يَجْمَعَ العالمَ فى واحدٍ\r\n\r\nو مراد به الواح در اينجا ، اجسام و اشباح است . چه قوى و نفوس مانند كلماتند نوشته شده در اين الواح و قائم به اين مقاطع . پس از ذرّه هباء جسمانيات تا دُرّهء بيضاء عقل كل همه در انسان كامل موجود است . پس عناصر و سماوات دفعةً به نظايرها در او موجودند و دفعةً به امثالها .\r\nامّا اول ، پس صفرا بجاى نار و دم بجاى هوا و بلغم بجاى آب و سودا بجاى ارض و روحِ بخارى سارى در تجاويف قلب و دماغ و شرايين و اعصاب مانند سماوات در حيات ، سيّما روح دماغى كه در اعتدال اشبه به سماوات است كه « المتوسط بين الاضداد كالخالى منها » . پس فلك لا حار و لا بارد و لا رطب و لا يابس ، و روح بخارى دماغى چنين است ، چه در قلب كه احرّ اعضاست ، حرارت كسب كرده و در دماغ كه ز مهرير بدن است برودت و اعتدال يافته .\r\nو اما دوّم ، پس عناصر در خيال به وجود مثالى موجودند و عناصرند لطيفه و اجسامند مثاليه ، چه\r\n","description":"","footnote":"","page_name":" 160 ","page_number":160},
  {"content":"\r\nشيئيت شيئى به صورت است نه به ماده . نبينى كه چون قوت گيرند به نوم و نحو آن از بىخوديها آثارى بر آنها مترتب شود . و همچنين سماوات در مثال مقيد امثال سماواتند در عالم ماده ، سيّما در وجود آن كه هيئت عالم را چنان كه هست رسيده . و همچنين در ارواح حقيقت همه در اين حقيقة الحقائق منطوى است . روح نباتى كه نفس نباتيه گويند با همهء قوايى و خدم و حشمى كه دارد از غاذيه و ناميه و مولده كه رؤساى قواى اويند و غير اينها كه كثرت وافره دارند در انسان متقرر است و روح حيوانى كه نفس حساسه گويند با همهء قوايى كه در عالم حيوانات دارد از محركهء شوقيه و محركهء عامله منبثّه در عضلات و مشاعر ظاهره و مدارك باطنه تماماً در انسان موجود است و عصمت و عفتى كه در ملايكهء عمليه موجود است در عقل عملى انسان كامل موجود است و علوم و معارفى كه در ملايكهء علَّامه موجود است در عقل علمى نظرى انسان كامل موجود است .\r\nبالجمله « آن چه خوبان همه دارند تو تنها دارى » . بلكه اوست شمس عالم و پرتو او بر عوالم ملك و فلك و جنّ و جانور و گياه و معدن و غيرها تابيده و انسان خود نور الله است .\r\n\r\nياد دادش لوح محفوظ وجود\r\nتا بدانست آن چه در الواح بود\r\n\r\nن ندارد - ك 53 32\r\nياد دادش لوح محفوظ وجود : ياد فعلى داد ، يعنى در وجودش گذارد نفس كليه را و نفس كليه لوح محفوظ است چنان كه عقل كل قلم است به حسب تأويل . و مثل اين است :\r\n\r\n\r\n( ( 2649 ) ) تا ابد هر چه بود او پيش پيش * درس كرد از علَّم الاسماء خويش\r\n\r\nن 131 16 - ك 54 1\r\n\r\n\r\n( ( 2650 ) ) تا ملك بىخود شد از تدريس او * قدس ديگر يافت از تقديس او\r\n\r\nن 131 17 - ك 54 1\r\nدرس كرد . . . قدس ديگر : و اين گشادى ديگر مدرج شدن ملايكه است در وجود انسان كامل و مظهر اسماء تشبيهيه شدن مثل تنزيهيه و جامع شدن در اين وجود به سجودى كه كردند .\r\n\r\n\r\n( ( 2653 ) ) گفت پيغمبر كه حق فرموده است * من نگنجم در خم بالا و پست\r\n\r\nن 131 20 - ك 54 3\r\nگفت پيغمبر : اشارت است به حديث قدسى كه لا يَسَعُني أرْضي وَلا سَمائى وَلكِنْ يَسَعُني قَلْبُ عَبدي الْمؤمِن ( 1 )  يعنى گنجايش ندارد مرا زمين من و نه آسمان من ولى گنجايش دارد مرا دل بندهء مؤمن من .\r\n\r\n\r\n( ( 2656 ) ) گفت فادخل فى عبادى تلتقى * جنة من رؤيتى يا متقى\r\n\r\nن 132 1 - ك 54 4\r\nفادخل فى عبادى : داخل شو در بندگان من تا ملاقات كنى بهشتى از ديدار من اى پرهيزكار .\r\nاشارت است به كريمهء ، * ( فَادْخُلِي فِي عِبادِي وَاُدْخُلِي جَنَّتِي 89 : 29 - 30 . ( 2 ) \r\n","description":"","footnote":" ( 1 ) - عوالى اللآلي ، ج 4 ، ص 7 .  ( 2 ) - قرآن كريم ، سورهء فجر ، آيهء 30 . ","page_name":" 161 ","page_number":161},
  {"content":"\r\n\r\n\r\n( ( 2657 ) ) عرش با آن نور با پهناى خويش * چون بديد آن را برفت از جاى خويش\r\n\r\nن 132 2 - ك 54 5\r\nعرش با آن نور : مراد به عرش آن است كه به لسان حكما « فلك اطلس » گويند ، كه مساحت محدب او را نمىداند مگر خدا . و مظهريت او قدرت خدا را به حيثيتى است كه همهء افلاك ديگر را بالعرض از مشرق به مغرب حركت مىدهد و به قدر آن كه كسى واحد بگويد ، او از محدب فلك ثوابت پنج هزار ميل و صد و نود و شش ميل را طى مىكند ولى چنان كه مولوى فرمايد صورت چيست چون معنى رسيد . دل بندهء مؤمن مجرد است از مساحت مطلقا ، و آيهء كبراى بىچند است ، و در سرعت پرواز به اوج لاهوت كه به يك دفعهء دهريه بل سرمديه - چه ، نسبت ثابت به ثابت سرمد است - از ناسوت به لاهوت منتقل و متبدل است در نزد اختلاس و شهود حق محيط و حقيقت وجود بسيط منبسط بر ماهيات و تعينات جبروت و ملكوت اعلى و ملكوت اسفل كه عالم مثال مطلق گويند و ملك و بالجمله از ساق تا رأس انسان كبير و بالعكس ، و اين تمثيل مجملى است از تفصيل او كه آيهء كبراى حق منزه از چند و چون است . بيت :\r\n\r\nچون نه سر پيداست وصفش را نه بن\r\nنيست لايق بيش از اين گفتن سخن\r\n\r\n\r\n\r\n( ( 2664 ) ) جسم خاكت را از اينجا بافتند * نور پاكت را در اينجا يافتند\r\n\r\nن 132 9 - ك 54 8\r\nبافتند : قافيهء مصراع اول اين بيت و بيت ثانى ، به باء موحده است ، به قرينهء تار و پود .\r\n\r\n\r\n( ( 2665 ) ) اينكه جان ما ز روحت بافتست * پيش پيش از خاك آن مىتافتست\r\n\r\nن 132 10 - ك 54 9\r\nپيش پيش از خاك : اشارت است به سبق ارواح بر اجسام .\r\n\r\n\r\n( ( 2669 ) ) نور اين تسبيح و اين تهليل را * مىفروشى بهر قال و قيل را\r\n\r\nن 132 14 - ك 54 11\r\nنور اين تسبيح : اشارت است به كريمهء * ( وَنَحْنُ نُسَبِّحُ بِحَمْدِكَ وَنُقَدِّسُ لَكَ 2 : 30 . ( 1 ) \r\n\r\n\r\n( ( 2673 ) ) از پى اظهار اين سبق اى ملك * در تو بنهم داعيهء اشكال و شك\r\n\r\nن 132 18 - ك 54 13\r\nاين سبق اى ملك : يعنى از جهت سبق رحمتم بر غضب ، داعيهء اشكال در تو گذارم تا * ( أَ تَجْعَلُ فِيها مَنْ يُفْسِدُ فِيها 2 : 30 ( 2 )  بگويى اى ملك ، و بر تو نگيرم و كس نتواند در حلم و انات من دم زند و حلم پدران و مادران نسبت به اولاد موجى و نمىاز يمّ حلم ماست ، بلكه كف كف و ظل ظل به چند واسطه است .\r\n\r\n\r\n( ( 2678 ) ) حق آن كف حق آن درياى صاف * كه امتحانى نيست اين گفت و نه لاف\r\n\r\nن 133 1 - ك 54 16\r\n","description":"","footnote":" ( 1 ) قرآن كريم ، سورهء بقره ، آيهء 30 .  ( 2 ) منبع يافت نشد . . ","page_name":" 162 ","page_number":162},
  {"content":"\r\nحق آن كف : جزء قسم آن مرد است و راجع است به اول كلام كه و الله عالم السر الخفى .\r\n\r\n\r\n( ( 2693 ) ) ليتنى كنت طبيباً حاذقاً * كنت أمشي نحو ليلى سابقا\r\n\r\nن 133 17 - ك 54 24\r\nليتنى كنت : كاش مىبودم طبيب ماهر تا مىرفتم به جانب ليلى به كمال شوق ، و تمام شعر مجنون اين است :\r\n\r\nيقولون ليلى بالعراق مريضة\r\nفيا ليتنى كنت الطبيب مداوياً\r\n\r\n\r\n\r\n( ( 2694 ) ) قل تعالوا اتل گفت حق ما را بدان * تا بود شرم اشكنى ما را نشان\r\n\r\nن 133 18 - ك 54 25\r\nقل تعالوا اتل : بگو بيايند تا تلاوت كنم بر شما .\r\n\r\n\r\n( ( 2698 ) ) گفت كى بىآلتى سودا كنم * تا نه من بىآلتى سودا كنم\r\n\r\nن 133 22 - ك 55 1\r\nسودا كنم : يعنى كى از دست بيرون كنم اگر پيدا كنم ، و به محض ادعا ، لسانى نباشد ، بلكه گواهى حالى داشته باشم .\r\n\r\n\r\n( ( 2700 ) ) تو گواهى غير گفت و گو و رنگ * وا نما تا رحم آرد شاه شنگ\r\n\r\nن 134 2 - ك 55 2\r\nشنگ : ظريف .\r\n\r\n\r\n( ( 2706 ) ) گو كه ما را غير اين اسباب نيست * در مفازه هيچ به زين آب نيست\r\n\r\nن 134 10 - ك 55 7\r\nمفازه : بيابان .\r\n\r\n\r\n( ( 2709 ) ) اى خداوند اين خم و كوزهء مرا * در پذير از فضل الله اشترى\r\n\r\nن 134 13 - ك 55 8\r\nاز فضل الله اشترى : يعنى از فضلى كه مضمون كريمه اى است كه : * ( إِنَّ الله اِشْتَرى مِنَ اَلْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ اَلْجَنَّةَ 9 : 111 ( 1 )  خدا خريده است از مؤمنين جانها و مالهاى ايشان را ، كه در عوض جنت افعال و جنت صفات بدهد .\r\n\r\n\r\n( ( 2713 ) ) بىنهايت گردد آبش بعد از آن * پر شود از كوزهء من صد جهان\r\n\r\nن 134 17 - ك 55 10\r\nبىنهايت گردد : چه متصل به منبع بىنهايت شود .\r\n\r\n\r\n( ( 2714 ) ) لوله‌ها بر بند و پردارش ز خم * گفت غضوا عن هوى ابصاركم\r\n\r\nن 134 18 - ك 55 11\r\nگفت غضّوا : اشارت است به كريمهء * ( قُلْ لِلْمُؤْمِنِينَ يَغُضُّوا مِنْ أَبْصارِهِمْ 24 : 30 ( 2 )  بگو به مؤمنين كه\r\n","description":"","footnote":" ( 1 ) - قرآن كريم ، سورهء توبه ، آيهء 111 .  ( 2 ) - قرآن كريم ، سورهء نور ، آيهء 30 . ","page_name":" 163 ","page_number":163},
  {"content":"\r\nبپوشانند چشمهاشان را از نامحرمان . و بحسب تأويل ، مطلق زخارف دنيا مراد است كه نفس را شاغل مىشوند از حق . بيت :\r\n\r\nهمه اندرز من به تو اين است\r\nكه تو طفلى و خانه رنگين است\r\n\r\nو تخصيص به بصر ندارد بلكه پنج لوله بايد مسدود شود از اباطيل و مفتوح شود به رب جليل .\r\n\r\n\r\n( ( 2719 ) ) اين چنين حسها و ادراكات ما * قطره اى باشد در آن انهارها\r\n\r\nن 134 23 - ك 55 13\r\nقطره اى باشد : زيرا كه حق تعالى به هر بصر بينا و به هر سمع شنواست و قس عليهما . و در مرتبهء ذات علم حضورى دارد به هر موجود و از جملهء حاضرها در نزد آن وجود قاهر باهر ، وجودات ديدنيها و شنيدنيها و چشيدنيها و بوييدنيها و سودنيها و خياليها و وهميها و عقليهاست پس عالم و مدرك و خبير است به جميع . لا يَعْزُبُ عَنْ عِلْمِه مثْقالُ ذَرَّةٍ .\r\n\r\nباز جوى و باز بين و بازياب\r\nاز كه از من عنده علم الكتاب\r\n\r\nن ندارد - ك 55 14\r\nاز كه از من عنده علم الكتاب : اقتباس است از كريمهء * ( يَمْحُوا الله ما يَشاءُ وَيُثْبِتُ وَعِنْدَه أُمُّ اَلْكِتابِ 13 : 39 ( 1 )  محو مىفرمايد صورى را كه مىخواهد و ثبت مىفرمايد صورى را و در نزد اوست ام الكتاب كه در آن جمعند و محو و اثبات ندارد .\r\n\r\n\r\n( ( 2722 ) ) كين چنين اندر همه آفاق نيست * جز رحيق و مايهء اذواق نيست\r\n\r\nن 135 5 - ك 55 17\r\nرحيق : خمر ، يا افضلش يا اصفى .\r\nاذواق : ( به ذال معجمه ) اقرب و آنس . و در نسخ چاپ به راء مهمله است ، آبهاى صافيه ، گويند :\r\nالقت السحابة ارواقها ، ريخت ابر آبهاى صافش را . و از اين جاست كه مصفات را راووق گويند .\r\n\r\n\r\n( ( 2726 ) ) اى تو نارسته از اين فانى رباط * تو چه دانى صحو و سكر و انبساط\r\n\r\nن 135 9 - ك 55 19\r\nصحو : هشيارى . چنان كه در حديث على عليه السلام است در سؤال از حقيقت : مَحْوُ الَموهُومُ وَصَحْوُ الَمعْلُومُ ( 2 )  يعنى فناء وجه النفس در هر چيزى و ظهور وجه الله .\r\n\r\n\r\n( ( 2744 ) ) بانگ مىآمد كه اى طالب بيا * جود محتاج گدايان چون گدا\r\n\r\nن 136 8 - ك 55 30\r\nجود محتاج : يعنى مشتاق ، كه گدا محتاج به جواد است و جواد مشتاق به گداست و به احتياج تعبير كرده از جهت استظهار به آن چه در فهرست فرموده كه گدا عاشق كريم و كريم عاشق گداست و به\r\n","description":"","footnote":" ( 1 ) قرآن كريم ، سورهء رعد ، آيهء 39 .  ( 2 ) روضات الجنات ، ذيل ترجمهء كميل . ","page_name":" 164 ","page_number":164},
  {"content":"\r\nآن چه فرمود كه : همچو خوبان كآينه جويند زيرا كه خوبان عاشق خودند و به آينه مشتاقند بالعرض و به تبعيت عشق به خود .\r\n\r\n\r\n( ( 2747 ) ) پس از اين فرمود حق در و الضحى * بانگ كم زن اى محمد بر گدا\r\n\r\nن 136 11 - ك 55 32\r\nدر و الضحى : آن جا كه : * ( وَأَمَّا اَلسَّائِلَ فَلا تَنْهَرْ 93 : 10 ( 1 )  سايل را زجر مكن .\r\n\r\n\r\n( ( 2754 ) ) ماهى خاكى بود درويش نان * شكل ماهى ليك از دريا رمان\r\n\r\nن 136 20 - ك 55 38\r\nرمان : رم كننده .\r\n\r\n\r\n( ( 2774 ) ) پس نقيبان پيش اعرابى شدند * بس گلاب لطف بر جيبش زدند\r\n\r\nن 137 19 - ك 56 13\r\nنقيب : بزرگ قومى .\r\n\r\n\r\n( ( 2776 ) ) پس به دو گفتند يا وجه العرب * از كجايى چونى از راه و تعب\r\n\r\nن 137 21 - ك 56 14\r\nوجه العرب : يعنى رئيس العرب .\r\n\r\n\r\n( ( 2786 ) ) بهر فرجه شد يكى تا گلستان * فرجهء او شد جمال باغبان\r\n\r\nن 138 9 - ك 56 19\r\nفرجه : به ضم جيم ، تفرّج .\r\n\r\n\r\n( ( 2794 ) ) آمده عباس حرب از بهر كين * بهر قمع احمد و استيز دين\r\n\r\nن 138 17 - ك 56 23\r\nعباس : عمّ پيغمبر به حرب پيغمبر آمد ، توفيق يافت و به شرف اسلام مشرّف شد و ظهير و پشت اسلام بود .\r\n\r\n\r\n( ( 2799 ) ) رستم از آب و زنان همچون ملك * بىغرض كردم بر اين در چون فلك\r\n\r\nن 138 22 - ك 56 27\r\nچون فلك : يعنى بىغرضهاى حسيّه است . چه ، فلك را شهوت و غضب نيست ليكن عابث نيست و غرض عقلى و عشق الهى دارد .\r\n\r\nصوفيان كبود پوش همه\r\nاز غم دوست در خروش همه\r\n\r\n\r\n\r\n( ( 2805 ) ) فازن بالحرة پى اين شد مثل * فاسرق الدرة بدين شد منتقل\r\n\r\nن 139 12 - ك 57 1\r\nفازن بالحرة : تمام مثل در لسان عرب اين است كه « إن تسرق فاسرق الدرة و إن تزن فازن بالحرة » يعنى اگر دزدى كنى بارى دره را بدزد و اگر خدا نخواسته زنا كنى به جميله باشد نه به زشت . و اين\r\n","description":"","footnote":" ( 1 ) قرآن كريم ، سورهء ضحى ، آيهء 10 . ","page_name":" 165 ","page_number":165},
  {"content":"\r\nكنايت است از اينكه همت بايد عالى باشد .\r\n\r\nگفت مغناطيس عشاق الست\r\nهمت عالى است اصل هر چه هست\r\n\r\n\r\n\r\n( ( 2812 ) ) جز و يك رو نيست پيوسته به كل * ور نه خود باطل بدى بعث رسل\r\n\r\nن 139 19 - ك 57 4\r\nجزو يك رو نيست : چرا كه ممكن دو وجه دارد : وجه ظلمانى كه او اضافهء وجود به ماهيت اوست ، و وجه نورانى كه وجه الله و اضافهء اشراقى اوست به خدا ، پس به آن نظر كه وجود مضاف به ماهيت اوست مفصول است . و از اينجاست كه مشايخ فرموده‌اند كه : « التوحيد اسقاط الاضافات » پس بايد پردهء پندار دريده شود تا پرده كى ديده شود .\r\n\r\n\r\n( ( 2820 ) ) خوى شاهان در رعيت جا كند * چرخ اخضر خاك را خضرا كند\r\n\r\nن 140 7 - ك 57 12\r\nدر رعيت جا كند : كه اَلنّاسُ عَلى دينِ مُلُوكِهِم .\r\n\r\n\r\n( ( 2821 ) ) شد چو حوضى دان و هر سو لوله ها * از همه آب روان چون گلوله ها\r\n\r\nن 140 8 - ك 57 13\r\nگوله : به گاف فارسى ، كوزهء آب خورى .\r\n\r\n\r\n( ( 2824 ) ) ز انكه پيوسته است هر لوله به حوض * خوض كن در معنى اين حرف خوض\r\n\r\nن 140 11 - ك 57 14\r\nخوض : فرو رفتن . جناس مضارع و خطى دارد با قبل ، و رد العجز على الصدر دارد نيز .\r\n\r\n\r\n( ( 2834 ) ) زين همه انواع دانش روز مرگ * دانش فقر است ساز راه و برگ\r\n\r\nن 140 21 - ك 57 19\r\nدانش فقر است : كه به حسب وجود و صفات وجود و حول و قوت همه فقير به مولى باشد . « اَلعَبدُ وَما فى يَدِه كانَ لِمَولاه » و قالوا « نِهايَةُ الفَقرِ بِدايَةُ الغِنى وَاِذا تَمَّ الفَقرُ فَهُوَ الله .\r\n\r\n\r\n( ( 2847 ) ) فقه فقه و نحو نحو و صرف صرف * در كم آمد يا بى اى يار شگرف\r\n\r\nن 141 12 - ك 57 27\r\nفقه فقه : فهم علم فقه .\r\nو نحو نحو : قصد علم نحو .\r\nو صرف صرف : منصرف شدن به جانب علم صرف .\r\nدر كم آمد يا بى : يعنى در وقت حركت رجوع الى الله در تنقصاند تا فانى بحث شوند . * ( كُلُّ شَيْءٍ هالِكٌ إِلَّا وَجْهَه 28 : 88 . ( 1 ) \r\n\r\n\r\n( ( 2849 ) ) ما سبوها پر به دجله مىبريم * گرنه خر دانيم ما خود را خريم\r\n\r\nن 141 14 - ك 57 28\r\n","description":"","footnote":" ( 1 ) - قرآن كريم ، سورهء قصص ، آيهء 88 . ","page_name":" 166 ","page_number":166},
  {"content":"\r\nگر نه خر دانيم ما خود را خريم :\r\n\r\nآن كس كه نداند و نداند كه نداند\r\nدر جهل مركب ابد الدهر بماند\r\n\r\n\r\n\r\n( ( 2852 ) ) بلكه از دجله اگر واقف بدى * آن سبو را بر سر سنگى زدى\r\n\r\nن 141 17 - ك 57 29\r\nآن سبو را بر سر سنگى زدى :\r\n\r\nدر مشت خاك من چه بود لايق نثار\r\nهم از تو جان ستانم و سازم فداى تو\r\n\r\n\r\n\r\n( ( 2863 ) ) گنج مخفى بد ز پرى جوش كرد * خاك را سلطان اطلس پوش كرد\r\n\r\nن 142 8 - ك 58 7\r\nگنج مخفى بد ز پرى جوش كرد : اشارت است به حديث قدسى كه : كُنتُ كَنزاً مَخفِياً . . . ( 1 )  الحديث ، و جوش كرد اشارت است به آن كه حكما فرموده‌اند كه موجود تام آن است كه هر چه در حق او ممتنع نباشد همه را دارا باشد و همه بالفعل باشد و حالت منتظره نداشته باشد چون عقول كليه . و فوق التمام آن است كه بعلاوهء اين ، گويا فوّارهء حياتش و كمالش به سر بر آمده و بر كل ماسواى او ريخته و وجود و كمال وجود همه از او مترشح است و در نزد همه عاريت است و اين حضرت واجب الوجود است .\r\n\r\n\r\n( ( 2870 ) ) چون در معنى زنى بازت كنند * پرّ فكرت زن كه شهبازت كنند\r\n\r\nن 142 15 - ك 58 11\r\nچون در معنى زنى بازت كنند : ايهام دارد ، چه ، مراد آن است كه در را مفتوح سازند ، و به باز ايهام دارد به قرينهء شهباز .\r\n\r\n\r\n( ( 2872 ) ) نان گل است و گوشت كمتر خور از اين * تا نمانى همچو گل اندر زمين\r\n\r\nن 142 16 - ك 58 12\r\nنان گل است : چه عنصر غالب نباتات و لحوم حيوانات آب و خاك است .\r\n\r\n\r\n( ( 2878 ) ) آن عرب را بىنوايى مىكشيد * تا بدان درگاه و آن دولت بديد\r\n\r\nن 143 1 - ك 58 15\r\nبىنوايى مىكشيد : يعنى از رياضت فقر مىتوان به كمال رسيد و به دولت حقّه پيوست .\r\n\r\n\r\n( ( 2884 ) ) آن كفش را صافى و محقوق دان * همچو دشنام لب معشوق دان\r\n\r\nن 143 7 - ك 58 19\r\nمحقوق : اسم مفعول حاق .\r\n\r\n\r\n( ( 2888 ) ) گر بت زرين بيابد مؤمنى * كى هلد او را پى سجده كنى\r\n\r\nن 143 11 - ك 58 20\r\n","description":"","footnote":" ( 1 ) لؤلؤ مرصوع ، ص 61 . ","page_name":" 167 ","page_number":167},
  {"content":"\r\nتمام بيت : در بعض نسخ چنين است :\r\n\r\nچون بيابد مؤمنى زرين وثن\r\nمىنبگذارد و را بهر شمن\r\n\r\nوثن : بت ، و شمن ( فارسى ) بت پرست .\r\n\r\n\r\n( ( 2901 ) ) ز انكه صوفى با كر و با فرّ بود * هر چه آن ماضى است لا يذكر بود\r\n\r\nن 144 2 - ك 58 28\r\nلا يذكر بود : چون كه آن كه با فّر و جاه معنوى است حىّ است و تابع الحى نه ميت ، و وجود است و اين الحال نه ابن الماضى و ماضىها را در آينهء حال مىبيند ، چنان كه آدم و حوّا و ذريه را در روح و نفس و قلب گفتيم در همين حكايت ، همچنين حكايت كشتى نوح كه :\r\n\r\nهر دلى را نوح كشتيبان شناس\r\nصحبت اين قوم را طوفان شناس\r\n\r\nو حكايت ابراهيم و موسى و عيسى و امثالشان را در اولياء خدا ، بلكه در خود ، بشناس ، چه ، در تو در مقام توحيد كلمهء ابراهيميه و در مقام مؤدبيت كلمهء موسويه و در مقام سماويت و روحانيت تامّه كلمهء عيسويه و در مقام جمعيت تامّه كلمهء محمديه ( ص ) هست كه بايد به فعليت انجامد .\r\nپس معنى كلام آن است كه قوه و استعداد در آن كمالات ماضيه لا يذكر بود .\r\n\r\nچون بود فكرش همه مشغول حال\r\nنايد اندر ذهن او فكر مآل\r\n\r\nن ندارد - ك 58 28\r\nفكر مآل : فكر مستقبل .\r\n\r\n\r\n( ( 2902 ) ) هم عرب ما هم سبو ما هم ملك * جمله ما يؤفك عنه من افك\r\n\r\nن 144 3 - ك 58 29\r\nجمله ما يؤفك عنه من افك : اقتباس است از آيهء شريفه كه : * ( يُؤْفَكُ عَنْه مَنْ أُفِكَ 51 : 9 ( 1 )  و آيهء شريفه معنىاش اين است كه منصرف مىشود از ايمان و قرآن كسى كه مصروف است از خيرات جميعاً و در اين اقتباس معنى آن است كه جمله اين عرب و سبو و ملك چيزىاند كه مصروف مىشود از اينها و منتقل مىشود سبوى عقل و نفس و طبع و لطيفهء سرّيه و خفويه خود انسان حقيقى ، كسى كه مصروف بوده است در سابقهء ازل .\r\n\r\n\r\n( ( 2903 ) ) عقل را شو دان و زن را حرص و طمع * اين دو ظلمانى و منكر عقل شمع\r\n\r\nن 144 4 - ك 58 29\r\nاين دو : نفس و طبع .\r\nظلمانى و منكر : به كسر كاف يا فتح .\r\nعقل شمع : نور الله .\r\n\r\n\r\n( ( 2904 ) ) بشنو اكنون اصل انكار از چه خاست * ز انكه كل را گونه گونه جزوهاست\r\n\r\nن 144 5 - ك 58 30\r\n","description":"","footnote":" ( 1 ) قرآن كريم ، سورهء ذاريات ، آيهء 9 . ","page_name":" 168 ","page_number":168},
  {"content":"\r\nگونه گونه : يعنى جزوهاى رنگارنگ مختلف و شأنهاى متفنن . پس :\r\n\r\n\r\n( ( 2905 ) ) جزو كل نه جزوها نسبت به كل * نى چو بوى گل كه باشد جزو گل\r\n\r\nن 144 6 - ك 58 30\r\nجزو كل نه : يعنى غيريت است و همچنين .\r\nجزوها نسبت به كل : يعنى جزوها هر يك با ديگرى مغايرند . مراد به كل ثانى ، كل افرادى است و بهتر آن است كه كل ثانى هم كل مجموعى باشد كه تعبير است از وجود بسيط محيط . و معنى چنين باشد كه منشأ انكارها آن است كه تا جزو ، كل نشده و لااقل جزوها نسبت به كل مناسبت تخلقى و سنخيت پيدا نكرده‌اند مانند جزويت و سنخيت بوى گل با گل بلكه مناسبت لطافت سبزه و لطافت گل و سنخيتشان و مناسبت بانگ قمرى و بانگ بلبل بلكه جزويت اين از آن يعنى اجزاء نظام در نظر ناظر بلكه سالك پيوسته نشده و مفصول ادراك مىشوند نه مانند گل دستهء واحد يا بستان واحد مربوط الاجزاء بعضى به بعض چنان كه :\r\n\r\n\r\n( ( 2906 ) ) لطف سبزه جزو لطف گل بود * بانگ قمرى جزو آن بلبل بود\r\n\r\nن 144 7 - ك 59 1\r\nلطف سبزه : اشارت است به اين مثال يا قلاده كه جواهر و دانه‌هاى ثمين او در رشتهء واحد كشيده شده باشند كه « لا انفصام لها » انكار است و توحيد نيست . بلكه انسان كامل مثل اعلى است كه اجزاى وجود و لطايف سبع او بالفعل شده‌اند و در رباط واحد منسلك شده‌اند ، بلكه « متحد جانهاى شيران خداست » .\r\n\r\n\r\n( ( 2910 ) ) احتماها بر دواها سرورست * ز انكه خاريدن فزونى گرست\r\n\r\nن 144 11 - ك 59 3\r\nاحتماها بر دواها : اشارت است به كلام بعض اكابر كه : « المعدة معدن كل داء و الحمية رأس كل دواء » يعنى معده محل هر دردى است و پرهيز سر و سرور هر دوايى است . احتما و حمية پرهيز را گويند .\r\n\r\n\r\n( ( 2914 ) ) اولا بشنو كه خلق مختلف * مختلف جانند از يا تا الف\r\n\r\nن 144 15 - ك 59 5\r\nاز يا تا الف : از ى تا الف در تركيب ابتثى بلكه از الف تا الف زيرا كه بنيهء يا كه خاتمه است در اين تركيب الف است پس الف ، اول و آخر است .\r\n\r\n\r\n( ( 2915 ) ) در حروف مختلف شور و شكى است * گر چه از يك روز سر تا پا يكى است\r\n\r\nن 144 16 - ك 59 6\r\nيكى است : از آن رو كه اصل همه در حروف نطقيه نفس ( به فتح فاست ) و در كتيبه نقطه سياله است و روى ديگر اختلاف اشكال و اهمال و اعجام و قلَّت و كثرت نقاط و وضع آنهاست . و آن كه بعضى از مركبات حمد است و بعضى ذمّ و بعضى جدّ است و بعضى هزل و مانند اينها . و هزل ، ياوه ، و جدّ مقابل آن .\r\n","description":"","footnote":"","page_name":" 169 ","page_number":169},
  {"content":"\r\n\r\n\r\n( ( 2917 ) ) پس قيامت روز عرض اكبر است * عرض او خواهد كه با كرّ و فرست\r\n\r\nن 144 18 - ك 59 7\r\nعرض اكبر : اقتباس است از آيهء شريفه : يَومُ العَرضِ الَاكبَرِ ( 1 )  و عرض ، اظهار كردن ، و عرض آخرت مانند سان ديدن لشكر است .\r\n\r\n\r\n( ( 2924 ) ) پس خزان او را بهار است و حيات * يك نمايد سنگ و ياقوت زكات\r\n\r\nن 145 3 - ك 59 10\r\nزكات : در لغت به معنى نماز و بركت و طهارت آمده ، و اينجا طهارت و مدح هر دو مناسب است يعنى ياقوت پاك و لطيف يا ياقوت ممدوح ، از باب اطلاق مصدر بر مشتق .\r\n\r\n\r\n( ( 2926 ) ) خود جهان آن يك كس است و آن مه است * اختران هر يك همه جزو مه است\r\n\r\nن 145 5 - ك 59 12 و\r\nآن مه است : ( به كسر ميم ) بزرگ و مهتر و مراد انسان كامل است كه نسخهء كتاب مبين شرح وجود اوست و همهء عوامل طفيل اويند چنان كه در حقيقت محمديه است كه :\r\n\r\nسر خيل تويى و جمله خيلند\r\nمقصود تويى همه طفيلند\r\n\r\n\r\n\r\n( ( 2933 ) ) تا هليله نشكند با ادويه * كى شود خود صحت افزا در ريه\r\n\r\nن 145 11 - ك 59 16\r\nريه : شش كه از اعضاى تنفس است .\r\n\r\nگر چه جسمت نازك است و بس نزار\r\nبر نمىآيد جهان را بىتو كار\r\n\r\nن ندارد - ك 59 18\r\nبر نمىآيد : چه تو دليل بر پيرى ، و تهى دستان را به غناى او دستگيرى .\r\n\r\n\r\n( ( 2936 ) ) گر چه مصباح و زجاجه گشته اى * ليك سر خيل دلى سر رشته اى\r\n\r\nن 145 15 - ك 59 19\r\nگر چه مصباح و زجاجه گشته اى : گذشت تأويل مصباح و زجاجه . يعنى گر چه در سير تنزل روح و قلب بلكه شجرهء زيتونهء نفس گشته اى ليك در باطن لطيفهء سريّه هستى بلكه لطيفهء خفويه و اخفويه .\r\n\r\n\r\n( ( 2938 ) ) بر نويس احوال پير راه دان * پير را بگزين و عين راه دان\r\n\r\nن 145 17 - ك 59 20\r\nراه دان : اول اسم فاعل ، و دوم امر . پس ايطاء نيست .\r\n\r\n\r\n( ( 2939 ) ) پير تابستان و خلقان تير ماه * خلق مانند شبند و پير ماه\r\n\r\nن 145 18 - ك 59 20\r\n","description":"","footnote":" ( 1 ) چنين آيه اى در قرآن كريم وجود ندارد و شايد مراد آيات 20 يا 34 سورهء احقاف باشد . . ","page_name":" 170 ","page_number":170},
  {"content":"\r\nتير ماه : نام يكى از ماه‌هاى فارسى است . و اينجا خزان مراد است .\r\n\r\n\r\n( ( 2947 ) ) غولت از ره افكند اندر گزند * از تو راهى تر در اين ره بس بوند\r\n\r\nن 146 5 - ك 59 25\r\nراهى : راه رو .\r\n\r\n\r\n( ( 2948 ) ) از نُبى بشنو ضلال رهروان * كه چه شان كرد آن ابليس بد روان\r\n\r\nن 146 6 - ك 59 26\r\nنبى : به ضم نون ، قرآن مجيد .\r\n\r\n\r\n( ( 2949 ) ) صد هزاران ساله راه از جاده دور * بردشان و كردشان ادبار و عور\r\n\r\nن 146 7 - ك 59 26\r\nعور : جمع اعور ، يك چشم ، چون ابليس كه يك چشم است . و اعور به معنى ضعيف و بليدى كه خيرى ندارد هم آمده .\r\n\r\n\r\n( ( 2950 ) ) استخوانهاشان ببين و مويشان * عبرتى گير و مران خر سويشان\r\n\r\nن 146 8 - ك 59 27\r\nاستخوانهاشان : كنايت است از آن كه به حسب باطن مسخ شده‌اند كه مثل حيوانات بشرهء ايشان مو دارد . حديث است كه : يُحشَرُ النّاسُ عَلى صُوَرِ يَحسُنُ عِندَها اَلقِرَدَةُ وَالخَنازيُر . ( 1 ) \r\n\r\n\r\n( ( 2951 ) ) گردن خر گير و سوى راه كش * سوى ره بانان و ره دانان خوش\r\n\r\nن 146 9 - ك 59 27\r\nره بانان : بان در حال تركيب به معنى محافظ ، چون باغبان و دشتبان .\r\n\r\n\r\n( ( 2956 ) ) شاوِروهُنَّ پس آن گه خالفوا * ان من لم يعصهنّ تالف\r\n\r\nن 146 14 - ك 59 30\r\nشاوِروهُنَّ : حديث نبوى است در بارهء زنان كه شاوِرُوهُنَّ وَخالِفُوهُنَّ ( 2 )  مشورت كنيد با زنان و مخالفت كنيد ايشان را .\r\nانّ من . . . : به درستى كه كسى كه مخالفت نكرد ايشان را تلف كنندهء عمر خود است و مراد به خر نفس است و طبع و گذشت كه اينها زنند . پس خواست اينها يكى است .\r\n\r\n\r\n( ( 2957 ) ) با هوا و آرزو كم باش دوست * چون يضلك عن سبيل الله اوست\r\n\r\nن 146 15 - ك 59 30\r\nچون يضلك : اشارت است به كريمهء * ( وَلا تَتَّبِعِ اَلْهَوى فَيُضِلَّكَ عَنْ سَبِيلِ الله 38 : 26 . ( 3 ) \r\n\r\n\r\n( ( 2961 ) ) اندر آ در سايهء آن عاقلى * كش نداند برد از ره ناقلى\r\n\r\nن 146 22 - ك 59 37\r\n","description":"","footnote":" ( 1 ) علم اليقين ج 2 ص 901 . .  ( 2 ) شرح نهج البلاغه ابن ابى الحديد ، ج 4 ، ص 270 .  ( 3 ) قرآن كريم ، سورهء ص ، آيهء 26 . ","page_name":" 171 ","page_number":171},
  {"content":"\r\nاندر آ در سايهء آن عاقلى : شايد تو هم كنى كه حديث دلالت بر عاقل ندارد چه لفظ حديث فَتَقَرَّب إِلَى الله بِالعقلِ ( 1 )  است ، گوييم مراد عقل كلى است . چنان كه گويند حضرت رسول عقل كل است .\r\nو اگر گويى مراد آن است كه اگر مردم تقرب مىجويند به اعمال صالحه تو تقرب بجو به معرفت خدا كه معرفت غايت كل است چنان كه فرموده حق كه « لكى اعرف » و الَّا « ليعبدون » را تفسير كردند كه ليعرفون ، بلى عمل ضرور است براى تصقيل مرآت دل تا معرفت حاصل آيد و متمكن شود ، گوييم عقل جزيى بايد از استاد اخذ كند تا اعتناء به آن معرفت باشد ، پس عقل جزيى از عقل كلى ناگزير است .\r\nاگر گويى بايد تقليد نباشد ، گوييم تقليد محققين از براى ناقصين راه نجات است و از براى مستعدينِ عين اليقين و حق اليقين نعم المعين است « عقل رهبر و ليك تا در دوست » . تا به او نرسيده به خدا نرسيده ، به او رسيدى به خدا رسيدى . علاوه آن كه عاقل همان عقل بالفعل است كه الف باطنش ظاهر شده است .\r\n\r\n\r\n( ( 2969 ) ) چون گرفتى پير هان تسليم شو * همچو موسى زير حكم خضر رو\r\n\r\nن 147 8 - ك 60 4\r\nچون گرفتى پير هان تسليم شو : در دو چاپ مختلف « پيرهن » ديدم ، و حسن ندارد . هان ، كلمهء تنبيه است .\r\n\r\n\r\n( ( 2970 ) ) صبر كن بر كار خضرى بىنفاق * تا نگويد خضر رو هذا فراق\r\n\r\nن 147 9 - ك 60 4\r\nهذا فراق : چون موسى ( ع ) بر خضر ( ع ) در قتل غلام و خرق سفينه و تعمير جدار چون و چرا آورد ، خضر ( ع ) در آخر فرمود : * ( هذا فِراقُ بَيْنِي وَبَيْنِكَ 18 : 78 . ( 2 )  يعنى اينك جدايى است ميان من و تو .\r\n\r\nيار بايد راه را تنها مرو\r\nاز سر خود اندر اين صحرا مرو\r\n\r\nن ندارد - ك 60 6\r\nيار بايد : مضمون « الرفيق ثم الطريق » است . و اين بيت طريق ديگر هم به نظر رسيده ، كه :\r\n\r\nپير بايد راه را تنها مرو\r\nوز سر عميا در اين دريا مرو\r\n\r\n\r\n\r\n( ( 2982 ) ) بر تن و دست كتفها بىگزند * از سر سوزن كبودىها زنند\r\n\r\nن 148 1 - ك 60 13\r\nكتفها : شانه‌ها .\r\n\r\nتا شود پشتم قوى در رزم و بزم\r\nبا چنين شير ژيان در عزم حزم\r\n\r\nن ندارد - ك 60 16\r\n","description":"","footnote":" ( 1 ) حلية الأولياء ، ج 1 ، ص 18 .  ( 2 ) قرآن كريم ، سورهء كهف ، آيهء 78 . ","page_name":" 172 ","page_number":172},
  {"content":"\r\nحزم : احتياط .\r\n\r\n\r\n( ( 2988 ) ) پهلوان در ناله آمد كاى سنى * مر مرا كشتى چه صورت مىزنى\r\n\r\nن 148 7 - ك 60 17\r\nسنى : با علو و بهاء .\r\n\r\n\r\n( ( 2992 ) ) شير بىدم باش گو اى شير ساز * كه دلم سستى گرفت از زخم گاز\r\n\r\nن 148 11 - ك 60 19\r\nگاز : به گاف فارسى ، مقراض .\r\n\r\n\r\n( ( 2993 ) ) جانب ديگر گرفت آن شخص زخم * بىمحابا بىمواسا بىز رحم\r\n\r\nن 148 12 - ك 60 20\r\nمواساة : مساهمه و مصالحه .\r\n\r\n\r\n( ( 2995 ) ) گفت تا گوشش نباشد اى همام * گوش را بگذار و كوته كن كلام\r\n\r\nن 148 14 - ك 60 21\r\nهمام : بزرگ .\r\n\r\n\r\n( ( 2306 ) ) گفت حق در آفتاب منتجم * ذكر تزاور كذا عن كهفهم\r\n\r\nن 149 3 - ك 60 27\r\nمنتجم : گفته مىشود نجم و انتجم يعنى طَلَعَ و ظَهَرَ .\r\nذكر تزاور : اشارت است به كريمهء * ( وَتَرَى اَلشَّمْسَ إِذا طَلَعَتْ تَزاوَرُ عَنْ كَهْفِهِمْ 18 : 17 ( 1 )  يعنى مىديدى شمس را كه چون طلوع مىكرد ميل مىكرد از غار اصحاب كهف به جانب ديگر ، چنان كه بيت ثانى ترجمهء اول است .\r\n\r\n\r\n( ( 3010 ) ) گر همىخواهى كه بفروزى چو روز * هستيى همچون شب خود را بسوز\r\n\r\nن 149 7 - ك 60 30\r\nخود را بسوز : در بعضى نسخ اين دو بيت مذكور است بعد از اين كه :\r\n\r\nهستىات در هست آن هستى نواز\r\nهمچو مس در كيميا اندر گداز\r\nدر من و ما سخت كردى تو دست\r\nهست اين جمله خرابى از دو هست\r\n\r\n\r\n\r\n( ( 3017 ) ) اين چنين شه را ز لشكر زحمت است * ليك همره شد جماعت رحمت است\r\n\r\nن 149 15 - ك 60 35\r\nليك همره شد جماعت : دال « شد » به جهت ضرورت ساكن است و در اصل مكسور است يعنى همره شدن با جماعت و پاس آنان را داشتن رحمت و عطوفت از شه است .\r\n\r\n\r\n( ( 3019 ) ) امر شاورهم پيمبر را رسيد * گر چه رايى نيست رايش را نديد\r\n\r\nن 149 17 - ك 60 36\r\n","description":"","footnote":" ( 1 ) قرآن كريم ، سورهء كهف ، آيهء 17 . ","page_name":" 173 ","page_number":173},
  {"content":"\r\nنديد : شبيه و مثل . چون ندّ . و در بعضى نسخ « مزيد » است .\r\n\r\n\r\n( ( 3021 ) ) روح قالب را كنون همره شدست * مدتى سگ حارس درگه شدست\r\n\r\nن 149 19 - ك 60 37\r\nحارس : پاسبان .\r\n\r\n\r\n( ( 3024 ) ) هر كه باشد در پى شير حراب * كم نيايد روز و شب او را كباب\r\n\r\nن 149 22 - ك 60 38\r\nحراب : محاربه و جنگ .\r\n\r\n\r\n( ( 3034 ) ) اين وجود و رايتان از راى من * از عطاهاى جهان آراى من\r\n\r\nن 150 10 - ك 61 5\r\nاين وجود و رايتان از راى من : و در بعض نسخ « اين عقول و رايتان . . . » شير مثال انسان كامل است و انسان كامل مثال الله الاعلى و آيت الله الكبرى است بلكه مشيت الله است . چنان كه در حقيقت محمديه وارد است : اَوَّلُ ما خَلَقَ الله اَلمَشِيَّه ( 1 )  تا توفيق شود با حديث اَوَّلُ ما خَلَقَ الله نُورِى وَروحِى ( 2 )  و با حديث إِنَّ الله خَلَقَ الأشياءَ بالمَشيَّةِ وَالمَشيَّةُ بِنَفسِها ( 3 )  و مشيت حق روح همهء مشيتهاست ، لقوله تعالى * ( وَما تَشاءُونَ إِلَّا أَنْ يَشاءَ الله 76 : 30 ( 4 )  پس به مقتضاى آيه و حديث مشيّتها و رايها بلكه وجودها از مشيّت و راى اوست .\r\n\r\n\r\n( ( 3035 ) ) نقش با نقاش چه اسگالد دگر * چون سگالش اوش بخشيد و خبر\r\n\r\nن 150 11 - ك 61 6\r\nچه اسگالد : سگالش ، تفكر و انديشه كردن .\r\n\r\n\r\n( ( 3036 ) ) اين چنين ظن خسيسانه به من * مر شما را كرد بيگانه ز من\r\n\r\nن 150 12 - ك 61 6\r\nكرد بيگانه ز من : چه خودى و پندار موجب دويى و بيگانگى است .\r\n\r\n\r\n( ( 3037 ) ) ظانين با لله ظن السوء را * چون منافق سر بيندازم جدا\r\n\r\nن 150 13 - ك 61 7\r\nظانين با لله ظن السوء را : اقتباس از آيهء شريفه است . ( 5 )  يعنى مشركان گمان بد داشتند به خدا .\r\n\r\n\r\n( ( 3039 ) ) شير با اين فكر مىزد خنده فاش * از تبسمهاى شير ايمن مباش\r\n\r\nن 150 15 - ك 61 8\r\nاز تبسمهاى شير ايمن مباش : نظير بيت منطق الطير است كه آن معشوقه به عاشق گفت :\r\n","description":"","footnote":" ( 1 ) - توحيد صدوق ، ص 148 : خلق الاشياء بالمشية .  ( 2 ) شرح اصول كافى ملا صدرا ، ج 1 ، ص 216 .  ( 3 ) توحيد صدوق ، ص 148 : خلق الله المشية « بنفسها و خلق الاشياء بالمشية » .  ( 4 ) قرآن كريم ، سورهء تكوير ، آيهء 29 .  ( 5 ) قرآن كريم ، سورهء فتح ، آيهء 6 . ","page_name":" 174 ","page_number":174},
  {"content":"\r\n\r\nبر سر و ريش تو خنديدن رواست\r\nليك در روى تو خنديدن رواست\r\n\r\nاگر خواسته باشى رجوع كن\r\n\r\n\r\n( ( 3040 ) ) مال دنيا شد تبسمهاى حق * كرد ما را مست هم مغرور خلق\r\n\r\nن 150 16 - ك 61 8\r\nهم مغرور خلق : در بعض نسخ لفظ هم نيست . مغرور و خلق - به كسر لام - يعنى كهنه .\r\n\r\n\r\n( ( 3041 ) ) فقر و رنجورى بهشت است اى سند * كان تبسم دام خود را بر كند\r\n\r\nن 150 17 - ك 16 9\r\nبهشت است : يعنى فقر حتى صورى آن بهشت سعادت است چه نفوس ضعيفه را توفيق جبرى سعادتى است و هوس را لجامى است .\r\n\r\n\r\n( ( 3047 ) ) گرگ خود چه سگ بود كو خويش ديد * پيش چون من شير بىمثل و نديد\r\n\r\nن 151 3 - ك 61 13\r\nچه سگ بود : از صنعت مراعات النظير است .\r\nنديد : از صنعت توجيه است كه محتمل الوجهين گويند ، يك وجه معنى شبيه و نّد ، يكى نديد ( فارسى ) نفى ديد خود . و بنا بر وجه دوم صنعت طباق السلب هم دارد با « ديد » در مصراع اول .\r\n\r\n\r\n( ( 3049 ) ) چون نديدش مغز تدبير و رشيد * در سياست پوستش را از سر كشيد\r\n\r\nن 151 5 - ك 61 14\r\nتدبير و رشيد : يعنى نديدش رشيد . و بدون « واو » ، تدبير رشيد - به اضافه - در بعض نسخ هست .\r\nو اين اولى است .\r\n\r\nگر چه غالب دارم اندر بذل فضل\r\nگاه گاهى هم كنم از عدل فصل\r\n\r\nن ندارد - ك 16 16\r\nگر چه غالب دارم اندر بذل : به سكون لام فضل بر ضاد معجمه .\r\nگاه گاهى هم كنم از عدل : به سكون لام فصل به صاد مهمله ، يعنى حكم . كه حاكم عدل را فاصل و فيصل بين الحق و الباطل گويند و كلام از صنعت ذو القافيتين است و مضمون دعاست كه « رَبَّنا عامِلنا بِفَضلِكَ وَلا تُعامِلنا بِعَدْلِكَ » .\r\n\r\n\r\n( ( 3053 ) ) هر كه اندر وجه ما باشد فنا * كل شىءٍ هالك نبود جزا\r\n\r\nن 151 9 - ك 61 17\r\nهر كه اندر وجه ما باشد فنا : در احاديث مأثوره از اهل بيت عليهم السلام فرموده‌اند : « نَحنُ اَلوَجه الباقى وَلَيسَ الوَجه كُنه الذّاتِ الأقدَسِ » ( 1 )  و اين كلمات مولوى در باب انسان كامل كه باب الله و وجه الله و اسم الله الاعظم صريح است درين مطلوب .\r\n\r\n\r\n( ( 3057 ) ) گفت من گفتش برو هنگام نيست * بر چنين خانى مقام خام نيست\r\n\r\nن 151 16 - ك 61 21\r\n","description":"","footnote":" ( 1 ) توحيد صدوق ، ص 150 بدون ذيل . ","page_name":" 175 ","page_number":175},
  {"content":"\r\nخانى : خان ، خانه و سرا . و اما خوان - با واو معدوله - كه طَبَق بزرگ باشد ، و كوچك را خوانچه گويند ، اينجا مناسب نيست .\r\n\r\n\r\n( ( 3065 ) ) رشته را با سوزن آمد ارتباط * نيست در خور با جمل سمّ الخياط\r\n\r\nن 152 2 - ك 61 26\r\nجمل : شتر سم الخياط : سوراخ سوزن . در قرآن مجيد است كه : * ( لا يَدْخُلُونَ اَلْجَنَّةَ حَتَّى يَلِجَ اَلْجَمَلُ فِي سَمِّ اَلْخِياطِ « 7 : 40 ( 1 )  داخل بهشت نمىشوند تا داخل نشود شتر در سوراخ سوزن .\r\n\r\n\r\n( ( 3068 ) ) هر محال از دست او ممكن شود * هر حرون از بيم او ساكن شود\r\n\r\nن 152 5 - ك 61 28\r\nهر محال : يعنى محال عادى .\r\nحرون : سر كش .\r\n\r\n\r\n( ( 3069 ) ) اكمه و ابرص چه باشد مرده نيز * زنده گردد از فسون آن عزيز\r\n\r\nن 152 6 - ك 61 28\r\nاكمه : كور مادرزاد .\r\nابرص : پيس .\r\n\r\nباز بىشك بيش از اينها مىرسد\r\nآن چه از حق سوى جانها مىرسد\r\n\r\nن ندارد - ك 61 32\r\nباز بىشك : مراد تجليات و انوار و واردات و فيوضات است كه از حق بر مجردات مرسله و متعلقه و بر مبادى آثار ماديه در سلاسل طوليه و عرضيه مىرسد . و مراد به جانها اعم است از جانهاى افلاك و فلكيات و جانهاى عنصريات و جان جانها كه عقول كليّه و ارواح مهيميّين و كروبيين باشند .\r\n\r\nاينت لشكرهاى حق بىحد و مر\r\nاز پى اين گفت ذكرى للبشر\r\n\r\nن ندارد - ك 61 33\r\nمر : فارسى ، حد و حصر .\r\nذكرى للبشر : اشارت است به كريمهء * ( وَما يَعْلَمُ جُنُودَ رَبِّكَ إِلَّا هُوَ وَما هِيَ إِلَّا ذِكْرى لِلْبَشَرِ 74 : 31 ( 2 )  يعنى نمىداند لشكر پروردگار ترا از وفور مگر خود او و نيست سقر يا تسعة عشر عدد خزنهء سقر ( كه پيش مذكور شده ) مگر تذكره از براى انسان . و مرجع ضمير را غير اين دو هم گرفته‌اند .\r\n\r\n\r\n( ( 3079 ) ) كاف و نون همچون كمند آمد جذوب * تا كشاند مر عدم را در خطوب\r\n\r\nن 152 17 - ك 61 36\r\n","description":"","footnote":" ( 1 ) قرآن كريم ، سورهء اعراف ، آيهء 40 .  ( 2 ) قرآن كريم ، سورهء مدثر ، آيهء 31 . ","page_name":" 176 ","page_number":176},
  {"content":"\r\nكاف و نون : وجود منبسط بر ماهيات امكانيه و تعينات اعتباريه است و همين ايجاد حق است چه ، به ايجاد نسبى كه اعتبارى است چيزى موجود نمىشود . و منوّر اين است كه عدد وجود و ايجاد هر يك تسعة عشر است . و عدد ، روح حروف است و چون روح واحد باشد جسد واحد باشد ، و دوتايى كلمهء « كن » به اعتبار وجه الله و وجه الى الماهية است .\r\nجذوب : كِشنده .\r\nخطوب : جمع خطب ، يعنى امر عظيم .\r\n\r\n\r\n( ( 3085 ) ) ليك اين دو ضدّ استيزه نما * يك دل و يك كار باشند اى فتى\r\n\r\nن 153 2 - ك 62 3\r\nفتى : جوان .\r\n\r\n\r\n( ( 3086 ) ) هر نبى و هر ولى را مسلكى است * ليك تا حق مىبرد جمله يكى است\r\n\r\nن 153 3 - ك 62 3\r\nجمله يكى است : نمىبينى كليّات شرايع و طرايق را اختلاف نيست ، و همه انصاف اقطار مؤدى به مركزند .\r\n\r\n\r\n( ( 3087 ) ) چون كه جمع مستمع را خواب برد * سنگهاى آسيا را آب برد\r\n\r\nن 153 4 - ك 62 4\r\nچون كه جمع مستمع را : مثالى ديگر است براى توحيد . چه ، پيش از آن كه كلام به خيال و به مقاطع حروف نزول كند در اعلى مراتب فؤاد است كه :\r\n\r\nإنَّ الكلام لفى الفؤاد و انما\r\nجعل اللسان على الفؤاد دليلا\r\n\r\nواحد است و بسيط ، و پس از تنزل كثرت خيالى و حسى گرفت و چون ناطقه قطع سخن كرد در اعلى مراتب بطور وحدت اصليه باقى است . و همچنين به وحدت انجاميد چون سير معكوس كرد كه باز از گوش به خيال و از خيال به عقل تفصيلى و از آن به عقل بسيط اجمالى . و بالجمله از قلب به روح صعود كرد .\r\n\r\n\r\n( ( 3089 ) ) چون شما را حاجت طاحون نماند * آب را در جوى اصلى باز راند\r\n\r\nن 153 6 - ك 62 6\r\nطاحون : آسيا .\r\n\r\n\r\n( ( 3092 ) ) اى خدا جان را تو بنما آن مقام * كه درو بىحرف مىرويد كلام\r\n\r\nن 153 9 - ك 62 8\r\nبىحرف مىرويد كلام : آن كلامى است كه حق را با روح بسيط و با جان و جان را با دل هست .\r\nاين است كه حكيم جان را نفس ناطقه مىگويد . خاصه جانى كه ناطق بالحق عن الحق باشد و عرفا بعض خواطر را كه حق بر قلب منوّر وارد مىسازد خواطر ربانيه مىگويند . و سهل تسترى او را به نقر الخاطر مسمى نموده و در حديث است كه : إِنَّ فى اُمَّتى مُكَلِّمينَ مُحدِّثينَ . ( 1 ) \r\n\r\n\r\n( ( 3095 ) ) تنگتر آمد خيالات از عدم * ز ان سبب باشد خيال اسباب غم\r\n\r\nن 153 12 - ك 62 9\r\n","description":"","footnote":" ( 1 ) شرح اصول كافى ملا صدرا ، ص 484 . ","page_name":" 177 ","page_number":177},
  {"content":"\r\nتنگتر آمد خيالات از عدم : مراد از عدم كليات است كه وجودى است كه نه سر دارد نه بُن . و عالم خيال عالم جزييات است چنان كه خيال زيد محدود است و خيال عمر و بكر و غير ذلك همه محدوداتند و هر كلى وجودى است نامحدود .\r\n\r\n\r\n( ( 3096 ) ) باز هستى تنگتر بود از خيال * ز ان شود دورى قمر همچون هلال\r\n\r\nن 153 13 - ك 62 10\r\nهمچون هلال : يعنى چون عالم هستى طبيعى تنگ تر است از عالم مثالى پس وضعى كه موجب شكل هلالى است ، جمع نمىشود با وضعى كه موجب شكل بدرى است ، چه نشاهء تغيّر و حركت است ، بخلاف عالم خيال كه هلال را بدر و بالعكس تصور مىكنى و اين تنگى كه شكل هلالى با شكل بدرى سازگار نبود به سبب زمان بود . و اما تنگى كه جهان رنگها دارند كه با هم در يك موضوع جمع نمىشوند به سبب مكان است .\r\n\r\n\r\n( ( 3098 ) ) علت تنگى است تركيب و عدد * جانب تركيب حسها مىكشد\r\n\r\nن 153 14 - ك 62 11\r\nتركيب و عدد : پس چون ممكن زوج تركيبى بود از وجود و تعين ، و تعينّى با تعين ديگر نمىسازد هر آينه تنگى دارد و واجب الوجود كه وجود صرف است و تركيب از وجود و غير وجود ندارد احاطت و وسعت وجود دارد . و ممكن اگر ماهيت نداشته باشد چون وجود خاص است نيز تركيب دارد از وجود و فقد مرتبهء ديگرى از وجود ، بخلاف وجود غير فقيد واجب الوجود كه آغاز هر وجود و انجام هر وجود و محيط به كل است ، احاطهء بود به نمود . * ( وَعَنَتِ اَلْوُجُوه لِلْحَيِّ اَلْقَيُّومِ 20 : 111 . ( 1 )  جانب تركيب حسها مىكشد : چون مُدرِك و مُدرَك بايد با هم مناسب باشند و موضوع حواس بايد مزاج و امتزاج از عناصر داشته باشد ، پس محسوسات ايشان هم بايد از كيفيات عناصر باشند .\r\n\r\n\r\n( ( 3103 ) ) فانتقمنا منهم است اى گرگ پير * چون نبودى مرده در پيش امير\r\n\r\nن 153 21 - ك 62 14\r\nفَانْتَقَمْنا مِنْهُمْ فَأَغْرَقْناهُمْ فِي اَلْيَمِّ 7 : 136 ( 2 )  : يعنى انتقام كشيديم از فرعون و قوم او ، پس غرق كرديم آنها را در دريا .\r\n\r\n\r\n( ( 3105 ) ) سجده كرد و گفت اين گاو سمين * چاشت خوردت باشد اى شاه گزين\r\n\r\nن 154 1 - ك 62 15\r\nسمين : فربه .\r\n\r\n\r\n( ( 3114 ) ) عاقل آن باشد كه گيرد عبرت از * مرگ ياران در بلاى محترز\r\n\r\nن 154 10 - ك 62 20\r\n","description":"","footnote":" ( 1 ) قرآن كريم ، سورهء طه ، آيهء 111 .  ( 2 ) قرآن كريم ، سورهء اعراف ، آيهء 136 . ","page_name":" 178 ","page_number":178},
  {"content":"\r\nمحترز : به فتح را ، دورى كرده شده .\r\n\r\n\r\n( ( 3122 ) ) عاقل از سر بنهد اين هستى و باد * چون شنيد انجام فرعونان و عاد\r\n\r\nن 154 18 - ك 62 24\r\nفرعونان : جمع فرعون و اين از قبيل ابالسه و دجاجله و نمارده و نحو اينهاست كه نوعى و صنفى مراد است كه هر طاغى و مضلّ را ابليس و دجال و فرعون و نحو اين گويند چنان كه در طرف لطف ، مثل « لِكُلِّ مُوسى فِرعُونٌ » .\r\n\r\n\r\n( ( 3124 ) ) بنگريد اى سركشان من من نيم * من ز جان مردم به جانان باقيم\r\n\r\nن 154 23 - ك 62 27\r\nبه جانان باقيم : يعنى باقى به بقاء الله نه با بقاء الله ، چه ثانى در جايى گفته مىشود كه هستى داشته باشد و اول در جايى است كه هستى نداشته باشد ، همه هستى حق باشد . همچنين فرق است در ميان موجود به وجود الله و موجود به ايجاد الله ، و در ميان حىّ به حياة الله .\r\n\r\n\r\n( ( 3125 ) ) چون بُمردم از حواس بو البشر * حق مرا شد سمع و ادراك و بصر\r\n\r\nن 155 1 - ك 62 28\r\nحواس بو البشر : اين فصيح است ، نه بعض نسخ كه « حواسات بشر » است . چه حواس خود جمع است ، و الف و تا زياد است .\r\n\r\n\r\n( ( 3130 ) ) صد هزاران شير بود او در تنى * او چو آتش بود و عالم خرمنى\r\n\r\nن 155 6 - ك 62 31\r\nصد هزاران : زيرا كه : « متحد جانهاى شيران خداست » .\r\n\r\n\r\n( ( 3131 ) ) چون كه خرمن پاس عشر او نداشت * او چنين شعله بر آن خرمن گذاشت\r\n\r\nن 155 7 - ك 62 36\r\nعشر : ده يك و اينجا زكات مراد است و چون عالم را تشبيه به خرمن كرد ، مراد به زكات ، زكات نفوس است . و در احاديث است كه زَكاةُ النفُوسِ قَولُها لا اِله اِلَّا الله ( 1 )  و اين اشارت است به بذل جان در راه جانان ، چه تا هستى ما سوى باشد توحيد نباشد .\r\n\r\n\r\n( ( 3133 ) ) همچو گرگ آن شير بر درّاندش * فانتقمنا منهم بر خواندش\r\n\r\nن 155 8 - ك 62 33\r\nفانتقمنا منهم : به ضم ميم ، چه اصل در ميم جمع ، ضم است . و در بعض نسخ بعد از منهم لفظ « او » مذكور است .\r\n\r\n\r\n( ( 3141 ) ) هر شكار و هر كراماتى كه هست * از براى بندگان آن شه است\r\n\r\nن 155 16 - ك 62 37\r\nاز براى بندگان آن شه است : بلكه بعضى از بندگان شه گويند :\r\n\r\nكرامات تو اندر خود نمايى است\r\nتو فرعونى و اين دعوى خدايى است\r\n\r\n","description":"","footnote":" ( 1 ) منبع يافت نشد . . ","page_name":" 179 ","page_number":179},
  {"content":"\r\n\r\nگفت أ ليس الله بكاف عبده\r\nتا نگردد بنده هر سو حيله جو\r\n\r\nن ندارد - ك 62 38\r\nگفت : * ( أَ لَيْسَ الله بِكافٍ عَبْدَه 39 : 36 ( 1 )  : يعنى كفايت كننده است خدا بنده اش را .\r\n\r\nمؤمنى او مؤمنى تو بىگمان\r\nدر ميان هر دو فرقى بىكران\r\n\r\nن ندارد - ك 63 3\r\nمؤمنى او : از اسماء اوست : * ( اَلْمُؤْمِنُ اَلْمُهَيْمِنُ 59 : 23 ( 2 ) \r\n\r\n\r\n( ( 3152 ) ) مشرف و اهل قلم بر دست راست * ز انكه علم خط و ثبت اين دست راست\r\n\r\nن 156 9 - ك 63 7\r\nمشرف : مطَّلع از بلندى بر چيزى . و اينجا مراد مطَّلع بر امور مملكت است .\r\n\r\n\r\n( ( 3156 ) ) عاشق آيينه باشد روى خوب * صيقل جان آمد و تقوى القلوب\r\n\r\nن 156 13 - ك 63 9\r\nتقوى القلوب : پرهيز دلها از غير دوست .\r\n\r\n\r\n( ( 3162 ) ) گفت چون بودى ز زندان و ز چاه * گفت همچون در محاق و كاست ماه\r\n\r\nن 156 21 - ك 63 14\r\nمحاق : اجتماع ماه و خورشيد در يك برج .\r\n\r\n\r\n( ( 3163 ) ) در محاق او ماه نو گردد دوتا * نى در آخر بدر گردد بر سما\r\n\r\nن 156 22 - ك 63 15\r\nنى در آخر : يعنى ليكن در آخر بدر گردد .\r\n\r\n\r\n( ( 3168 ) ) باز آن جان چون كه محو عشق گشت * يعجب الزراع آمد بعد كشت\r\n\r\nن 157 5 - ك 63 17\r\nيعجب الزراع : تفسيرش گذشت .\r\n\r\nباز آن جان چون به حق خود محو شد\r\nباز ماند از سكر و سوى صحو شد\r\n\r\nن ندارد - ك 63 18\r\nبه حق خود محو شد : يعنى سير الى الله و فى الله نمود .\r\nسوى صحو شد : و سير الى الخلق كرد به جهت تكميل ايشان .\r\n\r\nعالمى را ز ان صلاح آمد ثمر\r\nقوم ديگر را فلاح منتظر\r\n\r\nن ندارد - ك 63 18\r\nعالمى را : يعنى عالمى از سياسات عادلهء او به صلاح و انتظام آمد ، و قومى از ارشاد او به فلاح .\r\n\r\n\r\n( ( 3173 ) ) جئتمونا و فرادى بىنوا * هم بدان سان كه خلقناكم كذا\r\n\r\nن 157 10 - ك 63 22\r\n","description":"","footnote":" ( 1 ) قرآن كريم ، سورهء زمر ، آيه 36 .  ( 2 ) قرآن كريم ، سورهء حشر ، آيه 23 . ","page_name":" 180 ","page_number":180},
  {"content":"\r\nجئتمونا : اشارت است به كريمهء * ( لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَتَرَكْتُمْ ما خَوَّلْناكُمْ وَراءَ ظُهُورِكُمْ . 6 : 94 ( 1 )  يعنى به تحقيق كه آمديد در حشر به سوى ما فرد و تنها بدون اسباب و وسايل ، چنان كه در اول خلقت فرد بوديد ، پيش از آلودگى و گذاشتيد آن چيزها را كه به شما عطا كرده بوديم در پشت سر كه دنيا باشد .\r\n\r\n\r\n( ( 3179 ) ) شو قليل النوم ممّا يهجعون * باش در اسحار از يستغفرون\r\n\r\nن 157 16 - ك 63 25\r\nشو قليل النوم : اشارت است به كريمهء * ( كانُوا قَلِيلًا مِنَ اَللَّيْلِ ما يَهْجَعُونَ وَبِالأَسْحارِ هُمْ يَسْتَغْفِرُونَ 51 : 17 - 18 ( 2 )  يعنى بودند كه كمى از شب را نمىخوابيدند و در سحرها استغفار مىكردند .\r\n\r\n\r\n( ( 3183 ) ) دل نگردد تنگ ز ان عرصهء فراخ * نخل تر آن جا نگردد خشك شاخ\r\n\r\nن 157 20 - ك 63 27\r\nنگردد خشك شاخ : و در نسخى كه « شاخ شاخ » است ، بگردد - به باء - مناسب است نه به نون .\r\n\r\n\r\n( ( 3185 ) ) چون كه محمولى نه حامل وقت خواب * ماندگى رفت و شدى بىرنج تاب\r\n\r\nن 158 1 - ك 63 28\r\nچون كه محمولى : يعنى در خواب بدن طبيعى افتاده است كالميّت . و بدن مثالى در تصرف نفس است و آن بدن مثالى ظلّ نفس است و قيام صدورى دارد به نفس ، پس محمول نفس است ، بلكه محمول حواس يعنى حواسى كه در خود نفس است كه « پنج حسى هست جز اين پنج حس » . و بالجمله نفس در بيدارى ، اين بدن طبيعى را استعمال مىكند و حواس اين تن را و در خواب بدن مثالى را استعمال مىكند و حواس ديگر را چه به آن پا مىرود و به آن دست قبض و بسط مىكند نه به اين پا و دست . و به حواس ديگر درك مىكند نه به اين حواس .\r\n\r\n\r\n( ( 3186 ) ) چاشنى دان تو حال خواب را * پيش محمولى حال اوليا\r\n\r\nن 158 2 - ك 63 29\r\nچاشنى دان : يعنى بسيارى از كرامات اوليا و احساسات آنها به آن بدن و به آن حواس است ، ولى در عين بيدارى احساساتى دارند كه ديگران در بيدارى ندارند .\r\n\r\n\r\n( ( 3187 ) ) اوليا اصحاب كهفند اى عنود * در قيام و در تقلَّب هم رقود\r\n\r\nن 158 3 - ك 63 29\r\nهم رقود : يعنى ايشان در خوابند از دنيا و بيدارند به حق تعالى .\r\n\r\nگر تو بينى شان به دشوارى درون\r\nنيستشان خوفى و لا هم يحزنون\r\n\r\nن ندارد - ك 63 31\r\nنيستشان خوفى : * ( أَلا إِنَّ أَوْلِياءَ الله لا خَوْفٌ عَلَيْهِمْ وَلا هُمْ يَحْزَنُونَ 10 : 62 ( 3 ) \r\n","description":"","footnote":" ( 1 ) قرآن كريم ، سورهء انعام ، آيهء 94 .  ( 2 ) قرآن كريم ، سورهء ذاريات ، آيهء 17 .  ( 3 ) قرآن كريم ، سورهء يونس ، آيهء 62 . ","page_name":" 181 ","page_number":181},
  {"content":"\r\n\r\n\r\n( ( 3190 ) ) مىرود اين هر دو كار از اوليا * بىخبر زين هر دو ايشان چون صدا\r\n\r\nن 158 6 - ك 63 32\r\nمىرود اين هر دو : يعنى خوف و حزن .\r\n\r\n\r\n( ( 3191 ) ) گر صدايت بشنواند خير و شر * ذات كه باشد ز هر دو بىخبر\r\n\r\nن 158 7 - ك 63 32\r\nذات كه : مخفف كوه ، و در نسخ چاپ « ذات او » باشد ، و حسنى ندارد .\r\n\r\n\r\n( ( 3201 ) ) آينهء هستى چه باشد نيستى * نيستى بگزين گر ابله نيستى\r\n\r\nن 158 9 - ك 64 4\r\nآينهء هستى چه باشد نيستى : حتى آن كه آينهء صورت ظاهريه هم هستى ندارد ، چه ، آينه آلت لحاظ است نه ملحوظ بالذات كه اگر ملحوظ بالذات باشد آينه نخواهد بود . مثل آن كه هر گاه ملاحظه كنى كه اين آينه بلور است يا آبگينه ، يا آن مرآت خيال است يا حس مشترك يا غير اينها ، حجاب مىشود از رؤيت و درك عكوس . و همچنين عكوس هر گاه هستى استقلالى داده شوند ، بلكه همه هستى عاكسند . پس همهء عكسها كه در بيت المرآت زليخا بود هستى يوسف بود .\r\n\r\nبهر آن كه نيستى پالودگى است\r\nو آن چه اين هستى همه آلودگى است\r\n\r\nن ندارد - ك 64 6\r\nپالودگى : صاف شدن از غش .\r\n\r\n\r\n( ( 3205 ) ) چون كه جامه چست و دوزيده بود * مظهر فرهنگ درزى چون شود\r\n\r\nن 159 1 - ك 64 7\r\nفرهنگ : علم و خرد .\r\n\r\n\r\n( ( 3206 ) ) ناتراشيده همى بايد جذوع * تا دروگر اصل سازد از فروع\r\n\r\nن 159 2 - ك 64 7\r\nجذوع : شاخهاى درخت .\r\nدروگر : به ضم اول و ثانى ، نجّار .\r\n\r\n\r\n( ( 3209 ) ) خوارى و دونىّ مسها بر ملا * گر نباشد كى نمايد كيميا\r\n\r\nن 159 5 - ك 64 9\r\nدونى : پستى به حسب رتبه .\r\n\r\n\r\n( ( 3216 ) ) علت ابليس انا خيرى بدست * وين مرض در نفس هر مخلوق هست\r\n\r\nن 159 12 - ك 64 12\r\nعلت : ناخوشى .\r\n* ( أَنَا خَيْرٌ مِنْه خَلَقْتَنِي مِنْ نارٍ وَخَلَقْتَه مِنْ طِينٍ 38 : 76 . ( 1 )  گفت ابليس كه من بهترم از آدم كه خلق كرده مرا از آتش و خلق كرده اى آدم را از گِل .\r\n","description":"","footnote":" ( 1 ) قرآن كريم ، سورهء ص ، آيهء 76 . ","page_name":" 182 ","page_number":182},
  {"content":"\r\n\r\n\r\n( ( 3220 ) ) هست پير راه دان پر فطن * جوىهاى نفس و تن را جوى كن\r\n\r\nن 159 16 - ك 64 14\r\nفطن : زيركى .\r\n\r\n\r\n( ( 3223 ) ) بر سر هر ريش جمع آمد مگس * تا نبيند قبح ريش خويش كس\r\n\r\nن 159 19 - ك 64 16\r\nقبح ريش : اگر مقابل حسن باشد معلوم است ، و اگر به ياء ما قبل مكسور باشد به معنى چرك زخم است .\r\n\r\n\r\n( ( 3224 ) ) آن مگس انديشه‌ها و آمال تو * ريش تو آن ظلمت احوال تو\r\n\r\nن 159 20 - ك 64 17\r\nانديشه‌ها : يعنى كثرت مشاغل دنيويه نمىگذارد كه قبح ظلمت احوال خود را برسى ، چنان كه خدارت عضو خود كه حس لمس ندارد مانع است از احساس به ناملايمها كه در آن عضو باشد .\r\n\r\n\r\n( ( 3240 ) ) كرده حق ناموس را صد من حديد * اى بسى بسته به بند ناپديد\r\n\r\nن 160 17 - ك 64 27\r\nناموس را : يعنى صيت و آوازهء او را در نظر او به مقدار صد من آهن كرد .\r\nبه بند ناپديد : بدون واو عطف و كسر دالِ بند .\r\n\r\n\r\n( ( 3241 ) ) كبر و كفر آن سان ببست آن راه را * كه نيارد كرد ظاهر آه را\r\n\r\nن 160 18 - ك 64 28\r\nكبر و كفر : يعنى تكبر و كفر او بدان سان . . .\r\n\r\n\r\n( ( 3242 ) ) گفت اغلالا فهم به مقمحون * نيست آن اغلال بر ما از برون\r\n\r\nن 160 19 - ك 64 28\r\nگفت اغلالا : اشارت است به قول حق تعالى * ( إِنَّا جَعَلْنا فِي أَعْناقِهِمْ أَغْلالًا فَهِيَ إِلَى اَلأَذْقانِ فَهُمْ مُقْمَحُونَ وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ 36 : 8 - 9 ( 1 )  يعنى قرار داديم در گردنهاى ايشان غلها پس تا زنخها مندرجند و قرار داديم از پيش روى ايشان سدّ و از پشت سر ايشان . پس در حجابند و نابينا . حاصل آن غلها علايق دنياست كه نفس را در شكنجه كرده و پرده‌هاى غفلت است كه او را محتجب و بىبصيرت ساخته .\r\n\r\n\r\n( ( 3259 ) ) من غلام آن كه اندر هر رباط * خويش را و اصل نداند بر سماط\r\n\r\nن 161 15 - ك 65 6\r\nسماط : صف . و اينجا مراد صف مردان است .\r\n\r\n\r\n( ( 3265 ) ) سبزها گويند ما سبز از خوديم * شاد و خندانيم و بس زيبا خديم\r\n\r\nن 161 21 - ك 65 9\r\nزيبا خديم : خدّ ، رخسار .\r\n","description":"","footnote":" ( 1 ) قرآن كريم ، سورهء يس ، آيهء 7 و 8 . ","page_name":" 183 ","page_number":183},
  {"content":"\r\n\r\n\r\n( ( 3267 ) ) تن همىنازد به خوبى و جمال * روح پنهان كرده فر و پر و بال\r\n\r\nن 161 23 - ك 65 10\r\nتن همىنازد : اين مثالها و آيتها چه بسيار مناسب است از براى ظهور نور حق و احاطهء او كه وجود منبسط است بر ماهيات و اعيان ثابته . اينها مىپندارند كه نورى و وجودى دارند و نه چنين است بلكه در حال تلبس به نور وجود ، نور وجود عاريت است نه عين و نه جزء آنها . و از حق است . * ( الله نُورُ اَلسَّمواتِ وَاَلأَرْضِ 24 : 35 ( 1 )  و همچنين خرمى و زيبايى كلّ مواد چه عناصر و چه اجسام سماويه ، همه از حيات ساريهء حق است كه همه را چون به عنصريت و نحو آن بر گردانى اجسامى عطلاء از حلى و حلل حيات و علم و اراده و كمالات توابع حيات مىمانند .\r\n\r\nو ما الروح و الجثمان إلا وديعة\r\nو لا بد يوماً ان يرد الودائع\r\n\r\nو وجود جسم هم از اظلال حق متعال است .\r\n\r\n\r\n( ( 3269 ) ) غنج و نازت مىنگنجد در جهان * باش تا كه من شوم از تو نهان\r\n\r\nن 162 2 - ك 65 11\r\nغنج : كرشمه .\r\nاز تو نهان : در بعضى نسخ : « از تو جهان » ، كه اسم فاعل باشد از جهندگى .\r\n\r\n\r\n( ( 3275 ) ) سر از آن رو مىنهم من بر زمين * تا گواه من بود در يوم دين\r\n\r\nن 162 8 - ك 65 14\r\nسر از آن رو مىنهم : مناسبت اين با سابق آن است كه من مثل آن نسّاخ و امثال آن نيستم كه ذاتى و عاريتى را امتياز ندهم و غنج و ناز داشته باشم بلكه فروتنى دارم ، و يوم دين ، بر فروتنى شهادت خواهد داد . هم شهادت قولى و هم شهادت فعلى كه زلزله خواهد شد و برون خواهد داد خزاين وجودات و كمالات را كه همه در آن عاريت است از حق و از خود چيزى ندارد ، كما مر .\r\n\r\n\r\n( ( 3277 ) ) كو تحدّث جهره اخبارها * در سخن آيد زمين و خارها\r\n\r\nن 162 10 - ك 65 15\r\nكو تحدث جهرة : يعنى كه او حديث مىكند علانيةً اخبارش را . اشارت است به قول حق تعالى :\r\n* ( إِذا زُلْزِلَتِ اَلأَرْضُ زِلْزالَها 99 : 1 ( 2 )  تا آن جا كه : * ( يَوْمَئِذٍ تُحَدِّثُ أَخْبارَها 99 : 4 در حديث نبوى است كه اَخبارُها أَن تَشهدَ عَلى كُلِّ عَبدٍ وَأَنَّه بِما عَمِلَ عَلى ظَهرِها ( 3 )  يعنى خبر دادن زمين آن است كه شهادت خواهد داد بر هر بنده و امتى ، به آن چه كرده‌اند بر پشت او .\r\n\r\nفلسفى گويد ز معقولات دون\r\nعقل از دهليز مىماند برون\r\n\r\nن ندارد - ك 65 16\r\nفلسفى : يعنى حكيم و متخلق به اخلاق الله علماً و عملًا . و فلسفى به اين معنى و حكيم ، ممدوح\r\n","description":"","footnote":" ( 1 ) قرآن كريم ، سورهء نور ، آيهء 35 .  ( 2 ) قرآن كريم ، سورهء زلزال ، آيهء 1 تا 4 .  ( 3 ) قريب به اين مضمون : الميزان ج 20 ص 486 به نقل از تفسير الدر المنثور ذيل آيهء مذكور . . ","page_name":" 184 ","page_number":184},
  {"content":"\r\nاست ، پس مراد مولوى متفلسف است كه متفلسف گويد معقولات دون را .\r\nعقل از دهليز : طعن در حق عقل متفلسف است كه به درون بار نيافته و از تألَّه بىنصيب است .\r\n\r\n\r\n( ( 3288 ) ) جمله هفتاد و دو ملَّت در تو است * وه كه روزى آن بر آرد از تو دست\r\n\r\nن 162 21 - ك 65 21\r\nجمله هفتاد و دو ملت : چنان كه انسان غير كامل گاه سخن جبرى از او بروز مىكند و گاه عقيدهء قدرى ، گاه حرف صوفى بروز كند و گاه حرف طباعى و همچنين قياس كن .\r\n\r\n\r\n( ( 3289 ) ) هر كه او را برگ اين ايمان بود * همچو برگ از بيم اين لرزان بود\r\n\r\nن 162 22 - ك 65 22\r\nبرگ اين ايمان : يعنى ايمان كامل حقيقى . و برگ اول عزم ، و به معنى سامان هم مناسب است .\r\n\r\n\r\n( ( 3291 ) ) چون كند جان باز گونه پوستين * چند وا ويلا بر آرد ز اهل دين\r\n\r\nن 163 2 - ك 65 23\r\nباز گونه : در يوم الدين .\r\n\r\n\r\n( ( 3293 ) ) پرده اى ستّار از ما بر مگير * باش اندر امتحان ما مجير\r\n\r\nن 163 4 - ك 65 24\r\nمجير : پناه دهنده . از اسماء الله است .\r\n\r\n\r\n( ( 3298 ) ) بلعم باعور را خلق جهان * سغبه شد مانند عيسىّ زمان\r\n\r\nن 163 11 - ك 65 28\r\nسغبه : فريفته ، در فارسى . و در عربى گرسنه .\r\n\r\n\r\n( ( 3304 ) ) اين دو را پرچم بسوى شهر برد * كشتگان قهر را نتوان شمرد\r\n\r\nن 163 17 - ك 65 32\r\nپرچم : به پا و چيم فارسى . دُم نوعى از گاو كه بر سر چوب علم و گردن اسب بندند . و بردن او دزد را از باب اِسناد مجازى است .\r\n\r\n\r\n( ( 3307 ) ) قصهء عاد و ثمود از بهر چيست * تا بدانى كانبيا را ناز كيست\r\n\r\nن 163 20 - ك 65 33\r\nعاد : قوم هود .\r\nثمود : قوم صالح .\r\n\r\n\r\n( ( 3308 ) ) اين نشان خسف و قذف و صاعقه * شد بيان عزّ نفس ناطقه\r\n\r\nن 163 21 - ك 65 34\r\nقذف : انداختن . مراد اينجا سنگ باريدن بر قوم لوط است .\r\nصاعقه : آتشى كه از سمت آسمان به زير آيد .\r\n\r\n\r\n( ( 3310 ) ) هش چه باشد عقل كلّ هوشمند * هوش جز وى هش بود اما نژند\r\n\r\nن 164 1 - ك 65 35\r\nهش چه باشد : مناسب اين است قول شيخ عطَّار ، كه :\r\n","description":"","footnote":"","page_name":" 185 ","page_number":185},
  {"content":"\r\n\r\nصد هزاران طفل سر ببريده شد\r\nتا كليم الله صاحب ديده شد\r\n\r\n\r\n\r\n( ( 3314 ) ) پس چه عزت باشدت اى نادره * چون شدى وحشى تو حمر مستنفره\r\n\r\nن 164 5 - ك 65 37\r\nمستنفره : اشارت است به كريمهء * ( كَأَنَّهُمْ حُمُرٌ مُسْتَنْفِرَةٌ فَرَّتْ مِنْ قَسْوَرَةٍ 74 : 50 - 51 . ( 1 )  يعنى گويا ايشان خرهاى وحشىاند كه مىگريزند از شير مردان .\r\n\r\n\r\n( ( 3316 ) ) گر چه خر را دانش زاجر نبود * هيچ معذورش نمىدارد و دود\r\n\r\nن 164 7 - ك 65 38\r\nزاجر : مانع از اعمال بهيميه .\r\n\r\n\r\n( ( 3317 ) ) پس چو وحشى شد از آن دم آدمى * كى بود معذور اى يار سمى\r\n\r\nن 164 8 - ك 66 1\r\nاز آن دم : يعنى دم مبارك انسان كامل .\r\nسمى : بلند مرتبه .\r\n\r\n\r\n( ( 3318 ) ) لا جرم كفار را شد خون مباح * همچو وحشى پيش نشّاب و رماح\r\n\r\nن 164 9 - ك 66 1\r\nنشاب : تيرها .\r\nرماح : نيزه‌ها .\r\n\r\n\r\n( ( 3319 ) ) جفت و فرزندانشان جمله سبيل * ز انكه وحشى انداز عقل جليل\r\n\r\nن 164 10 - ك 66 2\r\nجفت و فرزندانشان : زنان كافر حربى كنيزانند از براى مسلمانان ، و فرزندانشان غلامان .\r\n\r\n\r\n( ( 3321 ) ) همچو هاروت و چو ماروت شهير * از بطر خوردند زهر آلود تير\r\n\r\nن 164 14 - ك 66 4\r\nشهير : مشهور .\r\n\r\n\r\n( ( 3322 ) ) اعتمادى بودشان بر قدس خويش * چيست بر شير اعتماد گاو ميش\r\n\r\nن 164 15 - ك 66 4\r\nچيست بر شير : اولى اين است كه « چه بر » - به كسر راء - باشد .\r\n\r\n\r\n( ( 3326 ) ) بر ضعيفى گياه آن باد تند * رحم كرد اى دل تو از قوت ملند\r\n\r\nن 164 19 - ك 66 6\r\nملند : نهى از لند و لند كردن .\r\n\r\n\r\n( ( 3331 ) ) تو قياس از چرخ دولابى بگير * گردشش از كيست از عقل منير\r\n\r\nن 165 2 - ك 66 9\r\nاز عقل منير : چه حركات افلاك از روى شهوت و غضب نيست كه مبرااند از اين دو . بلكه به\r\n","description":"","footnote":" ( 1 ) قرآن كريم ، سورهء مدثر ، آيهء 50 . ","page_name":" 186 ","page_number":186},
  {"content":"\r\nمحركات عقليه است از جهت عشق به حق متعال .\r\n\r\n\r\n( ( 3332 ) ) گردش اين قالب همچون سپر * هست از روح مستّر اى پسر\r\n\r\nن 165 3 - ك 66 9\r\nمستّر : پنهان .\r\n\r\n\r\n( ( 3335 ) ) گاه جيمش مىكند گه حا و دال * گاه صلحش مىكند گاهى جدال\r\n\r\nن 165 6 - ك 66 11\r\nگاه جيمش مىكند : يعنى جان اين نفس را مادهء حروف مقطعه مىكند در مقاطع ، و همچنين مادهء حروف مركبه اش مىكند ، گاه حرف صلح مىشود و گاه حرف جدال مىشود . پس نفس انسانى يكى بيش نيست و اين همه اطوار گوناگون دارد كه حروف سى و دوگانه باشد . بيست و هشت عربى و چهار فارسى كه پ و چ و ژ و گ باشد و چون تركيب شوند اين هم كتب مولد شوند و اين همه تأثيرات و تنظيمات در عالم و عالميان از اين سى و دو حرف پيدا شود .\r\n\r\n\r\n( ( 3338 ) ) گفت المعنى هو الله شيخ دين * بحر معنيهاى رب العالمين\r\n\r\nن 165 9 - ك 66 13\r\nگفت المعنى : للمؤلف فى هذا المعنى :\r\n\r\nيا من هو نور اعين ايقاظ\r\nيا من هو روح انفس حفاظ\r\nسبحانك است قائلًا بالثانى\r\nأنت المعنى و كلنا الفاظ\r\n\r\n\r\n\r\n( ( 3340 ) ) حملها و رقص خاشاك اندر آب * هم ز آب آمد به وقت اضطراب\r\n\r\nن 165 11 - ك 66 14\r\nحملها و رقص : متصل است به « بحر روان » . و در بعض نسخ نه چنين است .\r\n\r\n\r\n( ( 3341 ) ) چون كه ساكن خواهدش كرد از مرا * سوى ساحل افكند خاشاك را\r\n\r\nن 165 12 - ك 66 15\r\nمرا : ستيزه .\r\n\r\n\r\n( ( 3347 ) ) خويش بين چون از كسى جرمى بديد * آتشى در وى ز دوزخ شد پديد\r\n\r\nن 165 20 - ك 66 19\r\nجرمى بديد : به اثبات ، نه نفى .\r\n\r\n\r\n( ( 3348 ) ) حميت دين خواند او كبر را * ننگرد در خويش نفس گبر را\r\n\r\nن 165 21 - ك 66 20\r\nكبر را : اول به كسر كاف عربى و دوم به فتح گاف فارسى .\r\n\r\n\r\n( ( 3362 ) ) خاصه رنجور و ضعيف آواز شد * ليك بايد رفت آن جا نيست بد\r\n\r\nن 166 14 - ك 66 29\r\nنيست بُد : چاره . مثل لا بّد .\r\n\r\n\r\n( ( 3365 ) ) من بگويم شكر چى خوردى ابا * او بگويد شربتى يا ماش با\r\n\r\nن 166 17 - ك 66 30\r\n","description":"","footnote":"","page_name":" 187 ","page_number":187},
  {"content":"\r\nماشبا : يعنى ماش آش .\r\n\r\n\r\n( ( 3370 ) ) گفت چونى گفت مُردم گفت شكر * شد از اين رنجور پر آواز و نكر\r\n\r\nن 166 22 - ك 66 34\r\nنكر : به ضم اول ، انكار .\r\n\r\n\r\n( ( 3371 ) ) كين چه شكرست او عدوّ ما بُدست * كر قياسى كرد و آن كژ آمدست\r\n\r\nن 167 1 - ك 66 34\r\nكر قياسى كرد : كر را با كژ جناس خطى است .\r\n\r\n\r\n( ( 3377 ) ) خاطر رنجور جويان صد سقط * تا كه پيغامش كند از هر نمط\r\n\r\nن 167 7 - ك 67 5\r\nسقط : ناسزا .\r\nنمط : طرز و روش .\r\n\r\n\r\n( ( 3379 ) ) كظم غيظ اين است آن را قى مكن * تا بيابى در جزا شيرين سخن\r\n\r\nن 167 9 - ك 67 6\r\nكظم غيظ : فرونشاندن خشم .\r\n\r\n\r\n( ( 3380 ) ) چون نبودش صبر مىپيچيد او * كين سگ زن روسپىّ حيز كو\r\n\r\nن 167 10 - ك 67 6\r\nروسپى : به پاء فارسى ، به وزن دوستى . فاحشه .\r\nحيز : هيز و مخنث .\r\n\r\n\r\n( ( 3384 ) ) بس كسان كايشان عبادتها كنند * دل به رضوان و ثواب آن نهند\r\n\r\nن 167 14 - ك 67 8\r\nعبادتها : به باء موحده .\r\n\r\n\r\n( ( 3385 ) ) خود حقيقت معصيت باشد خفى * آن كدر باشد كه پندارد صفى\r\n\r\nن 167 15 - ك 67 9\r\nكدر : تيره .\r\nصفى : صافى و با صفا .\r\n\r\n\r\n( ( 3389 ) ) فاتقوا النار التي اوقدتموا * انكم فى المعصية ازددتموا\r\n\r\nن 167 19 - ك 67 11\r\nفاتقوا النار : اقتباس است . ( 1 )  يعنى بپرهيزيد آتشى را كه افروخته‌ايد ، بدرستى كه شما معصيت را زياد كرده‌ايد .\r\n\r\n\r\n( ( 3390 ) ) گفت پيغمبر با عرابى ما * صل انك لم تصل يا فتى\r\n\r\nن 167 20 - ك 67 11\r\n","description":"","footnote":" ( 1 ) قرآن كريم ، سورهء بقره ، آيهء 24 . ","page_name":" 188 ","page_number":188},
  {"content":"\r\nصلّ انك : يعنى نماز حقيقى بجا بيار ، كه اين نماز صورى تو نماز نبود .\r\n\r\n\r\n( ( 3399 ) ) گفت حق نى بل كه لا انساب شد * زهد و تقوى فضل را محراب شد\r\n\r\nن 168 9 - ك 67 18\r\nلا انساب شد : اشارت است به كريمهء * ( فَإِذا نُفِخَ فِي اَلصُّورِ فَلا أَنْسابَ بَيْنَهُمْ 23 : 101 . ( 1 )  يعنى هر گاه دميده شود در صور و قيامت به پا شود نسب نيست در آن روز در ميانهء ايشان ، زهد و تقوى به كار مىآيد كه در خود كس باشد .\r\n\r\n\r\n( ( 3405 ) ) ليك با خورشيد و كعبه پيش رو * اين قياس و اين تحرى را مجو\r\n\r\nن 168 15 - ك 67 21\r\nليك با خورشيد كعبه پيش رو : مراد به خورشيد ، آفتاب حقيقت وجود است . و به كعبه ، انسان كامل . يعنى ايمانى عيانى و اسلام و تسليم شهودى پيشه كن .\r\n\r\n\r\n( ( 3411 ) ) همچو آن رنجور دلها از تو خست * كر به پندار اصابت گشته مست\r\n\r\nن 168 21 - ك 67 24\r\nخست : به خاء معجمه .\r\nاصابت : به صواب بر خوردن .\r\n\r\n\r\n( ( 3415 ) ) گر چه هاروتيد و ماروت فزون * از همه بر بام نحن الصافون\r\n\r\nن 169 3 - ك 67 24\r\nنَحنُ الصّافونَ وَنَحنُ المُسَبَّحُونَ . ( 2 )  حكايت از ملايكه است در قرآن ، كه ماييم صف - زنندگان براى طاعت حق و تسبيح گويان او .\r\n\r\n\r\n( ( 3421 ) ) پس همىگفتند كاى اركانيان * بىخبر از پاكى روحانيان\r\n\r\nن 169 9 - ك 67 29\r\nاركانيان : عناصر را اركان هم گويند .\r\n\r\n\r\n( ( 3422 ) ) ما برين گردون تتقها مىتنيم * بر زمين آييم و شادُروان زنيم\r\n\r\nن ندارد - ك 67 30\r\nتتق : سراپرده . و همچنين : شادُروان .\r\n\r\n\r\n( ( 3431 ) ) گفت دنيا لعب و لهوست و شما * كودكيد و راست فرمايد خدا\r\n\r\nن 169 21 - ك 68 4\r\nلعب و لهو : بازى .\r\n\r\n\r\n( ( 3432 ) ) از لعب بيرون نرفتى كودكى * بىزكات روح كى باشى زكى\r\n\r\nن 169 22 - ك 68 5\r\n","description":"","footnote":" ( 1 ) قرآن كريم ، سورهء مؤمنون ، آيهء 101 .  ( 2 ) اقتباس از قرآن كريم ، سورهء صافات ، آيات 165 و 166 . ","page_name":" 189 ","page_number":189},
  {"content":"\r\nزكات : بىطهارت .\r\nزكى : پاك .\r\n\r\n\r\n( ( 3435 ) ) جنگ خلقان همچو جنگ كودكان * جمله بىمعنى و بىمغز و مهان\r\n\r\nن 170 3 - ك 68 6\r\nمهان : به ضم ميم ، خوار .\r\n\r\n\r\n( ( 3436 ) ) جمله با شمشير چوبين جنگشان * جمله در لا ينبغى آهنگشان\r\n\r\nن 170 4 - ك 68 7\r\nلا ينبغى : ناسزاوارى .\r\n\r\n\r\n( ( 3440 ) ) تعرج الروح إليه و الملك * من عروج الروح تهتز الفلك\r\n\r\nن 170 8 - ك 68 9\r\nتعرج الروح : اشارت است به كريمهء * ( تَعْرُجُ اَلْمَلائِكَةُ وَاَلرُّوحُ إِلَيْه فِي يَوْمٍ كانَ مِقْدارُه خَمْسِينَ أَلْفَ سَنَةٍ 70 : 4 ( 1 )  يعنى بالا مىروند ملايكه و ارواح انسيه بسوى حضرت حق در روزى كه مقدار آن روز پنجاه هزار سال است . پس همهء ارواح در ترقى و استكمالند به حسب صعود در سلسلهء طوليه تا واقع شوند در تحت اسماء لطفيه و قهريه به فناء در آنها .\r\nتهتز الفلك : اهتزاز ، حركتِ بر سبيل وجد .\r\n\r\n\r\n( ( 3442 ) ) از حق ان الظن لا يغنى رسيد * مركب ظن بر فلكها كى دويد\r\n\r\nن 170 10 - ك 68 10\r\nلا يُغْنِي مِنَ اَلْحَقِّ شَيْئاً 10 : 36 . ( 2 )  به درستى كه گمان بىنياز نمىكند از حق چيزى .\r\n\r\n\r\n( ( 3443 ) ) اغلب الظنين فى ترجيح ذا * لا تمارى الشمس فى توضيحها\r\n\r\nن 170 11 - ك 68 10\r\nاغلب الظنين فى ترجيح ذا : يعنى نهايت اين است كه صاحب ظن ترجيح مطلوب مىدهد به ظن غالب پس ظن به طرف خلاف هم دارد . لكن ، لا تمارى الشمس فى توضيحها : يعنى نمىگيرد شك شمس را در روشن كردنش ، و شمس تمثيل نور يقين است كه چنان كه ظلمت در آفتاب محو است همچنين شك و امترا در نور يقين محو است و يك طرفى است و طرف ديگر نيست . وجوب ذاتى يقين است ، و امكان ، شك و تخمين است .\r\n\r\n\r\n( ( 3445 ) ) وهم و فكر و حس و ادراك شما * همچو نى دان مركب كودك هلا\r\n\r\nن 170 13 - ك 68 12\r\nهلا : فارسى ، كلمهء تنبيه است .\r\n\r\n\r\n( ( 3446 ) ) علمهاى اهل دل حمالشان * علمهاى اهل تن احمالشان\r\n\r\nن 170 14 - ك 68 12\r\n","description":"","footnote":" ( 1 ) قرآن كريم ، سورهء معارج ، آيهء 4 .  ( 2 ) قرآن كريم ، سورهء نجم ، آيهء 28 . ","page_name":" 190 ","page_number":190},
  {"content":"\r\nحمالشان : يعنى نورى است جذّاب و خطَّاف ايشان به اوج جبروت و فناء لاهوت .\r\nاحمالشان : احمال جمع حمل . يعنى بار .\r\n\r\n\r\n( ( 3448 ) ) گفت ايزد يحمل اسفاره * بار باشد علم كآن نبود ز هو\r\n\r\nن 170 16 - ك 68 13\r\nگفت ايزد : در حق يهود كه مثل حمارند .\r\nيحمل اسفاره : ( 1 )  يعنى نصيبش كشيدن سنگينى كتابهاست و از مضامين اطلاع ندارد .\r\n\r\n\r\n( ( 3449 ) ) علم كان نبود ز هو بىواسطه * آن نپايد همچو رنگ ماشطه\r\n\r\nن 170 17 - ك 68 14\r\nبىواسطه : سابق نقل كرديم از ابا يزيد كه فرموده : اَخَذتُم عِلمُكُم مَيَّتاً . . .\r\nماشطه : و مشاطه آن كه آرايش مىكند عروس را ، خصوصاً موى را شانه مىكشد ، چه ، ماشطه از مشط مأخوذ است ، كه عرب شانه را مشط گويد . و رنگ ماشطه مثل رنگ غازه ماليدن و غير آن .\r\n\r\n\r\n( ( 3450 ) ) ليك چون اين بار را نيكو كشى * بار بر گيرند و بخشندت خوشى\r\n\r\nن 170 18 - ك 68 14\r\nليك چون : يعنى علم كسبى را اگر به شرايط مزاول باشى علم اليقينِ مؤدى به عين اليقين و حق اليقين شود .\r\n\r\n\r\n( ( 3451 ) ) هين بكش بهر خدا اين بار علم * تا شوى راكب تو بر رهوار علم\r\n\r\nن 170 19 - ك 68 15\r\nهين بكش : اگر بهر خدا باشد - چنان كه در بعض نسخ است - امر است . و اگر بهر هوا باشد - چنان كه در بعض نسخ است - مكش باشد ، به صيغهء نهى .\r\n\r\n\r\n( ( 3453 ) ) از هواها كى رهى بىجام هو * اى ز هو قانع شده با نام هو\r\n\r\nن 170 21 - ك 68 16\r\nبا نام هو : كه محض ايمان به غيب باشد مگر وجودت نام « هو » شده باشد كه در اخبار ائمه وارد است كه : نَحنُ الأَسماءُ الحُسنى كه آن ايمان عيانى خواهد بود .\r\n\r\n\r\n( ( 3454 ) ) از صفت وز نام چه زايد خيال * و آن خيالش هست دلال وصال\r\n\r\nن 171 1 - ك 68 17\r\nاز صفت وز نام : يعنى مجرد مفهوم اينها .\r\n\r\n\r\n( ( 3455 ) ) ديدهء دلال بىمدلول هيچ * تا نباشد جاده نبود غول هيچ\r\n\r\nن 171 2 - ك 68 17\r\nغول : مطلق راه زن . و مراد آن است كه لازم به ملزوم نشود .\r\n\r\n\r\n( ( 3457 ) ) اسم خواندى رو مسمى را بجو * مه به بالا دان نه اندر آب جو\r\n\r\nن 171 4 - ك 68 18\r\n","description":"","footnote":" ( 1 ) اقتباس از قرآن كريم ، سورهء جمعه ، آيهء 5 . ","page_name":" 191 ","page_number":191},
  {"content":"\r\nنه اندر آب جو : مگر آن كه آن مهى كه در آب جوست هستى نداشته باشد و نمودار به بالا باشد و بالجمله همه هستى او باشد .\r\n\r\n\r\n( ( 3462 ) ) گفت پيغمبر كه هست از امّتم * كو بود هم گوهر و هم همّتم\r\n\r\nن 171 9 - ك 68 21\r\nهم گوهر : ( 1 )  يعنى به گوهر ذات من متحقق و به اخلاق من متخلَّق و به همّت من كه همين مصروف است در وصول حق مهتمّ باشد كه حسّان گفت :\r\n\r\nلَه هِمَمٌ لا مُنتَهى لِكَبارِها\r\nوَ هِمَّتُه الصُّغرى اَجَلُّ مِنَ الدَّهرِ\r\n\r\n\r\n\r\n( ( 3463 ) ) مر مرا ز ان نور بيند جانشان * كه من ايشان را همىبينم از آن\r\n\r\nن 171 10 - ك 68 21\r\nمر مرا ز ان نور بيند : چنان كه در احاديث است كه : اِعرِفُوا الله بِالله وَالرَّسُولَ بِالرِّسالَةِ . ( 2 ) \r\n\r\n\r\n( ( 3464 ) ) بي صحيحين و احاديث و روات * بلكه اندر مشرب آب حيوة\r\n\r\nن 171 11 - ك 68 22\r\nبي صحيحين : صحيح مسلم و صحيح بخارى .\r\n\r\n\r\n( ( 3465 ) ) سرّ امسينا لكردياً بدان * راز اصبحنا عرابيّا بخوان\r\n\r\nن 171 12 - ك 68 22\r\nامسينا لكردياً : لام مفتوحه زائده است . چنان كه در خبر مبتدا زايده مىشود . همچنين در خبر امسى كه از نواسخ است زايده است .\r\n\r\n\r\n( ( 3468 ) ) گفت سلطان امتحان خواهم درين * كز شماها كيست در دعوى مهين\r\n\r\nن 171 16 - ك 68 25\r\nدر دعوى مهين : فارسى ، بزرگ . و در بعض نسخ : « مبين » ، كه ظاهر كننده است ، چنان كه از اسماء الله است .\r\n\r\n\r\n( ( 3473 ) ) هر صباحى از خزينه رنگها * چينيان را راتبه بود از عطا\r\n\r\nن 171 21 - ك 68 28\r\nراتبه : وظيفه و سهم .\r\n\r\n\r\n( ( 3483 ) ) روميان آن صوفيانند اى پدر * بىز تكرار و كتاب و بىهنر\r\n\r\nن 172 9 - ك 68 33\r\nروميان آن صوفيانند : و مثل اين است حكمت اشراقى و مشايى . چه مشايى به وجهى ، حكماء ابحاث محضند ، كه قوهء نظريهء ايشان در مشى فكرى است . چه فكر حركت است از مطالب به مبادى و از مبادى به مطالب . و اشراقى به محض بحث و فكر قناعت نمىكند و به تصفيهء باطن هم مىپردازد و استيهال اشراق از عالم انوار قاهره يافته است .\r\n","description":"","footnote":" ( 1 ) منبع يافت نشد . .  ( 2 ) اصول كافى ، ص 41 . ","page_name":" 192 ","page_number":192},
  {"content":"\r\n\r\n\r\n( ( 3487 ) ) گر چه آن صورت نگنجد در فلك * نه به عرش و كرسى و نى بر سمك\r\n\r\nن 172 13 - ك 68 36\r\nنگنجد در فلك : چنان كه گذشت حديث قدسى لا يسعنى ارضى . . .\r\n\r\n\r\n( ( 3489 ) ) عقل اينجا ساكت آمد يا مضل * ز انكه دل يا اوست يا خود اوست دل\r\n\r\nن 172 15 - ك 68 37\r\nز\r\nانكه دل يا اوست : اگر استشعار به او پيدا كرده است و سير الى الله و فى الله او را دست داده است .\r\nيا خود اوست دل : اگر نه چنين باشد .\r\n\r\nنيست كامل در دو عالم آن كه دريا عين اوست\r\nعين دريا هر كه شد مىدان كه مرد كامل است\r\n\r\nپس كلمهء يا در اول هم به مثناة تحت است .\r\n\r\n\r\n( ( 3493 ) ) نقش و قشر و علم را بگذاشتند * رايت عين اليقين افراشتند\r\n\r\nن 172 19 - ك 68 39\r\nرايت : عَلَم .\r\n\r\n\r\n( ( 3496 ) ) كس نيايد بر دل ايشان ظفر * چون صدف گشتند ايشان پر گهر\r\n\r\nن 172 22 - ك 68 40\r\nچون صدف گشتند ايشان پر گهر : در بعض نسخ چنين است : « بر صدف آيد ضرر نى بر گهر » و اين به سابق انسب است ، يعنى صدف تن شكسته مىشود نه جوهر روح .\r\n\r\n\r\n( ( 3498 ) ) تا نقوش هشت جنّت يافتست * لوح دلشان را پذيرا يافتست\r\n\r\nن 173 2 - ك 68 41\r\nلوح دلشان را : يعنى همه مشمول سعهء دل است .\r\n\r\n\r\n( ( 3499 ) ) صد نشان از عرش و كرسى و خلا * ساكنان مقعد صدق خدا\r\n\r\nن 173 3 - ك 68 42\r\nخلا : موضع خالى ، خلا به اين معنى نيست در فوق فلك ، پس مراد عالم مجردات است كه خالى است از اجسام و لوا حق آنها مثل جهات و احياز و اوقات ، و بالجمله نقايص عالم طبيعت .\r\nمقعد صدق : اشارت است به كريمهء * ( إِنَّ اَلْمُتَّقِينَ فِي جَنَّاتٍ وَنَهَرٍ فِي مَقْعَدِ صِدْقٍ عِنْدَ مَلِيكٍ مُقْتَدِرٍ 54 : 54 - 55 ( 1 )  يعنى متقين در جنات و بر سر نهرهايند در مجلس صدق و مقام عنديت سلطان حق مقتدر .\r\n\r\nصد نشان دارند و محو مطلقاند\r\nچه نشان بل عين ديدار حقند\r\n\r\nن ندارد - ك 68 42\r\nعين ديدار حقند : كما قال النَّبىّ ( ص ) : مَن رآنى فَقَد رَأَى الحَقَّ . ( 2 ) \r\n","description":"","footnote":" ( 1 ) قرآن كريم ، سورهء قمر ، آيهء 55 .  ( 2 ) صحيح بخارى ، ج 4 ، ص 135 . ","page_name":" 193 ","page_number":193},
  {"content":"\r\n\r\n\r\n( ( 3500 ) ) گفت پيغمبر صباحى زيد را * كيف اصبحت اى صحابى با وفا\r\n\r\nن 173 6 - ك 69 3\r\nكيف اصبحت : اشارت است به حديث نبوى كه حضرت صلى الله عليه و آله و سلم به زيد فرمود :\r\n« كَيفَ أصبَحتَ » ؟ زيد عرض كرد : « اَصبَحتُ عَبداً مؤُمِناً حَقًّا » حضرت فرموده : « لِكُلِّ حَقٍّ حَقيقَةٌ ، فَما حَقيقَةُ إيمانِكَ ؟ » عرض كرد كلماتى كه مضمونش اين است كه مىبينم كه گويا قيامت قيام نموده و مىبينم بهشت را و دوزخ را و مىبينم اهل بهشت را در بهشت و اهل دوزخ را در دوزخ و مىبينم ميزان را و صراط را و همچنين ساير مواقف را . ( 1 ) \r\n\r\n\r\n( ( 3503 ) ) تا ز روز و شب گذر كردم چنان * كه ز اسپر بگذرد نوك سنان\r\n\r\nن 173 9 - ك 69 4\r\nتا ز روز و شب : يعنى تا طىّ زمان شد از براى من .\r\n\r\n\r\n( ( 3504 ) ) كه از آن سو جملهء ملت يكى است * صد هزاران سال و يك ساعت يكى است\r\n\r\nن 173 10 - ك 69 5\r\nجملهء ملت : يعنى كليّات ملل .\r\n\r\n\r\n( ( 3505 ) ) هست ازل را و ابد را اتّحاد * عقل را ره نيست آن سوز افتقاد\r\n\r\nن 173 11 - ك 69 5\r\nهست ازل : يعنى آغاز و انجام يكى است .\r\nافتقاد : مفقود شدن و فناء فى الله .\r\n\r\n\r\n( ( 3506 ) ) گفت از اين ره كو ره آوردى بيار * كو نشان يك رهى ز ان خوش ديار\r\n\r\nن 173 12 - ك 69 6\r\nره آورد : ارمغان .\r\n\r\n\r\n( ( 3512 ) ) پيش از اين هر چند جان پر عيب بود * در رحم بود و ز خلقان غيب بود\r\n\r\nن 173 18 - ك 69 9\r\nپيش از اين : پيش از موت طبيعى در اكثر خلق ، و پيش از موت اختيارى در اقلّ ، كه از آن جمله است اين زيد .\r\n\r\n\r\n( ( 3513 ) ) الشقى من شقى فى بطن الام * من سمات الله يعرف كلهم\r\n\r\nن 173 19 - ك 69 10\r\nالشقى : اشارت است به حديث اَلشَّقِىُّ شَقىُّ فى بَطنِ اُمِّه وَالسَّعيدُ سَعيدٌ فى بَطنِ اُمِّه ( 2 )  و يك وجه بطن ام ، تن طبيعى است كه مولوى اشاره كرده .\r\nمن سمات الله : از نشانه‌هاى خدايى كه انوار الله باشد ، شناخته مىشود حال ايشان .\r\n","description":"","footnote":" ( 1 ) منبع يافت نشد . .  ( 2 ) توحيد صدوق 365 . ","page_name":" 194 ","page_number":194},
  {"content":"\r\n\r\n\r\n( ( 3515 ) ) جمله جانهاى گذشته منتظر * تا چگونه زايد آن جان بطر\r\n\r\nن 173 21 - ك 69 11\r\nبطر : خود بينى و تكبر ، پس اگر نفس قدسيه و نفس كليهء الهيه باشد تكبّر حقانى باشد و اگر نفس امّاره و نفس مسوّله باشد ، تكبر شيطانى و ظلمانى باشد .\r\n\r\n\r\n( ( 3517 ) ) چون بزايد در جهان جان وجود * پس نماند اختلاف بيض و سود\r\n\r\nن 174 2 - ك 69 12\r\nبيض و سود :\r\n\r\n\r\n( ( 3522 ) ) مىدهد رنگ احسن التقويم را * تا به اسفل مىبرد اين نيم را\r\n\r\nن 174 7 - ك 69 14\r\nاحسن التقويم : اشارت است به كريمهء * ( لَقَدْ خَلَقْنَا اَلإِنْسانَ فِي أَحْسَنِ تَقْوِيمٍ 95 : 4 ( 1 )  يعنى هر آينه به تحقيق كه خلق كرديم انسان را در احسن قوامى ، چه در ميان هيجده هزار نوع حيوان كه هيجده هزار عالم است اوست قائم و مظهر قيّوم و حيوانات ديگر همه منكوس الرأس و رو به زمينند .\r\n\r\n\r\n( ( 3532 ) ) دستها ببريده اصحاب شمال * وانمايم رنگ كفر و رنگ آل\r\n\r\nن 174 17 - ك 69 21\r\nدستها ببريده : چون پيغمبر به كشف ستر از حقايق اينها رازى نيست ، بايد در پرده باشد و كشف از حقايق اين مذكورات تا آخر نشود .\r\nرنگ آل : يعنى سيماى آل حق ، و مىشود آل به معنى سراب باشد كه اعمال اهل جهل « كَسَرابٍ بِقِيعَةٍ يَحسَبُه الظَّلمآنُ ماءً ( 2 )  پس رنگ آل مثل عطف تفسيرى خواهد بود براى » رنگ كفر « .\r\n\r\n\r\n( ( 3544 ) ) گفت هين در كش كه اسبت گرم شد * عكس حق لا يستحى زد شرم شد\r\n\r\nن 175 8 - ك 69 28\r\nلا يستحى : اشارت است به قول حق تعالى : * ( وَالله لا يَسْتَحْيِي مِنَ اَلْحَقِّ 33 : 53 . ( 3 )  شرم شد : يعنى شرم رفت .\r\n\r\n\r\n( ( 3547 ) ) آينه و ميزان محكهاى سنى * گر دو سالش تو خدمت مىكنى\r\n\r\nن 175 11 - ك 69 29\r\nآينه و ميزان محكها : مراد از اينها انسان كامل است . جناب امير المؤمنين على عليه السلام فرمود :\r\nأَنَا الميزانُ . ( 4 )  پس معنى ميزان معنى كلَّى است يعنى آن چه اشياء به آن سنجيده شود ، خواه روحانى باشد و خواه جسمانى . پس انسان كامل و عقل بالفعل بالحقيقة ميزان است . چنان كه ذو الكفتين و قپان و محك و عروض و مسطر و شاقول و نحو اينها ميزانند . و نظير كفتين در انسان\r\n","description":"","footnote":" ( 1 ) قرآن كريم ، سورهء تين ، آيهء 4 .  ( 2 ) قرآن كريم ، سورهء نور ، آيهء 39 .  ( 3 ) قرآن كريم ، سورهء احزاب ، آيهء 53 .  ( 4 ) تفسير نور الثقلين ، ج 5 ، ص 188 : و الميزان امير المؤمنين صلوات الله عليه لخلقه . ","page_name":" 195 ","page_number":195},
  {"content":"\r\nكامل عقل نظرى و عقل عملى است .\r\n\r\nدر علم و عمل زبانشان راست\r\nميزان صفتند بىكم و بىكاست\r\n\r\nو آينه‌اند چون كه حقايق اشيا على ماهى عليه در آنها مترايى مىشود كليات آنها ، چه جاى جزييات . و گذشت كه آيينهء سراپا نماى محمدى صلى الله عليه و آله و سلم :\r\n\r\nگفت من آيينه‌ام مصقول دست\r\nترك و هندو در من آن بيند كه هست\r\n\r\n\r\n\r\n( ( 3552 ) ) ليك در كش در نمد آينه را * كز تجلى كرد سينا سينه را\r\n\r\nن 175 16 - ك 69 32\r\nكز تجلى كرد : يعنى آينه ، از تجلى ، سينه را طور سيناى موسوى خود . اولى آن است كه « كاز » ( با الف ) نگاشته شود .\r\n\r\n\r\n( ( 3556 ) ) يك سر انگشت پردهء ماه شد * وين نشان ساترى الله شد\r\n\r\nن 175 20 - ك 70 2\r\nوين نشان ساترى الله شد : سر انگشت كه موجب ساترى الله است خود بينى و تعين بينى ، چنان كه قايلى گفته است : « يك قدم بر نفس خود نه ديگرى در كوى دوست » .\r\n\r\n\r\n( ( 3557 ) ) تا بپوشاند جهان را نقطه اى * خسف گرد آفتاب از سقطه اى\r\n\r\nن 175 21 - ك 70 2\r\nجهان را نقطه : جهان حقيقت وجود نقطهء سواد امكانى .\r\nسقطه : افتادن است . انكساف ظاهرى به حيلولت قمر است ميان شمس و بصر ناظرين و انكساف باطنى به احتجاب شمس عقل است به قمر نفس .\r\n\r\n\r\n( ( 3560 ) ) چار جوى جنت اندر حكم ماست * اين نه زور ما ز فرمان خداست\r\n\r\nن 176 2 - ك 70 4\r\nاندر حكم ماست : چه همه صور علوم و اعمال ماست كه به حسن اختيار ملكهء خود مىكنيم چنان كه حضرت فرموده : اِنَّما هِيَ اَعمالَكُم تُرَدُّ اِلَيكُم . ( 1 )  ز فرمان خداست : چنان كه در حديث قدسى است : يَا بنَ آدَم اَطِعنى اَجعَلُكَ مِثلى تَقُوُل لِلشَّيءِ كُن فَيَكُونُ . ( 2 ) \r\n\r\n\r\n( ( 3563 ) ) گر بخواهد رفت سوى زهر و مار * ور بخواهد رفت سوى اعتبار\r\n\r\nن 176 5 - ك 70 5\r\nسوى اعتبار : اين در وقتى است كه محسوسات وسيلهء نيل عقليات باشند ، و آيات حق ديده شوند . و اگر نه چنين باشند مادهء وجود مور و مارند .\r\n\r\n\r\n( ( 3566 ) ) همچنين هر پنج حس چون نايزه * بر مراد و امر دل شد جايزه\r\n\r\nن 176 8 - ك 70 7\r\n","description":"","footnote":" ( 1 ) علم اليقين ، ج 2 ص 844 . .  ( 2 ) علم اليقين ، ج 2 ص 1061 . . ","page_name":" 196 ","page_number":196},
  {"content":"\r\nنايزه : گلوگاه و لولهء ابريق و نحو آن و در لغت به « ژاىِ » فارسى ثبت است و گاه باشد به « زاى » عربى هم آمده باشد تا قافيه شود با :\r\nجايزه : عربى ، به معنى رونده كه از جواز به معنى گذشتن است .\r\n\r\n\r\n( ( 3576 ) ) پنج حسى از برون مأسور او * پنج حسى از درون مأمور او\r\n\r\nن 176 18 - ك 70 12\r\nمأسور : اسير .\r\n\r\n\r\n( ( 3577 ) ) ده حس است و هفت اندام و دگر * آن چه اندر گفت نايد مىشمر\r\n\r\nن 176 19 - ك 70 12\r\nده حس است : پنج ظاهر : سمع و بصر و ذوق و شمّ و لمس ، و پنج ، باطن : حس مشترك و خيال و متصرفه و وهم و حافظه .\r\nو هفت اندام دگر : سر است و پشت و شكم و دو دست و دو پا .\r\nآن چه اندر گفت نايد مىشمر : يعنى بر سبيل مثل اين هفده را گفتيم ، و الَّا خوادم و جنود نفس ناطقه و فرمان برادران دل ، جزيياتشان را حدّى و حصرى نيست ، و از آن جمله است قوى و طبايع در مقام جمادى و قواى نباتى كه رؤساى قواى نفس نباتيه غاذيه و ناميه و مولَّده است و در تحت غاذيه‌اند : هاويه و ماسكه و هاضمه و دافعه و ملصقه و مغيره ، و در تحت مولَّده است : محصّله و مفصله ، و غاذيه - مثلًا - وحدت جنسيه دارد ، زيرا كه غواذى اعضا متخالفند بالنوع ، و در اجزاء متماثله متخالفند بالشخص ، مثلًا غاذيه اى كه تحصيل غذاى عصب مىكند غير آن است كه تحصيل غذاى شريان يا وريد يا رباط يا عظم يا لحم يا شحم يا سمين يا غير اينها مىكند ، مغايرت نوعيه دارند ، خاصه ، غايت بُعد است ميانهء اينها و غاذيهء رطوبت جليديه و غواذى طبقات عنكبوتيه و عنبيه ، و قرنيه و مانند اينها . و از آن جمله است محركهء شوقيه كه منشعب مىشود به شهويه و غضبيه ، كه در اطاعت نفس ناطقه و قلب معنوى كمر را بسته است كه هر ميل و رغبت به هر چيز كه بخواهد احداث مىكند ، و همچنين نفرت و كراهت از هر مكروهى . و از آن جمله است محركهء عامله كه به عدد پانصد عضل است تقريباً كه به هر يك حركت خاصى مفوّض است و يكى مأمور است به تحريك و ديگرى به تسكين . مثل آن كه محركهء لسان تحريك مىكند و محركهء يد و رِجل نمىكند ، يا محركهء چشم و ابرو نمىكند ، و بالعكس ، و محركهء اصبعى تحريك مىكند و محركهء اصابعى نمىكند ، كه اين حركات گوناگون هر يك محرك خاص و آلت خاص دارد . و از آن جمله است قواى عقليه كه از اعاظم جنود روحند كه قواى عقل نظرى و قواى عقل عملىاند . و آنها بالاجمال هشت قوه‌اند و بالجمله تمام قوى و طبايع و جميع مبادىِ فاعله و منفعله كه در عالم متفرق و متشتتاند در انسان كامل جمعند و تمام اينها در تحت سليمان روح هستند و او را بر وحش و طير مملكت بدن مهترى است . و بعض حكماء قواى مدركه را طيّاره - چون اسرعُ سيراً و نيلًا للمدركات هستند - و قواى محركه را سيّاره نامند و ملكه‌هاى حميده را ملك نامند ، چنان كه مادهء حرفيهء ملك و ملكه واحد است .\r\n","description":"","footnote":"","page_name":" 197 ","page_number":197},
  {"content":"\r\n\r\nتو نگو هر خديو دورانى\r\nچه كنم قدر خود نمىدانى\r\n\r\nلهذا فرمود :\r\n\r\n\r\n( ( 3578 ) ) چون سليمانى دلا در مهترى * بر پرى و ديو زن انگشترى\r\n\r\nن 176 20 - ك 70 13\r\nچون سليمانى : و پرى و ديو اين مملكتِ بدن ، به وجهى خيال و وهم است . خيال به جن مىماند كه متشكل مىشود به اشكال مختلفه ، پس از لطافتى كه دارد به هر صورتى در آيد از نور و نار و گل و خار و مور و مار و نحو اينها . و وهم ديوى و شيطانى است داخلى مثل آن خارجى راه زن . « اَعدى عَدُوِّكَ نَفسُكَ الَّتى بَينَ جَنبَيِك » . ( 1 ) \r\n\r\n\r\n( ( 3579 ) ) گر درين ملكت برى باشى ز ريو * خاتم از دست تو نستاند سديو\r\n\r\nن 176 21 - ك 70 13\r\nبرى : عربى . عرى ، با پرى - به پاى فارسى - جناس مضارع دارد .\r\nسديو : گويند نام ديوى است كه خاتم سليمان را دزديد .\r\n\r\n\r\n( ( 3580 ) ) بعد ازين عالم بگيرد اسم تو * دو جهان محكوم تو چون جسم تو\r\n\r\nن 176 22 - ك 70 14\r\nچون جسم تو : يعنى دو جهان مثل بدن مىشود براى تو ، در محل تصرف بودن .\r\n\r\n\r\n( ( 3591 ) ) امتحان كن جمله مان را اى كريم * سيرمان در ده تو از آب حميم\r\n\r\nن 177 13 - ك 70 22\r\nحميم : آب گرم .\r\n\r\n\r\n( ( 3598 ) ) حكمت لقمان چو داند اين نمود * پس چه باشد حكمت ربّ و دود\r\n\r\nن 177 20 - ك 70 25\r\nرب و دود : در بعض نسخ « رب الوجود » است و غلط است ، چه ، وجود صرف و حقيقت وجود حق حقيقى است و در تحت ربّ نيست ، مگر وجود محدود اراده شود .\r\n\r\n\r\n( ( 3599 ) ) يوم تبلى و السرائر كلها * بان منكم كامن لا يشتهى\r\n\r\nن 177 21 - ك 70 26\r\nيوم تبلى و السرائر : اقتباس است ، ( 2 )  و سرائر در آيهء شريفه بى « واو » است ، و اينجا معنى آن است كه روزى كه ظاهر شود خود آن روز و سرائر و بواطن نفوس .\r\nبان منكم : ظاهر مىشود از شما امور كامنه كه خوش نداشته باشيد بروزش را\r\n\r\n\r\n( ( 3600 ) ) چون سقوا ماءً حميماً قطعت * جملة الاستار ممّا افظعت\r\n\r\nن 178 1 - ك 70 26\r\n","description":"","footnote":" ( 1 ) عوالى اللآلي ، ج 4 ، ص 118 .  ( 2 ) اقتباس از قرآن كريم ، سورهء طارق ، آيهء 9 . ","page_name":" 198 ","page_number":198},
  {"content":"\r\nچون سقوا : يعنى چون بياشامند آب گرم را در جهنم ، بر درد همهء پرده‌ها را از روى چيزهايى كه رسوا كننده است ، اشارت است به كريمهء * ( كَمَنْ هُوَ خالِدٌ فِي اَلنَّارِ وَسُقُوا ماءً حَمِيماً فَقَطَّعَ أَمْعاءَهُمْ 47 : 15 . ( 1 )  امعاء روده هاست و ترجمهء آيه واضح است .\r\n\r\n\r\n( ( 3603 ) ) ريش بد را داروى بد يافت رگ * مر سر خر را سزد دندان سگ\r\n\r\nن 178 4 - ك 70 28\r\nريش بد را : يعنى زخم بد را داروى بد راه يافت ، كه « رگ يافتن » كنايه از راه يافتن باشد و مىشود كه « دك » ( به دال مهمله ) باشد كه به معنى نصيب باشد در لغت فارسى .\r\n\r\n\r\n( ( 3607 ) ) ور رهى خواهى از اين سجن خرب * سر مكش از دوست و اسجد و اقترب\r\n\r\nن 178 8 - ك 70 30\r\nسجن خرب : زندان خراب دنيا .\r\n\r\n\r\n( ( 3609 ) ) ناطقه چون فاضح آمد عيب را * مىدراند پرده‌هاى غيب را\r\n\r\nن 178 11 - ك 70 33\r\nفاضح : رسوا كننده .\r\n\r\n\r\n( ( 3615 ) ) حق همىخواهد كه هر مير و اسير * با رجا و خوف باشند و حذير\r\n\r\nن 178 17 - ك 70 36\r\nحذير : حذر كننده و ترسان .\r\n\r\n\r\n( ( 3617 ) ) چون دريدى پردهء خوف و رجا * غيب را شد كر و فر و ابتلا\r\n\r\nن 178 19 - ك 70 37\r\nپرده خوف و رجا : در بعض نسخ : « گر دريدى پرده كو خوف و رجا » و اين بهتر است و حاصل آن است كه امور نظام عالم به شوق و رجا و خوف منتظم است و اگر عشق و شوق به لذايذ و رجاى مأمول و خوف عدم حصول و وصول ناملايم نبودى ، استكمالات نشدى .\r\n\r\n\r\n( ( 3628 ) ) يؤمنون بالغيب مىبايد مرا * ز ان ببستم روزن فانى سرا\r\n\r\nن 179 9 - ك 71 7\r\nيؤمنون بالغيب : اشارت است به كريمهء * ( اَلَّذِينَ يُؤْمِنُونَ بِالْغَيْبِ وَيُقِيمُونَ اَلصَّلاةَ وَمِمَّا رَزَقْناهُمْ يُنْفِقُونَ 2 : 3 . ( 2 ) \r\n\r\nليك يك درصد بود ايمان به غيب\r\nنيك دان و بگذر از ترديد و ريب\r\n\r\nن ندارد - ك 71 8\r\nليك يك درصد : اين بيت در نسخى پيش از « يؤمنون . . . » است . و پيش بودن بهتر است .\r\n\r\nچون شكافم آسمان را در ظهور\r\nچون بگويم هل ترى فيها فطور\r\n\r\nن ندارد - ك 71 8\r\n","description":"","footnote":" ( 1 ) قرآن كريم ، سورهء محمد ، آيهء 15 .  ( 2 ) قرآن كريم ، سورهء بقره ، آيهء 3 . ","page_name":" 199 ","page_number":199},
  {"content":"\r\nچون شكافم : حق فرمايد : چگونه نبندم روزن به آن عالم را و بشكافم آسمان را تا راه به آن عالم مفتوح شود و ظهور عالم غيب شود و حال آن كه گفته‌ام در حق آسمان كه : * ( فَارْجِعِ اَلْبَصَرَ هَلْ تَرى مِنْ فُطُورٍ 67 : 3 ( 1 )  يعنى بگردان چشم را به آسمان كه آيا مىبينى در آن انشقاقى .\r\n\r\n\r\n( ( 3630 ) ) تا درين ظلمت تحرىها كنند * هر كسى رو جانبى مىآورند\r\n\r\nن 179 11 - ك 71 9\r\nتحرىها : جستجوها و اختيارها ، كه اَلطُّرُقُ اِلَى الله بِعَدَدِ أنفاسِ الخَلائِقِ .\r\n\r\n\r\n( ( 3633 ) ) بندگى در غيب آمد خوب و كش * حفظ غيب آمد در استبعاد خوش\r\n\r\nن 179 14 - ك 71 10\r\nخوب و كش : به فتح كاف عربى و فارسى . خوش و نيك .\r\nاستبعاد : بعد مسافت .\r\n\r\n\r\n( ( 3634 ) ) كو كه مدح شاه گويد پيش او * تا كه در غيبت بود او شرم رو\r\n\r\nن 179 15 - ك 71 11\r\nكو كه مدح : يعنى كو آن مدح گفتن شرم رويى كه در حضور شاه مدح گويد او را تا آن مدحى كه در غيبت شاه گويد كه دويم اوقع در قلب است ، خاصه چون شرم روست در حضور كلّ اللسان است .\r\n\r\n\r\n( ( 3637 ) ) غايب از شه در كنار ثغرها * همچو حاضر او نگه دارد وفا\r\n\r\nن 179 18 - ك 71 12\r\nثغر : به ضم ثاء مثلثه ، سر حدّ .\r\n\r\n\r\n( ( 3642 ) ) اى برادر دست بردار از سخن * خود خدا پيدا كند علم لدن\r\n\r\nن 180 1 - ك 71 15\r\nخود خدا پيدا كند علم لدن : مىفرمايد چنان كه اشاره كرد به قولش كه غيب مطلوب حق آمد چند گاه كه علم لدنى به حق و ايمان شهودى و عيانى و حقى را چه نسبت به ايمان بالغيب ، كه اين مثل ايقان به نار است كه كس نارى نديده باشد و شنيده باشد كه نار چيزى است كه هر چيز را كه به او مىرسد متلاشى مىكند و او را متشبه به خود مىسازد به سرعت در اضائت حوالى و حواشى خود و تسخين و تلطيف و نضج و تعديل ، و آن خليفهء انوار علويه است در ظلمت و مثل اين از صفات ، و اين كس ايقان و اذعان به نار پيدا كند . و ايمان شهودى مثل معاينهء ديدن نار است نه به مجرد اثر و خبر ، و حقى چون حديدهء محماة به نار است كه همهء صفات نار در آن پيدا شود ولى فرموده كه آن هستى ترا فانى مىسازد و نيستى محض است آن جا ، و از اسماء حق است « المؤمن » و فرمود :\r\n\r\n\r\n( ( 3643 ) ) بس بود خورشيد را روشن گواه * أىّ شيءٍ اعظم الشاهد إله\r\n\r\nن 180 2 - ك 71 15\r\n","description":"","footnote":" ( 1 ) قرآن كريم ، سورهء ملك ، آيهء 3 . ","page_name":" 200 ","page_number":200},
  {"content":"\r\nأَي شيء : اشارت است به كريمهء * ( قُلْ أَيُّ شَيْءٍ أَكْبَرُ شَهادَةً قُلِ الله 6 : 19 . ( 1 )  چه اوست دليل بر خود و دليل بر هر شيء چه او حقيقت وجود است و حقيقت وجود نور است و نور ظاهر بالذات و مُظهرِ اغيار است تماماً و جميعاً مثل نور حسى كه همين مظهر الوان و اشكال است .\r\n\r\n\r\n( ( 3644 ) ) نه بگويم چون قرين شد در بيان * هم خدا و هم ملك هم عالمان\r\n\r\nن 180 3 - ك 71 16\r\nهم خدا و هم ملك هم عالمان : مراد شهادت قولى و فعلى - هر دو - است ، اما قولى واضح است ، و اما فعلى ، پس شهادت حقيقت وجود است به آن كه ثانى ندارد ، چه ، بىنهايت است در وجود و كمال و همچنين صرف وجود است و صرف ، آن چه سنخ خود است داراست و آن چه غريبه است از او مسلوب است . و غريب وجود حقيقى ، عدم است . و فعلى در ملك و در انسان كامل عالم بالله ، مصداق بودن « مَن رَآنى فَقَد رَأَى الله » است . وجودشان توحيد حق مىكند ، چنان كه حق فرموده : * ( شَهِدَ الله أَنَّه لا إِله إِلَّا هُوَ وَاَلْمَلائِكَةُ وَأُولُوا اَلْعِلْمِ قائِماً بِالْقِسْطِ 3 : 18 . ( 2 ) \r\n\r\n\r\n( ( 3646 ) ) چون گواهى داد حق كه بود ملك * تا شود اندر گواهى مشترك\r\n\r\nن 180 5 - ك 71 17\r\nچون گواهى داد حق : اشكال مىكند كه گفتى : « بس بود خورشيد را رويش گواه » پس ملك كه باشد كه گواهى بدهد ؟ جواب مىدهد كه : ضعفا را رابطه و واسطه لازم است ، چه طاقت حضور شعشاع نور الانوار ندارند ، پس گواهى دادن فعلى و وجودى برزخى بين فوق التمام و الناقص ضرور است ، و گواهى دادن هر يك ، گواهى دادن حق است چه از خود هيچ ندارند . لهذا مفضل عليه اكبر شهادة را نمود بوده است .\r\n\r\n\r\n( ( 3653 ) ) همچو پرهاى عقول انسيان * كه بسى فرقستشان اندر ميان\r\n\r\nن 180 12 - ك 17 20\r\nهمچو پرهاى عقول انسيان : كه يكى عقل عملى دارد و پرهاى مختلف دارد طاير عقلش و عقل علمى ندارد و يكى عقل علمى دارد خاصه ، و يكى پرى دارد كه در فضاى ملكوت اسفل مىپرد و يكى در ملكوت اعلى و يكى در جبروت و يكى در لاهوت و تام آن است كه هر دو شهپر علمى و عملى او در نهايت جودت و قوّت باشد ، و از آن منشعب باشد پرهاى دو دو و سه سه و چهار چهار .\r\n\r\n\r\n( ( 3655 ) ) اعمشى كو ماه را هم بر نتافت * اختر اندر رهبرى بر وى بتافت\r\n\r\nن 180 14 - ك 71 21\r\nاعمش : ضعيف البصر .\r\n\r\n\r\n( ( 3656 ) ) گفت پيغمبر كه اصحابى نجوم * رهروان را شمع و شيطان را رجوم\r\n\r\nن 180 17 - ك 71 23\r\n","description":"","footnote":" ( 1 ) قرآن كريم ، سورهء انعام ، آيهء 19 .  ( 2 ) قرآن كريم ، سورهء آل عمران ، آيهء 18 . ","page_name":" 201 ","page_number":201},
  {"content":"\r\nگفت : قال النَّبىّ ( ص ) : اَصحابى كَالنُّجوُمِ بِأَيِّهِم اِقتَدَيتُم اهتَدَيتُم . ( 1 )  اصحاب من مانند ستارگانند به هر كدام اقتدا كنيد هدايت يافته شويد .\r\n\r\n\r\n( ( 3659 ) ) ماه مىگويد به خاك و ابر و فى * من بشر من مثلكم يوحى الى\r\n\r\nن 180 20 - ك 71 25\r\nفىء : سايه .\r\nيوحى الى : اقتباس است از آيهء * ( قُلْ إِنَّما أَنَا بَشَرٌ مِثْلُكُمْ يُوحى إِلَيَّ 18 : 110 . ( 2 )  بگو اى محمّد من بشرم مثل شما ، وحى مىشود به سوى من .\r\n\r\n\r\n( ( 3663 ) ) همچو شهد و سركه در هم بافتم * تا به بيمارى جگر ره يافتم\r\n\r\nن 181 2 - ك 71 27\r\n\r\n\r\n( ( 3664 ) ) چون ز علَّت وارهيدى اى رهين * سركه را مىزار و مىخور انگبين\r\n\r\nن 181 3 - ك 71 27\r\nشهد و انگبين : هر دو عسل .\r\n\r\n\r\n( ( 3669 ) ) تو كه باشى زيد هم خود را نيافت * همچو اختر كه بر و خورشيد تافت\r\n\r\nن 181 9 - ك 71 30\r\nتو كه باشى : يعنى قيامت ، چه قيامت حقيقى مبدأ است ، پس آن جا كه قيام حضرت قيّوم است ، زيد و عمرو و غير فانى است . چنان كه اختران كه در شب ظهور دارند چون خورشيد تابان طلوع كند وجود دارند و ظهور ندارند و نور بكلَّى منسوب به خورشيد است ، نه گاهى مىماند كه كوكب ضعيف النور باشد و نه قوىّ النور و نه كهكشان كه به عربى « مجرّه » گويند . و بعضى از حكما گويند سفيديهاى كهكشان ، كواكب صغارند متقاربه ولى اين از وجهى مثال است ، چه در اصل مقصود وجود حقيقى در همهء ماهيات - چه جسمانيات و چه مجردات ، چه متعلقه از آنها و چه مرسله و مرتبهء وجود مجرده از ماهيات و مظاهر و مجالى نور حق است . * ( الله نُورُ اَلسَّمواتِ وَاَلأَرْضِ 24 : 35 ، ( 3 )  پس ذرّات آنها - چه جاى صفات و افعال آنها - ممحوق و مطموس و ممحو در ذات و صفات و افعال حقّند ، و در مثال همين نور حسى و ظهور صورى كواكب مختفى در نور و ظهور شمس است در نهار ، نه وجودشان در وجودش .\r\n\r\n\r\n( ( 3671 ) ) شد حواس و نطق با پايان ما * محو علم و دانش سلطان ما\r\n\r\nن 181 11 - ك 71 31\r\nشد حواس : نسبت حواس و نطق و عقل در همه ، بلكه وجودها به علم سلطان حقيقى به وجهى نسبت حواس و نطق و تحريك و تعقل بلكه آن چه در مملكت انسانى است به روح انسانى .\r\n\r\n\r\n( ( 3672 ) ) حسها و عقلهاشان در درون * موج در موج لدينا محضرون\r\n\r\nن 181 12 - ك 71 32\r\n","description":"","footnote":" ( 1 ) كنوز الحقائق ، ، ص 13 .  ( 2 ) قرآن كريم ، سورهء كهف ، آيهء 110 .  ( 3 ) قرآن كريم ، سورهء نور ، آيهء 35 . ","page_name":" 202 ","page_number":202},
  {"content":"\r\nلدينا محضرون : اشارت است به كريمهء * ( إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ 36 : 53 . ( 1 )  يعنى نبوده است قيامت مگر بانگ صور اسرافيلى ، پس ناگاه جميع موجودات در نزد ما حاضر شوند . و مولوى مثال مىزند غروب وجودات امكانيه را در تحت سطوع نور الانوار جلّ جلاله به آن كه :\r\n\r\n\r\n( ( 3673 ) ) چون شب آمد باز وقت بار شد * انجم پنهان شده بر كار شد\r\n\r\nن 181 13 - ك 71 32\r\nچون شب آمد : پس خلق بىهوش شوند به خواب كه « اَلنَّومُ اَخُ المَوتِ » چنان كه حق تعالى اين را « توفى » ناميده است كه : * ( الله يَتَوَفَّى اَلأَنْفُسَ حِينَ مَوْتِها وَاَلَّتِي لَمْ تَمُتْ فِي مَنامِها 39 : 42 ( 2 )  پس اين به نفخهء صعق مىماند كه : * ( وَنُفِخَ فِي اَلصُّورِ فَصَعِقَ مَنْ فِي اَلسَّمواتِ وَمَنْ فِي اَلأَرْضِ 39 : 68 . ( 3 ) \r\n\r\nصبح چون دم زد علم برداشت خور\r\nهر تنى از خوابگه برداشت سر\r\n\r\nن ندارد - ك 71 33\r\nصبح چون دم زد : و حق همه را بيدارى دهد و هوش دهد ، به آن مىماند كه به نفخهء دوم كه اسرافيل بدمد در صور برزخيه متعلق شده زنده شوند به حيوة الله و قائم شوند به قيام الله كما قال تعالى : * ( ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ 39 : 68 . ( 4 ) \r\n\r\nخلق عالم جملگى بىهش شوند\r\nپرده‌ها بر رو كشند و بغنوند\r\n\r\nن ندارد - ك 71 33\r\nبغنوند : غنودن ، آرميدن .\r\n\r\n\r\n( ( 3677 ) ) حمله آرند از عدم سوى وجود * در قيامت هم شكور و هم كنود\r\n\r\nن 181 17 - ك 72 1\r\nكنود : به فتح كاف ، كفور .\r\n\r\n\r\n( ( 3778 ) ) سر چه مىپيچى كنون ناديده اى * در عدم ز اول نه سر پيچيده اى\r\n\r\nن 181 18 - ك 72 2\r\nسر چه مىپيچى : يعنى در بعث و وجود بعد از عدم چرا شك كنى و حال آن كه اول هم از عدم به وجود آمدى . قال الله تعالى : * ( كَما بَدَأْنا أَوَّلَ خَلْقٍ نُعِيدُه 21 : 104 . ( 5 ) \r\n\r\n\r\n( ( 3680 ) ) مىنبينى صنع ربانيت را * كه كشيد او موى پيشانيت را\r\n\r\nن 181 20 - ك 72 3\r\nموى پيشانيت را : مضمون آيهء شريفه است كه * ( ما مِنْ دَابَّةٍ إِلَّا هُوَ آخِذٌ بِناصِيَتِها 11 : 56 . ( 6 ) \r\n","description":"","footnote":" ( 1 ) قرآن كريم ، سورهء يس ، آيهء 53 .  ( 2 ) قرآن كريم ، سورهء زمر ، آيهء 42 .  ( 3 ) قرآن كريم ، سورهء زمر ، آيهء 68 .  ( 4 ) قرآن كريم ، سورهء زمر ، آيهء 68 .  ( 5 ) قرآن كريم ، سورهء انبياء ، آيهء 104 .  ( 6 ) قرآن كريم ، سورهء هود ، آيهء 56 . ","page_name":" 203 ","page_number":203},
  {"content":"\r\n\r\n\r\n( ( 3682 ) ) آن عدم را او هماره بنده است * كار كن ديوا سليمان زنده است\r\n\r\nن 182 1 - ك 72 4\r\nهماره : مخفف همواره .\r\nبنده است : يعنى اجل مأمور است كه همه را بگيرد و همه را فانى مىكند .\r\nكار كن ديوا . . . : اين و چند بيت بعد از اين تحذير و تخويف از رفتن به طريق نقصان است .\r\n\r\n\r\n( ( 3683 ) ) ديو مىساز و جفان كالجواب * زهره نى تا دفع گويد يا جواب\r\n\r\nن 182 2 - ك 72 4\r\nجفان كالجواب : جمع جابيه ، حوض بزرگ ، مشتق از جباية به معنى جمع آورى . اشارت است به كريمهء * ( يَعْمَلُونَ لَه ما يَشاءُ مِنْ مَحارِيبَ وَتَماثِيلَ وَجِفانٍ كَالْجَوابِ وَقُدُورٍ راسِياتٍ 34 : 13 . ( 1 )  يعنى ديوان مىساختند از براى سليمان آن چه مىخواست از منظره‌ها و تصويرها و قدحها مثل حوضهاى بزرگ و ديگهاى بزرگ بلند .\r\n\r\n\r\n( ( 3686 ) ) هر چه جز عشق خداى احسن است * گر شكر خوارى است آن جان كندن است\r\n\r\nن 182 5 - ك 72 6\r\nهر چه جز عشق : چون قدرى از مقام « خوف » فرمود ، آمد به مقام اولياء كه * ( لا خَوْفٌ عَلَيْهِمْ 10 : 62 ( 2 )  و در هر كارى به جز قرب حق تعالى هيچ نمىخواهند . خلاف طريقت بود كه اوليا تمنا كنند از خدا جز خدا . قال على عليه السلام ما عَبَدتُكَ خَوفاً مِن نارِكَ وَلا طَمَعَاً لِجَنَّتِكَ بَل وَجَدتُكَ اَهلًا لِلعِبادَةِ فَعَبَدتُكَ . ( 3 ) \r\n\r\n\r\n( ( 3687 ) ) چيست جان كندن سوى مرگ آمدن * دست در آب حياتى نازدن\r\n\r\nن 182 6 - ك 72 6\r\nسوى مرگ آمدن : يعنى مردن دست خالى از آب حيات عشق دوست حقيقى و از خدا غير خدا را خواستن .\r\n\r\n\r\n( ( 3688 ) ) خلق را دو ديده در خاك و ممات * صد گمان دارند در آب حيات\r\n\r\nن 182 7 - ك 72 7\r\nخلق را : يعنى خلق نقش بند عالم خاكىاند و مىروند و مىميرند .\r\nصد گمان دارند : خاصه سوء الظن ، مثل آن كه عذاب لازم فعل خود است ، و گمان مىكنند كه از خارج است و از جهت تشفّى منتقم است وَهُوَ غَنِّىٌ عَنِ العالَمينَ وَاَرحَمُ الرَّاحِمينَ وَليَحسنُ الظَّنُ بِالرَّبِ « خلق رستند از تو من ترسم ز خود . . . »\r\n","description":"","footnote":" ( 1 ) قرآن كريم ، سورهء سباء ، آيهء 13 .  ( 2 ) قرآن كريم ، سورهء يونس ، آيهء 62 .  ( 3 ) عوالى اللآلي ، ج 2 ، ص 11 . ","page_name":" 204 ","page_number":204},
  {"content":"\r\n\r\n\r\n( ( 3689 ) ) جهد كن تا صد گمان گردد نود * شب برو ور تو بخسبى شب رود\r\n\r\nن 182 8 - ك 72 7\r\nگردد نود : يعنى يك قبله و يك مقصود شود . مىتوان گفت كه ايهام دارد به مودت كه صيغهء نود در عربى از « ود » به معنى حب و عشق مشتق است ، ليكن معنى ظاهر اين است كه بكوش در تقليل خواطر كه « ما لا يُدرَك كُلُّه لا يُترَك كُلُّه » .\r\n\r\n\r\n( ( 3690 ) ) در شب بد رنگ بس نيكى بود * آب حيوان جفت تاريكى بود\r\n\r\nن 182 10 - ك 72 8\r\nآب حيوان :\r\n\r\nآن چشمه كه گويند نهان در ظلمات است\r\nاندر دل شبها بجز از چشم ترى نيست\r\n\r\n\r\n\r\n( ( 3700 ) ) نار شهوت را چه چاره نور دين * نور كم اطفاى نار الكافرين\r\n\r\nن 182 19 - ك 72 13\r\nنور كم : يعنى نور ايمان شما خاموش كنندهء آتش كافرين است .\r\n\r\n\r\n( ( 3702 ) ) تا ز نار نفس چون نمرود تو * وارهد اين جسم همچون عود تو\r\n\r\nن 182 21 - ك 72 14\r\nعود : مطلق چوب ، چنان كه چوب خوشبويى است .\r\n\r\nنار پاكان را ندارد خود زيان\r\nكى ز خاشاكى شود دريا نهان\r\n\r\nن ندارد - ك 72 14\r\nنار پاكان را : اولًا پاكان همه روحند ، و جسمانى كجا و روحانى كجا ؟ اين النار و اشراق نور الانوار ؟ و ثانياً پاكان را نار شهوت و نار طبيعت و نار دنيا كه اسخن و اَلذعاند از نار عنصرى نتوانند بسوزانند بلكه بَرد و سلامند پس ضعيف چگونه بسوزاند ؟\r\n\r\nهر كه ترياق خدايى را بخورد\r\nگر خورد زهرى مگويش كه بمرد\r\n\r\nن ندارد - ك 72 15\r\nترياق : پاداش سموم .\r\n\r\nنار صحت چون فروزد در وجود\r\nبىزبان زو تن برد صد گونه سود\r\n\r\nن ندارد - ك 72 19\r\nنار صحتِ : صوريه حرارت عزيزيه ، و نار صحت معنويه در اطباى نفوس ، حرارت عشق و نار وادى قدس .\r\n\r\n\r\n( ( 3708 ) ) در فتاد اندر بنا و خانه ها * تازد اندر پر مرغ و لانه ها\r\n\r\nن 183 6 - ك 72 23\r\nلانه : فارسى ، آشيانهء پرنده و خانهء چرنده .\r\n\r\n\r\n( ( 3711 ) ) آتش از استيزه افزودى لهب * مىرسيد او را مدد از صنع رب\r\n\r\nن 183 9 - ك 72 25\r\nلهب : زبانهء آتش .\r\n","description":"","footnote":"","page_name":" 205 ","page_number":205},
  {"content":"\r\n\r\n\r\n( ( 3715 ) ) خلق گفتندش كه در بگشوده ايم * ما سخى و اهل فتوت بوده ايم\r\n\r\nن 183 13 - ك 72 27\r\nفتوت : جوانمردى .\r\n\r\n\r\n( ( 3717 ) ) بهر فخر و بهر بوش و بهر ناز * نه از براى ترس و تقوى و نياز\r\n\r\nن 183 15 - ك 72 28\r\nبوش : به فتح باء موحده و سكون واو ، كرّ و فرّ و خود نمايى ، فارسى .\r\n\r\n\r\n( ( 3720 ) ) هر كسى بر قوم خود ايثار كرد * كاغه پندارد كه او خود كار كرد\r\n\r\nن 183 18 - ك 72 30\r\nكاغه : در لغت به نظر نيامد اگر چه تتّبع تام نكردم ، چه فايدهء عظمى در تحقيق امثال اين نيست و اسباب هم چندان نيست ، ولى كاغ به معنى مرغ سياه و بانگ كلاغ آمده ، پس مىشود كه « ها » ى او « ها » ى نسبت باشد چون « ها » ى يك ساله و يك شبه و غرض از نسبت به حيوان اعجم ، تحقير باشد . و در بعض نسخ « خواجه » آمده . و « ها » ى تكبير هم در مقابل « كاف » تصغير ، در محاورات اهل خراسان مستعمل است ، چون پيله و كاوه و خره و مانند اينها .\r\n\r\n\r\n( ( 3723 ) ) او خيو انداخت بر روى على * افتخار هر نبى و هر ولى\r\n\r\nن 184 1 - ك 72 33\r\nخيو : چون كدو ، آب دهن . و به همين معنى است خدو به وزن وضو ، كه در بعض نسخ است .\r\n\r\n\r\n( ( 3733 ) ) در مروّت ابر موسيى به تيه * كآمد از وى خوان و نان بىشبيه\r\n\r\nن 184 11 - ك 73 4\r\nتيه : به تاء مثناة فوق ، و ياء مثناة تحت بعد از آن ، بيابان .\r\n\r\n\r\n( ( 3734 ) ) ابرها گندم دهد كان را به جهد * پخته و شيرين كند مردم چو شهد\r\n\r\nن 184 12 - ك 73 4\r\nكان را به جهد : كه آن گندم را به جهد ، دهقان از كاه جدا كند . بعد از آن طحّان آن را آرد كند و نخّال آن را از سبوس صاف كند و عجّان آن را عجين سازد و خبّاز آن را نان نضيج كند تا چو شهد گوارا گردد .\r\n\r\n\r\n( ( 3738 ) ) تا هم ايشان از خسيسى خاستند * گندنا و تره و خس خواستند\r\n\r\nن 184 16 - ك 73 6\r\nخاستند : قيام نمودند به خواهش . پس اين بدون واو نوشته مىشود ، و قافيهء دوم با واو است . پس ايطاء نيست .\r\nخس : كاهو .\r\n\r\nجملگى گفتند با موسى ز آز\r\nبقل و قثّاء و عدس سير و پياز\r\n\r\nن ندارد - ك 73 7\r\nبقل : سبزى .\r\nقثاء : خيار .\r\n","description":"","footnote":"","page_name":" 206 ","page_number":206},
  {"content":"\r\n\r\n\r\n( ( 3739 ) ) امت احمد كه هستيد از كرام * تا قيامت هست باقى آن طعام\r\n\r\nن 184 17 - ك 73 8\r\nاز كرام : يعنى امتى كه از عاملين و سالكين فى سبيل ا للهاند . چنان كه مكشوف مىشود از براى بصرشان و سمعشان ديدنيها و شنيدنيها و مشهود مىشود غير اينها . همچنين مكشوف مىشود به حسب عملشان چشيدنيها ، و قدم ثابتى دارند و رجوع قهقرا نمىكنند . تا قيامت آن طعام و شراب از براى ايشان هست .\r\n\r\n\r\n( ( 3740 ) ) چون ابيت عند ربى فاش شد * يطعم و يسقى كنايت ز آش شد\r\n\r\nن 184 18 - ك 73 8\r\nچون ابيت : اشارت است به حديث نبوى كه اَبيتُ عِندَ رَبّى يُطعِمُنى وَيُسقينى . ( 1 ) \r\n\r\n\r\n( ( 3741 ) ) هيچ بىتأويل اين را در پذير * تا در آيد در گلو چون شهد و شير\r\n\r\nن 184 19 - ك 73 9\r\nهيچ بىتأويل : يعنى لذايذ و مولمات مشهوده ، منحصر نيست به معنويات و نه به صور طبيعيهء داثره ، بلكه صوريهء صرفهء قائمه نيز هست ، چه عالم ، دو عالم است : عالم معنى و عالم صورت عالم معنى دو تاست : عالم معانى مرسله ، و عالم معانى متعلقه به صور . و عالم صورت نيز دوتاست : عالم صور صرفهء بسيطه ، و عالم صور طبيعيهء مركبه . و هر چه در عالم صور طبيعيه مىباشد ، به اضعاف در عالم صور صرفه مىباشد . پس تأويل كردن و همهء مشهودات را بر عالم معنى حمل كردن از قصور است . ولى حمل بر معنى كه صدمه نزند بر شهودات صوريه بلكه جمع و حفظ همهء اوضاع باشد تمامتر و كار كاملين است .\r\nو جناب پيغمبر ( صلى الله عليه و آله و سلَّم ) در حق جناب على ولىّ عليه السلام دعا فرمود كه :\r\nاَللَّهُمَّ فَقِّهه فىِ الدّينِ وَعَلِّمه التَأويلَ . ( 2 )  پس واجب آمد كامل را كه معتقد باشد كه جناب پيغمبر در مقام عنديّت و لدنيّت هم قلب منوّرش كه عرش اعظم عروش خداست طعام و شراب مشاهدهء تجليات خدا را چشيد و هم ذائقهء قالبش طعام و شراب صورى را چشيد ، و كلمات تامهء خدا را به سمع فؤاد تلقى كرد در اعلى المعارج ، و هم كلام صورى از جبرئيل و يا بىواسطه از حق كه حديث قدسى است مىشنيد ، و قس عليه الباقى .\r\nو بايد دانست كه الفاظ موضوعند از براى معانى عامّه ، و تضييقها از انس به موطنى و غلبهء نشاه اى بر نفس برخاسته است . مثل آن كه قلم موضوع است از براى چيزى كه به او نقش كنند خواه آن چيز جسم و جسمانى باشد چون نى و خيال يا مجرد و روحانى باشد چون ملكهء عقل . و از آن جمله است عقل كل كه تعبير از آن فرموده‌اند كه : اَوَّلُ ما خَلَقَ الله القَلَمَ و آن نور و روح ختمى است صلى الله عليه و آله . چنان كه شيخ فريد الدين قدس سرّه گويد :\r\n\r\nآن كه اول شد پديد از جيب غيب\r\nبود نور پاك او بىهيچ ريب\r\n\r\n","description":"","footnote":" ( 1 ) - صحيح بخارى ، ج 4 ، ص 118 .  ( 2 ) منبع يافت نشد . . ","page_name":" 207 ","page_number":207},
  {"content":"\r\n\r\nبعد از آن آن نور مطلق زد علم\r\nگشت عرش و كرسى و لوح و قلم\r\n\r\nو خواه آن نقش خطوط و رسوم باشد و خواه علوم كليه و معارف ربانيه و وجودات روحانيه باشد . و لوح موضوع است از براى چيزى كه در آن چيزى نگاشته شود خواه جسم و جسمانى باشد مثل سنگ و تخته و كاغذ و حافظه و خواه روحانى باشد چون نفوس كليه و جزييه و قس عليه الباقى ، پس كامل بايد هيچ مرتبه را اهمال ننمايد .\r\n\r\n\r\n( ( 3745 ) ) اى على كه جمله عقل و ديده اى * شمّه اى وا گو از آن چه ديده اى\r\n\r\nن 185 2 - ك 73 11\r\nعقل و ديده : بلكه مأثورات در حق اوست عَينُ الله النّاظِرَةُ و اُذُنُه الواعِيَةُ وَيَدُه الباسِطَةُ . ( 1 )  و مانند اينها .\r\n\r\n\r\n( ( 3748 ) ) صانع بىآلت و بىجارحه * واهب اين هديه‌هاى رايحه\r\n\r\nن 185 5 - ك 73 12\r\nهديه‌هاى رايحه : يعنى عطر دهنده .\r\n\r\n\r\n( ( 3752 ) ) آن يكى ماهى همىبيند عيان * و آن يكى تاريك مىبيند جهان\r\n\r\nن 185 9 - ك 73 15\r\n\r\n\r\n( ( 3753 ) ) و آن يكى سه ماه مىبيند به هم * اين سه كس بنشسته يك موضع نعم\r\n\r\nن 185 10 - ك 73 15\r\nآن يكى ماهى : تا آخر دو بيت . آن كه يكى بيند چون ماه يكى است و آن كه نمىبيند ملتفت به چيزى ديگر است ، و آن كه سه مىبيند يكى در خارج و يكى در حس مشترك و يكى در خيال ، يا در نزد طلوع قمر يكى در مشرق آسمان و دو در آب مقتصد در لون هر گاه در محاذات آبى باشد . اين به حسب ظاهر ، و به حسب باطن ، يكى بين موحديناند و تاريك بين غافلين ، خاصه دهريين . و سه بين قائلين به اقانيم ثلاثه و ابن و روح القدس ، يا اقنوم وجود و اقنوم حيات و اقنوم علم .\r\n\r\n\r\n( ( 3754 ) ) چشم هر سه باز و گوش هر سه تيز * در تو آويزان و از من در گريز\r\n\r\nن 185 11 - ك 73 16\r\nدر تو آويزان : يعنى كشف غيب به تو آويخته و از من گريخته ، و بر تو مكروه چون نقش گرگ و بر من مرغوب چون نقش يوسف .\r\n\r\n\r\n( ( 3756 ) ) عالم از هژده هزار است و فزون * هر نظر را نيست اين هژده زبون\r\n\r\nن 185 13 - ك 73 17\r\nاين هژده زبون : بلكه نظر ترا اسرار اينها زبون است و عوالم سلاسل طوليه و عرضيه از مجردات و برزخيات و ماديات از هيجده هزار و بيشتر فزون است چنان كه بر اهلش روشن است . و ليك بعضى هيجده هزار نوع اين عالم طبيعى را گرفته‌اند ، كما مر .\r\n\r\n\r\n( ( 3763 ) ) چون تو بابى آن مدينهء علم را * چون شعاعى آفتاب حلم را\r\n\r\nن 185 20 - ك 73 21\r\n","description":"","footnote":" ( 1 ) توحيد صدوق ، ص 167 . ","page_name":" 208 ","page_number":208},
  {"content":"\r\nآن مدينهء علم را : اشارت است به حديث نبوى : أنَا مَدينَةُ العِلمِ وَعَليٌّ بابُها . ( 1 ) \r\n\r\n\r\n( ( 3766 ) ) هر هوا و ذرّه اى خود منظرى است * ناگشاده كى بود كآنجا درى است\r\n\r\nن 186 1 - ك 73 22\r\nهر هوا و ذره‌اى : مراد به هوا عشق سارى است :\r\n\r\nاگر پويى ز اسفل تا به عالى\r\nنيابى ذرّه اى از ميل خالى\r\nدواند گلشنى را تا به گلشن\r\nرساند گلخنى را تا به گلخن\r\n\r\nخود منظرى است : و مظهر اسمى است و مظهر « لَيسَ كَمِثلِه شَيء » است ، چنان كه دو صورت مثل هم يا دو صوت مثل هم يا غير اين مانند هم من جميع الوجوه نيابى .\r\nناگشاده كى بود : و گشاده نبود .\r\nكآنجا درى است : * ( وَأْتُوا اَلْبُيُوتَ مِنْ أَبْوابِها 2 : 189 . ( 2 )  قال ابن الفارض ( قدس سرّه ) :\r\n\r\nأتيت بيوتاً لم تنل من ظهورها\r\nو ابوابها عن قرع مثلك سدّت\r\n\r\n\r\n\r\n( ( 3774 ) ) گفت فرما يا امير المؤمنين * تا بجنبد جان به تن در چون جنين\r\n\r\nن 186 10 - ك 73 28\r\nتا بجُنبد جان به تن : يعنى جان چون جنين است و تن چون رحم و تو آفتاب ، و تا تو نفرمايى جان زندگى حقيقى نگيرد .\r\n\r\n\r\n( ( 3775 ) ) هفت اختر هر جنين را مدتى * مىكند اى جان به نوبت خدمتى\r\n\r\nن ندارد - ك 73 29\r\nهفت اختر : يعنى جنين هر ماهى در تحت تصرف و تربيت كوكبى از كواكب سبعهء سياره است .\r\nپس ماه اول جنين در رحم مادر در تصرف قمر است به اذن الله تعالى ، و ماه دوم در تصرف عطارد ، و ماه سوم در تصرف زهره و ماه چهارم كه در تصرف شمس كه سلطان الكواكب است در آيد ، جان در او پيدا شود و به حس و حركت در آيد و بعد در تصرف سياراتى ديگر در آيد بر نهجى كه در كتب مشروح است و فلك و فلكى همه مظاهر ربّ العالميناند چنان كه مشهود اهل معرفت است .\r\n\r\n\r\n( ( 3778 ) ) از دگر انجم بجز نقشى نيافت * اين چنين تا آفتابش بر نتافت\r\n\r\nن 186 14 - ك 73 31\r\nاين چنين تا آفتابش بر نتافت : « اين چنين » اينجا ( به چيم فارسى ) با جنين ( به جيم عربى ) جناس دارد ، مثل نتافت ( به مثناة فوق ) با نيافت ( به مثناة تحت ) ، چنان كه با « آفتاب » جناس شبه اشتقاق حاصل است .\r\n\r\n\r\n( ( 3783 ) ) و آن رهى كه پخته سازد ميوه را * و آن رهى كه دل دهد كاليوه را\r\n\r\nن 186 19 - ك 73 33\r\nكاليوه : چون كاليو ، گيج و سر گشته .\r\n","description":"","footnote":" ( 1 ) جامع صغير ، ج 1 ، ص 107 .  ( 2 ) قرآن كريم ، سورهء بقره ، آيهء 189 . ","page_name":" 209 ","page_number":209},
  {"content":"\r\n\r\n\r\n( ( 3784 ) ) باز گو اى باز پرّ افروخته * باشه و با ساعدش آموخته\r\n\r\nن 186 20 - ك 73 34\r\nساعد : ذراع از مرفق تا سر انگشتان .\r\n\r\n\r\n( ( 3786 ) ) امت وحدى يكى و صد هزار * باز گو اى بنده بازت را شكار\r\n\r\nن 186 22 - ك 73 35\r\nامت وحدى : اشارت خفيه است به آيهء شريفه كه : * ( إِنَّ إِبْراهِيمَ كانَ أُمَّةً قانِتاً 16 : 120 ( 1 )  و حديث شريف :\r\nالمُؤمِنُ وَحدَه جَماعَةٌ ( 2 )  و سبب اين كلَّيت و وسعت وجود انسان كامل است .\r\n\r\nيك چراغ است در اين خانه و از پرتو او\r\nهر كجا مىنگرم انجمنى ساخته اند\r\n\r\n\r\n\r\n( ( 3790 ) ) من چو تيغم و آن زننده آفتاب * ما رميت إذ رميتم در حراب\r\n\r\nن 187 6 - ك 73 38\r\nمن چو تيغم : ايهام دارد به تيغ متصل به آفتاب كه فروغ ماه و خورشيد را تيغ گويند .\r\nما رميت : چون على ( ع ) با پيغمبر صلى الله عليه و آله و سلم نور واحدند آيه اى كه در شأن پيغمبر است ( 3 )  اقتباس در شأن على عليه السلام نموده ، و حراب جنگ است .\r\n\r\n\r\n( ( 3792 ) ) سايه‌ام من كى جدايم ز آفتاب * حاجبم من نيستم او را حجاب\r\n\r\nن 187 8 - ك 73 39\r\nسايه‌ام من كى جدايم ز آفتاب : ظل الله هستم * ( أَ لَمْ تَرَ إِلى رَبِّكَ كَيْفَ مَدَّ اَلظِّلَّ 25 : 45 ( 4 )  ، و در بعض نسخ « كه خدايم آفتاب » و اينها خبر بعد از خبر خواهد بود .\r\nحاجبم من نيستم او را حجاب : چون متخلق به اخلاق الله هستم حجاب نيستم بلكه او را حاجبم كه : مَن رَآنى فَقَد رَأىَ الله ( 5 )  را مصداقم .\r\n\r\nباد كبر و باد عجب و باد خلم\r\nبرد او را كه نبود از اهل علم\r\n\r\nن ندارد - ك 74 1\r\nباد خلم : چو خشم ، غضب ، فارسى .\r\n\r\n\r\n( ( 3799 ) ) جز به باد او نجنبد ميل من * نيست جز عشق احد سر خيل من\r\n\r\nن 187 15 - ك 74 2\r\nجز به باد او : يعنى جز به ارادهء او .\r\n\r\n\r\n( ( 3800 ) ) خشم بر شاهان شه و ما را غلام * خشم را هم بسته‌ام زير لگام\r\n\r\nن 187 16 - ك 74 2\r\nزير لگام : در بعض نسخ : « زين و لگام » ، و اين بهتر است .\r\n","description":"","footnote":" ( 1 ) قرآن كريم ، سورهء نحل ، آيه 120 .  ( 2 ) وسائل الشيعة ج 5 ص 379 كتاب الصلاة ، ابواب صلاة الجماعة باب 4 حديث 2 و 5 . .  ( 3 ) قرآن كريم ، سورهء انفال آيهء 17 . .  ( 4 ) قرآن كريم ، سورهء فرقان ، آيهء 45 .  ( 5 ) بخارى ، ج 4 ، ص 135 . ","page_name":" 210 ","page_number":210},
  {"content":"\r\n\r\n\r\n( ( 3809 ) ) گر همىپرم همىبينم مطار * ور همىگردم همىبينم مدار\r\n\r\nن 188 3 - ك 74 7\r\nمطار : محل طيران و جاى پريدن .\r\n\r\n\r\n( ( 3812 ) ) پست مىگويم به اندازهء عقول * عيب نبود اين بود كار رسول\r\n\r\nن 188 6 - ك 74 8\r\nكار رسول : چه فرموده‌اند : كَلِّمِ الناسَ عَلى قَدرِ عُقُولِهِم .\r\n\r\n\r\n( ( 3813 ) ) از غرض حرّم گواهى حرّ شنو * كه گواهى بندگان نرزد دو جو\r\n\r\nن 188 7 - ك 74 9\r\nحرّ : آزاد .\r\n\r\n\r\n( ( 3814 ) ) در شريعت مر گواهى بنده را * نيست قدرى وقت دعوى و قضا\r\n\r\nن 188 8 - ك 74 9\r\n[ تمام بيت 
  ] : به مذهب اهل سنت مطلقاً قبول نيست و اما به مذهب غيرشان ، خلافى است . قولى قبول است در غير مولى و قولى قبول است در بارهء عبد و قولى قبول است در بارهء كافر . و فرمود :\r\n« وقت دعوى و قضا » ، چه ، اتفاق است كه هر گاه وقت تحمل ، بنده باشد و وقت ادا ، آزاد ، قبول است شهادتش مطلقاً .\r\n\r\n\r\n( ( 3816 ) ) بندهء شهوت بتر نزديك حق * از غلام و بندگان مسترق\r\n\r\nن 188 10 - ك 74 10\r\nمسترق : از رقيّت مشتق است كه به معنى مملوكيت است . بندهء شهوت به كسى مىماند كه كمر را بسته است از براى تمشيت امر خنزيرى ، پس اين كجا و شخص مملوك مسلمانى كجا ؟\r\n\r\n\r\n( ( 3819 ) ) در چهى افتاد كان را غور نيست * و آن گناه اوست جبر و جور نيست\r\n\r\nن 188 13 - ك 74 12\r\nدر چهى افتاد : چاه طبيعت و لوازم آن .\r\nكان را غور نيست : يعنى ته آن پديد نيست .\r\n\r\nتا به كى در چاه طبعى سر نگون\r\nيوسفى ، يوسف بيا از چه برون\r\nتا عزيز مصر ربّانى شوى\r\nوارهى از جسم و روحانى شوى\r\n\r\n\r\n\r\n( ( 3825 ) ) گفت ارسلناك شاهد در نذر * ز انكه شد از كون او حرّ بن حرّ\r\n\r\nن 188 18 - ك 74 15\r\nگفت ارسلناك : اشارت است به كريمهء * ( إِنَّا أَرْسَلْناكَ شاهِداً وَمُبَشِّراً وَنَذِيراً 33 : 45 ( 1 )  يعنى : فرستاديم ترا شاهد بر كردار خلق در حالتى كه نويد دهنده و ترسانندهء ايشانى .\r\nز انكه شد : حضرت رسول حرّ بن الحر از عالم كون بلكه از كونين صوريين دنيا و آخرت ، پس كافى است شهادت چنين حرّى بر عالم و عالميان .\r\n","description":"","footnote":" ( 1 ) - قرآن كريم ، سورهء فتح ، آيهء 8 . ","page_name":" 211 ","page_number":211},
  {"content":"\r\n\r\n\r\n( ( 3826 ) ) چون كه حرم خشم كى بندد مرا * نيست آن جا جز صفات حق و را\r\n\r\nن 188 19 - ك 74 16 و\r\nرا : يعنى سوا .\r\n\r\n\r\n( ( 3827 ) ) اندر آ كازاد كردت فضل حق * ز انكه رحمت داشت بر خشمش سبق\r\n\r\nن 188 20 - ك 74 16\r\nبر خشمش سبق : و من أسمائه الحسنى « يا مَن سَبَقَت رَحمَتُه غَضَبَه » .\r\n\r\n\r\n( ( 3832 ) ) پس خجسته معصيت كان كرد مرد * نى ز خارى بر دمد اوراق ورد\r\n\r\nن 189 3 - ك 74 19\r\nاوراق ورد : برگهاى گل .\r\n\r\n\r\n( ( 3834 ) ) نى به سحر ساحران فرعونشان * مىكشيد و گشت دولت عونشان\r\n\r\nن 189 5 - ك 74 20\r\nفرعونشان : اين را با عونشان جناسى است ، چون عصا و عصاة .\r\n\r\n\r\n( ( 3836 ) ) كى بديدندى عصا و معجزات * معصيت طاعت شد اى قوم عصاة\r\n\r\nن 189 7 - ك 74 21\r\nعصا و عصاة : جمع عاصى را .\r\n\r\n\r\n( ( 3838 ) ) چون مبدل مىكند او سيئات * عين طاعت مىكند رغم و شتات\r\n\r\nن 189 9 - ك 74 22\r\nسيئات : مضمون قول خداست كه : * ( يُبَدِّلُ الله سَيِّئاتِهِمْ حَسَناتٍ 25 : 70 ( 1 )  رغم و شتات : گره و تفرقه و خصومت . و در بعض نسخ : « رغم وشات » است به اضافهء رغم بسوى وشات جمع واشى به معنى سخن چين .\r\n\r\n\r\n( ( 3843 ) ) من جفا گر را چنينها مىدهم * پيش پاى چپ چسان سر مىنهم\r\n\r\nن 189 14 - ك 74 24\r\nپاى چپ : يعنى مظاهر قهر و اصحاب شمال .\r\n\r\nجاودانه پادشاهى بدهمش\r\nآن چه اندر وهم نايد بدهمش\r\n\r\nن ندارد - ك 74 25\r\n[ تمام بيت 
  ] : در بعض نسخ اين بيت نيست و بدهمش در ثانى به ضم باء است ، مخفف هم بودش ، تا ايطاء نباشد .\r\n\r\n\r\n( ( 3852 ) ) من همىگويم برو جف القلم * ز ان قلم بس سر نگون گردد علم\r\n\r\nن 190 3 - ك 74 31\r\nجف القلم : حديث است كه : جَفَّ القَلَم بِما هُوَ كائِنٌ اِلى يَومِ اِلقِيامَةِ ( 2 )  يعنى قلم اعلاى خدا نوشته است و خشك هم شده است آن چه را كه واقع مىشود تا روز قيامت .\r\n","description":"","footnote":" ( 1 ) قرآن كريم ، سورهء فرقان ، آيهء 70 .  ( 2 ) مسند احمد ، ج 1 ، ص 307 . ","page_name":" 212 ","page_number":212},
  {"content":"\r\n\r\n\r\n( ( 3854 ) ) آلت حقى تو فاعل دست حق * چون زنم بر آلت حق طعن و دق\r\n\r\nن 190 5 - ك 74 32\r\nآلت حقى : اين اشارت به قاهريت حق است كه * ( هُوَ اَلْقاهِرُ فَوْقَ عِبادِه 6 : 18 ( 1 )  و جبر نيست ، كه جبر ، دو وجود مباين عزلى و دو فاعل منفصل از يكديگر مىخواهد ، و در توحيد افعال بايد رجوع به توحيد ذات نمود ، و پيش ، اشارت شد كه چنان كه وجود بسيط بحت به خدا منسوب است ، در همه جا و در هر مرتبه و او را باهر شأنى شأنى است ولى او را شأنى است كه شئون را به او راهى نيست و حقيقت وجود به او منسوب است ، پس زيد و عمرو و بكر و غير هم نيز موجودند كه اضافهء وجود به قابل هم چيزى است كه وحدت در كثرت و كثرت در وحدت بايد جمع كرد ، كه اگر نه چنين بودى ، مشايخ نفرمودندى كه : التوحيد اسقاط الاضافات .\r\nپس موجود بودن خداى تعالى بالحقيقة به وجود محيط چنان كه مصادم نيست كه كثرت نيز موجود باشد به وجهى ، همچنين فاعل بودن او به نحو عموم قدرت منافى نيست با فاعل بودن زيد - مثلًا - چنان كه وجودى دارد به حيثيتى كه اهل كثرت و غفلت آن وجود را منعزل از حق به او نسبت مىدهند و به تقليد وجود محيط را به حق نسبت مىدهند ، همچنين توابع وجود هم به زيد منسوب است از حيات و علم و قدرت و ارادت . و از آن جمله است اختيار . پس زيد فعل خود را كرده از روى اختيار ، و اگر قدرت و اختيار ندارد ، پس وجود ندارد . و مقام عقل جزيى نيز از مراتب نفس الامر است كه او حاق نفس الامر وجود محيط خدا و صفات او باشد و معيت قيوميه خدا معيت بود است با نمودِ بود .\r\nو بالجمله اين گونه كلمات مولوى را نبايد بر جبر حمل كرد ، سيّما با آن همه انكار جبر كه گذشت ، و مثل قولش كه :\r\n\r\nاينكه گويى اين كنم يا آن كنم\r\nاين دليل اختيار است اى صنم\r\n\r\nچون زنم بر آلت حق طعن و دق : به اعتبار وجه الله در هر چيزى كه هر چيز را جهت نورانيه است كه وجه الله است ، و جهت ظلمانيه است كه وجه النفس است ، پس طعن و دق به اعتبار وجه الله نيست .\r\n\r\n\r\n( ( 3857 ) ) اعتراض او را رسد بر فعل خود * ز انكه در قهرست و در فعل او احد\r\n\r\nن 190 8 - ك 74 33\r\nاو احد : يعنى صفاتش عين يكديگر و همه عين ذات است . و من كلمات العرفاء : تحت كل قهر لطف و تحت كل جلال جمال و تحت كل بلاء ولاء .\r\n\r\n\r\n( ( 3859 ) ) آلت خود را اگر او بشكند * آن شكسته گشته را نيكو كند\r\n\r\nن 190 10 - ك 74 34\r\n","description":"","footnote":" ( 1 ) قرآن كريم ، سورهء انعام ، آيهء 18 . ","page_name":" 213 ","page_number":213},
  {"content":"\r\nنيكو كند : شكستهء او درستى ابدى ، و قتيل او حيات سرمدى يابد . بلكه هيچ تغيير به حسب معنى نيست ، هر چند به صورت باشد . در لباس ماتم چه سورها و در صورت نار چه نورهاست . و بدين صورت حسن نظام واقع و هرج و مرج مرتفع است .\r\n\r\n\r\n( ( 3860 ) ) رمز ننسخ آية او ننسها * نأت خيراً در عقب مىدان مها\r\n\r\nن 190 11 - ك 74 35\r\nرمز ننسخ : آيهء تكوينى كه نسخ مىشود در سلسلهء صعوديه بهتر مىشود . چه در اين سلسله وصول به غايت است . و غايت شيء كمال آن است . و در سلسلهء عرضيه زمانيه بهتر از آن يا مثل آن آورده مىشود . و بالجمله ، هر چه او كند خير است .\r\n\r\n\r\n( ( 3861 ) ) هر شريعت را كه او منسوخ كرد * او گيا برد و عوض آورد ورد\r\n\r\nن 190 12 - ك 74 35\r\nهر شريعت : يعنى اگر آيات منسوخه شرايع باشد ، گياه مىرود و گل مىآورد .\r\n\r\n\r\n( ( 3862 ) ) شب كند منسوخ شغل روز را * بين جمادىّ خرد افروز را\r\n\r\nن 190 13 - ك 75 1\r\nجمادى : مثل ميت بودن نائم است ، و خرد افروزى و آب حيات در ظلمت نوم و سبات تحصيل علم و عمل است كه در شب بهتر مىشود . و دگر راحت و دعه است كه از براى قوى به نوم حاصل مىشود و جودت هضم دست مىدهد .\r\n\r\n\r\n( ( 3873 ) ) چون بريده گشت حلق رزق خوار * يرزقون فرحين شد خوشگوار\r\n\r\nن 191 2 - ك 75 6\r\nيرزقون : اشارت است به كريمهء * ( وَلا تَحْسَبَنَّ اَلَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ فَرِحِينَ بِما آتاهُمُ الله مِنْ فَضْلِه 3 : 169 - 170 ( 1 )  يعنى گمان مكنيد كسانى را كه كشته شده‌اند در راه خدا ، مردگانند ، بلكه زندگانند نزد پروردگارشان روزى داده مىشوند و فرحنا كانند به آن چه خدا داده ايشان را از فضل خود .\r\n\r\n\r\n( ( 3874 ) ) حلق حيوان چون بريده شد به عدل * خلق انسان رست و افزون گشت فضل\r\n\r\nن 191 3 - ك 75 7\r\nخلق انسان : يعنى حيوان مأكول اللحم انسان شد . جناس مضارع در كلام است .\r\n\r\n\r\n( ( 3875 ) ) حلق انسان چون ببرّد هين ببين * تا چه زايد كن قياس آن برين\r\n\r\nن 191 4 - ك 75 7\r\nچون ببرّد : به رياضت و نفس كشته شود .\r\n\r\n\r\n( ( 3876 ) ) خلق ثالث زايد و تيمار او * شربت حق باشد و انوار او\r\n\r\nن 191 5 - ك 75 8\r\n","description":"","footnote":" ( 1 ) قرآن كريم ، سورهء آل عمران ، آيهء 169 . ","page_name":" 214 ","page_number":214},
  {"content":"\r\nتيمار : محافظت نمودن . و خلق ثالث عقل مجرد است .\r\n\r\n\r\n( ( 3877 ) ) حلق ببريده خورد شربت ولى * حلق از لا رسته و مرده بلى\r\n\r\nن 191 6 - ك 75 8\r\nحلق از لا رسته و مرده بلى : يعنى الست را بلى گويد بر وفق آغاز ، نه چنان كه قائل گفته است :\r\n\r\nدر روز الست بلى گفتى\r\nامروز به بستر لا خُفتى\r\n\r\n\r\n\r\n( ( 3880 ) ) گر ندارد صبر زين نان جاى حس * كيميا را گير و زر گردان تو مس\r\n\r\nن 191 9 - ك 75 10\r\nكيميا را : قناعت را در عقل عملى ، كه اَلقَناعَةُ كَنزٌ لا يَنفَدُ ( 1 )  و معرفت را در عقل نظرى كه قوت و غذاى روح است .\r\n\r\n\r\n( ( 3881 ) ) جامه شويى كرد خواهى اى فلان * رو مگردان از محلَّهء گازران\r\n\r\nن 191 10 - ك 75 10\r\nجامه شويى : يعنى تطهير بدن از لوث معاصى و نفس از دنس علايق خواهى به امر راهبران كامل مكمل بكن .\r\n\r\n\r\n( ( 3889 ) ) گر نفرمودى قصاصى بر جناة * يا نگفتى فى القصاص آمد حياة\r\n\r\nن 191 18 - ك 75 15\r\nجناة : جمع جانى ، جرم و جنايت كننده .\r\nيا نگفتى : اشارت است به قول تعالى : * ( وَلَكُمْ فِي اَلْقِصاصِ حَياةٌ 2 : 179 . ( 2 )  از براى شما در قصاص گرفتن زندگى است .\r\n\r\n\r\n( ( 3891 ) ) ز انكه داند هر كه چشمش را گشود * كان كشندهء سخرهء تقدير بود\r\n\r\nن 191 20 - ك 75 16\r\nسخره : مسخر و مقهور .\r\n\r\n\r\n( ( 3897 ) ) پوستين را باز گونه گر كند * كوه را از بيخ و از بن بر كند\r\n\r\nن 192 6 - ك 75 20\r\nپوستين : عزت اين را مىگويد . و اين كنايه از غالب شدن بعض اسماء الهى است .\r\n\r\n\r\n( ( 3900 ) ) يا غياث المستغيثين اهدنا * لا افتخار بالعلوم و الغنى\r\n\r\nن 192 9 - ك 75 22\r\nيا غياث المستغيثين . . . : اى فرياد رس فرياد كنندگان هدايت كن ما را كه نيست فخرى به دانشها و غناهاى ظاهرى . و اگر به عين مهمله باشد رنج عمل است . و گمراه و مرتد مكن دلى را كه هدايت كردى به كرم خود و بگردان از ما بدى را كه نگاشتهء قلم است .\r\n","description":"","footnote":" ( 1 ) نهج البلاغه قصار الحكم ، ص 57 : القناعة مال لا ينفد .  ( 2 ) قرآن كريم ، سورهء بقره ، آيهء 179 . ","page_name":" 215 ","page_number":215},
  {"content":"\r\n\r\n\r\n( ( 3903 ) ) تلختر از فرقت تو هيچ نيست * بىپناهت غير پيچا پيچ نيست\r\n\r\nن 192 12 - ك 75 24\r\nتلختر از فرقت تو : فرقت اخوان الصفا را فرقت او شمرده ، چنان كه در دعاى مأثور از امير المؤمنين على ( ع ) ، آن جناب فراق احبّاء خدا فراق او شمرده است كه : فَلَئِن صَيَّرتَنىِ فِى العُقُوباتِ مَعَ اعدائِكَ وَجَمَعتَ بَينى وَبَينَ اَهلِ بَلائِكَ وَفَرّقتَ بَينى و بَينَ أِحبّائِكَ وَاَوليائِكَ فَهَبنى يا اِلهى وَسيّدى وَمَولاىَ وَرَبّى صَبَرتُ عَلى عَذابِكَ فَكَيفَ اَصبِرُ عَلى فِراقِكَ خصوص كه در بعض نسخ اين بيت در ميان نيست كه :\r\n\r\nاى خدا اى فضل تو حاجت روا\r\nبا تو ياد هيچ كس نبود روا\r\n\r\n\r\n\r\n( ( 3904 ) ) رخت ما هم رخت ما را راه زن * جسم ما مرجان ما را جامه كن\r\n\r\nن 192 13 - ك 75 25\r\nرخت ما هم رخت ما را راه زن : رخت اول : بدن ، چه بدن به منزلهء جامه است براى روح ، و رخت به معنى ستور ، خصوصاً اسب نيز آمده ، و بدن مركب نفس است . و رخت دوم : لباس تقوا و اقمشهء معارف است و بدن و قواى آن و تبعيت اغراض اينها راه زن روحند . و مىشود كه دوم به معنى راستى و درستى باشد ، چه به اين معنى هم آمده .\r\nجسم ما : مؤكد مصراع اول است . و حاصل اين بيت و بيت بعد آن است كه : اَعدى عَدُوِّكَ نَفسُكَ اَلَّتى بَينَ جَنبَيكَ . ( 1 )  .\r\n\r\nعدوى خانه خنجر تيز كرده\r\nتو از خصم برون پرهيز كرده\r\n\r\n\r\n\r\n( ( 3908 ) ) چون تو ندهى راه جان را برده گير * جان كه بىتو زنده باشد مرده گير\r\n\r\nن 192 17 - ك 75 27\r\nچون تو ندهى راه جان را برده گير : « ندهى » اگر نفى باشد . برده ( به فتح اول ) اسير باشد و اگر اثبات باشد برده ( به ضم ) است يعنى منزل رسيده .\r\n\r\n\r\n( ( 3909 ) ) گر تو طعنه مىزنى بر بندگان * مر تو را آن مىرسد اى كافران\r\n\r\nن 192 18 - ك 75 27\r\nمر تو را آن مىرسد : و نمىتوانند معذرت بخواهند كه خوب و بد ما همه به قضا و قدر تو بوده است ، چنان كه گذشت .\r\n\r\n\r\n( ( 3912 ) ) آن به نسبت با كمال تو رواست * ملك اكمال فناها مر تو راست\r\n\r\nن 192 21 - ك 75 29\r\nرواست : كه : * ( عَنَتِ اَلْوُجُوه لِلْحَيِّ اَلْقَيُّومِ 20 : 111 ، ( 2 )  و گذشت كه وجود همه در جنب وجود محيط حق مانند انوار كواكب است در نهار در قَهر ضياء شمس ، به وَجه بعيدى .\r\n","description":"","footnote":" ( 1 ) عوالى اللآلي ، ج 4 ، ص 118 .  ( 2 ) قرآن كريم ، سورهء طه ، آيهء 111 . ","page_name":" 216 ","page_number":216},
  {"content":"\r\n\r\n\r\n( ( 3913 ) ) تو كه پاكى از خطر وز نيستى * نيستان را موجد و مغنيستى\r\n\r\nن 192 22 - ك 75 29\r\nنيستان : هست نما را .\r\n\r\n\r\n( ( 3915 ) ) مىبسوزد هر خَزان مر باغ را * باز روياند گل صباغ را\r\n\r\nن 193 2 - ك 75 30\r\nصبّاغ را : گاه هست بگويى ظاهر مصنوع بود . گوييم از چند راه گل رنگ مىدهد ، چه بسيار گلها رنگ مىدهند موضوعاتى را . ديگر آن كه در آبها عكوس رنگهاشان و همچنين در بصرها و خيالها مىافتد . و به طريقهء حكماء طبيعيين آن قوى و مغيرها كه صبّاغى مىكنند در خود آنهاست چون صورت نوعيه كه اتحادى به محل خود دارد . و به طريقهء شروع اضافهء گل به صبّاغ لامى است يعنى كل ملك صبّاغ .\r\n\r\n\r\n( ( 3916 ) ) كى بسوزيده برون آ تازه شو * بار ديگر خوب و خوش آوازه شو\r\n\r\nن 193 3 - ك 75 31\r\nخوش آوازه شو : اسناد مجازى است از باب اسناد فعل به سبب چه گل سبب خوش آوازگى بلبل است ، يا مراد از آوازه صيت و اشتهار ظهور جليلى يا جميلى باشد . انورى گويد :\r\n\r\nدر باغ چمن ضامن گل گشت ز بلبل\r\nآن روز كه آوازه فكندند خزان را\r\n\r\n\r\n\r\n( ( 3917 ) ) چشم نرگس كور شد بازش بساخت * حلق نى بدريد و باش خود نواخت\r\n\r\nن 193 4 - ك 75 31\r\nحلق نى بدريد : در بعض نسخ « ببريد » ، و اين خوب است .\r\n\r\n\r\n( ( 3918 ) ) ما چو مصنوعيم و صانع نيستيم * جز زبون و جز كه قانع نيستيم\r\n\r\nن 193 5 - ك 75 32\r\nجز كه قانع : به مقام پست .\r\n\r\n\r\n( ( 3919 ) ) ما همه نفسى و نفسى مىزنيم * گر نخوانى ما همه اهريمنيم\r\n\r\nن 193 6 - ك 75 32\r\nاهريمن : چون اهرمن ، ديو .\r\n\r\n\r\n( ( 3922 ) ) غير تو هر چه خوش است و ناخوش است * آدمى سوز است و عين آتش است\r\n\r\nن 193 9 - ك 75 34\r\nآدمى سوز است : اگر به وجه غيريت دل در او بندد ، چنان كه فرمود :\r\n\r\n\r\n( ( 3924 ) ) كلّ شيءٍ ما خلا الله باطل * ان فضل الله غيم ماطل\r\n\r\nن 193 11 - ك 75 35\r\nكلّ شيءٍ : تلميح است به شعر لبيد ، كه حضرت خاتم فرمود : اصدق كلمة قالها لبيد : « اَلا كُلَّ شَيْءٍ ما خَلَا الله باطِلٌ » . يعنى هر چه ماسواى حق است از ماهيات امكانيه باطل است يعنى دائماً ، نه آن كه روزى باطل شود ، چه وجود حقيقى مضاف به حق است و اضافه اش به ماهيات امكانيه به\r\n","description":"","footnote":"","page_name":" 217 ","page_number":217},
  {"content":"\r\nمجاز است و عاريت است .\r\n\r\nو ما الروح و الجثمان الَّا وديعة\r\nو لا بّد يوماً أن يردّ الودائع\r\n\r\nان فضل الله : بدرستى كه فضل خدا ابرى است پايين دهنده باران رحمت را .\r\n\r\n\r\n( ( 3927 ) ) ز انكه مرگم همچو من شيرين شدست * مرگ من در بعث چنگ اندر زده است\r\n\r\nن 193 16 - ك 76 2\r\nمرگ من در بعث چنگ اندر زده است : اگر گويى كه مرگ همه چنگ در بعث زده ، گوييم نه چنين است . چه بعد از اين عالم حيات دنيوى دو عالم ديگر است و هر دو در طول اين عالم است : يكى عالم برزخ و ديگر عالم آخرت . و عالم آخرت هم دو است : يكى صورى و يكى روحانى . اما روحانى ، چون عالم مجردات و وصال آنها و اتصال بىكمّ و كيف به حق تعالى ، و به عبارت ديگر فناء فى الله و بقاء با لله . و آخرتِ صورى ، نيل به صور بهيّه ملذّه يا صور رديّه مولمه بر وفق اعمال و ملكات و تفضلات . و همچنين برزخ ، نيل صور برازخ اعمال است بعد از صور دنيويه و قبل از صور اخرويه . و فرق ميانهء صور اخرويه و برزخيه به تماميت و نقصان و شدت و ضعف است چه در لطف و چه در قهر ، زيرا كه در برزخ قريب العهد به دنياست و نفس متوجه به قفاست - فى الجمله - و ادراك او به وجه تماميت نيست ، لهذا برزخ منام است و دنيا منام فى منام است و آخرت ، بعث است ، كه گويند * ( مَنْ بَعَثَنا مِنْ مَرْقَدِنا 36 : 52 ( 1 )  و بعث بيدار كردن از خواب است به حسب لغت . و كاملين را تعطَّل در برزخيات نيست ، و بعث ايشان ، چنگ زدن به ذيل جلال حق است ، و همتشان اجلّ است از تعلق به عوالم صورت ، بلكه صورت بخشاند به اذن الله و اهل معنى بودن و معنى شدن ، به خلاف اهل صورت كه تعطل در برزخيات دارند و چنگ در بعث صورى و مجازات صوريه .\r\n\r\n\r\n( ( 3929 ) ) ظاهرش مرگ و به باطن زندگى * ظاهرش ابتر نهان پايندگى\r\n\r\nن 193 18 - ك 76 4\r\nابتر : ناقص .\r\n\r\n\r\n( ( 3930 ) ) در رحم زادن جنين را رفتن است * در جهان او را ز نو بشكفتن است\r\n\r\nن 193 19 - ك 76 4\r\nدر جهان : متعلق به « رفتن » است . و « ز نو بشكفتن » استيناف است . و اين بيت اشارت است به آن كه برزخ و آخرت صورى و حقيقى ، همه در طول اين عالم است ، يعنى در باطن اين عالم است و نسبت آن به اين ، نسبت جوجه است به بيضه ، و جنينِ حىِّ كامل است به رحم ، و در عرض اين عالم نيست و كارى به زمان و مكان و جهت و مادهء اين عالم ندارد و بىنياز است از اين عالم و لواحقش . چه ، خود عالم تام است و تام جميع ما يحتاج او در خود اوست و از سنخ اوست ، پس\r\n","description":"","footnote":" ( 1 ) قرآن كريم ، سورهء يس ، آيهء 52 . ","page_name":" 218 ","page_number":218},
  {"content":"\r\nاين كس از رحم عالم و بيضهء طبيعت بايد بيرون رود تا اخروى شود ، و همچنين در جميع كاينات :\r\n* ( ما خَلْقُكُمْ وَلا بَعْثُكُمْ إِلَّا كَنَفْسٍ واحِدَةٍ 31 : 28 . ( 1 ) \r\n\r\n\r\n( ( 3931 ) ) آن كه مردن پيش جانش تهلكه است * حكم لا تلقوا نگيرد او بدست\r\n\r\nن 193 20 - ك 76 5\r\nحكم لا تلقوا : يعنى نهى لا تلقوا متعلق به مخالفين از مرگ نيست ، بلكه به كسانى است كه چنان تشنهء لقا و وصال حق مىشوند كه مىخواهند خود را از بام عالى بيندازند يا خنجر به خود بزنند يا غير اين از مهلكات اگر پاسبان نداشته باشند ، پس حق تعالى نهى فرموده .\r\n\r\n\r\n( ( 3935 ) ) اقتلوني يا ثقاتى لائما * ان فى قتلى حياتاً دايماً\r\n\r\nن 194 2 - ك 76 7\r\nاقتلوني : بكشيد مرا اى ياران من . و « لائماً » اشارت است به اشدّ مراتب قتل ، چه تحمل اعباء ملامت را مرگ سياه ناميده‌اند كما قيل :\r\n\r\nاجد الملامة فى هواك لذيذة\r\nحبّاً لذكرك فليلمني اللوم\r\n\r\nان فى قتلى : به درستى كه در كشتن من حيات هميشگى است براى من به حيات الله .\r\n\r\n\r\n( ( 3936 ) ) ان فى موتى حياتى يا فتى * كم افارق موطنى حتى متى\r\n\r\nن 194 3 - ك 76 8\r\nان فى موتى : به درستى كه در مرگ من زندگى من است اى جوان .\r\nكم افارق : تا چند دور باشم از موطن حقيقى خود و تا كى ؟\r\n\r\n\r\n( ( 3937 ) ) فرقتي لو لم تكن فى ذا السكون * لم يقل انا إليه راجعون\r\n\r\nن 194 4 - ك 76 8\r\nفرقتي : مفارقت و هجرت من در باب اين سكون در وطن اصلى اگر نبود . و كلمهء « فى » را به معنى « مِن » بگيريم بهتر است . و مراد به سكون ، عالم تجرد است كه عالم قرار است و از حركت و تغيّر عرى و برى است . و بعضى از حكما از وجوب ذاتى به سكون تعبير كرده .\r\nلم يقل : نمىگفت حق لفظ رجوع را كه دالّ است بر بودن عالم تجرد وطن اصلى و بر بودن ارواح اولًا در آن جا .\r\n\r\n\r\n( ( 3943 ) ) غم مخور فردا شفيع تو منم * خواجهء روحم نه مملوك تنم\r\n\r\nن 194 12 - ك 76 13\r\nغم مخور فردا : مراد به شفاعت ، وسيلت شفاعت است ، مثل آن كه اينجا تمسك به شريعت حضرت ختمى ( ص ) است ، فردا شفاعت مىشود ، امروز تلاوت قرآن است و تدبّر معانىِ شامخهء آن ، فردا شفاعت آن است كه مستدعى مىشوى بعد از تلاوت كه : اَللَّهُمَ اَجعَل القُرآنَ شَفيعاً .\r\nخواه قرآن ناطق و خواه قرآن صامت . و صامت هم آن جا ناطق مىشود بلكه\r\n","description":"","footnote":" ( 1 ) - قرآن كريم ، سورهء لقمان ، آيهء 28 . ","page_name":" 219 ","page_number":219},
  {"content":"\r\n* ( إِنَّ اَلدَّارَ اَلآخِرَةَ لَهِيَ اَلْحَيَوانُ 29 : 64 . ( 1 )  و اين است كه در دعاى تشهّد مىخوانند كه وَقَرِّب وَسيلَتَه وَارزُقنا شَفاعَتَه و وسيلت در ما نحن فيه رحمت رحمانيه است كه * ( وَرَحْمَتِي وَسِعَتْ كُلَّ شَيْءٍ 7 : 156 ( 2 )  مؤمن و كافر و هر چيز را فرا گرفته و او وجه الله است كه : * ( فَأَيْنَما تُوَلُّوا فَثَمَّ وَجْه الله 2 : 115 ( 3 )  و اين شفاعت را به خود نسبت داده ، چه ولايت مطلقهء او را كه داير مدار وجه الله است - بلكه فرموده : اَنَا وَجه الله ( 4 )  - جميع اشياء قبول كرده‌اند تكويناً ، اگر چه بعضى قبول نكرده‌اند تكليفاً . و فرمود : « فردا » ، چه بروز او به صورت شفاعت از براى تخفيف عذاب - فى الجمله - آن جاست . يا آن كه مراد به « فردا » بروز وجه الله است و امروز وجه النفس است و الَّا اين رحمت رحيمى نيست كه موجب نجات فردايى باشد . و در بعض نسخ « فردا » نيست ، بلكه چنين است : « ليك بىغم شو شفيع تو منم » .\r\n\r\n\r\n( ( 3944 ) ) پيش من اين تن ندارد قيمتى * بىتن خويشم فتى ابن الفتى\r\n\r\nن 194 13 - ك 76 13\r\nفتى ابن الفتى : فتوت جوانمردى است . و در علم اخلاق مفسر است به : ايثار غير بر خود .\r\n\r\n\r\n( ( 3945 ) ) خنجر و شمشير شد ريحان من * مرگ من شد بزم و نرگستان من\r\n\r\nن 194 14 - ك 76 14\r\nخنجر : تلميح است به شعرى منسوب به آن حضرت كه :\r\n\r\nالسيف و الخنجر ريحاننا\r\nافّ على النرجس و الآس\r\n\r\nنرگستان : چون گلستان ، تلميح است به لفظ نرجس كه در شعر ، منقول بود .\r\n\r\nهين گمان بد مبر اى ذو لباب\r\nبا خود آ و الله اعلم بالصواب\r\n\r\nن ندارد - ك 76 17\r\nبا خود آ : به خود بيا . و در بعض نسخ اين بيت نيست .\r\n\r\n\r\n( ( 3953 ) ) آن چنان پر گشته از اجلال حق * كه درو هم رو نيابد آل حق\r\n\r\nن 195 3 - ك 77 1\r\nآل حق : اهل الله و آل الله نيز گويند .\r\n\r\n\r\n( ( 3954 ) ) لا يسع فينا نبى مرسل * و الملك و الروح ايضاً فاعقلوا\r\n\r\nن 195 4 - ك 77 2\r\nلا يسع فينا : اشارت است به حديث نبوى كه : لى مَعَ الله وَقتٌ لا يَسَعُنى فيه مَلَكٌ مُقَرَّبٌ وَلا نَبىٌّ مُرسَلٌ . ( 5 )  يعنى از براى من با خدا وقتى و مرتبه اى است كه گنجايش ندارد در آن مرتبه ، هيچ فرشتهء مقرب و\r\n","description":"","footnote":" ( 1 ) قرآن كريم ، سورهء عنكبوت ، آيهء 64 .  ( 2 ) قرآن كريم ، سورهء اعراف ، آيهء 156 .  ( 3 ) قرآن كريم ، سورهء بقره ، آيهء 115 .  ( 4 ) توحيد صدوق ، ص 150 : سخن وجه الله الذى لا .  ( 5 ) اللؤلؤ المرصوع ، ص 66 . ","page_name":" 220 ","page_number":220},
  {"content":"\r\nهيچ پيغمبر مرسل .\r\nفاعقلوا : پس تعقل كنيد و غور كنيد و مرتبهء خاتم انبياء و شاه اولياء را . و در بعض نسخ : « فافعلوا » يعنى پس كار كنيد و تصفيه نماييد .\r\n\r\n\r\n( ( 3955 ) ) گفت ما زاغيم همچون زاغ نى * مست صباغيم مست باغ نى\r\n\r\nن 195 5 - ك 77 2\r\nگفت ما زاغيم : « ما » نافيه است ، يعنى مصداقيم * ( ما زاغَ اَلْبَصَرُ وَما طَغى 53 : 17 ( 1 )  را كه در حق پيغمبر است كه ميل نكرده بصر محمد ( ص ) به يمين و شمال ، و چشم نيانداخته بر مجازات اصحاب يمين و عبادت نكرده از بيم مجازات اصحاب شمال چنان كه مضمون مصراع ثانى است كه :\r\nمست صباغيم : يعنى خود مصوّر را طالبيم نه نگاشتهء او را و باغ آخرت و دنياى او را . و فرموده ى او كه همچون زاغ نه به سبب آن است كه زاغ « دائماً باشد به دنيا عمر خواه » و ما حيات دنيوى را نمىخواهيم و تشنهء لقاى دوستيم .\r\n\r\n\r\n( ( 3956 ) ) چون كه مخزنهاى افلاك و عقول * چون خسى آمد بر چشم رسول\r\n\r\nن 195 6 - ك 77 3\r\nعقولِ : متعلقهء جزييه ، مضمون بعض اخبار است « كه عناصر در جنب افلاك كحلقة فى فلاة » مثل حلقه است در بيابان و همچنين افلاك در جنب عالم مجردات متعلقه و آنها در جنب مجردات مرسله چون حقيرى است در عظيمى .\r\n\r\n\r\n( ( 3957 ) ) پس چه باشد مكه و شام و عراق * كه نمايد او نبرد و اشتياق\r\n\r\nن 195 7 - ك 77 3\r\nبس چه باشد :\r\n\r\nزمين در جنب اين نُه طاق مينا\r\nچو خشخاشى بود بر روى دريا\r\n\r\nاشتياق : ( به شين معجمه و ياء مثناة تحت ) و بهتر به سين مهمله و باء موحده است و با نبرد كه در فارسى به معنى جنگ است انسب است و به معنى سبقت و غلبه در جنگ است و به معنى سبقت گرفتن در اخذ سبق ( به فتح باء ) است نيز ، كه در باب سبق و رمايه در فقه مشروح است .\r\n\r\n\r\n( ( 3969 ) ) در نُبى فرمود كاى قوم يهود * صادقان را مرگ باشد گنج و سود\r\n\r\nن 195 19 - ك 77 9\r\nدر نُبى فرمود : * ( قُلْ يا أَيُّهَا اَلَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّه مِنْ دُونِ اَلنَّاسِ فَتَمَنَّوُا اَلْمَوْتَ إِنْ كُنْتُمْ صادِقِينَ 62 : 6 ( 2 )  يعنى اى يهودان اگر گمان مىكنيد كه شماييد دوستان خدا نه مردم ديگر ، پس آرزوى مرگ كنيد اگر صادقانيد .\r\n","description":"","footnote":" ( 1 ) قرآن كريم ، سورهء نجم ، آيهء 17 .  ( 2 ) قرآن كريم ، سورهء جمعه ، آيهء 6 . ","page_name":" 221 ","page_number":221},
  {"content":"\r\n\r\n\r\n( ( 3984 ) ) تو تبار و اصل و خويشم بوده اى * تو فروغ شمع و كيشم بوده اى\r\n\r\nن 196 14 - ك 77 21\r\nتبار : فارسى ، دودمان و خويشاوندان .\r\n\r\n\r\n( ( 3985 ) ) من غلام آن چراغ شمع خو * كه چراغت روشنى پذرفت از او\r\n\r\nن 196 15 - ك 77 21\r\nشمع خو : كنايت است از تخلق به اخلاق الله . و قد ورد : عَليٌّ مَمسُوسٌ فى نُورِ الله . ( 1 ) \r\n\r\n\r\n( ( 3992 ) ) گندمى خورشيد آدم را كسوف * چون ذنب شعشاع بدرى را خسوف\r\n\r\nن 197 1 - ك 77 26\r\nكسوف : در گرفتن خورشيد استعمال مىشود ، و خسوف : در گرفتن ماه .\r\n\r\n\r\n( ( 3997 ) ) مىدراند كام و لنجش اى دريغ * كان چنان ورد مربى گشت تيغ\r\n\r\nن 197 6 - ك 77 29\r\nلُنج : به ضم لام فارسى ، به معنى لب .\r\nورد مربى : گل پرورده .\r\n\r\n\r\n( ( 3998 ) ) نان چو معنى بود بود آن خار سبز * چون كه صورت شد كنون خشك است و گبز\r\n\r\nن 197 7 - ك 77 29\r\nگبز : به گاف فارسى ، قوى و سطبر .\r\n\r\n\r\n( ( 4000 ) ) بر همان بومى خورى اين خشك را * بعد از آن كآميخت معنى با ثرى\r\n\r\nن 197 9 - ك 77 30\r\nثرى : خاك . قُلتُ :\r\n\r\nاَلا يا اَيهُّاَ الوَرق ثَرىً تَثوى اَعرِجَن عَنها\r\nكه اندر عالم قدسى ترا باشد نشيمنها\r\n\r\nخداوند جل جلاله نفوس خاك آلوده را از سراى ثرى به ثريّاى آسمان معنى عروج دهاد بالاقطاب و الاوتاد .\r\n","description":"","footnote":" ( 1 ) بحار الانوار ج 39 ص 313 باب 88 حديث 5 با اندك اختلاف . . ","page_name":" 222 ","page_number":222},
  {"content":"\r\n\r\nشرح مثنوى\r\nحاج ملا هادى سبزوارى\r\n\r\nدفتر دوم\r\n","description":"","footnote":"","page_name":" 223 ","page_number":223},
  {"content":"\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\n( ( 1 ) ) تا نزايد بخت نو فرزند نو * خون نگردد شير شيرين خوش شنو\r\n\r\nن 201 2 - ك 79 1\r\nفرزند نو : جنين تا در رحم است ، دم طمث از راه ناف به او مىرسد و به آن قوت و قوت مىيابد ، و آن دم بر دمويّت خود باقى است ، و چون زاييده مىشود ، خداوند - جلّ جلاله - صورت نوعيهء دم را از مادّهء آن خلع مىفرمايد و صورت نوعيهء شير به آن مىپوشاند . رنگ ياقوت حمرا را مبدّل به رنگ درّهء بيضا مىفرمايد ، و سبب ظاهرى فاعل ، قوهء مغيّرهء پستان مادر است ، و قابل ، لحوم غدديهء پستان ، و در حقيقت لا حَولَ وَلا قُوَّةَ إلَّا بِالله . چه قوى و طبايع مظاهر قدرت حقند و همه مجالىِ صنع اويند . پس آن شير ، اوفقِ اغذيه است به آن طفل ، چه در رحم به همان خون مغتذى بود .\r\n\r\n\r\n( ( 6 ) ) مثنوى كه صيقل ارواح بود * باز گشتش روز استفتاح بود\r\n\r\nن 201 6 - ك 79 3\r\nروز استفتاح : پانزدهم ماه مبارك رجب است كه صالحين و عابدين اعمال مخصوصه در آن روز بجا مىآورند .\r\n\r\n\r\n( ( 8 ) ) بلبلى ز ينجا برفت و باز گشت * بهر صيد اين معانى باز گشت\r\n\r\nن 201 8 - ك 79 4\r\nباز گشت : اول به معنى رجوع و « باز » در دوم ، مرغى كه به عربى او را « صقر » گويند ، و ايطا نيست ، بلكه جناس است .\r\n\r\n\r\n( ( 10 ) ) آفت اين در هوا و شهوت است * ور نه اينجا شربت اندر شربت است\r\n\r\nن 201 10 - ك 79 5\r\nشربت اندر شربت است : كما قيل :\r\n\r\nشَرِبتُ الحُبَّ كَأسَاً بَعدَ كَأسٍ\r\nفَما نَفَدَ الشَّرابُ وَلا رَوَيتُ\r\n\r\n\r\n\r\n( ( 11 ) ) اى دهان تو خود دهان دوزخى * وى جهان تو بر مثال برزخى\r\n\r\nن 201 12 - ك 79 6\r\nاى دهان تو خود دهان دوزخى : نيكو تشبيهى است ، چه به دوزخ هر قدر بفرمايند : « هل امتلأت\r\n","description":"","footnote":"","page_name":" 225 ","page_number":225},
  {"content":"\r\nتقول هل من مزيد « ( 1 )  ، همچنين آتش قوى و طبايع كه در طبقات معده و كبد و آورده و اعضاء باطنه است ، هر چه مىگيرند » هَل مِن مَزيدٍ « مىگويند . و چنان كه به اسباب نجات ، بعضى از دوزخ خلاص مىشوند ، اينجا هم قدرى از خون صالح به قلب مىرود و آن جا روح بخارى مىشود و از آن جا صعود مىكند به آسمانِ دماغ و سرير قواى مدركه ، خاصّه قواى مطيعهء عقل مىشود .\r\nوى جهان تو بر مثال برزخى : لفّ و نشر است ، خلق و دهان فرمود . مصراع اوّل متعلق به دهان بود و اين مصراع متعلَّق به خلق . و « برزخ » به حسب لغت ، حاجز و حايل ميان دو شيء را گويند ، و تعلَّق به جهان حايل و حاجب است ميان روح و وصل به دوست . و برزخ عالم صورت ، ميانهء موت و قيامت را نيز گويند . و آن صور برازخ اعمال - چه لطيفه و چه قهريه - نيز حايل مىشوند از وصول به وجههء كبرى و بغيهء عظمى .\r\n\r\n\r\n( ( 12 ) ) نور باقى پهلوى دنياى دون * شير صافى پهلوى جوهاى خون\r\n\r\nن 201 13 - ك 79 7\r\nنور باقى : معرفت عيانى .\r\nشير صافى : علم حقيقى .\r\n\r\n\r\n( ( 18 ) ) بود آدم ديدهء نور قديم * موى در ديده بود كوه عظيم\r\n\r\nن 201 18 - ك 79 9\r\nديدهء نور قديم : چنان كه مأثور است كه : عَليّ عَينُ الله النّاظِرَةِ ( 2 ) \r\n\r\n\r\n( ( 20 ) ) ز انكه با عقلى چو عقلى جفت شد * مانع بد فعلى و بد گفت شد\r\n\r\nن 202 1 - ك 79 10\r\nعقلى : در حديث است كه : اَلعَقلُ ما عُبِدَ بِه الرَّحْمنُ وَاكتُسِبَ بِه الجَنانُ ( 3 )  . دو قسم است : يكى عقل نظرى كه تعقّل علوم نظريهء محضه و معارف صرفه ، شأن آن است ، و يكى عقل عملى كه تعقّل علوم متعلقهء به عمل ، كه موجب اعمال شايسته شود ، پيشهء آن است .\r\n\r\n\r\n( ( 21 ) ) نفس با نفس دگر چون يار شد * عقل جزوى عاطل و بىكار شد\r\n\r\nن 202 2 - ك 79 11\r\nنفس : چون در مقابل « عقل » افتد ، نفس امّاره و مسوّله و لوّامه مراد است ، و اما مطمئنّه و ملهمه از صقع عقلند و مقابل نفوس ثلاثه‌اند .\r\n\r\n\r\n( ( 24 ) ) آن كه بر خلوت نظر بر دوخته * آخر آن را هم ز يار آموخته\r\n\r\nن 202 6 - ك 79 12\r\nز\r\nيار آموخته : زيرا كه او خلوت گزين است . لَيسَ فى الدّارِ غَيرُه دَيّار .\r\n","description":"","footnote":" ( 1 ) - قرآن كريم ، سورهء ق ، آيهء 30 . .  ( 2 ) توحيد صدوق ، ص 167 . . . فهم عين الله الناظرة . . .  ( 3 ) اصول كافى ، ص 6 . سفينة البحار ، ج 2 ، ص 214 . . ","page_name":" 226 ","page_number":226},
  {"content":"\r\n\r\n\r\n( ( 28 ) ) يار چشم توست اى مرد شكار * از خس و خاشاك او را پاك دار\r\n\r\nن 202 9 - ك 79 14\r\nيار چشم توست : يعنى انسان كامل ديدهء توست .\r\n\r\n\r\n( ( 31 ) ) يار آيينه است جان را در حزن * در رخ آيينه اى جان دم مزن\r\n\r\nن 202 12 - ك 79 16\r\nجان را در حزن : در اندوه معنوى و صورى .\r\n\r\n\r\n( ( 32 ) ) تا نپوشد روى خود را از دمت * دم فرو بردن ببايد هر دمت\r\n\r\nن 202 13 - ك 79 16\r\nتا نپوشد : چنان كه مشهود است كه از دم ظاهرى كه در روى آينهء صورى مىزنى ، بخار دهان روى آينه را مىپوشد .\r\n\r\n\r\n( ( 33 ) ) كم ز خاكى چون كه خاكى يار يافت * از بهارى صد هزار انوار يافت\r\n\r\nن 202 14 - ك 79 17\r\nانوار : جمع نَور ( به فتح نون ) ، به معنى شكوفه .\r\n\r\n\r\n( ( 40 ) ) چون كه زاغان خيمه بر بهمن زدند * بلبلان پنهان شدند و تن زدند\r\n\r\nن 202 21 - ك 79 20\r\nتن زدند : يعنى خاموش شدند .\r\n\r\n\r\n( ( 42 ) ) آفتابا ترك اين گلشن كنى * تا كه تحت الارض را روشن كنى\r\n\r\nن 203 1 - ك 79 21\r\nآفتابا : يعنى آفتاب صورى خواسته باشد تحت الارض را روشن كند بايد اين گلشن ربع مسكون را ترك كند و از قوس النهار افول نمايد و در قوس الليل طلوع نمايد . و اين تغيير و تحويل است ، و « خليل آسا لا احبّ الآفِلِينَ گوى » . به خلاف آفتاب معرفت كه افول ندارد و از مشرق جان و عقل طلوع مىكند ، خاصه آفتاب كمالِ مطلق - كه آن اوّل الاوايل و لا اوّل له و آخر الاواخر و لا آخر له است - از طلوع و غروب هر دو منزّه است . و آن كه عارفى گفته است :\r\n\r\nآفتاب وجود كرد اشراق\r\nنور او سر بسر گرفت آفاق\r\nسر فرو برد پرتو خورشيد\r\nدر تنزّل به هر دريچه و طاق\r\n\r\nدر حقّ مخلوق به است و در مقام ظهور در مظاهر است .\r\n\r\n\r\n( ( 44 ) ) خاصه خورشيد كمالى كآن سرى است * روز و شب كردار او روشنگرى است\r\n\r\nن 203 3 - ك 79 22\r\nكان سرى است : به فتح سين مهمله و كسر سين ، مخفف سرّ ، هر دو جايز است .\r\n\r\n\r\n( ( 45 ) ) مطلع شمس آى اگر اسكندرى * بعد از آن هر جا روى نيكوفرى\r\n\r\nن 203 4 - ك 79 23\r\nمطلع شمس آى : يعنى مطلع شمس شو و متخلق و متحقق باش اگر با همتى .\r\n","description":"","footnote":"","page_name":" 227 ","page_number":227},
  {"content":"\r\n\r\n\r\n( ( 47 ) ) حس خفّاشت سوى مغرب روان * حس دُر پاشت سوى مشرق روان\r\n\r\nن 203 6 - ك 79 24\r\nروان : يك قافيه به « دال » و يكى به « راء » مىباشد ، و در بيت ترصيع است و فرق ميان دو نوع حس گذشت ، اگر خواهى رجوع كن\r\n\r\n\r\n( ( 52 ) ) اى ببرده رخت حسها سوى غيب * دست چون موسى برون آور ز جيب\r\n\r\nن 203 11 - ك 79 26\r\nاى ببرده رخت حسها : خطاب با روح است . و رخت حسها به غيب بردن ، به دو طور است :\r\nيكى به پنج حسّ ديگر صور غيبيه رسيدن ، و دوم صور حسّيه را به خيال سپردن و معانى صرفهء كلَّيه از آنها تعقل كردن ، كه گفته‌اند : مَن فَقَدَ حِسَّاً فَقَدَ عِلماً .\r\n\r\n\r\n( ( 53 ) ) اى صفاتت آفتاب معرفت * و آفتاب چرخ بندهء يك صفت\r\n\r\nن 203 12 - ك 79 27\r\nاى صفاتت : چون روح مظهر همهء صفات حقّ است ، و متعلَّم به همهء اسماء حسنى ، پس صفاتش آفتاب معرفت حق است ، چه هيكل توحيد است و مظهر جامع . به خلاف آفتاب چرخ كه مظهر بعض صفات است ، مثل ربّ و دائم و مانند اين . و بسيار از صفات تشبيهيه را مظهر نيست .\r\nو همچنين بسيارى از صفات تنزيهيه را . مثل آن كه غناى از قواى جسمانيه و تجرد از تعلَّق به جسم بر او روا نيست ، كه دائماً نفس او متحرك و محرّك جسم است ، بخلاف نفوس ناطقهء كليهء الهيه كه جلابيب ابدان ، بلكه طرح كونين و خلع نعلين و غنا به غناى غنى مغنى براى ايشان ميسّر است . و مثل آفتاب است در حكم ، هر فلك و فلكى .\r\n\r\n\r\n( ( 54 ) ) گاه خورشيد و گهى دريا شوى * گاه كوه قاف و گه عنقا شوى\r\n\r\nن 203 13 - ك 79 27\r\nگاه خورشيد :\r\n\r\nلَقَد صارَ قَلبى قابِلًا كُلَّ صُوَرةٍ\r\nفَمَرعىً لِغَزلانٍ و دِيراً لِرُهبانٍ\r\n\r\nو گهى دريا شوى : درياى رحمت واسعه ، كه وجود منبسط است ، مثل حقيقت محمّديه ( ص ) كه رَحمةً للعالمين است .\r\nگاه كوه قاف : مراد قافِ قدرت فعليه است ، مثل حقيقت ولويّه ، چنان كه على ( ع ) فرمود : قَلَعتُ بابَ خَيبَر بِقُدرَةٍ رَبّانيّةٍ لا بِقُوَّةٍ بَشَيريَّةٍ [ 4 
  ] وَقاف قلم اعلى كه صاحب لواىِ اوَّلُ ما خَلَقَ الله رُوحى ، ( 1 )  ، فرمود : اَوّلُ ما خَلَقَ الله الَقلَمَ . ( 2 )  و قافِ قَلبُ المؤُمنِ عَرشُ الله الأعظَمُ . ( 3 ) \r\n[ 4 
  ] بشارة المصطفى لشيعة المرتضى ، ص 235 ، تأليف عماد الدين طبرى : و الله ما قلعت باب خبير قذفت به اربعين ذرعاً لم تحسى به اعضايى به قوت جسدية و لا حركة غذائيه و لكن أيدت بقوة ملكوتية و نفس بنور ربها مضيئة .\r\n","description":"","footnote":" ( 1 ) شرح اصول كافى ملا صدرا ، ج 1 ، ص 216 . .  ( 2 ) شرح اصول كافى ملا صدرا ، ج 1 ، ص 216 . .  ( 3 ) شرح اصول كافى ، ج 1 ، ص 506 : قلب المؤمن عرش الرحمن . . ","page_name":" 228 ","page_number":228},
  {"content":"\r\nو قلب يكى از لطايف سبع انسان حقيقى است . و كوه قاف مفسَّر به عالم مثال هم شده ، كه در بعض آثار فرموده‌اند كه كوهى است كه احاطه به دنيا دارد . و عالم مثال معلوم است كه احاطه دارد به موجودات ماديه و خيال مثال مقيّد است ، چنان كه عالم مثال خيال مطلق است براى انسان كبير .\r\nو گه عنقا شوى : بسيار بود كه از جوهر مجرّدى كه او را به زبانى « روح القدس » ، و به زبانى « سروش » و به زبانى « ناموس اكبر » و به زبانى « عقل فعّال » ، و به زبانهاى ديگر به اسمهاى ديگر خوانند ، به « عنقا » تعبير كنند . و گاه گويند در مقام تمثيل ، كه او چندين هزار سر و پر و چندين هزار منقار و آواز خوش دارد . بلى ، اينها تعبير است از تكاثر كمالات و فعليّات او كه او اين همه عقول بالفعل كه : فَيضُ الله لا يُنقَطَع ، و كَلَماتُ الله لا تُنفدَ ، رؤوس اوست و اينها را به او اتّصالى است .\r\n\r\n\r\n( ( 55 ) ) تو نه اين باشى نه آن در ذات خويش * اى فزون از وهمها وز بيش بيش\r\n\r\nن 203 14 - ك 80 1\r\nتو نه اين باشى نه آن : چه ذات روح منزه است از همهء تعينات . و عارفى گويد : لا يُقالُ عَلَيَّ اكثَرَ مِن مُوجُودٍ . و شيخ اشراقى شهاب الدين سهروردى ، و صدر المتألهين شيرازى - قدس سرّهما - و بعضى از محققين ديگر فرموده‌اند : نفس ناطقهء قدسيّه ماهيّت ندارد ، وجود بسيطى است ، و تمايز آن با ما فوق ، به تماميّت و فوق التماميّت است . و شيخ اشراق مىفرمايد : كه هر تعيّنى و ماهيتى را اشارت عقليه به آن مىكنم به « هو » و هر چند آن ماهيت جوهر مجرّد و روح امرى باشد ، و از خود تعبير مىكنم به « أنا » . پس حقيقت ، غير اين تعينات و سواى ماهيّات است .\r\n\r\n\r\n( ( 56 ) ) روح با علم است و با عقل است يار * روح را با تازى و تركى چكار\r\n\r\nن 203 15 - ك 80 1\r\nروح را با تازى : چه اينها وصف تن است .\r\n\r\n\r\n( ( 57 ) ) از تو اى بىنقش با چندين صور * هم مشبّه هم موحّد خيره سر\r\n\r\nن 203 16 - ك 80 2\r\nخيره سر : چه ، روح انسان كامل آيت كبراى حق است - جلّ جلاله - و مظهر اعظم اوست . همهء اسماء تنزيهيه و تشبيهيه حق را مجلا و آيينهء سراپا نماست . آن كه مظهريّت اسماء تشبيهيه بر آن غالب شد از مشبّهه شد ، و آن كه مجلويّت اسماء تنزيهيه بر او غالب شد ، از منزّهه شد ، و آن كه همه را به نحو اعتدال جامع شد و هيكل توحيد آمد - چنان كه در حديث حقيقت ، صاحب سرّ الحقيقة فرمود : نُورٌ يَشرِقُ مِن صُبحِ الأزَلِ فَيَلُوحُ عَلى هَياكِلِ التَوحيد آثاره - ( 1 )  از موحدين ، بلكه از خواصّ و اخصين آمد . و در حديث است كه : الَنَفسُ الإنسانيَّةُ هِيَ الصِّراطُ المُستَقيمُ ( 2 )  . قال\r\n","description":"","footnote":" ( 1 ) سفينة البحار ، ج 2 رجال نيشابورى ، روضات الجنات ذيل كميل . .  ( 2 ) تفسير صافى ذيل آيه اهدنا الصراط المستقيم : الصورة الانسانية هى الصراط المستقيم . . ","page_name":" 229 ","page_number":229},
  {"content":"\r\nالله تعالى : « وَفى أنفُسِكُم أ فَلا تُبصِرُونَ . ( 1 ) \r\n\r\n\r\n( ( 59 ) ) گه ترا گويد ز مستى بو الحسن * يا صغير السن يا رطب البدن\r\n\r\nن 203 18 - ك 80 3\r\nبو الحسن : تعبير از عارف مطلق است .\r\nيا صغير السن : چنان كه عطَّار فرمود : تن ز جان نبود جدا جزوى از اوست .\r\n\r\n\r\n( ( 60 ) ) گاه نقش خويش ويران مىكند * از پى تنزيه جانان مىكند\r\n\r\nن 203 19 - ك 80 3\r\nويران مىكند : از بدن بلكه از عالم صورت بىنياز مىشود .\r\n\r\n\r\n( ( 61 ) ) چشم حس را هست مذهب اعتزال * ديدهء عقل است سنّى در وصال\r\n\r\nن 203 20 - ك 80 4\r\nاعتزال : اهل اعتزال كه آنها را مفوّضه نيز گويند ، كسانى هستند كه كثرت را مىپرورانند و در توحيد خاصى افعال قاصرند ، چه جاى توحيد ذات و گويند : انسان خالق اعمال خود است و قدرت مستقلَّه دارد ، خدا ذات او را خلق كرده و قواى او را خلقت كرده و امر را به او تفويض كرده ، و معلول در بقا حاجت به علَّت ندارد ، بلكه همين در حدوث حاجت دارد .\r\nبه خلاف اشاعره كه از براى انسان به جز مجلويّت صنع خدا چيزى قائل نيستند ، و قدرت مؤثّره خدا را است ، و خالق ذوات و همهء افعال خداست ، و وجود در همه مجعول اوست و اعداد از غير است ، و غير ، معدّاتى بيش نيستند ، و معلول در حدوث و بقا آنا فآنا محتاج است به علت مؤثره .\r\n\r\nگر فيض تو يك لمحه به عالم نرسد\r\nمعلوم شود بود و نبود همه كس\r\n\r\nو اينكه چشم حس مذهب اعتزال دارد ، به سبب آن است كه كثرت در نزد حس و خيال اظهر است . و اينكه ديدهء عقل سنّى و در وصال است ، به علت آن است كه وحدت در نظر عقل آشكارتر و هويداتر است .\r\n\r\n\r\n( ( 64 ) ) هر كه بيرون شد ز حس او سنّى است * اهل بينش چشم حس خويش بست\r\n\r\nن 203 23 - ك 80 5\r\nاو سنّى است اهل بينش چشم حس خويش بست : و در بعضى نسخ :\r\n\r\n[ هر كه بيرون شد ز حس 
  ] سنى وى است\r\nاهل بينش چشم عقل خوش پى است\r\n\r\nو اوّل ، اولى است معنىً ، و دوم ، لفظاً .\r\n\r\nهر كه از حس خدا ديد آيتى\r\nدر بر حق داشت بهتر طاعتى\r\n\r\nن ندارد - ك 80 6\r\nاز حس خدا : علم حضورى خدا است به محسوسات ، و آيتش آن است كه حواس تابع عقل باشند ، و وجه الله در هر محسوسى رسيده شود ، و صرف كند عبد جميع ما انعم الله را فيما خلق\r\n","description":"","footnote":" ( 1 ) قرآن كريم ، سورهء ذاريات ، آيهء 21 . . ","page_name":" 230 ","page_number":230},
  {"content":"\r\nلأجله .\r\n\r\n\r\n( ( 67 ) ) پس بنى آدم مكرّم كى بدى * كى به حس مشترك محرم شدى\r\n\r\nن 204 3 - ك 80 7\r\nكى به حسّ مشترك محرم شدى : چه به حس مشترك صور معانى و رقايق حقايق رسيده مىشود ، چه ديدنى و چه شنيدنى ، و چه چشيدنى و چه بوييدنى و چه سودنى . پس هر چه اعلى المدارك - كه حقيقت روح امرى است - از حقايق مىرسد ، در اعلى الملكوت باز متمثل مىشود رقيقهء او در حسّ مشترك ، و هر گونه تمثلى از داخل به او سوق مىشود نه از مواد كائنهء فاسده .\r\n\r\nيا مصور يا مصور گفتنت\r\nباطل آمد بىز صورت رستنت\r\n\r\n\r\n\r\n( ( 69 ) ) يا مصوّر يا مصور پيش اوست * كو همه مغزست و بيرون شد ز پوست\r\n\r\nن 204 4 و 5 - ك 80 8\r\nيا مصور يا مصور : هر چهار در دو موضع به كسر « واو » و اسم خداست . و « يا » در همه ، حرف ندا است . يعنى « يا مصوّر » كه مىگويى بايد از صورت برهى ، يعنى مستقلّ نبينى اين صور را ، بلكه همه را متعلق به او و ربط به او ملاحظه كنى ، و آن معنى را در همه مثل معنى در كلمات ببينى . مثل آن كه « يا موجود » كه مىگويى ، وجود را بايد بتمامه از او ببينى . ما رَأيتُ شيئاً إلَّا وَرَأَيتُ الله قَبلَه ( 1 )  . و اگر وجود عالم و عالميان بدانى و ببينى ، به تقليد گفته باشى كه : او موجود است . پس صورتها را - چه طبيعيه و چه مثاليّه - و قلمها را چه مصورهء نبات و چه حس مشترك و چه نگارنده - دگر همه را از صقع او ديدن « يا مصوّر » گفتن است حالًا كه افصح است از گفتن مقالًا .\r\n\r\n\r\n( ( 76 ) ) خاك درگاهت دلم را مىفريفت * خاك بر وى كو ز خاكت مىشكيفت\r\n\r\nن 204 12 - ك 80 12\r\nشكيفت : قرار و آرام گرفت . و « فريفتن خاك در گاه » او دل را ، طالبيت اوست دل را كه : مَن تَقَرَّبَ إليَّ شِبراً تَقرَّبتُ اِلَيه ذراعاً . ( 2 ) \r\n\r\n\r\n( ( 77 ) ) گفتم ار خويم پذيرد اين از او * ور نه خود خنديد بر من زشت رو\r\n\r\nن 204 13 - ك 80 12\r\nگفتم ار خويم پذيرد : خوى ، فارسىِ خُلق .\r\nاين : يعنى دل .\r\nاز او : چه طالب خوى نكوست .\r\nو در بعض نسخ : « خوبم » به باء موحده « پذيرم » تأكيد خوبم .\r\n","description":"","footnote":" ( 1 ) - شرح اصول كافى ، ج 1 ، ص 250 . .  ( 2 ) مسلم ، ج 8 ، ص 66 . . ","page_name":" 231 ","page_number":231},
  {"content":"\r\n\r\n\r\n( ( 78 ) ) چاره آن باشد كه خود را بنگرم * ور نه او خندد مرا من كى خرم\r\n\r\nن 204 14 - ك 80 13\r\nكى خرم : كجا آفتابم - اگر به ضمّ خاء معجمه باشد و اگر به ضم مهمله باشد : كى آزادم ؟\r\n\r\n\r\n( ( 79 ) ) او جميل است و محبٌّ للجمال * كى جوان نو گزيند پير زال\r\n\r\nن 204 15 - ك 80 13\r\nاو جميل است : اشارت است به حديث : إنَّ الله جَميلٌ يُحِبُّ الجَمالَ ( 1 )  . خدا صاحب جمال است دوست دارد جمال را ، كه دلِ كاملين باشد ، كه آينهء جمال ذى الجلالند ، و در حقيقت عاشق جمال خود است كه در آن آينه است .\r\n\r\n\r\n( ( 84 ) ) چشم چون بستى تو را تا سه گرفت * نور چشم از نور روزن مىشكفت\r\n\r\nن 204 20 - ك 80 17\r\nتاسه : تلواسه ، و هر دو فارسى : اضطراب و بىقرارى .\r\nمىشكفت : به عجب مىآمد از بهجت\r\n\r\n\r\n( ( 86 ) ) چشم باز ار تا سه گيرد مر تو را * دان كه چشم دل ببستى بر گشا\r\n\r\nن 204 22 - ك 80 19\r\nچشم باز : به كسر ميم ، به اضافه ، يعنى با چشم مفتوح اگر تا سه گيرد تو را ، آن از بستگى نور باطن خواهد بود ، چه نور ظاهر را ممنوع نيستى .\r\n\r\n\r\n( ( 87 ) ) آن تقاضاى دو چشم دل شناس * كو همىجويد ضياى بىقياس\r\n\r\nن 204 23 - ك 80 19\r\nدو چشم دل : چنان كه در حديث است كه : ما مِن قَلبٍ إلَّا وَلَه عَينان . ( 2 )  آن دو چشم علم به ذات و صفات و افعال خداست ، و علم متعلق به عمل است . كه اگر حاصل باشند دو عين مفتوحند و اگر نباشند دو عين مسدودند .\r\n\r\n\r\n( ( 90 ) ) او چه مىخواند مرا من بنگرم * لايق جذبام و يا بد پيكرم\r\n\r\nن 205 3 - ك 80 21\r\nاو چه مىخواند مرا : متعلق است به طالبيت خاك راه او ، كه گذشت .\r\n\r\n\r\n( ( 96 ) ) آينه جان نيست الَّا روى يار * روى آن يارى كه باشد ز ان ديار\r\n\r\nن 205 9 - ك 80 24\r\nروى آن يارى كه باشد ز ان ديار : مراد انسان كامل است ، كه به باطن از ديار جبروت است ، بلكه از لاهوت ، اگر چه به ظاهر در عالم ناسوت است .\r\n\r\n\r\n( ( 103 ) ) نقش من از چشم تو آواز داد * كه منم تو تو منى در اتحاد\r\n\r\nن 205 16 - ك 80 28\r\n","description":"","footnote":" ( 1 ) صحيح مسلم ، ج 1 ، ص 65 . .  ( 2 ) محجة البيضاء ، ج 5 ، ص 46 . . ","page_name":" 232 ","page_number":232},
  {"content":"\r\n[ تمام شعر 
  ] : آينهء دلِ اهل حق ، حق است چه از خود هيچ ندارند . وجود و كمالات وجود همه از حق است . فانىِ فى الله و باقى با للهاند . و بايد دانست كه به وجهى اشياء آينهء حقاند ، * ( سَنُرِيهِمْ آياتِنا فِي اَلآفاقِ وَفِي أَنْفُسِهِمْ حَتَّى يَتَبَيَّنَ لَهُمْ أَنَّه اَلْحَقُّ 41 : 53 ( 1 )  . و به وجهى حق آينهء اشياست : * ( أَ وَلَمْ يَكْفِ بِرَبِّكَ أَنَّه عَلى كُلِّ شَيْءٍ شَهِيدٌ 41 : 53 ( 2 )  . اشياء در باب آينه بودن قصور دارند ، نمىتوانند درست حكايت كنند ، بلكه به حسب خود حكايت كنند ، چه هر يك به ضيقى و لونى گرفتارند . و امّا آينهء حق حقيقى ، چون بىرنگ است و بىحد و نهايت ، هر چيز را درست و على ماهى عليه حكايت مىكند . و در علوم حقيقيه محقَّق شده كه علم به علَّت ، علم تام به معلول است ، به خلاف علم به معلول .\r\n\r\n\r\n( ( 106 ) ) ز انكه سرمهء نيستى در مىكشد * باده از تصوير شيطان مىچشد\r\n\r\nن 205 19 - ك 80 29\r\nسرمهء نيستى : مراد ، نيستىهاى هست نماست ، چه چشم اهل غفلت دوخته بر تعينات است ، به خلاف چشم انسان كامل كه فرمايد :\r\n\r\n\r\n( ( 108 ) ) چشم من چون سرمه ديد از ذو الجلال * خانهء هستى است نى خانهء خيال\r\n\r\nن 205 21 - ك 80 30\r\nچشم من چون سرمه ديد از ذو الجلال : يعنى مكتحل به نور الله است ، به چشم يار بيند يار را .\r\nخانهء هستى است : حقيقت هستى است ، در همه سارى ، از همه عارى ، نه هستى عام اعتبارى .\r\nو حقيقت هستى هم كه از اهل الله و حكماء متألهين مىشنوى واقف مشو به حقيقت هستى كه در عالمين است : عالم فرق كه عالم مثال است ، و عالم فرق الفرق كه عالم دنياست ، بلكه از آغاز بگير كه : ماهى از سر گنده گردد نى زدم .\r\nو مشاهد باش وجود جمع الجمع و وجود جمع جبروت و ملكوت را ، أعنى ارواح مرسله و متعلقه ، كه عقول كلَّيه و نفوس كلَّيهء سماويه و نفوس كلَّيهء الهيّه و نفوس جزئيهء ارضيه باشند و پس از اين است سير عالم صوريين . به خلاف آنان كه طرح كونين و خلع نعلين نكرده‌اند ، هستى كه مىشنوند در هستى عام بديهى گرفتار مىشوند ، و اگر به حقيقت هستى تنبيه كنى به هستى كونين ملتفت مىشوند ، و اين تفرقه آرد ، چه هستى اگر چه فى ذاته واحد و بسيط است ولى به تكثر ماهيات ، الوان و اشكال و مقادير و اعداد كثير مىنمايد .\r\n\r\n\r\n( ( 110 ) ) يشم را آن گه شناسى از گهر * كز خيال خود كنى كلَّى عبر\r\n\r\nن 206 1 - ك 80 31\r\nعبر : عبور\r\n","description":"","footnote":" ( 1 ) قرآن كريم ، سورهء فصلت ، آيهء 53 . .  ( 2 ) قرآن كريم ، همان آيهء . . ","page_name":" 233 ","page_number":233},
  {"content":"\r\n\r\n\r\n( ( 116 ) ) گفت تر كن دست بر ابرو بمال * آن گهان تو بر نگر سوى هلال\r\n\r\nن 206 8 - ك 80 35\r\nبر ابرو بمال : تا موهاى ابرو به هم ملصق شود .\r\n\r\n\r\n( ( 118 ) ) گفت : آرى موى ابرو شد كمان * سوى تو افكند تيرى از گمان\r\n\r\nن 206 10 - ك 80 36\r\nكمان : اوّل به « كاف » عربى و دوم به « گافِ » فارسى ، جناس مضارع دارد .\r\n\r\n\r\n( ( 123 ) ) هر كه با ناراستان هم سنگ شد * در كمى افتاد و عقلش دنگ شد\r\n\r\nن 206 15 - ك 81 3\r\nدنگ : بىهوش .\r\n\r\n\r\n( ( 124 ) ) رو اشدّاء على الكفار باش * خاك بىدلدارى اغيار پاش\r\n\r\nن 206 16 - ك 81 4\r\nرو اشدّاءُ : اشارت است به كريمهء : * ( أَشِدَّاءُ عَلَى اَلْكُفَّارِ رُحَماءُ بَيْنَهُمْ 48 : 29 ( 1 )  . يعنى پيغمبر ( ص ) و كسانى كه ايمان آورده‌اند و با اويند ، سخت و قوىاند بر كفّار و مهربان و ملايمند با خودشان و با زير دستان .\r\nاغيار پاش : به « پاء » فارسى . بيت ذو القافيتين است ، كه از صنعتهاى شعر است ، علاوه بر تجنيس القافيه به تجنيس مضارع .\r\n\r\n\r\n( ( 130 ) ) بر سر شطرنج چست است اين غراب * تو مبين بازى به چشم نيم خواب\r\n\r\nن 206 22 - ك 81 7\r\nبر سر شطرنج : ملايمات لعب شطرنج را در اين دو سه بيت آورده .\r\n\r\n\r\n( ( 134 ) ) گر بزد مالت عدوى پر فنى * ره زنى را برده باشد ره زنى\r\n\r\nن 207 4 - ك 81 9\r\nره زنى را : ره زن اول ، مال است كه راه دين تو را مىزند ، و زياد از واجب و از معين در استكمال نفس ، مُهلك اوست . پس هر گاه زياد را بخواهى و مستجاب نشود دل تنگ مباش كه در علم حق گذشته است كه مانع استكمال توست . * ( عَسى أَنْ تَكْرَهُوا شَيْئاً وَهُوَ خَيْرٌ لَكُمْ وَعَسى أَنْ تُحِبُّوا شَيْئاً وَهُوَ شَرٌّ لَكُمْ 2 : 216 ( 2 )  . اين است كه حمد و تسبيح [ و 
  ] تكبير حق ، افضل است از خواهش داعى از او .\r\n* ( وَلَذِكْرُ الله أَكْبَرُ 29 : 45 . ( 3 ) \r\n\r\n\r\n( ( 142 ) ) گفت اى همراه آن نام سنى * كه بدان تو مرده را زنده كنى\r\n\r\nن 207 15 - ك 81 17\r\nنام سنى : نام بلند و اسم اعظم خدا .\r\n","description":"","footnote":" ( 1 ) قرآن كريم ، سورهء فتح ، آيهء 29 .  ( 2 ) قرآن كريم ، سورهء بقره ، آيهء 216 . .  ( 3 ) قرآن كريم ، سورهء عنكبوت ، آيهء 45 . . ","page_name":" 234 ","page_number":234},
  {"content":"\r\n\r\n\r\n( ( 151 ) ) مردهء خود را رها كردست او * مردهء بيگانه را جويد رفو\r\n\r\nن 208 2 - ك 81 22\r\nمردهء خود را : جان مرده در گورتن خود را .\r\n\r\n\r\n( ( 156 ) ) صوفيى مىگشت در دور افق * تا شبى در خانقاهى شد قنق\r\n\r\nن 208 9 - ك 81 26\r\nقنق : به ضمّ اول و دوم ، مهمان . لفظ تركى است .\r\n\r\n\r\n( ( 160 ) ) زاد دانشمند آثار قلم * زاد صوفى چيست انوار قدم\r\n\r\nن 208 13 - ك 81 28\r\n[ همهء شعر 
  ] : مثل آن كه بسيارى از علماء متكلمين از حدوث عالم و حكماء طبيعيين از حركت افلاك و بعضى از حركت عالم و عالميان و بعضى از حكماء الهيين از امكان پى به مبدأ - تعالى شأنه - مىبرند . و لكن حكماء متألَّهين و صديقين از حقيقت وجود كه عين نور و ظهور است نور الانوار - جلّ جلاله - شهود مىكنند . « آفتاب آمد دليل آفتاب » چنان كه صيادى از كام آهو و اثر قدم آهو پى به آهو مىبرد ، و صيادى از نافهء آهو و رايحهء او پى به او مىبرد .\r\n\r\n\r\n( ( 162 ) ) چند گاهش گام آهو در خورست * بعد از آن خود ناف آهو رهبرست\r\n\r\nن 208 15 - ك 81 29\r\nچند گاهش : يعنى اول علم اليقين است ، بعد عين اليقين .\r\n\r\n\r\n( ( 163 ) ) چون كه شكر گام كرد و ره بريد * لا جرم ز ان گام در كامى رسيد\r\n\r\nن 208 16 - ك 81 29\r\nچون كه شكر گام كرد : چند احتمال دارد :\r\nيكى آن كه شُكر و حمد باشد و كام ( به كاف عربى ) يا فارسى [ گام 
  ] باشد .\r\nدوم آن كه شكَّر كام ( به تشديد ) تعبير از شيرين كام باشد .\r\nسيم آن كه شكر - چنان كه در لغت فُرس آمده - مخفّف شكار باشد ، و گام ( به گاف فارسى ) يعنى شكار آسا به جانب شكار رفت كه : دَلَّ عَلى ذاتِه بِذاتِه . ( 1 )  چهارم آن كه شكَّر ( به تشديد ) چو سنگر به معنى سيخول كه خار پشت تير انداز است آمده يعنى به جانب مطلوب سيخول قدم و تند سير رفت .\r\n\r\n\r\n( ( 165 ) ) آن دلى كو مطلع مهتابهاست * بهر عارف فتحت ابوابهاست\r\n\r\nن 208 18 - ك 81 31\r\nفتحت ابوابها : اشارت است به كريمهء * ( حَتَّى إِذا جاءها وَفُتِحَتْ أَبْوابُها 39 : 73 . ( 2 )  يعنى چون كه آمدند مؤمنين جنّت را درهاى جنّت برايشان گشاده شد .\r\n\r\n\r\n( ( 166 ) ) با تو ديوار است با ايشان درست * با تو سنگ و با عزيزان گوهرست\r\n\r\nن 208 19 - ك 81 31\r\n","description":"","footnote":" ( 1 ) اقتباس از مناجات شعبانيه . .  ( 2 ) قرآن كريم ، سورهء زمر ، آيهء 71 . . ","page_name":" 235 ","page_number":235},
  {"content":"\r\nبا تو ديوار است : زيرا كه دل اهل غفلت محجوب است از حقيقت .\r\n\r\n\r\n( ( 168 ) ) پير ايشاناند كين عالم نبود * جان ايشان بود در درياى جود\r\n\r\nن 208 21 - ك 81 32\r\nجان ايشان بود در درياى جود : يعنى در علم بودند . و چون ايشان عقول كلَّيه مىشوند ، كينونت عقول در آغاز كينونت ايشان است ، چه انجام بر وفق آغاز است .\r\nپيش از اين گفتيم كه معنى قدم نفوس ناطقه ، نه اين است كه نفوس بطور كثرت ، سابقِ بر ابدان بوده‌اند ، بلكه به وجود واحد علمى و قلمى و لوحى بوده‌اند ، كه وجود تام با ناقص و نور شديد با ضعيف بينونت عزليّه ندارد ، اگر چه بينونت صفتيه داشته باشد . پس سبق آن سبق اين است ، و لحوق اين لحوق آن و همچنين عروج و هبوط .\r\n\r\n\r\n( ( 172 ) ) چون ملايك مانع آن مىشدند * بر ملايك خفيه خُنبك مىزدند\r\n\r\nن 209 3 - ك 81 35\r\nخنبك : دست بر هم زدن .\r\n\r\n\r\n( ( 173 ) ) مطلع بر نقش هر كه هست شد * پيش از آن كين نفس كل پا بست شد\r\n\r\nن 209 4 - ك 81 36\r\nپيش از آن كين نفس كل پا بست شد : چه عالم عقل كلَّى پيش از عالم نفوس كليّه است و علم پيش از همه .\r\n\r\n\r\n( ( 179 ) ) ديده چون بىكيف هر با كيف را * ديده پيش از كان صحيح و زيف را\r\n\r\nن 209 10 - ك 82 3\r\nزيف : مغشوش و ردى .\r\n\r\n\r\n( ( 180 ) ) پيشتر از خلقت انگورها * خورده مىها و نموده شورها\r\n\r\nن 209 11 - ك 82 3\r\nپيشتر : كما قيل :\r\n\r\nشَرِبنا عَلى ذكرِ الحَبيبِ مُدامَةً\r\nسَكَرنا بِها مِن قَبلِ أن يَخلُقَ الكَرمُ\r\n\r\n\r\n\r\n( ( 181 ) ) در تموز گرم مىبينند دى * در شعاع شمس مىبينند فى\r\n\r\nن 209 12 - ك 82 4\r\nدى : ( به فتح اول ) ماه اوّل است از زمستان . اين ديدنها به سبب آن است كه وجه الله - كه در همهء موجودات سارى است و جهت نورانيّهء هر شىء است - واحد حقيقى است . * ( ما تَرى فِي خَلْقِ اَلرَّحْمنِ مِنْ تَفاوُتٍ 67 : 3 ( 1 )  . و قيل :\r\n\r\nكُلُّ شَيءٍ فيه مَعنى كُلَّ شىءٍ\r\nفَتَفَطَّن وَاصرِفِ الذِّهنَ إلَيَّ\r\nكَثرَةً لا تتَنَاهى عَدَداً\r\nقَد طَوَتها وَحدَةُ الواحِدِ طَىّ\r\n\r\n","description":"","footnote":" ( 1 ) قرآن كريم ، سورهء ملك ، آيهء 3 . . ","page_name":" 236 ","page_number":236},
  {"content":"\r\nو بسيارى از حكما بر اين رفته‌اند كه موجودات در مقام وجود بينونت ندارند ، بينونت در مرتبهء ماهيت دارند .\r\n\r\n\r\n( ( 182 ) ) در دل انگور مىرا ديده اند * در فناى محض شى را ديده اند\r\n\r\nن 209 13 - ك 82 4\r\nدر دل انگور : از مقالات مولوى است :\r\n\r\nدر غوره ببين مل را\r\nدر غنچه ببين گل را\r\nدر جزو ببين كل را\r\nكاين باشد از اهليت\r\n\r\nدر فناى محض : كلام بعض اساطين حكمت است كه : بَسيِطُ الحَقيِقَه كُلُّ الأشياء وَلَيسَ بِشَيْءٍ منها .\r\n\r\n\r\n( ( 183 ) ) آسمان در دور ايشان جرعه نوش * آفتاب از جودشان زر بفت پوش\r\n\r\nن 209 14 - ك 82 5\r\nآسمان در دور ايشان جرعه نوش : يعنى در عهد ايشان . و عهد ايشان دائم و دولت ايشان بىزوال است ، پس نوشانوش افلاك دائم است . و « دور » ايهام به دور گرديدن دارد . لمؤلفه :\r\n\r\nاختران پرتو مشكاة دل انور ما\r\nدل ما مظهر كل ، كل همگى مظهر ما\r\nنه همين اهل زمين را همه باب ا للهايم\r\nنُه فلك در دورانند به دور سرِ ما\r\n\r\n\r\n\r\n( ( 184 ) ) چون از ايشان مجتمع بينى دو يار * هم يكى باشند و هم ششصد هزار\r\n\r\nن 209 15 - ك 82 6\r\nهم يكى باشند : چه ، يك قبله و يك دل و يك عقيده‌اند ، و همهء اهل حق ، مانند أنصافِ اقطارند كه به يك مركز منتهى شوند . حكما فرموده‌اند : نفس ناطقه مانند كُره است كه حركت مىكند بر دور عقل كل ، و عقل كل مانند كُره است به دور مركز وجوب ذاتى ، و از وجوب ذاتى به سكون تمثيل كنند ، تعالى شأنه .\r\n\r\n\r\n( ( 185 ) ) بر مثال موجها اعدادشان * در عدد آورده باشد يادشان\r\n\r\nن 209 16 - ك 82 6\r\nدر عدد آورده باشد يادشان : يعنى در عدد آيت و علامتشان باشد و آيت شىء ياد اوست ، و ايشان آيات الله الكبرىاند و توحيد فعلى و وجودى خدااند ، و وحدت در عدد آيت توحيد است ، چه هر مرتبه از عدد مبدا و مفنى او واحد لا به شرط است و همه تكرار واحد است . اثنان واحد و واحد است ، و ثلاثه واحد و واحد است ، وَقِس عليه . به خلاف مركبات ديگر ، بيت - مثلًا - سقف و ديوار ، و سكنجبين ، سركه و انگبين است .\r\n\r\n\r\n( ( 188 ) ) تفرقه در روح حيوانى بود * نفس واحد روح انسانى بود\r\n\r\nن 209 19 - ك 82 8\r\nنفس واحد : اشارت است به كريمهء : * ( خَلَقَكُمْ مِنْ نَفْسٍ واحِدَةٍ 4 : 1 ( 1 )  و كريمهء : * ( أَنْشَأَكُمْ مِنْ نَفْسٍ ) *\r\n","description":"","footnote":" ( 1 ) قرآن كريم ، سورهء نساء ، آيهء 1 . . ","page_name":" 237 ","page_number":237},
  {"content":"\r\n* ( واحِدَةٍ 6 : 98 ( 1 )  .\r\n\r\n\r\n( ( 189 ) ) چون كه حق رشّ عليهم نوره * مفترق هرگز نگردد نور او\r\n\r\nن 209 20 - ك 82 8\r\nرشّ عليهم نوره : اشارت است به حديث شريف : إنَّ الله تَعالى خَلَقَ الخَلقَ فى ظُلمَةٍ ثُمَّ رَشَّ عَلَيهُم مِن نُورِه ( 2 )  يعنى خداوند - جلّ شأنه - آفريد خلق را و در تاريكى بودند ، پس مترشح ساخت و پاشيد برايشان از نور خود .\r\nمىشود كه اين ظلمت ، تاريكى عالم اجسام باشد . و اجزاء رشاشيهء نور عبارت از ارواح باشد كه مصداق : * ( نَفَخْتُ فِيه مِنْ رُوحِي 15 : 29 ( 3 )  هستند . پس آنها از جهت نورانيه كه منسوب به حقاند ، واحدند . * ( وَما أَمْرُنا إِلَّا واحِدَةٌ 54 : 50 ( 4 )  ، * ( قُلِ اَلرُّوحُ مِنْ أَمْرِ رَبِّي 17 : 85 ( 5 )  .\r\nو مىشود كه اين ظلمت ، مقام بىوجودى باشد كه از خود وجود نداشتند در نشاهء علميّه و در سلسلهء طوليه . چه ، اعيان ثابته در علم حق ثبوت داشتند و استدعاء وجود لا يزالى مىكردند و حق نور وجود بر وفق استدعاء ثبوتى بر ايشان مترشح ساخت . و نور حق تفرقه ندارد و واحد است به وحدت حقّه و جمعيّه . صاحب گلشن گويد :\r\n\r\nسياهى چون ببينى نور ذات است\r\nبه تاريكى درون آب حيات است\r\nروح انسانى كنفسٍ واحدة است\r\nروح حيوانى سفال جامده است\r\n\r\nن ندارد - ك 82 9\r\nكنفسٍ واحدة است : اشارت است به كريمهء : * ( ما خَلْقُكُمْ وَلا بَعْثُكُمْ إِلَّا كَنَفْسٍ واحِدَةٍ 31 : 28 ( 6 )  .\r\nيعنى : نيست خلق جميع شما و بعث جميع شما - بلكه جميع ما سوى الله كه انسان كبير گويند - مگر مثل خلق و بعث يك نفس پس چنان كه نفس انسان واحد بالفعل در اطوار خلقى و امرى متوجه است از جسميّت به غايت تا به كمال مىرسد إلى غاية الغايات ، همچنين كلّ در استكمالند . * ( أَلا إِلَى الله تَصِيرُ اَلأُمُورُ 42 : 53 ( 7 )  .\r\n\r\n\r\n( ( 191 ) ) در بيان نايد جمال حال او * هر دو عالم چيست ؟ عكس خال او\r\n\r\nن 209 22 - ك 82 11\r\nخال او : و آن ، نقطه اى است كه به سير افتاد ، خط شد ، بىتجافى از مرتبهء خود . و آن خط سير\r\n","description":"","footnote":" ( 1 ) قرآن كريم ، سورهء انعام ، آيهء 98 . .  ( 2 ) جامع صغير ، ج 1 ، ص 96 . .  ( 3 ) قرآن كريم ، سورهء حجر ، آيهء 29 و سورهء ص ، آيهء 71 . .  ( 4 ) قرآن كريم ، سورهء قمر ، آيهء 50 . .  ( 5 ) قرآن كريم ، سورهء اسراء ، آيهء 85 . .  ( 6 ) قرآن كريم ، سورهء لقمان ، آيهء 28 . .  ( 7 ) قرآن كريم ، سورهء شورى ، آيهء 53 . . ","page_name":" 238 ","page_number":238},
  {"content":"\r\nعَرضى كرد ، سطح شد . و آن سطح سير عمقى كرد ، جسم شد . و جسم فلكى به سير افتاد ، اين همه اشياء گوناگون پيدا شد .\r\n\r\n\r\n( ( 195 ) ) بحر كف پيش آورد سدى كند * جر كند وز بعد جر مدّى كند\r\n\r\nن 210 6 - ك 82 14\r\nبحر كف پيش آورد سدى كند : « كف » ، عالم صورت است .\r\nجر كند : « جر » ، كشيدن است و مراد - اينجا - سلسلهء طوليهء نزوليه است از بحر وجود منبسط و مراد به « مدّ » سلسلهء طوليهء صعوديه است از اين بحر ، و اين را در لباس بحر معارف خود و جر و مدّ بيان و دم در كشيدن آورده .\r\n\r\n\r\n( ( 209 ) ) گفت پالانش فرو نِه پيش پيش * داروى منبل بنه بر پشت ريش\r\n\r\nن 210 21 - ك 82 22\r\nمنبل : ( به فتح اول و سيّم ) ، و منبل : دارو . گويند گياهى است كه در جراحتها به كار برند .\r\n\r\n\r\n( ( 219 ) ) رفت خادم جانب او باش چند * كرد بر اندرز صوفى ريشخند\r\n\r\nن 211 9 - ك 82 30\r\nاندرز : ( به وزنِ بر فرض ) : پند و وصيّت . بيت :\r\n\r\nهمه اندرز من به تو اين است\r\nكه تو طفلى و خانه رنگين است\r\n\r\n\r\n\r\n( ( 222 ) ) گفت : لا حول اين چسان ماليخولياست * اى عجب آن خادم مشفق كجاست\r\n\r\nن 211 12 - ك 83 1\r\nماليخوليا : مرضى است كه موجب خوف و بد دلى و فكر فاسد است ، و اين لفظ يونانى است . و ترجمهء آن : « خلط اسود » . و تسميهء اين ناخوشى به اين اسم ، تسميهء مسبّب است به اسم سبب .\r\n\r\n\r\n( ( 227 ) ) من نكردم با وى الَّا لطف و لين * او چرا با من كند بر عكس كين ؟\r\n\r\nن 211 17 - ك 83 3\r\nلين : ملايمت .\r\n\r\n\r\n( ( 233 ) ) باز گفتى حزم سوء الظن توست * هر كه بد ظن نيست كه ماند درست\r\n\r\nن 212 1 - ك 83 6\r\nحزم : احتياط . گاه در اين معنى حديث نقل مىكنند كه : اَلحَزمُ سُوُءُ الظَّنِ .\r\n\r\n\r\n( ( 235 ) ) آن خر مسكين ميان خاك و سنگ * كژ شده پالان دريده پالهنگ\r\n\r\nن 212 3 - ك 83 7\r\nپالهنگ : دوالى باشد كه در كنار لگام بسته باشند .\r\n\r\n\r\n( ( 240 ) ) پس به پهلو گشت آن شب تا سحر * آن خر بىچاره از جوع البقر\r\n\r\nن 212 8 - ك 83 7\r\nجوع البقر : به يونانى « بوليموس » گويند . و آن مرضى است كه عارض انسان مىشود كه اعضا جوع دارند و مشتاق به غذااند و معده كاره است چه سوء مزاجى عارض خمِ معده مىشود . و چون\r\n","description":"","footnote":"","page_name":" 239 ","page_number":239},
  {"content":"\r\nاين جوع همهء اعضا را فرا مىگيرد ، در عظمت ، تشبيه به گاو كرده‌اند . جوع البقر و بوليموس كه ترجمه اش « گاو جوع » است گفته‌اند ، به ملاحظهء اعضا ، و اگر ملاحظهء معده شود ، ضد جوع است كه شَبَع باشد .\r\n\r\n\r\n( ( 252 ) ) خانهء ديو است دلهاى همه * كم پذير از ديو مردم دمدمه\r\n\r\nن 212 20 - ك 83 18\r\nخانهء ديو است :\r\n\r\nدل يكى منظرى است سبحانى\r\nخانهء ديو را چه دل خوانى ؟\r\nاين كه دل نام كرده اى به مجاز\r\nرو به پيش سگان كوى انداز\r\n\r\n\r\n\r\n( ( 254 ) ) هر كه در دنيا خورد تلبيس ديو * وز عدوّ دوست رو تعظيم و ريو\r\n\r\nن 212 22 - ك 83 19\r\nتلبيس : پوشاندن و به اشتباه انداختن .\r\n\r\n\r\n( ( 255 ) ) در ره اسلام و بر پول صراط * در سر آيد همچو آن خر از خباط\r\n\r\nن 213 1 - ك 83 20\r\nخباط : خبط . قال الله تعالى : * ( اَلَّذِي يَتَخَبَّطُه اَلشَّيْطانُ مِنَ اَلْمَسِّ 2 : 275 ( 1 ) \r\n\r\n\r\n( ( 256 ) ) عشوه‌هاى يار بد منيوش هين * دام بين ايمن مر و تو بر زمين\r\n\r\nن 213 2 - ك 83 20\r\nمنيوش : مشنو .\r\n\r\n\r\n( ( 257 ) ) صد هزار ابليس لا حول آر بين * آدما ابليس را در مار بين\r\n\r\nن 213 3 - ك 83 21\r\nلا حول آر : و همچون آن خادم كه بر لب « لا حول » داشت و در دل منافق بود .\r\n\r\n\r\n( ( 258 ) ) دم دهد تا پوستت بيرون كشد * واى او كز دشمنان افيون چشد\r\n\r\nن 213 5 - ك 83 22\r\nافيون : ترياك .\r\n\r\n\r\n( ( 267 ) ) مشك را بر تن مزن بر دل بمال * مشك چبود نام پاك ذو الجلال\r\n\r\nن 213 13 - ك 83 26\r\nنام پاك ذو الجلال : تحريض است بر ذكر قلبى ، و لااقلّ ذكر خفى تا آن كه وجود ، ذكر شود .\r\n\r\n\r\n( ( 269 ) ) بر زبان نام حق و در جان او * گندها از فكر بىايمان او\r\n\r\nن 213 15 - ك 83 27\r\nاز فكر بىايمان او : ايمان ، ايقان و معرفت است . و در بعض نسخ : « كفر بىايمان » است و صحيح نيست .\r\n","description":"","footnote":" ( 1 ) - قرآن كريم ، سورهء بقره ، آيهء 275 . . ","page_name":" 240 ","page_number":240},
  {"content":"\r\n\r\n\r\n( ( 270 ) ) ذكر با او همچو سبزهء گلخن است * بر سر مبر ز گل است و سوسن است\r\n\r\nن 213 16 - ك 83 27\r\nبر سر مبرز : از كلمات امير المؤمنين على ( ع ) است : نِعمَةُ الجاهِلِ كَرَوضَةٍ فى مَزبلَةٍ ( 1 )  يعنى نعمت نادان مثل سبزه است كه در مزبله رسته باشد .\r\n\r\n\r\n( ( 278 ) ) گر گل است انديشهء تو گلشنى * ور بود خارى تو هيمهء گلخنى\r\n\r\nن 214 2 - ك 83 32\r\nگر گل است انديشهء تو ، گلشنى : اين قول به اتحاد عالِم و معلوم است كه بسيارى از محققين حكما بر آنند و مجملى از بيان آن است كه معلوم ، دو است : معلوم بالذات ، چون صورت كليّه گُل كه در عقل و صورت جزئيهء آن كه در خيال است . و معلوم بالعرض كه گُلِ طبيعى مادى باشد .\r\nو اين محققين نمىگويند كه روح با گل طبيعى اتحاد دارد ، بلكه با معلوم بالذات از گل .\r\nديگر آن كه ، آن گلِ معلوم بالذات ، ماهيّتى دارد و وجودى . و نمىگويند كه با ماهيّت و مفهوم آن اتحاد دارد ، بلكه با وجود او . به اين معنى كه همهء مفاهيم و ماهيات حاصله در روح به وجود روح موجودند چنان كه در عالم خارج به وجودات متشتته موجود بودند ، در روح به يك وجود بسيط مسبوط موجودند .\r\nو با [ ز 
  ] اينها نمىگويند روح تجافى از مقام شامخ لطيفهء سرّيه و خفويه نموده ، بلكه بدون تجافى وجود اينها ظهور اوست .\r\nو مرتبهء ديگر از اتحاد آن است كه حق - سبحانه - را مرتبهء احديّت است - كه كثرت در وحدت است - و مرتبهء علم عنايى حق است ، و مرتبهء واحديّت است - كه وحدت در كثرت است - و مرتبهء علم تفصيلى و اسماء و صفات حق است . و روح امرى كه آيت كبراى حق است مقام آيت احديّت دارد و مقام آيت واحديت اول لطيفهء خفويه است ، كه در آن مقام وجود كلّ قوى و آن چه در دفاتر قوى است همه را داراست به نحو بساطت ، مانند ملكهء عقليه ، كه همهء معقولات در آن منطوى است ، و لطيفهء سرّيه نازلى از آن است . پس چون وجود همهء ما دون را داراست ، وجود معلومات اتحاد دارد با وجود ذات و باطن ذات عالم . و دوم ، لطيفهء روحيه است ، كه مقام تفصيل و وحدت در كثرت روح است . و در اين مقام از شدّت لطافت به هر چه رو آورد رنگ او پذيرد . و قوله - تعالى - * ( كِتابٌ أُحْكِمَتْ آياتُه ثُمَّ فُصِّلَتْ 11 : 1 ( 2 )  ، اشارت به هر دو مقام دارد .\r\n\r\n\r\n( ( 280 ) ) طبله‌ها در پيش عطَّاران ببين * جنس را با جنس خود كرده قرين\r\n\r\nن 214 4 - ك 83 33\r\nطبله‌ها : طبلهء عطار ، ظرفى كه جنس خود را از دوا و غير آن در آن جا دهد .\r\n\r\n\r\n( ( 283 ) ) طبلها بشكست و جانها ريختند * نيك و بد در همدگر آميختند\r\n\r\nن 214 7 - ك 83 35\r\n","description":"","footnote":" ( 1 ) احاديث مثنوى ص 44 - تنبيه الخواطر ص 271 . .  ( 2 ) قرآن كريم ، سورهء هود ، آيهء 1 . . ","page_name":" 241 ","page_number":241},
  {"content":"\r\nطبلها بشكست : يعنى آداب انبيا هر گاه فرضاً نباشد ، يا در زمان فترت بين دو رسول مراد باشد .\r\n\r\n\r\n( ( 288 ) ) چشم داند فرق كردن رنگ را * چشم داند لعل را و سنگ را\r\n\r\nن 214 12 - ك 83 38\r\nچشم داند : يعنى تواند فرق كردن .\r\n\r\n\r\n( ( 295 ) ) ز ان سبب فرمود يزدان و الضحى * و الضحى نور ضمير مصطفى\r\n\r\nن 214 19 - ك 84 3 و\r\nالضحى نور ضمير مصطفى : « واو » از براى قَسَم است به حقيقت ضُحى ، كه نور محمدى است و قول ديگر آن است كه قسم به روز ظاهرى است كه اين رقيقهء نور محمّدى است ، و آن حقيقت اين و از اين جهت ، قابل تعظيم و تبجيل است ، و همچنين « واوِ » « وَاللَّيلِ » ( 1 )  از براى قسم است به ستّارى او يا تن مبارك او .\r\n\r\n\r\n( ( 300 ) ) آفتابش چون بر آمد ز ان فلك * با شبِ تن گفت : هين ما ودّعك\r\n\r\nن 215 2 - ك 84 6\r\nما ودّعك : تمامِ قبل و بعد اين است : * ( وَاَلضُّحى وَاَللَّيْلِ إِذا سَجى ما وَدَّعَكَ رَبُّكَ وَما قَلى 93 : 1 - 3 ( 2 )  .\r\nيعنى قسم به روز جميعاً ، يا به اوّل روز ، يا به وقت ارتفاع آفتاب . و قسم به شب كه مىپوشاند هر چيز را ، كه وانگذارده است ترا پروردگار تو ، و بُغض نداشته با تو در بلاهاى رياضات كه به جهت تكميل تو بوده است .\r\n\r\n\r\n( ( 304 ) ) آلت اسكاف پيش برزگر * پيش سگ ، كه ، استخوان در پيش خر\r\n\r\nن 215 6 - ك 84 8\r\nاِسكاف : به كسر همزه ، چكمه دوز ، كه خفّاف هم گويند .\r\n\r\n\r\n( ( 305 ) ) بود انا الحق در لب منصور نور * بود انا الله در لب فرعون زور\r\n\r\nن 215 7 - ك 84 8\r\nزور : باطل و شرك و كذب . و از اينجاست : * ( قَوْلَ اَلزُّورِ 22 : 30 ( 3 )  و * ( لا يَشْهَدُونَ اَلزُّورَ 25 : 72 ( 4 )  .\r\n\r\n\r\n( ( 306 ) ) شد عصا اندر كف موسى گوا * شد عصا اندر كف ساحر هبا\r\n\r\nن 215 8 - ك 84 9\r\nگوا : مخفّفِ گواه هبا : گرد و غبار ذرّات در هوا\r\n","description":"","footnote":" ( 1 ) قرآن كريم ، سورهء ضحى ، آيهء 2 . .  ( 2 ) قرآن كريم ، سورهء ضحى ، آيات 1 تا 3 . .  ( 3 ) قرآن كريم ، سورهء حج ، آيهء 30 . .  ( 4 ) اقتباس از قرآن كريم ، سورهء فرقان ، آيهء 72 . . ","page_name":" 242 ","page_number":242},
  {"content":"\r\n\r\n\r\n( ( 311 ) ) آن كه دو گفت و سه گفت و بيش از اين * متفق باشند در واحد يقين\r\n\r\nن 215 13 - ك 84 11\r\nآن كه دو گفت : ثنوى ، كه به نور و ظلمت ، يا به يزدان و اهرمن قائلند ، و سه گفت : تليثى ، كه به اقانيم ثلاثه قائلند - كه گذشت ، و بيش از اين : حرنانيين ، كه تخميسىاند ، به قدماى خمسه قائلند و نفس ناطقه و زمان و مكان و هيولى ، و صابئين ، كه ستاره را مىپرستند ، متفق باشند در واحد يقين : نه واحد عددى كه ثانى اثنين و ثالث ثلاثة و خامس خمسة باشد ، * ( لَقَدْ كَفَرَ اَلَّذِينَ قالُوا إِنَّ الله ثالِثُ ثَلاثَةٍ 5 : 73 ( 1 )  بلكه آن واحد به وحدت حقّه كه وجود محيط به آنهاست و رابع ثلاثة و خامس أربعة است . مثلًا * ( ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَلا خَمْسَةٍ إِلَّا هُوَ سادِسُهُمْ 58 : 7 ( 2 )  . الآية مانند وجود ماهيت ثلاثة كه رابع آن ماهيّت است ، چه ، ماهيت ثلاثهء موجوده مفهوم سه وحدت است با وجود حقيقى كه منشأ آثار است .\r\n\r\n\r\n( ( 313 ) ) گر يكى گويى تو در ميدانِ او * گرد بر مىگرد از چوگانِ او\r\n\r\nن 215 15 - ك 84 12\r\nگرد بر مىگرد : گوى چون حركت دورى كند ، نيمى از آن به جهت مخالف محرّك ، متحرك است ، نيمى ديگر به طرف او متحرك است . به كسى مىماند كه او را ببرند و او رو به قفا داشته باشد به جانب مطلوب . اين به حسب صورت است . و به حسب معنى و باطن اشارت است به قوس نزول و قوس صعود ، يعنى اگر به چوگان قدرت او در قوس نزول دور افتادى بر گرد به او در قوس صعود . و « گرد بر گشتن » اشارت است به آن كه تنزّلات و معارج وجودات ، دورى است .\r\n\r\n\r\n( ( 316 ) ) پس كلام پاك در دلهاى كور * مىنيايد مىرود تا اصل نور\r\n\r\nن 215 18 - ك 84 14\r\nمىرود تا اصل نور : يعنى مىرود به دلهاى نورى . يا چنان كه از لطيفهء خفويه روح متكلَّم نزول كرد و از آن نيشكر ستان بريده شد ، باز به همان لطيفه عود مىكند ، از راه گوش به خيال مىرود و از خيال به عقل تفصيلى إلى ما شاءَ الله . و اين هم از سيرهاى دورى است كه گفتيم .\r\n\r\n\r\n( ( 321 ) ) ور نخوانى و ببيند سوز تو * علم باشد مرغ دست آموز تو\r\n\r\nن 216 1 - ك 84 16\r\nببيند سوز تو : يعنى اگر درد و سوز داشته باشى ، آن طلب صادق است و حكمت رو به تو آرد ، مانند مرغ دست آموز .\r\n\r\n\r\n( ( 323 ) ) نه چنان بازى است كو از شه گريخت * سوى آن كمپير كو مىآرد بيخت\r\n\r\nن 216 4 - ك 84 19\r\nكمپير : به وزن زنجير ، پير كثير السن .\r\n","description":"","footnote":" ( 1 ) قرآن كريم ، سورهء مائده ، آيهء 73 . .  ( 2 ) قرآن كريم ، سورهء مجادله ، آيهء 7 . . ","page_name":" 243 ","page_number":243},
  {"content":"\r\n\r\n\r\n( ( 324 ) ) تا كه تتماجى پزد اولاد را * ديد آن باز خوش خوش زاد را\r\n\r\nن 216 5 - ك 84 19\r\nتتماج : آش خمير .\r\n\r\n\r\n( ( 327 ) ) دست هر نااهل بيمارت كند * سوى مادر آ كه تيمارت كند\r\n\r\nن 216 8 - ك 84 21\r\nتيمار : غم خوارى و خدمت . و با « بيمار » ، جناس لا حق دارد .\r\n\r\n\r\n( ( 332 ) ) چون كنى از خلد در دوزخ قرار * غافل از لا يستوى اصحاب نار\r\n\r\nن 216 13 - ك 84 24\r\nلا يستوى : آيه اين است : * ( لا يَسْتَوِي أَصْحابُ اَلنَّارِ وَأَصْحابُ اَلْجَنَّةِ ، أَصْحابُ اَلْجَنَّةِ هُمُ اَلْفائِزُونَ 59 : 20 ( 1 )  . يعنى يكسان نيستند دوزخيان و بهشتيان ، رستگارانند .\r\n\r\n\r\n( ( 337 ) ) رو مكن زشتى كه نيكيهاى ما * زشت آيد پيش آن زيباى ما\r\n\r\nن 216 18 - ك 84 28\r\nرو مكن : نهى است از زشتى ، كه نيكيها و حمد و ثناهاى ما لايق جناب او نيست ، چه جاى نافرمانيها\r\n\r\nما را چه حد حمد و ثناى تو بود\r\nهم حمد و ثناى تو سزاى تو بود\r\n\r\n\r\n\r\n( ( 346 ) ) گر كمر بخشيم كه را بر كنم * گر دهى كلكى علمها بشكنم\r\n\r\nن 217 5 - ك 84 33\r\nگر كمر بخشيم : يعنى كمربند ، كه منطقه گويند ، مثل منطقهء جوزا . بيت :\r\n\r\nتاج و كمر چو موج و حباب است ريخته\r\nدر هر كناره ز محيط سخاى تو\r\n\r\nو كمر را با « كوه » ايهام التناسب است .\r\n\r\n\r\n( ( 349 ) ) قدر فندق افكنم بندق خريق * بندقم در فعل صد چون منجنيق\r\n\r\nن 217 8 - ك 85 1\r\nبندق : مقدار گلوله از گل اينجا مراد است ، و در قرآن « سجّيل » ( 2 )  فرموده كه معرب سنگل است .\r\nخريق : فعيل به معنى فاعل ، يعنى خارق منجنيق : شبيه به فلاخن بزرگ است كه بر سر چوب نصب كنند و سنگ و آتش و غير آن در آن كرده به جانب دشمن اندازند .\r\n\r\nگر چه سنگم هست مقدار نخود\r\nليك در هيجا نه سر ماند نه خود\r\n\r\nن ندارد - ك 85 2\r\n","description":"","footnote":" ( 1 ) قرآن كريم ، سورهء حشر ، آيهء 20 . .  ( 2 ) قرآن كريم ، سورهء فيل ، آيهء 4 . . ","page_name":" 244 ","page_number":244},
  {"content":"\r\n\r\n\r\n( ( 350 ) ) موسى آمد در وغا با يك عصاش * زد بر آن فرعون و بر شمشيرهاش\r\n\r\nن 217 9 - ك 85 2\r\nهيجا : و همچنين وغا ، هر دو عربى به معنى جنگ .\r\nخود : چو « بود » ، كلاه آهنين و « نه خود » را با نخود جناس مفروق است .\r\n\r\n\r\n( ( 357 ) ) گفت يا رب آن چه دور رحمت است * آن گذشت از رحمت آن جا رؤيت است\r\n\r\nن 217 16 - ك 85 6\r\nدور رحمت است : چه ، حضرت ختمية ( ص ) ملقّب به « رَحمَةٌ لِلعالَميِن » است .\r\nاينجا رؤيت است : چه ، حضرت ختم و سيّد اولاد آدم فرمود : مَن رَآنى فَقَد رَأَى الله ( 1 )  پس موسى ( ع ) چون طالب رؤيت بود آرزومند اين دورهء محمّديه شد ، و حضرت ختم ( ص ) فرمود :\r\nلَو كانَ مُوسى حَيّاً ما وَسِعَه إلَّا اتِّباعي ( 2 )  .\r\n\r\n\r\n( ( 360 ) ) كه تو ز ان دورى درين دور اى كليم * پا بكش زيرا دراز است اين گليم\r\n\r\nن 217 19 - ك 85 7\r\nكه تو ز ان دورى درين دور اى كليم : يعنى حقيقت محمّديه را سعة و انبساطى است كه ادوار سابقه و لا حقه را فرا گرفته است . پس دورهء موسويه مشمول دورهء ختميه است كه فرموده : كُنتُ نَبيَّاً وَآدَمُ بَينَ الماءِ وَالطَّينِ ( 3 )  و قال ايضاً : اوَّلُ ما خَلَقَ الله نُورى ( 4 )  و به باطن مثال اعلاى حق است كه ثانى ندارد ، * ( وَلِلَّه اَلْمَثَلُ اَلأَعْلى 16 : 60 ( 5 )  ، و رحمت واسعه و ظلّ ممدود حق است ، و لهذا خاتم است .\r\nو يكى از وجوه قوله تعالى : * ( لَيْسَ كَمِثْلِه شَيْءٌ 42 : 11 ( 6 )  آن است كه نيست مثل مثل او ( به فتح مثلثة ) چيزى . چه ، سايهء بلند پايهء حق است حقيقت محمديه ( ص ) .\r\n\r\n\r\n( ( 361 ) ) من كريمم نان نمايم بنده را * تا بگرياند طمع آن زنده را\r\n\r\nن 217 20 - ك 85 8\r\nمن كريمم : يعنى تجلَّى به تو نمودم و ترا طالب اصل كردم .\r\n\r\nوَ لَو لا شَذاها ما اهَتَديتُ لَحانَها\r\nوَ لَو لا سَناها ما تَصَوَّرَها الوَهمُ\r\nبوى گل خود به چمن راه نما شد ز نخست\r\nور نه بلبل چه خبر داشت كه گلزار كجاست\r\n\r\n\r\n\r\n( ( 364 ) ) كُنتُ كنزَاً رَحمةً مَخفيَّةً * فَابتَعثتُ اُمَّةً مَهدِيَّةً\r\n\r\nن 218 1 - ك 85 9\r\n","description":"","footnote":" ( 1 ) بخارى ، ج 4 ، ص 135 . .  ( 2 ) عوالى اللآلي ، ج 4 ، ص 121 - مجمع الزوائد هيثمى ، ج 8 كتاب علامات النبوة . .  ( 3 ) عوالى اللآلي ، ج 4 ، ص 121 - مسند احمد بن حنبل ، ج 4 ، ص 66 . .  ( 4 ) شرح اصول كافى ملا صدرا ، ج 1 ، ص 216 . .  ( 5 ) قرآن كريم ، سورهء نحل ، آيهء 60 . .  ( 6 ) قرآن كريم ، سورهء شورى ، آيهء 11 . ","page_name":" 245 ","page_number":245},
  {"content":"\r\nكنت كنزاً رحمة مخفية : اقتباس است از حديث قدسى ، و جارى كردن مثل او در حقيقت محمّديّه كه رَحمَةٌ لِلعالَمينَ است . يعنى آن رحمت واسعه ، كنز مخفى بود ، و امت مهتديهء او - از سابقين و لا حقين - مقام ظهور اوست .\r\n\r\n\r\n( ( 369 ) ) گر بگويى شكر اين رستن بگوى * كز بت باطن هَمَت برهاند اوى\r\n\r\nن 218 6 - ك 85 12\r\nكز بت باطن : و از شرك خفى برهاند . چه ، قبلهء او بين المشرق و المغرب و توحيد او ، وحدت در كثرت و كثرت در وحدت ، و توصيف او ، تنزيه در تشبيه و تشبيه در تنزيه و ارشاد او و آداب او خلوت در انجمن و انجمن در خلوت و نحو اينهاست ، همه به نحو اعتدال حقيقى .\r\n\r\n\r\n( ( 372 ) ) مرد ميراثى چه داند قدر مال * رستمى جان كند مجان يافت زال\r\n\r\nن 218 9 - ك 85 13\r\nمجّان : ( به تشديد جيم ) ، چيز مفت ، لفظ عربى است .\r\nزال : پير سالخوردهء فرتوت و پدر رستم را « زال » گفتند ، چه سفيد مو بوجود آمد .\r\n\r\n\r\n( ( 376 ) ) بود شيخى دائماً او وام دار * از جوانمردى كه بود آن نامدار\r\n\r\nن 218 15 - ك 85 17\r\nوام : قرض .\r\n\r\n\r\n( ( 383 ) ) حلق پيش آورد اسماعيل وار * كارد بر حلقش نيارد كردگار\r\n\r\nن 218 22 - ك 85 21\r\nكردگار : از صنعت توجيه است كه مىشود نام خدا باشد و مىشود به كاف عربى باشد يعنى نتواند كار كرد . و « كارد » با « كار » بنا بر اين ، جناس مطرّف دارد .\r\n\r\n\r\n( ( 385 ) ) چون خلف دادستشان جان بقا * جان ايمن از غم و رنج و شقا\r\n\r\nن 219 2 - ك 85 22\r\nشقا : مشقّت . چنان كه پيغمبر ما ( ص ) چون در قيام الليل چندان مىايستاد كه پاهاى مباركش ورم كرد ، نازل شد كه : * ( طه ما أَنْزَلْنا عَلَيْكَ اَلْقُرْءانَ لِتَشْقى 20 : 1 - 2 ( 1 )  .\r\n\r\n\r\n( ( 387 ) ) تخمها مىكاشت تا روز اجل * تا بود روز اجل مير اجل\r\n\r\nن 219 4 - ك 85 23\r\nاجل : دوم ، افعل التفضيل است . و « اجل » در مصراع اول ، مرگ است . و « زال » در مصراع اول خوب نيست .\r\n\r\n\r\n( ( 389 ) ) وامدادان گرد او بنشسته جمع * شيخ بر خود خوش گدازان همچو شمع\r\n\r\nن 219 6 - ك 85 24\r\nوامدادان : به « دال » اظهر است از « وامدار » به « راء » كه در نسخى است .\r\n","description":"","footnote":" ( 1 ) قرآن كريم ، سورهء طه ، آيات 1 و 2 . . ","page_name":" 246 ","page_number":246},
  {"content":"\r\n\r\n\r\n( ( 390 ) ) وامدادان گشته نوميد و ترش * درد زنها يار شد با درد شش\r\n\r\nن 219 7 - ك 85 24\r\nدرد زنها : اشارت است به آن كه « قرض » را « حيض الرجال » گفته‌اند . و در بعض نسخ « درد دلها » ست ، كه درد روحانى باشد . و « شُش » به عربى ، ريه است كه باد زن قلب صنوبرى است ، و درد او اضطراب اوست و تواتر تنفس است ، خاصه در قرب به موت .\r\n\r\n\r\n( ( 394 ) ) تا عزيمان چون كه از حلوا خورند * يك زمانى تلخ در من ننگرند\r\n\r\nن 219 11 - ك 85 26\r\nعزيمان : طلبكاران .\r\n\r\n\r\n( ( 396 ) ) گفت او را گوترو حلوا به چند * گفت كودك نيم دينار و اند\r\n\r\nن 219 13 - ك 85 27\r\nاند : به وزن و معنى چو چند ، كه « اندك » تصغير آن است ، و نيز عدد مبهم - از سه تا نُه - كه به عربى نيّف گويند .\r\n\r\n\r\n( ( 405 ) ) صوفيان طبل خوار لقمه جو * سگ دلان و همچو گربه روى شوى\r\n\r\nن 219 22 - ك 85 32\r\nطبل خوار : يعنى پُر خور ، از باب تسميهء سبب به اسم مسبّب ، چه ، پر خورى سبب اين مىشود كه شكم چون طبل شود .\r\nو وجه ديگر آن كه در معنى طبل عطَّار گفتيم كه وعاى اجناس اوست ، پس طبل خوار به معنى خورندهء مظروف با ظرف ، خواهد بود .\r\n\r\n\r\n( ( 406 ) ) از غريو كودك آن جا خير و شر * گرد آمد گشت بر كودك حشر\r\n\r\nن 220 1 - ك 85 33\r\nغريو : فرياد و غوغا .\r\n\r\n\r\n( ( 412 ) ) شيخ فارغ از جفا و از خلاف * در كشيده روى چون مه در لحاف\r\n\r\nن 220 7 - ك 85 36\r\nشيخ فارغ : چه در درياى اِستواء غوطه ور ، و در مقام رضا متمكن و مستقّر بود .\r\n\r\n\r\n( ( 416 ) ) در شب مهتاب مه را در سماك * از سگان و عوعو ايشان چه باك\r\n\r\nن 220 11 - ك 85 38\r\nسماك : ستاره است و دو تاست : سماك راحل و سماك اعزل . و چون يكى از منازل قمر است ، قمر را به او نسبت داده است .\r\n\r\n\r\n( ( 420 ) ) مصطفى مه مىشكافد نيم شب * ژاژ مىخايد ز كينه بو لهب\r\n\r\nن 220 15 - ك 86 2\r\nژاژ : به دو « ژاى » فارسى است و ژاژ خاييدن : بىهوده گفتن .\r\n\r\n\r\n( ( 423 ) ) مىخورد شه بر لب جو تا سحر * در سماع از بانگ جغران بىخبر\r\n\r\nن 220 18 - ك 86 3\r\n","description":"","footnote":"","page_name":" 247 ","page_number":247},
  {"content":"\r\nجغر : ( به جيم عربى يا [ چ 
  ] فارسى و سكون غين معجمه ) : وزغ و غوك ، اين سه ، فارسى . و به عربى : ضفدع ، و به تركى قورباغه گويند .\r\n\r\n\r\n( ( 424 ) ) هم شدى توزيع كودك دانگ چند * همّت شيخ آن سخا را كرد بند\r\n\r\nن 220 19 - ك 86 4\r\nتوزيع : تقسيم . يعنى ممكن بود كه نيم دينار كودك بر خورنده‌هاى حلوا تقسيم شود ، ولى شيخ آن سخا را به همت بند نمود تا كسى ندهد به كودك ، چيزى . و در ظاهر شرع هم كودك محجور عليه است و معاملهء او صحيح نيست .\r\n\r\n\r\n( ( 447 ) ) گر ببيند نور حق خود چه غم است * در وصال حق دو ديده كى كم است\r\n\r\nن 221 21 - ك 86 18\r\nدو ديده كى كم است : فانى در حكم مفنىٌ فيه است . ديدهء حق ، علم حضورى است به ديدنيها در مرتبهء ذات . و در مرتبهء بصر فعلى ، بصير است به هر عينى و مدرك است به هر ادراكى ، چنان كه تواناست به هر توانى .\r\n\r\n\r\n( ( 449 ) ) غم مخور از ديده كان عيسى تراست * چپ مرو تا بخشدت دو چشم راست\r\n\r\nن 222 1 - ك 86 19\r\nكان عيسى تُر است : چه لطيفهء روحيّه ، اگر بالفعل شود ، و * ( « نَفَخْتُ فِيه مِنْ رُوحِي » 15 : 29 ( 1 )  به تحقيق انجامد ، كلمه است عيسَويّه . چنان كه عقل - اعنى - « ما عُبِدَ بِه الرَّحْمنُ وَاُكتُسِبَ بِه الجَنانُ » ( 2 )  چون به فعليت رسد كلمه است موسويه .\r\n\r\n\r\n( ( 455 ) ) اين بدن خرگاه آمد روح را * يا مثال كشتيى مر نوح را\r\n\r\nن 222 7 - ك 86 22\r\nخرگاه : خيمهء بزرگ . و اينجا ، ايهام دارد به خر عيسى .\r\n\r\n\r\n( ( 456 ) ) ترك چون باشد بيابد خرگهى * خاصه چون باشد عزيز درگهى\r\n\r\nن 222 8 - ك 86 22\r\nترك چون باشد : اگر به فتح « نا » بخوانيم ، ترك كلاه سلطنت باشد ، و به معنى مغفر نيز آمده و مغفر ، امارت مراد باشد . و اگر به ضمّ بخوانيم ، معشوق ، مراد است . و كنايه از بزرگ ، بسيار آمده ، و از سيّارات سبعه .\r\n\r\n\r\n( ( 463 ) ) گفت عيسى چون نخوردى خون مرد * گفت در قسمت نبودم رزق خورد\r\n\r\nن 222 16 - ك 86 28\r\nگفت در قسمت : آن شير ، اگر ملكوتى بودى ، موجود مُلكى غذاى آن نشدى ، چه ، مناسبت ميانهء غذا و مغتذى شرط است . پس قسمت آن نبودن ، از اين جهت است .\r\n","description":"","footnote":" ( 1 ) قرآن كريم ، سورهء حجر ، آيه 29 . .  ( 2 ) اصول كافى ، ص 6 . سفينة البحار ، ج 2 ، ص 214 . . ","page_name":" 248 ","page_number":248},
  {"content":"\r\n\r\n\r\n( ( 466 ) ) اى مسيّر كرده ما را در جهان * سخره و بيگار ما را وارهان\r\n\r\nن 222 19 - ك 86 30\r\nاى مسير كرده : مأخوذ است از حديث شريف : كُلٌ مُسَيِّرٌ لِما خُلِقَ لَه ( 1 )  .\r\n\r\n\r\n( ( 467 ) ) طعمه بنموده به ما و آن بوده شست * آن چنان بنما به ما آن را كه هست\r\n\r\nن 222 20 - ك 86 30\r\nشست : قلَّابى كه به آن ماهى گيرند . و به معنى دام نيز آمده .\r\n\r\n\r\n( ( 470 ) ) اين سزاى آن كه يابد آب صاف * همچو خر در جو بميزد از گزاف\r\n\r\nن 223 1 - ك 86 32\r\nدر جو بميزد : ( به زاء معجمه ) ، بشاشد ، از ميزيدن به معنى بول كردن .\r\n\r\n\r\n( ( 475 ) ) خاك بر سر استخوانى را كه آن * مانع اين سگ بود از صيد جان\r\n\r\nن 223 6 - ك 86 34\r\nاز صيد جان : گويند پادشاهى را سگ تازى شكارى بود ، قلَّاده زرّين در گردن . چون شاه سوار مىشد و به شكار مىرفت ، سر رشتهء آن سگ را به دست مىگرفت ، و آن سگ از پى مىدويد .\r\nروزى آن سگ در حين رفتن ، پا پس كشيد . شاه فرمود : ببينيد چه واقع شد ؟ عرض كردند : در بين راه استخوانى ديده و پا پس كشيده . فرمود رشته را گسيختند و او را واگذاشتند ، ولى قلَّاده را بيرون نكردند ، كه چون به خود آيد ، از مقامات قرب ياد كند .\r\n\r\n\r\n( ( 485 ) ) گر ضريرى لمتر است و تيز خشم * گوشت پاره اش دان چو او را نيست چشم\r\n\r\nن 223 16 - ك 87 2\r\nگر ضريرى لمتر است : يعنى گر نابينايى قوى هيكل است و تيز غيظ و پهلوان ، پاره گوشتى است ، نه انسان .\r\n\r\n\r\n( ( 486 ) ) گر سخن گويد ز مو باريكتر * آن سرش را ز ان سخن نبود خبر\r\n\r\nن 223 17 - ك 87 3\r\nآن سرش : ( به كسر سين ) ، و اگر به فتح بخوانيم ، سر باطنى نيز مراد باشد .\r\n\r\n\r\n( ( 491 ) ) نوحه گر باشد مقلَّد در حديث * جز طمع نبود مراد آن حيث\r\n\r\nن 223 22 - ك 87 5\r\nحثيث : ( به مهمله و مثلثه ) : حريص اينجا بر گرياندن . چه ، مراد به نوحه گر ، كسى است كه او را به مجالس تعزيه ببرند كه به نوحه گرى مردم را از جهت معزّى عليه بگرياند . پس « خبيث » ( به معجمه و بعد او موحده ) مناسبت ندارد ، و تصحيف از نسّاخ است .\r\n\r\n\r\n( ( 493 ) ) از محقّق تا مقلَّد فرقهاست * كين چو داود است و آن ديگر صداست\r\n\r\nن 224 2 - ك 87 6\r\nصداست : نوشتيم - سابق - كه صدا عكس نداست ، كه كوه و غيره ، پس مىدهند .\r\n","description":"","footnote":" ( 1 ) - مسند احمد ، ج 1 ، ص 6 . . ","page_name":" 249 ","page_number":249},
  {"content":"\r\n\r\n\r\n( ( 495 ) ) هين مشو غرّه بدان گفتِ حزين * بار بر گاوست و بر گردون حنين\r\n\r\nن 224 4 - ك 87 7\r\nگردون : مراد اينجا گردونى است كه به گاو بندند و خرمن به آن بكوبند و نحو اين . و « حنين » صوت اوست . پس كلال و تعب را گاو دارد كه جان دارد . و آن گردون ، قوت لامسه و غيرها ندارد .\r\n\r\n\r\n( ( 501 ) ) گر به دل در تافتى گفتِ لبش * ذرّه ذرّه گشته بودى قالبش\r\n\r\nن 224 10 - ك 87 11\r\nذره ذره گشته بودى قالبش : چگونه چنين نباشد و حال آن كه هر چند به كُنه او نمىرسد ، ولى چون به دل الله گويد و بداند كه او صِرفِ وجود است كه دارا است وجوداتِ همهء قوى و طبايع و مجرّدات مرسله و متعلَّقه را ، و آغاز همه از او ، و انجام همه به او ، و تام و فوق التّمام است ، و غير متناهى شِدّى است در نوريت حقيقية ، و فوق غير متناهى مدّى و عدّى است ، چنان كه شيخ فريد الدين - قدس سرّه - گويد :\r\n\r\nاى خداى بىنهايت جز تو كيست\r\nچون تويى بىحد و غايت جز تو كيست\r\nهيچ چيز از بىنهايت بىشكى\r\nچون برون نايد كجا ماند يكى\r\n\r\nو بداند كه وجود حقيقى كه در همه سارى ، از همه عارى است ، عين حيات و علم و اراده و قدرت و نور و محبّت و ساير صفات كماليّه است ، پس در حال ذكر ، نورى شد مطلق ، و وجودى شد بىنهايت ، متّصف به اوصاف مذكور ، به قدر دانش و بينش ، و تجلَّى نور به حسب قابل و قالب در نظر شهود او فانى است ، در آن حال . پس چه خواهد بود اگر تجلَّى اعظم شود بر او و استدامت و استقامت در ذكر پيدا باشد . آدمى موجود بىنهايت در وجود و در كمال وجود را و آن چه را تصور كند از خود مىرسد . مثلًا زمان ، متناهى است ، چه ، ماضى و مستقبل معدومند . و آن چه موجود است ، آن سيّال است . و زمان غير متناهى - كه عقل مىرسد - در وجود خود اوست .\r\n\r\n\r\n( ( 502 ) ) نام ديوى ره برد در ساحرى * تو بنام حق پشيزى مىپرى ؟\r\n\r\nن 224 11 - ك 87 11\r\nنام : ( به سكون ) نه به اضافه ، يعنى نام حق .\r\nتو بنام : مجرّد لفظ .\r\nمىپرى : مستقبل از پريدن ، ( به پا ، فارسى ) ، استفهام انكارى است .\r\n\r\n\r\n( ( 504 ) ) روستايى شد در آخر سوى گاو * گاو را مىجست شب ، آن كنج كاو\r\n\r\nن 224 14 - ك 87 13\r\nكنج : به ضم كاف .\r\nكاو : به كافِ عربى .\r\n\r\n\r\n( ( 509 ) ) كه لو انزلنا كتاباً للجبل * لا نصدع ثم انقطع ثم ارتحل\r\n\r\nن 224 19 - ك 87 16\r\nكه لو انزلنا : اقتباس است از آيهء شريفه : * ( لَوْ أَنْزَلْنا هذَا اَلْقُرْءانَ عَلى جَبَلٍ لَرَأَيْتَه خاشِعاً مُتَصَدِّعاً مِنْ خَشْيَةِ الله 59 : 21 ( 1 )  . يعنى اگر نازل كنيم اين قرآن را بر كوهى هر آينه خواهى ديد او را خاشع و شكافته\r\n","description":"","footnote":" ( 1 ) قرآن كريم ، سورهء حشر ، آيهء 21 . . ","page_name":" 250 ","page_number":250},
  {"content":"\r\nشده از ترس خداى تعالى .\r\nبدان كه « قرآن » در السنهء اهل حقيقت دو تا است : تدوينى و تكوينى . باز تكوينى دو تا است :\r\nآفاقى و انفسى .\r\nاما تدوينى ، بعضى از آن آيهء * ( فَأَيْنَما تُوَلُّوا فَثَمَّ وَجْه الله 2 : 115 ( 1 )  است و نيز * ( هُوَ اَلأَوَّلُ وَاَلآخِرُ وَاَلظَّاهِرُ وَاَلْباطِنُ 57 : 3 ( 2 )  و ايضاً * ( الله نُورُ اَلسَّمواتِ وَاَلأَرْضِ 24 : 35 ( 3 )  * ( وَسِعَ كُرْسِيُّه اَلسَّمواتِ وَاَلأَرْضَ 2 : 255 ( 4 )  اى نور الوجود ، و كرسىّ نوره ، و غير اين از آيات شامخه . پس هر گاه سالك متدبّر اينها شود از قلب حاضر ، جبل انانيت خود را و تعيّنات همه را متلاشى خواهد ديد . اين در عمليات . و در عمليّات هر گاه تلاوت كند آيهء * ( أَ فَرَأَيْتَ مَنِ اِتَّخَذَ إِلهَه هَواه 45 : 23 ( 5 )  را و تبعيت هوا بيند ، و آيهء * ( لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ 57 : 23 ( 6 )  را ، و در خود فرحى به جزئيات و اقبال آينده ، و اندوهى به جزئيات فائته بيند ، و غير اينها از آيات عمليّه ، جبل بدن متزلزل شود و جاى آن است كه منصدع گردد .\r\nو تكوينى آفاقى كتاب مبين وجود منبسط است ، نازل شده است بر ماهيت انسان كبير و متلاشى شده است جميع ماهيات كه اجزاى آن ماهيت است .\r\nو كتاب تكوينى انفسى كه عقل كلَّى است در صعود و نفس كلَّيهء الهيه است نازل شده است بر ماهيت انسان كامل و فانى ساخته او را .\r\n\r\n\r\n( ( 512 ) ) گر تو بىتقليد از او واقف شوى * بىنشان از لطف چون هاتف شوى\r\n\r\nن 224 22 - ك 87 17\r\nهاتف : عربى است ، يعنى ندا كننده و صيحه زننده . ولى اينجا ، سروش مراد است كه حكما عقل فعّال ، و عرفا عقاب گويند ، چون مىربايد كبوتر نفس ناطقه را به سوى خود . پس به اين معنى بىجا و بىنشان باشد ، و ندا كنندهء نفس است .\r\n\r\nهر ندايى كان ترا بالا كشد\r\nآن ندا ميدان كه از بالا رسد\r\n\r\n\r\n\r\n( ( 517 ) ) صوفيان تقصير بودند و فقير * كاد فقر يبتغى كفراً يبير\r\n\r\nن 225 6 - ك 87 21\r\nكاد فقر يبتغى كفراً يبير : يعنى نزديك است كه فقر طلب كند كفرى را كه هلاك كننده است .\r\nاشارت است به حديث كادَ الفَقرُ أَن يَكُونَ كُفرَاً ( 7 )  . و در بعض نسخ « ان يكن » است و صحيح\r\n","description":"","footnote":" ( 1 ) قرآن كريم ، سورهء بقره ، آيهء 115 . .  ( 2 ) قرآن كريم ، سورهء حديد ، آيهء 3 . .  ( 3 ) قرآن كريم ، سورهء نور ، آيهء 35 . .  ( 4 ) قرآن كريم ، سورهء بقره ، آيهء 255 . .  ( 5 ) قرآن كريم ، سورهء جاثيه ، آيهء 23 . .  ( 6 ) قرآن كريم ، سورهء حديد ، آيهء 23 . .  ( 7 ) كنوز الحقائق 93 . . ","page_name":" 251 ","page_number":251},
  {"content":"\r\nنيست ، چه إن جازمه شرطى است . و در بعض نسخ « أن يفى » است و اين هم ناصحيح است ، چه أن ناصبه است و نصب نداده .\r\n\r\n\r\n( ( 519 ) ) از سر تقصير آن صوفى رمه * خر فروشى در گرفتند آن همه\r\n\r\nن 225 8 - ك 87 22\r\nرمه : گلَّه از حيوانات و مردم . يعنى گلَّهء صوفيان .\r\n\r\n\r\n( ( 422 ) ) ولوله افتاد اندر خانقه * كامشبان لوت و سماع است و وله\r\n\r\nن 225 11 - ك 87 23\r\nكامشبان : بايد كامشبه باشد ، خاصه آن كه « آن » را در جمعِ عاقل آورند ، چون : مردان و زنان و دانايان و نحو اينها . نه آبان و آتشان و بادان ، بلكه جمع اينها به « ها » آورند چون : آبها و آتشها و بادها .\r\nوله : واله شدن از سماع . و در بعض نسخ « شده » است ، و خوب نيست . چه او افراط در شهوت است كه مذموم است .\r\n\r\n\r\n( ( 523 ) ) چند از اين صبر و از اين سه روزه چند * چند از اين زنبيل و وين در يوزه چند\r\n\r\nن 225 12 - ك 87 24\r\nسه روزه : مراد روزهء سه روزه است به نحو اتصال ، چون صوم وصال ، كه حرام است . و مراد اين است كه اضطراراً سه شبانه روز طعام ميسر نبود ولى شربت آبى مىخوردند تا صوم وصال نشود .\r\nدريوزه : گدايى .\r\n\r\n\r\n( ( 528 ) ) گفت چون مىديد ميلانشان به وى * گر طرب امشب نخواهم كرد كى\r\n\r\nن 225 17 - ك 87 27\r\nميلان : ميل و رغبت .\r\n\r\n\r\n( ( 532 ) ) دير يابد صوفى آز از روزگار * ز ان سبب صوفى بود بسيار خوار\r\n\r\nن 225 21 - ك 87 29\r\nآز : به وزن ناز ، اينجا آرزو ، نه حرص .\r\n\r\n\r\n( ( 533 ) ) جز مگر آن صوفيى كز نور حق * سير خورد او فارغ است از ننگ دق\r\n\r\nن 225 22 - ك 87 30\r\nدق : سركوبى و طعن .\r\n\r\n\r\n( ( 548 ) ) گفت پيغمبر كه دستت آن چه برد * بايدش در عاقبت واپس سپرد\r\n\r\nن 226 15 - ك 87 37\r\nدستت آن چه برد : حديث است : اَلأمَانَةُ مُؤَدّاةٌ ( 1 )  و فقها گفته‌اند : عَلَى اليَدِ ما أَخَذَت حَتّى تُؤَدّى ( 2 )  .\r\n","description":"","footnote":" ( 1 ) ان العارية مؤداة سنن ترمذى ، بيوع 39 . .  ( 2 ) جامع صغير ، ج 2 ، ص 60 . . ","page_name":" 252 ","page_number":252},
  {"content":"\r\n\r\n\r\n( ( 558 ) ) چون نيايى و نگويى اى غريب * پيش آمد اين چنين ظلمى مهيب\r\n\r\nن 227 3 - ك 88 5\r\nمهيب : هيبت دارنده .\r\n\r\n\r\n( ( 574 ) ) هر نبى مىگفت با قوم از صفا * من نخواهم مزد پيغام از شما\r\n\r\nن 227 19 - ك 88 14\r\nهر نبى مىگفت : ترجمهء * ( يا قَوْمِ لا أَسْئَلُكُمْ عَلَيْه أَجْراً 11 : 51 ( 1 )  .\r\n\r\n\r\n( ( 577 ) ) چل هزار او نباشد مزد من * كى بود اشبه شبه درّ عدن\r\n\r\nن 227 22 - ك 88 16\r\nاشبه شبه : جناس محرّف و خطَّى .\r\n\r\n\r\n( ( 579 ) ) هر كه را باشد طمع الكن شود * با طمع كى چشم و دل روشن شود\r\n\r\nن 228 2 - ك 88 17\r\nالكن : گنگ . فى الحديث : عَزَّ مَن قَنَعَ ، ذَلَّ مَن طَمَعَ ( 2 )  .\r\n\r\n\r\n( ( 592 ) ) كنج زندان جهان ناگزير * نيست بىپا مزد و بىدقّ الحصير\r\n\r\nن 228 16 - ك 88 25\r\nپا مزد : چيزى كه به قاصد به جهت اجرت دهند ، و اين استعاره تهكميه است ، مثل : * ( فَبَشِّرْهُمْ بِعَذابٍ أَلِيمٍ 3 : 21 ( 3 )  .\r\nدق الحصير : يعنى بىسركوبى ، مثل كوبيدن حصير در زير پاى ، نيست .\r\n\r\n\r\n( ( 594 ) ) آدمى را فربهى هست از خيال * گر خيالاتش بود صاحب جمال\r\n\r\nن 228 18 - ك 88 26\r\nگر خيالاتش بود صاحب جمال : به اينكه در هر چيز جهت نورانيه ببيند و بداند كه خير است كه :\r\n« الوجود خير محض » ، و همه را مظاهر اسماء حق ببيند ، بلكه مظاهر و سرايى را در تحت ظاهر گم كند .\r\n\r\n\r\n( ( 599 ) ) كان فرح آيد ز ايمان در ضمير * ضعف ايمان نااميدى و ز حير\r\n\r\nن 229 1 - ك 88 29\r\nكان فرح : قال الشيخ ابو على بن سينا : العارف هش بش بسّام و كيف لا و هو فرحان بالحق و بكل شىء من حيث انتسابه الى الحق ( 4 )  . يعنى عارف صاحب هشاشت و طلاقت وجه و بشاشت و تبسم است . و چگونه چنين نباشد و حال آن كه او شادمان است به حق و معشوق حقيقى در كنار است و به هر چيز نيز فرحناك است از آن جهت كه پر از نور حق است .\r\n","description":"","footnote":" ( 1 ) قرآن كريم ، سورهء هود ، آيهء 51 . .  ( 2 ) قريب به اين مضمون غرر الحكم ذيل عنوانهاى عزّ و ذلّ . و نيز ميزان الحكمة ج 8 ص 280 . .  ( 3 ) قرآن كريم ، سورهء آل عمران ، آيهء 21 . .  ( 4 ) الاشارات و التنبيهات ، النمط التاسع : نمط العارفين . . ","page_name":" 253 ","page_number":253},
  {"content":"\r\n\r\n\r\n( ( 600 ) ) صبر از ايمان بيايد سر كله * حيث لا صبر فلا ايمان له\r\n\r\nن 229 2 - ك 88 29\r\nحيث لا صبر : حديث چنين است : مَن لا صَبرَ . . . ( 1 )  .\r\nگفتيم هر چه آيد از بلايا ، تا توانى شاكر يعنى فرحناك باش ، و اگر نتوانى راضى باش يعنى آن و مقابل آن متساوى باشد و اگر نتوانى ، بارى ، صابر باش ، و دون اين كفر طريقت است .\r\n\r\n\r\n( ( 604 ) ) كاندرين يك شخص هر دو فعل هست * گاه ماهى باشد او و گاه شست\r\n\r\nن 229 6 - ك 88 31\r\nگاه ماهى : يعنى حوت .\r\nباشد او و گاه شست : وام . و در بعض نسخ « گاه ماهى » يعنى قمرى باشد و « گاهى شب است » .\r\nاول ابلغ است لفظاً ، و دوم معنىً .\r\n\r\n\r\n( ( 606 ) ) گفت يزدانت فمنكم مؤمن * باز منكم كافر گبر كهن\r\n\r\nن 229 8 - ك 88 32\r\nفمنكم مؤمن : به ظاهر اين بيت الحاقى است و در بعض نسخ نيست .\r\n\r\n\r\n( ( 607 ) ) همچو گاوى نيمهء چپّش سياه * نيمهء ديگر سپيد همچو ماه\r\n\r\nن 229 9 - ك 88 33\r\nسياه : مقام طبيعت و لوازمش از انسان .\r\nنيمهء ديگر سپيد : مقام روح الله از انسان است . در اخبار است كه خدا را ملكى است ، نيمش از برف و نيمش از آتش . و روحانيت تو نيز چنين است : نيمِ عالى ، انسان كامل كه روحانى است ، نور و نار وادى قدس است . و نيم سافل ، كه جسم و جسمانى و طبع افسرده ، منجمد است ، ظلمت و برف و جمد است .\r\n\r\n\r\n( ( 608 ) ) هر كه اين نيمه ببيند رد كند * هر كه آن نيمه ببيند گد كند\r\n\r\nن 229 10 - ك 88 33\r\nگد : ( به گاف فارسى ) گدايى يعنى سپيدى دل و فيروزى از او گدايى كند .\r\n\r\n\r\n( ( 612 ) ) تو مكانى اصل تو در لا مكان * اين دكان بر بند و بگشا آن دكان\r\n\r\nن 229 14 - ك 88 36\r\nتو مكانى : به ياء نسبت ، يعنى تو كه انسان طبيعى بشرى باشى ، مكانى هستى ، و اصل تو كه انسان ملكوتى است ، لا مكانى و مجرّد است ، چه جاى انسان جبروتى و الهى كه تجرد تام را اين انسان حكيم الهى و عارف ربّانى دارد .\r\n\r\n\r\n( ( 617 ) ) چون مگس حاضر شود در هر طعام * از وقاحت بىصلا و بىسلام\r\n\r\nن 229 20 - ك 89 1\r\nوقاحت : بىحيايى .\r\n","description":"","footnote":" ( 1 ) رسالهء قُشيريه ، ص 85 . . ","page_name":" 254 ","page_number":254},
  {"content":"\r\nصلا : خواندن به سوى خوان طعام .\r\n\r\n\r\n( ( 629 ) ) گر ز زندانم برانى تو به ردّ * خود بميرم من ز درويشى و كد\r\n\r\nن 230 10 - ك 89 6\r\nز\r\nدرويشى و كد : اگر به « گافِ » فارسى باشد گذشت ، و اگر به كاف عربى باشد : تعب و مشقّت .\r\n\r\n\r\n( ( 634 ) ) گه به درويشى كنم تهديدشان * گه به زلف و خال بندم ديدشان\r\n\r\nن 230 15 - ك 89 9\r\nگه به درويشى : كما قال تعالى : * ( اَلشَّيْطانُ يَعِدُكُمُ اَلْفَقْرَ 2 : 268 ( 1 )  يعنى وقتى كه مىخواهى چيزى به فقيرى بدهى ، مىترساند ترا به اينكه مده كه فقير مىشوى\r\n\r\n\r\n( ( 635 ) ) قوت ايمانى در اين زندان كم است * و آنك هست از قصد اين سگ در خم است\r\n\r\nن 230 16 - ك 89 9\r\nدر خم است : اگر به « خاء » معجمه بخوانيم ، معنى آن است كه در خميدگى و ضعف است يا در كجى است . و اگر به « چيمِ » فارسى بخوانيم « چم » به معنى جرم و گناه آمده و به معنى راه پر پيچ و تاب نيز .\r\n\r\n\r\n( ( 636 ) ) از نماز و صوم و صد بىچارگى * فوت ذوق آيد بر او يك بارگى\r\n\r\nن 230 17 - ك 89 10\r\nفوت ذوق آيد بر او يك بارگى : يعنى از معصيت بنى آدم ، ذوق مىكند و بهره مىبرد و از طاعات بر طرف مىشود ذوقش بالكلية . و قوت به قاف در نسخ ثبت شده خوب نيست .\r\n\r\n\r\n( ( 638 ) ) يك سگ است و در هزاران مىرود * هر كه در وى رفت او آن مىشود\r\n\r\nن 230 19 - ك 89 11\r\nاو آن مىشود : اين ، با « هزاران مىرود » ، از صنعت ذو القافيتين است ، به خلافِ « او او مىشود » كه در بعض نسخ است . علاوه نكته اى مليحه هست كه بنا بر لغت فصيحه لفظ « او » براى ذوى العقول است ، به خلاف « آن » . و ابليس ، عاقل نيست ، كه اَلعَقلُ ما عُبِدَ بِه الرَّحْمنُ وَاُكتُسِبَ بِه الجَنانُ ( 2 )  ، كما مرّ .\r\n\r\n\r\n( ( 639 ) ) هر كه سردت كرد ميدان كو در اوست * ديو پنهان گشته اندر زير پوست\r\n\r\nن 230 20 - ك 89 11\r\nهر كه سردت كرد : يعنى با هر كه نشستى و گرمى عشق حق در او و در خود به مجالست او نديدى ، بدان كه او ممسوس به شيطان است ، كما قال الله تعالى : * ( اَلَّذِي يَتَخَبَّطُه اَلشَّيْطانُ مِنَ اَلْمَسِّ . 2 : 275 ( 3 ) \r\n\r\nكه خيال آسياب و باغ و راغ\r\nگه خيال ميغ و ماغ و ليغ و لاغ\r\n\r\nن ندارد - ك 89 15\r\n","description":"","footnote":" ( 1 ) قرآن كريم ، سورهء بقره ، آيهء 268 . .  ( 2 ) اصول كافى ، ص 6 - سفينة البحار ، ج 2 ، ص 214 . .  ( 3 ) قرآن كريم ، سورهء بقره ، آيهء 275 . . ","page_name":" 255 ","page_number":255},
  {"content":"\r\nراغ : دامن صحرا و مرغزار .\r\nميغ : بخارات ملاصق زمين و ماغ : نيز به اين معنى آمده ، و چون تأسيس بهتر از تأكيد است ، « ميغ » ابر باشد يا « ماغ » به معنى كبوتر و مرغابى باشد ، كه از معانى آن است .\r\nليغ و لاغ : هرزگى و بد دلى اين لفظهاى پنجگانه ، فارسى [ است 
  ] .\r\n\r\n\r\n( ( 648 ) ) گفت قاضى كش بگردانيد فاش * گرد شهر اين مفلس است و بس قلاش\r\n\r\nن 231 8 - ك 89 20\r\nقلاش : مخفف قلَّاش . مردم بىنام و ننگ .\r\n\r\n\r\n( ( 650 ) ) هيچ كس نسيه بنفروشد به دو * قرض ندهد هيچ كس او را تسو\r\n\r\nن 231 10 - ك 89 21\r\nتسو : كه معرب آن « طسوج » است ، ربعِ دانق - كه معرب دانگ است . و « دانق » سدس درهم است .\r\n\r\n\r\n( ( 662 ) ) پيش هر حمام و هر بازارگه * كرد مردم جمله در شكلش نگه\r\n\r\nن 231 22 - ك 89 27\r\nبازارگه : مقابل ، نه يعنى بازارچه . و مىشود « كه » مخفّف « گاه » باشد ، يعنى بازار علافى .\r\n\r\n\r\n( ( 663 ) ) ده منادى گر بلند آوازيان * ترك و كُرد و روميان و تازيان\r\n\r\nن 232 1 - ك 89 28\r\nده منادى گر : لفظ « گر » تأكيد است ، اينجا ، چه از براى دلالت بر فاعليت آورده مىشود چون كارگر و مسگر . و اينجا از خود منادى كه اسم فاعل است فهميده مىشود .\r\n\r\n\r\n( ( 664 ) ) مفلس است اين و ندارد هيچ چيز * قرض ندهد كس سر او را يك پشيز\r\n\r\nن 232 2 - ك 89 29\r\nپشيز : به « پاء » فارسى ، پول خرد ، بسيار تنگ از مس و غيره .\r\n\r\n\r\n( ( 665 ) ) ظاهر و باطن ندارد حبّه اى * مفلسى قلبى دغايى دبّه اى\r\n\r\nن 232 3 - ك 89 30\r\nدبّه : به ضمّ دال . در عربى ، خرس . و اين همه اوصاف ديو لعين و ابليس خبيث است ، چنان كه اشارت فرمود . و افلاس آن ، آن است كه هيچ ندارد به جز سراب ، خود مجمع حدود و نقصانات و عدميات ، به حيثيتى كه به حسب جهات عدميه و جهالات ، مجعول بالعرض است ، كه :\r\n« الشر مجعولِ فى القضاء الالهى بالعرض » . و آن چه به او دعوت مىكند ، همه امور داثره ، مموهه ، حبابآسا ، بىبنا ، و بىبقا . پس خود مفلس است و هر كه را با خود يار كند به افلاس گرفتار كند .\r\nو يك وجه از وجوه آيهء شريفهء * ( اَلشَّيْطانُ يَعِدُكُمُ اَلْفَقْرَ 2 : 268 ، ( 1 )  آن است كه شيطان به هر چه\r\n","description":"","footnote":" ( 1 ) قرآن كريم ، سورهء بقره ، آيه 268 . . ","page_name":" 256 ","page_number":256},
  {"content":"\r\nمىخواند شما را آن غنا نيست ، بلكه آن فقر است ، و نمودِ بود است . كه به جهت سِفلى و تربيت بدن دعوت مىكند . به خلاف ملك كه به جنبهء اعلى دعوت مىكند و تقويت عقل مىكند . و بدن و قواى بدن جهت فقر نفس است . و عقلِ بالفعل ، جهت غناى نفس . چه ، عقل را از خود و باطن ذات خود ، علم و قدرت و قواى درّاكه و فعّاله هست ، و غنى خواهد شد به عنايت خدا از تن و قوّتهاى آن .\r\nو از اينجاست كه بعضى از بزرگان ، ابليس را مكنّى به « ابى الليس » كرده‌اند . چه او مظهر اعدام ملكات است ، عدم علم و عدم حلم و عدم تقوى و عدم عقل نظرى و عقل عملى و مانند اينها . و در احاديث ، تعبير از آن به « جهل فرموده‌اند » : كه خدا آفريد عقل را و فرمود : اَدبِر ، فَاَدبَرَ ، و بعد فرمود : أقبِل فَأَقبَلَ ، و آفريد جهل را ، و فرمود : أدبِر فَاَدبَرَ ، پس فرمود أَقبِل فَلَم يَقبَل . ( 1 )  . يعنى به عقل فرمود : به عالم طبيعت برو ، رفت و فرمود : به جانب ما بيا ، آمد و به جهل فرمود : برو ، رفت و فرمود بيا ، نيامد\r\n\r\n\r\n( ( 666 ) ) هان و هان با او حريفى كم كنيد * چون كه كاو آرد گره محكم كنيد\r\n\r\nن 232 4 - ك 89 30\r\nكاوارد : ( به كافِ عربى ) ، كاويدن است . و بهتر - چنان كه در بعض نسخ است - « گاز » است ، كه به « گافِ فارسى و زاء معجمه ) به معنى دندان است .\r\n\r\n\r\n( ( 667 ) ) ور به حكم آريد اين پژمرده را * من نخواهم كرد زندان مرده را\r\n\r\nن 232 5 - ك 89 31\r\nمرده را : ابليس پيش مردان خدا ، مرده ايست .\r\n\r\n\r\n( ( 668 ) ) خوش دمست او و گلويش بس فراخ * با شعار نو دثار شاخ شاخ\r\n\r\nن 232 6 - ك 89 31\r\nشعار : جامه را گويند كه در زير دثار پوشند . و شعار به جهت آن گويند كه متصل است به شَعرِ جسد . و فتح اول و كسر ، هر دو جايز است .\r\nدثار : جامه هايى كه بالاى شعار بپوشند و اول او مكسور است .\r\n\r\n\r\n( ( 672 ) ) چون شبانه از شتر آمد به زير * كُرد گفتش منزلم دور است و دير\r\n\r\nن 232 10 - ك 89 33\r\nدور : به حسب مكان .\r\nدير : به حسب زمان .\r\n\r\n\r\n( ( 673 ) ) بر نشستى اشترم را از پگاه * جو رها كردم كم از اخراج كاه\r\n\r\nن 232 11 - ك 89 34\r\nپگاه : صبح زود .\r\n","description":"","footnote":" ( 1 ) وافى فيض ، ج 1 ، ص 19 و 24 . . ","page_name":" 257 ","page_number":257},
  {"content":"\r\n\r\n\r\n( ( 675 ) ) طبل افلاسم به چرخ سابعه * رفت و تو نشنيده اى بد واقعه\r\n\r\nن 232 13 - ك 89 35\r\nطبل افلاسم : يعنى نداهاى ادلَّاءٌ على الله ، و اندرزهاى پند گويان كه تحذير از مصاحبت شيطان و اغراء بر قرب رحمن كنند .\r\n\r\n\r\n( ( 679 ) ) هست بر سمع و بصر مُهر خدا * در حجب بس صورت است و بس صدا\r\n\r\nن 232 17 - ك 89 37\r\nهست بر سمع و بصر مُهر خدا : اشارت است به كريمهء : * ( خَتَمَ الله عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ 2 : 7 ( 1 )  . يعنى مهر زده است خدا بر دلهاى جاهلان و بر گوشهاى ايشان و بر ديده‌هاى ايشان پرده است .\r\nدر حجب بس صورت است و بس صدا : و * ( قالَ اَلشَّيْطانُ لَمَّا قُضِيَ اَلأَمْرُ إِنَّ الله وَعَدَكُمْ وَعْدَ اَلْحَقِّ وَوَعَدْتُكُمْ فَأَخْلَفْتُكُمْ 14 : 22 . . . * ( فَلا تَلُومُونِي وَلُومُوا أَنْفُسَكُمْ ما أَنَا بِمُصْرِخِكُمْ وَما أَنْتُمْ بِمُصْرِخِيَّ 14 : 22 ( 2 )  . يعنى گفت شيطان چون امر گذشت و معصيت از بنى آدم واقع شد ، كه خدا وعدهء صدق و حق كرد به شما و من وعده‌ها مىكردم و خلاف مىكردم پس ملامت مكنيد مرا و خود را ملامت كنيد كه از خلافها عبرت نگرفتيد . نيستم من به فرياد آورندهء شما و نه شما به فرياد آورندهء مرا .\r\n\r\n\r\n( ( 686 ) ) چشم را اى چاره جو در لا مكان * هين بنه چون چشم كشته سوى جان\r\n\r\nن 233 2 - ك 90 3\r\nچون چشم كشته : به كسر ميم به اضافه ، يعنى چشم آن كه از ناحيهء او كشته .\r\n\r\n\r\n( ( 687 ) ) اين جهان از بىجهت پيدا شده است * كه ز بىجايى جهان را جا شده است\r\n\r\nن 233 3 - ك 90 3\r\nكه ز بىجايى : موافق احاديث است كه ، هُوَ الَّذى أيَّنَ الأينَ ، فَلا أينَ لَه ( 3 )  . يعنى او خلق كرده بودن جسم را در مكان ، پس خود ندارد اين را . و نيز حديث است كه : اِنَّ الله لا يُوصَفُ بِخَلقِه ( 4 )  . پس ز بىجايى خالق ، مخلوق را جاى هست .\r\n\r\n\r\n( ( 689 ) ) جاى دخل است اين عدم از وى مرم * جاى خرج است اين وجود بيش و كم\r\n\r\nن 233 5 - ك 90 4\r\nجاى دخل است : چه ، اين عدم نفى وجود محدود مجازى است ، و تحقق به وجود اطلاقى حقيقى . و فناى فى الله بقاى با لله است .\r\nاين وجود بيش و كم : يعنى وجود با چند و چون .\r\n","description":"","footnote":" ( 1 ) قرآن كريم ، سورهء بقره ، آيهء 7 . .  ( 2 ) قرآن كريم ، سورهء ابراهيم ، آيهء 22 . .  ( 3 ) قريب به اين مضمون : عيون اخبار الرضا ج 1 ص 117 حديث 6 . .  ( 4 ) قريب به اين مضمون : تحف العقول چاپ بيروت ص 176 . . ","page_name":" 258 ","page_number":258},
  {"content":"\r\n\r\n\r\n( ( 690 ) ) كارگاه صنع حق چون نيستى است * جز معطل در جهان هست كيست\r\n\r\nن 233 6 - ك 90 5\r\nجز معطَّل : يعنى چون وجود همه از صقع حق است ، پس ماهيات امكانيه ، در حال انتساب به وجود ، وجود ندارند و معطلند .\r\n\r\n\r\n( ( 696 ) ) آب را و خاك را بر هم زدى * ز آب و گل نقش تن آدم زدى\r\n\r\nن 233 12 - ك 90 10\r\nآب را و خاك را : يعنى بالاترين تبديلها و كيمياگرىهاى تو اين است كه گِل را آدمِ كامل مىكنى .\r\n\r\n\r\n( ( 698 ) ) بار بعضى را رهايى داده اى * زين غم و شادى جدايى داده اى\r\n\r\nن 233 14 - ك 90 11\r\nرهايى داده اى : كه گويد\r\n\r\nعدوى خويش را فرزند خوانى\r\nز خود بيگانه خويشاوند خوانى\r\nنهادى ناقصى را نام خواهر\r\nحسودى را لقب كردى برادر\r\nبيا با من كين خال و عمّ كيست\r\nاز ايشان حاصلت جز درد و غم چيست\r\n\r\nزين غم و شادى : كما قال تعالى : * ( لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ 57 : 23 ( 1 )  .\r\n\r\n\r\n( ( 699 ) ) برده اى از خويش و پيوند و سرشت * كرده اى در چشم او هر خوب زشت\r\n\r\nن 233 15 - ك 90 11\r\nهر خوب زشت : يعنى از محسوسات داثرهء فانيه ، كه مىفرمايد : هر چه محسوس است . . . يعنى هر ممكن ، دو جهت دارد : جهت ظلمانيه كه خودىِ آن باشد ، و جهت نورانيه ، كه * ( فَأَيْنَما تُوَلُّوا فَثَمَّ وَجْه الله 2 : 115 ( 2 )  پس در چشم اهل حق ، جهت ظلمانيه كه در محسوس غالب است ، آن محسوس را زشت كند چنان كه از جهت نورانيه ، هر موجودى خير و زيباست . و صنع خدا در هر گلى و خارى در غايت حسن است و همه مجلاى صنعند . * ( وَهُوَ اَلَّذِي فِي اَلسَّماءِ إِله وَفِي اَلأَرْضِ إِله . 43 : 84 ( 3 ) \r\n\r\n\r\n( ( 701 ) ) عشق او پيدا و معشوقش نهان * يار بيرون فتنهء او در جهان\r\n\r\nن 233 17 - ك 90 12\r\nفتنهء او در جهان : يعنى آشوب كردنِ حسن او در جهان . به خلاف ديگران كه معشوقات مجازيّهء ايشان پيدا و از جهان است .\r\n\r\n\r\n( ( 702 ) ) اين رها كن عشقهاى صورتى * عشق بر صورت نه بر روى ستى\r\n\r\nن 233 18 - ك 90 13\r\nعشق بر صورت نه بر روى ستى : گذشت كه « ستى » به هندى ، زنى است كه خود را با شوهر مردهء خود در آتش اندازد و لفظ « برِ » مؤخّر ، در معنى مقدم است بر مقدم . يعنى عشق بر روى ستى بر\r\n","description":"","footnote":" ( 1 ) قرآن كريم ، سورهء حديد ، آيه 23 . .  ( 2 ) قرآن كريم ، سورهء بقره ، آيهء 115 . .  ( 3 ) قرآن كريم ، سورهء زخرف ، آيهء 84 . . ","page_name":" 259 ","page_number":259},
  {"content":"\r\nصورت نيست بر معنى است . و در بعض نسخ چنين است كه : « نيست بر صورت نه بر روى ستى » . و از باب ذكر خاص بعد از عام خواهد بود ، از جهت تأكيد .\r\n\r\n\r\n( ( 705 ) ) صورتش بر جاست اين سيرى ز چيست * عاشقا وابين كه معشوق تو كيست\r\n\r\nن 233 21 - ك 90 14\r\nعاشقا وابين : حكماء اشراقيين ، كه از آن جمله است شيخ شهاب الدين ( قدس سره ) ، گويد تجلَّى رب النوع در شبّان به اعتبار اتميّت قابل ، بيشتر بروز دارد تا غير ايشان .\r\n\r\n\r\n( ( 708 ) ) پرتو خورشيد بر ديوار تافت * تابش عاريتى ديوار يافت\r\n\r\nن 234 2 - ك 90 16\r\nپرتو خورشيد :\r\n\r\nبرون زد خيمه ز اقليم تقدس\r\nتجلى كرد بر آفاق و انفس\r\n\r\n\r\n\r\n( ( 710 ) ) اى كه تو هم عاشقى بر اصل خويش * خويش از صورت پرستان ديده بيش\r\n\r\nن 234 4 - ك 90 17\r\nبر اصل خويش : كه آن حُسن و آينت وارنگى حُسن و آينت حُسن ، روح تو است ، به اعتبار مقوم و باطن ذات تو .\r\nخويش را در پيش خود ديده ، چون عكس خود كه در آينه بينى ، از چشم صورت پرستان\r\n\r\nدر حقيقت خود به خود مىباخت عشق\r\nوامق و عذرا بجز نامى نبود\r\n\r\nو من تائية ابن الفارض :\r\n\r\nوَ صَرِّح بِإطلاقِ الجَمالِ وَلا تَقُل\r\nبِتَقييدِه مَيلًا لِزُخرُفِ زِيَنةٍ\r\nفَكُل مَليحٍ حُسنُه مِن جَمالِها\r\nمُعارٌ لَه بَل حُسنُ كُلِ مَليحَةٍ\r\nبِها قَيسُ لُبنًى هامَ بَل كُلُّ عاشِقٍ\r\nكَمَجنُونِ لَيلى اَو كُثَيِّرِ عَزَّةٍ\r\nفَكُلُّ صَبا مِنهُم إلى وَصفِ لَبسِها\r\nبِصوُرَةِ حُسنٍ لاحَ فىِ حُسنِ صُورَةٍ\r\nوَ ما بَرِحَت تَبدُو وَتَخفى لِعِلَّةٍ\r\nعَلى حَسَبِ الأوقاتِ فىِ كُلّ حِقبَةٍ\r\nوَ تَظهَرُ لِلعُشّاقِ فى كُلُّ مَظهَر\r\nمِنَ اللَّبس فى أشكالِ حُسنِ بَديَعَةٍ\r\nفَفى مَرَّةٍ لُبنى و اُخرى بُثَينَه\r\nوَ آوِنَه تُدعى بِعَزَّةَ عَزَّت\r\nوَ لَسنَ سواها وَلا كُنَّ غَيرَها\r\nوَ ما إن لَها فى حُسنِها مِن شَريكَةٍ\r\nكَذاكَ بِحُكمِ الاتّحادِ بِحُسنِها\r\nكَما لى بَدَت فى غَيرِها وَتَزَيَّتٍ\r\nبَدَوتُ لَها فى كُلِّ صَبِّ مُتَيَّمٍ\r\nبِاىِّ بَديعٍ حُسنُه وَبأَيَّةٍ\r\nوَ لَيسوُا بِغَيرى فى الهَوى لِتَقَدَّم\r\nعَلَىَّ لِسَبقٍ فى اللَّيالىِ وَالقَديمَة\r\nوَ ما القَومُ غَيرى فى هَواها و إنَّما\r\nظَهَرتُ بِهِم لِلَّبسِ فى كُلِ هَيئَةٍ\r\nفَفىِ مَرَّةٍ قَسياً وَاُخرى كُثَيِّراً\r\nوَ آوِنَةً أبدوُ جَميلَ بُثَينةٍ\r\nتَجَلَّيتُ فيهِم ظاهِراً وَاحتَجَبتُ\r\nباطِناً بِهِم فَاعجَب لِكَشفٍ بِسُترةٍ\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\n( ( 711 ) ) پرتو عقلست آن بر حس تو * عاريت ميدان ذهب بر مس تو\r\n\r\nن 234 5 - ك 90 17\r\nپرتو عقل است : بلكه پرتو حق است ، چه ، فرموده : * ( وَنَفَخْتُ فِيه مِنْ رُوحِي 15 : 29 ( 1 )  .\r\n\r\n\r\n( ( 714 ) ) اندك اندك مىستاند آن جمال * اندك اندك خشك مىگردد نهان\r\n\r\nن 234 8 - ك 90 19\r\nاندك : چنان كه طريقهء اشراق را گفتيم .\r\n\r\n\r\n( ( 715 ) ) رو نعمّره ننكَّسه بخوان * دل طلب كن دل منه بر استخوان\r\n\r\nن 234 9 - ك 90 19\r\nدل طلب كن : يعنى تن بيگانه است از تو ، چه ، ذات تو دلِ معنويست و جان است و باطن ذات تو و معنى معنى تو ، جانان است .\r\n\r\n\r\n( ( 718 ) ) آن يكى را تو ندانى از قياس * بندگى كن ژاژ كم خا ناشناس\r\n\r\nن 234 12 - ك 90 21\r\nناشناس : اى ناشناس ، حرف ندا ساقط شده .\r\n\r\n\r\n( ( 719 ) ) معنى تو صورت است و عاريت * بر مناسب شادى و بر قافيت\r\n\r\nن 234 13 - ك 90 21\r\nمعنى تو : مقام نفسيت تو .\r\nبر مناسب شادى : خطاب است ، يعنى خواهش نفسانى دارى بر مناسب طبيعت ، و بر تابع قفايت شاد هستى ، و بر غير مناسب طبع ، غمناك . و « قافى » اسم فاعل از قَفا يَقفُو ، يعنى تَبعِ يَتبَعُ ، يا قافيه به معنى قفا باشد ، و مرجع اين نيز تابعيت است .\r\n\r\n\r\n( ( 722 ) ) كور را قسمت خيال غم فزاست * بهرهء چشم اين خيالات فناست\r\n\r\nن 234 16 - ك 90 23\r\nبهرهء چشم : يعنى بهرهء آن چشم كور بجاى اضواء و الوان و اشكال و ساير ديدنيها ، خيالات و دعابات متخيلهء آن كور است .\r\n\r\n\r\n( ( 723 ) ) حرف قرآن ضريران معدنند * خر نبينند و به پالان بر زنند\r\n\r\nن 234 17 - ك 90 23\r\nحرف : يعنى قشر را كوران ، محالَّند ، و معنى و بطن و مطَّلعِ او را بصيران مجاليند .\r\nخر نبينند : يعنى مثل آنان كه به همين لغت و صرف و نحو قرآن همت بگمارند و به همين قدر از دانش او مشعوف باشند و از بطن و مطلع او بىنصيب باشند ، بلكه ما وراى مفهوم خود را منكر باشند ، مثل كسانى است كه از جاندار ، به لباس او قانع باشند . و اگر چه اين تمثيل در نظر ارباب عقول متعارفه ، خالى از سوء ادبى نيست ، ولى در نظر عشّاق او خر ، خور مىنمايد ، كه اثر قلم صنع اوست ، بلكه مظهر سميع بصير و مدرك خبير است .\r\n","description":"","footnote":" ( 1 ) قرآن كريم ، سورهء ص ، آيه 72 . . ","page_name":" 261 ","page_number":261},
  {"content":"\r\n\r\nاگر بر ديدهء مجنون نشينى\r\nبه غير از خوبى ليلى نبينى\r\n\r\nبه علاوه آن كه ، اشاره شد كه تمثيل به جاندار و بىجان مراد است ، و سالك بايد اثرى از آثار حق را از آن جهت آثار اوست حقير نبيند . و اگر خطور حقارت كند ، توبه و انابه كند . وَمَن أحَبَّ شَيئاً أَحَبَّ آثارَه .\r\nمجنون سگ ليلى را عشق داشت ، گفتند : مجنون عشق تو با اين سگ چيست ؟ گفتا : روزى به كوى ليلى مىگشت . وَمِن أشعارِه :\r\n\r\nاُقَبِّلُ أرضَاً سارَ فيها جِمالُها\r\nفَكَيفَ بِدارٍ دارَ فيها جَمالُها\r\n\r\n\r\n\r\n( ( 728 ) ) النَّبىّ قد ركب معرورياً * و النبى قيل سافر ماشيا\r\n\r\nن 234 22 - ك 90 26\r\nمعرورياً چون معشوشباً . يعنى مركب برهنه . و گفته مىشود كه « اعرورى الفرس » يعنى سوار مىشد اسب را برهنه . و در نهج البلاغه جناب امير المؤمنين على - عليه السلام - آورده است كه حضرت رسول ( ص ) بود كه مركب عارى سوار مىشد و بود عيسى بن مريم ( ع ) كه مخدّه اش يا وساده اش حجر بود و چراغش در شب قمر بود و بود موسى بن عمران ( ع ) كه نمودار مىشد سبزى گياه از پوست شكمش يعنى بس كه آن حضرت قناعت داشته به گياههاى خوردنى . ( 1 ) \r\n\r\n\r\n( ( 731 ) ) هيچ وازر وزر غيرى بر نداشت * هيچ كس ندرود تا چيزى نكاشت\r\n\r\nن 235 3 - ك 90 28\r\nهيچ وازر : بار بردارنده .\r\nوزر : بار و ثقل . اشارت است به كريمهء * ( وَلا تَزِرُ وازِرَةٌ وِزْرَ أُخْرى 6 : 164 ( 2 )  .\r\n\r\n\r\n( ( 737 ) ) كز اگر گفتن رسول با وفاق * منع كرد و گفت آن هست از نفاق\r\n\r\nن 235 9 - ك 90 31\r\nرسول با وفاق : فرمود : إيَّاكُمْ وَاللَّوَّ فَإنَّ لَو مِنَ الشَّيطانِ ( 3 )  يعنى بپرهيز از « اگر » ، كه اگر از شيطان است .\r\n\r\nاى بسا كس مرده در بوكه مگر\r\nاز جمال عافيت ناخورده بر\r\n\r\nن ندارد - ك 90 32\r\nبوكه : مخفف بوده باشد كه چنين و چنان شود .\r\n\r\n\r\n( ( 750 ) ) نام هر يك مىبرد غول اى فلان * تا كند آن خواجه را از آفلان\r\n\r\nن 235 22 - ك 91 6\r\nآفلان : غروب كنندگان . يعنى نور فطرت و نور علم و عمل چون غروب كند او غروب كرده ، چه او در معنى روح است و روح در اول بالقوه است و به صور بالفعل مىشود و فعليت بايد به معارف\r\n","description":"","footnote":" ( 1 ) مسند احمد ، ج 5 ، ص 59 - جامع الصغير ، ج 2 ، ص 116 . .  ( 2 ) قرآن كريم ، سورهء فاطر ، آيهء 18 . .  ( 3 ) مسند احمد ، ج 2 ، ص 366 . . ","page_name":" 262 ","page_number":262},
  {"content":"\r\nالهيه و ملكات علميه و عمليهء صالحه باشد . و اينها طينت عليّين است ، كه سُعدا از آن مخمّرند و نسبت به حق منزّه از ماده و زمان و مكان و نحو آن ، جفّ القلم . پس غروب اين انوار غروب نور وجود است .\r\n\r\n\r\n( ( 753 ) ) از درون خويش اين آوازها * منع كن تا كشف گردد رازها\r\n\r\nن 236 3 - ك 91 8\r\nآوازها : خواطر شيطانيه كه وساوس است و خواطر نفسانيه كه هوا جس است . اول شبهات خنّاس نفّاث است كه قياسات وهميهء مغالطيهء او باشد كه اِغراء بد اعمال باطله كند . و دوم حديث النفس كه هواها و حظوظ نفسانيه بر انگيزاند .\r\nرازها : خواطر ملكيه كه الهامات است . بلى ، « ديو چو بيرون رود فرشته در آيد » . بلكه خواطر ربانيه وارد شود .\r\n\r\n\r\n( ( 754 ) ) ذكر حق كن پاك غولان را بسوز * چشم نرگس را از اين كركس بدوز\r\n\r\nن 236 4 - ك 91 8\r\nذكر حق كن پاك غولان را بسوز : در حديث است كه : إنَّ الشَّيطانَ جاثِمٌ عَلى قَلبِ اِبنِ آدَمَ ، فَإذا ذَكَرَ الله تَوَلَّى وَخَنَسَ ، وَإِذا غَفَلَ التَقَمَ قَلبَه ، فَحَدَّثَه وَمَنّاه ( 1 )  . يعنى : به تحقيق كه شيطان در كمين است بر قلب پسر آدم ، پس هر گاه ذكر خدا كند ، دور شود شيطان و بر گردد ، و هر گاه غافل شود به دهن گيرد قلب او را ، پس گفتگو كند با او ، و امنيّه و آمال يعنى آرزوها به زخارف دنيا به دل او اندازد . قال الله تعالى : * ( وَمَنْ يَعْشُ عَنْ ذِكْرِ اَلرَّحْمنِ نُقَيِّضْ لَه شَيْطاناً فَهُوَ لَه قَرِينٌ 43 : 36 ( 2 )  . يعنى كسى كه كور و غافل باشد از ذكر رحمن ، مىشكافيم پوستهاى بيضه‌هاى شيطان را كه در وجود خود راه داده و بيرون مىآوريم شيطانى كه قرين اوست . و جاى ديگر گويد : * ( « يا لَيْتَ بَيْنِي وَبَيْنَكَ بُعْدَ اَلْمَشْرِقَيْنِ فَبِئْسَ اَلْقَرِينُ » 43 : 38 ( 3 )  . و ايضاً ، قال الله تعالى : * ( إِنَّ اَلَّذِينَ اِتَّقَوْا إِذا مَسَّهُمْ طائِفٌ مِنَ اَلشَّيْطانِ تَذَكَّرُوا 7 : 201 . ( 4 )  يعنى كسانى كه پرهيزكارانند هر گاه برسد به ايشان دوز زنند از شيطان ، ذكر خدا مىگويند كه از ايشان دور شود .\r\nكركس : تشبيه شيطان به كركس به جهت آن است كه كركس مردار خوار است ، و قوت شيطان و اتباعش جهل است ، و جهل موت است . و ممّا ينسب الى على عليه السلام :\r\n\r\nوَ فى الجَهلِ قَبلَ المَوتِ مَوتٌ لأهلِه\r\nوَ اَجسامُهُم قَبلَ القُبُورِ قُبُورٌ\r\nوَ إنَّ اَمرءً لَم يُحْيَ بِالعِلمِ مَيِّتٌ\r\nوَ لَيسَ لَه حَتَّى النُّشوُرِ نُشُورٌ\r\n\r\n\r\n\r\n( ( 755 ) ) صبح صادق را ز كاذب واشناس * رنگ مىرا باز دان از رنگ كاس\r\n\r\nن 236 5 - ك 91 9\r\n","description":"","footnote":" ( 1 ) محجة البيضاء ، ج 5 ، ص 51 . .  ( 2 ) قرآن كريم ، سورهء زخرف ، آيهء 36 . .  ( 3 ) قرآن كريم ، سورهء زخرف ، آيهء 38 . .  ( 4 ) قرآن كريم ، سورهء اعراف ، آيهء 201 . . ","page_name":" 263 ","page_number":263},
  {"content":"\r\nصبح صادق را ز كاذب واشناس : تأويل صبح ، يكى آن است كه صادق ، خواطر ملكيه باشد و احقش خواطر ربانيه ، و كاذب خواطر نفسانيه و خواطر شيطانيه . اين به حسب علم متعلق به عمل . و اما به حسب علم غير متعلَّق به عمل و معارف محضه ، صبح صادق آن كه گذشت روايتش از صاحب سرّ الحقيقة در بيان حقيقت كه : نُورٌ يُشرِقُ مِن صُبحِ الأزَلِ فَيَلُوحُ عَلى هَياكِلِ الَتّوحيدِ آثارُه ( 1 )  . پس هياكل توحيد ، انبيا و اوليا ، و صبح ازل ، تجلَّى حضرت ذات ازلى به جميع اسماء و صفات ، به نحو مَحق و طمس وجود و صفات خود مَجلى و مظهر ، و صبح كاذب ، اضافهء وجود و توابع به سوى عين ثابت او مادامى كه اثنينيّت باقى باشد . و نيز صبح صادق ، اضافهء وجود است على الاطلاق به سوى حق تعالى ، و اسقاط اضافهء او از اجزاى انسان كبير . و صبح كاذب ، اضافهء به اينها .\r\nرنگ مى : يعنى حكم وجود را - كه وحدت است و نوريت و خيريّت - تميز بده از حكم تعيّنات و اعيان امكانيّه كه كثرت است و ظلمت و نقصان كه بر غير اهل تميز مشتبه است ، چه سارى است حكم هر يك به ديگرى . چنان كه قائلى گويد :\r\n\r\nرَقَّ الزُّجاجُ وَرَقَّتِ الخَمرُ\r\nفَتَشابَها وَتَشاكَلَ الأمرُ\r\nفَكَأنَّه خَمرٌ وَلا قَدَحُ\r\nوَ كَأنَّها قَدَحٌ وَلا خَمرُ\r\n\r\nمعنيش اين است كه :\r\n\r\nاز صفاى مىو لطافت جام\r\nدر هم آميخت رنگ جام و مدام\r\nهمه جام است و نيست گويى مى\r\nيا مدام است و نيست گويى جام\r\n\r\nپس بايد بدانى كه وجود بىرنگ است بالذّات ، در عين اينكه منصبغ مىنمايد به رنگ تعيّنات . چه ، سراب نتواند آب - بخصوص آب حيات - را رنگ دهد ، و سايه نتواند آفتاب عالم آرا را ظلمت و نقصان دهد . چه در نور او مضمحل است . و به لسان حكما ، شيئيت ماهيتى اگر چه عدم نيست ، شيئيّت وجود هم نيست ، بلكه در حال وجود مجازى ، وجود نه عين او شده و نه جزء او . و گفتيم به لسان حكما ، چه به لسان عرفا از ماهيّت امكانيه ، تعبير به عدم ، بسيار كنند ، كما مرّ : ما عدمهاييم . . .\r\n\r\n\r\n( ( 756 ) ) تا بود كز ديده گان هفت رنگ * ديدهء پيدا كند صبر و درنگ\r\n\r\nن 236 6 - ك 91 9\r\nتا بود كز ديده گان هفت رنگ : يعنى هفت قسم از جنس هفت ديده كه بالفعل شوند از لطايف سبع ، كه از قوت به فعليّت آيند ، يعنى : نفس و قلب و عقل و روح و سرّ و خفى و اخفى . پس ديده گان همه لطايف مفتوح شوند . ديدهء نفس ملهمه ، و ديدهء قلب مستقيم و ديدهء عقل و همچنين .\r\nو مىشود كه از باب نسبت به معدّات باشد ، و مراد قواى جزئيهء هفتگانه باشد كه مشاعر خمسهء ظاهره و حس مشترك و وهم باشد . و هفت گفتيم ، زيرا كه سه ديگر از قواى باطنه مدرك نيستند ،\r\n","description":"","footnote":" ( 1 ) سفينة البحار ، ج 2 - رجال نيشابورى ، روضات الجنات ذيل كميل . . ","page_name":" 264 ","page_number":264},
  {"content":"\r\nبلكه خيال ، خزانهء حسّ مشترك است ، و حافظه ، خزانهء وهم است ، و مفكَّره در همان اندوخته‌ها تصرف مىكند . يعنى از صرف اينها در آن چه به جهت آن خلقت شده‌اند ديدهء حق بين پيدا شود ، اگر استقامت و تمكين و صبر و درنگ روزى شود . چه ادراك جزئيات وسيلهء تعقّل كليّات است ، اگر به نحو اعتبار باشد . كه فرموده‌اند : اِقرَأ وَاَرقَأ . ( 1 )  و مىشود كه اعداد عين مراد باشد ، و هفت رنگ ، هفت طبقهء آن باشد كه صلبة و مشيمة و شبكه و عنكبوتيه و عنبيه و قرنيه و ملتحمه‌اند .\r\n\r\n\r\n( ( 759 ) ) كاركن در كارگه باشد نهان * تو برو در كارگه بينش عيان\r\n\r\nن 236 9 - ك 91 11\r\nكاركن در كارگه باشد نهان : قال الله تعالى : * ( قُلْ كُلٌّ يَعْمَلُ عَلى شاكِلَتِه 17 : 84 ( 2 )  . و فى الحديث : إنَّ الله خَلَقَ آدَمَ عَلى صُورَتِه . ( 3 )  و از كلمات اكابر است كه : اَلأثَرُ يُشابِه صِفَةَ مُؤثِّرِه وَلَيسَ شَيئاً عَلى حِيالِه . پس « كار كن » اسم فاعل است . مراد آن است كه او را در كارگه بجو ، يعنى كار كن تا فاعل كار را كه باطن ذات تو است و فاعل حقيقى كه احسن الخالقين است بشناسى . و مآل يكى است . و در آفاق و انفس اوست فاعل حقيقى . اگر نفس مىكشى ، و اگر معرفت دارد ، مظهر قدرت او و علم اويى . و مىشود كه « كار كن » ، امر باشد .\r\n\r\n\r\n( ( 760 ) ) كار چون بر كاركن پرده تنيد * خارج آن كار نتوانيش ديد\r\n\r\nن 236 10 - ك 91 11\r\nپرده تنيد : چون مجعول اگر از وجهى مناسب جاعل است ، از وجهى بينونت صفتيه دارد با جاعل . فهو هو بوجه و ليس هو بوجه . پس از اين وجه كار بر كار كن پرده است .\r\nخارج آن كار نتوانيش ديد : چه هر سلطان را سرا پرده است و لباسى است . تا تويى و بقيهء هستى دارى ، سلطان حقيقى را بىحجاب نبينى ، و هر كه او را شهود كند ، در آينهء وجود خود شهود كند ، اگر چه عقل كلّ باشد . پس آن كه عمل كند و عمل بيند او را در حجاب بيند كه موضوعى در ميان است .\r\n\r\n\r\n( ( 762 ) ) پس در آ در كارگه يعنى عدم * تا ببينى صنع و صانع را بهم\r\n\r\nن 236 12 - ك 91 12\r\nيعنى عدم : چه عمل براى نفى وجود مجازى است .\r\n\r\n\r\n( ( 770 ) ) گر بديدى كارگاه لا يزال * دست و پايش خشك گشتى ز احتيال\r\n\r\nن 236 20 - ك 91 16\r\nگر بديدى : چه كارگاه لا يزال ، عدمِ وجود مجازى و نفىِ هستىِ امكانى مىخواهد و اگر نفى\r\n","description":"","footnote":" ( 1 ) كافى ، ج 2 ، ص 607 . .  ( 2 ) قرآن كريم ، سورهء اسراء ، آيهء 84 . .  ( 3 ) مسند احمد ، ج 2 ، ص 244 . . ","page_name":" 265 ","page_number":265},
  {"content":"\r\nهستى مجازى كردى ، در صنع ، صانع ديدى و از مهابت تجلَّى دست و پايش خشك گشتى ز احتيال : يعنى باز گشتى از حيله ورى .\r\n\r\n\r\n( ( 795 ) ) كى حجاب چشم آن فردند خلق * چشم خود را كور و كژ كردند خلق\r\n\r\nن 238 2 - ك 91 31\r\nآن فردند : وحيد عهد ، پيغمبر زمان مراد است از « فرد » اينجا .\r\nچشم خود را : چشم باطن مراد است . و روح را همهء مشاعر در خود است و همه در موضع واحدند . پس آن چشم ، گوش است و غيره . اين است كه موصوف فرموده آن چشم را به كرى ، نيز .\r\n\r\n\r\n( ( 798 ) ) گر شود بيمار دشمن با طبيب * ور كند كودك عداوت با اديب\r\n\r\nن 238 5 - ك 91 33\r\nاديب : مؤدِّب و معلِّم .\r\n\r\n\r\n( ( 802 ) ) گر تو را حق آفريند زشت رو * تو مشو هم زشت رو هم زشت خو\r\n\r\nن 238 9 - ك 91 35\r\nزشت رو : به نظرِ جاهل .\r\nتو مشو هم زشت رو : يعنى ترش رو . يا معتقد مشو زشت رويى را . و اين مثل جَعَلَ به معنى اِعتَقَدَ است ، در عربى .\r\n\r\nجهان چون خط و خال و چشم و ابروست\r\nكه هر چيزى به جاى خويش نيكوست\r\n\r\nمصرع : « ابروى تو گر راست بدى كج بودى . »\r\n\r\n\r\n( ( 811 ) ) انبيا را واسطه ز ان كرد حق * تا پديد آيد حسدها در فلق\r\n\r\nن 238 18 - ك 91 39\r\nفلق : شكافتن\r\n\r\n\r\n( ( 812 ) ) ز آنك كس را از خدا عارى نبود * حاسد حق هيچ ديّارى نبود\r\n\r\nن 238 19 - ك 91 40\r\nعارى نبود : « ياء » حرف تنكير ، و عارف است كه معروف است و مىشود كه عارى ، عرى باشد ، و ادقّ خواهد بود . يعنى چون كسى را از خدا قلب عاريى نيست - كه خدا مقوّم هر قلبى است ، و باطن ذات اوست - پس كسى با او حسد ندارد ، كه حسد با مثل است و با ثانى در وجود نه با باطن ذات .\r\nوجه ديگر به حسب لفظ آن كه عرى مراد باشد از عارى ، چه مشتق به معنى مبدأ اشتقاق ، بسيار آيد . بلكه در موضع خود مقرّر است كه در مشتقّ ، ذات معتبر نيست .\r\n\r\n\r\n( ( 816 ) ) هر كه را خوى نكو باشد بدست * هر كسى كو شيشهء دل ناشكست\r\n\r\nن 239 1 - ك 91 42\r\nنكو باشد بدست : راسته تر است از « براست » به « راء » كه در بسيارى از نسخ است ، از رستن .\r\n","description":"","footnote":"","page_name":" 266 ","page_number":266},
  {"content":"\r\nاست .\r\nدل ناشكست : منسوب به سلطان ابو سعيد ابو الخير است كه :\r\n\r\nآزار دلى مجو كه ناگاه كنى\r\nكار دو جهان در سر آزار دلى\r\n\r\n\r\n\r\n( ( 817 ) ) پس امام حىّ و قائم آن ولى است * خواه از نسل عمر خواه از على است\r\n\r\nن 239 2 - ك 91 43\r\nپس امام حىّ و قائم آن ولى است : از كلام چنين مستفاد مىگردد كه حضرت قائم را - سلام الله عليه - صنفى قائل است . و حق ، وجود شخصى است . چه ، وحدت و شخصيت به وجود حقيقى است . و به عبارت ديگر ، شخصيت به فاعل است . و در نهايات آنان كه يك قبله و يك دل و يك عقيده‌اند ، چون أنصاف اقطارند كه از يك مركز مبتدا و به همان منتهىاند . و شيئيت شىء به تماميت آن است . و وصول به تمامات به نحو تحولات است . و از اينجاست كه جمعى از حكما از مراتب نفس ، عقلِ فعّال را شمرده‌اند ، و در استكمالات اتحاد نفس ناطقه را به عقل فعال تجويز مىكنند .\r\n\r\n\r\n( ( 818 ) ) مهدى و هادى ولى است اى راه جو * هم نهان و هم نشسته پيشِ رو\r\n\r\nن 239 3 - ك 91 43\r\nهم نهان : به حسب معنى لاهوتيش و لطيفهء خفويش .\r\nو هم نشسته : به حسب صورت ناسوتيش .\r\n\r\n\r\n( ( 819 ) ) او چو نور است و خرد جبريل او * آن ولى گم از او قنديل او\r\n\r\nن 239 4 - ك 91 44\r\nاو چو نور است و خرد جبريل او : يعنى او نور الله است كه در آيهء نور اشارت به او شده .\r\nگم از او : ( به ضم گاف فارسى ) ، يعنى فانى شده از او مقام لطيفهء قلبيه ، بلكه لطيفهء روحيه در لطيفهء خفويه و اخفويه . چه قنديل و زجاجه كه در آيهء شريفه است ، چون « كَوكَبٌ دُرّىٌ » ( 1 )  اشارت است به لطيفهء قلبيه .\r\n\r\n\r\n( ( 820 ) ) آنك زين قنديل گم مشكاة ماست * نور را در مرتبت ترتيبهاست\r\n\r\nن 239 5 - ك 91 44\r\nمشكاة ماست : اضافهء بيانيه است . يعنى نفسيت ، بلكه طبعيّت ما ، كه مشكاة در آيهء مباركهء نور ، اشارت به آن است ، و نفسيت بايد گم شود در مقام لطيفهء قلبيه . و نفس و طبع مشكاة ماست ، يعنى مايى ما به اين است .\r\nنور را در مرتبت ترتيبهاست : نور او انسان كامل است . و يك ترتيب آن ، ترتيب لطايف سبع انسانى است . و ترتيب ديگر مقامات اوليا و انبياست در مراتب ترقيات و معارج الى الله كما قال الله تعالى : * ( تِلْكَ اَلرُّسُلُ فَضَّلْنا بَعْضَهُمْ عَلى بَعْضٍ 2 : 253 ( 2 )  . و همچنين اولياء الله از نقبا و نجبا و افراد و\r\n","description":"","footnote":" ( 1 ) - قرآن كريم ، سورهء نور ، آيهء 35 . .  ( 2 ) قرآن كريم ، سورهء بقره ، آيهء 253 . . ","page_name":" 267 ","page_number":267},
  {"content":"\r\nاقطاب و اوتاد و قطب الاقطاب الَّذى هو الغوث الاعظم . و به وجه اجمالى ترتيب انوار خاصّين و اخصّين و خصيصين ، و به وجه تفصيلى حقيقت وجود نور است ، كما مرّ .\r\nو از مراتب كمال حكيم عارف آن است كه توحيد كثير و تكثير واحد كند . اما توحيد كثير آن است كه وجودات همهء عوالم را اعضا و قواى انسان كبير ببيند و او را شخص واحد مثل انسان صغير واحد شخصى ببيند . * ( ما خَلْقُكُمْ وَلا بَعْثُكُمْ إِلَّا كَنَفْسٍ واحِدَةٍ 31 : 28 ( 1 )  . و او را مملوّ از بهاء و نور واحدِ احد ببيند ، و وحدت او را وحدت حقّه داند نه عدديةً .\r\n\r\nآفتاب وجود كرد اشراق\r\nنور او سر بسر گرفت آفاق\r\n\r\nو امّا تكثير واحد آن است كه به مقام دقيقه شناسى رود ، و واحد را تشريح كند . مثل اينكه اين لوح كتابت را بداند كه وجود او چيزى است و ماهيّت او چيزى است و امتداد جوهرى او چيزى است ، و مقدار و چنديّت او چيزى است ، و وضع و نهاد او چيزى است ، و همچنين كيفيّات و چگونگىها از رنگ و شكل و ثقل و سودنيها و چشيدنيها و غير اينها از آن . و هر يك را با امثال او و سنخ او كه ملاحظه نمايد عالمى ببيند جدا عليحده و بعلاوه مرآت عقل بسيار چيزها در مرايى حسيّه و جسمانيه جدا مىشوند از يكديگر مثل آن كه اجسام صيقلية همين اضواء و الوان و اشكال را حكايت مىكنند نه اصوات را ، مثلًا ، و كوه اصوات را حكايت مىكند ، نه آن مذكورات را . و هر يك از مشاعر خمسه و ارواح بخاريه آنها همين آينه مدركات خود است و بس .\r\nپس در تشريح انسان كبير اول انوار وجودات اجسام فلكيه و عنصريه بسيطه است و فوق آن انوار وجودات مركبات ناقصه و تامه معدنيه و فوق آن انوار نباتات و فوق آن انوار حيوانات با طبقات مترتبه متفاضلهء هر يك ، و فوق آن نور ايمان مؤمنين و فوق آن نور عبادت عابدين و فوق آن نور زهد زاهدين ، و فوق آن نور علم عالمين و فوق آن نور عرفان عارفين و فوق همهء اينها انوار ولايت و نبوت و رسالت و اولو العزميّت و خاتميت خاتم - صلى الله عليه و آله .\r\n\r\nاى كاينات را به وجود تو افتخار\r\nاى پيش از آفرينش و كم ز آفريدگار\r\n\r\nو همچنين ، ترتيب انيقى است ميانهء مراتب روحانيت از انوار اسفهبديه و انوار قاهرهء آنان ، از مجرّدات متعلَّقه و مجردات مرسله در نزول و صعود ، كه غنىاند از عالم اجسام و اشباح . و به وجه ديگر در صراط انسان كامل بالاصالة و در صراطهاى ديگر به حسب خودشان بالتبعية اول انوار وجودات امتدادات و طبايع ، و فوق آن انوار وجودات مبادى حركات و لمعات وجودات گوناگون آنها ، و فوق آنها انوار اشواق گوناگون و مبادى آنها ، و فوق آن انوار وجودات سودنيها و فوق آن انوار وجودات چشيدنيها و فوق آن انوار وجودات بوييدنيها و فوق آن انوار وجودات شنيدنيها و فوق آن انوار وجودات ديدنيها و فوق آن انوار خيالات صوريه و موهومات معنويه و فوق اينهاست - و اليق\r\n","description":"","footnote":" ( 1 ) قرآن كريم ، سورهء لقمان ، آيهء 28 . . ","page_name":" 268 ","page_number":268},
  {"content":"\r\nاست به فوقيّت - انوار عقليه از انوار معقولات و عقول كليّه كه انوار قاهره‌اند به ترتيب أنيقى كه دارند ، كه بهتر آن است كه به ضمير منير آگاه حوالت شود .\r\n\r\nچون نه سر پيداست وصفش را نه بن\r\nنيست لايق بيش از اين گفتن سخن\r\n\r\n\r\n\r\n( ( 821 ) ) ز آنكه هفصد پرده دارد نور حق * پرده‌هاى نور دان چندين طبق\r\n\r\nن 239 6 - ك 91 45\r\nز\r\nانكه هفصد : در حديث است كه إنَّ لِلَّه سَبعينَ ألف حِجاب مِن نُورٍ وَظُلمَةٍ ( 1 )  و به اين پرده‌ها اشارت نموديم . و نكته در « هفصد » آن است كه لطايف انسانيه - كما مرّ - هفت است ، و هر يك از آنها مظهر صد اسم خداوند - جلّ شأنه - است ، كه در حديث شريف اشارت به آنها شده كه : إنَّ لِلَّه تِسعَةٌ وَتِسعينَ إسماً مَن أحصاها وَجَبَت لَه الجنَّةُ ( 2 )  .\r\nو اسمها در كتب مذكور و در السنه و افواه مشهور است ، مگر يك اسم اعظم ، كه مستور است . و در احاديث است كه هُوَ الاسمُ المَكنُونُ المخزوُنُ عِندَه ( 3 )  . پس با او ، صد مىشود و پرده‌هاى نورانى و ظلمانى ، كه در حديث ديگر به آنها اشارت شده ، مراتب روحانيه و جسمانيه است ، كه مجملى مذكور شد . و نكته تعيين عدد آن حديث به اعتبار ترفع هفت است به هفتاد ، و تعداد اسماى حسناى خدا را هزار به اعتبارى .\r\nچندين طبق : طبقات ، مراتبى است كه هر نوعى و صنفى دارند .\r\n\r\n\r\n( ( 824 ) ) و آن صف پيش از ضعيفىّ بصر * تاب نارد روشنايى پيشتر\r\n\r\nن 239 9 - ك 92 1\r\nتاب نارد : چه افق اعلاى هر نورى ، افق ادناى نور پيشتر است . و مأنوسِ به نور تحت ، از نور فوق وحشت دارد ، مثل آن كه در حديث شريف است كه « ابو ذر طاقت ندارد كه بشنود آن چه را سلمان - رضى الله عنهما - رسيده است .\r\n\r\n\r\n( ( 826 ) ) احولىها اندك اندك كم شود * چون ز هفصد بگذرد اويم شود\r\n\r\nن 239 11 - ك 92 2\r\nچون ز هفصد بگذرد : يعنى صاحب حجاب ، به قدر حجاب خود ، شرك خفى و احولى دارد ، تا پرده‌ها همه مفقود شود . پس آن كم شده بحرى شود . و در حديث است كه إنَّ دَبيبَ الشِّركِ فىِ اُمَّتىِ أخفى مِن دَبيبِ النَّملَةِ السِّوداءِ عَلَى الصَّخرةِ الصَّمّاء فى اللَّيلَةِ الظُلماء ( 4 ) \r\n\r\n\r\n( ( 828 ) ) سيب و آبى خاميى دارد خفيف * نه چو آهن تابشى خواهد لطيف\r\n\r\nن 239 13 - ك 92 3\r\nلطيف : مراد به تابش لطيف ، شعلهء نفاذ و غوّاص در دل آهن است .\r\n","description":"","footnote":" ( 1 ) عوالى اللآلي ، ج 4 ، ص 106 . .  ( 2 ) توحيد صدوق ، ص 195 . .  ( 3 ) الميزان ج 13 ص 244 به نقل از كتاب التوحيد بحار الانوار . .  ( 4 ) معانى الاخبار ص 379 . . ","page_name":" 269 ","page_number":269},
  {"content":"\r\n\r\n\r\n( ( 829 ) ) ليك آهن را لطيف آن شعله هاست * كو جذوب تابش آن اژدهاست\r\n\r\nن 239 14 - ك 92 4\r\nاژدها : يكى از معانيش ، شجاع خشمناك است ، بلكه به معنى پادشاه خشمناك آورده‌اند . پس مار عظيم ، مراد نيست . و « جذوب » مبالغهء جاذب است .\r\n\r\n\r\n( ( 830 ) ) هست آن آهن فقير سخت كش * زير پتك و آتش است او سرخ و خوش\r\n\r\nن 239 15 - ك 92 4\r\nسخت كش : بلا كش ، يعنى مثال ولىّ است كه ، البَلاءُ لِلوِلاءِ ( 1 )  .\r\n\r\n\r\n( ( 831 ) ) حاجب آتش بود بىواسطه * در دل آتش رود بىرابطه\r\n\r\nن 239 16 - ك 92 5\r\nحاجب : دربان . مراد اين است كه خليفه آتش است آن حديدهء محماة .\r\n\r\n\r\n( ( 832 ) ) بىحجابى آب و فرزندان آب * پختگى ز آتش نيابند و خطاب\r\n\r\nن 239 17 - ك 92 5\r\nبىحجابى : به « ياء » تنكير . يعنى آب و مواليد آن بىواسطه ، فيض از آتش نتوانند گرفت به خلاف حديدهء محماة .\r\n\r\n\r\n( ( 833 ) ) واسطه ديگى بود يا تابه اى * همچو پارا در روش پا تابه اى\r\n\r\nن 239 18 - ك 92 6\r\nپا تابه : جناس مركب و متشابه و خطَّى دارد .\r\n\r\n\r\n( ( 834 ) ) يا مكانى در ميان تا آن هوا * مىشود سوزان و مىآرد به ما\r\n\r\nن 239 19 - ك 92 6\r\nيا مكانى : چون هوايى و فضايى كه واسطه مىشود در وصول حرارت به بدن ما و نان تنورى .\r\n\r\n\r\n( ( 836 ) ) پس دل عالم وى است ايرا كه تن * مىرسد از واسطهء اين دل به فن\r\n\r\nن 239 21 - ك 92 8\r\nايرا : به وزنِ زيرا . يعنى از براى آن . ( فارسى )\r\n\r\n\r\n( ( 845 ) ) آدمى مخفى است در زير زبان * اين زبان پرده است بر درگاه جان\r\n\r\nن 240 9 - ك 92 14\r\nآدمى مخفى است : حديثش گذشت .\r\n\r\nنور هر گوهر كزو تابان شدى\r\nحق و باطل را از او فرقان شدى\r\n\r\n\r\n\r\n( ( 852 ) ) نور فرقان فرق كردى بهر ما * ذره ذره حق و باطل را جدا\r\n\r\nن 240 15 و 16 - ك 92 17\r\nفرقان : اوّل به معنى فرق و تميز ، و دوم ، به معنى قرآن مجيد .\r\n","description":"","footnote":" ( 1 ) احاديث مثنوى ، ص 54 . . ","page_name":" 270 ","page_number":270},
  {"content":"\r\n\r\n\r\n( ( 853 ) ) نور گوهر نور چشم ما شدى * هم سؤال و هم جواب از ما بدى\r\n\r\nن 240 17 - ك 92 18\r\nنور چشم ما شدى : يعنى هر گاه ديده شدى . به خلاف آن كه ديده نشود ، و همين ، شنيده شود اوصاف او .\r\n\r\n\r\n( ( 855 ) ) راست گردان چشم را در ماهتاب * تا يكى بينى تو مه را نك جواب\r\n\r\nن 240 19 - ك 92 19\r\nنك جواب : يعنى اينك جوابِ حالى ، كه بهتر است از جوابِ قالى .\r\n\r\n\r\n( ( 859 ) ) در شنود گوش ، تبديل صفات * در عيان ديده‌ها تبديل ذات\r\n\r\nن 241 1 - ك 92 21\r\nتبديل صفات : يعنى در ايمان به غيب كه از راه گوش بيايد ، تبديل صفات مؤمن مستمع مىشود .\r\nو در ايمان عيانى شهودى ، تبديل ذات مؤمن ، مشاهد مىشود .\r\n\r\n\r\n( ( 860 ) ) ز آتش ار علمت يقين شد از سخن * پختگى جو در يقين منزل مكن\r\n\r\nن 241 2 - ك 92 21\r\nز\r\nآتش ار علمت : يعنى اذعان و تصديق به آتش ، اقسام دارد : بعضى از آنها آن كه فرضاً كسى آتش را نديده باشد ، ليكن بشنود اوصاف او را ، كه نار چيزى است كه به هر چيز مىرسد او را متشبّه به خود مىسازد ، بلكه او را فانى مىنمايد و مسخن و منضج و معدل است و حوالى خود را روشن مىكند ، و در شب تار خليفهء انوار عِلويه است . پس مستمع ، ظنّى يا علمى پيدا كند به آتش ، و اين ايمان تقليدى است به آتش .\r\nو امّا ايمان عيانى و شهودى به آتش آن است كه حجاب برخيزد و آتش را مشاهده كند ، بلكه چون حديدهء محماة متصف به صفات آتش شود ، چنان كه فرموده :\r\n\r\n\r\n( ( 861 ) ) تا نسوزى نيست آن عين اليقين * اين يقين خواهى در آتش در نشين\r\n\r\nن 241 3 - ك 92 22\r\nتا نسوزى نيست آن عين اليقين : به معنى اعمّ « إنَّ هذا لَهُوَ حَقُّ اليَقينُ » ( 1 )  .\r\n\r\n\r\n( ( 863 ) ) گوش چون ناقد بود ديده شود * ور نه قل در گوش پيچيده شود\r\n\r\nن 241 4 - ك 92 22\r\nچون ناقد : ( به قاف ) : نقد شناس . و اين بهتر است از آن كه به فاء و ذال معجمه [ نافذ 
  ] بخوانيم .\r\nقل : مخفّف قلَّهء كوه . كلام خبرى است . و مىشود نفرين باشد ، و اين أملَح است .\r\n\r\n\r\n( ( 871 ) ) بهر كيكى نو گليمى سوختن * نيست لايق از تو ديده دوختن\r\n\r\nن 241 14 - ك 92 28\r\nبهر كيكى : استفهام انكارى است .\r\n","description":"","footnote":" ( 1 ) قرآن كريم ، سورهء واقعه ، آيه 95 . . ","page_name":" 271 ","page_number":271},
  {"content":"\r\n\r\n\r\n( ( 883 ) ) من نبينم روى خود را اى سمن * من ببينم روى تو تو روى من\r\n\r\nن 242 4 - ك 92 35\r\nسمن : ( به سين مهمله ) و اينكه قرار خدايى است كه كس روى خود را نبيند رمز سبحانى است كه خودى خود را مبين و خود را مپرست ، كه خود پرست بدتر است از بت پرست . و جنبهء أمرى و روح الله خود را بشناس كه مَن عَرَفَ نَفسَه فَقَد عَرَفَ رَبَّه ( 1 )  . بر خلاف آنان كه خود را جسد مىدانند و جنبهء طبع را مىپرورانند . فَأينَ البَيضاء مِن ذَرَّةِ الهَبا ؟ * ( نَسُوا الله فَأَنْساهُمْ أَنْفُسَهُمْ 59 : 19 ( 2 )  .\r\n\r\n\r\n( ( 886 ) ) نور حسّى نبود آن نورى كه او * روى خود محسوس بيند پيش رو\r\n\r\nن 242 7 - ك 92 37\r\nنور حسّى نبود : نور علم حضورى بود از براى آنان كه علم حضورى بوجود پيدا كنند به طور فناء در وجود حقيقى . پس علم او فانى در علم حق است و علم حق به معنى و صورت - جميعاً - حضورى است .\r\n\r\n\r\n( ( 890 ) ) عيب او مهر و وفا و مردمى * عيب او صدق و ذكا و هم دمى\r\n\r\nن 242 11 - ك 92 39\r\nعيب او مهر و وفا : اين از قبيل استثناء از مدح است به ما يشبه الذم كه از محسّنات بديع است كه مىفهماند اين را كه ممدوح بالغ در مدح است به حدّى كه اگر عيب جويى كنى نيابى ، و اگر خواهى از مدح استثنايى كنى باز مدح استثنا شود ، مثل قول نبى ( ص ) : أَنَا أفصَحُ النّاسِ بَيدَ أنّى مِن قَرَيشٍ ( 3 )  . يعنى من فصيحترين خلقم ، مگر اينكه از قريشم . و قريشى بودن هم مدح است . و قول شاعر :\r\n\r\nوَ لا عَيبَ فيهِم غَيرَ أنَّ سُيُوفَهُم\r\nبِهِنَّ فُلُولٌ مِن قِراعِ الكَتايِبِ\r\n\r\nيعنى عيبى در ممدوحين اين شاعر نيست بجز اينكه شمشيرها شان كند است ، بس كه كوفته‌اند آنها را بر لشكرها .\r\n\r\n\r\n( ( 893 ) ) ور بديدى كى به جان بخلش بدى * بهر يك جان كى چنين غمگين شدى\r\n\r\nن 242 14 - ك 92 40\r\nور بديدى : يعنى اگر ديدِ توحيد داشتى . . .\r\n\r\n\r\n( ( 897 ) ) جور جمله از عوضها ديدن است * ده عوض ديدن ضد ترسيدن است\r\n\r\nن 242 18 - ك 92 42\r\nده عوض : اشارت است به كريمهء : * ( مَنْ جاءَ بِالْحَسَنَةِ فَلَه عَشْرُ أَمْثالِها 6 : 160 ( 4 )  .\r\n\r\n\r\n( ( 898 ) ) بخل ناديدن بود اعواض را * شاد دارد ديد در خواض را\r\n\r\nن 242 19 - ك 93 1\r\n","description":"","footnote":" ( 1 ) كنوز الحقائق 9 - عوالى اللآلي ، ج 4 ، ص 102 . .  ( 2 ) قرآن كريم ، سورهء حشر ، آيهء 19 . .  ( 3 ) عوالى اللآلي ، ج 4 ، ص 120 : انا افصح العرب و العجم . .  ( 4 ) قرآن كريم ، سورهء انعام ، آيهء 160 . . ","page_name":" 272 ","page_number":272},
  {"content":"\r\nاعراض : جمع عرض .\r\nخواض : ( به خاء و ضاد معجمتين ) از خوض ، به معنى فرو رفتن است در آب . صيغهء مبالغهء خائض است ، يعنى غوّاص .\r\n\r\n\r\n( ( 899 ) ) پس به عالم هيچ كس نبود بخيل * ز انك كس چيزى نبازد بىدليل\r\n\r\nن 242 20 - ك 93 1\r\nهيچ كس نبود بخيل : چه بخل ، نديدنِ عوض بود ، و هيچ كس بىبديل كارى نكند . يعنى جود عالميان چنين است . و مولوى به لفظ عالم اشارت فرموده به اين معنى .\r\nو امّا جود حقيقى كه جود خالق عالم و عالميان است ، بخشش است بدون عوض و غرض .\r\nچه ، اگر به عوضى باشد معامله خواهد بود . اگر چه عوض از جملهء معانى باشد ، و استكمال حق لازم آيد . و اشارت به اين است قولش :\r\n\r\n\r\n( ( 906 ) ) آن خدايى كه فرستاد انبيا * نه به حاجت بل به فضل و كبريا\r\n\r\nن 243 6 - ك 93 6\r\nنه به حاجت بل به فضل و كبريا : در بعث انبياء ، كه علت فاعلى و غايى ايشان ، خودِ ذات اقدس است .\r\n\r\n\r\n( ( 908 ) ) پاكشان كرد از مزاج خاكيان * بگذرانيد از تك افلاكيان\r\n\r\nن 243 8 - ك 93 7\r\nاز تك افلاكيان : چه افلاكيان به حسب نفوس جزئيه منطبعند در مادهء فلكيه ، و به حسب نفوس كلَّيه ، اگر چه تجرّد دارند - چه تعقل كلَّيات و عقول مشبّه به خود را مىكنند - ولى تجرّد تام كه مجردات تامهء مرسله دارند ، ندارند و نخواهند داشت . چه دايم محرك اجساد خودند كه فيض الله غير منقطع است . و كلمات الله التكوينية لا تنفد و لا تبيد . و حركات آنها و اضواء و اوضاعشان روابط حوادثند به قديم - تعالى .\r\nو امّا نفوس انسيهء قدسيّه - خصوصاً كلَّيهء الهيه و عقول كلَّيهء نبويه و ولويه - پس مجرّد تام و غنى مىشوند از مادّه و متعلق ، بلكه از ماهيّت . لمؤلفه :\r\n\r\nبه جان باشد سپهرت گوى چوگان\r\nبه تن گر قبضه اى زين خاكدانى\r\nكه دايم جان او انباز جسم است\r\nتو آخر خارج از كون و مكانى\r\n\r\n\r\n\r\n( ( 910 ) ) آن سنا برقى كه بر ارواح تافت * تا كه آدم معرفت ز ان نور يافت\r\n\r\nن 243 10 - ك 93 8\r\nآن سنا برقى : اشارت است به كريمهء * ( يَكادُ سَنا بَرْقِه يَذْهَبُ بِالأَبْصارِ 24 : 43 ( 1 )  . يعنى نزديك است كه روشنى نور او ببرد انوار چشمها را .\r\n\r\n\r\n( ( 911 ) ) آن كز آدم رست دست شيث چيد * پس خليفه اش كرد آدم كان بديد\r\n\r\nن 243 11 - ك 93 9\r\n","description":"","footnote":" ( 1 ) قرآن كريم ، سورهء نور ، آيهء 43 . . ","page_name":" 273 ","page_number":273},
  {"content":"\r\nشيث : پسر آدم صفى ( ع ) .\r\n\r\n\r\n( ( 925 ) ) چون ز رويش مرتضى شد دُرفشان * گشت او شير خدا در مرج جان\r\n\r\nن 244 3 - ك 93 19\r\nمرج : ( به فتح ميم ، و سكون راء مهمله و جيم ) ، چمن و مرغزار . شاعر گويد :\r\n\r\nهوا سر به سر مشك سارا گرفت\r\nزمين مرج تا مرج ديبا گرفت\r\n\r\nو اضافهء به جان از قبيل اضافهء لجيّن الماء است .\r\n\r\nروشن از نورش چو سبطين آمدند\r\nعرش را درين و قرطين آمدند\r\n\r\nن ندارد - ك 93 20\r\nقرطين : ( به ضم قاف و سكون راء و طاء مؤلفه ) ، تثنيهء قرط است به معنى گوشواره گفته مىشود .\r\nجارية مقرطة أي ذات قرطة . و فى المثل : و لو بقرطى مارية ، و هى اول عربيّة تقرطت ، و يضرب بقرطتها المثل لنفاسته . و يقال كان فى قرطها درّتان كبيضتى الحمام توارثهما الملوك . و در بيت اشارت است به حديث شريف كه حسن و حسين دو گوشوارهء عرش خدااند . ( 1 ) \r\n\r\n\r\n( ( 926 ) ) چون جنيد از جند او ديد آن مدد * خود مقاماتش فزون شد از عدد\r\n\r\nن 244 4 - ك 93 21\r\nجند او : ملايكهء او .\r\n\r\n\r\n( ( 928 ) ) چون كه كرخى كرخ او را شد حرس * شد خليفهء عشق و ربّانى نفس\r\n\r\nن 244 6 - ك 93 22\r\nكرخ : محلَّه اى است در بغداد .\r\n\r\n\r\n( ( 930 ) ) و ان شفيق از شق آن راه شگرف * گشت او خورشيد راى و تيز طرف\r\n\r\nن 244 8 - ك 93 23\r\nاز شق : از مشقت .\r\nتيز طرف : تيز چشم در بينش دقايق حقّه .\r\n\r\nبشر حافى را مبشّر شد ادب\r\nسر نهاد اندر بيابان طلب\r\n\r\nن ندارد - ك 93 24\r\nبشر حافى : پا برهنه .\r\n\r\nچون سرى بىسر شد اندر راه او\r\nبر سرير سروران شد جاه او\r\n\r\nن ندارد - ك 93 25\r\nسرى : يكى از مشايخ عرفاست و او را سرى سقطى گويند .\r\n\r\n\r\n( ( 932 ) ) نامشان از رشك حق پنهان بماند * هر گدايى نامشان را بر نخواند\r\n\r\nن 244 10 - ك 93 26\r\nاز رشك حق : و از اينجاست كه آنان را « ضناين الله » گويند ، از « ضنّت » به معنى رشك بردن و بخل\r\n","description":"","footnote":" ( 1 ) فيض القدير ج 3 ص 415 . . ","page_name":" 274 ","page_number":274},
  {"content":"\r\nورزيدن به اظهار محبوب است به سبب زيادتى حسن و نفاست او . خلاصه آن است ، كه بعد از ذكر جمعى از اولياء امّت مرحومه كه نامشان و نشانشان مشهور است در نزد عرفا ، ذكر مىكند كه اوليايى نيز هستند كه مستورند از نظر خلق و گويا حق رشك مىبرد از ابرازشان .\r\n\r\n\r\n( ( 934 ) ) بحر جان و جان بحر ار گويمش * نيست لايق نام نو مىجويمش\r\n\r\nن 244 12 - ك 93 28\r\nبحر جان و جان بحر : از صنعت عكس و تبديل است ، چون : كلام الملوك ملوك الكلام .\r\nنام نو : اگر چه نام جديد هم كه بيابم لايق نيست مَن لا اِسمَ وَلا رَسمَ ، را .\r\n\r\n\r\n( ( 935 ) ) حق آن آنى كه اين و آن از اوست * مغزها نسبت به دو باشد چو پوست\r\n\r\nن 244 13 - ك 93 28\r\nحق آن آنى : خواجه حافظ گويد :\r\n\r\nاينكه مىگويند آن بهتر ز حسن\r\nيار ما اين دارد و آن نيز هم\r\n\r\n\r\n\r\n( ( 938 ) ) شاه گفت اكنون از آن خود بگو * چند گويى آن اين و آن او\r\n\r\nن 244 16 - ك 93 30\r\nاز آن خود بگو : كه از اينكه فلان و به همان ، دولت و ثروت دارند ، تو دارا نمىشوى\r\n\r\n\r\n( ( 940 ) ) روز مرگ اين حس تو باطل شود * نور جان دارى كه يار دل شود\r\n\r\nن 244 18 - ك 93 31\r\nاين حس تو : اين حواس طبيعى تو .\r\nنور جان دارى : كه پرتو اندازد بر پنج حس نفسانى دگر ، جز اين پنج حس .\r\n\r\n\r\n( ( 941 ) ) در لحد كين چشم را خاك آكند * هستت آنچ گور را روشن كند\r\n\r\nن 244 19 - ك 93 31\r\nخاك آكند : يعنى اين ديده را خاك پر كند ، ديدهء دل بايد كه حق بين باشد .\r\nگور را : به گاف فارسى ، اولى است . نور علم و معرفت و نور عمل كه در روح امرى ملكه شود گورهاى او همه روشن باشند . چه خود تن برزخى و قالب مثالى كه چون فانوسى و مردنگى مستنير به آن روح نورانىاند ، و چه آن برزخى كه در حديث شريف است كه : قَبرُ المُؤمِنِ رَوضَةٌ مِن رَوضاتِ الجَنانِ ( 1 )  . بلكه حكم ، سرايت مىكند به همين قبرهاى طبيعى دنيوى ، كه شيئيت به صورت است - كما مرّ . و اخيار را وراى اين مقابر ، مقبره در جبروت است كه : هُم بِقُلوُبِهِم عَرشِيُّون .\r\n\r\n\r\n( ( 942 ) ) آن زمان كه دست و پايت بر درد * پرّ و بالت هست تا جان بر پرد\r\n\r\nن 244 20 - ك 93 32\r\nپرّ و بالت هست : كه عقل نظرى و عقل عملى دو بالند - كما مرّ - كه به آنها ، اگر به فعليّت انجامند\r\n","description":"","footnote":" ( 1 ) ( انما القبر روضة من رياض الجنة ) ترمذى 26 . . ","page_name":" 275 ","page_number":275},
  {"content":"\r\nبه اوج جبروت روح پرواز كند .\r\n\r\n\r\n( ( 944 ) ) شرط من جا بالحسن نى كردن است * بل حسن را سوى حضرت بردن است\r\n\r\nن 244 22 - ك 93 33\r\nشرط مَن جاءَ بالحَسَنِ : فَلَه عَشرُ أمثالُها ( 1 )  نى : همين نيكو كردن است : يعنى نه بدون شرط است . پس كلام كنايه از بىشرطى است ، چه اشتراط شىء بنفسه جايز نيست .\r\nبل حسن را : يعنى قصد قربت محض مىخواهد . و قصد قربت محض هم معرفت مىخواهد ، كه بىمعرفت ، قصد قربت نشود .\r\n\r\n\r\n( ( 945 ) ) جوهرى دارى ز انسان يا خرى * اين عرضها كه فنا شد چون برى\r\n\r\nن 245 1 - ك 93 34\r\nيا خرى : يعنى يا خورشيدى دارى . مراد مقام عالى و اعلى باشد . و مىشود « تاجرى » به معنى بازرگانى باشد . و مىشود « يا حرى » منادى باشد ، اى لايق .\r\n\r\n\r\n( ( 946 ) ) اين عرضهاى نماز و روزه را * چون كه لا يبقى زمانين انتفى\r\n\r\nن 245 2 - ك 93 34\r\nچون كه لا يبقى : اشارت است به طريقهء اشاعره كه مىگويند : العرض لا يبقى زمانين .\r\n\r\n\r\n( ( 947 ) ) نقل نتوان كرد مر اعراض را * ليك از جوهر برند امراض را\r\n\r\nن 245 3 - ك 93 35\r\nنقل نتوان : اشارت است به مطلب ديگر كه : العرض لا ينتقل من موضوع الى موضوع .\r\n\r\n\r\n( ( 958 ) ) گفت شاها بىقنوط عقل نيست * گر تو فرمايى عرض را نقل نيست\r\n\r\nن 245 14 - ك 93 40\r\nقنوط : يأس و نوميدى .\r\n\r\n\r\n( ( 959 ) ) پادشاها جز كه يأس بنده نيست * هر عرض كان رفت باز آينده نيست\r\n\r\nن 245 15 - ك 93 41\r\nهر عرض كان رفت : يعنى اينكه فرمايى هر عرض . . . ، پس بايد دانست كه اين عرضها ، كه حركات و سكنات و اقوال و نيّات باشند چون تكرار يافت ، جوهرى مىشوند از براى نفس ، و ملكات مىشوند . و ملكات ، ملكها مىشوند يا شياطين ، كه ملتذ باشد انسان يا متألَّم به منادمت و مصاحبت آنها ، و همچنين ساير مرغوبات و مبغوضات از اين اعراض . و تكرار و اصرار اينها متجسّم و متجوهر و متقرّر خواهد شد . و در اخبار مروى است كه : فِى الجَنَّةِ قيعانٌ غرّاسُها قَولُ المُؤمِنِ : سُبحانَ الله وَالحَمدُ لِلَّه ( 2 )  .\r\n","description":"","footnote":" ( 1 ) قرآن كريم ، سورهء انعام ، آيهء 106 . .  ( 2 ) ترمذى 58 . . ","page_name":" 276 ","page_number":276},
  {"content":"\r\n\r\n\r\n( ( 961 ) ) اين عرضها نقل شد لون دگر * حشر هر فانى بود كون دگر\r\n\r\nن 245 17 - ك 94 1\r\nلون دگر : يعنى همين اعراض است ، امّا اتمّ و اقوى و اشدّ و ابقى ، چه در طرف مظهريّت لطف و چه در قهر . و هر صورتى نشاه اى ، اصلش محفوظ است ، ولى خاصيت نشاه سابق را مىگذارد و خاصيت نشاه لا حق را مىگيرد .\r\nكون دگر : يعنى كون دنيوى مبدّل مىشود به كون برزخى . باز كون برزخى مبدّل مىشود به كون اخروى . پس زايل نمىشود مگر دنيويّت و برزخيّت . و اخروى و برزخى و دنيوى در اصل محفوظ وجود ، تفاوت ندارند . و تفاوت به نقص و كمال در شىء واحد است . و صورت دنيويه و اخرويه يكى است ، به حيثيتى كه هر كه و هر چه در آخرت ببينى ، بگويى اين - بعينه - همان است كه در دنيا بود . بلى ، صورت اخروى اين ماده را كه دنيويت به آن است ، ندارد . و قائم به ذات خود است . ولى مادّه ، قوّه و استعداد محض است ، و مشخص شىء نيست . و شيئيت شىء به مادّه نيست . كه اگر بدن زيد به مادّهء قريبه - كه اخلاط است - يا به مادهء بعيده - كه عناصر است ، يا ابعد - كه مادة المواد است - بر گردد ، بايد زيد باشد . بلكه شيئيت به صورت و فعليّت است كه اگر هيولاى عالم نباشد و صور از جسميّه و نوعيّه و شخصيّه و بالجمله ما به الشيء بالفعل همه بر حال خود باشد هر آينه عالم همين عالم است .\r\nآيا نمىبينى كه صورتى كه در خواب مىبينى اين مادّه را كه صورت طبيعيّه دارد ، ندارد ؟ و مع - هذا مىگويى فلان را در خواب ديدم . و در بيدارى صورتى را خيال مىكنى كه مادهء آن را ندارد و صورت محضه است ، و مىگويى در انديشهء فلان بودم .\r\nشيخ محيى الدين مىگويد : نيست اشتباهى بزرگتر از اشتباه متخيل به محسوس . اين است كه حكما در تعريف حكمت فرموده‌اند كه : الحكمة صيرورة النفس الناطقة عالماً عقليا مشابها للعالم العينى . و معلوم است كه نفس ناطقهء حكيم ، مادهء عالم را ندارد و صور عقليه و هيويهء عالم را داراست ، و عالم نورى شده است .\r\nو اينكه گفتيم شيئيت به صورت است ، اعمّ از هيأت و نوعيت بود . ما به الشيء بالفعل ، مراد بود . مثل نفس ناطقه را كه هويّت و تشخّص بدن به او است ، و او باقى است ، شامل است .\r\nپس مراد به « لون دگر » و « كون دگر » نه مباينت است ، تا توّهم كنى كه عدل نيست ، بلكه فنون و اطوار و شئون يك وجود است . مثلا صورت زيد در آينه همين صورت خارجيّهء اوست ، با آن كه در وضع و جهت و غيرهما متخالفند . خاصّه هر گاه روحى كه در صورت خارج آينه است ، در آن باشد و آن صورت غنى از مظهرى كه آينه است باشد ، او زيد است .\r\nيك دليل بر تجرّد نفس ناطقه ، غناى اوست از اين بدن طبيعى در نوم و شبه آن . چه ، در نوم بدن مثالى را مستعمل است و آن را تحريك مىكند و به آن فاعل و منفعل مىشود و اكثر قوى به آن تعلَّق دارد .\r\n\r\n\r\n( ( 962 ) ) نقل هر چيزى بود هم لايقش * لايق كَلَّه بود هم سايقش\r\n\r\nن 245 18 - ك 94 1\r\n","description":"","footnote":"","page_name":" 277 ","page_number":277},
  {"content":"\r\nنقل هر چيزى : جواب است از انتقال عرض كه اين عرضها با قيد اين مرتبهء دنيويّت منتقل نشده‌اند ، چنان كه حق تعالى فرموده : * ( وَأُتُوا بِه مُتَشابِهاً 2 : 25 ( 1 )  . بلكه چون اصل محفوظ در مراتب كه مثل شكل و صورت و نفس ناطقهء هويت بخش به قوّت الله تعالى ، واحد است ، بودن آن ، بودن اين است . چنان كه مىگويى : اعراض يا غيرها ، به ذهن منتقل مىشوند . نه مراد انتقال عرفى است و نه آن كه با ماده و لوازم اين نشاه به نشاهء ذهن مىروند ، كه لوازم هر نشاه اى مخصوص به آن است . بلكه چون ماهيت امر خارجى و ذهنى و صورت يكى است ، و مراتب وجود سنخيّت دارند ، چون عكس و عاكس و شىء و فيء ، و اصل محفوظ واحد است ، مىگويى : هوهو .\r\nسايق : راننده ، چون شبان و ساربان .\r\n\r\n\r\n( ( 964 ) ) بنگر اندر خود نه تو بودى عرض * جنبش جفتى و جفتى با غرض\r\n\r\nن 245 20 - ك 94 2\r\nنه تو بودى عرض : سيّما به تحقيق ، كه نفس ناطقه جسمانية الحدوث و روحانية البقاست در اوّل طبع است . چنان كه مثال زده‌اند براى استكمالات نفس به فحمى كه متسخّن و متحمّر و متجمّر و متشعّل و نور بسيط منبسط شود ، ان شاء الله .\r\n\r\n\r\n( ( 965 ) ) بنگر اندر خانه و كاشانه ها * در مهندس بود چون افسانه ها\r\n\r\nن 245 21 - ك 94 3\r\nدر مهندس : صورى كه در مهندس يا غير اوست چون مرآت ملاحظهء صور خارجيه است ، و به عبارة اخرى ما به ينظر - نه ما فيه ينظر - است ، ضعيف مانند عرض است . و الَّا صور مهندس علم فعلى و منشأ معلومات خارجيّه است .\r\nو مطلق صور ذهنيّه ، اگر عقليّه است ، اتحاد به عاقله دارد ، پيش عرفا و بسيارى از حكما . و اگر جزئيه است ، همچنين .\r\nولى شيخ عربى ، نفس را خلاقيت مىدهد به اِذن أحسن الخالقين ، به جهت محدوديّت آنها .\r\nچه ، خالقيّت پيش عرفا به نحو تشأَّن است . پس آنها قيام صدورى به نفس دارند ، نه حلولى . و در فصوص مىگويد : يخلق كل انسان فى قوة خياله ما لا وجود له الَّا فيها و هذا هو الامر العام لكلّ احد ، و العارف يخلق بالهمة ما يكون له وجود من خارج محلّ الهمة .\r\n\r\n\r\n( ( 969 ) ) جمله اجزاى جهان را بىغرض * در نگر حاصل نشد جز از عرض\r\n\r\nن 246 3 - ك 94 5\r\nبىغرض : خوب فرموده چه تا وقتى كه به تربيت تن اشتغال دارى ، ماء علمى و نار علمى و انسان و بقر و شمس و قمر و آن چه در علم است ، اشباح و خيالات است و همه مرايى لحاظ خارجياتند ، نه ملحوظ بالذّات . و الَّا ماء علمى ترا طالب ماء خارجى مىكند و نار علمى ترا طالب مقدحه و زناد و استخراج نار مىكند . و جلالت ماء عقلى و نار عقلى و غيرهما از عقليات - كه دائمات\r\n","description":"","footnote":" ( 1 ) قرآن كريم ، سورهء بقره ، آيهء 25 . . ","page_name":" 278 ","page_number":278},
  {"content":"\r\nو موجوداتِ محيطاتند - مستغنى از بيان است . و اگر به نظر آيات بينى به روى آيات آفاقى و انفسى بىتفاوت است . و اگر به غرض نفسانى ، روى اظلَّه هم نيستند ، بلكه نزديك است كه ملحق شوند به عدم .\r\nاى عزيز بدان كه آن چه از صور جلوه دارد به مشاركت تن ، جلوهء او نماند چون از تن جدا شوى . چون آب بارِد ، كه تا به حرارت كبد گرفتارى ، جلوه دارد . و چون اكل كه تا به دغدغهء سودا ، مر ، لامسهء فم معده را مبتدايى ، جلوه گرى دارد . و چون مباشرت و دغدغهء منى ، اوعيه را .\r\nو قس عليه . به خلاف صور كليّه و عقليّه و جزئيهء خياليه ، كه نه ما به ينظر باشند ، بلكه خيالات ، وسيلهء نيل كليات و معرفت مجرّدات باشند . * ( وَاَلْباقِياتُ اَلصَّالِحاتُ خَيْرٌ 18 : 46 . ( 1 ) \r\n\r\n\r\n( ( 970 ) ) اول فكر آخر آمد در عمل * به نيت عالم چنان دان در ازل\r\n\r\nن 246 4 - ك 94 5\r\nاول فكر : تلميح است به مصراعى كه : اول الفكر آخر العمل . يعنى علَّت غائيه كه در خارج بعد از فعل موجود مىشود ، در علم ، پيش از فعل تصور مىشود ، و اول است در فكر . و فكر حركت است از ذهن و عرض است .\r\nدر ازل : چه ، علَّت غائيهء عالم كه انسان كبير است ، ذات اقدس است ، و هو الاوّل و هو الآخر .\r\n\r\n\r\n( ( 974 ) ) پس سرى كه مغز آن افلاك بود * اندر آخر خواجهء لولاك بود\r\n\r\nن 246 8 - ك 94 7\r\nپس سرى : يعنى عقل نخستين كه بود ؟ مصداق كُنتُ نَبيّاً وَآدَمُ بَينَ الماءِ وَالطَّينِ ( 2 )  ، آخرِ اولى - العزم و خاتم است ( ص ) و مغز آخرين .\r\n\r\n\r\n( ( 976 ) ) جمله عالم خود عرض بودند تا * اندر اين معنى بيامد هل اتى\r\n\r\nن 246 10 - ك 94 8\r\nهل اتى : * ( هَلْ أَتى عَلَى اَلإِنْسانِ حِينٌ مِنَ اَلدَّهْرِ لَمْ يَكُنْ شَيْئاً مَذْكُوراً 76 : 1 ( 3 )  . مفسرين « هل » را به معنى « قد » گرفته‌اند . يعنى به تحقيق كه آمده بر آدمى هنگامى از روزگار كه شىء مذكورى - بالفعل - نبود .\r\nاشارت است به مرتبهء ماديّت او كه بالقوّه بود و عرضى بود كه مزاج حاصل از امتزاج اخلاط بود . و اين مرتبه را هم « انسان » فرموده ، چه مادّهء انسان هم جزء انسان است ، و بيگانه از او نيست . چه ، انسان ملكى - يعنى صورىِ طبيعى - هم انسان است ، چنان كه انسان ملكوتى و جبروتى و لاهوتى - هر سه - انسانند . قال على - عليه السلام - أنَا آدَمُ الاوَّلُ ( 4 )  . حكماء\r\n","description":"","footnote":" ( 1 ) قرآن كريم ، سورهء كهف ، آيهء 46 . .  ( 2 ) مناقب ابن شهر آشوب ، ج 1 ، ص 214 . .  ( 3 ) قرآن كريم ، سورهء انسان ، آيهء 1 . .  ( 4 ) عوالى اللآلي ، ج 4 ، ص 122 : انا اول الانبياء خلقاً و آخرهم بعثاً . . ","page_name":" 279 ","page_number":279},
  {"content":"\r\nاشراقيون عقلى را كه مربّى انسان است ، « انسان الهى » نامند ، همانا كه مراد حضرت از « آدم اول » او باشد .\r\n\r\n\r\n( ( 977 ) ) اين عرضها از چه زاييد از صور * وين صور هم از چه زايد از فكر\r\n\r\nن 246 11 - ك 94 9\r\nاين عرضها : در اين عالم .\r\nاز چه زاييد از صور : علميهء ما ، و آنها از صور علميهء نفوس فلكيّه . و مراد به « فكر » صور عقليهء عقول كليّه است .\r\n\r\n\r\n( ( 979 ) ) عالم اول جهان امتحان * عالم ثانى جزاى اين و آن\r\n\r\nن 246 13 - ك 94 10\r\nعالم اول : اين جهان كه دار العمل است .\r\nعالم ثانى : كه برزخيّات و اُخرويّات باشد .\r\n\r\n\r\n( ( 982 ) ) اين عرض با جوهر آن بيضه است و طير * اين از آن و آن از اين زايد به سير\r\n\r\nن 246 16 - ك 94 11\r\nبه سير : از طيران به جهت روزى ، و نزوان فحل بر انثى و استكمالات در كيفيات و اكوان بيضه همه حركت است و عرض ، كه به « سير » تعبير شده .\r\n\r\n\r\n( ( 985 ) ) ز آنك گر پيدا شدى اشكار فكر * كافر و مؤمن نگفتى جز كه ذكر\r\n\r\nن 246 19 - ك 94 13\r\nاشكار : اگر به كسر همزه و كسر راء بخوانيم ، شكار كمند فكر مراد است . و اگر به فتح همزه و سكون راء بخوانيم ، مخفف « آشكارا » باشد . و در بعض نسخ ، « اشكال » ديدم ، چون اشكال اربعه مىشود كه در معقولات كلَّيه گويند ، يا مراد برازخ افكار متعلَّقه به عمل باشد .\r\n\r\n\r\n( ( 987 ) ) كى در اين عالم بت و بتگر بدى * چون كسى را زهرهء تسخر بدى\r\n\r\nن 246 21 - ك 94 14\r\nبت و بتگر بدى :\r\n\r\nيا كى عاصى و آمرزيده شده بودى ؟\r\nآرايش رحمت از گنه كردن ماست\r\n\r\n\r\n\r\n( ( 988 ) ) پس قيامت بودى اين دنياى ما * در قيامت كى كند جرم و خطا\r\n\r\nن 246 22 - ك 94 14\r\nپس قيامت بودى : و لازم آمدى كه خداى تعالى ، نشاهء اولى خلق نكردى و خالق نبودى و ستّار نبودى و غير اين از محالات .\r\n\r\n\r\n( ( 992 ) ) تو نشانى ده كه من دانم تمام * ماه را بر من نمىپوشد غمام\r\n\r\nن 247 4 - ك 94 16\r\nغمام : ابر .\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n( ( 994 ) ) گفت شه حكمت در اظهار جهان * آن كه دانسته برون آيد عيان\r\n\r\nن 247 6 - ك 94 17\r\nآن كه دانسته : يعنى حكمت آن است كه دانستها عيان گردد ، چنان كه حق فرموده لِكَى اُعرَفَ ( 1 )  . و « معرفت » ، شناسايى عيانى است . يعنى او وجود رابطى پيدا كند براى عارفين ، چه عارفيّت اينها بايد حضورى باشد و معروفيّت او بايد بذاته باشد . بلكه فناء محض و محق صرف باشد . پس شاه نيز دانش داشت و عيان مىخواست .\r\n\r\n\r\n( ( 995 ) ) آنچ مىدانست تا پيدا نكرد * بر جهان ننهاد رنج طلق و درد\r\n\r\nن 247 7 - ك 94 18\r\nطلق : درد زاييدن .\r\n\r\n\r\n( ( 998 ) ) پس كلابه تن كجا ساكن شود * چون سر رشتهء ضميرش مىكشد\r\n\r\nكلابهء تن : از قبيل اضافهء لجين الماء و ذهب الاصيل است . و « كلابه » اگر چه به معنى كلافه است كه ريسمانى است كه بر چرخه پيچند ، ليكن خودِ چرخه را نيز كلابه گويند ، و اين مشبه به است .\r\nچه ، تن در حركت است ، مانند چرخه به سبب محركى كه ضمير نفس باشد . و محرّكِ غير متحرّك ، حقّ است .\r\n\r\n\r\n( ( 999 ) ) تاسهء تو شد نشان آن كشش * بر تو بىكارى بود چون جان كنش\r\n\r\nن 247 11 - ك 94 21\r\nجان كنش : جان كندن . چه ، « شين » در فارسى ، حرف مصدرى نيز باشد ، چون دانش و بينش و كشش .\r\n\r\n\r\n( ( 1000 ) ) اين جهان و آن جهان زايد ابد * هر سبب مادر اثر زايد ولد\r\n\r\nن 247 12 - ك 94 21\r\nهر سبب مادر : از باب تغليب بر پدر است . و از اينجاست كه افلاك و عناصر را ، « آباء و امهات » ، و مركَّبات را « مواليد » گويند . و لوح محفوظ را نسبت به الواح جزئيه - كه آثار اويند - « امّ الكتاب » گويند . و مقدمتين را گاه « عقيم » و گاه « منتج » ، و مطلوب را « نتيجه » گويند . و اگر در لسان حقّانى بر عيسى - عليه السلام - اين اطلاق شده ، همانا كه از اينجا باشد . و الله يعلم\r\n\r\n\r\n( ( 1001 ) ) چون اثر زاييد آن هم شد سبب * تا نزايد او اثرهاى عجب\r\n\r\nن 247 13 - ك 94 22\r\nاثرها : از وجهى مسبّبند و از وجهى سببند و چون حفده‌اند .\r\n\r\n\r\n( ( 1002 ) ) اين سببها نسل بر نسل است ليك * ديده اى بايد منوّر نيك نيك\r\n\r\nن 247 14 - ك 94 22\r\nديده اى بايد منوّر : كه سببيت همه را به تسبيب اصل - كه مسبّب الاسباب است - ببيند .\r\n","description":"","footnote":" ( 1 ) اللؤلؤ المرصوع - ص 61 . . ","page_name":" 281 ","page_number":281},
  {"content":"\r\n\r\nبه محض التفاتى زنده دارد آفرينش را\r\nاگر نازى كند از هم فرو ريزند قالبها\r\n\r\nبلكه سببيت همه ظهور سببيّت اوست . و نيست براى همه الَّا مجلويّت صنع او . و لا مؤثّر فى الوجود الَّا الله . چه ايجاد فرع وجود است . و وجود در ماهيّت امكانيّه از عوارى است . آغاز اوست و انجام او .\r\n\r\nوَ ما الرُّوحُ وَالجُثمانُ إلَّا وَديعةً\r\nوَ لا بُدَّ يَوماً أن يُرَدَّ الوَدائِعُ\r\n\r\n\r\n\r\n( ( 1004 ) ) گر بديد آن شاه جويا دور نيست * ليك ما را ذكر آن دستور نيست\r\n\r\nن 247 16 - ك 94 23\r\nجويا : كه جوينده يابنده است . و ديد در او قدرة الله و علم الله و بالجملة تخلَّق به اخلاق الله .\r\n\r\n\r\n( ( 1005 ) ) چون ز گرمابه بيامد آن غلام * سوى خويشتن خواند آن شاه و همام\r\n\r\nن 247 17 - ك 94 25\r\nهمام : شخص بزرگ .\r\n\r\n\r\n( ( 1017 ) ) در حديث آمد كه تسبيح از ريا * همچو سبزهء گولخن دان اى كيا\r\n\r\nن 248 7 - ك 95 2\r\nدر حديث آمد : نظير آن حديث شريف كه : مُحادَثَةُ العالِمِ عَلَى المزابِلِ خَيرٌ مِن مُحادَثَةِ الجاهِلِ عَلَى الزَّرابى ( 1 )  .\r\n\r\n\r\n( ( 1026 ) ) گر به صورت مىروى كوهى به شكل * ور بزرگى هست صد چندانك لعل\r\n\r\nن 248 16 - ك 95 7\r\nگر به صورت : حكيم خاقانى نيكو فرموده :\r\n\r\nدر صف مردان بيار قوت معنى كه هست\r\nاز ره صورت يكى مردم و مردم كيا\r\nخلق عالم چون رمه است او حق شبان\r\nمىدواند جمله را روز و شبان\r\n\r\nن ندارد - ك 95 11\r\nاو حق شبان : يعنى شه شبان حق .\r\n\r\n\r\n( ( 1037 ) ) پس چرا از ابلهى پيش تو كور * تن سليمان است انديشه چو مور\r\n\r\nن 249 5 - ك 95 13\r\nانديشه چو مور : و حال آن كه امر انديشه عظيم است ، اگر چه انديشه جزئى خيالى باشد . چون خيالى از خيالات شه كه تحريك لشكر بىكران كند .\r\nو اما انديشهء كلى پس اجلّ از آن است كه مباشر تحريكات شود . چون تصور كلَّى حج كردن و ارادهء كلَّيهء آن ، موجب حج مخصوص نشود ، كه نسبتش به همهء انحاء او على السّواء است . بلكه حج رفتن از راه خاص در وقت خاص راكباً يا ماشياً يا حافياً ، و در رفتن از بر - نه از بحر - از اين جاده - نه از آن جاده - و غير اينها از خصوصيات ، انديشه‌هاى خاصّه و قصود جزئيّه مىخواهد ، كه جزئى مناسب جزئى است .\r\n","description":"","footnote":" ( 1 ) منبع يافت نشد . . ","page_name":" 282 ","page_number":282},
  {"content":"\r\nو بايد دانست كه كليّات عقليه و مفهومات مرسله نمىشود كه بدون وجود باشند كه آن چه در خارج و ذهن ، مشارٌ اليه حس و عقل است ، موجود است ، كه معدوم مطلق مشارٌ اليه نمىشود و خبرى از آن نيست . و وجود لايق به مفهوم كلى ، محدود نيست ، بلكه محيط است به همهء جزئيّات .\r\nنمىبينى كه حكم كلَّى را كه فهميدى ، حاجت ندارى كه هر جزئى را استيناف نظر كنى ؟ مثلًا فهميدى كه انسان كلَّى متعجب است و ضاحك است و قابل علم و كتابت است و قس عليها ، نبايد كه در ازمنهء مستقبله كه انسانها بيايند ، زنده شوى و استيناف نظر و فكر كنى تا اين احكام را از براى ايشان اثبات كنى ، يا در ايّام ماضيه باشى تا احوال كليّهء گذشتگان را بدانى . بلكه گويا احاطه كردى به همهء افراد او و اين احكام را در آنها ملاحظه كردى .\r\nپس هر كلَّى عقلى وجود محيط دارد . و او وارنگى و ظلَّى است از وجود محيط روح تو . و نيز مجردند ، چه عقل كه مىگويد نار كلَّى خفيف است و سوزان و نحو آن ، نتوان گفت : در چه زمان ؟ و در چه مكان ؟ و در چه جهت ؟ پس مجرد است از اينها ، و نمىزيبد به كلَّى ، اين علايق ، به خلاف جزئيات ماديّه .\r\n\r\nنك ز غيبت يك نمود آرايش است\r\nكز لطافت چون هواى دل كش است\r\n\r\nن ندارد - ك 95 16\r\nچون هواى : يعنى آتش صرف ديده نمىشود ، چون كُرهء آتش ، كه اگر ديده مىشد حايل بود ميان ديده و افلاكيان ، و بايست ديده نشوند . و چون اصول شعلات كه قوت دارند بر احالهء آن چه مجاور آنهاست ، ديده نمىشوند . و اينها كه ديده مىشوند به علت مزج اينهاست به اجسام كثيفهء مجاوره .\r\n\r\n\r\n( ( 1044 ) ) كوهها بينى شده چون پشم نرم * نيست گشته اين زمين و سرد و گرم\r\n\r\nن 249 12 - ك 95 18\r\nچون پشم نرم : اشارت است به كريمهء * ( وَتَكُونُ اَلْجِبالُ كَالْعِهْنِ اَلْمَنْفُوشِ 101 : 5 ( 1 )  . يعنى روز قيامت اين كوهها مىگردند مانند پشم مندوف . كنايه است از فناى آنها در جنب وجود حق . و چون قيامت صغرى و وسطى و كبرى مىباشد ، خداوند - جلَّ شأنه - تلاشى كوههاى صورى و جبالِ انيّات را به عبارات مختلفه اشارت فرموده ، مرتبه اى فرموده : * ( وَكانَتِ اَلْجِبالُ كَثِيباً مَهِيلًا 73 : 14 ( 2 )  و « كثيب » تلّ است . و مرتبهء « عهن منفوش » فرموده و در اين مرتبتين بقايايى از وجود هست . و مرتبه فرموده * ( وَيَسْئَلُونَكَ عَنِ اَلْجِبالِ فَقُلْ يَنْسِفُها رَبِّي نَسْفاً فَيَذَرُها قاعاً صَفْصَفاً لا تَرى فِيها عِوَجاً وَلا أَمْتاً 20 : 105 - 107 ( 3 )  .\r\nپس اين مرتبه اضمحلالِ محض است ، كه هباءً منثوراً مىشوند . و « قاع صاف » ماندن ، كنايه از\r\n","description":"","footnote":" ( 1 ) قرآن كريم ، سورهء قارعه ، آيهء 5 . .  ( 2 ) قرآن كريم ، سورهء مزمل ، آيهء 14 . .  ( 3 ) قرآن كريم ، سورهء طه ، آيهء 105 . . ","page_name":" 283 ","page_number":283},
  {"content":"\r\nخالى ماندن ارض ، به معنى قوابل است كه ماهيات و مواد باشند . عطلا و عرى و برى شدن از حلى و حلل كمالات اولى و ثانيه و وجود و صفات وجود ، چه وجود - بشراشره - از صقع حضرت واجب الوجود است .\r\nاين زمين و سرد : به عطف ، نه به توصيف .\r\n\r\n\r\n( ( 1045 ) ) نه سما بينى نه اختر نه وجود * جز خداى واحد حىّ ودود\r\n\r\nن 249 13 - ك 95 19\r\nجز خداى : به بينش او بينى و وجود تو نماند .\r\n\r\n\r\n( ( 1048 ) ) جامگى او وظيفهء چل امير * ده يكى قدرش نديدى صد وزير\r\n\r\nن 249 17 - ك 95 21\r\nجامگى : ( به جيم و گاف فارسى ) ، وظيفه و مواجب .\r\n\r\n\r\n( ( 1050 ) ) روح او با روح شد در اصل خويش * پيش از اين تن بود هم پيوند و خويش\r\n\r\nن 249 19 - ك 95 22\r\nروح او : اقتباس است از حديث شريف كه اَلارواحُ جُنُودٌ مُجَنَّدَةٌ فَما تَعارَفَ مِنهَا اِئتَلَفَ وَما تَناكَرَ مِنها اِختَلَفَ ( 1 )  .\r\nخويش : اول به معنى خود ، دوم به معنى خويشاوند . پس ايطاء نباشد .\r\n\r\n\r\n( ( 1051 ) ) كار آن دارد كه پيش از تن بُدست * بگذر از اينها كه نو حادث شده است\r\n\r\nن 249 20 - ك 95 23\r\nكار آن دارد كه پيش از تن بدست : مخففِ بوده است . اشارت است به سرّ قدر ، يعنى ما علمه الله من كل عين ثابت فى الازل مما انطبع فيها من احوالها التي عليها يظهر فيما لا يزال . و قد قيل : من اطلع على سرّ القدر استراح من الكدّ و التعب فى الدنيا .\r\n\r\n\r\n( ( 1052 ) ) كار عارف راست كو نه احول است * چشم او بر كشتهاى اول است\r\n\r\nن 249 21 - ك 95 23\r\nنه احول است : خواجهء انصارى فرمايد : همه از انجام ترسند و عبد الله از آغاز\r\n\r\n\r\n( ( 1054 ) ) آن چه آبستن است شب جز آن نزاد * حيلها و مكرها با دست باد\r\n\r\nن 250 1 - ك 95 24\r\nآن چه آبستن است شب : سكون نون و سين از باب سكتهء مليح است . و شب ، اعم است از معنوى - كه باطن ليلة القدر است ، و آن سلسلهء طوليهء نزوليه است كه در آن تقدير اشياء مىشود چنان كه باطن يوم القيامة سلسلهء طوليهء عروجيّه است كه در آن اشياء به غايات مىرسند - و از شب ظاهرى .\r\nحيلها : اقتناص است از حديث شريف كه : إنَّ ابنَ آدَمَ وَإنِ اشتَدَّت طَلَبَتُه و وَعَظُمَت حيلَتُه وَقَوَيَت مَكيدَتُه ما تَيَسَّر لَه أكثَرُ مِمّا سُمِّىَ لَه فى الذِّكرِ الحَكيمِ ( 2 )  .\r\n","description":"","footnote":" ( 1 ) عوالى اللآلي ، ج 1 ، ص 288 . .  ( 2 ) نهج البلاغة كلمات قصار شمارهء 258 با اندك اختلاف . . ","page_name":" 284 ","page_number":284},
  {"content":"\r\n\r\n\r\n( ( 1055 ) ) كى كند دل خوش به حيلتهاى كش * آن كه بيند حيلهء حق بر سرش\r\n\r\nن 250 2 - ك 95 25\r\nكش : خوش ، و به گاف فارسى به معنى وسوسه نيز آمده ، و آن انسب است .\r\n\r\n\r\n( ( 1060 ) ) افكن اين تدبير خود را پيش دوست * گر چه تدبيرت همه تدبير اوست\r\n\r\nن 250 7 - ك 95 27\r\nهمه تدبير اوست : گذشت به چند سطرى ، كه وجود بتمامه از اوست ، وَلا حَولَ وَلا قُوَّةَ إلَّا بِالله .\r\n\r\n\r\n( ( 1063 ) ) گرد نفس دزد و كار او مپيچ * هر چه آن نه كار حق هيچ است هيچ\r\n\r\nن 250 10 - ك 95 29\r\nنفس دزد : يا غاصب وجود .\r\n\r\n\r\n( ( 1064 ) ) پيش از آن كه روز دين پيدا شود * نزد مالك دزد دين پيدا شود\r\n\r\nن 250 11 - ك 95 29\r\n[ تمام شعر 
  ] : چنين مىنمايد كه گفته شود : « بعد از آن كه . . . » ، و نه چنين است ، چه يوم الدين كه قيامت كبرى و محق محض است ، مالك وجود ، اوست و بس و هيچ پيدا نشود . بلكه در قيامت صغرى و وسطى و برزخيات پيدا شود .\r\nو مىشود « پيش از آن گه » مخففِ « گاه » بخوانيم . يعنى در قدام اين وقتها يوم الدين شود ، و تو هم ايطاء نشود . چه « دينِ » اول جزاست ، و دوّم آيين شرع . و اگر « دزد دين رسوا شود » باشد ذو القافيتين خواهد بود .\r\n\r\nور ندارى باور از من رو ببين\r\nدر نبى و الله خير الماكرين\r\n\r\nن ندارد - ك 95 31\r\nدر نبى : در قرآن مجيد : * ( وَمَكَرُوا وَمَكَرَ الله وَالله خَيْرُ اَلْماكِرِينَ 3 : 54 . ( 1 ) \r\n\r\n\r\n( ( 1068 ) ) گر تو گويى فايدهء هستى چه بود * در سؤالت فايده هست اى عنود\r\n\r\nن 250 15 - ك 95 32\r\nگر تو گويى : يعنى هر گاه همانچه در علم ، گذشته همان مىشود ، پس سعى و كوشش ما عبث است و هيچ چيز قابل تغيير نيست ، جواب مىدهد كه : چنان كه فايدهء سؤال تو اين است كه تا تو سؤال نكنى جواب نمىشنوى ، همچنين تا سعى نشود به مطلب رسيده نشود . چه سعى ما هم در علم ، گذشته ، و از اسباب مطلب قرار يافته ، و تقدير اختياريات تعليقى است . يعنى تقدير شده اختيار تو - اولًا - پس فعل تو - ثانياً - پس فعل تو به اختيار تو مىشود . و مىفرمايد كه هر جزء از اجزاى عالم فايده دارد . پس عالم كلّ الفوايد را دارد . چه ، عالم نيست مگر كلّ الاجزاء .\r\nنهايت ، ترتّب فوايد به نحو وجوب است . و اين هم تأكيد مىكند ترتّب فوايد و عوايد را . و منتهى الفوايد معروفيّت ذات اقدس است - كما مرّ - كه آن كه فاعل شجرهء وجود است همان ثمره است . چه ، اجمل و اكمل از او نيست ، كه علَّت غائيّه و فائدهء اين فعل كلَّى شود . بلكه ثانى\r\n","description":"","footnote":" ( 1 ) - قرآن كريم ، سورهء آل عمران ، آيهء 54 . . ","page_name":" 285 ","page_number":285},
  {"content":"\r\nنيست . و اگر غير ، علَّت غائيّه شود ، براى فعل او ، استكمال او لازم آيد ، با آن كه آن غير هم فعلِ اوست و ايجاد او نيز علَّت غائيّه خواهد . پس سخن قطع نشود تا آن كه خود علت غائيّه نباشد چنان كه علت فاعليه است .\r\n\r\n\r\n( ( 1071 ) ) ور جهان از يك جهت بىفايده است * از جهتهاى دگر پر عايده است\r\n\r\nن 250 18 - ك 95 34\r\nاز يك جهت : كه علل امكانيه خلاف مقتضى و مقدره را بخواهند .\r\nاز جهتهاى دگر : كه اسباب و مسبّبات مقضيّه و مقدره را بخواهند .\r\n\r\n\r\n( ( 1076 ) ) هست بر مؤمن شهيدى زندگى * بر منافع مردن است و ژندگى\r\n\r\nن 251 1 - ك 95 37\r\nزندگىِ : اول حياتست جاودانى ، و دوم زنديقست ، كه زنديق معرّب زندى است ، يعنى منسوب به كتابِ « زند » . و حاصل آن است كه بىفايدگى به نسبت باشد .\r\nآتش افروز به خارى نخرد بستان را اجزاى انسان كبير را - مفصول از كل - چون ملاحظه كنى ، قليل الفايده بينى . مثل آن كه ضرورى را مفصول از عمارت ملاحظه كنى . و هر گاه با همهء اجزاى آن ملاحظه كنى فايدهء عظمى بينى ، و دانى كه با استقذارش اگر نباشد عمارت قاصر است . همچنين\r\n\r\nاگر يك ذره را برگيرى از جاى\r\nخلل گيرد همه عالم سراپاى\r\n\r\nچه نيكو فرموده قائلى . كه :\r\n\r\nاحمقى ديد كافر قتال\r\nكرد از خير او ز پير سؤال\r\nگفت : هست اندر او دو خير نهان\r\nكه نبىّ و ولىّ ندارد آن\r\nقاتلش غازيى است در ره دين\r\nباز ، مقتول او شهيد و گزين\r\n\r\n\r\n\r\n( ( 1078 ) ) گاو و خر را فايده چه در شكر * هست هر جان را يكى قولى دگر\r\n\r\nن 251 3 - ك 95 38\r\nهست هر جان را : چنان كه اهل علم را غذاى يكى برهان است و غذاى يكى خطابه است و برهان مضرّ است براى او ، و غذاى يكى مجادله است . چنان كه در كتاب مجيد فرموده : * ( اُدْعُ إِلى سَبِيلِ رَبِّكَ بِالْحِكْمَةِ وَاَلْمَوْعِظَةِ اَلْحَسَنَةِ وَجادِلْهُمْ بِالَّتِي هِيَ أَحْسَنُ 16 : 125 ( 1 )  . و اهل معرفت را غذاى يكى تعريف است و غذاى يكى عشق و غذاى يكى درد .\r\n\r\n\r\n( ( 1079 ) ) ليك گر آن قوت بر وى عارضى است * پس نصيحت كردن او را رايضى است\r\n\r\nن 251 4 - ك 95 39\r\nرايض : از رياضت است ، به معنى رام كردن ستوران .\r\n","description":"","footnote":" ( 1 ) قرآن كريم ، سورهء نحل ، آيهء 125 . . ","page_name":" 286 ","page_number":286},
  {"content":"\r\n\r\n\r\n( ( 1083 ) ) قوت اصلىِّ بشر نور خداست * قوت حيوانى مر او را ناسزاست\r\n\r\nن 251 8 - ك 95 41\r\nنور خداست : ذكر مشفوع به فكر ، تا ترقّى بدهد به شهود او .\r\n\r\n\r\n( ( 1085 ) ) روى زرد و پاى سست و دل سبك * كو غذاى و السّما ذات الحبك\r\n\r\nن 251 10 - ك 96 1 و\r\nالسما ذات الحبك : يعنى صاحب راهها به حق . و به معنى صاحب حسن و زينت نيز تفسير شده . خلاصهء كلام : كو غذاى سماوى براى مرغان سماوى .\r\n\r\n\r\n( ( 1088 ) ) در شهيدان يرزقون فرموده حق * آن غذا را نه دهان بد نه طبق\r\n\r\nن 251 13 - ك 96 2\r\nيرزقون فرموده حق : اشارت است به كريمهء : * ( وَلا تَحْسَبَنَّ اَلَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ 3 : 169 ( 1 )  . يعنى گمان مكنيد كسانى را كه در راه خدا كشته شده‌اند مردگان ، بلكه زنده‌اند و در نزد پروردگارشان روزى مىخورند .\r\n\r\n\r\n( ( 1089 ) ) دل زهر يارى غذايى مىخورد * دل زهر علمى صفايى مىبرد\r\n\r\nن 251 14 - ك 96 3\r\nدل زهر يارى :\r\n\r\nبه هر گل مىرسد مىبويد اين دل\r\nنمىدانم كه را مىجويد اين دل\r\n\r\n\r\n\r\n( ( 1103 ) ) خلق را طاق و طرم عاريتى است * امر را طاق و طرم ماهيّتى است\r\n\r\nن 252 6 - ك 96 10\r\nامر را : يعنى عالم امر را كه عالم روحانى است ، * ( قُلِ اَلرُّوحُ مِنْ أَمْرِ رَبِّي 17 : 85 ( 2 )  . و خلق عالم اجسام است ، و البدن من خلق ربى . * ( أَلا لَه اَلْخَلْقُ وَاَلأَمْرُ 7 : 54 . ( 3 ) \r\n\r\n\r\n( ( 1105 ) ) بر اميد عزّ ده روزهء خدوك * گردن خود كرده‌اند از غم چو دوك\r\n\r\nن 252 8 - ك 96 11\r\nخدوك : پريشانى طبيعت و غصه .\r\n\r\n\r\n( ( 1107 ) ) مشرق خورشيد برج قير گون * آفتاب ما ز مشرقها برون\r\n\r\nن 252 10 - ك 96 12\r\nبرج قير گون : كنايه است از نور اسود . حكيم متاله شبسترى ( قدس سره ) فرمايد :\r\n\r\nسياهى چون ببينى نور ذات است\r\nبه تاريكى درون آب حيات است\r\n\r\n\r\n\r\n( ( 1108 ) ) مشرق او نسبت ذرات او * نى بر آمد نى فرو شد ذات او\r\n\r\nن 252 11 - ك 96 12\r\n","description":"","footnote":" ( 1 ) قرآن كريم ، سورهء آل عمران ، آيهء 169 . .  ( 2 ) قرآن كريم ، سورهء اسراء ، آيهء 85 . .  ( 3 ) قرآن كريم ، سورهء اعراف ، آيهء 54 . . ","page_name":" 287 ","page_number":287},
  {"content":"\r\nمشرق او نسبت ذرات او : يعنى تا نسبتى هست مشرقى و مستشرقى و تابشى بر آن هست نه در توحيد محض ، كه التوحيد اسقاط الاضافات .\r\nو فرمود : « نسبت ذرات » چه ، آنها را به او نسبت است كه آن جا كه اوست ، نسبت نيست پس اشياء را به او نسبت است كه ناگزيرند از او و نيازمندند بالذات به او ، و او را نسبت نيست به آنها .\r\n\r\n\r\n( ( 1109 ) ) ما كه واپس مانده ذرات وييم * در دو عالم آفتابى بىفييم\r\n\r\nن 252 12 - ك 96 13\r\nبىفييم : بىسايه‌ايم ، چه مطوى هستيم در ضياء او .\r\n\r\n\r\n( ( 1111 ) ) شمس باشد بر سببها مطلع * هم از او حبل سببها منقطع\r\n\r\nن 252 14 - ك 96 14\r\nحبل سببها منقطع : چون سبب سوز است . اضافهء حبل بسوى سببها از قبيل لجيّن الماء است اگر به معنى اصطلاحى باشد . و اگر به معنى لغوى بگيريم ، « سبب » در لغت عرب به معنى « حبل » كه ريسمان است آمده . پس مترادفان خواهند بود . و از اين قبيل است آيهء شريفه * ( لَعَلِّي أَبْلُغُ اَلأَسْبابَ أَسْبابَ اَلسَّمواتِ 40 : 36 - 37 ( 1 )  . اين چند بيت تلميح است به شمس الدين تبريزى ، چنان كه تصريح هم خواهد نمود .\r\n\r\n\r\n( ( 1115 ) ) عين صنع از نفس صانع چون برد * عين هست از غير هستى چون چرد\r\n\r\nن 252 18 - ك 96 16\r\nچون برد : يعنى چون بريده شود ، و وجود حضرت قيّوم مقوّم صنع است و متقوم بىمقوّم چگونه باشد ؟ قال الحكماء : الاثر ليس شيئاً على حياله ، و قالوا ايضاً : الأثر يشابه صفة مؤثره .\r\n\r\n\r\n( ( 1116 ) ) جمله هستيها از اين روضه چرند * گر براق و تازيان ور خود خرند\r\n\r\nن 252 19 - ك 96 16\r\nگر براق : صورت مثالى نماز است كه « اَلصَّلاةُ مِعراجُ المُؤمِنِ » ( 2 )  . و بايد مُلجَم باشد ، كه لجام صورت مثالى حضور خاطر و جمعيّت تمام است .\r\nو تازيان : صور رقايق افكار است كه به آنها غزالان قدسى - كه نتايج حقّه‌اند - شكار شود كه :\r\nتَفَكُّرُ ساعَةٍ خَيرٌ مِن عِبادَةِ سَبعينَ سَنَةٍ ( 3 )  و « اسب كور » مقابل براق مذكور است .\r\n\r\n\r\n( ( 1117 ) ) و آنك گردشها از آن دريا نديد * هر دم آرد رو به محرابى جديد\r\n\r\nن 252 20 - ك 96 17\r\nهر دم آرد رو : مثل آن كسى كه معنى بين نيست و صورت بين است و صورت مشتّت نظر است و حال آن كه :\r\n","description":"","footnote":" ( 1 ) قرآن كريم ، سورهء غافر ، آيهء 36 و 37 . .  ( 2 ) جملهء فوق در كتب روايى معتبر يافت نشد . اما در پاره اى از كتب فقهى بعنوان حديث ذكر شده است : جواهر الكلام ابتداى كتاب الصلاة . .  ( 3 ) عوالى اللآلي ، ج 2 ، ص 57 : فكر ساعة خير من عباده سنة . . ","page_name":" 288 ","page_number":288},
  {"content":"\r\n\r\nجنبشى كرد بحر قلزم عشق\r\nصد هزاران حباب پيدا شد\r\nگشت دريا عيان بر شكل حباب\r\nباز بشكست و عين دريا شد\r\n\r\n\r\n\r\n( ( 1118 ) ) او ز بحر عذب آب شور خورد * تا كه آب شور او را كور كرد\r\n\r\nن 252 21 - ك 96 18\r\nآب شور : وجودات داثره زايله در طبايع سيّاله مراد است در مقابل آب عذب كه علوم حقيقيه و وجودات مجرده و وحدت جمعيه و ثابتات باقيه باشند .\r\n\r\n\r\n( ( 1120 ) ) هست دست راست اينجا ظن راست * كو بداند نيك و بد را كه از كجاست\r\n\r\nن 253 1 - ك 96 19\r\nظن راست : كه براى عقل حقيقى است كه عالم عقول جانب ايمن انسان كبير و عالم صور طبيعيه جانب ايسر اوست و در كلام تلميحى است به حديث قدسى كه أنَا عِندَ ظَنِّ عَبدى بي ( 1 )  از كجاست : يعنى ماهيت اگر چه مجعول نيست چه ماهيات خيرات و چه ماهيات شرور چه به جعل بسيط و چه به جعل مركب كه بطلان جعل تركيبى اتفاقى محققين است در ذاتيات اشيا ولى وجود همه از حق است و مجعول اوست به جعل بسيط * ( قُلْ كُلٌّ مِنْ عِنْدِ الله 4 : 78 ( 2 )  .\r\n\r\n\r\n( ( 1127 ) ) مر حسودت را اگر چه آن منم * جان مده تا همچنين جان مىكنم\r\n\r\nن 253 8 - ك 96 23\r\nاگر چه آن منم : اگر از من مراد اصل باشد صنعت مبالغه است و اگر مراد فرع باشد معنى آن باشد كه آن هم منم كه ظل قهر من است چنان كه متخلفان به اخلاق حسنهء عمليه اظلال لطف من است .\r\nليك اول اظهر است و بنفى هستى اقرب است .\r\n\r\n\r\n( ( 1130 ) ) نفى خورشيد ازل بايست او * كى بر آيد اين مراد او بگو\r\n\r\nن 253 11 - ك 96 24\r\nبايست او : به كسر تاء مثناة فوق و مثناة تحت ، چيز ضرور . يعنى مطلوب حسود شمس كه ظل الله و باقى با لله است مثل آن است كه طلب كند نفى حقيقت وجود صرف را . فاحشوا التراب فى فيه .\r\n\r\n\r\n( ( 1132 ) ) راه را گم كرد و در ويران فتاد * باز در ويران بر جعدان فتاد\r\n\r\nن 253 13 - ك 96 27\r\nدر ويران فتاد : باز نفس ناطقه است كه در ويرانهء دنيا فتاد .\r\n\r\n\r\n( ( 1135 ) ) بر سرى جغدانش بر سر مىزنند * پرّ و بال نازنينش مىكنند\r\n\r\nن 253 16 - ك 96 28\r\nبر سرى : لطمه و ته سرى است كه از تعلَّقات به دنيا بر نفس ناطقه وارد مىشود .\r\n\r\n\r\n( ( 1143 ) ) خانه‌هاى ما بگيرد او به مكر * بر كند ما را به سالوسى ز وكر\r\n\r\nن 254 2 - ك 96 32\r\n","description":"","footnote":" ( 1 ) عوالى اللآلي ، ج 1 ، ص 289 . .  ( 2 ) قرآن كريم ، سورهء نساء ، آيهء 78 . . ","page_name":" 289 ","page_number":289},
  {"content":"\r\nوكر : آشيان .\r\n\r\n\r\n( ( 1145 ) ) او خورد از حرص طين را همچو دبس * دنبه مسپاريد اى ياران به خرس\r\n\r\nن 254 4 - ك 96 33\r\nدبس : دوشاب .\r\n\r\n\r\n( ( 1150 ) ) اينت ماليخولياى ناپذير * اينت لاف خام و دام گول گير\r\n\r\nن 254 9 - ك 96 36\r\nگول : ( به ضم گاف فارسى ) : گيج و كودن .\r\n\r\n\r\n( ( 1155 ) ) شه كند توده به هر شيب و فراز * صد هزاران خرمن از سرهاى باز\r\n\r\nن 254 14 - ك 96 38\r\nتوده : ( فارسى ) تلّ و پشته از هر چيز .\r\n\r\n\r\n( ( 1159 ) ) همچو ماه و آفتابى مىپرم * پرده‌هاى آسمانها مىدرم\r\n\r\nن 254 18 - ك 96 40\r\nمىدرم : چه آسمانها حجاب نمىشوند شهباز نفس ناطقه را از پرواز به عالم لاهوت ، چه جاى جبروت .\r\n\r\n\r\n( ( 1160 ) ) روشنى عقلها را فكرتم * انفطار آسمان از فطرتم\r\n\r\nن 254 19 - ك 96 41\r\nروشنى : چه ، اول ما خلق الله العقل الكلى .\r\nانفطار : انشقاق . چه آسمان شكافته شده و نور عقل كلَّى در نفس كلَّيهء او داخل شده . اين بنا بر آن كه مراد به فطرت ، مبدأ سلسلهء قوس نزول باشد . و اگر مراد خاتمهء سلسلهء قوس صعود باشد ، معنى آن است كه در فطرت مقام توحيد من همهء اشياء عالم امكان فانيند و آسمانها منشقّ و كواكب منكدرند و نيست به جز نور حقيقت . و در كلام جناس اشتقاق است .\r\n\r\n\r\n( ( 1162 ) ) شه براى من ز زندان ياد كرد * صد هزاران بسته را آزاد كرد\r\n\r\nن 254 21 - ك 96 42\r\nآزاد كرد : بسته‌ها آنهااند كه به صراط وجود انسان كامل آمده‌اند . * ( إِنَّ هذَا اَلْقُرْءانَ يَهْدِي لِلَّتِي هِيَ أَقْوَمُ 17 : 9 ( 1 )  .\r\n\r\n\r\n( ( 1163 ) ) يك دمم با جغدها دمساز كرد * از دم من جغدها را باز كرد\r\n\r\nن 254 22 - ك 96 42\r\nاز دم من :\r\n\r\nز آتش عشق نخستين قبسم\r\nاولين نفخه و آخر نفسم\r\nبهر اين گمشدگان از دل و لب\r\nآتش قافله بانگ جرسم\r\n\r\n","description":"","footnote":" ( 1 ) - قرآن كريم ، سورهء اسراء ، آيهء 9 . . ","page_name":" 290 ","page_number":290},
  {"content":"\r\n\r\n\r\n( ( 1165 ) ) در من آويزيد تا بازان شويد * گر چه جغدانيد شهبازان شويد\r\n\r\nن 255 2 - ك 96 43\r\nتا بازان : يعنى تا آن شويد كه اوّل بوديد . * ( كَما بَدَأَكُمْ تَعُودُونَ 7 : 29 . ( 1 )  و اگر جمع « باز » باشد خالى از ايطاء نخواهد بود . و اين مثل آن است كه :\r\n\r\nسين انسان چون كه خيزد از ميان\r\nاوّل و آخر نماند غير آن\r\n\r\n\r\n\r\n( ( 1169 ) ) طبل باز من نداى ارجعى * حق گواه من به رغم مدعى\r\n\r\nن 255 6 - ك 97 2\r\nارجعى : اشارت است به كريمهء * ( يا أَيَّتُهَا اَلنَّفْسُ اَلْمُطْمَئِنَّةُ اِرْجِعِي إِلى رَبِّكِ راضِيَةً مَرْضِيَّةً 89 : 27 - 28 ( 2 )  .\r\n\r\n\r\n( ( 1170 ) ) من نيم جنس شهنشه دور ازو * ليك دارم در تجلَّى نور ازو\r\n\r\nن 255 7 - ك 97 3\r\nدر تجلَّى : يعنى در مرتبهء ذات هيچ چيز راه ندارد ، و در مقام ظهور مملوّ از آنم و مظهر اعظم آنم .\r\n\r\nظهور تو به من است و وجود من از تو\r\nفلست تظهر لولاى لم اكن لولاك\r\n\r\n\r\n\r\n( ( 1174 ) ) چون فنا شد ماى ما او ماند فرد * پيش پاى اسب او گردم چو گرد\r\n\r\nن 255 11 - ك 97 5\r\nچون فنا شد : يعنى چون تعيّن و اضافهء وجود مطلق به تعيّن ساقط شد ، كه التوحيد اسقاط الاضافات .\r\nاو ماند فرد : و از نخستين هم مايى ما فنا بود ولى در پندار سرابى بود كه * ( يَحْسَبُه اَلظَّمْآنُ ماءً 24 : 39 ( 3 )  ، به رياضات و ذكرِ مشفوع به فكر ساقط شد .\r\nپيش پاى اسب او : كه به يغماى دل و جان بلكه وجودات اين و آن برون تاخته و تيغ قهر وا فنا آخته ، گردم چو گرد : متلاشى و هبا .\r\n\r\n\r\n( ( 1175 ) ) خاك شد جان و نشانىهاى او * هست بر خاكش نشان پاى او\r\n\r\nن 255 12 - ك 97 5\r\nخاك شد : فناء فى الله .\r\nنشان پاى او : بقاء با لله .\r\n\r\n\r\n( ( 1177 ) ) تا كه نفريبد شما را شكل من * نقل و مىنوشيد پيش از نقل من\r\n\r\nن 255 14 - ك 97 6\r\nنقل و مىنوشيد : تأويلش تجلَّى جمالى و جلالى بر انسان كامل .\r\nپيش از نقل من : يعنى پيش از انتقال من و رجوع من به اصل . و در اين مصراع جناس محرّف است .\r\n","description":"","footnote":" ( 1 ) قرآن كريم ، سورهء اعراف ، آيهء 29 . .  ( 2 ) قرآن كريم ، سورهء فجر ، آيهء 27 . .  ( 3 ) قرآن كريم ، سورهء نور ، آيهء 39 . . ","page_name":" 291 ","page_number":291},
  {"content":"\r\n\r\n\r\n( ( 1178 ) ) اى بسا كس را كه صورت راه زد * قصد صورت كرد و بر الله زد\r\n\r\nن 255 15 - ك 97 7\r\nاى بسا كس را : مثل آنان كه قصد سوء و اذيّت به انبياء و اولياء كردند و به وجهى قصد سوء به خدا كردند .\r\n\r\n\r\n( ( 1179 ) ) آخر اين جان با بدن پيوسته است * هيچ اين جان با بدن مانسته است\r\n\r\nن 255 16 - ك 97 7\r\nمانسته است : اين اصحّ است از لفظ « پيوسته است » كه در بعض نسخ است .\r\n\r\n\r\n( ( 1180 ) ) تاب نور چشم با پيه است جفت * نور دل در قطرهء خونى نهفت\r\n\r\nن 255 17 - ك 97 8\r\nبا پيه است : خداوند - جلّ شأنه - طبقات و رطوبات چشم را در ميان پيه طبقهء ملتحمه گذارده كه به دسومت آنها ملايمت و لينت داشته باشد ، چه چشم ، كثير الحركة است و حركت مجفّف است .\r\nنور دل : يعنى دلِ معنوى .\r\nدر قطرهء خونى : يعنى قلب صنوبرى كه سرير و مظهر قلب معنوى است .\r\n\r\n\r\n( ( 1181 ) ) شادى اندر گرده و غم در جگر * عقل چون شمع درون مغز سر\r\n\r\nن 255 18 - ك 97 8\r\nشادى اندر گرده : كه به عربى كليه گويند .\r\nبدان كه معظم شادىها شهوت نكاح و مقدمات و ممدّات اوست ، و اين به توليد منى است . و مادّهء منى از كبد مىآيد به سوى گرده و از آن جا به سوى مجراى آن كه رگ پر پيچ و تابى است ميانهء آن و انثيين مىآيد و آن جا نضج و ابيضاض بعد از احمرار مىيابد و از آن جا به انثيين مىرود از جهت تماميّت نضج و تكميل تكوّن منى و اوعيهء منى تماماً در تحت تربيت زهره‌اند كه كوكب ارباب طرب و نشاط است ، چنان كه هر يك از اعضاء سبعهء رئيسه در تحت تربيت هر يكى از كواكب سبعهء سياره‌اند .\r\nو غم در جگر : به علَّت آن كه سودا كه موجب غم و حزن است در جگر متكوّن مىشود و وعاى او طحال است كه سپرز گويند .\r\nمغز سر : مراد به « عقل » قوهء متصرّفه است ، كه چون عقل او را استعمال كند او را « متفكَّره » گويند و مظهر او وسط دماغ است . و اما خود عقل در ذات خود مجرد است نه در دماغ است و نه در اعضاء رئيسه و مرئوسه .\r\n\r\nرايحه در أنف و منطق در لسان\r\nلهو در نفس و شجاعت در جنان\r\n\r\nن ندارد - ك 97 9\r\nجنان : دل .\r\n\r\n\r\n( ( 1182 ) ) اين تعلَّقها نه بىكيف است و چون * عقلها در دانش چونى زبون\r\n\r\nن 255 19 - ك 97 9\r\nكيف است و چون : فارسىِ كيف .\r\n","description":"","footnote":"","page_name":" 292 ","page_number":292},
  {"content":"\r\nچونى زبون : يعنى هر گاه عقلها در دانش تعلقهاى با چند و چون زبون باشند در دانش معيّت قيّوميهء حضرت بىچند و چون چه خواهند بود كه از آن است كه مىفرمايد :\r\n\r\n\r\n( ( 1183 ) ) جان كل با جان جزء آسيب كرد * جان ازو درّى ستد در جيب كرد\r\n\r\nن 255 20 - ك 97 10\r\nجان كل با جان جزء آسيب كرد : آسيب ، بر خوردن دو چيز به يكديگر است در فارسى ، و بر مطلق آفت به مجاز اطلاق شود .\r\nدرّى ستد : مراد ، اشراق او و تخلَّق به اخلاق اوست .\r\nجيب : ( به كسر جيم ) به جهت ضرورت است ، و اصل آن فتح است ، به معنى گريبان جامه است .\r\n\r\n\r\n( ( 1184 ) ) همچو مريم جان از آن آسيب و جيب * گشت حامل از مسيح دل فريب\r\n\r\nن 255 21 - ك 97 0\r\nهمچو مريم جان : يعنى نفس ناطقه كه تعبير از آن به جان جزو شد .\r\nاز آن آسيب و جيب : يعنى از آن اتصال بىتكيّف بىقياس .\r\nگشت حامل از مسيح دل فريب : يعنى به مسيح عقل كلَّى ، چنان كه فرمود :\r\n\r\n\r\n( ( 1185 ) ) آن مسيحى نى كه بر خشك و ترست * آن مسيحى كز مساحت برترست\r\n\r\nن 255 22 - ك 97 11\r\nآن مسيحى نى كه بر خشك و ترست : يعنى جارى در برّ و بحر است به جريان طبيعى بشرى . چه لفظ مسيح ، از « سيح » به معنى جريان آب و از « سياحت » به معنى ضرب فى الارض و مثل اين گرفته شده .\r\nآن مسيحى كز مساحت برترست : چه ، عقل كلَّى از كميّت و چنديّت برون است .\r\n\r\n\r\n( ( 1186 ) ) پس ز جان جان چو حاصل گشت جان * از چنين جانى شود حامل جهان\r\n\r\nن 256 1 - ك 97 11\r\nپس ز جان جان : كه حيات كلّ جانها به حيات او و حقيقت هر حقيقتى است .\r\nچو حاصل گشت جان : كه عقل كلَّى باشد .\r\nاز چنين جانى : كه عقل كلَّى است .\r\nشود حامل جهان : كه چنان كه عقل كلَّى است عقل كلّ است .\r\n\r\n\r\n( ( 1187 ) ) پس جهان زايد جهان ديگرى * اين حشر را وانمايد محشرى\r\n\r\nن 256 2 - ك 97 12\r\nپس جهان زايد جهان ديگرى : آن چه نشف كرده بايد پس دهد ، و آن چه در بدايات حاصل بوده در نهايات بايد حاصل شود . و آن چه در قوس نزول بوده بايد در قوس صعود باشد . و اين دو قوس متحاذىاند چون دايره .\r\n\r\n\r\n( ( 1188 ) ) تا قيامت گر بگويم بشمرم * من ز شرح اين قيامت قاصرم\r\n\r\nن 256 3 - ك 97 12\r\n","description":"","footnote":"","page_name":" 293 ","page_number":293},
  {"content":"\r\nقاصرم : با آن كه در بيان مطلوب قيامت مىكند . چنان كه در بعض اخبار ائمه است كه : اَلبَيانُ هُوَ الاسمُ الأعظَمُ ( 1 )  . و در قرآن مجيد است كه : * ( عَلَّمَه اَلْبَيانَ 55 : 4 ( 2 )  .\r\n\r\n\r\n( ( 1189 ) ) اين سخنها خود به معنى يا ربيست * حرفها دام دم شيرين لبى است\r\n\r\nن 256 4 - ك 97 13\r\nدم شيرين لبى است : كه : ز ان شه بود در دام اين الفاظ شيرين مصرع : كرده‌اند اين تله در خاك كه عنقا گيرند .\r\n\r\nگفت شيطان آخر اى الله گو\r\nاين همه الله را لبيك گو ( 3 ) \r\n\r\nن 393 5 - ك\r\nندارد گفت شيطان آخر اى الله گو : و در بعض نسخ : اى بسيار گو .\r\n\r\nمىنيايد يك جواب از پيش تخت\r\nچند الله مىزنى با آه سخت\r\n\r\nن 393 6 - ك 141 3\r\nبا آه سخت : در بعض نسخ با روى سخت . و اول صحيح است و اشارت به سوز و درد است كه گاهى قرين عشق است .\r\n\r\nاو شكفته دل شد و بنهاد سر\r\nديده در خواب ار خضر را در سحر\r\n\r\nن 393 7 - ك 141 4\r\nدر سحر : بهتر است از لفظ خضر را در خضر ، اگر چه در لفظ دوم جناس خطى است .\r\n\r\nگفت آن الله تو لبيك ماست\r\nو آن نياز درد سوزت پيك ماست\r\n\r\nن 393 10 - ك 141 6\r\nگفت : خضر كه لسان الله بود .\r\nآن الله تو لبيك ماست : زيرا كه حق جواب و حقيقتش جواب فعلى است كه آن اينجا تحقق به نور حضرت مجيب است ، سيّما در ذكر مقرون به فكر و در عشق مشفوع به درد ، و در ذكر وجودى كه وجود ذاكر ذكر مذكور شود ، چنان كه وارد شده است كه : « أولِياءُ الله هُمُ الَّذينَ يُذَكِّرُكُمُ الله رُؤيَتُهُم ( 4 )  .\r\nديگر آن كه ذكر به حول و قوت اوست ، چنان كه در معنى الحمد لله گفته‌اند كه قدر مشترك ميان مصدر مبنى للفاعل و مصدر مبنى للمفعول مراد است ، كه محموديت - مطلقاً - او راست و حامديت هم به حول و قوّت اوست . و بهترين محامد نيز آن است ، كه وجود حامد به فضايل و فواضل ، شرح فضايل و فواضل محمود حقيقى دهد .\r\nو ديگر آن كه عرفا و محققين از حكما به اتحاد عالم و معلوم قائلند ، و معنى تحقيقى حقيق به\r\n","description":"","footnote":" ( 1 ) تفسير نور الثقلين ، ج 5 ، ص 188 : البيان الاسم الاعظم الذى به علم كُل شىءٍ . .  ( 2 ) قرآن كريم ، سورهء الرحمن ، آيهء 4 . .  ( 3 ) در هيچ يك از دو نسخه شعر پيدا نشد . .  ( 4 ) در المنثور ج 3 ص 310 با اندك اختلاف . . ","page_name":" 294 ","page_number":294},
  {"content":"\r\nتصديق براى آن ، در موضعش بيان كرده‌ايم .\r\n\r\nعشق تو كمند لطف ماست\r\nزير هر يا رب تو لبيكهاست ( 1 ) \r\n\r\nن 393 12 - ك 141 7\r\nدرد عشق تو كمند لطف ماست : چه اينها نور ماست كه جذّاب طالبين است الى سماء القرب .\r\nزير هر يا ربّ تو لبيكهاست : يعنى هر يك از درد و عشق تو و نياز و سوز و گداز تو يا رب يا ربى است مانند يا ربى كه حليهء لب است ، بلكه افصح و ابلغ و اصدق از آن . و چون همهء كوششها به اعتبار وجود و وجه اللهى كشش ماست لبيك لبيك ماست .\r\nو فرمود زير هر يك يا رب تو لبيكهاست ، به صيغهء جمع . زيرا كه هر وجود به اعتبار وجه اللَّهى و اضافهء به حق و اِعراب از ضمير مكنونِ غيب مطلق ، كلام حق حقيقى است . و به اعتبار وجه النفسى و اضافه به ماهيّت امكانيه كلام اشياء و حمد و تسبيح و ذكر آنهاست . و وجه النفسى محدود و مقهور و وجه اللَّهى محيط و قاهر است ، چون مقهوريت ظلمت و ظلّ در تحت نور . و از اينجاست كه در حديث قدسى وارد است كه : مَن تَقَرَّبَ إلَيَّ شِبراً تَقَرَّبتُ إلَيه ذِراعَاً وَمَن تَقَرَّبَ إلَيَّ ذِراعَاً تَقَرَّبتُ إلَيه باعاً وَمَن أتانى مَشيًا أتَيتُه هَرَوَلَةً . ( 2 ) \r\n\r\nجان جاهل زين دعا جز دور نيست\r\nز انكه يا رب گفتنش دستور نيست ( 3 ) \r\n\r\nن 393 13 - ك 141 8\r\nزين دعا : زين ندا اظهر و اولى است ، چه ذكر را اشمل است .\r\n\r\nذكر حق پاك است چون پاكى رسيد\r\nرخت بر بندد برون آيد پليد\r\n\r\nن 392 22 - ك 140 41\r\nرخت بر بندد : ديو بگريزد از آن قوم كه قرآن خوانند .\r\n\r\nمىگريزد ضدها از ضدها\r\nشب گريزد چون بر افروزد ضيا\r\n\r\nن 393 1 - ك 140 42\r\nشب گريزد : ظلمت فانى شود در آفتاب .\r\n\r\nاسم خواندى رو مسمى را بجو\r\nمه به بالا دان ته اندر آب جو ( 4 ) \r\n\r\nن 171 4 - ك 68 18\r\nاسم خواندى : چه اسمهاى لفظيه و ذهنيه و غير اينها بايد مرايى ملاحظهء مسمى باشند .\r\n\r\n\r\n( ( 1191 ) ) هست لبيكى كه نتوانى شنيد * ليك سر تا پاى بتوانى شنيد\r\n\r\nن 256 6 - ك 97 14\r\nنتوانى : سلب است . و ما بعد اثبات است . پس در كلام صنعت طباق السلب است . و آن لبيك\r\n","description":"","footnote":" ( 1 ) در هيچ يك از دو نسخه شعر پيدا نشد . .  ( 2 ) مسلم ، ج 8 ، ص 66 . .  ( 3 ) در هيچ يك از دو نسخه شعر پيدا نشد . .  ( 4 ) در هيچ يك از دو نسخه شعر پيدا نشد . . ","page_name":" 295 ","page_number":295},
  {"content":"\r\nكه نتوان شنيد و بتوان به ذوق عرفان و عشق جانان چشيد اجابت فعلى و وجودى است و تخلقى و تحققى و شهود عيانى و حقى است ، و اين اجابت كل الاجابات است .\r\n\r\n\r\n( ( 1195 ) ) چون خطاب يار شيرين لذيذ * مست كرد آن بانگ آبش چون نبيذ\r\n\r\nن 256 11 - ك 97 19\r\nنبيذ : عربى است . قسمى از شراب . مثل شراب خرما .\r\n\r\n\r\n( ( 1199 ) ) فايدهء اول سماع بانگ آب * كو بود مر تشنگان را چون رباب\r\n\r\nن 256 15 - ك 97 21\r\nمر تشنگان را چون رباب : آلتى است از آلات موسيقى .\r\n\r\n\r\n( ( 1203 ) ) چون دم رحمان بود كآن از يمن * مىرسد سوى محمد ( ص ) بىدهن\r\n\r\nن 256 19 - ك 97 23\r\nچون دم رحمان بود : اشارت است به حديث شريف : إنَّ نَفَسَ الرَّحْمنِ يَأتينى مِن قِبَلِ اليَمَنِ ( 1 )  .\r\n\r\nيا ز ليلى بشنود مجنون كلام\r\nيا فرستد ويس رامين را پيام\r\n\r\nن ندارد - ك 97 26\r\nويس : نام معشوقى .\r\nرامين : نام عاشقى .\r\n\r\n\r\n( ( 1206 ) ) فايدهء ديگر كه هر خشتى كزين * بر كنم آيم سوى ماء معين\r\n\r\nن 256 22 - ك 97 26\r\nمعين : آب صاف گوارا .\r\n\r\n\r\n( ( 1209 ) ) سجده آمد كندن خشت لزب * موجب قربى كه و اسجد و اقترب\r\n\r\nن 257 3 - ك 97 28\r\nلزب : چسبيده . چون قوله تعالى : * ( طِينٍ لازِبٍ 37 : 11 ( 2 )  .\r\n\r\n\r\n( ( 1212 ) ) بر سر ديوار هر كه تشنه تر * زودتر بر مىكند خشت و مدر\r\n\r\nن 257 6 - ك 97 29\r\nمدر : كلوخ .\r\n\r\n\r\n( ( 1214 ) ) او ز بانگ آب پر مىتا عنق * نشنود بيگانه جز بانگ بلق\r\n\r\nن 257 8 - ك 97 30\r\nبلق : ( فارسى ) ، حكايت صوت .\r\n\r\n\r\n( ( 1219 ) ) خانهء معمور و سقفش بس بلند * مختلط اركان و بىتخليط و بند\r\n\r\nن 257 13 - ك 97 33\r\n","description":"","footnote":" ( 1 ) احياء العلوم ، ج 3 ، ص 153 : انى لاجد نفس الرحمن من جانب اليمن . .  ( 2 ) قرآن كريم ، سورهء صافات ، آيهء 11 . . ","page_name":" 296 ","page_number":296},
  {"content":"\r\nاركان : از اسماء عناصر است و اخلاط را نيز شامل است .\r\nو بىتخليط : بىآميختگى به خلط خام و رطوبات بالَّهء غريبه ، چنان كه در پيرى .\r\n\r\n\r\n( ( 1220 ) ) پيش از آن كه ايام پيرى در رسد * گردنت بندت به حبل من مسد\r\n\r\nن 257 14 - ك 97 34\r\nمسد : ريسمانى از ليف . و بعض مفسرين گفته‌اند : ريسمانى در درشتى مثل ليف و در سنگينى مثل آهن و در حرارت چون نار .\r\n\r\n\r\n( ( 1224 ) ) از تشنّج رو چو پشت سوسمار * رفت نطق و طعم و دندانها ز كار\r\n\r\nن 257 18 - ك 97 36\r\nتشنّج : انقباض عضو و بهم كشيده شدن آن .\r\n\r\n\r\n( ( 1226 ) ) بيخهاى خوى بد محكم شده * قوّت بر كندن آن كم شده\r\n\r\nن 257 20 - ك 97 40\r\nبيخهاى : يا « ريشه‌هاى » و اين أنسب است به آن چه بعد از اين بيت در بعض نسخ است كه :\r\n\r\nپيش از آن كه سست گردى اى سنى\r\nقوّتى كن بلكه از بيخش كنى\r\n\r\n\r\n\r\n( ( 1233 ) ) گفت روزى حاكمش اى وعده كژ * پيش آ در كار ما واپس مغژ\r\n\r\nن 258 8 - ك 98 5\r\nمغژ : نهى از غژيدن ( به ژاء فارسى ) : نشسته راه رفتن .\r\n\r\n\r\n( ( 1234 ) ) گفت الايام يا عم بيننا * گفت عجّل لا تماطل ديننا\r\n\r\nن 258 9 - ك 98 5\r\nگفت الايام : خار كن گفت : روزگارى اى عمو در ميان است .\r\nگفت : حاكم .\r\nعجّل : شتاب كن و مماطله مكن در اداى قرض ما .\r\n\r\n\r\n( ( 1248 ) ) مصطفى فرمود از گفت حجيم * كو به مؤمن لابه گر گردد ز بيم\r\n\r\nن 259 1 - ك 98 13\r\nمصطفى فرمود : اشارتست به حديث : لَمّا عَبَرَ المُؤمِنُ عَلى الصِّراطِ الَّذى هُوَ جِسرٌ عَلى مَتنِ جَهَنَّمَ اِستَصرَخَ جهَنَّمُ يا مُؤمِنُ جُز فَإنّ نُورَكَ أطفَأَ نارى ( 1 )  . يعنى چون عبور كند مؤمن بر صراط كه پلى است بر پشت جهنم گويد به عجز و لا به كه اى مؤمن زود از من بگذر كه نور تو آتش مرا خاموش كرد .\r\n\r\n\r\n( ( 1251 ) ) نار ضد نور باشد روز عدل * كان ز قهر انگيخته شد اين ز فضل\r\n\r\nن 259 4 - ك 98 15\r\nكان ز قهر : يعنى هر دو مظهر اسماء و صفات حقند ، و صفات حق تعالى لطف و قهر است و حق\r\n","description":"","footnote":" ( 1 ) جامع الصغير ، جلد 1 ، ص 132 . . ","page_name":" 297 ","page_number":297},
  {"content":"\r\nمحيط است و ثانى ندارد و آثار او مباينت با او ندارد بلكه اظلال اويند و ضدّ و ندّ او نيستند .\r\n\r\n\r\n( ( 1253 ) ) چشمهء آن آب رحمت مؤمن است * آب حيوان روح پاك محسن است\r\n\r\nن 259 6 - ك 98 16\r\nمؤمن است : آن مؤمن ، مظهر مؤمن مهيمن .\r\n\r\n\r\n( ( 1260 ) ) بعد از آن چيزى كه بر كارى دهد * لاله و نسرين و سيسنبر دهد\r\n\r\nن 259 13 - ك 98 20\r\nسيسنبر : فارسى نمّام است ( به تشديد ميم اول ) . نباتى است طيب الرائحة .\r\n\r\n\r\n( ( 1262 ) ) اندر آن تقرير بوديم اى جسور * كه خرت لنگ است و منزل دور دور\r\n\r\nن 259 15 - ك 98 21\r\nجسور : ( به جيم ) از جسارت به معنى جرأت . و اما به خاء معجمه [ خسور 
  ] به معنى زيانكار يا به مهمله [ حسور 
  ] به معنى متلهف ، پس ظاهر آن است كه نيامده ، بلكه به وزن فعيل آمده ، مگر حسور ( به مهمله ) مصدر باشد از باب زيدٌ عدل ، به معنى اعيا و ماندگى از تعب . مثل قول حق تعالى : * ( خاسِئاً وَهُوَ حَسِيرٌ 67 : 4 ( 1 )  ، كه از حسور به اين معنى است . و قولش :\r\n* ( وَلا يَسْتَحْسِرُونَ 21 : 19 ( 2 )  .\r\nو مىشود كه - چون در كلامِ فارسى واقع است - « خُسور » ( به ضم خاء ) مرادف با خُسر فارسى باشد ، كنايه از پدر . موافق حديث كه اَب بر سه كس اطلاق شده :\r\n« أَبٌ وَلَّدَكَ وَأَبٌ عَلَّمَكَ وَأَبٌ زَوَّجَكَ » ( 3 )  .\r\n\r\nبار تو باشد گران در راه چاه\r\nكج مرو رو راست اندر شاه راه\r\n\r\nن ندارد - ك 98 21\r\nبار تو باشد گران : حمل تو باشد ثقيل . و چون آتش و تا به بعد بيايد مىشود « نار » ( به نون ) و گزان ( به زاء معجمه ) باشد .\r\n\r\nسال شصت آمد كه در شستت كشد\r\nراه دريا گير تا يا بى رشد\r\n\r\nن ندارد - ك 98 22\r\nشست : دام كه به آن ماهى گيرند . و با شصت جناس مضارع دارد .\r\n\r\nفانتبه ثم اعتبر ثم انتصب\r\nو استعن با لله ثم اجهد تصب\r\n\r\nن ندارد - ك 98 24\r\nفانتبه . . . : بيدار شو و عبرت گير و ايستاده شو و يارى بجو از خدا و كوشش نما كه به صواب مىرسى .\r\n","description":"","footnote":" ( 1 ) قرآن كريم ، سورهء ملك ، آيهء 4 . .  ( 2 ) قرآن كريم ، سورهء انبيا ، آيهء 19 . .  ( 3 ) منبع يافت نشد . . ","page_name":" 298 ","page_number":298},
  {"content":"\r\n\r\n\r\n( ( 1267 ) ) اين قدر تخمى كه ماند شب به كار * تا در آخر بينى آن را برگ و بار\r\n\r\nن 259 20 - ك 98 27\r\n[ تمام شعر 
  ] : اشارت است به شب زنده دارى . و در بعض نسخ بدل اين چنين است كه :\r\n\r\nاين قدر عمرى كه ماندستت بباز\r\nتا برويد زين دو دم عمر دراز\r\n\r\n\r\n\r\n( ( 1269 ) ) هين مگو فردا كه فرداها گذشت * تا به كلى نگذرد ايام كشت\r\n\r\nن 259 22 - ك 98 28\r\nهين مگو فردا : چنان كه در تكميل قوهء علميه قيامت مىكند ، در تكميل قوهء عمليّه در نهايت بلوغ است . و در امتثال * ( اُدْعُ إِلى سَبِيلِ رَبِّكَ بِالْحِكْمَةِ وَاَلْمَوْعِظَةِ اَلْحَسَنَةِ 16 : 125 ( 1 )  به حسب هر دو شأن تمام است ، چنان كه اينها و سابق و لا حق عدل گواه است .\r\n\r\n\r\n( ( 1270 ) ) پند من بشنو كه تن بند قوى است * كهنه بيرون كن گرت ميل نوى است\r\n\r\nن 260 1 - ك 98 30\r\nتن بند قوى است : حجاب چهرهء جان است و تن پرستى بت پرستى است .\r\nكهنه بيرون كن : مبدّل شو از وجود طبيعى به وجود ملكوتى تا از ابدال شوى .\r\n\r\n\r\n( ( 1273 ) ) اين سخا شاخى است از سر و بهشت * واى او كز كف چنين شاخى بهشت\r\n\r\nن 260 4 - ك 98 31\r\nاين سخا شاخى است : اشارت است به حديث شريف كه اَلسَّخا شَجَرَةٌ مِن أشجار الجَنَّةِ أغصانُها متَدَّلياتٌ فى الدُّنيا فَمَن أخَذَ غُصناً مِنها قادَه ذلِكَ الغُصنُ إِلَى الجَنَّةِ ( 2 )  . يعنى سخا درختى است از درختهاى بهشت و شاخه‌هاى آن آويخته در دنيا ، پس هر كه بگيرد و يكى از آن شاخه‌ها را مىكشاند او را آن شاخ بسوى بهشت .\r\n\r\n\r\n( ( 1274 ) ) عروة الوثقى است اين ترك هوا * بر كشد اين شاخ جان را بر سما\r\n\r\nن 260 5 - ك 98 32\r\nعروة الوثقى : يعنى ريسمان محكم . اشارت است به آيهء شريفهء : * ( فَمَنْ يَكْفُرْ بِالطَّاغُوتِ وَيُؤْمِنْ بِالله فَقَدِ اِسْتَمْسَكَ بِالْعُرْوَةِ اَلْوُثْقى 2 : 256 ( 3 )  . يعنى كسى كه كافر شود به شيطان و اطاعت او نكند ، بلكه به تعيّنات و ماهيّات امكانيه - مطلقاً - توجه نداشته باشد ،\r\n\r\nبهر چه از دوست را مانى\r\nچه زشت آن شكل و چه زيبا\r\n\r\nو مؤمن به خدا و مُذعن به حقيقت وجود بسيط مسبوط باشد ، پس چنگ زده است به وسيلهء محكم .\r\n\r\n\r\n( ( 1276 ) ) يوسف حسنى و اين عالم چو چاه * وين رسن صبرست بر امر إله\r\n\r\nن 260 7 - ك 98 33\r\n","description":"","footnote":" ( 1 ) قرآن كريم ، سورهء نحل ، آيهء 125 . .  ( 2 ) جامع الصغير ، جلد 2 ، ص 36 . .  ( 3 ) قرآن كريم ، سورهء بقره ، آيهء 256 . . ","page_name":" 299 ","page_number":299},
  {"content":"\r\nبر امر إله : اصلاح لطيفهء امريّه است .\r\n\r\n\r\n( ( 1277 ) ) يوسفا آمد رسن در زن دو دست * از رسن غافل مشو بىگه شدست\r\n\r\nن 260 8 - ك 98 33\r\nآمد رسن : حقيقت رسن كلام الله ناطق تكوينى و كلام الله تدوينى است : بلكه تفسير و معنى ثانى در نزول اول است ، بلكه اوّل خود تفسير و تأويل ثانى است و مقام مطلع او .\r\n\r\nدر رسن زن دست و بيرون روز چاه\r\nتا ببينى بارگاه پادشاه\r\n\r\nن ندارد - ك 98 34\r\nبيرون رو ز چاه : يعنى از چاه طبيعت و لوازم آن .\r\n\r\nتا بكى در چاه طبعى سر نگون\r\nيوسفى يوسف بيا از چه برون\r\nتا عزيز مصر ربّانى شوى\r\nوا رهى از جسم و روحانى شوى\r\n\r\n\r\n\r\n( ( 1280 ) ) اين جهانِ نيست چون هستان شده * و آن جهانِ هست بس پنهان شده\r\n\r\nن 260 11 - ك 98 35\r\nهستان : الف و نون در فارسى ، علامت جمع عاقل است ، وهاى جمع ، اعمّ است . پس اشارت است به اينكه اشياء همه علم و شعور به مبدأ دارند . * ( كُلٌّ قَدْ عَلِمَ صَلاتَه وَتَسْبِيحَه 24 : 41 ( 1 )  سيّما كه مراد به « هستان » موجودات عالم امر و عالم معنى است ، كه همه عين علم و حيات و عشقند . و نظير اين است آن چه از افلاطون حكيم عظيم نقل كرده‌اند كه عالم عقول و عالم معنى را عالم كَلَيس ناميده و عالم حس و عالم صورت را عالم كَأَيس ناميده . و همچنين نقل كرده‌اند كه او را تعليمى بوده كليس و تعليمى بود كأيس . اوّل تعليم به نحو رياضت و دوم تعليم به نحو عبارت . و ليس بودن عالمِ معنى ، نسبت به حواس است و نفى وجود رابطى به اينها . و الَّا وجود ذاتى آنها اصل وجودات عالم صورتست و مقوّم اينهاست و از فرط ظهور در اختفاست .\r\n\r\n\r\n( ( 1281 ) ) خاك بر با دست بازى مىكند * كژنمايى پرده سازى مىكند\r\n\r\nن 260 12 - ك 99 1\r\nخاك بر با دست : يعنى عالم صورت بر عالم معنى قائم است و بستگى دارد به آن و همهء صور اظلال عالم معنىاند . نمىبينى كه در عالم انسان هر كه اعقل است ، حركات و سكناتش شايسته تر است ، كه نظام عالم حس به نظام عالم عقل است . كه اگر سايهء عقل بر سر حواس نيفتادى حواس به تنهايى مانند حواس حيوانات عجم بودى . و همچنين در عالم ، مطلق انسان نسبت به حيوان صامت و در صامت ، تام نسبت به حشرات ، و ديگر در نمىنگرى در حركات لب و زبان و دم و نفس انسان در مخارج و بيست و هشت منزل اين قمر كه چگونه قيام به معنى دارند ؟ و اين كلمات جزئيه بستگى به كلمات عقليه و نطق نفس ناطقه دارند ، كه چنان كه ناطقهء جزئيهء صوريه را كلامى است ، ناطقهء كليّهء معنويه را نيز كلامى است ، خاصه ناطق بالحقّ\r\n","description":"","footnote":" ( 1 ) قرآن كريم ، سورهء نور ، آيهء 41 . . ","page_name":" 300 ","page_number":300},
  {"content":"\r\nعن الحق را كه :\r\n\r\nان الكلام لفى الفؤاد و انما\r\nجعل اللسان على الفؤاد دليلًا\r\n\r\nپس عالم صورت همه ظهورات عالم معنى است و مستغرق است در آن ، و عالم حس منغمر است در عالم عقل . بلكه چنان كه در وقتى كه الفاظ را مرايى معنى قرار دهى همه ادراك معنى باشد ، همچنين هر گاه عبارات كونيّه مرايى لحاظ معانى امريّه باشند ، درك نكنى مگر عالم معنى را . و عقول نسايم عالم قدسند . و از اينجاست كه روح را « نسمه » گفته‌اند . و از اسماء الله است « يا بارئ النسم » .\r\n\r\n\r\n( ( 1286 ) ) چشم حس اسب است و نور حق سوار * بىسواره اسب خود نايد به كار\r\n\r\nن 260 17 - ك 99 3\r\nچشم حس اسب است : مراد مطلق مشاعر ظاهره و مدارك باطنهء جزئيه است ، كه اگر مسخّر عقل باشند ، مانند ستوران رام خواهند بود ، و الَّا چون مركب چموش ، چنان كه فرمايد :\r\n\r\n\r\n( ( 1287 ) ) پس ادب كن اسب را از خوى بد * ور نه پيش شاه باشد اسب رد\r\n\r\nن 260 18 - ك 99 4\r\nپس ادب كن اسب را : يعنى رياضت بده .\r\n\r\n\r\n( ( 1293 ) ) نور حس را نور حق تزيين بود * معنى نور على نور اين بود\r\n\r\nن 261 2 - ك 99 7\r\nمعنى نور : يعنى در آيهء نور واقع است كه * ( نُورٌ عَلى نُورٍ يَهْدِي الله لِنُورِه مَنْ يَشاءُ 24 : 35 ( 1 )  . و معنيش اين است كه مدارك جزئيّه بايد ابدال شوند و نورى گردند ، تا عقل نور على نور شود . و همچنين عقل بالفعل عملى ، عقل بالفعل علمى شود ، و عقل بالفعل عقل مستفاد شود تا نور على نور شود * ( يَكادُ زَيْتُها يُضِيءُ وَلَوْ لَمْ تَمْسَسْه نارٌ 24 : 35 ( 2 )  شود ، كه نار عالم قدس عقل كلى است . و همچنين لطيفهء سريّه ، لطيفهء خفويه شود تا نور الله شود * ( يَهْدِي الله لِنُورِه مَنْ يَشاءُ 24 : 35 ( 3 )  .\r\n\r\n\r\n( ( 1294 ) ) نور حسى مىكشد سوى ثرى * نور حقش مىبرد سوى على\r\n\r\nن 261 3 - ك 99 7\r\nثرى : خاك .\r\n\r\n\r\n( ( 1300 ) ) اين جهان چون خس بدست باد غيب * عاجزى پيشه گرفت و دار غيب\r\n\r\nن 261 9 - ك 99 10\r\nعاجزى پيشه : يعنى جهان و جهانيان پيش قدرت حق كالميّت بين يدى الغسّال مىباشند . چگونه\r\n","description":"","footnote":" ( 1 ) قرآن كريم ، سورهء نور ، آيهء 35 . .  ( 2 ) قرآن كريم ، همان آيه . .  ( 3 ) قرآن كريم ، همان آيه . . ","page_name":" 301 ","page_number":301},
  {"content":"\r\nچنين نباشد كه نمودِ بود و سرابند و از خود وجود ندارند و همه عاريت است .\r\n\r\nگه به بحرش مىبرد گاهيش بر\r\nگاه خشكش مىكند گاهيش تر\r\n\r\nن ندارد - ك 99 11\r\nگه به بحرش : بحر عالم مجردات و برّ عالم ماديات .\r\n\r\n\r\n( ( 1302 ) ) گه يمينش مىبرد گاهى يسار * گه گلستانش كند گاهيش خار\r\n\r\nن 261 11 - ك 99 12\r\nيمينش : اشارت است به اصحاب يمين كه اهل جنّت صورى باشند ، چنان كه يسار اشارت است به اصحاب شمال كه اهل نارند .\r\n\r\n\r\n( ( 1306 ) ) ما رميت إذ رميت گفت حق * كار حق بر كارها دارد سبق\r\n\r\nن 261 15 - ك 99 14\r\nما رميت إذ رميت گفت حق : نفى و اثبات است . نفى به اعتبار وجه الله وجود ، و اثبات به اعتبار اضافهء وجود به سوى ماهيّت امكانيه و تعيّن . و چون * ( هُوَ اَلْقاهِرُ فَوْقَ عِبادِه 6 : 18 ( 1 )  وجه الله قاهر و وجه تعيّن مقهور است ، حق تعالى فرمود : * ( وَلكِنَّ الله رَمى 8 : 17 ( 2 )  پس :\r\nكار حق بر كارها دارد سبق : كه علَّت ، تقدم دارد بر معلول . و وجود ، تقدم بالحق و الحقيقة دارد بر ماهيّت .\r\n\r\n\r\n( ( 1307 ) ) خشم خود بشكن تو مشكن تير را * چشم خشمت خون شمارد شير را\r\n\r\nن 261 16 - ك 99 14\r\nخشم خود بشكن : كما قال الله تعالى : * ( وَاَلْكاظِمِينَ اَلْغَيْظَ وَاَلْعافِينَ عَنِ اَلنَّاسِ 3 : 134 ( 3 )  .\r\nتو مشكن تير را : كه تير حوادث از خداست و تير انداز اوست . تسليم باش و به صدد تلافى بدى كسان به بد كردارى مباش ، كه آن شير است به جهت تغذيهء تو ، و خون مىنموده ، به چشم خشم تو .\r\n\r\n\r\n( ( 1308 ) ) بوسه ده بر تير و پيش شاه بر * تير خون آلود از خون تو تر\r\n\r\nن 261 17 - ك 99 15\r\nپيش شاه بر : و لابه كن . چنان كه عارفى را در گذرگاه پامال جفا كرده بودند و در قرب به موت به خاك مىغلطيد و مىگفت :\r\n\r\nآن كه پا مال جفا كرد چو خاك را هم\r\nخاك مىبوسم و عذر قدمش مىخواهم\r\n\r\n\r\n\r\n( ( 1309 ) ) آن چه پيدا عاجز و بسته زبون * و آن چه ناپيدا چنان تند و حرون\r\n\r\nن 261 18 - ك 99 16\r\n","description":"","footnote":" ( 1 ) قرآن كريم ، سورهء انعام ، آيهء 18 . .  ( 2 ) قرآن كريم ، سورهء انفال ، آيهء 17 . .  ( 3 ) قرآن كريم ، سورهء آل عمران ، آيهء 134 . . ","page_name":" 302 ","page_number":302},
  {"content":"\r\nحرون : سركش .\r\n\r\n\r\n( ( 1311 ) ) مىدرد مىدوزد اين خياط كو * مىدمد مىسوزد اين نفاط كو\r\n\r\nن 261 20 - ك 99 16\r\nنفاط : از نفط القدر است يعنى به جوش آمد ديگ . و گفته مىشود : « نفط الرجل » يعنى محترق شد از غضب . پس نفاط اينجا به معنى محرق است .\r\n\r\n\r\n( ( 1312 ) ) ساعتى كافر كند صديق را * ساعتى زاهد كند زنديق را\r\n\r\nن 261 21 - ك 99 17\r\nساعتى : يعنى يك وجود را اطوار دهد كه موحد را گاه شرك خفى گيرد و زنديق گاه فعلًا يا حالًا موحد شود . و نسخهء « ايمان دهد زنديق را » بهتر است .\r\n\r\n\r\n( ( 1313 ) ) ز آنك مخلص در خطر باشد ز دام * تا ز خود خالص نگردد او تمام\r\n\r\nن 261 22 - ك 99 17\r\nدر خطر باشد : اشارت است به حديث شريف : وَالمُخلِصُونَ فى خَطَرٍ عَظيمٍ ( 1 )  .\r\n\r\n\r\n( ( 1315 ) ) آيينهء خالص نگشت او مخلص است * مرغ را نگرفته است او مقنص است\r\n\r\nن 262 2 - ك 99 18\r\nمقنص : ( به تقديم قاف بر نون ) ، اسم فاعل ، يعنى صيد كننده .\r\n\r\n\r\n( ( 1316 ) ) چون كه مخلص گشت مخلص باز رست * در مقام امن رفت و برد دست\r\n\r\nن 262 3 - ك 99 19\r\nچون كه مخلص گشت : ( به فتح لام ) ، يعنى تا مخلص ( به كسر لام ) است ، فاعل فعل است و هستى دارد ، در خطر است و چون مخلص ( به فتح لام ) باشد ، هستى ندارد ، و كالميّت بين يدى الغسّال است ، شسته شد و رسته شد از خطر . انى است كه قرائت فتح لام در آيهء * ( إِلَّا عِبادَكَ مِنْهُمُ اَلْمُخْلَصِينَ 15 : 40 ( 2 )  بهتر است كه از كسر لام .\r\n\r\n\r\n( ( 1317 ) ) هيچ آيينه دگر آهن نشد * هيچ نانى خرمن گندم نشد\r\n\r\nن 262 4 - ك 99 19\r\nهيچ : يعنى ضلال تصور نمىشود بعد از هدايت ، به معنى ايصال به مطلوب ، نه ارائه .\r\n\r\n\r\n( ( 1318 ) ) هيچ انگورى دگر غوره نشد * هيچ ميوهء پخته با كوره نشد\r\n\r\nن 262 5 - ك 99 20\r\nبا كوره : ميوهء نوبر ناپخته .\r\n\r\n\r\n( ( 1319 ) ) پخته گرد و از تغيّر دور شو * رو چو برهان محقق نور شو\r\n\r\nن 262 6 - ك 99 20\r\nبرهان : از اسماء الله است . و برهان به معنى حجت ناطقه ، ظلّ نورِ برهان ديّان است . و كلام\r\n","description":"","footnote":" ( 1 ) اتحاف السادة المتقين ، جلد 9 ، ص 243 . .  ( 2 ) قرآن كريم ، سورهء حجر ، آيهء 40 . . ","page_name":" 303 ","page_number":303},
  {"content":"\r\nتلميحى به سيد برهان الدين - كه يكى از مشايخ خليفهء سلطان بهاء الدين است ، دارد . چون صلاح الدين زركوب كه از مريدان سيد برهان الدينش دانند و در ابتدا مولوى از مريدان سيد برهان الدين محقق بوده ، چنان كه سيد برهان از مريدان پدر مولوى بوده كه ملقّب است به بهاء الدين .\r\n\r\n\r\n( ( 1324 ) ) دل به دست او چو موم نرم رام * مهر او گه ننگ سازد گاه نام\r\n\r\nن 262 11 - ك 99 23\r\nننگ سازد : اشارت است به طرق مختلفه ، از ملامتيّه و غيرها .\r\n\r\n\r\n( ( 1327 ) ) اين صدا در كوه دلها بانگ كيست * گه پرست از بانگ اين كُه گه تهيست\r\n\r\nن 262 14 - ك 99 24\r\nبانگ كيست : اظهر همين است . و در بعض نسخ « بانگ نيست » است ( به سكون گاف ) . و معنى در اين هنگام آن است كه اين صداست نه ندا ، كه صدا حكايت و عكس صوت است ، كما مرّ .\r\n\r\n\r\n( ( 1329 ) ) هست كُه كآوا مثنّا مىكند * هست كُه كآواز صد تا مىكند\r\n\r\nن 262 16 - ك 99 25\r\nآوا : مخفف آواز .\r\nمثنّا : دوباره . و اين كوه عالم ظاهر است كه صوت را بر مىگرداند .\r\nهست كُه كآواز صد تا مىكند : و اين كوه جبروت و ملكوت است ، كه در وجود انسان كامل است .\r\nو نداء لاهوت يكى است ، و در آنها صداهاى صد گونه مىشود . و عدد صد به سبب اسماء حسناى صدگانه مىشود ، كه گذشت .\r\nيا گوييم : عقل بالفعل ، چون از صقع حق تعالى است ، و وجودات كلمات حق است ، كلمات عقليّه همه نداى حق است با روح و سِرّ ، و در مدارك جزئيهء صدگانهء نفسانيهء برزخيّه و اخرويّه ، صد گونه صدا ابداء مىكند . چه در عالم مثال ، مدارك صد مىشود زيرا كه مدارك جزئيه در عالم طبيعت ده است ، پنج ظاهره و پنج باطنه . و عالم مثال ، چون عالم وسعت است ، پس عدد مدارك جزئيه در قالب مثالى ، ترفّع مىيابد و به نحو ضرب ، صد مىشود . چه ، هر چه اينجا هست ، از فعليت و كمال ، آن جا هست به نحو اعلى . و معنى ضرب - كه گفتيم - آن است كه هر يك از ده مدارك عالم مثال ، كار ده مدرك از آن مىآيد ، كه بصر آن بصر است و سمع و شمّ و ذوق و لمس تا آخر . و سمع آن سمع است و بصر است تا آخر ، و قس عليه . و همهء اينها اظلال و حكاياتند از براى عالم عقل .\r\nاين است كه مأثور است كه موسى - عليه السلام - از همهء جهات در كوه طور صدا مىشنيد .\r\nو نيز مىگوييم كه صد يا هزار به اعتبار مظهريت كليّات اسماء حسنى است ، و الَّا لا تعدّ و لا تحصى است . و مؤيّد اين است ، آن چه در قصص است كه موسى - عليه السلام - در ميقات ، چون هفتاد كلمه بىواسطه شنيد ، طمع در رؤيت كرد ، و تا چندين مرتبه همى مىگفت : * ( رَبِّ ) *\r\n","description":"","footnote":"","page_name":" 304 ","page_number":304},
  {"content":"\r\n* ( أَرِنِي أَنْظُرْ إِلَيْكَ 7 : 143 ( 1 )  ، و هر بار ملايكه به شكلهاى مهيب فرود آمدندى و گرد بر گرد طور گشتندى و سخنهاى سخت و تعريض گفتندى ، و موسى - عليه السلام - همچنان در سؤال مبالغه مىكرد ، تا آن كه چون بار ديگر رَبِّ أرِنى أنظُرُ إلَيكَ گفت ، هفتاد هزار موسى را ديد كه پشمينه‌ها بر سر بسته و عصاها در دست گرفته ، ديدار جويان رَبِّ أرِنى أنظُرُ إلَيكَ مىگفتند .\r\nو مقرّب اين معنى ، آن كه تو هم كه پيغمبر نيستى و نظر توحيد خاصى را ندارى ، صور كثيره دارى كه لا تعدّ و لا تحصى . چه در الواح عِلويه و سِفليه صور تو ثبت است در نفوس فلكيه و در نفوس عرضيه و در خيالات و در صيقليات .\r\nو گذشت كه شيئيت شىء به صورت است ، پس چه باشد امر آنان كه اَنفُسُهُم فِى النُّفُوسِ وَأرواحُهُم فِى الأرواحِ وَاَشباحُهُم فِى الاشباح و جان عالمند و جانِ جان را آيت كبرىاند . * ( أَ لَمْ تَرَ إِلى رَبِّكَ كَيْفَ مَدَّ اَلظِّلَّ 25 : 45 ( 2 )  .\r\n\r\n\r\n( ( 1330 ) ) مىرهاند كوه از آن آواز و قال * صد هزاران چشمهء آب زلال\r\n\r\nن 262 17 - ك 99 26\r\nمىرهاند : يعنى مىشكافد به سبب آن آوازها كه قدرت حقند در آن كوه ، چشمه‌هاى علم و معرفت . و اراضى قلوب مستفيدان از آنها سبز و خرّم مىگردد به حيات حقيقى علوم و معارف .\r\n\r\n\r\n( ( 1332 ) ) ز ان شهنشاه همايون نعل بود * كه سراسر طور سينا لعل بود\r\n\r\nن 262 19 - ك 99 27\r\nلعل بود : كه « الصُّحبَةُ مُسرِيَةٌ » .\r\n\r\n\r\n( ( 1334 ) ) نى ز جان يك چشمه جوشان مىشود * نى بدن از سبز پوشان مىشود\r\n\r\nن 262 21 - ك 99 28\r\nنى ز جان : نه در جانِ علمى و نه در بدن عملى .\r\n\r\n\r\n( ( 1336 ) ) كو حميت تاز تيشه وز كلند * اين چنين كه را به كلَّى بر كنند\r\n\r\nن 263 1 - ك 99 29\r\nتاز تيشه : و همّت رياضت .\r\n\r\n\r\n( ( 1339 ) ) اين قيامت ز ان قيامت كى كم است * آن قيامت زخم و اين چون مرهم است\r\n\r\nن 263 4 - ك 99 30\r\nاين قيامت : وجود انسان كامل و مكمّل كه قائم عند الله القيّوم است و ناكس الرأس و مخلَّد الى ارض البدن ، و زمينگير نيست . چنان كه جاى ديگر فرموده : « كاى قيامت تا قيامت راه چند » .\r\nز ان قيامت كى كم است : كه آن قيامت چنان كه كوهها را بر كند - كما قال الله تعالى : * ( يَنْسِفُها رَبِّي نَسْفاً 20 : 105 ( 3 )  - اين قيامت كوههاى انانيت را بر كند .\r\n","description":"","footnote":" ( 1 ) - قرآن كريم ، سورهء اعراف ، آيهء 143 . .  ( 2 ) قرآن كريم ، سورهء فرقان ، آيهء 45 . .  ( 3 ) قرآن كريم ، سورهء طه ، آيهء 105 . . ","page_name":" 305 ","page_number":305},
  {"content":"\r\n\r\n\r\n( ( 1341 ) ) اى خنك زشتى كه خوبش شد حريف * واى گل رويى كه جفتش شد خريف\r\n\r\nن 263 6 - ك 99 31\r\nحريف : اول به حاء مهمله و دوم به خاء معجمه .\r\n\r\n\r\n( ( 1345 ) ) صبغة الله هست خم رنگ هو * پيسها يك رنگ گردد اندرو\r\n\r\nن 263 10 - ك 99 33\r\nصِبْغَةَ الله وَمَنْ أَحْسَنُ مِنَ الله صِبْغَةً 2 : 138 ( 1 )  . و اصل اين به حسب مقام تنزيل آيهء شريفه اين بود كه نصارى اولاد خود را در آب زردى كه او را « محموديه » گفتندى فرو مىبردند از جهت تطهير . و چون يكى از ايشان ولد خود را چنين كردى گفتى كه « الآن صار نصرانياً حقاً » ، پس خداوند مجيد تعالى به مسلمانان امر فرمود كه بگوييد « آمنا با لله صبغنا بالايمان و طهّرنا به لا مثل صبغتكم ايها النصارى » . چه قول حق تعالى « صبغة الله » متعلَّق است به قولش پيش از اين كه : * ( قُولُوا آمَنَّا بِالله وَما أُنْزِلَ إِلَيْنا 2 : 136 ( 2 )  الى قوله « صبغة الله » . و اين از باب صنعت مشاكله است كه خداوند تعالى از ايمان خاصةً ايمان حقى شهودى به « صبغ » تعبير فرموده . چه ، هويدا است كه ايمان بىرنگ است ، اگر چه علم اليقين باشد ، چه جاى عين اليقين و چه جاى حق اليقين .\r\nپيسها يك رنگ گردد : پيسه ( به پاى فارسى و سين مهمله ) ابلق را گويند . ابو الفرج گويد :\r\n\r\nدولت او رايتى فراخت كه خورشيد\r\nپيسه نيارست كرد سايهء آن را\r\n\r\nو در صيغهء جمع كلمه كه آخرش « ها » باشد ، جايز است كه بدون « ها » نوشته شود .\r\nو مىشود كه به « شين » معجمه باشد . يعنى كارها يكى شود اندر او كه اَلطُّرُقُ اِلَىَ الله بِعَدَدِ أنفاسِ الخَلائِقِ ( 3 )  .\r\nو بنا بر اول ، معنى آن است كه رنگهاى مختلف برود و بىرنگى حاصل شود . و اما « پيس » كه برص است ، مَرضىّ نيست .\r\n\r\n\r\n( ( 1353 ) ) آدمى چون گيرد از خدا * هست مسجود ملايك ز اجتبا\r\n\r\nن 263 18 - ك 99 37\r\nآدمى : انسان كامل ربانى .\r\n\r\n\r\n( ( 1354 ) ) نيز مسجود كسى كو چون ملك * رسته باشد جانش از طغيان و شك\r\n\r\nن 263 19 - ك 100 1\r\nنيز مسجود كسى : كه گويد :\r\n\r\nسجدهء بتى كردم راه مسجدم منما\r\nكافر ره عشقم من كجا مسلمانى ؟\r\n\r\n","description":"","footnote":" ( 1 ) قرآن كريم ، سورهء بقره ، آيهء 138 . .  ( 2 ) قرآن كريم ، سورهء بقره ، آيهء 136 . .  ( 3 ) جملهء فوق ، ظاهراً حديث نيست . رك : مقدمهء تفسير نمونه ج 1 . . ","page_name":" 306 ","page_number":306},
  {"content":"\r\n\r\n\r\n( ( 1355 ) ) آتش چه آهن چه لب ببند * ريش تشبيه مشبه را مخند\r\n\r\nن 263 20 - ك 100 1\r\nآتش چه آهن چه :\r\n\r\nحلول و اتحاد اينجا محال است\r\nكه در وحدت دويى عين ضلال است\r\n\r\nاز نخستين ، غير حق موجودى نبوده ، به جز به وهم و پندار . عالم ، سراب و نمود است نه بود .\r\nو او - تعالى - محيط است ، نه محدود ، و قديم است نه حادث . و در هيچ مرتبه غايب نبوده . كما قال الشيخ محيى الدين العربى : « العالم غيب لم يظهر قطَّ و الحق تعالى حاضر ظاهر لم يغب قط ، و الناس فى هذا على عكس الصواب » . و قيل :\r\n\r\nتعيّن بود كز هستى جدا شد\r\nنه حق بنده نه بنده هم خدا شد\r\n\r\nو قيل :\r\n\r\nبىدلى در همه احوال خدا با او بود\r\nاو نمىديدش و از دور خدايا مىكرد\r\n\r\nو قلتُ :\r\n\r\nدست در دامن دل دار زدم دوش به خواب\r\nبود دستم به دل خويش چو بيدار شدم\r\n\r\n\r\n\r\n( ( 1356 ) ) پاى در دريا منه كم گوى از آن * بر لب دريا خمش كن لب گزان\r\n\r\nن 263 21 - ك 100 2\r\nپاى در دريا منه كم گوى از آن : يعنى ، پا منه به قال و قيل و با دعوى هستى ، كه بايد فانى بود در دريا و به قدم نيستى نورديد . چنان كه مدلول ابيات بعد است . و مع هذا بهتر آن است كه « بِنه » و امر باشد . و معنى آن باشد كه بكن و مگو ، كه تحقق مطلوب است .\r\n\r\n\r\n( ( 1357 ) ) گر چه صد چون من ندارد تاب بحر * ليك من نشكيبم از غرقاب بحر\r\n\r\nن 263 22 - ك 100 2\r\nاز غرقاب بحر : تعليل است . يعنى آرام نمىگيرم كه داخل بحر نشوم به علت خوف غرق .\r\n\r\n\r\n( ( 1358 ) ) جان و عقل من فداى بحر باد * خونبهاى عقل و جان اين بحر داد\r\n\r\nن 264 1 - ك 100 3\r\nاين بحر داد : كه « مَن قَتَلتُه فَعَلَّىَ دِيَتُه وَمَن عَلَيَّ دِيَتُه فَأنَا دِيَتُه » ( 1 )  .\r\n\r\n\r\n( ( 1359 ) ) تا كه پايم مىرود رانم درو * چون نماند پا چو بطَّانم درو\r\n\r\nن 264 2 - ك 100 3\r\nبطَّان : جمع فارسى براى بطَّ .\r\n\r\n\r\n( ( 1360 ) ) بىادب حاضر ز غايب خوشتر است * حلقه گر چه كژ بود نه بر درست\r\n\r\nن 264 3 - ك 100 4\r\nبىادب : يعنى شطح گوى حاضر و مشاهد بهتر است ، كه مرگ حاضر غايب از حق بودن است .\r\n","description":"","footnote":" ( 1 ) المنهج القوى ، جلد 4 ، ص 398 . . ","page_name":" 307 ","page_number":307},
  {"content":"\r\n\r\n\r\n( ( 1363 ) ) پاكى اين حوض بىپايان بود * پاكى اجسام كم ميزان بود\r\n\r\nن 264 6 - ك 100 5\r\nپاكى اين حوض : كه حوض كوثر است .\r\nاجسام : مراد ابدان است .\r\n\r\n\r\n( ( 1365 ) ) پاكى محدود تو خواهد مدد * ور نه اندر خرج كم گردد عدد\r\n\r\nن 264 8 - ك 100 6\r\nاندر خرج : يعنى بايد حوض دل متصل به منبع و دريا باشد ، تا هر قدر كه خرج و صرف شود ، كاهش نباشد .\r\n\r\n\r\n( ( 1368 ) ) ز آب هر آلوده كو پنهان شود * الحياء يمنع الايمان بود\r\n\r\nن 264 11 - ك 100 9\r\nالحياء : لفظ حديث است . ( 1 ) \r\n\r\n\r\n( ( 1369 ) ) دل ز پايهء حوض تن گلناك شد * تن ز آب حوض دلها پاك شد\r\n\r\nن 264 12 - ك 100 9\r\nگلناك : « ناك » كلمهء دارايى است ، چون خشمناك و غمناك .\r\n\r\n\r\n( ( 1371 ) ) بحر تن بر بحر دل بر هم زنان * در ميانشان برزخ لا يبغيان\r\n\r\nن 264 14 - ك 100 10\r\nبرزخ : حوض مثالى است .\r\n\r\n\r\n( ( 1372 ) ) گر تو باشى راست ور باشى تو كژ * پيشتر مىغژ به دو واپس مغژ\r\n\r\nن 264 15 - ك 100 11\r\nور باشى تو كژ : مأيوس مباش . « در دل دوست به هر حيله رهى بايد كرد . »\r\n\r\n\r\n( ( 1374 ) ) شاه چون شيرينتر از شكر بود * جان به شيرينى رود خوشتر بود\r\n\r\nن 264 17 - ك 100 12\r\nجان به شيرينى رود : از صنعت ايهام است . يعنى جان بسوى شيرينى رود . يا جان در راه جانان به شيرينى بر آيد . و معنى دوم بهتر است .\r\n\r\n\r\n( ( 1377 ) ) همچو كوره عشق را سوزيدنى است * هر كه او زين كور باشد كودنى است\r\n\r\nن 264 20 - ك 100 13\r\nكودنى است : گيج و كولى است . و در بعض نسخ : « كوره نيست » .\r\n\r\n\r\n( ( 1379 ) ) چون ز غم شاديت افزودن گرفت * روضهء جانت گل و سوسن گرفت\r\n\r\nن 264 22 - ك 100 14\r\nچون ز غم شاديت افزودن گرفت : درد و غم عشق است . چنان كه قائلى گفت :\r\n\r\nالهى سينه اى درد آشنا ده\r\nغم از هر دل كه بستانى بما ده\r\n\r\n","description":"","footnote":" ( 1 ) مسلم ، جلد 1 ، ص 46 . . ","page_name":" 308 ","page_number":308},
  {"content":"\r\nو ديگرى گفت :\r\n\r\nالهى سينه اى ده آتش افروز\r\nدر آن سينه دلى و ان دل همه سوز\r\n\r\nو از اين قبيل بسيار گفته‌اند و متحقق به اين مقام بوده‌اند .\r\n\r\n\r\n( ( 1388 ) ) هين منه تو شور خود اى شوره خاك * پهلوى شور خداوندان پاك\r\n\r\nن 265 10 - ك 100 20\r\nخداوند : صاحب ، و بزرگِ خانه ، چون خداوند مال .\r\n\r\n\r\n( ( 1395 ) ) درّ چه دريا نهان در قطره اى * آفتابى مخفى اندر ذرّه اى\r\n\r\nن 265 17 - ك 100 23\r\nدر چه : مثل آن است كه آتش چه .\r\n\r\n\r\n( ( 1397 ) ) جملهء ذرّات در وى محو شد * عالم از وى مست گشت و صحو شد\r\n\r\nن 265 19 - ك 100 24\r\nصحو : صافى و هشيارى . و در حديث علوى در سؤال از حقيقت است كه مَحوُ المَوهُومُ وَصَحوُ المَعلُومُ ( 1 )  .\r\n\r\n\r\n( ( 1398 ) ) چون قلم در دست غدّارى بود * بىگمان منصور بر دارى بود\r\n\r\nن 265 20 - ك 100 25\r\nچون قلم : غدّار فرموده آن صاحب قلم را چه ، گوينده اين « انا » را چون شجرهء موسى - عليه السلام - داند .\r\n\r\nانا الحق كشف اسرارى است مطلق\r\nجز از حق كيست تا گويد انا الحق\r\nچو كردى خويشتن را پنبه كارى\r\nتو هم حلاج وار اين دم بر آرى\r\n\r\n\r\n\r\n( ( 1400 ) ) انبيا را گفته قوم راه گم * از سفه انا تطيّرنا بكم\r\n\r\nن 265 22 - ك 100 26\r\nإنَّا تَطَيّرنا بِكُم ( 2 )  : تطيّر ، فال بد زدن . يعنى وجود شما از براى ما شوم است . خدا دهن امثال اين گويندگان را بشكند ، چنان كه از اينها را شكسته به سوء قابليتشان ، و اين سخنان نادرست ، اعدل شاهدى است .\r\n\r\n\r\n( ( 1401 ) ) جهل ترسا بين امان انگيخته * ز ان خداوندى كه گشت آويخته\r\n\r\nن 266 1 - ك 100 26\r\nامان انگيخته : يعنى امان را برداشته .\r\n\r\n\r\n( ( 1403 ) ) چون دل آن شاه ز ايشان خون بود * عصمت و أنت فيهُم چون بود\r\n\r\nن 266 3 - ك 100 27\r\n","description":"","footnote":" ( 1 ) روضات الجنات ، ذيل كميل . .  ( 2 ) قرآن كريم ، سورهء يس ، آيهء 18 . . ","page_name":" 309 ","page_number":309},
  {"content":"\r\nو أنت فيهم : اشارت است به كريمهء وَما كانَ الله لِيُعَذِبَهُم وَأنتَ فيهِم ( 1 )  . يعنى نيست خدا عذاب كننده اين قوم را و حال آن كه تو در ميان ايشان هستى .\r\n\r\n\r\n( ( 1410 ) ) زخم كرد اين گرگ وز عذر لبق * آمده كانا ذهبنا نستبق\r\n\r\nن 266 10 - ك 100 31\r\nلبق : ( به وزن كتف ) ، يعنى ماهر چرب زبان . عربى است . گويند « ثريدٌ ملبق » يعنى اشكنهء چرب ملايم .\r\nكانّا ذهبنا : اشارت است به كريمهء قالُوا يا أبانا إنَّا ذَهَبنا نَستَبِقُ وَتَرَكنا يُوسَفَ عِندَ مَتاعِنا فَأكَلَه الذِّئبُ ( 2 )  . گفتند اى پدر ما رفتيم به سبق و رمايه مشغول شديم و گذاشتيم يوسف را نزد متاع خود ، پس خورد او را گرگ\r\n\r\n\r\n( ( 1411 ) ) صد هزاران گرگ را اين مكر نيست * عاقبت رسوا شود اين گرگ بايست\r\n\r\nن 266 11 - ك 100 31\r\nبايست : يعنى زيست كن .\r\n\r\n\r\n( ( 1413 ) ) حشر پر حرص خس مردار خوار * صورت خوكى بود روز شمار\r\n\r\nن 266 13 - ك 100 32\r\nحشر پر حرص : يعنى حشر آدم پر حرص به صورت خوك خواهد بود . و حرص متفنّن است .\r\nبعضى از حريصان به صورت خوك و بعضى به صورت خروس ، و بعضى به صور اقسام مور و غير اينها به غير اينها محشور شوند . چه صورت بايد مناسب معنى باشد . پس روح آدمى كه چون روح حيوان حريص شد ، صورتش در روز بروز مانند صورت آن شود . و اگر چون روح سباع باشد ، صورت آنها باشد . و اگر روح بهايم باشد صورت آنها باشد . يا موذيات ، صورت عقارب و حيّات باشد ، و قس عليها الباقيات .\r\nو همچنين در طرف ملكات و مظاهر صفات لطفيّه ، صور آنها بهيّه و صبيحه و نوريّه باشند .\r\nو بايد دانست - چنان كه پيش گفتيم - كه آن صور جميعاً برزخيّه و اخرويه خواهند بود ، نه دنيويه . كه دنيا ، چه به حسب مادّه و چه به حسب صورت ، فانى مىشود . و آن صور باطن اين صور و در طول اين صور است ، نه در عرض . و نسبت آنها به اينها ، نسبت جوجه است به بيضه . و از اين قبيل است صور برازخ اعمال كه سالكين و مرتاضين ، مشاهده كنند ، چه در يقظه و چه در نوم ، كه اَلنَّومُ أخُ المَوتِ ( 3 )  .\r\n\r\n\r\n( ( 1414 ) ) زانيان را كنده اندام نهان * خمر خواران را بود گند دهان\r\n\r\nن 266 14 - ك 100 33\r\n","description":"","footnote":" ( 1 ) - قرآن كريم ، سورهء انفال ، آيهء 33 . .  ( 2 ) قرآن كريم ، سورهء يوسف ، آيهء 17 . .  ( 3 ) جامع الصغير ، جلد 2 ، ص 188 . . ","page_name":" 310 ","page_number":310},
  {"content":"\r\nكنده اندام نهان : به فتح كاف عربى ، دو جا جناس مضارع دارد با قولش :\r\nگند دهان : به فتح گاف فارسى .\r\n\r\n\r\n( ( 1416 ) ) بيشه اى آمد وجود آدمى * بر حذر شو زين وجود ارزان دمى\r\n\r\nن 266 16 - ك 100 34\r\nبيشه : به باء عربى .\r\nارزان دمى : يعنى اگر ز ان دم مباركى كه « نفخت فيه من روحى » . و در بعض نسخ « ز اين وجود دار آدمى » . يعنى آرايش دهندهء وجود عالم زمانى . يا دم مباركى و نفس الرحمن هستى ، مثل نسخهء اول . يعنى با خبر باش كه تو از آن وجود آرا دم و نفسى .\r\n\r\nاز حقارت سوى خود منگر بسى\r\nز انكه ممكن نيست پيش از تو كسى\r\n\r\nيا ، « آر » امر باشد يعنى از اين وجود بيار آدم عظيمى ، نه حيوانات . و « ياى » آدمى از براى تنكير تفخيمى باشد . و چون « ياء » در قافيهء مصراع اول براى نسبت يا جزء كلمه است ايطاء نخواهد بود ، چه ، تفاوت به امثال اين كافى است ، چنان كه در عربى تفاوت به تنكير و تعريف را كافى دانسته‌اند .\r\n\r\nظاهر و باطن اگر باشد يكى\r\nنيست كس را در نجات او شكى\r\n\r\nن ندارد - ك 100 34\r\nظاهر و باطن : يعنى در اول خلقت كه نفوس بالقوّه‌اند و ملكه‌ها و خوىها مستحكم نشده ، همهء نفوس متماثله‌اند . ليكن بعد از فعليت نفوس - چه در طرف مظهريت لطف و چه در طرف مظهريت قهر - متخالفه‌اند ، و هر چند نوريان باشند . مانند اصحاب يمين با مقرّبين ، و باز اصناف اصحاب يمين با يكديگر . و همچنين مردمان در مقام انسانيت بشرى امثالند ، لقوله تعالى إن نَحنُ إلَّا بَشَرٌ مَثلُكُم ( 1 )  . در مقام انسانيت ملكوتى تفاوت عظيم دارند ، مگر جانهاى شيران خدا .\r\n\r\n\r\n( ( 1417 ) ) در وجود ما هزاران گرگ و خوك * صالح و ناصالح و خوب و خشوك\r\n\r\nن 266 17 - ك 100 35\r\nخشوك : به معجمتين ، فارسى ، حرامزاده .\r\n\r\n\r\n( ( 1418 ) ) حكم خود آن راست كو غالبتر است * هم بر آن تصوير حشرت واجب است\r\n\r\nن 266 18 - ك 100 35\r\nحكم خود آن راست : مثل آن كه در هر مركَّب از عناصر همه هست ، و مع هذا حق تعالى ، انسان را طين بلكه تراب فرموده ، و جنّ را نار فرموده . چه ، در آن ثقيلان و بر اين خفيفان غالب است .\r\nو به اين كلام ، مولوى دفع اشكالى فرموده ، كه هر گاه كس اخلاق مختلفه داشته باشد به كدام صورت بايد محشور شود ؟ پس فرموده كه هر كدام غالبتر است مخصّص مىشود .\r\nهم بر آن تصوير : در حديث است كه يُحشَرُ النّاسِ عَلى صُوَرِ نِيّاتِهِم [ 175 
  ] . و در بعضى عَلى\r\n[ 175 
  ] وسائل الشيعة ، جلد 1 ، ص 34 : ان الله يحشر الناس على نيّاتهم يوم القيامة .\r\n","description":"","footnote":" ( 1 ) قرآن كريم ، سورهء ابراهيم ، آيهء 11 . . ","page_name":" 311 ","page_number":311},
  {"content":"\r\nصُوَرِ أعمالِهِم . و اگر همهء خوىها متساوى باشند ، خوىهاى خوب اقوى باشد ، چه جانب رحمت و نوريّت غلبه و سبقت دارد . و اگر خوىهاى متساويه بد باشند ، و نفس از عالم وسعت است به همه صورت در آيد ، مانند عجايب المخلوقات ، حديث است كه : يُحشَرُ بَعضُ النُّفُوسِ عَلى صُوَرٍ يَحسُنُ عِندَها اَلقِرَدَةُ وَالخَنازيرُ ( 1 )  .\r\n\r\n\r\n( ( 1423 ) ) اسب سكسك مىشود رهوار و رام * خرس بازى مىكند بز هم سلام\r\n\r\nن 267 1 - ك 101 1\r\nاسب سكسك : به ضم دو سين و به اضافه ، اسب بىراه .\r\n\r\n\r\n( ( 1424 ) ) رفت اندر سگ ز آدميان هوس * تا شبان شد يا شكارى يا حرس\r\n\r\nن 267 2 - ك 101 1\r\nحرس : پاسبان چون شبانىاش مذكور شد ، پاسبانى خانه مراد است ، و جمعيت ملغاة است و الَّا كه حرس جمع حارس است . چنان كه حق فرموده : * ( مُلِئَتْ حَرَساً شَدِيداً 72 : 8 ( 2 )  . يعنى پر است آسمان از پاسبانان سخت . و مىشود به « جيم » باشد ، كه چنان كه بانگ جرس راهنمايى مىكند ، همچنين بانگ سگ .\r\n\r\n\r\n( ( 1425 ) ) در سگ اصحاب خوبى ز ان رقود * رفت تا جوياى الله گشته بود\r\n\r\nن 267 3 - ك 101 2\r\nرقود : جمع راقد ، يعنى خوابيده ، آيهء شريفه اين است : * ( وَتَحْسَبُهُمْ أَيْقاظاً وَهُمْ رُقُودٌ 18 : 18 ( 3 )  .\r\n\r\n\r\n( ( 1426 ) ) هر زمان در سينه نوعى سر كند * گاه ديو و گه ملك گه دام و دد\r\n\r\nن 267 4 - ك 101 2\r\nدام : وحشى غير درنده .\r\nو دد : به وزن بَد ، درنده .\r\n\r\n\r\n( ( 1429 ) ) چونك دزدى بارى آن درّ لطيف * چونك حامل مىشدى بارى شريف\r\n\r\nن 267 7 - ك 101 4\r\nبارى آن درّ لطيف : اشارت است به مَثَل ساير در ميان عرب كه « ان تسرق فاسرق الدّرة » كما مرّ .\r\nبارى شريف : اشارت است به مثل ساير در فرس كه : بارى بكشى بار نگارى بايد .\r\n\r\nچونك ذو النون سوى زندان رفت شاد\r\nبند بر پا دست بر سر ز افتقاد\r\n\r\nن ندارد - ك 101 4\r\nافتقاد : از « فقد » است ، يعنى فقر حقيقى .\r\n","description":"","footnote":" ( 1 ) علم اليقين ج 2 ص 901 . .  ( 2 ) قرآن كريم ، سورهء جن ، آيهء 8 . .  ( 3 ) قرآن كريم ، سورهء كهف ، آيهء 18 . . ","page_name":" 312 ","page_number":312},
  {"content":"\r\n\r\n\r\n( ( 1433 ) ) حاش لله از كمال جاه او * كابر بيمارى بپوشد ماه او\r\n\r\nن 267 13 - ك 101 8\r\nكابر بيمارى : استعمال بيمارى از باب تشبيه است . و مىشود تصحيف از نسّاخ باشد كه « تيمار » ( به تاء مثناة فوق ) بوده به معنى غم خوردن مطلقاً . يا تحريف « تيماوى » ( به واو با تاء مثناة فوق ) باشد ، كه تيماو همان سفاهت باشد . و همه فارسى است .\r\n\r\n\r\n( ( 1436 ) ) كه ببنديدم قوى وز ساز گاو * بر سر و پشتم بزن وين را مكاو\r\n\r\nن 267 16 - ك 101 10\r\nساز گاو : يعنى بساز و كامل كن گاو نفس را . كما قال النَّبىّ ( ص ) : « شَيطانى أسلَمَ عَلى يَدى . » [ 179 
  ] مكاو : نهى است . يعنى اين گاو نفس را ناقص مگذار . مأخوذ از كاويدن به كاف عربى است .\r\n\r\n\r\n( ( 1437 ) ) تاز زخم لخت يابم من حيات * چون قتيل از گاو موسىاى ثقات\r\n\r\nن 267 17 - ك 101 10\r\nلخت : فارسى . و از معانى گرز و عمود است و كارد قصابى .\r\nچون قتيل از گاو موسى : در اخبار آمده است در خصوص آيهء شريفه : * ( وَإِذْ قالَ مُوسى لِقَوْمِه إِنَّ الله يَأْمُرُكُمْ أَنْ تَذْبَحُوا بَقَرَةً 2 : 67 ( 1 )  كه در عهد موسى زنى بود صاحب حسن و جمال و اخلاق و كمال و خُطَّاب و طلَّابِ تزويج او بسيار بودند . و از آن جمله سه بنى اعمام داشت و به يكى از آنها كه افضل و أتقى بود راضى شد . و دو ابن عمّ ديگر حسد بردند و آن مرضى را شب دعوت نمودند و نهانى او را به قتل رسانيدند و در محلَّه اى كه معظم بنى اسرائيل بودند ، نعش او را انداختند به طمع أخذ ديت او .\r\nچون صبح شد و مردم آن واقعه را ديدند و آن دو ابن عمّ شيون آغاز كردند و خاك بر سر مىنمودند ، به عرض موسى - عليه السلام - رسانيدند ، و امر قتل بسيار عظيم بود و عظيم شمرده مىشد .\r\nموسى - عليه السلام - الزام فرمود به امر خدا قبيله را ، كه بايد پنجاه نفر از اعاظم قبيله قسم بخورند كه ما نكشته‌ايم و علم به قاتل هم نداريم . پس اگر قسم خوردند ديت مقتول را بدهند . و اگر از قسم نكول كنند قاتل اقرار كند يا آنها شهادت بر قاتل بدهند تا قصاص شود ، و الَّا بايد در جاى تنگى حبس شوند تا حلف يا اقرار به عمل آيد . و اين حكم بر ايشان گران آمد و گفتند : از براى چه قسم ما اسقاط نكند غرامت مالى را يا غرامت اسقاط نكند قسم را از ما ؟ موسى - عليه السلام - فرمود : اين حكم خداست و پيش حكم او بايد تسليم بود . پس از اقتراح و الحاح بسيار كه خداوند اين امر را ظاهر و احقاق فرمايد كه بىگناه به جرم گناهكار مبتلا نشود\r\n[ 179 
  ] عوالى اللآلي ، جلد 4 ، ص 97 : ما منكم احد الا و له شيطان فقيل له و أنت يا رسول الله ؟ فقال : و انا و لكن أعانني الله عليه و اسلم .\r\n","description":"","footnote":" ( 1 ) قرآن كريم ، سورهء بقره ، آيهء 67 . . ","page_name":" 313 ","page_number":313},
  {"content":"\r\nاجابت فرمود ، و امر فرمود كه ذبح كنند بقره و بزنند بعض اجزاى او را به بدن آن مقتول تا زنده شود و قاتل خود را بگويد ، كما قال تعالى : * ( فَقُلْنا اِضْرِبُوه بِبَعْضِها كَذلِكَ يُحْيِ الله اَلْمَوْتى وَيُرِيكُمْ آياتِه لَعَلَّكُمْ تَعْقِلُونَ 2 : 73 ( 1 )  . پس گاوى به آن صفات كه در كتاب الله و تفاسير موصوف است خريدند و ذبح كردند و دم آن را زدند به ران مقتول و زنده شد و اسرار را گفت و موسى - عليه السلام - آن قاتل را به قتل رسانيد .\r\n\r\n\r\n( ( 1438 ) ) تا زخم لخت گاوى خوش شوم * همچو كشتهء گاو موسى گش شوم\r\n\r\nن 267 18 - ك 101 11\r\nكشتهء گاو : اضافهء بيانى است ، يا لادنى مناسبة .\r\nگش : به فتح يعنى نيكو و دل كش ، كما مرّ .\r\n\r\n\r\n( ( 1442 ) ) چون كه كشته گردد اين جسم گران * زنده گردد هستى اسرار دان\r\n\r\nن 267 22 - ك 101 13\r\nچون كه كشته گردد . . . : اشارت است به تأويل آيهء شريفه .\r\n\r\n\r\n( ( 1445 ) ) گاو كشتن هست از شرط طريق * تا شود از زخم دمش جان مفيق\r\n\r\nن 268 3 - ك 101 14\r\nتا شود از زخم دمش جان مفيق : دمش به حسب تأويل ، وهم و خيال است . در حديث است كه :\r\n« كُلُّ ابن آدَمَ يُبلى إلَّا عُجبُ الذَّنَبِ مِنه » ( 2 )  . چه تحقيق آن است كه خيال ، تجرد برزخى دارد .\r\n\r\n\r\n( ( 1455 ) ) فحش آغازيد و دشنام از گزاف * گفت او ديوانه گانه زى و قاف\r\n\r\nن 268 14 - ك 101 22\r\nگفت او ديوانه گانه : چون بچه گانه . و اصلش ديوانگان است با « نه » كه از حروف لياقت و سزاوارى است و نون اول محذوف است .\r\nزى و قاف : رمز است از دشنامهايى كه در اول و آخر آنها زى و قاف است ، چون زنديق .\r\nو اگر « كاى دو قاف » باشد ، كلمه است كه فارسى ديوث است . و دو سر قاف هم گويند .\r\nو بايد دانست كه بيّنهء حروف ثنائيه كه در عربى « الف » است - چون با و حا و را . در فارسى « ى » است - چون بى و حى و رى .\r\n\r\n\r\n( ( 1459 ) ) كى كران گيرد ز رنج دوست دوست * رنج مغز و دوستى آن را چو پوست\r\n\r\nن 268 18 - ك 101 24\r\nكران : به كاف عربى ، كناره . و مىشود به گاف فارسى به معنى سنگين باشد .\r\n\r\n\r\n( ( 1460 ) ) نى نشان دوستى شد سر خوشى * در بلا و آفت و محنت كشى\r\n\r\nن 268 19 - ك 101 25\r\n","description":"","footnote":" ( 1 ) قرآن كريم ، سورهء بقره ، آيهء 73 . .  ( 2 ) منبع يافت نشد . . ","page_name":" 314 ","page_number":314},
  {"content":"\r\nنى نشان دوستى : نى نفى كران گرفتن است ، و نشان دوستى مستأنف است . چنان كه در * ( لا أُقْسِمُ 75 : 1 ( 1 )  ، « لا » ردّ قول كفار ، و « اقسم » مستأنف است ، در قرآن مجيد .\r\n\r\n\r\n( ( 1468 ) ) گفت شه آن دو چه‌اند آن زلَّت است * گفت آن يك خشم و ديگر شهوت است\r\n\r\nن 269 6 - ك 101 31\r\nزلَّت : لغزش .\r\n\r\n\r\n( ( 1469 ) ) شاه آن دان كو ز شاهى فارغ است * بىمه و خورشيد نورش بازغ است\r\n\r\nن 269 7 - ك 101 31\r\nبازغ : طلوع كننده .\r\n\r\n\r\n( ( 1473 ) ) هر بيابان را مفازه نام شد * نام و رنگى عقلشان را دام شد\r\n\r\nن 269 11 - ك 101 33\r\nمفازه : از فوز به معنى رستگارى است . و بيابان مهلك را بر سبيل تفأَّل ، مفازه نام نهاده‌اند .\r\n\r\n\r\n( ( 1475 ) ) يك گره را ظاهر سالوس زهد * نور بايد تا بود جاسوس زهد\r\n\r\nن 269 13 - ك 101 34\r\nجاسوس زهد : به كسر سين به اضافه : ديده بان و مراقب زهد ، كه زهد حقيقى مدلول آيهء * ( لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ 57 : 23 ( 2 )  .\r\n\r\n\r\n( ( 1476 ) ) نور بايد پاك از تقليد و عول * تا شناسد مرد را بىفعل و قول\r\n\r\nن 269 14 - ك 101 35\r\nعول : اگر به مهمله باشد ، جور و نقص . و اگر به معجمه ( غول ) باشد ، سكر و صداع ، كما فى قوله تعالى در وصف خمر جنّت : * ( لا فِيها غَوْلٌ وَلا هُمْ عَنْها يُنْزَفُونَ 37 : 47 ( 3 ) \r\n\r\n\r\n( ( 1480 ) ) در تن گنجشك چه بود برگ و ساز * كه شور پوشيده آن بر عقل باز\r\n\r\nن 269 18 - ك 101 37\r\nدر تن گنجشك : در تن طفل چيست از قصود و مطالب و مآرب كه مخفى باشد بر بزرگ . و قلوب اشعّه و اظلَّه قلب عالمند كه انسان كامل است و علم به ذات خود و مقوم كه دارد علم به كل دارد .\r\nاين است كه مظهريت علَّام الغيوب را مناط كرد و واقفيت بر اسرار هو را .\r\n\r\n\r\n( ( 1484 ) ) بود لقمان بنده شكل خواجه اى * بندگى بر ظاهرش ديباجه اى\r\n\r\nن 269 22 - ك 101 39\r\nديباجه : ديبا ، لباس حريرى كه گران مايه است . و اگر به چيم فارسى [ ديباچه 
  ] باشد ، كوچك مراد\r\n","description":"","footnote":" ( 1 ) قرآن كريم ، سورهء قيامت ، آيهء 1 . .  ( 2 ) قرآن كريم ، سورهء حديد ، آيهء 23 . .  ( 3 ) قرآن كريم ، سورهء صافات ، آيهء 47 . . ","page_name":" 315 ","page_number":315},
  {"content":"\r\nاست ، كه « چه » كه به آخر كلمه ملحق شود ، افادهء تصغير كند . و اگر به جيم عربى باشد ، افادهء تعريب كند ، چون : برنامج . كه ديبا را در كلام عربى ديباج گويند . و از اينجاست ديباجهء كتابها .\r\n\r\n\r\n( ( 1487 ) ) در پِيَش چون بندگان در ره شود * تا نبايد زو كسى آگه شود\r\n\r\nن 270 3 - ك 101 40\r\nدر پيش چون بندگان : اين نظير آن است كه در منطق الطير گويد كه اسكندر چون مىخواست كه به جايى رسولى بفرستد ، خود ، لباس رسولان مىپوشيد و مىرفت و مىگفت كه اسكندر چنين و چنان فرموده است .\r\n\r\n\r\n( ( 1490 ) ) ترك خدمت خدمت تو داشتم * تا به غربت تخم حيلت كاشتم\r\n\r\nن 270 6 - ك 102 2\r\nترك خدمت خدمت تو داشتم : يعنى خدمت كردن تو الآن ترك خدمت است ، چه ، بنده بايد فانى باشد در خواجه . و اينها بسيار مناسب است با حديث شريف كه : اَلعُبُوديَّةُ جَوهَرَةٌ كُنهُها اَلرُّبُوبِيَّةُ ( 1 )  .\r\n\r\n\r\n( ( 1491 ) ) خواجگان اين بندگيها كرده اند * تا گمان آيد كه ايشان بنده اند\r\n\r\nن 270 7 - ك 102 2\r\nخواجگان : اولياء خدا .\r\n\r\n\r\n( ( 1497 ) ) راز مىدانست خوش مىراند خر * از براى مصلحت آن راهبر\r\n\r\nن 270 13 - ك 102 5\r\nمىراند خر : يعنى جاهل را دور مىكرد و اينها دور باش او بود .\r\n\r\n\r\n( ( 1500 ) ) چه عجب كه سر زبد پنهان كنى * اين عجب كه سر ز خود پنهان كنى\r\n\r\nن 270 16 - ك 102 7\r\nسر ز خود : به اينكه خود پنهان كنى در نور عظمت و رداى كبريايى به محق محض .\r\n\r\n\r\n( ( 1507 ) ) پس بدان مشغول شو كان بهتر است * تا ز تو چيزى برد كان كهتر است\r\n\r\nن 271 1 - ك 102 10\r\nپس بدان مشغول شو كان بهتر است : و دل به ذكر و فكر او ده : * ( وَلَذِكْرُ الله أَكْبَرُ 29 : 45 ( 2 )  .\r\n\r\nسر رشتهء دولت اى برادر به كف آر\r\nوين عمر گرامى به خسارت مگذار\r\nيعنى همه جا با همه كس در همه كار\r\nمىدار نهفته چشم دل جانب يار\r\n\r\nخداوند مجيد در كتاب حكيم اسم ذكر كه مىبرد موصوف به كثرت مىفرمايد ، مثل : * ( وَاُذْكُرُوا الله كَثِيراً 8 : 45 ( 3 )  ، و اوصاف سنيّهء مؤمنين را كه مىشمارد مىفرمايد : * ( وَاَلْقانِتِينَ وَاَلْقانِتاتِ 33 : 35 ( 4 )  مثلًا و به\r\n","description":"","footnote":" ( 1 ) مصباح الشريعة ، فقره ى صدم . .  ( 2 ) قرآن كريم ، سورهء عنكبوت ، آيهء 45 . .  ( 3 ) قرآن كريم ، سورهء انفال ، آيهء 45 . .  ( 4 ) قرآن كريم ، سورهء احزاب ، آيهء 35 . . ","page_name":" 316 ","page_number":316},
  {"content":"\r\nذكر كه مىرسد مىفرمايد : * ( وَاَلذَّاكِرِينَ الله كَثِيراً وَاَلذَّاكِراتِ 33 : 35 ( 1 )  .\r\nتا ز تو چيزى برد كان كهتر است : چنان كه وقتى كه مستغرق در كهتر مىشدى از تو چيزى مىرفت كه مهتر و بهتر بود . پس چون به بهتر مشغول شوى و مستغرق گردى ، كهتر - يعنى تعينات كه نظر ترا به تفرق و قلب ترا به تشتّت انداخته‌اند - فانى گردند . و در اين مطلب حقيقى چيزى كه كهتر است شيء به حقيقت الشيئية نيست ، حبابى است ، بلكه سرابى است .\r\n\r\nهستى عالم نمايد چون سراب\r\nدر بيابان از شعاع آفتاب\r\n\r\nپس از بردن اين گونه كهتران مغبون نخواهى بود ، چون تو دارم همه دارم .\r\n\r\nنقد ايمان را به طاعت گوش دار\r\nتا ز روى حق نگردى شرمسار\r\n\r\nن ندارد - ك 102 12\r\nگوش دار : يعنى حفظ كن .\r\n\r\nچون كه نقدت را نگهدارى كنى\r\nحرص و غفلت را برد ديو دنى\r\n\r\nن ندارد - ك 102 13\r\nبرد ديو دنى : يعنى اين دو دام خود را ديو بر دارد از راه مؤمن .\r\n\r\n\r\n( ( 1512 ) ) سؤر او خوردى و شور انگيختى * هر طعامى كان نخوردى ريختى\r\n\r\nن 271 7 - ك 102 16\r\nسؤر او : كه « سُؤرُ المُؤمِنِ شِفاءٌ » ( 2 )  .\r\n\r\n\r\n( ( 1513 ) ) ور بخوردى بىدل و بىاشتها * اين بود پيوندى بىمنتهى\r\n\r\nن 271 8 - ك 102 17\r\nبىدل : يعنى اگر بخوردى به كراهت خوردى .\r\nاين بود پيوندى بىمنتهى : يعنى اين بود محبّت و عشق بىنهايت .\r\n\r\nچون كه لقمان آمد و پيشش نشست\r\nخواجه پس بگرفت سكَّينى بدست\r\n\r\nن ندارد - ك 102 18\r\nسكَّين : كارد .\r\n\r\n\r\n( ( 1515 ) ) چون بُريد و داد او را يك بُرين * همچو شكَّر خوردش و چون انگبين\r\n\r\nن 271 10 - ك 102 19\r\nبرين : ( به ضمّ اول ) قاچ خربزه و هندوانه .\r\n\r\n\r\n( ( 1516 ) ) از خوشى كه خورد داد او را دوم * تا رسيد آن كرچها تا هفدهم\r\n\r\nن 271 11 - ك 102 19\r\nكرچ : ( به ضم كاف ) قاچ خربزه . و در بعض نسخ « شمش » ( به دو شين معجمه ) است و در لغت فارسى به وزن ترش به معنى طلا و نقرهء گداخته كه در ناوچهء آهن ريزند ، آمده .\r\n","description":"","footnote":" ( 1 ) قرآن كريم ، سورهء احزاب ، آيهء 35 . .  ( 2 ) منبع يافت نشد . . ","page_name":" 317 ","page_number":317},
  {"content":"\r\n\r\n\r\n( ( 1528 ) ) لذّت دست شكر بخشت بداشت * اندرين بطيخ تلخى كى گذاشت\r\n\r\nن 272 1 - ك 102 25\r\nبطيخ : عربى خربزه .\r\n\r\n\r\n( ( 1530 ) ) از محبت دُردها صافى شود * از محبت دردها شافى شود\r\n\r\nن 272 3 - ك 102 26\r\nدردها صافى شود : اين مصراع با دوم ترصيع و جناس محرّف و جناس لاحق دارد . چنان كه هر يك طباق ، كه تضاد نيز گويند ، دارد .\r\n\r\n\r\n( ( 1532 ) ) اين محبّت هم نتيجهء دانش است * كى گزافه بر چنين تختى نشست\r\n\r\nن 272 5 - ك 102 31\r\nنتيجهء دانش است : بلى بىدانش و معرفت ، مقامات عاليه ميسّر نگردد . و در ميانهء اين بيت و آن بيت مرصّع كه گذشت ابياتى چند در بعض نسخ هست ، و در اكثرى نيست و ظاهر آن است كه الحاقى است .\r\nكى گزافه : كدام كس از جزاف و بىمأخذ .\r\n\r\n\r\n( ( 1533 ) ) دانش ناقص كجا اين عشق زاد * عشق زايد ناقص امّا بر جماد\r\n\r\nن 272 8 - ك 102 32\r\nعشق زايد ناقص : يعنى ناقص مىشود ، امّا بر جماد نه بر حىّ حقيقى . و اما عشق بر جمال صورى آدميان كه زايد و ناقص مىشود ، آن هم داخل در جماد است ، چه ، صورتِ فقط و مفصول از معنى ، رنگ پوست و اخلاط است .\r\n\r\n\r\n( ( 1535 ) ) دانش ناقص نداند فرق را * لاجرم خورشيد داند برق را\r\n\r\nن 272 8 - ك 102 33\r\nدانش ناقص : اين دانش فاعلِ « ديد » و « شنيد » در بيت قبل است .\r\n\r\n\r\n( ( 1536 ) ) چون كه ملعون خواند ناقص را رسول * بود در تأويل نقصان عقول\r\n\r\nن 272 9 - ك 102 33\r\nدر تأويل : يعنى آن ملعنت نقصان عقل را مىگيرد ، كه تن ملعنتى ندارد . چه ، هر شكل و لون و وضع و مزاجى كه دارد ، همه فعليّاتند . و وجود مطلقاً خير است ، و رحمت واسعه و نور حق است . و شريّت در عقل هم اعدام او را مىگيرد ، مثل عدم علم و عدم حلم و عدم تقوى و عدم عدالت و مانند اينها . نه وجود آن را ، كه وجود عقلِ جزئى از تن برتر است من حيث الوجود .\r\nپس ، ملعون ، نفس قرين اين اعدام است . چه اين اعدام از جمله اعدام ملكاتند ، نه نفى محض . كه عدم بصر براى حيوان شرّ است ، نه براى جماد . پس عدم علم و عدل ، براى نفس ناطقه شر است ، نه براى تن از حيثيّت جسميت . و به سوى اين معنى اشارت فرمود كه : ز انكه تكميلِ خردها . . .\r\n\r\n\r\n( ( 1542 ) ) برق آفل باشد و بس بىبقا * آفل از باقى ندانى بى صفا\r\n\r\nن 272 15 - ك 102 36\r\n","description":"","footnote":"","page_name":" 318 ","page_number":318},
  {"content":"\r\nبرق آفل باشد : متعلَّق است به قولش كه : لا جرم خورشيد داند برق را . و تعيير و تقريع دانش ناقص است ، كه برق آفل را كه وجود محدود است و بىبقاست ، چون حباب ، به آن دل مىبندد ، و از خورشيد نور حقيقت غافل مىشود . به خلاف دانش تام و عقل كلَّى كه دايم متذكَّر و متفكر او است . و گويد :\r\n\r\nدر نعت بقا نيست كسى با تو مشارك\r\nذات تو بود باقى و باقى همه هالك\r\n\r\n\r\n\r\n( ( 1544 ) ) نورهاى چرخ ببريده پى است * آن چو لا شرقى و لا غربى كى است\r\n\r\nن 272 17 - ك 102 37\r\nآن چو لا شرقى : اشارت است به كريمهء واقعه در سورهء نور كه : * ( يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَلا غَرْبِيَّةٍ 24 : 35 ( 1 )  . يعنى نور كوكب درّى - كه در تأويل قلب منوّر است - افروخته مىشود از درخت مبارك زيتونى ، كه نه مشرقى - كه عالم معنى و ارواح است - حجاب شود او را ، و نه مغربى - كه عالم صور و اشباح است - حجاب شود او را . بلكه همه را مجلاى او و مملوّ از نور و بهاى او بيند .\r\n\r\n\r\n( ( 1545 ) ) برق را چون يخطف الابصار دان * نور باقى را همه انصار دان\r\n\r\nن 272 18 - ك 102 38\r\nيخطف الابصار : اشارت است به كريمهء * ( يَكادُ اَلْبَرْقُ يَخْطَفُ أَبْصارَهُمْ 2 : 20 ( 2 )  و جاى ديگر . * ( يَكادُ سَنا بَرْقِه يَذْهَبُ بِالأَبْصارِ 24 : 43 ( 3 )  .\r\n\r\n\r\n( ( 1546 ) ) بر كف دريا فرس را راندن * نامه را در نور برقى خواندن\r\n\r\nن 272 19 - ك 102 38\r\nنامه را : چنان كه نامهء مطوّله را در نور برق نتوان خواند ، نامهء الهى - كه دفتر نفس ناطقه است ، و كتاب تكوينى انفسى حق است - به دانش ناقص و وجود محدود نتوان رسيد .\r\n\r\n\r\n( ( 1550 ) ) هم درين نحسى بگردان اين نظر * در كسى كه كرد نحست در نگر\r\n\r\nن 273 1 - ك 103 1\r\nهم درين نحسى بگردان اين نظر : اشارت است به توحيد ، كه نحس را هم مظهر اسم « قاهر » ببين ، و مظهر صفت جلال بين . چنان كه سعد مظهر اسمه اللطيف و مجلاى جمال است . كه وجود هر چه هست و هر كه هست - چه از نحوس و چه از سعود و چه از شيطانى و چه از ملكى - همه خير است ، و نور و مجعول حق است . و اگر بدى و شرّى مىبينى به عدم و تعيّن راجع است . و به زبانى به ماهيّت عايد مىشود و مجعول بالعرض است . چه ، عدم و عدمى علَّت وجود نمىخواهد كه علَّت وجود ، وجود و علت عدم ، عدم و علت ماهيت ، ماهيت است . و بالجملة سنخيت در\r\n","description":"","footnote":" ( 1 ) قرآن كريم ، سورهء نور ، آيهء 35 . .  ( 2 ) قرآن كريم ، سورهء بقره ، آيهء 20 . .  ( 3 ) قرآن كريم ، سورهء نور ، آيهء 43 . . ","page_name":" 319 ","page_number":319},
  {"content":"\r\nعلَّيت شرط است . * ( قُلْ كُلٌّ يَعْمَلُ عَلى شاكِلَتِه 17 : 84 . ( 1 ) \r\n\r\n\r\n( ( 1551 ) ) آن نظر كه بنگرد اين جزر و مد * او ز نحسى سوى سعدى نقب زد\r\n\r\nن 273 2 - ك 103 2\r\nاين جزر و مد : يعنى جزر و مدّ درياى بىكران وجود .\r\n\r\n\r\n( ( 1554 ) ) تا دو پر باشى كه مرغ يك پره * عاجز آمد از پريدن اى سره\r\n\r\nن 273 5 - ك 103 4\r\nتا دو پر باشى : يعنى چون يمين انسان كبير و شمال و اصحاب يمين و شمال ، همه را مظاهر اسماء لطفيه و قهريهء خدا ديدى ، و وجه الله را چون رشته اى مشاهده كردى كه همهء گوهرها را در يك سلك كشيده ، و اجزاى نظام كل را منتظم دارد ، به دو جناح در اوج ملكوت پرواز توانى كرد .\r\n\r\n\r\n( ( 1562 ) ) دور ماند از جرّ جرّار كلام * باز بايد گشت و كرد آن را تمام\r\n\r\nن 273 14 - ك 103 9\r\nاز جرّ جرّار كلام : از امثال است كه « الكلام يجّر الكلام » . و جرّ فعل ماضى آن است و معنى مثل آن است ، كه سخن سخن را مىكشاند .\r\n\r\n\r\n( ( 1567 ) ) شيخ كو ينظر بنور الله شد * از نهايت وز نخست آگاه شد\r\n\r\nن 273 19 - ك 103 12\r\nاز نهايت : كه آخر سلسلهء صعوديه و قوس صعود است .\r\nوز نخست : كه اول سلسلهء نزوليّه و قوس نزول است . * ( كَما بَدَأَكُمْ تَعُودُونَ 7 : 29 ( 2 )  .\r\n\r\n\r\n( ( 1568 ) ) چشم اول بين ببست از بهر حق * چشم آخر بين گشاد اندر سبق\r\n\r\nن 273 20 - ك 103 12\r\nچشم اول بين ببست : يعنى اوّلِ اضافى را كه دنيا باشد و نشانهء اولى كه مزرعهء نشاهء اُخرى است و آخر : ثمرات نيك و بد است .\r\n\r\n\r\n( ( 1573 ) ) شاه از آن اسرار واقف آمده * همچو بو بكر ربابى تن زده\r\n\r\nن 274 3 - ك 103 15\r\nبو بكر ربابى : يكى از مشايخ است كه مجذوب بوده و چند سال سكوت داشته . و تن زدن ، سكوت است .\r\n\r\n\r\n( ( 1574 ) ) در تماشاى دل بد گوهران * مىزدى خنبك بر آن كوزه گران\r\n\r\nن 274 4 - ك 103 15\r\nكوزه گران : از صنعت ايهام تناسب است ، با خنبك . چه خنب لغتى است در خم . و كور و كران ، كه فارسى اعمى و اصم است مىشود ، اگر بَدَلِ « ها » « واو » باشد در نسخه .\r\n","description":"","footnote":" ( 1 ) قرآن كريم ، سورهء اسراء ، آيهء 84 . .  ( 2 ) قرآن كريم ، سورهء اعراف ، آيهء 29 . . ","page_name":" 320 ","page_number":320},
  {"content":"\r\n\r\n\r\n( ( 1575 ) ) مكر مىسازند قومى حيله مند * تا كه شه را در فقاعى افكنند\r\n\r\nن 274 5 - ك 103 16\r\nفقاع : نوعى از خمر است . و در فقاع افكندن ، كنايه از بىهوش ساختن است .\r\n\r\n\r\n( ( 1580 ) ) چشم او ينظر بنور الله شده * پرده‌هاى جهل را خارق بده\r\n\r\nن 274 10 - ك 103 18\r\nخارق : پاره كننده .\r\n\r\n\r\n( ( 1581 ) ) از دل سوراخ چون كهنه گليم * پرده اى بندد به پيش آن حكيم\r\n\r\nن 274 11 - ك 103 19\r\nاز دل سوراخ : يعنى آن شاگرد مخفى دارد خاطرى با سوء را در دل سياه سوراخ دارندهء خود كه چون گليم كهنه اى است . و آن را پردهء چشم استاد داند - كه انسان كامل است . و نداند كه ضماير او مكشوف است پيش استاد . و هر سوراخى از آن پرده دهانى است بر ريش شاگرد خندان و آن چه در آن است ، بر استاد نمايان .\r\n\r\n\r\n( ( 1586 ) ) پس دل من كارگاه بخت توست * چه شكنى اين كارگاه اى نادرست\r\n\r\nن 274 16 - ك 103 21\r\nبخت : ( به باء موحده در اوّل ) . يعنى آن چه دارى از فعليت و كمال چون آثار من است و اثر شيء بحياله نيست ، چگونه مىشكنى دل مرا كه شكستن مبدأ اثر ، شكستن اثر است و خود را بد بخت ساختن است .\r\n\r\n\r\n( ( 1587 ) ) گوييش پنهان زنم آتش زنه * نى به قلب از قلب باشد روزنه\r\n\r\nن 274 17 - ك 103 22\r\nنى به قلب : اشارت است به آن كه : « اَلقَلبُ يَهدى إلَى القَلبِ » .\r\n\r\n\r\n( ( 1589 ) ) ليك در رويت نمالد از كرم * هر چه گويى خندد و گويد نعم\r\n\r\nن 274 19 - ك 103 23\r\nليك در رويت : يعنى در ظاهر ملايمت كند .\r\n\r\n\r\n( ( 1590 ) ) او نمىخندد ز ذوق مالشت * او همىخندد بر آن اسگالشت\r\n\r\nن 274 20 - ك 103 23\r\nاسگالشت : سگاليدن : انديشه كردن و تفكر . و همزه اش از قبيل همزهء اسپه و اشكم و غيرهماست كه فرس قديم است .\r\n\r\n\r\n( ( 1591 ) ) پس خداعى را خداعى شد جزا * كاسه زن كوزه بخور اينك سزا\r\n\r\nن 274 21 - ك 103 24\r\nخداع : و خدعه ، فريب است . * ( وَمَكَرُوا وَمَكَرَ الله 3 : 54 ( 1 )  . * ( وَجَزاءُ سَيِّئَةٍ سَيِّئَةٌ مِثْلُها 42 : 40 ( 2 )  .\r\n","description":"","footnote":" ( 1 ) قرآن كريم ، سورهء آل عمران ، آيهء 54 . .  ( 2 ) قرآن كريم ، سورهء شورى ، آيهء 40 . . ","page_name":" 321 ","page_number":321},
  {"content":"\r\nكاسه زن : و كاسه و كوزه شراب جهل مراد است . از باب استعارهء تهكميّه . در مقابل كاسه زدن و كوزه خوردن شراب معرفت از دست ساقى - كه انسان كامل باشد .\r\nو نيز كاسه به معنى طبل و نقّاره آمده . پس كنايه باشد از ناقابل ، چنان كه كاسه تن كنايه از اين و از خميدهء كوژ پشت است . و كاسه ليس كنايه از گدا . و آن خميدگى از بار گناه و غم باشد .\r\n\r\n\r\n( ( 1593 ) ) چون دل او در رضا آرد عمل * آفتابى دان كه آيد در حمل\r\n\r\nن 275 1 - ك 103 25\r\nكه آيد در حمل : يعنى در خانهء شرف . چه ، حمل برج شرف است از براى شمس ، خصوص نوزدهم درجهء آن .\r\n\r\n\r\n( ( 1594 ) ) رو بخندد هم نهاد و هم بهار * در هم آميزد شكوه و سبزه زار\r\n\r\nن 275 2 - ك 103 25\r\nبهار : يكى به باء موحده و يكى به نون ، جناس مضارع دارد . چنان كه « ندانى » و « بدانى » طباق السلب دارد .\r\n\r\n\r\n( ( 1595 ) ) صد هزاران بلبل و قمرى نوا * افكند اندر جهان بىنوا\r\n\r\nن 275 3 - ك 103 26\r\nنوا : اول نغمه ، و دوم رونق . پس ايطاء نيست ، بلكه تجنيس القافيه است .\r\n\r\n\r\n( ( 1597 ) ) آفتاب شاه در برج عتاب * مىكند روها سيه همچون كتاب\r\n\r\nن 275 5 - ك 103 27\r\nبرج عتاب : خانه هبوط است كه برج ميزان باشد ، كه در بيت دوم اشاره نموده .\r\n\r\n\r\n( ( 1598 ) ) آن عطارد را ورقها جان ماست * آن سپيدى و آن سيه ميزان ماست\r\n\r\nن 275 6 - ك 103 28\r\nآن عطارد : چون عطارد را تير و قلم گويند . اينجا مراد انسان كامل است كه بوقلمون است هم شمس است و هم كِلك حق است . كه در اول كتاب دانستى كه مراد از نى مىشود كه نِى كِلك باشد . و عقل كامل قلم اعلاى حق است . و چون كلك ، الواح و اوراق مىخواهد ، فرمود ورقها جان ماست .\r\nميزان ماست : يعنى ميزان اين شمس حقيقى ماييم . كه اگر كجى و عدم رضا در ما باشد در حق ما هبوط مىشود ، و فى نفسه هبوط ندارد و همه شرفست . و اگر خوش عمل باشيم ، چون برج حمل و بيت الشرف باشيم .\r\nو آن سپيدى و آن سيه فرمود ، اشارت به دو رنگى كرد ، مثل سياهى كتاب ، كه مشبه به شد . و بهتر آن است كه مراد به « ميزان » ، ميزان عدل باشد كه انسان است و كفّتين او عقل نظرى و عقل عملى است .\r\n\r\nدر علم و عمل زبانشان راست\r\nميزان صفتند بىكم و كاست\r\n\r\nو رنگها اشارت به موتات اربع باشد : سپيدى به موت أبيض كه جوع است ، چه ابيضاض\r\n","description":"","footnote":"","page_name":" 322 ","page_number":322},
  {"content":"\r\nقلب و صفا آرد . و سياهى به موت اسود كه تحمّل اذى و ملامت است در راه حق تعالى * ( وَلا يَخافُونَ لَوْمَةَ لائِمٍ 5 : 54 ( 1 )  . و سرخى به موت احمر كه جهاد اكبر است . و سبزى به موت اخضر كه لبس مرقع موصّل از خرق ملقاة در طرق است . چه اخضرار وجد و خرّمى آرد به سبب قناعت . و اينها اصطلاحات عرفاست .\r\nو در السنهء احاديث « الوان » استعمال شده است در اركان عرش و مثل آن . چنان كه عالم مجردات مرسله را كه عقول كلَّيه‌اند ، ركن ابيض ، و عالم مجردات مضافه را ركن اصفر ، و عالم مثال را ركن اخضر ، و عالم قوى و طبايع دهريه را - يعنى واقعه در سلسلهء نزول را - ركن احمر ناميده‌اند .\r\nو اينجا ، سياه ، بنا بر اين تأويل دوم ، قوى و طبايع زمانيّه است . چه ، اينها در ظلمات مواد حلول كرده‌اند . و اصفر داخل در أبيض و از صقع اوست ، و همه محاط قلب است كه عرش مجيد است چون به فعليت رسد ، و كتاب مبين است كه * ( لا رَطْبٍ وَلا يابِسٍ إِلَّا فِي كِتابٍ مُبِينٍ 6 : 59 ( 2 )  .\r\n\r\n\r\n( ( 1599 ) ) باز منشورى نويسد سرخ و سبز * تا رهند ارواح از سودا و عجز\r\n\r\nن 275 7 - ك 103 28\r\nمنشور : فرمان سلطان است .\r\n\r\n\r\n( ( 1600 ) ) سرخ و سبز افتاد نسخ نو بهار * چون خط قوس قزح در اعتبار\r\n\r\nن 275 8 - ك 103 29\r\nقوسِ قزح : به اضافه است . چه ، « قزح » اسم كسى است كه استاد بود در كمان سازى و كمان خوب را به او نسبت دهند . و در بعض نسخ به تخلَّل واو عطف نوشته‌اند ، غلط است .\r\n\r\n\r\n( ( 1601 ) ) رحمت صد تو بر آن بلقيس باد * كه خدايش عقل صد مَرده بداد\r\n\r\nن 275 11 - ك 103 31\r\nصد تو : صد لا .\r\nصد مرده : يعنى يك زن بود و عقل صد مرد را داشت . و « هاء » حرف نسبت است ، چون : يك ساله و يك روزه .\r\n\r\n\r\n( ( 1603 ) ) خداوند او آن نكته‌هاى با شمول * با حقارت ننگريد اندر رسول\r\n\r\nن 275 13 - ك 103 32\r\nشمول : كلَّيت و عموم نفع .\r\n\r\n\r\n( ( 1605 ) ) عقل با حس زين طلسمات دو رنگ * چون محمد ( ص ) با ابو جهلان به جنگ\r\n\r\nن 275 15 - ك 103 33\r\n","description":"","footnote":" ( 1 ) قرآن كريم ، سورهء مائده ، آيهء 54 . .  ( 2 ) قرآن كريم ، سورهء انعام ، آيهء 59 . . ","page_name":" 323 ","page_number":323},
  {"content":"\r\nچون محمد ( ص ) : يعنى عقل بالفعل در باطن ، آيت حقيقت محمّديه ، و حسِّ تابع نفس اماره و مسوّله ، بو جهل است و بو لهب و مانند اين دو لعين .\r\n\r\n\r\n( ( 1608 ) ) ديدهء حس را خدا اعماش خواند * بت پرستش گفت و ضد ماش خواند\r\n\r\nن 275 18 - ك 103 34\r\nضد ماش خواند : آن جا كه فرمود : * ( أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا اَلشَّيْطانَ إِنَّه لَكُمْ عَدُوٌّ مُبِينٌ 36 : 60 ( 1 )  . و حسها از آن جهت كه تابع وهمند ، شيطان داخلىاند و ضد عقلند ، و مملكت وجود آدمى را به طاغوت و ابليس مىدهند .\r\n\r\n\r\n( ( 1610 ) ) خواجهء فردا و حالى پيش او * او نمىبيند ز گنجى يك تسو\r\n\r\nن 275 20 - ك 103 35\r\nاو نمىبيند :\r\n\r\nهر كه امروز معاينه رخ دوست نديد\r\nطفل راهى است كه او منتظر فردا شد\r\n\r\n\r\n\r\n( ( 1611 ) ) ذرّه اى ز آن آفتاب آرد پيام * آفتاب آن ذرّه را گردد غلام\r\n\r\nن 275 21 - ك 103 36\r\nآفتابِ : اوّل شمس حقيقت ، و دوّم شمس فلك .\r\n\r\n\r\n( ( 1612 ) ) قطره اى كز بحر وحدت شد سفير * هفت بحر آن قطره را باشد اسير\r\n\r\nن 275 22 - ك 103 36\r\nسفير : قاصد و سفر كننده .\r\n\r\n\r\n( ( 1614 ) ) خاك آدم چون كه شد چالاك حق * پيش خاكش سر نهاد املاك حق\r\n\r\nن 276 1 - ك 103 37\r\nاملاك حق : فرشته‌هاى او ، جمع ملك است . چنان كه قائلى گويد :\r\n\r\nپيشتر ز افلاك شور عشق در سر داشتيم\r\nبيشتر ز املاك تسبيح تو از بر داشتيم\r\n\r\n\r\n\r\n( ( 1615 ) ) السماء انشقت آخر از چه بود * از يكى چشمى كه ناگه بر گشود\r\n\r\nن 276 2 - ك 103 38\r\nناگه بر گشود : كه نور ربّ فعّال دائم را در آن ديد و وجود خود آن را ممحوق وجود حق شناخت ، كه * ( نَقْذِفُ بِالْحَقِّ عَلَى اَلْباطِلِ فَيَدْمَغُه 21 : 18 ( 2 )  .\r\n\r\n\r\n( ( 1616 ) ) خاك از دردى نشيند زير آب * خاك بين كز عرش بگذشت از شتاب\r\n\r\nن 276 3 - ك 103 38\r\nخاك بين : خاك آدم حقيقى .\r\n\r\n\r\n( ( 1617 ) ) آن لطافت پس بدان كز آب نيست * جز عطاى مبدع وهّاب نيست\r\n\r\nن 276 4 - ك 104 1\r\n","description":"","footnote":" ( 1 ) - قرآن كريم ، سورهء يس ، آيهء 60 . .  ( 2 ) قرآن كريم ، سورهء انبياء ، آيهء 18 . . ","page_name":" 324 ","page_number":324},
  {"content":"\r\nكز آب نيست : يعنى از آب منى .\r\n\r\n\r\n( ( 1618 ) ) گر كند سفلى هوا و نار را * ور ز گل او بگذراند خار را\r\n\r\nن 276 5 - ك 104 1\r\nهوا و نار را : در وجود مصداق بَل هُم أضَلُّ ( 1 )  .\r\n\r\n\r\n( ( 1619 ) ) حاكم است و يفعل الله ما يشا * او ز عين درد انگيزد دوا\r\n\r\nن 276 6 - ك 104 2\r\nيَفعَلُ الله ما يَشاءُ وَيَحكُمُ ما يُريدُ ( 2 )  .\r\n\r\n\r\n( ( 1620 ) ) گر هوا و نار را سفلى كند * تيرگى و دردى و ثفلى كند\r\n\r\nن 276 7 - ك 104 2\r\nثفلى : ته نشين . و با سفلى جناس مضارع دارد .\r\n\r\n\r\n( ( 1621 ) ) ور زمين و آب را علوى كند * راه گردون را به پا مطوى كند\r\n\r\nن 276 8 - ك 104 3\r\nمطوى كند : بپيچد ، كه اَلسَّمواتُ مَطويّاتٌ بِيَمينِه ( 3 )  . يمين عالم كبير مجردات محضه است ، و عالم مجردات متعلقه و معانى مضافه . چه جاى كلّ صور در آن مطوى است .\r\n\r\n\r\n( ( 1622 ) ) پس يقين شد كه تعزّ من تشا * خاكيى را گفت پرها بر گشا\r\n\r\nن 276 9 - ك 104 4\r\nتعزّ من تشاء : عزّت مىدهد هر كه را بخواهد و ذلَّت مىدهد هر كه را بخواهد . سبب اين و امثالش اين است كه نسبت او به همه على السواء است ، و همه مظاهرند اسماء او را . و اسماء همه حسنى است .\r\nو نيز مطلع بر سرّ قدر مىداند كه هر چه به هر كه داده بر وفق مسئول عين ثابت او در علم داده .\r\nنيشكر شيرينى خواست و حنظل تلخى ، به لسان ثبوتى در علم ازلى و در عالم ما لا يزال بر وفق ازل وجود يافت . كما قال الله تعالى : ما يُبَدَّلُ القَولُ لَدَىَّ وَما أَنَا بِظَلَّامٍ لِلعَبيدِ ( 4 )  . خداوند معامله نكرده با احدى ، مگر به آن چه علم داشته از خواهش او به حسب عين ثابت او ، و جعل تركيبى باطل است ، كه « ما جعل الله المشمش مشمشاً و لكن جعله موجوداً » .\r\nو اعيان ثابتهء اشياء صور علميهء حق است و در علم جعل بسيط هم نيست . و مع هذا اسئولهء ثبوتيه ، اسئولهء خود اينهاست ، چه ماهى عليه اينهااند ، چنان كه اشياء - به اعيانها - به علم ما مىآيند .\r\nو نظير اين خواهش است استدعاهاى استعدادى اشياء در ما لا يزال ، صور خود را به حسب مواد\r\n","description":"","footnote":" ( 1 ) قرآن كريم ، سورهء اعراف ، آيهء 179 . .  ( 2 ) قرآن كريم ، سورهء مائده ، آيهء 1 . .  ( 3 ) قرآن كريم ، سورهء زمر ، آيهء 67 . .  ( 4 ) قرآن كريم ، سورهء ق ، آيهء 29 . . ","page_name":" 325 ","page_number":325},
  {"content":"\r\nخود و مواد اشياء اجزاء آنها و ناقصىاند از خود آنها . و ناقص شىء با كامل آن دو حقيقت مباين نيستند ، بلكه دو طورند از آن ، چون انسان جاهل و انسان عاقل كه در يك صراط باشد .\r\nپس بيضهء عصفور آن صورت معهوده را خواسته و بيضهء دجاجه آن صورت دگر را خواسته . و در استدعاء نخست و سابقهء ازل غلط نيست . و شر هم نتوان گفت ، كه شر رفع وجود و رفع كمال وجود است . و آن جا وجود نداشتند ، كه وجود خدا و علم او بود . از اينجا گفته است كه :\r\n« هم خود الست گويد و هم خود بلى كند » .\r\nچنان كه صورت كلب در عقل تو كلب نيست و نجس نيست ، بلكه علم به كلب است و طاهر است و نور است ، كه علم نور است . چه صورت عقلى و چه صورت خيالى .\r\nو كلمهء « من تشاء » اشارت به آن است كه وجود حق عين اختيار و مشيّت و علم است . و وجوب بالاختيار لا ينافى الاختيار . واحدى التعلَّق بودن منافى مشيت نيست . خاصه ماهيّت امكانيه نيز متساوى الطرفين است . و چنان كه مختار است ، عادل است . و عدل وضع هر شىء است در موضع لايق به آن و بر وفق سؤال آن ، كه « آتش افروز به خارى نخرد بستان را » . و حكمت او تقاضاى ايجاد جميع طبقات را مىكند .\r\n\r\n\r\n( ( 1624 ) ) آدم خاكى برو تو بر سها * اى بليس آتشى رو تا ثرى\r\n\r\nن 276 11 - ك 104 5\r\nسها : يكى از كواكب ثوابت است .\r\n\r\n\r\n( ( 1625 ) ) چار طبع و علَّت اولى نيم * در تصرّف دايماً من باقيم\r\n\r\nن 276 12 - ك 104 5\r\nچار طبع و علَّت اولى : يعنى طبيعت خامسهء فلكيّه .\r\nنيم : كه فاعل موجباند و در تغييرند .\r\n\r\n\r\n( ( 1626 ) ) كار من بىعلت است و مستقيم * هست تقديرم نه علَّت اى سقيم\r\n\r\nن 276 14 - ك 104 6\r\nبىعلت است : كه هر فاعل كه فعلش معلَّل به غرض است مستكمل است ، و استكمال بر حق روا نيست . و علَّت غائيهء ايجاد انسان كبير ، و كلَّيهء عالم ، خود علت فاعليهء اوست .\r\n\r\n\r\n( ( 1627 ) ) عادت خود را بگردانم به وقت * اين غبار از پيش بنشانم به وقت\r\n\r\nن 276 14 - ك 104 6\r\nعادت : يعنى در معجزات و كرامات ، كه خرق عادتند ، گاه اسباب خفيّه را به كار اندازم ، كه مسبّب الاسبابم ، و اوقاتى اسباب جليّه را . نه آن كه ترتّب بعضى بر بعض به محض جريان عادة الله است بىوجوب عقلى در اشياء ، و بىسببيّت و مسببيّت ، چنان كه ظاهر كلام است .\r\n\r\n\r\n( ( 1628 ) ) بحر را گويم كه هين پر نار شو * گويم آتش را كه رو گلزار شو\r\n\r\nن 276 15 - ك 104 7\r\nبحر را گويم : در قيامت ، چنان كه فرموده است : وَالبَحرِ المَسجُورِ ( 1 )  .\r\n","description":"","footnote":" ( 1 ) قرآن كريم ، سورهء طور ، آيهء 6 . . ","page_name":" 326 ","page_number":326},
  {"content":"\r\n\r\n\r\n( ( 1629 ) ) كوه را گويم سبك شو همچو پشم * چرخ را گويم فرو در پيش چشم\r\n\r\nن 276 16 - ك 104 7\r\nهمچو پشم : كَالعِهنِ المَنفُوشِ ( 1 )  .\r\n\r\n\r\n( ( 1630 ) ) گويم اى خورشيد مقرون شو به ماه * هر دو را سازم چو دو ابر سياه\r\n\r\nن 276 17 - ك 104 8\r\nمقرون شو به ماه : وَجُمِعَ الشَّمسُ وَالقَمَرُ ( 2 )  ، در وضع ، اجتماع در يك برج . و به حسب باطن در مقام وجود و وجه اللهى ، و به حسب تحوّل نفس به عقل و اتحاد ولىّ با نبىّ .\r\nهر دو را : در مقام فناء فى الله .\r\n\r\n\r\n( ( 1631 ) ) چشمهء خورشيد را سازيم خشك * چشمهء خون را به فن سازيم مشك\r\n\r\nن 276 18 - ك 104 8\r\nمشك : فار المسك بعض دم الغزل .\r\n\r\n\r\n( ( 1633 ) ) مقريى مىخواند از روى كتاب * ماؤكم غوراً ز چشمه بندم آب\r\n\r\nن 276 21 - ك 104 11\r\nماؤكم غوراً : اشارت است به كريمهء قُل أَ رَأَيتُم إن أصبَحَ ماؤُكُم غَوراً فَمَن يَأتيكُم بِماءٍ مَعينٍ ( 3 )  . يعنى بگو اى پيغمبر كه خبر بدهيد كه اگر بگردد آب شما فرو رونده پس كيست كه بيارد شما را آب گوارا ؟\r\n\r\n\r\n( ( 1635 ) ) آب را در چشمه كى آرد دگر * جز من بىمثل و با فضل و خطر\r\n\r\nن 277 2 - ك 104 12\r\nخطر : عظم شأن .\r\n\r\n\r\n( ( 1637 ) ) چون كه بشنيد آيت او از ناپسند * گفت آريم آب را ما با كلند\r\n\r\nن 277 4 - ك 104 13\r\nكلند : كلنگ ، هر دو فارسى . و اين ابله ندانست كه ايجاد فرع وجود است . و آغاز و انجام وجود اوست . بلكه وجود قاطبهء نور اوست . و هر فاعل كه فعلى مىكند به وجود مىكند . پس در حقيقت او فعل مىكند .\r\nو گذشت كه مبادى و قوى ، قدرت فعليّه ى حقّند . اگر به ظاهر يَتَوَفّاكُم مَلَكُ المَوتِ الَّذى وُكِّلَ بِكُم ( 4 )  ، ليكن در حقيقت الله يَتَوَفَّى الأَنفُسَ حينَ مَوتِها وَالَّتى لَم تَمُت فى مَنامِها ( 5 )  . و بر اين نمط است نظاير اين .\r\n","description":"","footnote":" ( 1 ) قرآن كريم ، سورهء قارعه ، آيهء 5 . .  ( 2 ) قرآن كريم ، سورهء قيامت ، آيهء 9 . .  ( 3 ) قرآن كريم ، سورهء ملك ، آيهء 30 . .  ( 4 ) قرآن كريم ، سورهء سجده ، آيهء 11 . .  ( 5 ) قرآن كريم ، سورهء زمر ، آيهء 42 . . ","page_name":" 327 ","page_number":327},
  {"content":"\r\nپس آن ابله « هُوَ مَعَكُم » ( 1 )  را نخواند ، و وجود خود را منفصل و قدرت خود را مستقل ديده . و محققان براى حق ، چنان كه اصل قدرت را قائلند ، عموم قدرت نيز قائلند ، وَالله عَلى كُلَّ شَيْءٍ قَديرٌ ( 2 )  .\r\n\r\n\r\n( ( 1647 ) ) از نياز و اعتقاد آن خليل * گشت ممكن امر صعب و مستحيل\r\n\r\nن 277 14 - ك 104 17\r\nمستحيل : محال و ممتنع ، مثل گلزار شدن نار .\r\n\r\n\r\n( ( 1648 ) ) يا به دريوزهء مقوقس از رسول * سنگ لافى مزرعى شد با اصول\r\n\r\nن 277 15 - ك 104 19\r\nمقوقس : يكى از سلاطين است كه از تابعان حضرت رسول بود و به دعاى آن حضرت سنگلاخ از براى او مزرع سبز شد .\r\n\r\n\r\n( ( 1650 ) ) كهرباى سنخ آمد اين دعا * خاك قابل را كند سنگ و حصى\r\n\r\nن 277 17 - ك 104 20\r\nكهرباى سنخ : به فتح اول ، فارسى ، چرك و ريم . يعنى برون كند دعا اينها را از وجود آدمى . و به كسر اول ، عربى است به معنى اصل است . يعنى دعا نفس ناطقه را به اصل خود رساند .\r\nسنگ و حصى : جواهر قيمتى مراد است .\r\n\r\n\r\n( ( 1653 ) ) مىببايد تاب و آبى توبه را * شرط شد برق سحابى توبه را\r\n\r\nن 277 20 - ك 104 22\r\nتاب و آبى : يعنى قابليتى و توفيق توبه اى .\r\n\r\n\r\n( ( 1662 ) ) كى بگويد لك لك آن لك لك به جان * لك چه باشد ملك لك اى مستعان\r\n\r\nن 278 7 - ك 104 27\r\nملك لك : يعنى مىگويد ملك وجود و بود تر است اى معبود و از براى غير تو است نمود بود .\r\n\r\n\r\n( ( 1666 ) ) آن شود شاد از نشان كو ديد شاه * چون نديد او را نباشد انتباه\r\n\r\nن 278 11 - ك 104 29\r\nانتباه : بيدار شدن .\r\n\r\n\r\n( ( 1669 ) ) ز انكه حكمت همچو ناقهء ضالَّه است * همچو دلالان شهان را دالَّه است\r\n\r\nن 278 14 - ك 104 30\r\nناقهء ضالَّه : شتر گمشده . در حديث است كه اَلحِكمَةُ ضالَّةُ المُؤمِنِ ( 3 )  . معنيش آن است كه چون فطرت اولى توحيد است كه حكمت حقيقيه است ، به شهادت كتاب كه : فِطرَةَ الله الَّتى فَطَرَ النّاسَ عَلَيها ( 4 )  . و سنّت كه : كُلُّ مَولوُدٍ يُولَدُ عَلَى الفِطرَةِ . . . ( 5 )  ، پس مؤمن داراى آن بوده ،\r\n","description":"","footnote":" ( 1 ) قرآن كريم ، سورهء حديد ، آيهء 4 . .  ( 2 ) قرآن كريم ، سورهء مائده ، آيهء 17 . .  ( 3 ) عوالى اللآلي ، ج 4 ، ص 81 . .  ( 4 ) قرآن كريم ، سورهء روم ، آيهء 30 . .  ( 5 ) توحيد صدوق ، ص 331 . . ","page_name":" 328 ","page_number":328},
  {"content":"\r\nو حال كه به عالم غربت و همنشينى طبيعت گرفتار شده آن را گم كرده ، بايد فحص و بحث نمايد و پيش اهل حكمت شيء لله زند تا بيابد .\r\nشهان را دالَّه است : بر نهاية المطالب ، يا طلب حكمت دالّ است بر شهان ، كه علماء با لله باشند .\r\n\r\n\r\n( ( 1670 ) ) تو ببينى خواب در يك خوش لقا * كو دهد وعده و نشانى مر ترا\r\n\r\nن 278 15 - ك 104 31\r\nخواب در : يعنى در خواب .\r\n\r\n\r\n( ( 1671 ) ) كه مراد تو شود اينك نشان * كه به پيش آيد ترا فردا فلان\r\n\r\nن 278 16 - ك 104 31\r\nاينك نشان : اين نشانها تنظير است از براى نشانه هايى كه آيات آفاقى و انفسى باشند كه خداى تعالى فرموده : سَنُريهِم آياتِنا فِي الآفاقِ و فِي أنفُسِهِم حَتَّى يَتَبَيَّنَ لَهُم أنَّه الحَقُّ ( 1 )  .\r\n\r\n\r\n( ( 1675 ) ) ز ان نشان با والد يحيى بگفت * كى نيابى تا سه روز اصلا بگفت\r\n\r\nن 278 20 - ك 104 33\r\nبا والد يحيى بگفت : اشارت است به كريمهء آيَتُكَ ألَّا تُكَلِّمَ النّاسِ ثَلاثَة أيّامٍ إلَّا رَمزاً ( 2 )  و تأويل سه روز صمت از باطل است در ماضى و حال و استقبال . و قائلى كه همه را چهار روز و آن چهار را يك كرده ، كه :\r\n\r\nامروز و پريرودى و فردا\r\nهر چار يكى شوند تو فردا\r\n\r\nسلسلهء طوليه را ملاحظه كرده و پرير گفته . و چون كثرت در سلسلهء عرضيهء زمانيه آشكاراتر و وحدت در سلسلهء طوليه و مفارقات هويداتر است ، وعاء اين را يك ، و آن را سه كرده است .\r\n\r\n\r\n( ( 1676 ) ) تا سه شب خامش كن از نيك و بدت * اين نشان باشد كه يحيى آيدت\r\n\r\nن 278 21 - ك 104 34\r\nيحيى آيدت : حيات حقيقيهء ذاتيّهء دائمه آيدت ، به حسب تأويل .\r\n\r\n\r\n( ( 1679 ) ) اين نشانها گويدش همچون شكر * اين چه باشد صد نشانىّ دگر\r\n\r\nن 279 2 - ك 105 1\r\nاين نشانها گويدش : چه مانند آن است كه « گفت آن الله تو لبيك ماست » .\r\n\r\n\r\n( ( 1683 ) ) و آن چه دادى هر چه دارى از زكات * چون زكات پاكبازان رختهات\r\n\r\nن 279 6 - ك 105 3\r\nچون زكات پاكبازان : كه زكات جان و تن و مال ، همه را دهند ، تا آن جا رسد كه وجود را بالكليّه فدا كنند .\r\n","description":"","footnote":" ( 1 ) قرآن كريم ، سورهء فصلت ، آيهء 53 . .  ( 2 ) قرآن كريم ، سورهء آل عمران ، آيهء 41 . . ","page_name":" 329 ","page_number":329},
  {"content":"\r\n\r\n\r\n( ( 1691 ) ) خواجه خير است اين دوادو چيستت ؟ * گم شده اينجا كه دارى كيستت ؟\r\n\r\nن 279 14 - ك 105 8\r\nخواجه : منادى است ، به حذف حرف ندا .\r\nدوادو : الفى كه ميان دو كلمهء متجانسه آرند ، « الف ملابست » گويند ، چون خندا خند و پيشا پيش .\r\n\r\n\r\n( ( 1693 ) ) گر بگويم نك نشانم فوت شد * چون نشان شد فوت وقت موت شد\r\n\r\nن 279 16 - ك 105 9\r\nوقت موت شد : چه نشان وصل كه فوت شود دالّ بر فراق است كه عاشق را بدتر از مرگ است .\r\n\r\nلَو لا مُفارِقَةُ الاحبابِ ما وَجَدَت\r\nلَها المَنايا إلى أرواحِنا سُبلًا\r\n\r\nو ايهام دارد به آن كه نشانه‌ها و اسم و رسم كه فوت شد ، فناست . و نقيض معنى اول مىشود ، چه ، فنا قرة العين عارفان است .\r\n\r\n\r\n( ( 1697 ) ) چون طلب كردى به جد آمد نظر * جد خطا نكند چنين آمد خبر\r\n\r\nن 279 20 - ك 105 11\r\nچنين آمد خبر : يعنى در حديث آمد كه مَن طَلَبَ شَيئاً وَجَدَّ وَجَدَ ( 1 )  . كسى كه جويا شود چيزى را و جدّ و جهد كند مىيابد آن را .\r\n\r\n\r\n( ( 1698 ) ) ناگهان آمد سوارى نيك بخت * پس گرفت اندر كنارت سخت سخت\r\n\r\nن 279 21 - ك 105 11\r\nسوارى نيك بخت : انسان كامل است كه آيهء كبراى حق و اسم اعظم اوست و او را كه ديد خَرَّ مَغشِيَّاً عَلَيه ( 2 )  شد .\r\n\r\n\r\n( ( 1699 ) ) تو شدى بىهوش و افتادى به طاق * بىخبر گفت اينست سالوس و نفاق\r\n\r\nن 279 22 - ك 105 12\r\nبىخبر گفت اينست : با سكتهء مليحه . يعنى كسى كه بىخبر است از عشق ، آن مغشىٌ عليه و جلالت و جمال آن سوار كه بر او جلوه كرد ، گفت . . .\r\n\r\n\r\n( ( 1701 ) ) اين نشان در حق او باشد كه ديد * آن دگر را كى نشان آيد پديد\r\n\r\nن 280 2 - ك 105 13\r\nكه ديد : در آينهء وجود آن سوار شاهد ازلى را .\r\n\r\n\r\n( ( 1702 ) ) هر زمان كز وى نشانى مىرسد * شخص را جانى به جانى مىرسد\r\n\r\nن 280 3 - ك 105 13\r\nهر زمان كز وى نشانى مىرسد : يعنى آيات كبريات ، كه انبياء و اولياءاند . قال تعالى ما نَنسَخ مِن آيَةٍ أو نُنسِها نَأتِ بِخَيرٍ مِنها أو مِثلِها ( 3 )  . حضرت ختمى ( ص ) فرمود : مَن رَآنى فَقَد رَأى .\r\n","description":"","footnote":" ( 1 ) مجمع الامثال ميدانى ، ص 640 . .  ( 2 ) اقتباس از قرآن كريم ، سورهء اعراف ، آيهء 143 . .  ( 3 ) قرآن كريم ، سورهء بقره ، آيهء 106 . . ","page_name":" 330 ","page_number":330},
  {"content":"\r\nالله . ( 1 ) \r\n\r\n\r\n( ( 1704 ) ) پس نشانيها كه اندر انبياست * خاصه آن جان را بود كو آشناست\r\n\r\nن 280 5 - ك 105 14\r\nخاصه آن جان را : يعنى خاصه آن جان را كه شناساى انبياء و اولياست ، كه اسماى حسناى حقند .\r\nو آن نشانيها تخلَّق به اخلاق الله است .\r\n\r\n\r\n( ( 1707 ) ) مىشمارم برگهاى باغ را * مىشمارم بانگ كبك و زاغ را\r\n\r\nن 280 8 - ك 105 16\r\nبرگهاى باغ : تنظير است از جزئيات براى كليّات و مجردات بىنهايات .\r\n\r\n\r\n( ( 1709 ) ) نحس كيوان يا كه سعد مشترى * نايد اندر حصر گر چه بشمرى\r\n\r\nن 280 10 - ك 105 17\r\nگر چه بشمرى : هر چه خوبست . و اين سعد و نحس دو تا از آيات لطف و قهرند . و آيات حق حصر ندارند ، چه فيض حق بىكران است . و نور حق افول و كلمات او نفاد ندارد .\r\n\r\n\r\n( ( 1711 ) ) تا شود معلوم آثار قضا * شمّه اى مر اهل سعد و نحس را\r\n\r\nن 280 12 - ك 105 18\r\nآثار قضا : اشارت است به توحيد افعال بر سبيل اجمال . و شروع به تفصيل آن جاست كه :\r\n\r\nبس كن اى بىهوده تا ز ان آفتاب\r\nآتشى نايد به يك باره بتاب\r\n\r\nن ندارد - ك 105 20\r\nبس كن : يعنى اگر شمس حقيقت تجلَّى كند بر قلب تو ، شهود كنى كه هيچ ممكن را وجود نيست در پيش وجود واجب ، چه جاى ايجاد . چون سايه در نزد شعاع آفتاب . و عالم چون احطاب مشتعله به آتش نور الله است كه فانى است در او .\r\n\r\nاز كواكب درّ سپهر بىكران\r\nدر دمى نى نور ماند نى نشان\r\n\r\nن ندارد - ك 105 20\r\nدرّ : يعنى آن آتش نور تجلَّى كه مانند آتش موسوى است چون بر تو ظاهر شود ، بينى كه كوكب درّى را نورى و نشانى نيست ، و لا مَوجُودَ الَّا الله . و بىكران سپهر وجود است . و در كلام اشارت است به باطن كواكب درّى كه موجودات باشند در سپهر بىكران وجود ، كه اين سپهر عالم ظاهر ، كرانه دارد . و در آيهء نور كوكب درّى ، مأوَّل به قلب نورى است .\r\n\r\nآن چه بر دارد بدان مشغول شو\r\nوز دگر گفتارها معزول شو\r\n\r\nن ندارد - ك 105 21\r\nبر دارد : بر درد و موضع ، ثمر است .\r\n\r\nجنبش اختر نيايد جز عقيم\r\nبر ندارد جز كه آن لطف عميم\r\n\r\nن ندارد - ك 105 21\r\n","description":"","footnote":" ( 1 ) صحيح بخارى - ج 4 ، ص 135 . . ","page_name":" 331 ","page_number":331},
  {"content":"\r\nعقيم : بىنتيجه . يعنى اختر اثر ندارد ، لا مؤثّر فى الوجود الَّا الله . همهء قوى و طبايع اربع و طبيعت خامسهء فلكيه و نفوس و عقول به نظرى ، جنود حقّند ، به نظرى اشمخ ، قدرت حقند . كه قدرت و مشيّت او محيط است .\r\n\r\nهم پنير و نانهاى روغنين\r\nخمرها چغراتهاى نازنين\r\n\r\nن ندارد - ك 105 30\r\nچغرات : ماست .\r\n\r\n\r\n( ( 1728 ) ) اين چه ژاژ است و چه كفر است و فشار * پنبه اى اندر دهان خود فشار\r\n\r\nن 281 8 - ك 105 33\r\nفشار : اول به شين معجمه ، به معنى كلام ياوه ، و در لغت فارسى نديده‌ام . و در قاموس مذكور است كه و الفشار الذى يستعمله العامّة بمعنى الهذيان ليس من كلام العرب .\r\nو مىشود به سين مهمله ، مخفّف افسار بخوانيم ، و كنايه باشد از أنعام كه * ( أُولئِكَ كَالأَنْعامِ بَلْ هُمْ أَضَلُّ أُولئِكَ هُمُ اَلْغافِلُونَ 7 : 179 ( 1 )  .\r\n\r\n\r\n( ( 1738 ) ) آن كه گفت انّى مرضت لم تعد * من شدم رنجور او تنها نشد\r\n\r\nن 281 18 - ك 106 3\r\nانّى مرضت لم تعد : به ضم عين . اشارت است به آن چه در حديث است كه خدا فرمود : يا مُوسى إنّى مَرِضتُ فَلَم تَعُدنى ( 2 )  . اى موسى من بيمار شدم و عيادت نكردى مرا . پس معلوم شد كه بندهء خدايى در گوشه اى بيمار بوده و موسى - عليه السلام - او را عيادت نكرده\r\n\r\n\r\n( ( 1744 ) ) دست و پا در حقّ ما استايش است * در حق پاكىّ حق آلايش است\r\n\r\nن 282 2 - ك 106 6\r\nآلايش است : چه حاجتمندى است ، و او بىنياز است . چگونه حاجت به قوا و به دست و پا داشته باشد و حال آن كه مشيّت او نافذه و علم او فعلى ، يعنى منشأ وجود معلوم است ، نه انفعالى ، و بعد از وجود معلوم . بلكه بندهء خاص خدا بايد در استكمال به جايى برسد كه از تن و قواى تن غنى شود و به مقام تخلَّق و تحقّق برسد ، و صورت ، مثلِ ظلّ باشد براى ذى ظلّ ، نه به نحو حاجت .\r\nو از اين مقام است اثبات صفات تشبيهيه براى حق ، مثل تردّد و تأسّف . مثل قول حق تعالى :\r\n* ( فَلَمَّا آسَفُونا اِنْتَقَمْنا مِنْهُمْ 43 : 55 ( 3 )  ، و مانند اينها ، با محافظت تنزيه و غناى او . چنان كه مرض بندهء خاص را مرض خود شمرده ، تردّد عزرائيل را تردّد خود ، و تأسف موسى - عليه السلام - را تأسف خود شمرده .\r\n","description":"","footnote":" ( 1 ) قرآن كريم ، سورهء اعراف ، آيهء 179 . .  ( 2 ) با اندك اختلافى ، مسلم ، ج 8 ، ص 13 . مسند احمد ، ج 2 ، ص 404 . .  ( 3 ) قرآن كريم ، سورهء زخرف ، آيهء 55 . . ","page_name":" 332 ","page_number":332},
  {"content":"\r\n\r\n\r\n( ( 1745 ) ) لم يلد لم يولد او را لايق است * والد و مولود را او خالق است\r\n\r\nن 282 3 - ك 106 6\r\nلم يلد لم يولد : اگر چه والد و مولود صريحاً نگذشت ، ليكن لازم آن احكام جسمانيه بود . و ديگر تغذيه و مثل آن توليد است . و چون تكوينها توليد است ، حكماً « عناصر » را امّهات ، و « مركبات » را مواليد ، و « افلاك » را آباء گويند .\r\n\r\n\r\n( ( 1746 ) ) هر چه جسم آمد ولادت وصف اوست * هر چه مولودست او ز اين سوى جوست\r\n\r\nن 282 4 - ك 106 7\r\nز\r\nاين سوى جوست : جوى ، عالم مثال و برزخ است ، كه آن طرف اين جوى عالم مجردات و عالم امر است ، و اين طرف عالم طبيعى و عالم خلق و توليد در عالم طبيعى است ، اگر چه در افلاك طبيعى باشد . و توليد اگر چه مثل امور حادثه باشد ، چون تصورات جزئيه و اشواق و اوضاع .\r\n\r\n\r\n( ( 1747 ) ) ز انكه از كون و فساد است و مهين * حادث است و محدثى خواهد يقين\r\n\r\nن 282 5 - ك 106 7\r\nمهين : يعنى جسم طبيعى از كون و فساد ، خوار و ذليل است و حادث و متغيّر است آناً فآناً .\r\n\r\n\r\n( ( 1752 ) ) تا توانى پا منه اندر فراق * ابغض الاشياء عندى الطلاق\r\n\r\nن 282 11 - ك 106 11\r\nابغض الاشياء : در حديث است كه ما خَلَقَ الله شَيئاً عَلى وَجه الأَرضِ اَحَبَّ مِنَ العِتاقِ وَلا خَلَقَ شَيئاً عَلى وَجه الأَرضِ أبغَضَ مِنَ الطَّلاقِ ( 1 )  . يعنى خلق نكرده خداى تعالى چيزى بر روى زمين محبوبتر از آزاد كردن ، و خلق نفرموده چيزى مكروه تر از طلاق ، كه فراق است .\r\n\r\n\r\n( ( 1753 ) ) هر كسى را سيرتى بنهاده ام * هر كسى را اصطلاحى داده ام\r\n\r\nن 282 12 - ك 106 11\r\nسيرت : خوى و خصلت .\r\n\r\n\r\n( ( 1756 ) ) من نكردم امر تا سودى كنم * بلك تا بر بندگان جودى كنم\r\n\r\nن 282 15 - ك 106 14\r\nجودى كنم : چه جودى ؟ جودِ مشاهدهء جمال و جلال حق به عين اليقين و حق اليقين .\r\n\r\n\r\n( ( 1757 ) ) هنديان را اصطلاح هند مدح * سنديان را اصطلاح سند مدح\r\n\r\nن 282 16 - ك 106 14\r\nهنديان را : چه در دلالت ، علم به وضع شرط است . پس الفاظ هنديّه وجودات لفظيهء دالَّه است براى هندى ، نه براى سِندى ، و بالعكس . تا مىرسد به جايى كه اوضاعى را كه در ميانهء قواى قرار مىدهند ، وجوداتى دالَّه است بر وجوداتى مدلوله ، چه شامخه و چه غير شامخه ، چون كلماتى است مدح يا ذمّ .\r\n","description":"","footnote":" ( 1 ) قريب به اين مضمون : كنز العمال ج 27870 . . ","page_name":" 333 ","page_number":333},
  {"content":"\r\n\r\nهر غنچه را ز مدح تو جزوى است در بغل\r\nهر خار مىكُند به زبانى ثناى تو\r\n\r\n\r\n\r\n( ( 1760 ) ) ناظر قلبيم اگر خاشع بود * گر چه گفتِ لفظ ناخاضع رود\r\n\r\nن 282 19 - ك 106 16\r\nخاشع : خشوع سكون جوارح است و استسلام قوى . و خضوع تواضع است ، يا يكى است با خشوع . و بعضى گويند : خضوع در چشم است و خشوع در جوارحِ ديگر . كقوله تعالى :\r\n* ( وَخَشَعَتِ اَلأَصْواتُ لِلرَّحْمنِ فَلا تَسْمَعُ إِلَّا هَمْساً 20 : 108 ( 1 )  . و هر جاندارى وجود خود را مىستايد و وجود او متقوّم به وجود حق .\r\n\r\n\r\n( ( 1761 ) ) ز انك دل جوهر بود گفتن عرض * پس طفيل آمد عرض جوهر غرض\r\n\r\nن 282 20 - ك 106 16\r\nجوهر : موجود قائم به ذات خود .\r\nعرض : موجود قائم به غير .\r\n\r\n\r\n( ( 1762 ) ) چند از اين الفاظ و اضمار و مجاز * سوز خواهم سوز با آن سوز ساز\r\n\r\nن 282 21 - ك 106 17\r\nاضمار : حذف لفظ و تقدير .\r\nمجاز : استعمال لفظ در غير موضوع له .\r\n\r\n\r\n( ( 1765 ) ) عاشقان را هر نفس سوزيدنى است * برده ويران خراج و عشر نيست\r\n\r\nن 283 3 - ك 106 18\r\nعُشر : دَه يك .\r\n\r\n\r\n( ( 1766 ) ) گر خطا گويد و را خاطى مگو * ور بود پر خون شهيد آن را مشو\r\n\r\nن 283 4 - ك 106 19\r\nآن را مشو : چه شهيد در شرع غسل و كفن نمىخواهد .\r\n\r\n\r\n( ( 1768 ) ) در درون كعبه رسم قبله نيست * چه غم ار غوّاص را پا چيله نيست\r\n\r\nن 283 6 - ك 106 20\r\nپاچيله : به « پا و چيم » فارسى ، كفش و پا افزار .\r\n\r\n\r\n( ( 1778 ) ) بر نشان پاى آن سر گشته راند * گرد از پرّهء بيابان بر فشاند\r\n\r\nن 283 17 - ك 106 27\r\nپرّه : دامن و طرف چيزى .\r\n\r\n\r\n( ( 1780 ) ) يك قدم چون رخ ز بالا تا نشيب * يك قدم چون پيل رفته بروريب\r\n\r\nن 283 19 - ك 106 28\r\nرخ : به ضم اوّل .\r\nو پيل : به « پا » ى فارسى . در لعب شطرنج استعمال شود . و نيز در علم اعداد كه از علوم غريبه\r\n","description":"","footnote":" ( 1 ) قرآن كريم ، سورهء طه ، آيهء 108 . . ","page_name":" 334 ","page_number":334},
  {"content":"\r\nاست .\r\nوريب : چو مهيب و همچنين اريب ، كج و منحرف .\r\n\r\nگاه حيران ايستاده گه دوان\r\nگاه غلطان همچو گوى از صولجان\r\n\r\nن ندارد - ك 106 29\r\nصولجان : چوگان .\r\n\r\n\r\n( ( 1788 ) ) من ز سدرهء منتهى بگذشته ام * صد هزاران ساله ز ان سو رفته ام\r\n\r\nن 284 6 - ك 106 32\r\nسدرهء منتهى : بعض مفسرين گفته‌اند : شجره اى است از يمين عرش بالاى آسمان هفتم . و بعضى گفته‌اند به سوى آن منتهى مىشود آن چه عروج مىكند به آسمان و آن چه هبوط مىكند از فوق ، از امر خدا . و در نزد عرفا تأويل آن ، مرتبهء و احديت و مقام اسماء و صفات است و برزخيّت كبرى و برزخ البرازخ نيز گويند .\r\n\r\n\r\n( ( 1789 ) ) تازيانه بر زدى اسبم بگشت * گنبدى كرد و ز گردون بر گذشت\r\n\r\nن 284 7 - ك 106 33\r\nگنبدى : بر جستن .\r\n\r\n\r\n( ( 1790 ) ) محرم ناسوت ما لاهوت باد * آفرين بر دست و بر بازوت باد\r\n\r\nن 284 8 - ك 106 33\r\nناسوت : از « ناس » مشتق است ، و عالم جسمانى طبيعى مراد است .\r\nلاهوت : از « آله » مأخوذ است و عالم اسماء و صفات مراد است . چنان كه « الله » اسم ذاتِ مأخوذ با اسماء حسنى و صفات عليا است ، و اسم جامع مقدم است .\r\n\r\n\r\n( ( 1795 ) ) حمد تو نسبت بدان گر بهتر است * ليك آن نسبت به حق هم ابتر است\r\n\r\nن 284 13 - ك 106 36\r\nابتر است : ناقص است . حمد آن است كه خود به آن خود را بستايد . كما قال - صلى الله عليه و آله و سلَّم - اَنتَ كَما اَثنَيتَ على نَفسِكَ ( 1 )  . يا وجود انسان كامل شرح فضايل و فواضل و حمد وجودى محمود حقيقى كه حق است شده باشد . و حمدى كه شرح كردن وجود منبسط است صفات كمال حق را ، شرح اين حمد است و نازلترين حمد به مجرد لسان است .\r\n\r\n\r\n( ( 1796 ) ) چند گويى چون غطا برداشتند * كين نبودست آنك مىپنداشتند\r\n\r\nن 284 14 - ك 106 36\r\nغطا : پرده . اشارت است به مضمون آيهء * ( فَكَشَفْنا عَنْكَ غِطاءَكَ فَبَصَرُكَ اَلْيَوْمَ حَدِيدٌ 50 : 22 ( 2 )  .\r\n\r\n\r\n( ( 1798 ) ) با نماز او بيالودست خون * ذكر تو آلودهء تشبيه و چون\r\n\r\nن 284 16 - ك 106 37\r\n","description":"","footnote":" ( 1 ) مسند احمد بن حنبل ، ج 1 ، ص 96 . .  ( 2 ) قرآن كريم ، سورهء ق ، آيهء 22 . . ","page_name":" 335 ","page_number":335},
  {"content":"\r\nچون : فارسى ، كيفيت و كيفيت پاسخ چگونگى .\r\n\r\n\r\n( ( 1802 ) ) كاى سجودم چون وجودم ناسزا * مر بدى را تو نكويى ده جزا\r\n\r\nن 284 20 - ك 106 39\r\nكاى سجودم چون وجودم ناسزا : يعنى بايد پيش وجود تو من وجود نداشته باشم ، كه سجود اول در نماز اشارت است به فناء و سجود دوم به فناء از فناء .\r\n\r\n\r\n( ( 1807 ) ) گفت واپس رفته‌ام من در ذهاب * حسرتا يا ليتنى كنت تراب\r\n\r\nن 285 3 - ك 107 3\r\nيا ليتنى : اقتباس از آيه كه : * ( وَيَقُولُ اَلْكافِرُ يا لَيْتَنِي كُنْتُ تُراباً 78 : 40 ( 1 )  . يعنى كاش خاك باشم كه استعداد به سوى كمال به مثل سلَّاك الى الله از آغاز بگيرم . ولى به كلمهء « ليت » كه از براى تمنىِ محال مىآيد ، اشاره فرموده حق تعالى كه رجوع او به استعداد دين تشريعى ممكن نيست ، چه او در مظهريت قهر به فعليّت انجاميد . و فعليّتى با فعليّت ديگر تصادم دارد .\r\n\r\n\r\n( ( 1814 ) ) ميل روحت چون سوى بالا بود * در تزايد مرجعت آن جا بود\r\n\r\nن 285 10 - ك 107 6\r\nميل روحت : يعنى ترا سر به بالا آفريده ، كه مايل به بالا باشى و قائم عند الله بايستى . نه چون حيوانات عجم كه ناكسة الرؤس و سر به زيرند ، اخلاد به ارض داشته باشى ، كه آن است احسن تقويم نه اين .\r\n\r\n\r\n( ( 1818 ) ) كز چه مقصودست نقشى ساختن * و اندر او تخم فساد انداختن\r\n\r\nن 285 15 - ك 107 10\r\nكز چه مقصودست : به « زاى معجمه » يا كه چه مقصود است .\r\n\r\n\r\n( ( 1824 ) ) عرضه كردى نور آدم را عيان * بر ملايك گشت مشكلها بيان\r\n\r\nن 285 21 - ك 107 13\r\nمشكلها بيان : يعنى بيان وجودى فعلى كه تعلم تحققى كل الاسماء باشد .\r\n\r\n\r\n( ( 1825 ) ) حشر تو گويد كه سرّ مرگ چيست * ميوه‌ها گويند سرّ برگ چيست\r\n\r\nن 285 22 - ك 107 13\r\nحشر تو گويد : گفتن وجودى ، كه افصح است از لفظى . چه حشر ، تحول نفس است به ملكات و حقايق و رقايق ملكيّه و اسماء لطفيّه و قهريّه . پس همان وصول به غايات بطور تحوّل ، سرّ مرگست ، چون وصول درختها به ميوه‌ها .\r\n\r\n\r\n( ( 1826 ) ) سرّ خون و نطفه حسن آدمى است * سابق هر شيء آخر كميست\r\n\r\nن 286 1 - ك 107 14\r\nحسن : خوبى و جمال . و در بعض نسخ « حسّ » است . يعنى قوّت حاسّة . و اوّل حق است\r\n","description":"","footnote":" ( 1 ) - قرآن كريم ، سورهء نبأ ، آيهء 40 . . ","page_name":" 336 ","page_number":336},
  {"content":"\r\nچنان كه مخفى نيست بر اهل حق .\r\n\r\n\r\n( ( 1827 ) ) لوح را اول بشويد بىوقوف * آن گهى بر وى نويسد او حروف\r\n\r\nن 286 2 - ك 107 14\r\nبىوقوف : يعنى بىتوقّف .\r\n\r\n\r\n( ( 1830 ) ) چون اساس خانه اى مىافكنند * اولين بنياد را بر مىكنند\r\n\r\nن 286 5 - ك 107 16\r\nاولين بنياد را بر مىكنند : پس در عناصر هر لبسى پس از خلع است . و در استكمالات طوليهء عروجيّه ، كه لبس بعد لبس و سود پس از سود است ، بنياد نقص و حدّ را بر مىكنند و آن چه از فعليت و كمال در سابق بوده ، خلع نمىشود . بلكه همه هست مع شيءٍ زايد ، و حدود و فقدانات خلع مىشود ، چنان كه مىبينى كه آن چه در نبات است از كمال اول و ثانى ، در حيوان است . و آن چه در حيوان است ، در انسان ناقص است . و آن چه در آن است از فعليات ، در انسان كامل است ، و حد هستى انسان كامل كه برود فناء فى الله و بقاء با لله است .\r\n\r\n\r\n( ( 1837 ) ) حفّت الجنة بمكروهاتنا * حفّت النيران من شهواتنا\r\n\r\nن 286 11 - ك 107 19\r\nحفّت الجنة : در خبر است كه : حُفَّتِ الجَنَّةُ بِالمَكارِه وَحُفَّتِ النّارُ بِالشَّهَواتِ ( 1 )  . يعنى محفوف است طلب بهشت به تحمّل ناخوشىها و مشقتها ، و دوزخ به شهوتها و كامرانيهاى دنيوى .\r\n\r\n\r\n( ( 1843 ) ) آن كه بيرون از طبايع جان اوست * منصب خرق سببها آنِ اوست\r\n\r\nن 286 17 - ك 107 22\r\nآن كه بيرون از طبايع جان اوست : پس او را نار نمىسوزاند ، و زمهرير تجميد نمىكند ، و آب غرق نمىكند ، و خاك خسف نمىكند ، و بالجمله چيزى او را فاسد نمىتواند كرد . چه ، طبايع در امثال خود تصرف دارند و او مجرّد از طبيعت و لوازم طبيعت است ، و چيزى ديگر شده ، و طبيعت ، بيگانه از اوست . و حكم بيگانه از شيء به او سرايت نمىكند . به خلاف آن كه تجرّد و لطيفهء سرّيه در او بالقوّه ماند و به فعليت نيايد مگر وجود طبيعى كه همهء لوازم طبايع او را مىگيرد .\r\nو امّا آن كه وجود تجردى و كلَّيت و حيطت در او به فعليت آمده ، در زمان و مكان و جهت و مثل اينها نيست ، بلكه معلَّق به حق جلّ شأنه به حسب باطن مىباشد . و احكام وجوب حق تعالى ، احكام امكان او را قهر كرده . و چون احكام امكان و طبيعت ، مستهلك است احكام تجرّد او تغليب مىشود و قاهر و جارى مىشود بر صورت . چه صورت از صقع معنى شده و جمله جان مطلق شده . اين است مدلول اين ابيات .\r\n\r\n\r\n( ( 1847 ) ) رو تو كهگل ساز بهر سقف خان * سقف گردون را ز كهگل پاك دان\r\n\r\nن 286 21 - ك 107 24\r\n","description":"","footnote":" ( 1 ) مسلم ، ج 8 ، ص 143 . . ","page_name":" 337 ","page_number":337},
  {"content":"\r\nخان : به خاء معجمه .\r\n\r\n\r\n( ( 1850 ) ) ترك عيسى كرده خر پرورده اى * لا جرم چون خر برون پرده اى\r\n\r\nن 287 3 - ك 107 26\r\nترك عيسى : ترك عقل مجرّد كرده و تن پرورده .\r\n\r\n\r\n( ( 1855 ) ) سالها خر بنده بودى بس بود * ز انكه خر بنده ز خر واپس بود\r\n\r\nن 287 8 - ك 107 28\r\nخر بنده بودى : يعنى اگر مراقب باشى دانى كه كسى كه تابع قوهء شهويّه است و هوا پرست به منزلهء كسى است كه كمر خدمت بسته باشد در نزد خر به جهت بندگى و تمشيت امر آن .\r\n\r\n\r\n( ( 1856 ) ) ز اخروهم مرادش نفس توست * كو به آخر بايد و عقل نخست\r\n\r\nن 287 9 - ك 107 29\r\nز\r\nاخروهن : يعنى تأويل اين حديث كه : أخَّرُوا النِّساءَ حَيثُ أخَّرَهُنَّ الله ( 1 )  مؤخر بداريد زنان را در صفهاى نماز و غير آن چنان كه مؤخر داشت خدا آنها را در ذكر ، و باطن اين نفس است .\r\n\r\n\r\n( ( 1857 ) ) هم مزاج خر شدست اين عقل پست * فكرش اينكه چون علف آرد بدست\r\n\r\nن 287 10 - ك 107 29\r\nهم مزاج : اين بيت و بيت دوم كه :\r\n\r\n\r\n( ( 1858 ) ) آن خر عيسى مزاج دل گرفت * در مقام عاقلان منزل گرفت\r\n\r\nن 287 11 - ك 107 30\r\nموافق است با آن چه در جاى ديگر فرموده كه :\r\n\r\nاين به خاك اندر شد و گل خاك شد\r\nو آن نمك اندر شد و كل پاك شد\r\n\r\n\r\n\r\n( ( 1863 ) ) چونى اى عيسى ز ديدار يهود * چونى اى يوسف ز مكَّار حسود\r\n\r\nن 287 16 - ك 107 32\r\nيهود : مراد به يهود و اخوان حسود ، قواى جزئيه جاليه به شهوات دنيويه‌اند .\r\n\r\n\r\n( ( 1864 ) ) تو شب و روز از پى اين قوم غمر * چون شب و روزى مدد بخشاى عمر\r\n\r\nن 287 17 - ك 107 33\r\nغمر : به ضم غين معجمه ، جمع . يعنى احمقان كه عقل آنها مغمور و پنهان است .\r\n\r\n\r\n( ( 1871 ) ) ز آتش اين ظالمان است دل كباب * از تو جمله اهد قومى بُد خطاب\r\n\r\nن 288 2 - ك 107 36\r\nاز تو جمله اهد قومى : اشارت است به قول پيغمبر - صلى الله عليه و آله - كه هر قدر از امّت جفاكار جور ديدى ، گفتى خدايا هدايت كن قوم مرا ( 2 )  ، و نفرين نفرمودى .\r\n","description":"","footnote":" ( 1 ) كنوز الحقائق ، ص 5 : اخروهن من حيث اخرهن الله . .  ( 2 ) احياء العلوم ، ج 3 ، ص 201 . . ","page_name":" 338 ","page_number":338},
  {"content":"\r\nو بنا بر تأويل به عقل كه اشارت شد تعبير به عيسى و يوسف ، و اين خطاب محمّدى ، اشارت است به آن كه در روح آدمى كلمهء عيسويه و كلمهء يوسفيّه و كلمهء محمّديه به فعليت مىآيد به نحو وراثت . پس چون ترك و تجريد بر روح الله غالب شود كلمهء عيسويه به نحو وراثت پديد آيد . و چون شهود صور برزخيّهء معانى ميسّر گردد و تطبيق عالمين از صور و معانى در صور مكاشفه و مناميّه كلمهء يوسفيه پديد آيد به نحو وراثت . و چون طريقت جامعهء مصطفويه را پيشه كند ، كلمهء محمديه پديد آيد به نهج وراثت در كُمّل از امّت مرحومه . و كلمهء عيسويه و يوسفيّه بر سبيل تمثيل بود . و بايد دانست كه در همهء موارد حقايق كلمات را رسيدن نسبتى ندارد به اقتصار بر رقايق .\r\n\r\n\r\n( ( 1881 ) ) برد او را زخم آن دبوس سخت * زو گريزان تا به زير يك درخت\r\n\r\nن 288 13 - ك 108 8\r\nدبوس : گرز آهنين .\r\n\r\n\r\n( ( 1911 ) ) مصطفى فرمود گر گويم به راست * شرح آن دشمن كه در جان شماست\r\n\r\nن 289 21 - ك 108 23\r\nمصطفى : دشمن جان ، نفس امّاره و مسوّله و لوّامه است . و جهنّم و موذيات آن همه شرح آن است . و معلوم است كه آدمى را طاقت ديدن آنها نيست ، و اگر ببيند از همه كار باز مىماند . و اليوم كه يوم پرده پوشى است ، ادراك اهل غفلت فضايع اعمال و فضايح احوال را ، چه جاى صور برزخيه و اخرويهء آنها را ، چون ادراك عضوى است كه خدر باشد چيزى را از كثرت شواغل ، و سكر طبيعت . و تسليهء جزئيات نفس را مادام تعلَّق به بدن و ايلام روحانى و جسمانى آنها را - على ما ينبغى - ادراك نمىكند . اَلنّاسُ نِيامٌ إِذا ماتُوا انتَبَهُوا ( 1 )  .\r\n\r\n\r\n( ( 1918 ) ) چون يد الله فوق ايديهم بود * دست ما را دست خود فرمود احد\r\n\r\nن 290 6 - ك 108 26\r\nدست ما را : اشارت است به كريمهء * ( إِنَّ اَلَّذِينَ يُبايِعُونَكَ إِنَّما يُبايِعُونَ الله يَدُ الله فَوْقَ أَيْدِيهِمْ 48 : 10 ( 2 )  .\r\nيعنى كسانى كه بيعت كردند با تو ، بيعت كردند با خدا ، دست خدا بالاى دستهاى ايشان است . و اين دليل است براى آن كه محال عادى از دست او حالى شود .\r\n\r\n\r\n( ( 1929 ) ) شكر حق گويد ترا اى پيشوا * آن لب و چانه ندارم آن نوا\r\n\r\nن 290 17 - ك 108 32\r\nچانه : به چيم فارسى ، دقن كه موضع ريش باشد .\r\nنوا : به نون ، رونق . و مىشود به تاء مثناة فوق باشد ، مخفّف توان ، يعنى قوّت .\r\n\r\n\r\n( ( 1936 ) ) محض مهر و داورى و رحمتند * همچو حق بىعلَّت و بىرشوتند\r\n\r\nن 291 3 - ك 108 37\r\n","description":"","footnote":" ( 1 ) زهر الآداب ، ج 1 ، ص 60 . .  ( 2 ) قرآن كريم ، سورهء فتح ، آيهء 10 . . ","page_name":" 339 ","page_number":339},
  {"content":"\r\nبىعلَّت : بىمرض ، و صحيح حقيقىاند . يا بىغرض ، چه غرض علَّت فعل است كه علَّت غائيه ، علت فاعليت فاعل است و فعل الله معلَّل به اغراض نيست . و همچنين اينان را هيچ غرض و منظورى نيست ، به جز حق - جلّ جلاله - كه غنىاند به غناى حق تعالى .\r\n\r\n\r\n( ( 1937 ) ) اين چه يارى مىكنى يكبارگيش * گويد از بهر غم و بىچارگيش\r\n\r\nن 291 4 - ك 108 37\r\nاين چه يارى : سؤال و جواب حالى است كه اگر بپرسى كه اين يارى به جهت چيست ؟ گويد به جهت غرض نفسانى نيست .\r\n\r\nتا سقا هم ربّهم آيد خطاب\r\nتشنه باش الله اعلم بالصواب\r\n\r\nن ندارد - ك 108 40\r\nتا سقاهم : اشارت است به كريمهء * ( وَسَقاهُمْ رَبُّهُمْ شَراباً طَهُوراً 76 : 21 ( 1 )  . يعنى :\r\nسقاهم ربهم شان كشته ساقى .\r\n\r\n\r\n( ( 1941 ) ) رحمت اندر رحمت آمد اى تا بسر * بر يكى رحمت فرو ما اى پسر\r\n\r\nن 291 8 - ك 108 41\r\nفروما : گويا مخفف فرومايست باشد ، يا : فروميا .\r\n\r\n\r\n( ( 1945 ) ) دفع كن از مغز وز بينى زكام * تا كه ريح الله‌ايد در مشام\r\n\r\nن 291 12 - ك 109 2\r\nزكام : چون مزكوم ظاهرى ، رايحهء مسك و امثالش را درك نمىكند ، پس همچنين مزكوم زكام جهل و غفلت ادراك نفحات الله نمىكند .\r\n\r\n\r\n( ( 1946 ) ) هيچ مگذار از تب و صفرا اثر * تا بيابى از جهان طعم شكر\r\n\r\nن 291 13 - ك 109 2\r\nصفرا : چون ذائقهء ملطَّخهء به صفراء طعم اشياء را ممرور مىرسد ، پس همچنين ذوقهاى معنويه مأوفه مذوقات معارف را نمىرسند .\r\n\r\n\r\n( ( 1953 ) ) طفل حاجات شما را آفريد * تا بناليد و شود شيرش پديد\r\n\r\nن 291 20 - ك 109 6\r\nشيرش : شير برايش پديد .\r\n\r\n\r\n( ( 1954 ) ) گفت : ادعوا الله بىزارى مباش * تا بجوشد شيرهاى مهرهاش\r\n\r\nن 291 21 - ك 109 6\r\nادعوا الله : اشارت است به كريمهء : * ( قُلِ اُدْعُوا الله أَوِ اُدْعُوا اَلرَّحْمنَ أَيًّا ما تَدْعُوا فَلَه اَلأَسْماءُ اَلْحُسْنى 17 : 110 ( 2 )  . يعنى بگو بخوانيد ذات يگانهء او را به لفظ جلالهء « الله » يا به لفظ « رحمن » ، به هر\r\n","description":"","footnote":" ( 1 ) قرآن كريم ، سورهء انسان ، آيهء 21 . .  ( 2 ) قرآن كريم ، سورهء اسراء ، آيهء 110 . . ","page_name":" 340 ","page_number":340},
  {"content":"\r\nاسم كه بخوانيد پس از براى اسماء حسنى است .\r\n\r\n\r\n( ( 1956 ) ) فى السماء رزقكم نشنيده اى * اندرين پستى چه بر چفسيده اى\r\n\r\nن 292 1 - ك 109 7\r\nفِي اَلسَّماءِ رِزْقُكُمْ وَما تُوعَدُونَ 51 : 22 ( 1 )  . يعنى در آسمان ظاهر است روزىِ ظاهر شما ، و در سموات علاى قدس تجرد است روزى معنوى شما از علوم و معارف ، و همچنين آن چه وعده داده مىشويد از لذايذ صوريهء آسمان صورى آنها را يكى از مظاهر است و روحانيات در سماء قدس و محيط به آن است .\r\n\r\n\r\n( ( 1958 ) ) هر ندايى كه تو را بالا كشيد * آن ندايى دان كه از بالا رسيد\r\n\r\nن 292 3 - ك 109 8\r\nآن ندايى دان : در بعض نسخ : « آن ندا ميدان . . . » و آن خاطر ربانى و خاطر ملكى است نقر - الخاطر و الهام است .\r\n\r\n\r\n( ( 1959 ) ) هر ندايى كه ترا حرص آورد * بانگ گرگى دان كه او مردم درد\r\n\r\nن 292 4 - ك 109 9\r\nبانگ گرگى : در بعض نسخ : « بانگ غولى » ، و آن خاطر نفسانى و خاطر شيطانى است كه هواجس و وساوس است .\r\n\r\n\r\n( ( 1961 ) ) هر سبب بالاتر آمد از اثر * سنگ و آهن فايق آمد بر شجر\r\n\r\nن 292 6 - ك 109 10\r\nبر شجر : در بعض نسخ : « بر شرر » ، و اين اصحّ است ، و مقصود تنظير است از براى فوقيت رتبى و ذاتى عالم قدس ، به فوقيت علَّت بر معلول . و علت قريبهء حركت سنگ و آهن است و شرر در وجود معلول است ، ليكن در علم علت و مقصود است .\r\n\r\n\r\n( ( 1963 ) ) فوقيى آن جاست از روى شرف * جاى دور از صدر باشد مستخف\r\n\r\nن 292 8 - ك 109 11\r\nدور : در بعض نسخ « دون » است .\r\n\r\nماكران بسيار ليكن باز بين\r\nدر نُبى و الله خير الماكرين\r\n\r\nن ندارد - ك 109 17\r\nدر نبى : در قرآن آمده است : * ( وَمَكَرُوا وَمَكَرَ الله وَالله خَيْرُ اَلْماكِرِينَ 3 : 54 ( 2 )  . يعنى كفره مكر كردند و خدا مكر فرمود ، و خدا بهترين ماكرين است . و مكر خدا ارداف نعم است بر بنده با سوء ادب ، و اين را در ابقاء كرامت بر دست بندهء چنينى ، « استدراج » گويند .\r\n\r\n\r\n( ( 1974 ) ) هر چه در پستيت آمد از عُلا * چشم را سوى بلندى نه علا\r\n\r\nن 292 19 - ك 109 18\r\n","description":"","footnote":" ( 1 ) قرآن كريم ، سورهء ذاريات ، آيهء 22 . .  ( 2 ) قرآن كريم ، سورهء آل عمران ، آيهء 54 . . ","page_name":" 341 ","page_number":341},
  {"content":"\r\nآمد از علا : همهء موجودات اين عالم ادنى اظلال و عكوس موجودات عالم اعلى است . و در حقيقت همهء وجودات و ماهيّات ، اظلال وجود احدى و اسماء و صفات و اعيان ثابتات مقام واحديتند . سبحان من ربط الوحدة بالوحدة و الكثرة بالكثرة . يعنى وحدت وجود اين ماهيّات و تعينات امكانيه مربوط است به مرتبهء احديت وجود غيب الغيوب . و كثرت اين ماهيات مربوط است به كثرت اسماء و صفات و اعيان ثابتات لوازم آنها ، و كثرت به حسب مفاهيم است و بس در علم .\r\n\r\n\r\n( ( 1977 ) ) عاقبت بينى نشان نور توست * شهوت خالى حقيقت گور توست\r\n\r\nن 292 22 - ك 109 19\r\nگور توست : به گاف فارسى ، چه گور را صورتى است معروف و حقيقتى است كه علايق تن باشد از شهوات حاليهء دنيويه كه احاطه كرده‌اند به نفس ، و صدمه و فشارش مىدهند ، و كوچك ساخته‌اند او را با سعتى و حيطتى كه به گوهر ذات دارد .\r\n\r\n\r\n( ( 1978 ) ) عاقبت بينى كه صد بازى بديد * مثل آن نبود كه يك بازى شنيد\r\n\r\nن 293 1 - ك 109 20\r\nصد بازى بديد : و ذى فنون بود در علم و عمل ، بلكه هيكل توحيد فعلى بود . و عالم به همهء لغات و السنه ، ولىّ كامل است .\r\nشنيد : يا دانست و نديد ، و آن اوّل اهل شهود و ديد بود . و اطلاق بازى به اعتبار سبق مكر و حيلت ، و به مشاكلت است .\r\n\r\n\r\n( ( 1987 ) ) او تويى خود را بجو در اوى او * كو و كو گو فاخته شو سوى او\r\n\r\nن 293 10 - ك 109 24\r\nاو تويى : تو او نيستى ، بيگانگى مىكنى .\r\nخود را بجو در اوى او : كه او به معنى محيط است . پس اگر آشنايى ، مظهر لطف اويى و اگر بيگانه مظهر قهر اويى ، و او مظهر اعظم و اسم افخم خداست ، جلّ جلاله .\r\n\r\n\r\n( ( 1992 ) ) اى خدا اين سنگ دل ما موم كن * نالهء ما را خوش و مرحوم كن\r\n\r\nن 293 15 - ك 109 27\r\nاين سنگ دل : اين دل چون سنگ ، هر دل كه باشد .\r\n\r\n\r\n( ( 2005 ) ) نالهء كافر چو زشت است و شهيق * ز ان نمىگردد اجابت را رفيق\r\n\r\nن 294 7 - ك 109 35\r\nشهيق : اشارت است به كريمهء : * ( لَهُمْ فِيها زَفِيرٌ وَشَهِيقٌ 11 : 106 ( 1 )  . يعنى از براى كافران در جهنم آواز خرها باشد . و آن چه از آواز را خر بر مىگرداند كه چون صوت زير است « زفير » گويند . و آن چه را بيرون مىدهد « شهيق » ، كه چون صوت بم است . پس اين آيه كنايه از حماريت آنهاست در جهالت ، چنان كه :\r\n","description":"","footnote":" ( 1 ) - قرآن كريم ، سورهء هود ، آيهء 106 . . ","page_name":" 342 ","page_number":342},
  {"content":"\r\n\r\n\r\n( ( 2006 ) ) اخسئوا بر زشت آواز آمدست * كو ز خون خلق چون سگ بود مست\r\n\r\nن 294 8 - ك 109 36\r\nاخسئوا : در آيهء * ( قالَ اِخْسَؤُا فِيها وَلا تُكَلِّمُونِ 23 : 108 ( 1 )  ، كنايه از كلبيّت و غضب به ناحق آنهاست . چه اخساء را عرب در تبكيت و تنحيهء سگ استعمال مىكند . و زشت آوازى و خوش آوازى در داعى و مبتهل عبارت از عدم استعداد و استعداد است . چه ، دعايى و زاريى كه به لسان استعداد باشد مردود نمىشود . مثلًا استدعاى علم از خدا كردن ، نه همين است كه به زبان بگويى : اَللَّهُمَّ اَرزُقنى عِلماً نافِعَاً ، بلكه بايد عالم به علوم حقيقيه بجويى و به شرايط تحصيل متحقق باشى ، و از زنگ اخلاق رذيله و اعمال باطله آينهء دل را پاك داشته باشى ، و آن را محتجب به حُجب حايله نداشته باشى ، بعد استعداد فطرى اين حق گفتن است ، و بدون اينها نگفته باشى .\r\nنمىبينى كه استعداد و استدعا مادهء حرفيشان يكى است ؟ در خبر است : مَن دَعاه بِغَيرِ لَحنٍ أَجابَه ( 2 )  . پس هر گاه خواندن او بدون استعداد باشد و به غير شرايط ، ملحون و به آواز زشت است ، و قرين اجابت نمىشود . و از اسماء اوست : يا مَن لا يَرُدُّ سائِلَه وَلا يُخُيَّبُ آمِلَه ( 3 )  .\r\n\r\n\r\n( ( 2009 ) ) توبه كن وز خورده استفراغ كن * ور جراحت كهنه شد رو داغ كن\r\n\r\nن 294 11 - ك 110 1\r\nاستفراغ : استحلال كن .\r\nكهنه شد : كه استحلال امكان نداشته باشد .\r\nداغ كن : بر درد و سوز بيفزاى و تضرّع و زارى به درگاه خدا بسيار كن ، كه ارحم الراحمين است ، از گناهان تو مىگذرد .\r\n\r\n\r\n( ( 2012 ) ) آن مسلمان سر نهاد از خستگى * خرس حارس گشت از دل بستگى\r\n\r\nن 294 15 - ك 110 5\r\nحارس : پاسبان .\r\n\r\n\r\n( ( 2013 ) ) آن يكى بگذشت و گفتش حال چيست * اى برادر مر ترا اين خرس كيست\r\n\r\nن 294 16 - ك 110 5\r\nآن يكى : مراد انسان كامل است كه دلالت بر حق مىكند ، چنان كه اژدها نفس امّاره است ، و خرس نفس مسوّله است . و نفس امّاره شريرتر است از مسوّله . و اين قصد در جايى است كه كس مبتلاى مسوّله باشد و از امّاره خلاص باشد . و اما نفس لوّامه در شرارت از هر دو ادون است ، اين است كه خداى تعالى در قرآن به او قسم خورده .\r\n\r\n\r\n( ( 2018 ) ) هى بيا با من بران اين خرس را * خرس را مگزين مهل تو جنس را\r\n\r\nن 294 21 - ك 110 8\r\n","description":"","footnote":" ( 1 ) قرآن كريم ، سورهء مؤمنون ، آيهء 108 . .  ( 2 ) منبع يافت نشد . .  ( 3 ) اقتباس از دعاى افتتاح . . ","page_name":" 343 ","page_number":343},
  {"content":"\r\nمهل تو جنس را : جنس ، نفس ملهمه است و نفس مطمئنه .\r\n\r\n\r\n( ( 2040 ) ) گرد از دريا بر آوردم عيان * تا رهيديت از شر فرعونيان\r\n\r\nن 296 1 - ك 110 22\r\nگرد از دريا : اشارت است به قول حق تعالى : * ( وَإِذْ فَرَقْنا بِكُمُ اَلْبَحْرَ فَأَنْجَيْناكُمْ وَأَغْرَقْنا آلَ فِرْعَوْنَ وَأَنْتُمْ تَنْظُرُونَ 2 : 50 ( 1 )  .\r\n\r\n\r\n( ( 2041 ) ) ز آسمان چل ساله كاسه و خوان رسيد * وز دعاام جوى از سنگى دويد\r\n\r\nن 296 2 - ك 110 22\r\nز\r\nآسمان : اشارت است به قول حق تعالى : * ( وَأَنْزَلْنا عَلَيْكُمُ اَلْمَنَّ وَاَلسَّلْوى 2 : 57 ( 2 )  .\r\nجوى از سنگى : اشارت است به قول حق تعالى : * ( فَقُلْنَا اِضْرِبْ بِعَصاكَ اَلْحَجَرَ فَانْفَجَرَتْ مِنْه اِثْنَتا عَشْرَةَ عَيْناً 2 : 60 ( 3 )  .\r\n\r\nچوب شد در دست من نر اژدها\r\nآب خون شد بر عدوى ناسزا\r\n\r\nن ندارد - ك 110 23\r\nاژدها : * ( فَإِذا هِيَ ثُعْبانٌ مُبِينٌ 7 : 107 ( 4 )  .\r\nآب خون شد : در حق قبطى ، و آب بود در حق سبطى .\r\n\r\nشد عصا مار و كفم شد آفتاب\r\nآفتاب از عكس نورم شد شهاب\r\n\r\nن ندارد - ك 110 23\r\nكفم شد : * ( وَنَزَعَ يَدَه فَإِذا هِيَ بَيْضاءُ لِلنَّاظِرِينَ 7 : 108 ( 5 )  .\r\n\r\n\r\n( ( 2043 ) ) بانگ زد گوساله اى از جادوى * سجده كردى كه خداى من تويى\r\n\r\nن 296 4 - ك 110 24\r\nبانگ زد گوساله : * ( وَاِتَّخَذَ قَوْمُ مُوسى مِنْ بَعْدِه مِنْ حُلِيِّهِمْ عِجْلًا جَسَداً لَه خُوارٌ 7 : 148 ( 6 )  .\r\n\r\n\r\n( ( 2047 ) ) سامرى خود كه باشد اى سگان * كه خدايى بر تراشد در مهان\r\n\r\nن 296 8 - ك 110 26\r\nمهان : به ضم ميم ، خوار ، عربى است .\r\n\r\n\r\n( ( 2050 ) ) پيش گاوى سجده كردى از خرى * گشت عقلت صيد سحر سامرى\r\n\r\nن 296 11 - ك 110 28\r\nاز خرى : جمع كردن گاو و خر و صيد از باب مراعاة النظير است .\r\n","description":"","footnote":" ( 1 ) قرآن كريم ، سورهء بقره ، آيهء 50 . .  ( 2 ) قرآن كريم ، سورهء بقره ، آيهء 57 . .  ( 3 ) قرآن كريم ، سورهء بقره ، آيهء 60 . .  ( 4 ) قرآن كريم ، سورهء اعراف ، آيهء 107 . .  ( 5 ) قرآن كريم ، سورهء اعراف ، آيهء 108 . .  ( 6 ) قرآن كريم ، سورهء اعراف ، آيهء 148 . . ","page_name":" 344 ","page_number":344},
  {"content":"\r\n\r\n\r\n( ( 2052 ) ) شُه بر آن عقل و گزينش كه تر است * چون تو كان جهل را كشتن سزاست\r\n\r\nن 296 13 - ك 110 29\r\nشه : به ضم شين ، كلمهء تعيير ، كه در حين نفرت و كراهت گويند .\r\n\r\n\r\n( ( 2059 ) ) چون ابو بكر از محمد برد بو * گفت هذا ليس وجه كاذب\r\n\r\nن 296 20 - ك 110 33\r\nگفت هذا ليس وجه كاذب : خبرِ « ليس » محذوف است ، كه مثل « هنا » باشد . و « هذا » به معنى « خذ ذا » باشد . و مراد به وجه ، وجه الله است .\r\n\r\n\r\n( ( 2066 ) ) پس ره پند و نصيحت بسته شد * امر اعرض عنهم پيوسته شد\r\n\r\nن 297 6 - ك 110 38\r\nاعرض عنهم : « ميم » در نظم مضموم است ، و اصل در ميم جمع ضمه است ، و تتمهء آيه : * ( وَاِنْتَظِرْ إِنَّهُمْ مُنْتَظِرُونَ 32 : 30 ( 1 )  .\r\n\r\n\r\n( ( 2067 ) ) چون دوايت مىفزايد درد پس * قصه با طالب مگو بر خوان عبس\r\n\r\nن 297 7 - ك 110 38\r\nقصه با طالب مگو : يعنى چون درد طلب دوايت را مىفزايد ، قصه بىهوده بر طالب مخوان ، كه امر طلب عظيم است . سورهء عبس بخوان تا مرتبهء طالب را بدانى .\r\nو در بعض نسخ : « قصه بر طالب بخوان » ، يعنى قصهء قرآنى بخوان كه سورهء عبس باشد .\r\nگويند اين آيات نازل شده در شأن عبد الله بن ام مكتوم كه اعمى بوده . روزى حضرت ختمى ( ص ) نشسته بود با صنا ديد و اعيان و عرب و آنها را به اسلام دعوت مىكرد و به خدا دلالت مىنمود . عبد الله وارد شد و عرض كرد : يا رسول الله علمّنى ممّا علَّمك الله ، و ندا مىكرد و تكرار مىنمود . و چون نابينا بود ، نمىدانست كه حضرت مقبل بر غير اوست ، و قطع كلام حضرت را نمود تا ظاهر شد آثار كراهت در روى حضرت ، و اقبال داشت بر قومى كه با آنها تكلم مىفرمود .\r\nپس اين آيات نازل شد و حضرت بعد از اين او را گرامى مىداشت . و اين معصيت نبود ، زيرا كه عبوس و انبساط وجه نسبت به نابينا در حد استواء است و بر او شاقّ نيست . و عتاب خدا از باب ترك اولى و اخذ به اكمل مكارم اخلاق بود و تنبيه بر عظم شأن مؤمن مستر شد و حثّ اكيد بر طلب .\r\nو بعضى گفته‌اند كه چون سوء ادبى از او صادر شد كه قطع كلام پيغمبر نمود ، پس نيكو بود تأديب او . خاصه چنان كه مولوى اشارت فرموده از باب الناس على دين ملوكهم ، استمالهء ايشان و تابعين به اسلام منظور حضرت بوده ، و ليك عتاب خدا از اين جهت بود كه توهّم نشود كه اعراض پيغمبر از جهت فقر او و اقبال بر ديگران به جهت رياست ايشان باشد .\r\nو جبائى گويد كه اين بعد از نهى معصيت است ، نه قبل . و بعضى قائلند كه آيه نازل شده در شأن كسى كه در نزد پيغمبر حاضر بود و آن عبوس نمود با ابن ام مكتوم . و مكارم اخلاق آن سرور به\r\n","description":"","footnote":" ( 1 ) - قرآن كريم ، سورهء سجده ، آيهء 30 . . ","page_name":" 345 ","page_number":345},
  {"content":"\r\nنص : * ( وَإِنَّكَ لَعَلى خُلُقٍ عَظِيمٍ 68 : 4 ( 1 )  ابا دارد از اعراض . چه تواضع براى فقرا و ترفع بر اغنيا شيوهء آن حضرت بود ، و الفقر فخرى مىفرمودند .\r\n\r\n\r\n( ( 2069 ) ) تو حريصى بر رشاد مهتران * تا بياموزند علم از سروران\r\n\r\nن 297 9 - ك 110 39\r\nعلم از سروران : و در بعض نسخ « عام از سروران » و اين اصح است .\r\n\r\n\r\n( ( 2072 ) ) بگذرد اين صيت از بصره و تبوك * ز انك الناس على دين الملوك\r\n\r\nن 297 12 - ك 111 1\r\nتبوك : اسم موضعى است ، فعل مضارع است از باك العين أَي ثور مائها بعود و نحوه ، يعنى به جوش آورد آب چشمه را به چوب و مانند آن .\r\nو غزوه اى از غزوات حضرت را تبوك ناميده‌اند ، زيرا كه حضرت ديد كه جمعى از اصحاب يبوكون حسى ذلك الموضع ، فقال ( ص ) : ما زِلتُمُ تَبُوكُونَها بُوكاً ( 2 )  . و الحسى : العين . يعنى ديد حضرت كه تير را داخل در چشمهء آن موضع مىكنند و تحريك مىكنند تا آب بيرون آيد . پس فرمود ثابتيد شما كه حركت مىدهيد آب اين چشمه را حركت دادنى . پس از آن وقت آن موضع را تبوك و آن غزوه را غزوهء تبوك ناميدند .\r\n\r\n\r\n( ( 2074 ) ) كه در اين فرصت كم افتد اين مناخ * تو ز يارانى و وقت تو فراخ\r\n\r\nن 297 14 - ك 111 2\r\nمناخ : به ضم ميم ، محلّ خوابيدن شتر .\r\n\r\n\r\n( ( 2075 ) ) مزدحم مىگرديم در وقت تنگ * اين نصيحت مىكنم نه از خشم و جنگ\r\n\r\nن 297 15 - ك 111 2\r\nمزدحم مىگرديم : يعنى مزاحم مىشويم .\r\n\r\n\r\n( ( 2077 ) ) ياد الناس معادن هين بيار * معدنى باشد فزون از صد هزار\r\n\r\nن 297 17 - ك 111 3\r\nاَلنّاسُ مَعادِنُ : كَمَعادِنِ الذَّهَبِ وَالفِضَّةِ ( 3 )  ، يعنى ارواح ناس اصنافند ، و هر صنف را با يكديگر تألَّف و تعاشق و جنسيت است بر طبق كينونت در علم ازلى .\r\n\r\n\r\n( ( 2078 ) ) معدن لعل و عقيق مكتنس * بهتر است از صد هزاران كان مس\r\n\r\nن 297 18 - ك 111 4\r\nمكتنس : مستتر و مختفى ، كه معادن در جبال مخفىاند .\r\n\r\n\r\n( ( 2083 ) ) گفت از اقرار عالم فارقم * آنك حق باشد گواه او را چه غم\r\n\r\nن 298 2 - ك 111 6\r\n","description":"","footnote":" ( 1 ) قرآن كريم ، سورهء قلم ، آيهء 4 . .  ( 2 ) منبع يافت نشد . .  ( 3 ) كنوز الحقائق ص ، 141 : الناس معادن فى الخير و الشر . . ","page_name":" 346 ","page_number":346},
  {"content":"\r\nاو را چه غم : كه مَن رَآنى فَقَد رَأَى الله ( 1 )  .\r\n\r\n\r\n( ( 2091 ) ) من چو ميزان خدايم در جهان * وانمايم هر سبك را از گران\r\n\r\nن 298 10 - ك 111 10\r\nمن چو ميزان خدايم : كلمهء « چو » اينجا ادات تشبيه نيست ، بلكه تعليل است زيرا كه انسان كامل ميزان حقيقى خداست ، و آن ميزانى است كه وضعش مقابل رفع سماء است در سورهء رحمن ، و قرين است با كتاب سماوى در سورهء حديد ، چنان كه حق فرموده * ( لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ اَلْكِتابَ وَاَلْمِيزانَ 57 : 25 ( 2 )  . پس رسالت جهت توجه ايشان است به خلق . و ميزان ، به تأويل ، جهت توجه به حق و عقل كلى كه با ايشان است .\r\n\r\n\r\n( ( 2092 ) ) گاو را داند خدا گوساله اى * خر خريدارى و در خور كاله اى\r\n\r\nن 298 11 - ك 111 11\r\nگوساله : يعنى انسان بىعقلى .\r\nخر خريدارى : مخفف خراخر كه صدايى است كه از گلوى مردم خفته و گلو فشرده بيرون مىآيد .\r\nو در خور كاله : اگر تعيير و تقريع گاو پرست باشد ، به كاف عربى انسب است ، كه مثل كالا متاع است ، يعنى الفاظ بىمعنى دارى و در خور خود متاعى و معبودى دارى .\r\nو اگر مذمت گاو معبودِ آن گاو پرست باشد ، به كاف عربى ، زمينى باشد كه مهيا كنند براى زراعت . و به گاف فارسى ، جوالِ معروف باشد .\r\nو مىشود خر خريدار صفت گاو پرست باشد و گاله ( به گاف فارسى ) ، و مراعاة النظير خواهد بود . يعنى چار پا دارى هستى .\r\n\r\n\r\n( ( 2093 ) ) من نه گاوم تا كه گوسالم خرد * من نه خارم كه اشترى از من چرد\r\n\r\nن 298 12 - ك 111 11\r\nمن نه گاوم : يعنى جنسيت ندارم با اينان .\r\n\r\n\r\n( ( 2101 ) ) چون دو كس بر هم زند بىهيچ شك * در ميانشان هست قدر مشترك\r\n\r\nن 298 21 - ك 111 17\r\nقدر مشترك : آن جهت وحدتى كه ميان دو چيز يا بيشتر است ، كه آن وحدت حقيقيه دارد ، و آن چيزها اتحاد به سبب آن ، آن را قدر مشترك گويند ، چون جوهر در مجرد و مادى ، و آن و جسميت در فلك ، و عنصرى و كون عنصرى در امّهات و مواليد ، و اينها با نفس نباتيه در نباتات ، و اينها با نفس حيوانيه در حيوانات ، و اينها با نفس نطقيه در انسانها . و وجود در كلّ قدر مشترك است .\r\nولى چون ممكنات به تعيّن گرفتارند ، پس سواى اين قدر مشتركها از تعيّنات قدر مشترك بايد كه به آن جهت مأنوس شوند . و آنان كه به خدا مأنوسند به همه محبّت دارند . و چون كليّت دارند و\r\n","description":"","footnote":" ( 1 ) بخارى ، ج 4 ، ص 135 . .  ( 2 ) قرآن كريم ، سورهء حديد ، آيهء 25 . . ","page_name":" 347 ","page_number":347},
  {"content":"\r\nوجودند ، و وجود سنخ واحد است ، با وجود بشراشره اشره سنخيت دارند . ليكن بعض مرائى آنس از بعضى هستند به اعتبار اختلاف در ظهور .\r\n\r\n\r\n( ( 2105 ) ) چون شدم نزديك من حيران و دنگ * خود بديدم هر دوان بودند لنگ\r\n\r\nن 299 4 - ك 111 20\r\nدنگ : بىهوش .\r\n\r\n\r\n( ( 2106 ) ) خاصه شهبازى كه او عرشى بود * با يكى جغدى كه او فرشى بود\r\n\r\nن 299 5 - ك 111 20\r\nخاصه : متعلق است به قولش : كى پرد مرغى .\r\n\r\n\r\n( ( 2107 ) ) آن يكى خورشيد عليين بود * وين دگر خفاش كز سجّين بود\r\n\r\nن 299 6 - ك 111 21\r\nوين دگر : از باب مقابله است ، گرگ با يوسف . و خر ناظر است به خر عيسى ، و جرس به نفس .\r\n\r\n\r\n( ( 2116 ) ) بلبلان را جاى مىزيبد چمن * مر جعل را در چمين خوشتر وطن\r\n\r\nن 299 15 - ك 111 25\r\nچمين : سرگين . و شبه اشتقاق دارد با چمن .\r\n\r\n\r\n( ( 2114 ) ) غيرت من بر سر تو دور باش * مىزند كاى خس از اين در دور باش\r\n\r\nن 299 13 - ك 111 26\r\nدور باش : ايطاء نيست ، چه ، اوّل نيزه است كه چوب آن را مرصع مىكردند و پيشا پيش پادشاه مىبردند كه مردم خود را به كنار بشكند ، و در تبرزين و غيره استعمال كنند . و دوم ، امر از دور شدن .\r\n\r\n\r\n( ( 2118 ) ) يك رگم ز ايشان بُد و آن را بريد * در من آن بد رگ كجا خواهد رسيد\r\n\r\nن 299 17 - ك 111 29\r\nآن را بريد : آن رگ شركت در ماده بود كه آن چه جعل مىبويد و به آن قوت مىگيرد ، ماده مىشود براى گل ، و آن بريده مىشود . چه آن ماده تا گل مىشود تبديلات و انقلابات و استحالات مىيابد . و در تأويل ، آن رگ طبيعت و لوازم طبيعت است . چه ، اولياء ابدال مىشوند به حسب وجود و مجرّد مىشوند .\r\n\r\n\r\n( ( 2121 ) ) ليك اگر ابليس هم ساجد شدى * او نبودى آدم او غيرى بدى\r\n\r\nن 299 20 - ك 111 30\r\nاو نبودى آدم : چه آدم مجمع اضداد و هيكل توحيد و مظهر لطف و قهر است ، و ابليس مظهر قهر آدم حقيقى است .\r\n\r\n\r\n( ( 2139 ) ) تو ز اوفوا بالعقودش دست شو * احفظوا ايمانكم با وى مگو\r\n\r\nن 300 18 - ك 112 2\r\nتو ز اوفوا : اشارت است به كريمهء : * ( يا أَيُّهَا اَلَّذِينَ آمَنُوا أَوْفُوا بِالْعُقُودِ 5 : 1 ( 1 )  . اى مؤمنان وفا كنيد به\r\n","description":"","footnote":" ( 1 ) قرآن كريم ، سورهء مائده ، آيهء 1 . . ","page_name":" 348 ","page_number":348},
  {"content":"\r\nعهدها . و همچنين در آيه است : * ( وَاِحْفَظُوا أَيْمانَكُمْ 5 : 89 ( 1 )  . يعنى محافظت كنيد يمينها و قسمهاى خود را .\r\n\r\n\r\n( ( 2155 ) ) چون تو را آن چشم باطن بين نبود * گنج مىپندار اندر هر وجود\r\n\r\nن 301 14 - ك 112 8\r\nاندر هر وجود : چنان كه گفته است :\r\n\r\nنيازارم ز خود هرگز دلى را\r\nكه مىترسم در آن جاى تو باشد\r\n\r\n\r\n\r\n( ( 2146 ) ) پس صلهء ياران ره لازم شمار * هر كه باشد گر پياده گر سوار\r\n\r\nن 301 5 - ك 112 9\r\nپس صله : يعنى تأويل صلهء ارحام - كه در شريعت حثّ بر آن شده است - اين است كه و ارحام معنويه عقول مجرده و ارواح مكرمه است .\r\n\r\n\r\n( ( 2156 ) ) آمد از حق سوى موسى اين عتيب * كاى طلوع ماه ديده تو ز جيب\r\n\r\nن 301 17 - ك 112 14\r\nعتيب : امالهء عتاب است .\r\n\r\n\r\n( ( 2163 ) ) هر كه خواهد همنشينى با خدا * گو نشيند در حضور اولياء\r\n\r\nن 302 1 - ك 112 17\r\nگو نشيند در حضور اولياء : زيرا كه ايشان مظهر اعظم و مجلاى اتمّ و آينهء تمام اسماء و صفاتند .\r\nمعرفت ايشان معرفت خدا ، و محبت ايشان محبت او ، و بغض ايشان بغض او ، و قلب ايشان عرش مجيد او . چه عرش ؟ عرشى فانى در ذى العرش پس كسى كه در نزد تخت سلطان باشد چگونه در محضر سلطان نيست ؟ خاصه چنين تختى كه همه نمودارى سلطان است . و فانى را حكمى نيست جز حكم مفنى فيه ، و از براى اولياء نيست مگر عين ثابتى كه در واقع به حسب وجود و در نظر شهود او فانى است . پس نيستىاند هستى نما ، به اعتبار همان تعيّن اعتبارى . و اين است كه در بعض احاديث ولويه مأثور است كه « لَنا مَعَ الله حالاتٌ هُوَ نَحنُ وَنَحنُ هُوَ وَهُوَ هُوَ وَنَحنُ نَحنُ » ( 2 )  .\r\n\r\n\r\n( ( 2165 ) ) هر كه را ديو از كريمان وابرد * بىكسش يابد سرش را او برد\r\n\r\nن 302 3 - ك 112 18\r\nوابرد : يكى به ضم باء و يكى به فتح . پس ايطاء نيست . و در بعض نسخ : « واخورد » .\r\n\r\n\r\n( ( 2166 ) ) يك بدست از جمع رفتن يك زمان * مكر شيطان باشد اين نيكو بدان\r\n\r\nن 302 4 - ك 112 19\r\nبدست : وجب ، كه به عربى شِبر گويند .\r\n","description":"","footnote":" ( 1 ) قرآن كريم ، سورهء مائده ، آيهء 89 . .  ( 2 ) منبع يافت نشد . . ","page_name":" 349 ","page_number":349},
  {"content":"\r\n\r\n\r\n( ( 2168 ) ) يك فقيه و يك شريف و صوفيى * هر يكى شوخى بدى لايوفيىِ\r\n\r\nن 302 7 - ك 112 21\r\nيوفى : به معنى هرزه گو نوشته‌اند . و گويا لغت مستحدث باشد . و در بعض نسخ : « لا يوفى » ثبت است ، كه از باب اوفوا بالعقود است كه گذشت با تغييرى در مصراع .\r\n\r\n\r\n( ( 2178 ) ) چون بيايد مر و را پنبه كنيد * هفتهء بر باغ و داغ من زنيد\r\n\r\nن 302 17 - ك 112 26\r\nپنبه كنيد : پنبه كردن كنايه از گريزانيدن و محو نمودن .\r\n\r\n\r\n( ( 2180 ) ) وسوسه كرد و مر ايشان را فريفت * آه كز ياران نمىبايد شكيفت\r\n\r\nن 302 19 - ك 112 27\r\nنمىبايد شكيفت : نمىبايد صبر و آرام گرفت .\r\n\r\n\r\n( ( 2191 ) ) بر در خانه بگو قيماز را * تا بيارد آن رقاق و قاز را\r\n\r\nن 303 8 - ك 112 33\r\nقيماز : اسم شخص است .\r\nرقاق : نان رقيق .\r\n\r\n\r\n( ( 2195 ) ) خويشتن را بر على و بر نبى * بسته است و در زمانه بس غبى\r\n\r\nن 303 12 - ك 112 35\r\nغبى : كُند فهم .\r\n\r\nمر مرا دادى بدين صاحب غرض\r\nاحمقى كردى ترا بئس العوض\r\n\r\nن ندارد - ك 112 42\r\nبئس العوض : يعنى بد عوضى و بدلى گرفتى از من .\r\n\r\n\r\n( ( 2210 ) ) اين چنين رخصت بخواندى در وسيط * يا بدست اين مسئله اندر محيط\r\n\r\nن 304 5 - ك 113 2\r\nوسيط و محيط : دو نامند براى دو كتاب در فقه .\r\n\r\n\r\n( ( 2212 ) ) در عيادت شد رسول بىنديد * آن صحابى را به حال نزع ديد\r\n\r\nن 304 9 - ك 113 7\r\n[ تمام بيت 
  ] : اين بيت به اين نحو صحيح است كه در بسيارى از نسخ است . نه به آن طور كه در بعض نسخ است كه :\r\n\r\nچون عيادت رفت پيغمبر نديد\r\nآن صحابى را كه در نزعى رسيد\r\n\r\nچه ، مناقض مىشود با ما بعد .\r\n\r\nنيت مؤمن بود به از عمل\r\nاين چنين فرمود سلطان دول\r\n\r\nن ندارد - ك 113 18\r\nنيت مؤمن : اشارت است به حديث كه : نِيَّةُ المُؤمِنِ خَيرٌ مِن عَمَلِه ( 1 )  يعنى هر دو بايد بشود ،\r\n","description":"","footnote":" ( 1 ) مستدرك الوسائل ، ج 1 ، ص 91 . . ","page_name":" 350 ","page_number":350},
  {"content":"\r\nليكن هر يك جايى دارد ، به چند وجه :\r\nيكى آن كه نيّت صفت روح است و عمل صفت تن و نسبت صفتين در تفاضل نسبت موصوفين است .\r\nو دوم آن كه تكرّر نيّت باعث حصول ملكه مىشود ، كه مقصود بالذات آن است و بقاء دارد ، نه نفس عمل كه داثر و زايل است و مقصود بالعرض است .\r\nو سوم آن كه عمل متشابه و نيّت محكم است .\r\nو چهارم آن كه نيّت مراتب مترقّيه دارد ، و عمل به سبب آن تفاصلى مىگيرد نه بذات خود ، چنان كه مدلول اِنَّما الاعَمالُ بِالنِّيَّاتِ ( 1 )  بود ، بلكه به يك طور است و جمودى دارد ، مثل آن كه روزه مىگيرى ، مرتبه اى به جهت حصول صفاى قلب ، و مرتبه اى به جهت با خبرى از حال بطون غَرثى و اكبادِ حَرّى ، و مرتبه اى به جهت تخلق به اخلاق صمد لا يطعم . و صدقه مىدهى مرتبه اى به جهت بركت مال و مرتبه اى به جهت امر تكليفى ، و مرتبه اى به جهت رفع رذيلت بخل و مرتبه اى به جهت تخلق به اخلاق جوادِ كريم ، و همچنين .\r\n\r\n\r\n( ( 2236 ) ) و آن كه بيدارست بيند خواب خوش * عارف است او خاك او در ديده كش\r\n\r\nن 305 12 - ك 113 25 و\r\nآن كه بيدار است : يعنى از اهل كشف است ، مىبيند در بيدارى ، بالاتر از آن چه ديگرى در خواب مىبيند .\r\n\r\n\r\n( ( 2249 ) ) چشم نيكو باز كن در من نگر * تا ببينى نور حق اندر بشر\r\n\r\nن 306 3 - ك 113 32\r\nنور حق اندر بشر : چه احكام ربانيّه و اخبار حقانيّه همه را بشر مىگويد . و در همهء انواع فلكيه و هيژده هزار عوالم حيوانات عنصريه ، اين گونه اخبار و آثار نيست . و مُدرَك با مُدرِك بايد سنخيت داشته باشد . پس آن كه مخاطب با خدا شده تخلق و تحقّق به او يافته .\r\n\r\nكعبه را يك بار بيتى گفت يار\r\nگفت يا عبدى مرا هفتاد بار\r\n\r\nن ندارد - ك 113 32\r\nگفت يا عبدى مرا هفتاد بار : حديث است كه : اَلعُبُوديَّةُ جَوهَرةٌ كُنهُها الرُّبُوبِيَّةِ ( 2 )  . چه بنده آن چه دارد از مولى است ، كه : « العبد لا يملكِ شيئاً » - كما قرّر فى الفقه . پس وجود و صفات و افعال همه از حق است .\r\nو « يا عبدى » ، تلميح است به حديث : لا يَسَعُنِى أرضى وَلا سَمائى وَلكن يَسَعُنىِ قَلبُ عَبدىِ المُؤمِنُ ( 3 )  .\r\n","description":"","footnote":" ( 1 ) وسائل الشيعة ، ج 1 ، ص 34 . .  ( 2 ) مصباح الشريعة . .  ( 3 ) عوارف المعارف حاشيهء احياء العلوم ، ج 2 ، ص 250 . . ","page_name":" 351 ","page_number":351},
  {"content":"\r\nپس اين بيت از باب صنعت بديعيه است كه آن را « مذهب الكلامى » گويند . كه من عبدم ، و عبد مؤمن دلش بيت الله است . و مثل اين مقالات است ، فرموده ى خواجه عبد الله انصارى كه :\r\nكعبه بنا كردهء خليل است ، و دل بنا كردهء جليل است ، و نيز « از وقتى كه كعبه را بنا كرده يك بار پا در آن جا نگذاشته ، و تا خانهء دل آدم حقيقى را بنا كرده پا بيرون نگذاشته ، ببين تفاوت ره از كجاست تا به كجا ؟ أينَ التُّرابُ وَرَبُّ الأربابُ ؟ » .\r\n\r\n\r\n( ( 2256 ) ) اى خجسته رنج و بيمارى و تب * اى مبارك درد و بيدارىّ شب\r\n\r\nن 306 12 - ك 113 38\r\n[ تمام بيت 
  ] : مناسب اين است آن چه گفته شده :\r\n\r\nبه بستر افتم و مردن كنم بهانهء خويش\r\nبدين بهانه مگر آرمت به خانهء خويش\r\n\r\nو ايضاً :\r\n\r\nبيمارى من چون سبب پرسش او شد\r\nمىميرم از اين غم كه چرا بهترم امروز\r\n\r\n\r\n\r\n( ( 2260 ) ) زين شكست آن رحم شاهان جوش كرد * دوزخ از تهديد من خاموش كرد\r\n\r\nن 306 16 - ك 113 40\r\nرحم شاهان : چه متخلَّق به اخلاق خدايند ، و خدا فرموده : أَنَا عِندَ المُنكَسِرَةِ قُلُوُبُهُم لِاءجلى ( 1 ) \r\n\r\n\r\n( ( 2264 ) ) آن بهاران مضمرست اندر خزان * پر بهار است آن خزان مگريز از آن\r\n\r\nن 306 20 - ك 113 42\r\nمگريز از آن : پا « خزان » جناس مضارع دارد ، و خزان با بهار طباق . و در بعض نسخ ، بدلِ « پر بهار » ، « در بهار است » ، غلط است .\r\n\r\n\r\n( ( 2265 ) ) همره غم باش به وحشت بساز * مىطلب در مرگ خود عمر دراز\r\n\r\nن 306 21 - ك 113 42\r\nمىطلب : قال النَّبىّ ( ص ) : مُوتُوا قَبلَ أن تَمُوتُوا ( 2 )  . و قال افلاطون : مُت بِالإرادَةِ تُحيى بِالطَّبيعَةِ .\r\n\r\n\r\n( ( 2269 ) ) گفت امّت مشورت با كى كنيم * انبيا گفتند با عقل اميم\r\n\r\nن 307 3 - ك 114 2\r\nاميم : از « ام » باشد ، چه عقل كليّت و حيطت دارد . يا امام باشد .\r\n\r\n\r\n( ( 2272 ) ) نفس خود را زن شناس از زن بتر * ز انكه زن جزو است نفست كل شر\r\n\r\nن 307 6 - ك 114 2\r\nزن جزو است : تلميح است به آن كه حوّا از ضلع آدم مخلوق شده است .\r\n","description":"","footnote":" ( 1 ) شرح تعرف ، ج 3 ، ص 127 . .  ( 2 ) لؤلؤ مرصوع 94 . . ","page_name":" 352 ","page_number":352},
  {"content":"\r\nنفست كلّ شر : توهّم نكنى كه به تحقيق پيوسته است كه شر عدم است ، پس بايد نفس عدم باشد ، پس چگونه مبدأ اثر باشد ؟ زيرا كه عدمِ شأنى ، خود وجود ضعيف دارد و موضوع مىخواهد .\r\nپس فرق است ميانهء عدم علم و عدم حلم و عدم بصيرت و مانند اينها از جماد ، و ميانهء عدم اينها از نفس ، كه از شأن او وجدان اينهاست در آن . پس عدم بصر در جماد شر نيست و در انسان شر است . پس نفسى كه مجمع عدم صفات كمال و عدم اخلاق حسنه شد كلّ الشرور است .\r\n\r\n\r\n( ( 2274 ) ) گر نماز و روزه مىفرمايدت * نفس مكارست فكرى بايدت\r\n\r\nن 307 8 - ك 114 5\r\nفكرى بايدت : در دفع مكر او و علاج مرض صعب او . و در بعض نسخ : « مكرى زايدت » ، و اوّل اصحّ است . چه . بنا بر دوم تأكيد مىشود ، و التأسيس خير من التأكيد .\r\n\r\n\r\n( ( 2279 ) ) وعده‌ها بدهد ترا تازه بدست * كو هزاران بار آنها را شكست\r\n\r\nن 307 13 - ك 114 7\r\nشكست : چنان كه خدا فرموده : كه شيطان گفته است كه : * ( إِنَّ الله وَعَدَكُمْ وَعْدَ اَلْحَقِّ وَوَعَدْتُكُمْ فَأَخْلَفْتُكُمْ 14 : 22 . . . * ( فَلا تَلُومُونِي وَلُومُوا أَنْفُسَكُمْ 14 : 22 ( 1 )  .\r\n\r\n\r\n( ( 2286 ) ) اژدها و مار اندر دست تو * شد عصا اى جان موسى مست تو\r\n\r\nن 307 20 - ك 114 11\r\nشد عصا : يعنى نفس امّاره شد مسخّر تو .\r\nاى جان موسى مست تو : يعنى از حيثيّت سرّ الحقيقة در تو و جان او از حيثيت جنبهء امكان .\r\n\r\n\r\n( ( 2287 ) ) حكم خذها لا تخف دادت خدا * تا بدستت اژدها گردد عصا\r\n\r\nن 307 21 - ك 114 11\r\nلا تخف : اشارت است به كريمهء : * ( خُذْها وَلا تَخَفْ سَنُعِيدُها سِيرَتَهَا اَلأُولى 20 : 21 ( 2 )  . چون موسى ( ع ) عصا را انداخت و اژدها شد ، موسى ( ع ) ترسيد : * ( فَأَوْجَسَ فِي نَفْسِه خِيفَةً مُوسى 20 : 67 ( 3 )  . حق تعالى فرمود : بگير آن را كه بر مىگردانيم آن را به هيئت اوّل آن .\r\n\r\n\r\n( ( 2289 ) ) دوزخى افروخت در دم وى فسون * اى دم تو از دم دريا فزون\r\n\r\nن 308 1 - ك 114 12\r\nدوزخى افروخت : يعنى دوزخ را دميد دم تو بر آن افسون ، و بر تو و بر آن كه از صقع تست بَرد و سلام شد .\r\n\r\n\r\n( ( 2290 ) ) بحر مكارست بنموده كفى * دوزخ است از مكر بنموده تفى\r\n\r\nن 308 2 - ك 114 13\r\n","description":"","footnote":" ( 1 ) قرآن كريم ، سورهء ابراهيم ، آيهء 22 . .  ( 2 ) قرآن كريم ، سورهء طه ، آيهء 21 . .  ( 3 ) قرآن كريم ، سورهء طه ، آيهء 67 . . ","page_name":" 353 ","page_number":353},
  {"content":"\r\nبحر مكارست : يعنى نفس امّاره .\r\n\r\n\r\n( ( 2292 ) ) همچنانك لشكر انبوه بود * مر پيمبر را به چشم اندك نمود\r\n\r\nن 308 4 - ك 114 14\r\nاندك نمود : اشارت است به كريمهء * ( وَإِذْ يُرِيكُمُوهُمْ إِذِ اِلْتَقَيْتُمْ فِي أَعْيُنِكُمْ قَلِيلًا 8 : 44 ( 1 )  . يعنى وقتى كه ملاقات كرديد در حين جنگ ، مىنمود ايشان را در چشم شما اندك .\r\n\r\n\r\n( ( 2296 ) ) تا ميسّر كرد سيرى را بر او * تا ز عسرى او نگردانيد رو\r\n\r\nن 308 8 - ك 114 16\r\nسيرى : آسان .\r\nعسرى : دشوار .\r\n\r\n\r\n( ( 2298 ) ) آن كه حق پشتش نباشد از ظفر * واى اگر گربه اش نمايد شير نر\r\n\r\nن 308 10 - ك 114 17\r\nشير نر : تمثيل براى آدم كامل است ، يعنى شير چون گربه نمايد ، چنان كه در بيت بعد شير نر چون گربه فرمود . و مثل اين تمثيل است آن چه در جايى ديگر است كه :\r\n\r\nگربه جان عطسهء شير الست\r\nشير بلرزد چو كند گربه مو\r\n\r\nپس گربه از عطسهء شير حاصل شده ، كه جان آدمى از تجلَّى عقل كلّ است ، و چون بنالد عقل كل متأثر شود و اجابت كند .\r\nو از اينجاست حديث : ما تَرَدَّدتُ فى شَيْءٍ كَتَرَدُدى فى قَبضِ رُوحِ عَبدى اَلمُؤمنِ ( 2 )  .\r\n\r\n\r\n( ( 2302 ) ) تا به پاى خويش باشند آمده * آن فليوان جانب آتشكده\r\n\r\nن 308 14 - ك 114 19\r\nفليو : ( به فاء ) بىهوده ، و اينجا شخص بىفايده است . فارسى .\r\n\r\n\r\n( ( 2303 ) ) كاه برگى مىنمايد تا تو زود * پف كنى كو را برانى از وجود\r\n\r\nن 308 15 - ك 114 20\r\nكاه برگى : برگ كاهى .\r\n\r\n\r\n( ( 2305 ) ) مىنمايد تا به كعب اين آب جو * صد چو عاج بن عنق شد غرق او\r\n\r\nن 308 17 - ك 114 21\r\nكعب : بر آمدگى پشت پا : قال تعالى : * ( وَاِمْسَحُوا بِرُؤُسِكُمْ وَأَرْجُلَكُمْ إِلَى اَلْكَعْبَيْنِ 5 : 6 ( 3 )  .\r\n\r\n\r\n( ( 2306 ) ) مىنمايد موج خونش تلّ مشك * مىنمايد قعر دريا خاك خشك\r\n\r\nن 308 18 - ك 114 21\r\n","description":"","footnote":" ( 1 ) قرآن كريم ، سورهء انفال ، آيهء 44 . .  ( 2 ) عوالى اللآلي ، ج 1 ، ص 385 . .  ( 3 ) قرآن كريم ، سورهء مائده ، آيهء 6 . . ","page_name":" 354 ","page_number":354},
  {"content":"\r\nخونش تل مشك : چون مشك از خون آهوست . جمع خون و مشك از ملايمات است .\r\n\r\n\r\n( ( 2310 ) ) قند بيند خود شود زهر قتول * راه بيند خود بود آن بانگ غول\r\n\r\nن 308 22 - ك 114 23\r\nقتول : ( به قاف ) ، قاتل .\r\n\r\n\r\n( ( 2311 ) ) اى فلك در فتنهء آخر زمان * تيز مىگردى بده آخر زمان\r\n\r\nن 309 1 - ك 114 24\r\nفتنهء آخر زمان : فيض خدا - تبارك و تعالى - انقطاع ندارد . پس آخر زمان آخرهاست . فتنهء آخر زمان هر كس مرگ و مقدمات مرگ است . و از آخر زمان هر دولت حقه ، فتور آداب آن است .\r\nوجه ديگر آن كه به حسب سلسلهء طوليه گرفته شود ، و فتنهء آن صور برازخ اعمال و ملكات است . اگر چه صور ملكات حميده باشد ، كه تعلَّق به آنها تعطَّل در برزخيات شمرده شده . و در مصراع ثانى « امان » بهتر است .\r\n\r\n\r\n( ( 2312 ) ) خنجر تيزى تو اندر قصد ما * نيش زهر آلوده اى در فصد ما\r\n\r\nن 309 2 - ك 114 24\r\nقصد : اول به قاف و دوم به فاء .\r\n\r\n\r\n( ( 2314 ) ) حق آنك چرخهء چرخ ترا * گرد گردان بر فراز اين سرا\r\n\r\nن 309 4 - ك 114 25\r\nچرخهء چرخ ترا : فلك را چرخهء آبنوسى گويند . پس چرخ به معنى دور و چرخ زدن است .\r\n\r\n\r\n( ( 2318 ) ) آن چنان معمور و باقى داشتت * تا كه دهرى از ازل پنداشتت\r\n\r\nن 309 8 - ك 114 27\r\nاز ازل پنداشت : يعنى فلك را قديم بالذّات دانست . و دهرى ، حركت فلك و مقدار آن را - كه زمان است - مؤثّر تامّ در كائنات داند و آن را ازلى مىداند . و طباعيه آنهااند كه قواى مقارنه و طبايع را مؤثر دانند .\r\n\r\n\r\n( ( 2319 ) ) شكر دانستيم آغاز ترا * انبيا گفتند آن راز ترا\r\n\r\nن 309 9 - ك 114 28\r\nشكر دانستيم : يعنى شكر خداى را كه دانستيم كه فلك آغاز دارد ، كه حق آغاز اوست . و هر مسبوق به علَّتى حادث است . بلكه عالم ، هر چند سلسلهء عرضيه باشد ، عوالم و حادث حوادث است ، چه آناً فآناً فلك و آن چه در جوف آن است متجدد است بالذات و الهوّية . و هر مرتبه از وجودش محفوف است به عدمين : عدم سابق و عدم لا حق . كما قال الله تبارك و تعالى : * ( أَ فَعَيِينا بِالْخَلْقِ اَلأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ 50 : 15 . ( 1 )  و دهرى و طباعى قصور دارند و كورند ، كه از جسم و قواى حالَّهء منطبعه در آن نظر عقلشان بر\r\n","description":"","footnote":" ( 1 ) قرآن كريم ، سورهء ق ، آيهء 15 . . ","page_name":" 355 ","page_number":355},
  {"content":"\r\nمجرّدات متعلَّقه واقع نمىشود ، چه جاى مجردات مرسله ، و چه جاى معنى المعانى و الصور و سِرّ اسرار و راز هر راز و يكتاى بىانباز\r\n\r\n\r\n( ( 2320 ) ) آدمى داند كه خانه حادث است * عنكبوتى نه كه در وى عابث است\r\n\r\nن 309 10 - ك 114 28\r\nآدمى داند : چه لطيفهء مجرده دارد ، كه محيط است به عالم صورت . وَقَد قُلتُ فى سالِفِ الزَّمانِ :\r\n\r\nاختران پرتو مشكاة دل انور ما\r\nدل ما مظهر كل كل همگى مظهر ما\r\nنه همين اهل زمين را همه باب اللهيم\r\nنه فلك در دورانند به دور سرما\r\n\r\nو ايضاً :\r\n\r\nبازى بازوى نصريم نه چون نسر به چرخ\r\nدو جهان بيضه و فرخى است به زير پر ما\r\n\r\n\r\n\r\n( ( 2323 ) ) ور بداند كرم از ماهيتش * عقل باشد كرم باشد صورتش\r\n\r\nن 309 13 - ك 114 30\r\nاز ماهيتش : يعنى آن كرم به ذاتش و معنيش عقل باشد .\r\n\r\n\r\n( ( 2324 ) ) عقل خود را مىنمايد رنگها * چون پرى دورست از آن فرسنگها\r\n\r\nن 309 14 - ك 114 30\r\nمىنمايد رنگها : يعنى عقل آدمى در مقام نازل مثالى و خيالى ، متشكل مىشود به اشكال مختلفه كه اظلال ويند . كما قيل :\r\n\r\nلَقَد صارَ قَلبِى قابِلًا كُلَّ صُورَةٍ\r\nفَمَرعى لِغَزلانٍ وَدَيراً لِرُهبانٍ\r\n\r\nچنان كه جنّ متشكَّل مىشود به اشكال مختلفه . ولى عقل به اعتبار مقام ذات و باطن ذاتش دور است . . . ، كه لطيفهء خفويه و لطيفهء اخفويه است ، بلكه مقام ملكه علم به حقايق او كه حكيم او را عقل بسيط خلَّاق عقول تفصيليه به اذن احسن الخالقين ، نامَد ، اجلّ است از تشكل به اشكال مختلفه ، چه جاى لطايف بالاتر از آن حضرت ختمى ( ص ) فرمود : لى مَعَ الله وَقتٌ لا يَسَعُنى فيه مَلَكٌ مُقَرَّبٌ نَبِىٌّ مُرسَلٌ ( 1 )  .\r\n\r\n\r\n( ( 2335 ) ) گفت نه مستوره صالح خواستم * قحبه گشتند وز غم تن كاستم\r\n\r\nن 310 4 - ك 115 1\r\nگفت نه مستوره : نُه زن از خصايص حضرت پيغمبر است . و حد نصاب منكوحهء دائمه براى امت چهار است . پس مراد به طور تعاقب است ، نه جمع . يا به نحو اعمّ از عقد و ملك يمين ، يا به نحو تمتّع به مذهب شيعه .\r\n\r\n\r\n( ( 2336 ) ) خواستم اين قحبه را با معرفت * تا ببينم چون شود اين عاقبت\r\n\r\nن 310 5 - ك 115 1\r\nبا معرفت : يعنى با عمد و علم به حالش .\r\n","description":"","footnote":" ( 1 ) لؤلؤ مرصوع 66 . . ","page_name":" 356 ","page_number":356},
  {"content":"\r\n\r\n\r\n( ( 2337 ) ) عقل را من آزمودم هم بسى * زين سپس جويم جنون را مغرسى\r\n\r\nن 310 6 - ك 115 2\r\nزين سپس : زين بعد .\r\nمغرس : محل غرس و نهال كاشتن .\r\n\r\n\r\n( ( 2341 ) ) صاحب رأى است و آتش پاره اى * آسمان قدر است و اختر پاره اى\r\n\r\nن 310 12 - ك 115 6\r\nاختر پاره : به پاى فارسى : پريدن ، و به باى عربى : ديوار شهر و قلعه ، يعنى بلند مرتبه و بلند پرواز .\r\n\r\n\r\n( ( 2342 ) ) فرّ او كرّوبيان را جان شدست * او درين ديوانگى پنهان شدست\r\n\r\nن 310 13 - ك 115 6\r\nكرّوبيان : از كرب مأخوذ است ، كه از افعال مقاربه است - مثل كرب القلب من جواه يذوب . پس مراد ملايكهء مقربين است .\r\n\r\n\r\n( ( 2346 ) ) از جنون خود را ولى چون پرده ساخت * مر و را اى كور كى خواهى شناخت\r\n\r\nن 310 17 - ك 115 8\r\nپرده ساخت : چون ملامتيّه كه در پردهء ملامت روند . پس آنها ضناين الله باشند .\r\n\r\n\r\n( ( 2347 ) ) گر ترا باز است آن ديدهء يقين * زير هر سنگى يكى سرهنگ بين\r\n\r\nن 310 18 - ك 115 9\r\nهر سنگى : با سرهنگ جناس مقلوب دارد .\r\n\r\n\r\n( ( 2348 ) ) پيش آن چشمى كه باز و رهبرست * هر گليمى را كليمى در برست\r\n\r\nن 310 19 - ك 115 9\r\nهر گليمى را كليمى : اوّل به گاف فارسى . جناس مضارع است . يعنى چون فيض خدا انقطاع ندارد و كلمات او نفاد ندارد ، و دائم التجلَّى است ، و قدرت بىنهايت است ، و نورش افول ندارد ، و عناصر محدودند ، پس سنگى نيست كه مجلاى روح وَلَوى نشده باشد و گليمى نيست كه مفرش عرش سلطانى و حضرت كليمى نشده باشد به قدرت بىنهايت از طرفين بىچند و چون .\r\nكلّ شيءٍ فيه معنى كل شيءٍ . او با همهء داراييش همه را در همه است .\r\nو اين دو بيت مولوى را مناسب است بيتى كه در موضع ديگر نقل كرديم ، كه :\r\n\r\nاز كمال قدرتش در عرصهء ملك قديم\r\nهر تف آتش خليلى هر كف خاك آدمى\r\n\r\nاگر خلق را گم كنى و حق بينى ، كه ما رَأَيتُ شَيئاً إلَّا وَرَأَيتُ الله قَبلَه ( 1 )  ، كه وجود حقيقى محيط اول و آخر از حق است ، و بسيط مقدم است بر مركب بالذات ، و عادل باشى و عطا كنى به هر صاحب حقى حقش را و بدانى كه حقيقت حق ، حقيقت وجود است و تعينّات و ماهيات باطل و\r\n","description":"","footnote":" ( 1 ) شرح اصول كافى ، ج 1 ، ص 250 . . ","page_name":" 357 ","page_number":357},
  {"content":"\r\nفانىاند در حقيقت ، و مشاهد او باشى در صورى كه نمود بودند ، اذعان كنى به آن چه گفتيم .\r\n\r\nآن كس كه ز شهر آشنايى است\r\nداند كه متاع ما كجايى است\r\n\r\n\r\n\r\n( ( 2349 ) ) مر ولى را هم ولى شهره كند * هر كه را او خواست با بهره كند\r\n\r\nن 310 20 - ك 115 10\r\nمر ولى را : يعنى ولى را ولى تواند ديد . سنخيت شرط است در مُدرِك و مُدرَك .\r\n\r\n\r\n( ( 2351 ) ) چون بدزدد دزد بينايى ز كور * هيچ يابد دزد را او در عبور\r\n\r\nن 310 22 - ك 115 11\r\nچون بدزدد : مراد به دزد و سگ ، به حسب تأويل ، نفس امّاره و مسوّله است ، چنان كه بعد از ابيات چند بيابد .\r\n\r\n\r\n( ( 2354 ) ) يك سگى در كوى بر كور گدا * حمله مىآورد چون شير وغا\r\n\r\nن 311 4 - ك 115 13\r\nوغا : به واو و غين معجمه ، جنگ .\r\n\r\n\r\n( ( 2359 ) ) گفت او هم از ضرورت اى اسد * از چو من لاغر شكارت چون رسد\r\n\r\nن 311 9 - ك 115 16\r\nگفت او هم : تنظير است . يعنى چنان كه حكيمى گاه ناچار احمقى را تصديق و تعظيم كند ، آن كور هم از ضرورت آن سگ را اسد گويد .\r\n\r\n\r\n( ( 2360 ) ) گور مىگيرند يارانت به دشت * كور مىجويى تو در كوچه به كيد\r\n\r\nن 311 10 - ك 115 16\r\nگور : اول به گاف فارسى ، و دوم به كاف عربى ، در سه بيت .\r\n\r\n\r\n( ( 2362 ) ) آن سگ عالم شكار گور كرد * وين سگ بىمايه قصد كور كرد\r\n\r\nن 311 12 - ك 115 17\r\nسگ عالم : نفس است كه بر دست عقل مسلمان شود ، كه او را كلب معلَّم گويند . چنان كه پيغمبر ( ص ) فرمود : شَيطانى أسلَمَ عَلى يَدى ( 1 )  .\r\n\r\n\r\n( ( 2364 ) ) سگ چو عالم گشت شد چالاك و زهف * سگ چو عارف گشت شد ز اصحاب كهف\r\n\r\nن 311 14 - ك 115 18\r\nزهف : اگر به راء مهمله بخوانيم ، به معنى لطافت است . و اگر به زاء معجمه ، به معنى خفّت و سبكى .\r\n\r\n\r\n( ( 2368 ) ) نور موسى ديد و موسى را نواخت * خسف قارون كرد قارون را شناخت\r\n\r\nن 311 18 - ك 115 20\r\n","description":"","footnote":" ( 1 ) در عوالى اللآلي اين چنين آمده : قال ( ص ) ما منكم احد الَّا و له شيطان فقيل له و أنت يا رسول الله ؟ فقال : و انا و لكن أعانني الله عليه و اسلم . عوالى اللآلي ، ج 4 ، ص 97 . . ","page_name":" 358 ","page_number":358},
  {"content":"\r\nخسف : به زمين فرو بردن .\r\n\r\n\r\n( ( 2369 ) ) رجف كرد اندر هلاك هر دعى * فهم كرد از حق كه يا ارض ابلعى\r\n\r\nن 311 19 - ك 115 21\r\nرجف : زلزله .\r\nدعى : به وزن غنى ، متّهم در نسب و حرامزاده .\r\nيا ارض ابلعى : اشارت است به كريمهء * ( يا أَرْضُ اِبْلَعِي ماءَكِ وَيا سَماءُ أَقْلِعِي وَغِيضَ اَلْماءُ وَقُضِيَ اَلأَمْرُ 11 : 44 ( 1 )  . يعنى در طوفان نوح گفته شد اى زمين فرو بر آب خود را و اى آسمان قلع و قطع كن آب خود را و فرو رفته شد آب و قضا شد امر خدا .\r\n\r\n\r\n( ( 2372 ) ) لا جرم اشفقن منها جمله شان * كند شد ز آميز حيوان حمله شان\r\n\r\nن 311 22 - ك 115 22\r\nاشفقن منها : يعنى ترسيدند از حمل امانت .\r\nجمله شان : اول به جيم و دوم به حاء مهمله . يعنى صولت و اقبالشان بر قبول كند شد به سبب آميختگى جنبهء حيوانى كه در وجود جامع هيكل توحيد حامل اين امانة الله و خلافة الله ، ضرور است . چنان كه در وجود انسان ، ملك و حيوان را به رباط واحد مربوط ساخته بلكه همهء عالم را در او منطوى فرموده ، تبارك الله احسن الخالقين . و آيه گذشت در دفتر اول .\r\n\r\n\r\n( ( 2374 ) ) چون بماند از خلق او باشد يتيم * اُنس حق را قلب مىبايد سليم\r\n\r\nن 312 2 - ك 115 23\r\nيتيم : درّ يتيم . از اينجا پيغمبر ( ص ) يتيم گفته شده كه با حق بود به قلب ، و با خلق بود به صورت بدنى .\r\n\r\n\r\n( ( 2379 ) ) پس جهاد اكبر آمد عصر دُزد * تا بگويد كه چه برد آن زن به مزد\r\n\r\nن 312 7 - ك 115 26\r\nعصر : فشردن . مراد ، تنگ گرفتن بر نَفس است .\r\nزن به مزد : يعنى دو سر قاف كه به عربى ديّوث گويند . و در بعض نسخ : تا بگويد كه چه دزديد و چه برد .\r\n\r\n\r\n( ( 2381 ) ) كالهء حكمت كه گم كردهء دل است * پيش اهل دين يقين آن حاصل است\r\n\r\nن 312 9 - ك 115 27\r\nگم كردهء دل : اشارت است به حديث اَلحِكمَةُ ضالَّةُ المُومِن ، كه گذشت .\r\n\r\n\r\n( ( 2383 ) ) ز اهل دل جو از جماد آن را مجو * كه جماد آمد خلايق پيش او\r\n\r\nن 312 11 - ك 115 28\r\nپيش او : يعنى نسبت به اهل دل ، همه جمادند .\r\n","description":"","footnote":" ( 1 ) قرآن كريم ، سورهء هود ، آيهء 44 . . ","page_name":" 359 ","page_number":359},
  {"content":"\r\n\r\n\r\n( ( 2384 ) ) مشورت جوينده آمد نزد او * كاى اب كودك شده رازى بگو\r\n\r\nن 312 12 - ك 115 29\r\nاب كودك شده : به صورت ، ليكن به معنى ابو العقول و الارواح . كما قيل :\r\n\r\nوَ إنّى وَإن كُنتُ ابنُ آدَمَ صُوَرةً\r\nفَلي فيه مَعنىً شاهِدٌ بِاُبُوَّتى\r\n\r\n\r\n\r\n( ( 2391 ) ) دور مىشد اين سؤال و اين جواب * ماند چون خر محتسب اندر خلاب\r\n\r\nن 312 20 - ك 115 34\r\nدور مىشد : دور در السنهء ارباب معقول آن است كه دو چيز موقوف بر يكديگر باشند از يك جهت ، و از محالات است . و آن چه قائلى گويد :\r\n\r\nمَسأَلَةُ الدُّورِ جرَت بَينى وَبَينَ مَن اُحِبّ\r\nلَو لا مَشيبى ما جَفا لَو لا جَفاه ما اُشب\r\n\r\nدورِ لُغوى است ، ايهامى كرده .\r\n\r\n\r\n( ( 2401 ) ) راند سوى او كه هين زودتر بگو * كاسب من بس توسن است و تند خو\r\n\r\nن 313 9 - ك 116 7\r\nتوسن : اسب سركش .\r\n\r\n\r\n( ( 2405 ) ) گفت سه گونه زنند اندر جهان * آن دو گنج و اين يكى گنج روان\r\n\r\nن 313 13 - ك 116 9\r\nسه گونه : حديثى هم بر طبق اين منقول است .\r\n\r\n\r\n( ( 2423 ) ) در شريعت نيست دستورى كه ما * كمتر از تو شه كنيم و پيشوا\r\n\r\nن 314 9 - ك 116 18\r\nدر شريعت : چنان كه با وجود اعلم تقليد غير اعلم جايز نيست ، و در نزد عقل هم تفضيل مفضول بر فاضل جايز نيست .\r\n\r\n\r\n( ( 2435 ) ) عقل من گنج است و من ويرانه ام * گنج اگر پيدا كنم ديوانه ام\r\n\r\nن 314 11 - ك 116 20\r\nگنج اگر پيدا كنم : اشارت است به حديث : كُنتُ كَنزَاً مخفياً ( 1 )  . و فى اسماء الله تعالى : يا كَنزَ الفقَراء .\r\n\r\n\r\n( ( 2428 ) ) كان قندم نيستان شكَّرم * هم ز من مىرويد و من مىخورم\r\n\r\nن 314 14 - ك 116 21\r\nهم ز من مىرويد : يعنى نفع علم من به خودم عايد است . و اين در قُوت و قوّت غذاى تسبيحى و تهليلى ملكى عقل علَّام آدمى چون قوت و قوّت غذاى شهىّ هنىّ جسمانىِ جنانىِ عقل عمال آدمى است كه همه لوازم ملكات لطيفهء روحيّه و قلبيهء اوست ، و همهء منشآت او و ملذّ و ملتذ در خود اوست ، و حقايق و رقايق همه شئون ذاتيهء اوست .\r\n\r\n\r\n( ( 2437 ) ) گر چه باشد وقت بحث علم زفت * چون خريدارش نباشد مُرد و رفت\r\n\r\nن 315 1 - ك 116 26\r\n","description":"","footnote":" ( 1 ) لؤلؤ مرصوع 61 . . ","page_name":" 360 ","page_number":360},
  {"content":"\r\nمرد و رفت : اين شأن علم دنيويست ، كه فرمود : علم دنياى دنى . و اما علوم حقيقيه و معارف خود شناسى و خدا شناسى و مرجع و قيامت شناسى ، چه لازم و چه متعدّى ، عين الحياة است و زوال ندارد كه :\r\n\r\n\r\n( ( 2438 ) ) مشترىّ من خداى است او مرا * مىكشد بالا كه الله اشترى\r\n\r\nن 315 2 - ك 116 27\r\nالله اشترى : اشارت است به كريمهء : اِنَّ الله اشتَرى مِنَ المُؤمِنينَ اَنفسُهَمُ وَأموالَهُم بِأَنَّ لَهُمُ الجَنَّةُ ( 1 )  . يعنى خدا خريده است از مؤمنان جانها و مالهاى ايشان را كه در عوض جنت بدهد ، بعضى را جنّت افعال ، و بعضى را جنت صفات ، كلٌ عَلى قَدر عَمَلِه .\r\n\r\n\r\n( ( 2439 ) ) خونبهاى من جمال ذو الجلال * خونبهاى خود خورم كسب حلال\r\n\r\nن 315 3 - ك 116 27\r\nخونبهاى من : اشارت است به حديث : مَن عَشَقَنى عَشَقتُه وَمَن عَشَقتُه قَتَلتُه وَمَن قَتَلتُه فَعَلَّىَ دِيَتُه وَمَن عَلَىَّ دِيَتُه فَأنَا دِيَتُه ( 2 )  .\r\n\r\nگر بر سر كوى عشق ما كشته شوى\r\nشكرانه بده كه خونبهاى تو منم\r\n\r\nو قُلتُ :\r\n\r\nقال ابذل مهجةها نظرة\r\nايهّا المستام بشرى\r\n\r\n\r\n\r\n( ( 2440 ) ) اين خريداران مفلس را بهل * چه خريدارى كند يك مشت گل\r\n\r\nن 315 4 - ك 116 28\r\nمفلس : بئس البدلِ آن مشترى غنى مقنى مغنى . و اين مفلس مراد است به قولش كه گل را مجو .\r\n\r\n\r\n( ( 2448 ) ) ما ز خود سوى تو گردانيم سر * چون تويى از ما به ما نزديكتر\r\n\r\nن 315 12 - ك 116 33\r\nاز ما به ما نزديكتر : چه ما نيستيم مگر تعيّن . و وجود حقيقى از ناحيهء اوست . و اوست حقيقت وجود صرف بسيط محيط . و نيست از براى تعيّنات از وجود مگر نسبتشان به وجود بلكه نمود بود . و صرف مقدم است بر مشوب ، و بسيط بر مركب ، و مطلق و محيط بر مقيّد و محدود .\r\n\r\n\r\n( ( 2450 ) ) در ميان خون و روده فهم و عقل * جز ز اكرام تو نتوان كرد نقل\r\n\r\nن 315 14 - ك 116 34\r\nخون و رودهء فهم : يعنى هر گاه دقت كنى و به مقام تكثير واحد بيايى و حفظ مراتب كنى و مراقب باشى ، و اين فهمها و عقلها اگر چه عقل معاشى باشد بينى ، مثل ديدن كسى كه در خلوتى و ظلمتى نشو يافته ، تا بلوغ عقل ، و بعد ببيند ديدنِ معجبى ، دانى - بلكه بينى - كه روح لطيفهء مجرده اى است كه روح الله است . و اين آثار ، آثار اخلاط و عناصر نيست . چه اگر اثر آب است ،\r\n","description":"","footnote":" ( 1 ) قرآن كريم ، سورهء توبه ، آيهء 111 . .  ( 2 ) المنهج القوى ج 4 ص 398 . . ","page_name":" 361 ","page_number":361},
  {"content":"\r\nآن آب جداگانه را ببين ، و اگر اثر خاك است آن خاك ، و همچنين . و اگر اثر تركيب است . در جماد و نبات نگر . و معلوم است كه اثر مركب بايد از سنخ اثر اجزاء باشد ، مثل حَرّ و بَرد ، ولى معتدله . پس اينها و آنها را كه به اصل خود راجع ساختى ، اِلىَ الله يَرجعُ الُامورُ .\r\n\r\n\r\n( ( 2455 ) ) اصل و سر چشمهء خوشى آن است آن * زود تجرى تحتها الانهار خوان\r\n\r\nن 315 19 - ك 116 37\r\nتجرى تحتها الانهار : اين تأويل كه اشارت فرموده به قولش : « ازو مىرود » تا اينجا ، از براى تجرى . . . ، گذشت در دفتر اول ، در سبوى آب اعرابى هديه براى خليفه .\r\n\r\nشكر نعمت چون كنى چون شكر تو\r\nنعمت تازه بود ز احسان او\r\n\r\nن ندارد - ك 116 38\r\nنعمت تازه بود : اين مضمون بسيار در ادعيهء مأثوره مذكور است .\r\n\r\n\r\n( ( 2456 ) ) كه مگر نوعى دعايى كرده اى * از جهالت زهر بايى خورده اى\r\n\r\nن 315 22 - ك 117 2\r\nزهربا : آش مسموم ، نظير شوربا و سركه با و مانند اينها .\r\n\r\n\r\n( ( 2462 ) ) تافت ز ان روزن كه از دل با دل است * روشنى كه فرق حق و باطل است\r\n\r\nن 316 5 - ك 117 6\r\nاز دل با دل است : كه اَلقَلبُ يَهدى اِلىَ القلَبِ .\r\n\r\n\r\n( ( 2469 ) ) از خطر هاروت و ماروت آشكار * چاه بابل را بكردند اختيار\r\n\r\nن 316 12 - ك 117 9\r\nاز خطر : اشارت است به كريمهء * ( وَما أُنْزِلَ عَلَى اَلْمَلَكَيْنِ بِبابِلَ هارُوتَ وَمارُوتَ 2 : 102 ( 1 )  و قصهء ايشان مأثور و مشهور است .\r\n\r\n\r\n( ( 2470 ) ) تا عذاب آخرت اينجا كشند * گر بزند و عاقل و ساحروشند\r\n\r\nن 316 13 - ك 117 11\r\nگر بز : چون هرمز ، ( به گاف فارسى ) : محيل و مكَّار . و جربزه كه طرف افراط حكمت است ، معرب اين است .\r\n\r\n\r\n( ( 2473 ) ) اى خنك آن كو جهادى مىكند * بر بدن زجرى و دادى مىكند\r\n\r\nن 316 16 - ك 117 12\r\nدادى مىكند : داد به معنى فرياد و فغان نيز آمده ، و اينجا سبب آن مراد است . و چون تأسيس بهتر از تأكيد است ، پس بهتر آن است كه به معنى عدالت باشد ، و مراد اين باشد كه اهمال امر بدن هم نكند در رياضت ، كه مركب نفس ناطقه است . وَأعطِ كُلَّ ذى حَقّ حَقَّه .\r\n\r\n\r\n( ( 2484 ) ) اين جهان تيه است و تو موسى و ما * از گنه در تيه ماند مبتلا\r\n\r\nن 317 5 - ك 117 18\r\n","description":"","footnote":" ( 1 ) قرآن كريم ، سورهء بقره ، آيهء 102 . . ","page_name":" 362 ","page_number":362},
  {"content":"\r\nتيه : بيابان .\r\n\r\n\r\n( ( 2485 ) ) سالها ره مىرويم و در اخير * همچنان در منزل اوّل اسير\r\n\r\nن 317 6 - ك 117 18\r\nدر منزل اول : منزل طبيعت و لوازم آن . و خاتمهء كتاب نفس به فاتحه ، و آخر قوس صعود به اول قوس نزول نپيوستيم .\r\n\r\n\r\n( ( 2494 ) ) ور نه موسى كى روا دارد كه من * پيش تو ياد آورم از هيچ تن\r\n\r\nن 317 15 - ك 117 25\r\nاز هيچ تن : چه ترا كليّتى است كه كمال همهء انبياء ( ع ) مشمول كمال توست . تو فرموده اى :\r\nلَو كانَ مُوسى حَيّاً ما وَسِعَه إلَّا اتِّباعي ( 1 )  . و خداى تعالى فرموده : * ( وَإِنَّ مِنْ شِيعَتِه لإِبْراهِيمَ 37 : 83 ( 2 )  .\r\n\r\n\r\n( ( 2495 ) ) عهد ما بشكست صد بار و هزار * عهد تو چون كوه ثابت برقرار\r\n\r\nن 317 16 - ك 117 26\r\nعهد ما بشكست : اشارت است به كريمهء * ( يا بَنِي إِسْرائِيلَ اُذْكُرُوا نِعْمَتِيَ اَلَّتِي أَنْعَمْتُ عَلَيْكُمْ وَأَوْفُوا بِعَهْدِي أُوفِ بِعَهْدِكُمْ 2 : 40 ( 3 )  . يعنى اى بنى اسرائيل بخاطر آوريد نعمتى را كه انعام كرده‌ام بر شما و وفا كنيد به عهد من تا وفا كنم به عهد شما . و اين عهد ، عهدِ الست است كه بر همه هست ، به ايمان و اعمال صالحه . و عهد او با ما ايصال نعيم ابد و لقاى سرمد .\r\n\r\nدر روز الست بلى گفتى\r\nامروز به بستر لا خفتى\r\n\r\nو چنان كه در بعض نسخ است ، بايد آن بيت كه « كى بود كه حلم گردد خشم نيز » ، متصل به اين ابيات باشد ، كه مناجات با عزيز مقتدر است .\r\n\r\n\r\n( ( 2497 ) ) حق آن قوت كه بر تلوين ما * زحمتى كن اى امير لونها\r\n\r\nن 317 18 - ك 117 27\r\nتلوين : عدم استقامت است در حسنات . در مقابل تمكين كه از مقامات عاليه است . قال الله تعالى : * ( فَاسْتَقِمْ كَما أُمِرْتَ 11 : 112 ( 4 )  .\r\n\r\n\r\n( ( 2500 ) ) بىحدى تو در جمال و در كمال * در كژى ما بىحديم و در ضلال\r\n\r\nن 317 21 - ك 117 28\r\nبىحدى تو : مَن حَدَّه فَقَد عَدَّه ( 5 )  . نيكو فرمود شيخ شهاب الدين - قدس سره - : صِرفُ الوُجوُدِ الَذى لا أتمَّ مِنه ، كُلَّما فَرَضتَه ثانياً لَه فَهُوَ هُوَ لا غَيرُه ، إِذ لا مَيز فى صِرفِ شَيْءٍ .\r\nبيانش آن است كه صرف شيء تعدد ندارد ، چه ، صرف هر چيزى سنخ خود را در هر مورد كه\r\n","description":"","footnote":" ( 1 ) - عوالى اللآلي ، ج 4 ، ص 121 . .  ( 2 ) قرآن كريم ، سورهء صافات ، آيهء 83 . .  ( 3 ) قرآن كريم ، سورهء بقره ، آيهء 40 . .  ( 4 ) قرآن كريم ، سورهء هود ، آيهء 112 . .  ( 5 ) نهج البلاغه ، خطبهء 1 . . ","page_name":" 363 ","page_number":363},
  {"content":"\r\nهست دارا است ، و آن چه غرايب و اجانب است ندارد در مقام ذاتش . مثلًا بياض صرف بايد هر بياض در هر موضوع را دارا باشد در ذاتش ، و آن چه غير بياض است - مثل پنبه و عاج و برف و گچ و غير اين از جواهر ، و جهت و زمان و مكان و غير اين از اعراض - از آن مسلوب است . پس چگونه متعدد مىشود ؟ چه ، اگر ثانى فرض شود ، بياض در موضوع ديگر يا در زمان ديگر يا جهت ديگر خواهد بود تا اثنينّيت متحقق شود ، پس خلاف فرض خواهد بود . چه ، صرف نمىشود از غرايب ، بلكه مشوب مىشود .\r\nپس مىگوييم كه حقيقت وجود عين الاعيان و حاق نفس الامر ، نه وجود عام بديهى كه امر ذهنى است ، غرايب و اجانب آن اعدام و ماهيات است . پس صرف وجود حقيقى ، آن چه وجود است داراست ، چه صرف ، سنخ خود را بايد دارا باشد ، پس چگونه ثانى دارد ؟ و ايضاً ، آن ثانى بايد مشوب به غير باشد تا « ثانى » باشد ، و غير و غريب در اين حقيقت بسيطهء محيطه وجود ، ماهيت و بعبارةٍ اُخرى عين ثابت و به عبارة اخرى عدم است ، پس وجود صرف نخواهد بود . پس وجود صرف ، حدّ ندارد . عطار فرمايد :\r\n\r\nاى خداى بىنهايت جز تو كيست\r\nچون تويى بىحدّ و غايت جز تو كيست\r\n\r\n\r\n\r\n( ( 2514 ) ) تا بداند كه هر آن كو بد كند * عاقبت باز آيد و بر وى زند\r\n\r\nن 318 13 - ك 117 36\r\nهر آن كو بد كند : پس ظالمى كه بر مظلومى ظلم كند ، در حقيقت بر خود ظلم كرده ، و در خود آتش قهر زده ، و مظلوم ظاهرى را به درجات رحمت رسانيده .\r\n\r\n\r\n( ( 2517 ) ) درد خيزد زين چنين ديدن درون * درد او را از حجاب آرد برون\r\n\r\nن 318 16 - ك 117 37\r\nدرد خيزد : عطَّار فرمايد :\r\n\r\nذرهء عشق از همه آفاق به\r\nذرهء درد از همه عشاق به\r\nقدسيان را عشق هست و درد نيست\r\nدرد را جز آدمى در خورد نيست\r\n\r\n\r\n\r\n( ( 2519 ) ) اين امانت در دل و دل حامله است * اين نصيحتها مثال قابله است\r\n\r\nن 318 18 - ك 117 38\r\nدرد دل و دل حامله : اين نسخه اصح است از نسخهء : « در دل و جان حامله » ، كه جان موضوع باشد و حامل محمول . پس امانت ، امانت الله است كه خلافة الله باشد كه مدلول * ( إِنَّا عَرَضْنَا اَلأَمانَةَ 33 : 72 . . . ( 1 )  است .\r\n\r\n\r\n( ( 2520 ) ) قابله گويد كه زن را درد نيست * درد بايد درد كودك را رهى است\r\n\r\nن 318 19 - ك 117 39\r\nرهى : غلام و چاكر ، و نيز رونده .\r\n","description":"","footnote":" ( 1 ) قرآن كريم ، سورهء احزاب ، آيهء 72 . . ","page_name":" 364 ","page_number":364},
  {"content":"\r\n\r\n\r\n( ( 2521 ) ) آن كه او بىدرد باشد ره زن است * ز انك بىدردى انا الحق گفتن است\r\n\r\nن 318 20 - ك 117 39\r\nانا الحق گفتن است : يعنى به باطل . چه ، بندگى نفى هستى است . و اثبات خود ، مولويت و غناست ، و حال آن كه وجود و نور و ظهور او راست .\r\n\r\n\r\n( ( 2525 ) ) سر بريدن چيست كشتن نفس را * در جهاد و ترك گفتن لمس را\r\n\r\nن 319 2 - ك 118 1\r\nلمس را : چنين است در بعض نسخ . و در نسخى : « نفس را » و اين اصح است . و اوّل ، معنى مستقيمى ندارد . و ثانى ، ايطاء نمىشود ، چه قافيه در كشتن و گفتن يا كردن است . بلى ، اگر اول معنى مستقيمى داشتى ذو القافيتين بودى ، ليكن رعايت جانب معنى مقدم است .\r\n\r\n\r\n( ( 2534 ) ) گر تو خواهى شرح اين وصل و ولا * از سر انديشه مىخوان و الضحى\r\n\r\nن 319 11 - ك 118 6\r\nمىخوان و الضحى : اشارت است به كريمهء : * ( ما وَدَّعَكَ رَبُّكَ وَما قَلى 93 : 3 ( 1 )  . يعنى وانگذاشته ترا پروردگار تو و دشمنى نورزيده با تو .\r\n\r\n\r\n( ( 2539 ) ) هر دو گونه نقش استادىّ اوست * زشتى او نيست آن رادىّ اوست\r\n\r\nن 319 16 - ك 118 10\r\nراد : به راء مهمله ، حكيم و دانا .\r\n\r\n\r\n( ( 2545 ) ) هست كرهاً گبر هم يزدان پرست * ليك قصد او مرادى ديگرست\r\n\r\nن 319 22 - ك 118 13\r\nيزدان پرست : ليكن اين عبادت تكوينى است ، كه مؤمن و كافر ، بلكه كلّ موجودات به اين عبادت عابد حقاند ، و امر تكوينى و كلمهء كُنِ وجوديه را همه امتثال نموده‌اند ، و آن امر بىواسطه است .\r\nو كفر و ايمان ، متطرق مىشود به حسب اوامر و نواهى تشريعيه ، كه بواسطهء مظاهرند ، كه انبيااند ، كه لسان ا للهاند . فمن الناس من اطاع و منهم من عصى . پس وجود منبسط كاف و نون است ، و ماهيات و اعيان ثابتات « يكون » .\r\nو در بعض خطب علويه - عَلى قائلِها الَفُ تَحِيَّةٍ - واقع است كه : إنَّما يَقُوُلُ لِما أرادَ كَونه كُن فَيَكُونُ لا بِصَوتٍ يَقرَعُ وَلا بِندَاءٍ يُسمَعُ وَإنَّما كَلامُه - سُبحانَه - فِعلُه ( 2 )  .\r\n\r\nحاصل آن كه او هر آن چه خواست كرد\r\nخوب را و زشت را چون خار و ورد\r\n\r\nن ندارد - ك 118 17\r\nحاصل آن كه : اين اگر چه مشربى است عَذب ، ليكن اعذب - كه در جايى ديگر فرموده - آن است كه بگوييم : از آن جهت كه نگارش اويند بد نيستند . در دعا مىگويى : الخير بيديك و الشر ليس اليك .\r\n","description":"","footnote":" ( 1 ) قرآن كريم ، سورهء ضحى ، آيهء 3 . .  ( 2 ) نهج البلاغه ، خطبهء 186 . . ","page_name":" 365 ","page_number":365},
  {"content":"\r\nو محقق است كه سلب صادق است به انتفاء موضوع ، و شر عدم است . و جاى ديگر فرموده :\r\n« عيب كى بيند روان پاك غيب » . و قُلتُ :\r\n\r\nز آينهء دل اگرت رفت رنگ\r\nزنگيت اندر نظر آيد چو حور\r\n\r\nهر گاه بناى عالى را - بتمامه - ملاحظه كنى ، چنان كه نشيمن شامخ مىخواهد ، مطبخ و مبرز و مانند اينها را هم مىخواهد ، و اگر نباشد ناقص است . و همچنين اجزاء نظام كل ، همه را موصول ببين نه مفصول . موى سياه مشكين با گونهء گلگون قرين موجب آفرين بر كلك حسن آفرين است ، بلكه هر يك در جاى خود جاى هزاران تحسين است .\r\n« ابروى تو گر راست بدى كج بودى » .\r\nو چنان كه فرموده ، ورد و خار هر دو به مشيّت او به ملك او آمده‌اند . « آتش افروز به خارى نخرد بستان را » . ولى تو ذو العينين باش ، و ديدهء گلباز و كل پذير را با ديدهء آتش افروز انباز كن و محيط شو .\r\nمشرب ديگر به لسان برهان - كما قال تعالى : * ( قُلْ هاتُوا بُرْهانَكُمْ 2 : 111 ( 1 )  - آن است كه : هر ممكنى زوج تركيبى است از وجود و ماهيت ، و وجود اصل است و ماهيت اعتبارى است .\r\n\r\nوجود اندر كمال خويش سارى است\r\nتعيّنها امور اعتبارى است\r\n\r\nقالوا : اَلاعَيانُ الثّابَتَةِ ما شَمَّت رائِحَةَ الوُجوُدِ . و بديهى است كه وجود همه جا خير است ، و خيرات به وجود راجع است و شرور به عدم . پس بديها كه - فرموده ى نگارش اوست - وجود آنها مراد است . و ماهيت مجعول نيست ، نه به جعل بسيط - چه اعتبارى است و دونِ جعل است و عُرضهء اثر بودن را ندارد ، * ( إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ 53 : 23 ( 2 )  - و نه به جعل تركيبى - چه اين فى نفسه در ذاتيات محال است . و در آيهء شريفه اشارت است كه بد و شر و نقص و مانند اينها از خصوصيات عامه و خاصه ، نيستند مگر اسمى .\r\n\r\n\r\n( ( 2552 ) ) آتنا فى دار دنيانا حسن * آتنا فى دار عقبانا حسن\r\n\r\nن 32 9 - ك 118 19\r\nآتنا : اشارت است به كريمهء : * ( رَبَّنا آتِنا فِي اَلدُّنْيا حَسَنَةً وَفِي اَلآخِرَةِ حَسَنَةً وَقِنا عَذابَ اَلنَّارِ 2 : 201 ( 3 )  . يعنى پروردگارا بيار ما را در دنيا خوبى و در آخرت خوبى و نگاه دار ما را از عذاب دوزخ .\r\n\r\n\r\n( ( 2554 ) ) مؤمنان در حشر گويند اى ملك * نى كه دوزخ بود راه مشترك\r\n\r\nن 320 11 - ك 118 20\r\nمشترك : زيرا كه پل صراط ، جسرى است بر روى جهنّم كه از آن جا عبور كنند به سوى بهشت ، و فَجَره از آن جا ساقط شوند در جهنم .\r\n\r\n\r\n( ( 2558 ) ) دوزخ آن بود و سياستگاه سخت * بر شما شد باغ و بستان و درخت\r\n\r\nن 320 15 - ك 118 22\r\n","description":"","footnote":" ( 1 ) قرآن كريم ، سورهء انبياء ، آيهء 24 . .  ( 2 ) قرآن كريم ، سورهء نجم ، آيهء 23 . .  ( 3 ) قرآن كريم ، سورهء بقره ، آيهء 201 . . ","page_name":" 366 ","page_number":366},
  {"content":"\r\nدوزخ آن بود و سياستگاه سخت : چه دوزخ باطن تعلَّق به عالم طبيعت و دنياى دنىّ است كه همه بر دنيا وارد شده‌اند . قال تعالى : * ( وَإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا 19 : 71 ( 1 )  . پس هر كه وارد شد و آتش تعلَّق به دنيا به دامن عصمتش در نياويخت ، ايمن گشت ، و هر كه اين آتش به او متشبّث شد ، افتاد در هاويه و سوخت به نار حامية . پس ورود به اين عالم راه مشترك است ، و در حق سعيد مزيّن است به سبزه و رياحين و اشجار و بساتين ، و در حق شقّى مشحون از نيران و عقارب و ثعابين .\r\nپس حضرت رسول ( ص ) اشارت فرمود كه عذاب نار و جزاى بد خواستن در دنيا به منزلهء سيئات و اخلاق رذيله خواستن است . پس در دنيا هم حسنه بخواهيد كه به منزلهء طاعات و اخلاق حسنه خواستن است .\r\n\r\n\r\n( ( 2559 ) ) چون شما اين نفس دوزخ خوى را * آتشى گبر فتنه جوى را\r\n\r\nن 320 16 - ك 118 23\r\nچون شما اين نفس : در اخبار وارد است كه نفس انسانى صراط مستقيم است و جسر ممدود ميان بهشت و دوزخ است . و وارد شده است كه دو جاده دارد : يكى از مو باريكتر و يكى از شمشير برنده تر . و نفس انسانى را دو عقل است : يكى علمى كه بايد بسيار باريك شود و دو طرفش نار است ، بايد وحدت در كثرت و كثرت در وحدت و تسخير و انقهار در عين اختيار و بالعكس و تنزيه در عين تشبيه و بالعكس و مانند اينها دانسته و ديده شود . و دوم عقل عملى كه بسيار باريك و برنده است ، مثل آن كه بايد عفت و شجاعت و سخاوت و حكمت تحصيل كند . و اطراف اينها كه شره و خمود و تهوّر و جبن و تبذير و تقتير و جربزه و بلادت باشند ، موجب وقوع در هاويه‌اند ، و بايد در حد توسط باشد . و وقوف بر اينها چون وقوف بر دم شمشير موجب شق و وقوع در هاويه است . به خلاف حد وسط ، « كالمتوسط فيما بين الاضداد كالخالى عن الاضداد فيتشبه بالسبع الشداد » .\r\nپس به عقل عملى متشبه به فلك شوى و به عقل عملى و نظرى متشبه به ملك .\r\n\r\n\r\n( ( 2568 ) ) دوزخ ما نيز در حق شما * سبزه گشت و گلشن و برگ و نوا\r\n\r\nن 321 3 - ك 118 28\r\nدوزخ ما نيز در حق شما : و از اشتراكها و ابدالها آن است كه درهاى بهشت و دوزخ بر مثال درى است كه مصراعى باشد ، كه چون مفتوح كنى آن را بر روضه - كه در قبله است - مسدود شود روزنى كه در مغرب به سوى آتشكده باشد . و لهذا سبب هفت بودن درهاى دوزخ و هشت بودن درهاى بهشت آن است كه مدارك جزئيه هفت است - كه مشاعر خمسهء ظاهره‌اند و دو مدرك باطنى كه حس مشترك و وهم است ، چه خيال و حافظه مدرك نيستند ، بلكه اندوخته‌ها را خازنند . و متفكره كه آن را متخيّله نيز گويند تصرف است . پس هر گاه صرف نشوند در آن چه براى او خلقت شده‌اند و كثرت بين و ظلمانى باشند و در جلب مشتهيات نفسانيه مصروف شوند موجب ورود بر\r\n","description":"","footnote":" ( 1 ) قرآن كريم ، سورهء مريم ، آيهء 71 . . ","page_name":" 367 ","page_number":367},
  {"content":"\r\nدوزخ شوند . و اگر صرف شوند در مرادات عقليه و ادراك آيات حق و نورانى شوند ، و عقل كه اعلى مدارك است به فعليت رسد و بر سواد اعظم اقليم قدس مفتوح شود ، اين هشت ، موجب ورود بر جنّات شوند .\r\n\r\n\r\n( ( 2572 ) ) بر خط و فرمان او سر مىنهيم * جان شيرين را گروگان مىدهيم\r\n\r\nن 321 7 - ك 118 30\r\nگروگان : به كسر اول و فتح ثانى ، و هر دو به گاف فارسى : مرهون و گرو كردنى .\r\n\r\n\r\n( ( 2576 ) ) اى دل آن جا رو كه با تو روشنند * وز بلاها مر ترا چون جوشنند\r\n\r\nن 321 11 - ك 118 32\r\nچون جوشنند : چون سپرند .\r\n\r\n\r\n( ( 2580 ) ) پيش خويشان باش چون آواره اى * برمه كامل زن ار مه پاره اى\r\n\r\nن 321 15 - ك 118 34\r\nپيش خويشان : يعنى صلهء ارحام حقيقى با اهل حقيقت بجا آر .\r\nار مه پاره اى : ار مخفف اگر .\r\n\r\n\r\n( ( 2582 ) ) جنس را بين نوع گشته در روش * عيبها بين گشته عين از پرتوش\r\n\r\nن 321 17 - ك 118 35\r\nجنس را بين : جنس ماهيتى است ناقصه ، و نوع ماهيت تامه است ، چون حيوان واقع در صراط انسان .\r\nعيبها بين گشته عين : اگر عيب بخوانيم واضح است . و اگر غين معجمه بخوانيم ، غين مصدر غان ، رين است . و مىشود كه حرف هجا باشد ، كه در عدد هزار است ، كه نهايت مراتب اعداد است ، يعنى كثرت برخيزد از پرتوش .\r\n\r\n\r\n( ( 2583 ) ) تا چو زن عشوه خرى اى بىخرد * از دروغ و عشوه كى يا بى مدد\r\n\r\nن 321 18 - ك 118 35\r\nكى يا بى : مىشود به كاف عربى باشد ، و استفهام انكارى . و مىشود به گاف فارسىِ مكسور كه ملحق مىكنند به آخر حاصل مصدر ، چون هرزگى .\r\n\r\n\r\n( ( 2586 ) ) صفع شاهان خور مخور شهد خسان * تا كسى گردى ز اقبال كسان\r\n\r\nن 321 21 - ك 118 37\r\nصفع : عربى است ، به صاد مهمله ، و فاء : زدن بر قفا . و بعضى به قاف [ صقع 
  ] تصحيح كرده‌اند .\r\n\r\n\r\n( ( 2590 ) ) گر چنان گشتى كه استا خواستى * خويش را و خويش را آراستى\r\n\r\nن 322 4 - ك 119 1\r\nخويش را و خويش را آراستى : يكى به معنى خويشتن ، و ديگرى به معنى قوم و اقارب .\r\n\r\n\r\n( ( 2595 ) ) آن جهان شهرى است پر بازار و كسب * تا نپندارى كسب كه اينجاست حسب\r\n\r\nن 322 8 - ك 119 3\r\n","description":"","footnote":"","page_name":" 368 ","page_number":368},
  {"content":"\r\nتا نپندارى كه كسب اينجاست حسب : يعنى بس . و عربى است ، نظير فقط . و جناس مضارع دارد با كسب . و در حديث است كه : إنَّ فىِ الجَنَّةِ سوُقاً يُباعُ فيه الصُّومُ ( 1 )  .\r\nمراد به كسب ، لوازم كسب دنيوى است . چه ، آخرت دار مجازات و مكافات است ، و يوم الحصاد است نه يوم الزراعة ، كه الَدُّنيا مَزرَعَةُ الآخِرَةِ ( 2 )  . پس خواهش خريدارى هر گونه از صور اخرويه در دنيا حاصل مىشود . و خواهش صادق آنها ، تحصيل ملكات است ، كه آن صور رقايق و اين ملكات حقايقند .\r\n\r\n\r\n( ( 2596 ) ) حق تعالى گفت كين كسب جهان * پيش آن كسب است لعب كودكان\r\n\r\nن 322 9 - ك 119 4\r\nحق تعالى : آن جا كه فرموده : * ( إِنَّمَا اَلْحَياةُ اَلدُّنْيا لَعِبٌ وَلَهْوٌ 47 : 36 . . . ( 3 )  و در سورهء جمعه ، قرين فرمود تجارت دنيا را با لهو و فرمود : * ( قُلْ ما عِنْدَ الله خَيْرٌ مِنَ اَللَّهْوِ وَمِنَ اَلتِّجارَةِ 62 : 11 ( 4 )  .\r\n\r\n\r\n( ( 2597 ) ) همچو آن طفلى كه بر طفلى تند * شكل صحبت كن مساسى مىكند\r\n\r\nن 322 10 - ك 119 4\r\nمساس : سودن .\r\n\r\n\r\n( ( 2617 ) ) گفت ما اول فرشته بوده ايم * راه طاعت را به جان پيموده ايم\r\n\r\nن 323 13 - ك 119 18\r\nفرشته بوده‌ايم : چه ، عين ثابت ابليس و ابالسه در تحت اسماء قهريهء حق واقع است ، و طاعت حق تعالى در آن تعيّن مىكنند و عبد المضل هستند . چنان كه ملايكه در تحت اسماء لطفيهء حق واقعند ، و عبد و مربوب اين اسمايند . و اعيان ثابتهء جميع موجودات در مرتبهء واحديت لوازم غير متأخره به حسب وجود بودند از براى اسماء حسنى ، و صور علميهء تفصيليهء حق بودند در علم ازلى . و در ما لا يزال همهء اشياء مظاهر اسماء حقّند ، و مظهر از جهت مظهريت فانى است در ظاهر . * ( فَأَيْنَما تُوَلُّوا فَثَمَّ وَجْه الله 2 : 115 ( 5 )  .\r\n\r\n\r\n( ( 2620 ) ) در سفر گر روم بينى يا ختن * از دل تو كى رود حبّ الوطن\r\n\r\nن 323 16 - ك 119 19\r\nدر سفر : گذشت كه اعيان\r\n\r\nبر مراتب سر نگون كرده عبور\r\nپايه پايه ز اصل خويش افتاده دور\r\nگشته گردن گيرشان حب الوطن\r\nاين بود سرّ نفير مرد و زن\r\n\r\nكَما بَدَأَكُمْ تَعُودُونَ 7 : 29 ( 6 )  ، * ( وَأَنَّ إِلى رَبِّكَ اَلْمُنْتَهى 53 : 42 ( 7 )  .\r\n","description":"","footnote":" ( 1 ) علم اليقين ج 1 ص 160 با اندك اختلاف . .  ( 2 ) عوالى اللآلي ، ج 1 ، ص 276 . .  ( 3 ) قرآن كريم ، سورهء محمد ، آيهء 36 . .  ( 4 ) قرآن كريم ، سورهء جمعه ، آيهء 11 . .  ( 5 ) قرآن كريم ، سورهء بقره ، آيهء 115 . .  ( 6 ) قرآن كريم ، سورهء اعراف ، آيهء 29 . .  ( 7 ) قرآن كريم ، سورهء نجم ، آيهء 42 . . ","page_name":" 369 ","page_number":369},
  {"content":"\r\n\r\n\r\n( ( 2624 ) ) نه كه ما را دست فضلش كاشتست * از عدم ما را نه او برداشتست\r\n\r\nن 323 20 - ك 119 21\r\nاز عدم ما را : يعنى خالق همه يكى است * ( وَهُوَ اَلَّذِي فِي اَلسَّماءِ إِله وَفِي اَلأَرْضِ إِله 43 : 84 ( 1 )  .\r\nمىگويد : « اگر تلخم اگر شيرين تو كشتى » . و در نگارش قلم صنع گذشت تحقيق مطلب .\r\n\r\n\r\n( ( 2627 ) ) در طفوليت كه بودم شير جو * گاهوارم كه جنبانيد او\r\n\r\nن 324 2 - ك 119 23\r\nدر طفوليت كه بودم : يعنى مادر را رحمت تو مىگيرد ، و پدر ممسوس به رأفت تو مىشود ، كه تربيت مىكنند ولد را . لا حَولَ وَلا قُوَّةَ إلَّا بِالله العَلِيِّ العَظيمِ .\r\n\r\n\r\n( ( 2631 ) ) اصل نقدش داد و لطف و بخشش است * قهر بر وى چون غبار و چون غش است\r\n\r\nن 324 6 - ك 119 25\r\nچون غبار و چون غش است : يعنى ضلال عارض است ، و العارض يزول . و در حكمت مبرهن است ، كه القسر لا يكون دائماً و لا اكثرياً .\r\n\r\n\r\n( ( 2633 ) ) فرقت از قهرش اگر آبستن است * بهر قدر وصل او دانستن است\r\n\r\nن 324 8 - ك 119 26\r\nفرقت از قهرش : يعنى در تحت اسم « قاهر » افتاده . و از اينجاست كه يكى از علل هبوط آدم آن است كه قدر وصل بعد از فصل دانسته مىشود ، كه چون به جنّت ذات و صفات رسد فراق ديدهء به وصل رسيده كجا ، و تلخى فراق نچشيده كجا ؟ * ( يا أَيَّتُهَا اَلنَّفْسُ اَلْمُطْمَئِنَّةُ اِرْجِعِي إِلى رَبِّكِ راضِيَةً مَرْضِيَّةً 89 : 27 - 28 ( 2 )  .\r\n\r\n\r\n( ( 2639 ) ) كز چنان رويى چنين قهر اى عجب * هر كسى مشغول گشته در سبب\r\n\r\nن 324 14 - ك 119 29\r\nچنين قهر اى عجب . يعنى * ( كُلٌّ يَعْمَلُ عَلى شاكِلَتِه 17 : 84 ( 3 )  . از خيّر محض جز نكويى نايد . و حق خير محض و سلام و مؤمن و امان و صاحب رحمت واسعه است . و سوء ظن به او منهى عنه است ، كه اَنَاَ عِندَ ظَنِّ عَبدى بي ( 4 )  .\r\n\r\n\r\n( ( 2640 ) ) در سبب را ننگرم كو حادث است * ز انكه حادث حادثى را باعث است\r\n\r\nن 324 15 - ك 119 29\r\nدر سبب : بهر قهر چينى .\r\n","description":"","footnote":" ( 1 ) قرآن كريم ، سورهء زخرف ، آيهء 84 . .  ( 2 ) قرآن كريم ، سورهء فجر ، آيهء 27 و 28 . .  ( 3 ) قرآن كريم ، سورهء اسراء ، آيهء 84 . .  ( 4 ) عوالى اللآلي ج 1 ص 289 . . ","page_name":" 370 ","page_number":370},
  {"content":"\r\nكو حادث است : چه مرادشان اسباب امكانيه است .\r\nز انكه حادث : و حال آن كه قهر خدا صفت اوست ، و صفات او عين ذات اوست ، چه جاى قديم بودن آنها . و قهر خدا در حقيقت قاهريت و باهريت نور اوست ، كلّ انوار را ، و احاطت وجود اوست به كلّ وجودات ، چون قاهريت نور شمس در نهار ، كلّ انوار ثابت و سيّار را . و از اسماء اوست : يا نُورَ النُّورِ يا نُورَ كُلِّ نُورٍ يا نُوراً فَوقَ كُلِّ نُورٍ ( 1 )  .\r\n\r\n\r\n( ( 2641 ) ) لطف سابق را نظاره مىكنم * هر چه آن حادث دو پاره مىكنم\r\n\r\nن 324 16 - ك 119 30\r\nلطف سابق را : يعنى ملاحظهء « سَبَقَت رَحمَتُه غَضَبه » را مىكنم . و رحمت ، عين ذاتِ اوست . و اينكه « كانَ الله وَلَم يَكُن مَعَه شَيْءٌ » . و اينكه او وجود صرف است كه لا اسم له و لا رسم له منظور است .\r\n\r\nدر آن خلوت كه هستى بىنشان بود\r\nبه كنج نيستى عالم نهان بود\r\nوجودى بود از نقش دويى دور\r\nز گفت و گوى مايى و تويى دور\r\nوجودى مطلق از قيد مظاهر\r\nبه نور خويشتن بر خويش ظاهر\r\nدل آرا شاهدى در حجلهء غيب\r\nمبرّا دامنش از تهمت عيب\r\nنه با آيينه رويش در ميانه\r\nنه زلفش را كشيده دست شانه\r\nصبا از طرّه اش نگسسته تارى\r\nنديده چشمش از سرمه غبارى\r\nنگشته با گلش همسايه سنبل\r\nنديده سبزه اش پيرايهء گل\r\nنواى دلبرى با خويش مىساخت\r\nقمار عاشقى با خويش مىباخت\r\nولى ز آن جا كه حكم خوب رويى است\r\nز پرده خوب رو در تند خويى است\r\nپريرو تاب مستورى ندارد\r\nدر ار بندى سر از روزن در آرد\r\nنظر كن لاله را در كوهساران\r\nكه چون خرّم شود فصل بهاران\r\nكند شق شقه گلريز خارا\r\nجمال خود كند ز آن آشكارا\r\nترا چون معنيى در خاطر افتد\r\nكه در سلك معانى نادر افتد\r\nنيارى از خيال او گذشتن\r\nدهى بيرون به گفتن يا نوشتن\r\nچو هر جا هست حسن اينش تقاضاست\r\nنخست اين جنبش از حسن ازل خاست\r\nبرون زد خيمه ز اقليم تقدس\r\nتجلَّى كرد در آفاق و انفس\r\nبه هر آيينه اى بنمود رويى\r\nبهر جا خاست از وى گفت و گويى\r\n\r\nپس چنان كه در آغاز ، خدا بود و هيچ اسمى و رسمى نبود - حتى آن كه احديّت مقدم است بر واحديت ، و مفاهيم اسماء و صفات او تأخر دارد از مصداق آنها - و ممكنى و حادثى نبود ،\r\n","description":"","footnote":" ( 1 ) دعاى جوشن كبير . . ","page_name":" 371 ","page_number":371},
  {"content":"\r\nهمچنين در انجام . بلكه * ( كُلُّ شَيْءٍ هالِكٌ إِلَّا وَجْهَه 28 : 88 ( 1 )  را مجرد از زمان ، حق فرموده - ازلًا و ابداً فانىاند ، كه التوحيد اسقاط الاضافات .\r\nاين است كه در قيامت كبرى ، خود سائل ، و خود مجيب است ، كه * ( لِمَنِ اَلْمُلْكُ اَلْيَوْمَ لِلَّه اَلْواحِدِ اَلْقَهَّارِ 40 : 16 ( 2 )  . و به حسب آغاز هم خود الست گويد و هم خود بلى كند زيرا كه همهء ذرات ثبوتِ علمى داشتند و وجوداتِ متشتتّه نبود .\r\nدو پاره : زيرا كه « ما ثبت قدمه امتنع عدمه ، لكن ما ثبت حدوثه ثبت زواله » يعنى آن چه آغاز ندارد ، انجام نپذيرد ، و آن چه حادث است و آغاز دارد پايان دارد و منقطع مىشود .\r\n\r\n\r\n( ( 2644 ) ) هست شرط دوستى غيرت بزى * همچو شرط عطسه گفتن دير زى\r\n\r\nن 324 19 - ك 119 31\r\nغيرت بزى : بز به وزن خز و به باء موحده ، روش و آيين . فارسى . و به پاء فارسى خواندن ، كه از پختن باشد ، دور است .\r\nديرزى : دعا است . يعنى مدت دراز زيست كنى . پس « زى » اينجا امر است . مثل آن كه گويد :\r\n\r\nتو دير بزى كه من برفتم ز ميان\r\nگر من گويم ز من تويى مقصودم\r\n\r\n\r\n\r\n( ( 2662 ) ) عاد را تو باد دادى در جهان * در فكندى در عذاب و اندهان\r\n\r\nن 325 17 - ك 120 5\r\nباد دادى : يعنى بر باد دادى بنيادشان را . و ايهام دارد به نوع عذابشان : * ( وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ 69 : 6 ( 3 )  .\r\nاندهان : انده مخفف اندوه ، و الف و نون اگر چه در جمع عاقل استعمال مىشود غالباً ، ليكن در غير عاقل گاه استعمال مىشود ، مثل روزان و شبان گاه گفته مىشود . و در اندوه حسنى هم دارد ، كه اندوهها ثقلى دارد .\r\n\r\n\r\n( ( 2663 ) ) از تو بود آن سنگسار قوم لوط * در سياه آبه ز تو خوردند غوط\r\n\r\nن 325 17 - ك 120 5\r\nسنگسار قوم لوط : اشارت است به قول حق تعالى : * ( وَأَمْطَرْنا عَلَيْها حِجارَةً مِنْ سِجِّيلٍ مَنْضُودٍ 11 : 82 ( 4 )  .\r\n\r\n\r\n( ( 2665 ) ) عقل فرعون ذكى فيلسوف * كور گشت از تو نيابيد او وقوف\r\n\r\nن 325 19 - ك 120 6\r\nذكى : به ذال معجمه ، فَطِن .\r\nفيلسوف : اطلاقش بر فرعون به اعتبار معنى عرف عوام است . و الَّا چون فلسفى به معنى حكيم\r\n","description":"","footnote":" ( 1 ) قرآن كريم ، سورهء قصص ، آيهء 88 . .  ( 2 ) قرآن كريم ، سورهء غافر ، آيهء 16 . .  ( 3 ) قرآن كريم ، سورهء حاقه ، آيهء 6 . .  ( 4 ) قرآن كريم ، سورهء هود ، آيهء 82 . . ","page_name":" 372 ","page_number":372},
  {"content":"\r\nاست و معنى بلند دارد . و همچنين در لغت يونانى فيل به معنى محب است و سوفا حكمت است .\r\n\r\n\r\n( ( 2669 ) ) بحر مكرى تو خلايق قطره اى * تو چو كوهى وين سليمان ذرّه اى\r\n\r\nن 326 1 - ك 120 8\r\nسليمان : جمع فارسى سليم است .\r\n\r\n\r\n( ( 2670 ) ) كى رهد از مكر تو اى مختصم * غرق طوفانيم الَّا من عصم\r\n\r\nن 326 2 - ك 120 9\r\nمختصم : به كسر صاد ، از خصومت است . و همچنين صاد عصم . و موافق آيهء طوفان كه : * ( لا عاصِمَ اَلْيَوْمَ مِنْ أَمْرِ الله إِلَّا مَنْ رَحِمَ 11 : 43 . . . ( 1 )  . گويا بعض نسخ « الَّا من رحم » باشد ، بدلِ « الا من عصم » ، و قافيه نيز مستقيم است .\r\n\r\nبس چو بلعم از تو نوميد آمده\r\nبس چو برصيصا ز تو كافر شده\r\n\r\nن ندارد - ك 120 10\r\nبلعم : بلعم باعورا است كه در عهد موسى بوده .\r\nبرصيصا : زاهدى بوده .\r\n\r\n\r\n( ( 2672 ) ) گفت ابليسش گشاى اين عقد را * من محكم قلب را و نقد را\r\n\r\nن 326 5 - ك 120 12\r\nمحكَّم : به تشديد كاف است . و تشديد مخفف و تخفيف مشدد در ضرورت شعر جايز است .\r\n\r\n\r\n( ( 2673 ) ) امتحان شير و كلبم كرد حق * امتحان نقد و قلبم كرد حق\r\n\r\nن 326 6 - ك 120 12\r\nامتحان : اول ناظر است به قولش : « گرگ از آهو » ، و امتحان دوم ، ناظر است به قولش : « من محكم » .\r\n\r\n\r\n( ( 2674 ) ) قلب را من كى سيه رو كرده ام * صيرفىام قيمت او كرده ام\r\n\r\nن 326 7 - ك 121 13\r\nقلب را : يعنى جعل تركيبى جايز نيست . ما جَعَلَ الله المِشمِشَ مِشمِشاً وَلكِن جَعَلَه مَوجُوداً . پس حق تعالى ماهيت قلب و ماهيت نقد را وجود مىدهد ، و احكام آنها را بروز مىدهد ، و ماهيت حنظل را وجود مىدهد ، نه آن ماهيت را ماهيت كند . و الَّا قلب ماهيت و سلب شيء از نفس لازم آيد . و مثل اين است سخن در ما بعد .\r\nصيرفىام : صرّافم . و صراف نقد را نقد و قلب را قلب نكرد ، بلكه قيمت هر يك را گفت .\r\n\r\n\r\n( ( 2675 ) ) نيكوان را رهنمايى مىكنم * شاخهاى خشك را بر مىكنم\r\n\r\nن 326 8 - ك 121 13\r\nنيكوان را : كه ادب را از بىادبان آموزند . تُعرَفُ الأشياءُ بِأضدادِها .\r\n","description":"","footnote":" ( 1 ) قرآن كريم ، سورهء هود ، آيهء 43 . . ","page_name":" 373 ","page_number":373},
  {"content":"\r\n\r\n\r\n( ( 2676 ) ) اين علفها مىنهم از بهر چيست * تا پديد آيد كه حيوان جنس كيست\r\n\r\nن 326 9 - ك 121 15\r\nاين علفها : بعض عرفا گفتند كه : ابليس در تحت اسم « الرقيب » است ، و دانه مىريزد و ناقابلان را كه قابليت آن درگاه را ندارند مشغول مىسازد ، كه كُلٌ مسَيِّرٌ لِما خُلِقَ لَه .\r\n\r\n\r\n( ( 2680 ) ) قهر و لطفى جفت شد با همدگر * زاد از اين هر دو جهانى خير و شر\r\n\r\nن 326 13 - ك 121 17\r\nقهر و لطفى : اشارت به آغاز است ، كه ملكها در تحت اسماء لطيفه‌اند و شياطين در تحت اسماء قهريه . و وجود همه از حق است . و جماله جلاله . * ( أَ أَرْبابٌ مُتَفَرِّقُونَ خَيْرٌ أَمِ الله اَلْواحِدُ اَلْقَهَّارُ 12 : 39 ( 1 )  . و مفاهيم صفات مختلف و وجود آنها واحد است . * ( يُضِلُّ مَنْ يَشاءُ وَيَهْدِي مَنْ يَشاءُ 16 : 93 ( 2 )  .\r\n\r\n\r\n( ( 2681 ) ) تو گياه و استخوان را عرضه كن * قوت نفس و قوت جان را عرضه كن\r\n\r\nن 326 14 - ك 121 16\r\nقوت نفس و قوت جان : لفّ و نشر غير مرتب است . و حقيقت قوت روح معارف الهيه است . و قوت نفس ، أمانى و آمال و مشتهيات جزئيّه .\r\n\r\n\r\n( ( 2684 ) ) گر چه اين دو مختلف خير و شرند * ليك اين هر دو به يك كار اندرند\r\n\r\nن 326 17 - ك 121 19\r\nگر چه اين دو مختلف : به حسب مفهوم ، نه به حسب وجود .\r\n\r\n\r\n( ( 2686 ) ) نيك را چون بد كنم يزدانيم * داعيم من خالق ايشان نيم\r\n\r\nن 326 19 - ك 121 20\r\nيزدانيم : يعنى يزدان همه را وجود مىدهد . و لا موثر فى الوجود الا الله . و وجود هر جا هست خير است . و ماهيت ابليس و ابالسه شر و نقص است و مجعول بالعرض است . و اگر وجود ابليس مجعول حق نباشد ، يا بذاته موجود است ، دو قديم لازم آيد و ثنويّت شود كه اهرمن را قديم قايلند . و اگر مجعول خداى ديگر باشد ، شرك است نيز . پس ، مجعولِ حق است . * ( أَ أَرْبابٌ مُتَفَرِّقُونَ خَيْرٌ أَمِ الله اَلْواحِدُ اَلْقَهَّارُ 12 : 39 ( 3 )  .\r\n\r\nهست آيين دو بينى ز هوس\r\nقبلهء عشق يكى آمد و بس\r\n\r\n\r\n\r\n( ( 2687 ) ) خوب را من زشت سازم رب نه ام * زشت را و خوب را آيينه ام\r\n\r\nن 326 20 - ك 121 20\r\nخوب را : استفهام انكارى است .\r\n\r\n\r\n( ( 2688 ) ) سوخت هندو آينه از درد را * كين سيه رو مىنمايد مرد را\r\n\r\nن 326 21 - ك 121 21\r\n","description":"","footnote":" ( 1 ) قرآن كريم ، سورهء يوسف ، آيهء 39 . .  ( 2 ) قرآن كريم ، سورهء فاطر ، آيهء 8 . .  ( 3 ) قرآن كريم ، سورهء يوسف ، آيهء 39 . . ","page_name":" 374 ","page_number":374},
  {"content":"\r\nاز درد : « از در » ، به زاء معجمه و دال و راء مهملتين ، فارسى ، به وزن صفدر : لايق و سزاوار . ولى در آخر « دال » ندارد . و شايد با « دال » ، لغتى باشد در آن .\r\n\r\n\r\n( ( 2708 ) ) آدمى كه علَّم الاسماء بگست * در تك چون برق اين سگ بىتگست\r\n\r\nن 327 21 - ك 120 34\r\nعلَّم الاسماء : گذشت تفصيلى درين .\r\n\r\n\r\n( ( 2718 ) ) تو ز من با حق چه نالى اى سليم * رو بنال از شر آن نفس لئيم\r\n\r\nن 328 11 - ك 120 41\r\nرو بنال : أعدى عَدُوِّكَ نَفسُكَ الَّتى بَينَ جَنبَيكِ ( 1 )  .\r\n\r\n\r\n( ( 2724 ) ) حبك الاشياء يعميك يصم * نفسك السودا جنت لا تختصم\r\n\r\nن 328 17 - ك 121 2\r\nحبك : گذشت .\r\nنفسك : نفس سياه و تيرهء تو .\r\nجنت : به جيم و نون جرم و جنايت كرده .\r\nلا تختصم : با ديگرى خصومت مكن .\r\n\r\nحرص و كين هست از طباع مختلف\r\nمر مرا بر چار ضد شد مكتنف\r\n\r\nن ندارد - ك 121 3\r\nمكتنف : فرا گيرنده .\r\n\r\nهم اميدى مىبرم با درد و سوز\r\nتا مگر اين دى مهم گردد تموز\r\n\r\nن ندارد - ك 121 4\r\nدى مهم : دى ماهم . فارسى . يعنى زمستانم .\r\n\r\n\r\n( ( 2728 ) ) گرگ بىچاره اگر چه گرسنه است * متهم باشد كه او در طنطنه است\r\n\r\nن 328 21 - ك 121 5\r\nطنطنه : حكايت صداى طنبور و شبه آن . و اينجا كرّ و فرّ مراد است .\r\n\r\n\r\n( ( 2734 ) ) گفته است الكذب ريب فى القلوب * گفت الصدق طمانين طروب\r\n\r\nن 329 6 - ك 121 10\r\nطروب : خوشى دارنده . و اصل حديث اين است كه : دَع ما يُريبُكَ إلى ما لا يُريبُكَ فَاِنَّ الصِّدقَ طُمَأنيَنةٌ وَالكِذبَ رَيبةٌ ( 2 )  . يعنى واگذار چيزى را كه تو را به شك اندازد و بگير چيزى را كه ترا به شك نيندازد ، به درستى كه راستى آرامش دل است و دروغ مورد شك و شبهه است . در حديث شريف ترغيب بر برهان و عيان است و تحذير از طرق ديگر .\r\n","description":"","footnote":" ( 1 ) شرح اصول كافى ، ج 1 ، ص 232 . .  ( 2 ) عوالى اللآلي ، ج 3 ، ص 330 . . ","page_name":" 375 ","page_number":375},
  {"content":"\r\n\r\n\r\n( ( 2746 ) ) گفت آه چون حكم راند بىدلى * در ميان آن دو عالِم جاهلى\r\n\r\nن 329 19 - ك 121 18\r\nدر ميان آن دو عالِم : اشارت است به حديث اَلقاضي جاهِلٌ بَينَ العالِمَينِ ( 1 )  .\r\n\r\n\r\n( ( 2751 ) ) و آن دو عالم را غرضشان كور كرد * علمشان را علَّت اندر گور كرد\r\n\r\nن 330 2 - ك 121 20\r\nغرضشان : غرض امكانى نيازمندى است ، و لهذا افعال الله معلَّل به اغراض نيست كه استكمال بر خدا روا نيست . و انسان بايد متخّلق به اخلاق الله باشد . و غرض رحمانى موجب غناست .\r\n\r\n\r\n( ( 2759 ) ) من ز هر كس آن طمع دارم كه او * صاحب آن باشد اندر طبع و خو\r\n\r\nن 330 11 - ك 121 26\r\nآن طمع دارم : يعنى آن را .\r\n\r\n\r\n( ( 2764 ) ) گفت بسيار آن بليس از مكر و غدر * مير از و نشيند كرد استيز و صبر\r\n\r\nن 330 17 - ك 121 30\r\nغدر : فريب .\r\n\r\n\r\n( ( 2765 ) ) از بن دندان بگفتش بهر آن * كردمت بيدار ميدان اى فلان\r\n\r\nن 330 18 - ك 121 30\r\nاز بن دندان : كنايه است از اطاعت با رغبت .\r\n\r\n\r\n( ( 2768 ) ) از غبين و درد رفتى اشكها * از دو چشم تو مثال مشكها\r\n\r\nن 330 21 - ك 121 32\r\nغبين : غبن و ضرر .\r\n\r\n\r\n( ( 2789 ) ) رو مگس مىگير تا تانى هلا * سوى دوغى زن مگسها را صلا\r\n\r\nن 331 22 - ك 122 8\r\nهلا : كلمهء تنبيه . و در تقدير مقدم است بر اول مصراع .\r\n\r\n\r\n( ( 2794 ) ) تا دو سه ميدان دويد اندر پيش * تا در افكند آن تعب اندر خويش\r\n\r\nن 332 7 - ك 122 11\r\nاندر خويش : خوى : عرق .\r\n\r\n\r\n( ( 2800 ) ) اين مسلمان از كرم مىخواندم * گر نگردم زود پيش آيد ندم\r\n\r\nن 332 13 - ك 122 15\r\nندم : پشيمانى .\r\n\r\n\r\n( ( 2811 ) ) تو جهت گو من برونم از جهات * در وصال آيات گو يا بيّنات\r\n\r\nن 333 2 - ك 122 20\r\nبيّنات : جمع بيّنه . يعنى در مقام وصال آيات و حجج نمىگنجد . چنان كه در قرآن مجيد آيات\r\n","description":"","footnote":" ( 1 ) احاديث مثنوى ، ص 65 . . ","page_name":" 376 ","page_number":376},
  {"content":"\r\nبينات را كه فرمود و مستدلين را كه بنمود به قولش : * ( سَنُرِيهِمْ آياتِنا فِي اَلآفاقِ وَفِي أَنْفُسِهِمْ حَتَّى يَتَبَيَّنَ لَهُمْ أَنَّه اَلْحَقُّ 41 : 53 ( 1 )  ، ثانياً اشارت به صديقين فرمود كه : * ( أَ وَلَمْ يَكْفِ بِرَبِّكَ أَنَّه عَلى كُلِّ شَيْءٍ شَهِيدٌ 41 : 53 ( 2 )  .\r\n\r\n\r\n( ( 2815 ) ) ور به رنگ آب باز آيى ز قعر * پس پلاسى بستدى دادى تو شعر\r\n\r\nن 333 6 - ك 122 22\r\nشعر : مراد لباس حرير است . و ايهام به شعر - به معنى شعور - دارد كه شعور را از دست داده .\r\n\r\n\r\n( ( 2818 ) ) هم گناهى كرده باشد آن وزير * بىسبب نبود تغيّر ناگزير\r\n\r\nن 333 9 - ك 122 24\r\nبىسبب نبود : * ( إِنَّ الله لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ 13 : 11 ( 3 )  . يعنى خدا تغيير ندهد نعمتهايى را كه به قومى عطا فرموده ، تا تغيير نداده باشند آن چه را كه در خودشان است .\r\n\r\n\r\n( ( 2824 ) ) قسمت خود خود بريدى تو ز جهل * قسمت خود را فزايد مرد اهل\r\n\r\nن 333 15 - ك 122 27\r\nقسمت خود : و اگر بگويى : كه هيچ چيز بىمشيّت و تقدير او نتواند به ملك او بيايد ، پس اين اختلاط نيز به تقدير او باشد ، گوييم : بلى ليكن تقدير دوتاست : يكى تنجيزى كه معلوم است . و ديگرى تعليقى ، كه معلَّق است بر مشيّت ما . پس تقدير شده است محتسب شدن آن وزير به سوء اختيار خود او .\r\nو اگر بگويى : اختيار ندارد ، گوييم : پس وجود ندارد ، و اگر وجود مضافٌ به اوست ، پس همه لوازم وجود نيز مضافند به او ، چه صفات آن و چه افعال ، كه الايجاد فرع الوجود .\r\nپس چنان كه در علم ازلى وجود زيد گذشته و بايد در ما لا يزال متحقق شود ، همچنين اختيارش در علم گذشته و واجب است كه اختيار داشته باشد . پس آن كه گفته است : « گرمى نخورم علم خدا جهل بود » ، تعالى عنه . در جواب گوييم كه فعل تو به طرز و طورش گذشته . يعنى صفاتت نيز در علم بوده . پس فعل تو مسبوق به شعور و اختيار تو در علم گذشته . و اگر وجود ندارى ، فعل و اختيار ندارى . و در آن مرتبه كلام نيست و سؤال و جواب آن جا منتفى است . و اما جهت وجوديه در همه از خداست . له الحمد و له الملك .\r\n\r\n\r\n( ( 2825 ) ) يك مثال ديگر اندر كژ روى * شايد ار از نقل قرآن بشنوى\r\n\r\nن 333 17 - ك 122 29\r\nاز نقل قرآن : اشارت است به آيات وافى هدايات كه :\r\n* ( وَاَلَّذِينَ اِتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ اَلْمُؤْمِنِينَ وَإِرْصاداً لِمَنْ حارَبَ الله وَرَسُولَه مِنْ قَبْلُ وَلَيَحْلِفُنَّ إِنْ أَرَدْنا إِلَّا اَلْحُسْنى وَالله يَشْهَدُ إِنَّهُمْ لَكاذِبُونَ 9 : 107 ) * . * ( لا تَقُمْ فِيه أَبَداً لَمَسْجِدٌ أُسِّسَ عَلَى\r\n","description":"","footnote":" ( 1 ) قرآن كريم ، سورهء فصلت ، آيهء 53 . .  ( 2 ) قرآن كريم ، همان آيه . .  ( 3 ) قرآن كريم ، سورهء رعد ، آيهء 11 . . ","page_name":" 377 ","page_number":377},
  {"content":"\r\nاَلتَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيه ، فِيه رِجالٌ يُحِبُّونَ أَنْ يَتَطَهَّرُوا وَالله يُحِبُّ اَلْمُطَّهِّرِينَ .\r\n* ( أَ فَمَنْ أَسَّسَ بُنْيانَه عَلى تَقْوى مِنَ الله وَرِضْوانٍ خَيْرٌ أَمْ مَنْ أَسَّسَ بُنْيانَه عَلى شَفا جُرُفٍ هارٍ فَانْهارَ بِه فِي نارِ جَهَنَّمَ وَالله لا يَهْدِي اَلْقَوْمَ اَلظَّالِمِينَ . لا يَزالُ بُنْيانُهُمُ اَلَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَالله عَلِيمٌ حَكِيمٌ 9 : 108 - 110 ( 1 )  .\r\nسبب نزول اين آيات آن بود كه بنى عمرو بن عوف ، مسجدى بنا كرده بودند ، كه آن را مسجد قبا مىگفتند . و حضرت پيغمبر ( ص ) در آن نماز كرده بود در اوقات اقامتش به قبا . و جمعى از مسلمين كه اهل نفاق بودند ، حسد بردند و مسجدى بنا كردند ، كه ما حاضر نمىشويم جماعت محمد ( ص ) را . و خواهش كردند از حضرت ، كه آن جا نمازى بگزارند . حضرت مصمّمِ تبوك بود . وعده داد به هنگام مراجعت . و چون از تبوك مراجعت فرمود ، اين آيات نازل شد .\r\nيعنى : كسانى كه بنا كرده‌اند مسجد نفاقى از جهت ضرر مؤمنين اصحاب مسجد قبا ، و تقويت كفر نهانىِ خود ، و تفريق مجتمعين در مسجد قبا ، و ترصد و چشم داشت مر كسى را كه محارب خدا و رسول بوده است - كه ابو عامر راهب بوده ، كه چشم داشتند كه از شام مراجعت كند امامت نمايد براى ايشان - و هر آينه قسم مىخورند كه : اراده نداريم مگر خصلت حُسنى را - كه نماز و ذكر و توسعه بر مصلين . و خداى تعالى شهادت مىدهد بر كذب آن منافقين ، و مىفرمايد كه : اى پيغمبر نماز مكن در آن مسجد نفاق هرگز هر آينه مسجد قبا - كه بناى او شده بر پايهء تقوى از اوّلِ وجودش ، سزاوارتر است كه اقامهء نماز كنى در آن ، كه در آن مردانى هستند كه دوست دارند كه متطهّر باشند - از پليدى ظاهر به آب و از پليدى گناهان به توبه - و خدا دوست دارد متطهرين را .\r\n« أ فمن اسس بنيانه . . . » : آيا كسى كه گزارده بنيان دينش را بر پايهء محكم تقوى و مرضات خدا - جلّ جلاله - بهتر است يا كسى كه گزارده بنيان دينش را بر پايهء واهى باطل و ضلال و نفاق ؟ مانند كسى كه پايهء بنايى را بگذارد بر لب واديى كه مسيل آب باشد و سست و شوره ناك . و معلوم است كه آن بناى حباب آسا چقدر بقا خواهد داشت . و البته هاوى و ساقط خواهد شد در هاويه .\r\nو « اَلشَّفا » : اَلشَّفير . و « جُرفُ الوادى » : جانِبُه . و « الهار » : الضَّعيفُ السّاقِطُ فَانهارَ : انهَدَمَ وَسالَ .\r\nپس اهل باطل هم ساقطند در نار جهنم ، و خدا هدايت نمىكند ظالمين را . و هميشه اين بنايى كه بنا كرده‌اند ، سبب شك و زيادتى نفاق است در دلهاى ايشان ، مگر آن كه قطع شود آن دلها ، به حيثيتى كه قابليت شك و اخفاء كفرِ نفاق هم نماند . و خدا عليم است به ضماير همه ، و حكيم در امر به هدمِ آن مسجدِ نفاق .\r\n\r\n\r\n( ( 2851 ) ) مىنمودى مكر ايشان پيش او * يك به يك ز ان سان كه اندر شير مو\r\n\r\nن 335 1 - ك 122 42\r\nمىنمودى مكر ايشان پيش او : در بعض نسخ : « مىنمودى مكر ايشان را به او » . و بنا بر اين نسخه\r\n","description":"","footnote":" ( 1 ) قرآن كريم ، سورهء توبه ، آيات 107 تا 110 . . ","page_name":" 378 ","page_number":378},
  {"content":"\r\nمكر به سكون راء است ، يعنى مكر ، ايشان را آلوده و مغشوش مىنمود . و در كلام ، جناس خطى هست . چنان كه به اعتبار اعادهء مورد اول بيت دوم ، صنعت مسلسل است .\r\n\r\n\r\n( ( 2852 ) ) موى را ناديده مىكرد آن لطيف * شير را شاباش مىگفت آن ظريف\r\n\r\nن 335 2 - ك 122 42\r\nشاباش : مخفّف شاد باش ، كلمهء تحسين است .\r\nظريف : به ظاء معجمه ، از ظرف و ظرافت است ، به معنى ذكاء قلب و حسن و براعت . يا به طاء مهمله ، شجاع و كريم و صاحب مكارم اخلاق .\r\n\r\n\r\n( ( 2853 ) ) صد هزاران موى مكر و دمدمه * چشم خوابانيد آن دم از همه\r\n\r\nن 335 3 - ك 123 1\r\nموى مكر : يعنى مكرهاى چون موىها در شير از باب اضافهء مشبه به بسوى مشبّه . چون لجين الماء ، و ذهب الاصيل . و در بعض نسخ مكر و موى است به تأخير موى ، و عطف . و اوّل اصح است .\r\n\r\n\r\n( ( 2856 ) ) همچو پروانه شما آن سود و ان * هر دو دست من شده پروانه ران\r\n\r\nن 335 6 - ك 123 2\r\nپروانه ران : يعنى شما پروانه سان مىخواهيد به آتش بزنيد خود را ، و من مىرانم و دفع مىكنم شما را از آتش ضلال .\r\n\r\n\r\n( ( 2858 ) ) كين خبيثان مكر و حيلت كرده اند * جمله مقلوب است آنچ آورده اند\r\n\r\nن 335 8 - ك 123 3\r\nمقلوب : معكوس و قلب .\r\n\r\n\r\n( ( 2860 ) ) مسجدى بر جسر دوزخ ساختند * با خدا نرد دغاها باختند\r\n\r\nن 335 10 - ك 123 4\r\nجسر دوزخ : يعنى مسجد نفاقى كه اينها ساختند ، مثل آن است كه بر روى پل صراط - كه بر متن جهنم است - ساخته باشند با آن پايه‌ها و قواعد سست ، كه در كلام حق خواندى كه * ( بُنْيانَه عَلى شَفا جُرُفٍ هارٍ 9 : 109 ( 1 )  . پس آن جسر در بارهء آنها خراب شود و ساقط شوند در هاويهء جهنم .\r\n\r\n\r\n( ( 2862 ) ) تا جهودى را ز شام اينجا كشند * كه به وعظ او جهودان سر خوشند\r\n\r\nن 335 12 - ك 123 5\r\nتا جهودى را ز شام : كه ابو عامر راهب بود .\r\n\r\n\r\n( ( 2864 ) ) زين سفر چون باز گردم آن گهان * سوى آن مسجد روان گردم روان\r\n\r\nن 335 14 - ك 123 6\r\nروان : دوم تأكيد روان اول است ، يا « مسجد روان » ، جمع « مسجد رو » باشد . و تأسيس بهتر از\r\n","description":"","footnote":" ( 1 ) قرآن كريم ، سورهء توبه ، آيهء 109 . . ","page_name":" 379 ","page_number":379},
  {"content":"\r\nتأكيد است .\r\n\r\n\r\n( ( 2866 ) ) چون بيامد از غزا باز آمدند * طالب آن وعدهء ماضى شدند\r\n\r\nن 335 16 - ك 123 7\r\nطالب آن وعده : صورت وعده بود چه مكر آنها در نزد حضرت هويدا بود . * ( وَمَكَرُوا وَمَكَرَ الله 3 : 54 ( 1 )  . بلكه وعيد بود . و گفتم وعد صورى بوده ، زيرا كه خلف وعد نبايد كرد . چه ، بايد متخلق به اخلاق الله بود ، و الله صادقُ الوعدِ . بلى خلف وعيد را شيخ محيى الدين عربى مستحسن مىشمارد . و گويند كه ارسطاطاليسِ حكيم به اسكندر نوشت كه : صُن وَعدَكَ عَن الخُلفِ فَإنَّه شَينٌ وَشُب وَعيدَكَ بِالعَفوِ فَاِنَّه زَينٌ . و از اسماء الله است در وعد و لطف : يا صادقِ الوَعدِ وَيا مَن وَعدُه صادِقٌ . و در وعيد و قهر : يا ذا الوَعدِ وَالوَعيدِ .\r\n\r\n\r\n( ( 2872 ) ) بهر سوگندان كه ايمان جنتى است * ز آنك سوگند كژان را سنّتى است\r\n\r\nن 335 22 - ك 123 10\r\nايمان : به فتح همزه ، جمع يمين ، يعنى قسم .\r\nجنتى است : ( به ضمّ جيم ) ، سپر . اشارت است به آيهء شريفه : * ( اِتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ الله إِنَّهُمْ ساءَ ما كانُوا يَعْمَلُونَ 63 : 2 ( 2 )  يعنى منافقان اخذ كرده‌اند قسمهاى خود را سپر خود ، پس منع كرده‌اند از راه خدا مؤمنين را ، به درستى كه آنها بد عملند .\r\n\r\n\r\n( ( 2879 ) ) اندر اينجا هيچ مكر و حيله نيست * قصد ما خود صدق و ذكر يا ربى است\r\n\r\nن 336 7 - ك 123 14\r\nذكر يا ربى است : به اضافه است ، يا به عطف ، از باب ذكر خاص بعد از عام .\r\n\r\n\r\n( ( 2884 ) ) از درخت انى انا الله مىشنيد * با كلام انوار مىآمد پديد\r\n\r\nن 336 12 - ك 123 16\r\nاز درخت : اشارت است به كريمهء : * ( نُودِيَ مِنْ شاطِئِ اَلْوادِ اَلأَيْمَنِ فِي اَلْبُقْعَةِ اَلْمُبارَكَةِ مِنَ اَلشَّجَرَةِ أَنْ يا مُوسى إِنِّي أَنَا الله رَبُّ اَلْعالَمِينَ 28 : 30 ( 3 )  يعنى ندا داده شد از كنار وادى ايمن - كه واقع بود در بقعهء مباركه از جانب درخت - كه اى موسى منم پروردگار عالمين . شيخ محمود شبسترى فرمايد :\r\n\r\nروا باشد انا الحق از درختى\r\nچرا نبود روا از نيك بختى\r\n\r\nبلكه گفته‌ايم :\r\n\r\nموسيى نيست كه دعوى انا الحق شنود\r\nور نه اين زمزمه اندر شجرى نيست كه نيست\r\n\r\n\r\n\r\n( ( 2886 ) ) چون خدا سوگند را خواند سپر * كى نهد اسپر ز كف پيكارگر\r\n\r\nن 336 14 - ك 123 17\r\n","description":"","footnote":" ( 1 ) - قرآن كريم ، سورهء آل عمران ، آيهء 54 . .  ( 2 ) قرآن كريم ، سورهء منافقون ، آيهء 2 . .  ( 3 ) قرآن كريم ، سورهء قصص ، آيهء 30 . . ","page_name":" 380 ","page_number":380},
  {"content":"\r\nپيكارگر : ( به پاء و گاف فارسى ) جنگ جو .\r\n\r\n\r\n( ( 2888 ) ) تا يكى يارى ز ياران رسول * در دلش انكار آمد ز ان نكول\r\n\r\nن 336 18 - ك 123 20\r\nنكول : ( به كاف عربى ) ، انكار .\r\n\r\n\r\n( ( 2889 ) ) خلم بهتر از چنين حلم اى خدا * كه كند از نور ايمانم جدا\r\n\r\nن 337 7 - ك 123 26\r\nخلم : ( به خاء معجمه ) چو خشم به وزن و معنى .\r\n\r\n\r\n( ( 2902 ) ) صد كمر آن قوم بسته بر قبا * بهر هدم مسجد اهل قبا\r\n\r\nن 337 10 - ك 123 27\r\nقبا : ايطاء نيست ، چه دوم ، اسم مكان است .\r\n\r\n\r\n( ( 2904 ) ) قصد كعبه ساختند از انتقام * حالشان چون شد فرو خوان از كلام\r\n\r\nن 337 12 - ك 123 29\r\nقصد كعبه : قصد سوء بيت الله كردند .\r\nاز كلام : از سورهء فيل .\r\n\r\n\r\n( ( 2905 ) ) مر سيه رويان دين را خود جهيز * نيست الا حيلت و مكر و ستيز\r\n\r\nن 337 13 - ك 123 29\r\nجهيز : اسباب .\r\n\r\n\r\n( ( 2907 ) ) واقعات ار باز گويم يك به يك * پس يقين گردد صفا بر اهل شك\r\n\r\nن 337 15 - ك 123 30\r\nواقعات : رؤيا و كشف صورى و معنوى .\r\n\r\n\r\n( ( 2909 ) ) شرع بىتقليد مىپذيرفته اند * بىمحك آن نقد را نگرفته اند\r\n\r\nن 337 17 - ك 123 31\r\nنگرفته‌اند : نفى است و مراد به محك ، اينجا برهان و كشف است .\r\n\r\n\r\n( ( 2912 ) ) ضاله چبود ناقهء گم كرده اى * از كفت بگريخته در پرده اى\r\n\r\nن 337 21 - ك 123 34\r\nضاله چبود : يعنى حكمت كه ضالهء مؤمن است ، مانند ناقه است كه تو را به منزل مقصود مىرساند . و گم كردن آن به سبب آن است كه در عالم عقل و نشاهء علم كه بودى ، عالم به حقايق بودى به علم الله و به نور الله . و همان كينونت عقل كل مثلًا كينونت نفس ناطقه بود . چه مراتب متفاضلهء وجود را سنخيت است ، چون مراتب نور ظاهر . و تباين نيست ، و انعزال منتفى است ، و تام و كامل شيء احق است به آن از صدق خود آن بر خود آن . مثل آن كه توِ كامل شده ، اصدقى بر خود ، از توِ ناقص بوده . پس بعد از همنشينى با طبيعت فراموش شد و آن دانش و بينش گم شد و بايد پيمود و ردّ ضالَّه نمود .\r\n","description":"","footnote":"","page_name":" 381 ","page_number":381},
  {"content":"\r\n\r\n\r\n( ( 2916 ) ) كاى مسلمانان كه ديدست اشترى * جسته بيرون بامداد از آخُرى\r\n\r\nن 338 3 - ك 124 2\r\nبامداد : صبح ، اينجا طلوع نور وجود از افق عالم طبع است .\r\n\r\n\r\n( ( 2918 ) ) باز مىجويى نشان از هر كسى * ريشخندت مىكند زين هر خسى\r\n\r\nن 338 5 - ك 124 3\r\nريشخندت : يعنى آنان كه خبر از معارف ندارند بر طلاب معارف مىخندند .\r\n\r\n\r\n( ( 2921 ) ) آن يكى گويد شتر يك چشم بود * و آن دگر گويد ز گر بىپشم بود\r\n\r\nن 338 8 - ك 124 5\r\nيك چشم بود : اشارت است به آن كه معرفت كامله آن است كه آدمى در معرفتش ذو العينين باشد ، نه اعور . مثل آن كه وحدت در كثرت و كثرت در وحدت و تنزيه در تشبيه و تشبيه در تنزيه و اختيار در جبر يعنى تسخير و قهر و جبر در اختيار ، و ظهور در بطون و بطون در ظهور الى غير ذلك . پس آنان كه به تنزيه صرف قايلند عين يُسرى شان كور است ، و آنان كه به تشبيه محض قايلند عين يمنى شان كور است . و بايد منزه باشى ، نه مثل ملايكه كه متعلَّم به اسماء تشبيهيّه نيستند و به تحديد نيفتى و مشبه باشى ، و به تجسيم نيفتى ، مانند قواى جزئيّه ، يعنى وجود عالم صورت را آغاز و انجامش را صاير و راجع به حق دانى چون عالم معنى كه * ( وَهُوَ اَلَّذِي فِي اَلسَّماءِ إِله وَفِي اَلأَرْضِ إِله 43 : 84 ( 1 )  ، نه نقايص و قصورات را كه عدمياتند . پس بر خلاف آنان باشى كه خدا فرموده :\r\n* ( وَمِنَ اَلنَّاسِ مَنْ يَعْبُدُ الله عَلى حَرْفٍ 22 : 11 ( 2 )  ، اَى طَرفٍ .\r\nو قال الشيخ محيى الدين العربى :\r\n\r\nفَاِن قُلتَ بِالتَّشبيه كُنتَ مقَيِّداً\r\nوَ اِن قُلتَ بِالتَّنزيه كُنتَ مُحَدِّدًا\r\nوَ إن قُلتَ بِالأمرَينِ كُنتَ مُسدَّداً\r\nوَ كُنتَ إماماً فىِ المَعارِفِ سَيِّداً\r\n\r\n\r\n\r\n( ( 2924 ) ) فلسفى از نوع ديگر كرده شرح * باحثى مر گفت او را كرده جرح\r\n\r\nن 338 12 - ك 124 8\r\nفلسفى : فرو رفته در تنزيه .\r\nباحثى : مجسّمه به قرينهء مقابله . يا مطلق متكلم مجادل .\r\n\r\n\r\n( ( 2925 ) ) و آن دگر در هر دو طعنه مىزند * و آن دگر از رزق جانى مىكند\r\n\r\nن 338 13 - ك 124 8 و\r\nآن دگر : بعض عرفاء غير محققين است . و اما عارف محقق داند كه همه راه به حق دارند و اگر قصورى باشد در تحديد است ، و در تفييق حق محيط است . و جرح و قدحهاشان يكديگر را از جهت قصور و تحديد و گرم كردن هنگامه است . * ( كُلُّ حِزْبٍ بِما لَدَيْهِمْ فَرِحُونَ 23 : 53 ( 3 )  .\r\n","description":"","footnote":" ( 1 ) قرآن كريم ، سورهء زخرف ، آيهء 84 . .  ( 2 ) قرآن كريم ، سورهء حج ، آيهء 11 . .  ( 3 ) قرآن كريم ، سورهء روم ، آيهء 32 . . ","page_name":" 382 ","page_number":382},
  {"content":"\r\nو آن دگر از رزق : مقصر ماكر است .\r\n\r\n\r\n( ( 2926 ) ) هر يك از ره اين نشانها ز ان دهند * تا گمان آيد كه ايشان ز ان ده اند\r\n\r\nن 338 14 - ك 124 9\r\nتا گمان آيد :\r\n\r\nهر كسى حرفى همىگويد به تيره راى خويش\r\nتا گمان آيد كه او قسطاى بن لوقاستى\r\n\r\n\r\n\r\n( ( 2928 ) ) ز انك بر حق باطلى نايد پديد * قلب را ابله ببوى زر خريد\r\n\r\nن 338 16 - ك 124 10\r\nقلب را ابله : مثل آن كه غنى مىخواهد و غنى صفت حق است . و ليكن گم كرده او را در غناى ظاهر ، و نداند كه اين همه حاجت است . و همچنين بقا مىخواهد . و بقا صنعت حق است و او گم كرده آن را در بقاى عمر طبيعى . و اين عين دثور و تجدّد است .\r\nبقاء حقيقى به فعليّت لطيفهء مجردهء باقى به بقاء الله است . و حيوة حقيقيه به علوم حقيقيه و معارف الهيه است . بلكه وجود همه جا خير است . و مطلوب نور حقيقى - كه مساوق وجود است - به كلى معشوق و مرغوب ، و وجوب مقدّم وجود يعنى غير خارج از آن است . پس * ( فَأَيْنَما تُوَلُّوا فَثَمَّ وَجْه الله 2 : 115 ( 1 )  ، * ( هُوَ اَلأَوَّلُ وَاَلآخِرُ وَاَلظَّاهِرُ وَاَلْباطِنُ وَهُوَ بِكُلِّ شَيْءٍ عَلِيمٌ 57 : 3 ( 2 )  پس اوست معشوق حقيقى .\r\nو قد قلت فى سالف الزمان :\r\n\r\nاى به ره جست و جوى نعره زنان دوست دوست\r\nگر به حرم ور به دير كيست جز او اوست اوست\r\nپرده ندارد جمال غير صفات جلال\r\nنيست بر اين رخ نقاب نيست بر اين مغز پوست\r\nجامه دران گل از آن نعره زنان بلبلان\r\nغنچه بپيچد به خود خون به دلش تو به توست\r\nدم چو فرو رفتهاست هوست چو بيرون رود\r\nيعنى ازو در همه هر نفسىهاى و هوست\r\nيار بكوى دل است كوى چو سر گشته گوى\r\nبحر به جوى است و جوى اين همه در جستجوست\r\nبا همه پنهانيش هست در اعيان عيان\r\nبا همه بىرنگيش در همه زو رنگ و بوست\r\n\r\n","description":"","footnote":" ( 1 ) قرآن كريم ، سورهء بقره ، آيهء 115 . .  ( 2 ) قرآن كريم ، سورهء حديد ، آيهء 3 . . ","page_name":" 383 ","page_number":383},
  {"content":"\r\n\r\nيار در اين انجمن يوسف سيمين بدن\r\nآينه خانه جهان او به همه روبروست\r\nپرده حجازى بساز يا به عراقى نواز\r\nغير يكى نيست راز مختلف ار گفتگوست\r\nمخزن اسرار اوست سرّ سويداى دل\r\nدر پيش اسرار باز در بدر و كو به كوست\r\n\r\n\r\n\r\n( ( 2933 ) ) پس مگو كاين جمله دمها باطلند * باطلان بر بوى حق دام دلند\r\n\r\nن 338 21 - ك 124 12\r\nپس مگو : بلى تحديد و تضييق آنها باطل است .\r\n\r\n\r\n( ( 2934 ) ) پس مگو جمله خيال است و ضلال * بىحقيقت نيست در عالم خيال\r\n\r\nن 338 22 - ك 124 13\r\nبىحقيقت نيست : چه هر خيالى در نشاهء خود وجود دارد ، بلكه مؤثر است در اين عالم . و اگر صورت آب در خيال نبودى طالب آب نبودى . و قس عليه .\r\nو آن كه گفته است : « نام حلوا بر زبان بردن نه چون حلواستى » ، به حسب مطلوبيت براى طالب حلواى طبيعى گويد ، نه آن كه وجود ندارد يا مطلوبيت ندارد ، يا مبدأ انكشاف حلواى طبيعى نمىشود . چگونه ؟ العلم نور\r\n\r\n\r\n( ( 2935 ) ) حق شب قدرست در شبها نهان * تا كند جان هر شبى را امتحان\r\n\r\nن 339 1 - ك 124 13\r\nحق شب قدرست : يعنى يكى از آيات احاطهء حق ، شب قدرى است كه در طول همهء شبها باشد ، چون آن سيّال كه راسم همهء سلسلهء زمان است و روح آنهاست .\r\nو از تأويلات شب قدر ، سلسلهء طوليهء نزوليه است ، كه مدّ سير نور حق است در قوس نزول .\r\nچه ، نور در آن در تنزل است . چنان كه باطن يوم القيامة ، سلسلهء طوليهء عروجيه است كه مدّ سير نور حق است در قوس صعود . چه ، نور در اشتداد و ترقى و عروج است . قال الله تعالى : * ( تَعْرُجُ اَلْمَلائِكَةُ وَاَلرُّوحُ إِلَيْه 70 : 4 . . . ( 1 )  و از تأويلات شب قدر روحانيت وجود اولياء است . چه ، بعض اولياء كه ضناين ا للهاند مستورند از نظر خلق ، و به عنوان ولايت ظهور ندارند . و اوليايى كه ظاهرند به صورت ، به روحانيت مختفىاند و معرفت ايشان صعب است .\r\nو در حديث شريفى واقع است كه : إنَّ الله خَبَّأَ ثَلاثَة فى ثَلاثَة : رِضاه فى طاعاتِه فَلا تَحقِرَنَّ شَيئاً مِن طاعاتِه ، فَلَعَلَّ رِضاه فيه . وَخَبَّاءَ سَخَطَه فى مَعاصيه فَلا تَستَحقِرَّنَ شَيئاً مِن مَعاصيه فَلَعَلَّ سَخَطَه فيه ، و خَبَّاءَ اَولياءَه تَحتَ خَلقِه فلا تَحقِرَنَّ أحَداً فَلَعَلَّه هُوَ الوَلِىّ ( 2 )  . يعنى بدرستى كه\r\n","description":"","footnote":" ( 1 ) قرآن كريم ، سورهء معارج ، آيهء 4 . .  ( 2 ) منبع يافت نشد . . ","page_name":" 384 ","page_number":384},
  {"content":"\r\nخداى تعالى پنهان كرده سه چيز را در سه چيز : پس پنهان كرده رضاى خود را در طاعتهاى او ، پس حقير مشمار هيچ طاعتى از طاعات را كه شايد رضاى او از تو به سبب آن باشد . و پنهان كرده غضب خود را در معاصى و نافرمانيها پس حقير مشمار هيچ يك از معاصى را كه شايد مورد غضب او باشى به سبب ارتكاب آن . و پنهان كرده اولياء خود را - كه انسان كاملند - در ميان خلق ، پس حقير مشمار و قليل المبالاة مباش به احدى ، كه شايد او از اولياء الله باشد .\r\n\r\n\r\n( ( 2938 ) ) مؤمن كيّس مميّز كو كه تا * باز داند حيزكان را از فتى\r\n\r\nن 339 4 - ك 124 15\r\nكيّس : چون ميّت ، زيرك .\r\n\r\n\r\n( ( 2939 ) ) گرنه معيوبات باشد در جهان * تاجران باشند جملهء ابلهان\r\n\r\nن 339 5 - ك 124 15\r\nگرنه معيوبات : نيكو گفته است .\r\n\r\nاگر چه روى تو روز است و روز من شب تار\r\nو ليك رونق مه بىشبان تارى نيست\r\n\r\nچنان كه خال سياه بر رخسار گلگون صبيحى موجب ازدياد حسن اوست ، همچنين خال سياهى كه وجود عزازيل باشد بر چهرهء انسان كبير موجب وفور كمال او و مزيد حسن جمال اوست .\r\n\r\nيك نقطه خال حسن رخت را هزار كرد\r\nآرى ز نقطه اى است كه گردد هزار غين\r\n\r\nو از مقالات شيخ اجلّ سلطان ابى سعيد ابى الخير است - قدس سره - در وصف آدم - ضاعف الله جلاله - و گويا شيخ ، اينجا ترجمان لسان حق است :\r\n\r\nحورا به نظارهء نگارم صف زد\r\nرضوان به تعجب كف خود بر كف زد\r\nآن خال سيه بر آن رخان مطرف زد\r\nابدال ز بيمِ جنگ در مصحف زد\r\n\r\n\r\n\r\n( ( 2942 ) ) آنك گويد جمله حقند احمقى است * و آنك گويد جمله باطل او شقى است\r\n\r\nن 339 8 - ك 124 17\r\nاحمقى است : چه ، بت پرستى چگونه حق پرستى است ، كه حقِ محيط را محدود داند ، چنان كه صاحب گلشن گويد :\r\n\r\nاگر كافر ز بت آگاه گشتى\r\nكجا در دين خود گمراه گشتى\r\n\r\nو معلوم است كه چون آگاه از حقيقت آن و مقوم وجود آن نيست گمراه است .\r\nاو شقى است : زيرا كه جهت وجوديه در هر گل و خارى . و نور و نارى ، جهت حقانيه است و وجه الله است . و غبار بطلان دامن جلال او را نمىگيرد .\r\n\r\n\r\n( ( 2943 ) ) تاجران انبيا كردند سود * تاجران رنگ و بو كور و كبود\r\n\r\nن 339 9 - ك 124 17\r\nتاجران انبياء : * ( إِنَّ الله اِشْتَرى 9 : 111 . . . ( 1 ) \r\n","description":"","footnote":" ( 1 ) - قرآن كريم ، سورهء توبه ، آيهء 111 . . ","page_name":" 385 ","page_number":385},
  {"content":"\r\nتاجران رنگ و بو : * ( أُولئِكَ اَلَّذِينَ اِشْتَرَوُا اَلضَّلالَةَ بِالْهُدى فَما رَبِحَتْ تِجارَتُهُمْ 2 : 16 ( 1 ) \r\n\r\n\r\n( ( 2944 ) ) مىنمايد مار اندر چشم مال * هر دو چشم خويش را نيكو بمال\r\n\r\nن 339 10 - ك 124 18\r\nمال : با مار جناس مضارع دارد و با مال جناس ناقص .\r\n\r\n\r\n( ( 2945 ) ) منگر اندر غبطهء اين بيع و سود * بنگر اندر خسر فرعون و ثمود\r\n\r\nن 339 11 - ك 124 20\r\nغبطه : انتفاع ، مقابل غبن .\r\nخسر : زيان كارى .\r\n\r\n\r\n( ( 2946 ) ) آسمانى كه بود با زيب و فر * حق بفرمايد كه ثم ارجع بصر\r\n\r\nن 339 13 - ك\r\nندارد ثم ارجع بصر : اشارت است به كريمهء * ( فَارْجِعِ اَلْبَصَرَ هَلْ تَرى مِنْ فُطُورٍ ثُمَّ اِرْجِعِ اَلْبَصَرَ كَرَّتَيْنِ 67 : 3 - 4 ( 2 )  . يعنى بر گردان بصر خود را به سوى آسمان ، آيا مىبينى در آن انشقاقى و نقصى ؟ پس باز بگردان بصر را دوباره .\r\n\r\n\r\n( ( 2948 ) ) پس زمين تيره را دانى كه چند * ديدن و تمييز بايد در پسند\r\n\r\nن 339 16 - ك 124 22\r\nپس زمين تيره : يعنى هر گاه در نظر و تفكر در آسمان امر به تكرار نظر فرموده ، با آن كه در باب آيت بودن صفات حق به نهايت ظهور است ، كما قال : * ( زَيَّنَّاها لِلنَّاظِرِينَ 15 : 16 ( 3 )  و ايضاً * ( إِنَّا زَيَّنَّا اَلسَّماءَ اَلدُّنْيا بِزِينَةٍ اَلْكَواكِبِ 37 : 6 ( 4 )  ، كه مظهر نوريت حق و ربوبيت حق ، و به حسب وجود و اوضاع ثوابتش با يكديگر مظهر ثبات و ديمومت حق است ، كه اين ديمومت را به مدارك باطنهء جزئيه نمىتوانى برسى . جلّ جلال صانعه و مبدعه الازلى الابدى عن الاكتناه . پس چگونه زمين با نقص و تيرگى ، نظر و اعتبار مرةً بعد اولى و كرّة بعد اخرى نخواهد ؟ و بايد دانست كه ظاهر آسمان بهتر از ظاهر زمين است ، و ليكن باطن زمين به از باطن آسمان است . زيرا كه از باطن زمين قائم مىشود نفوس كلَّيهء الهيه نبويّه و ولويه ، كه اسم اعظم و كلمهء اتمّ حقند ، و جامع الجوامع كلمهء محمديهء خاتم است ، كما قال : اُوتيتُ جَوامِعَ الكَلِمِ ( 5 )  .\r\nو باطن آسمان ، نفوس جزئيهء منطبعه است ، كه به جاى حس مشترك و خيال انسان كامل است و نفس كلَّيه هم دارد . ولى در كلَّيت انسان كامل حقيقى نمىرسد . و قُلتُ :\r\n\r\nبه جان باشد سپهرت گوى چوگان\r\nبه تن گر قبضه اى زين خاكدانى\r\n\r\n","description":"","footnote":" ( 1 ) قرآن كريم ، سورهء بقره ، آيهء 16 . .  ( 2 ) قرآن كريم ، سورهء ملك ، آيهء 3 . .  ( 3 ) قرآن كريم ، سورهء حجر ، آيهء 16 . .  ( 4 ) قرآن كريم ، سورهء صافات ، آيهء 6 . .  ( 5 ) عوالى اللآلي ، ج 4 ، ص 120 - مسند احمد بن حنبل ، ج 2 ، ص 250 . . ","page_name":" 386 ","page_number":386},
  {"content":"\r\n\r\nكه دايم جان او انباز جسم است\r\nتو آخر خارج از كون و مكانى\r\n\r\n\r\n\r\n( ( 2950 ) ) تا بپالاييم صافان را ز درد * چند بايد عقل ما را رنج برد\r\n\r\nن 339 17 - ك 124 22\r\nتا بپالاييم : و تمييز دهيم . شروع است در شطرى از كيفيت تدبر در آيات ارضيّه .\r\n\r\n\r\n( ( 2954 ) ) هر چه دزديدست اين خاك دژم * از خزانهء حق و درياى كرم\r\n\r\nن 339 21 - ك 124 24\r\nدژم : ( به ژاء فارسى ) ، تيره . و اما معنى ديگرش كه افسرده و غمگين باشد اينجا راه ندارد .\r\n\r\n\r\n( ( 2962 ) ) ز انك اين آب و گلى كابدان ماست * منكر و دزد ضياى جانهاست\r\n\r\nن 340 6 - ك 124 28\r\nكابدان ماست : تطبيق آب و خاك عالمين است ، عالم كبير و عالم صغير انسانى .\r\n\r\n\r\n( ( 2964 ) ) خوف و جوع نقص اموال و بدن * جمله بهر نقد جان حاضر شدن\r\n\r\nن 340 8 - ك 124 29\r\nخوف و جوع : اشارت است به كريمهء : * ( وَلَنَبْلُوَنَّكُمْ بِشَيْءٍ مِنَ اَلْخَوْفِ وَاَلْجُوعِ وَنَقْصٍ مِنَ اَلأَمْوالِ وَاَلأَنْفُسِ وَاَلثَّمَراتِ 2 : 155 ( 1 )  يعنى هر آينه امتحان مىكنيم شما را به قدرى از خوف و بيم و گرسنگى و كمى اموال و اتلاف و انفس و حواصل شما . و همه استكمال شماست و شما را از حضيض قوة و نقص به فعليت و كمال رسانيدن است .\r\n\r\n\r\n( ( 2966 ) ) چونك حق و باطلى آميختند * نقد و قلب اندر چرمدان ريختند\r\n\r\nن 340 10 - ك 124 30\r\nچرمدان : به وزن قلمدان ( به چيم فارسى ) ، كيسه كه از پوست بسازند .\r\n\r\n\r\n( ( 2967 ) ) پس محك مىبايدش بگزيده اى * در حقايق امتحانها ديده اى\r\n\r\nن 340 11 - ك 124 31\r\nپس محك : يعنى انسان كامل بر گزيده بايد ، تا نقد و قلب را تميز دهد .\r\n\r\n\r\n( ( 2968 ) ) تا شود فاروق اين تزويرها * تا بود دستور اين تدبيرها\r\n\r\nن 340 12 - ك 124 31\r\nدستور : وزير . يعنى انسان كامل كه وزير سلطان حقيقى و خليفة الله است ، و مادر موسى هم تعبيرى از آن است . و اميّت هم تعبيرى است از كلَّيت و احاطت روحانيت او ، چنان كه عقل كل ، ام الكتاب و امّ الاقلام است . و همچنين نفس كل ام الكتاب است . و از اينجا نبى ختمى را امّى گويند . و شير به حسب تأويل علم و معرفت است .\r\n\r\n\r\n( ( 2971 ) ) گر تو بر تمييز طفلت مولعى * اين زمان يا ام موسى ارضعى\r\n\r\nن 340 15 - ك 124 33\r\nمولعى : ( به ضم ميم ) ، حريصى .\r\n","description":"","footnote":" ( 1 ) قرآن كريم ، سورهء بقره ، آيهء 155 . . ","page_name":" 387 ","page_number":387},
  {"content":"\r\nارضعى : اشارت است به كريمهء * ( وَأَوْحَيْنا إِلى أُمِّ مُوسى أَنْ أَرْضِعِيه فَإِذا خِفْتِ عَلَيْه فَأَلْقِيه فِي اَلْيَمِّ وَلا تَخافِي وَلا تَحْزَنِي إِنَّا رَادُّوه إِلَيْكِ وَجاعِلُوه مِنَ اَلْمُرْسَلِينَ 28 : 7 ( 1 )  يعنى وحى كرديم به سوى مادر موسى ( ع ) اينكه شير بده او را ، و اگر مىترسى بر او از فرعون ، پس بيند از او را در دريا و مترس و اندوهگين مباش . به درستى كه ما بر مىگردانيم او را به سوى تو و قرار مىدهيم او را از مرسلين .\r\n\r\n\r\n( ( 2972 ) ) تا ببيند طعم شير مادرش * تا فرو نايد به دايهء بد سرش\r\n\r\nن 340 16 - ك 124 33\r\nبد سرش : مكمّل غير كامل ، مراد است . و از شير نوش مراد ، جان مستكمل است .\r\n\r\n\r\n( ( 2976 ) ) كه بلى من هم شتر گم كرده ام * هر كه يابد اجرتش آورده ام\r\n\r\nن 340 21 - ك 125 1\r\nكه بلى من : بيان حال كسانى است كه طالب معرفتند به تقليد ، نه به طلب صادق و محبت لايق و مرى و برابرى مىكند .\r\n\r\n\r\n( ( 2981 ) ) آن شفاى جان رنجورت شود * رنگ روى و صحت و زورت شود\r\n\r\nن 341 4 - ك 125 4\r\nآن شفاى جان : مانند اطفالى كه تقليد بالغان و عاقلان كنند در عبادت ، و سخنان سنجيده در معرفت . و اين شبيه عبادت و امثلهء نواميس است . و سخن معرفت ، خود معرفت نيست . ولى قائلى گويد : ديگرى ذكر تو مىكرد و من از كار شدم . و همه احياء رسوم دين است .\r\n\r\n\r\n( ( 2982 ) ) چشم تو روشن شود پايت دوان * جسم تو جان گردد و جانت روان\r\n\r\nن 341 5 - ك 125 5\r\nروان : تجنيس القافيه است . چه دوم روح روان مجرد است .\r\n\r\n\r\n( ( 2987 ) ) آن كسى را كه نه صاحب اشترى است * كو در اين جست شتر بهر مرى است\r\n\r\nن 341 10 - ك 125 7\r\nآن كسى را : همين اصح است از نسخهء ديگر كه : « پيش آن كس » .\r\n\r\n\r\n( ( 2989 ) ) بوى برد از جدّ و گرميهاى او * كه گزافه نيست اين هىهاى او\r\n\r\nن 341 12 - ك 125 8\r\nجدّ : سعى و كوشش .\r\n\r\n\r\n( ( 2994 ) ) اندر آن صحرا كه آن اشتر شتافت * اشتر خود نيز آن ديگر بيافت\r\n\r\nن 341 17 - ك 125 11\r\nآن اشتر شتافت : ظاهراً شتر جوينده بايد مىفرمود . ليكن اشارت فرموده به آن كه روح آدمى چون در غايت لطافت است و هيولويت دارد در اول ، و لا تعين است و آيت كبرى است . و على عالى\r\n","description":"","footnote":" ( 1 ) قرآن كريم ، سورهء قصص ، آيهء 7 . . ","page_name":" 388 ","page_number":388},
  {"content":"\r\nفرموده : لا آيَةَ اَكبَرُ مِنى ( 1 )  ، پس به هر چه رو آرد صورت او شود .\r\n\r\nلقد صار قلبى قابلًا كل صورة\r\nفمرعى لغزلان و ديرا لرهبان\r\n\r\nاگر آدمى فلوسى گم كرده و جوياى آن فلوس است ، و روى دلش به آن است ، همان فلوس است . و اگر شترى را جوياست ، شتر است . و اين مادامى است كه جوياى اين و آن است . پس :\r\n« از هر چه مىرود سخن دوست خوشتر است » .\r\n\r\n\r\n( ( 2996 ) ) آن مقلد شد محقق چون بديد * اشتر خود را كه آن جا مىچريد\r\n\r\nن 341 19 - ك 125 12\r\nشد محقق : صورت به معنى كشيد و مجاز به حقيقت انجاميد .\r\n\r\n\r\n( ( 2998 ) ) بعد از آن تنها روى آغاز كرد * چشم سوى ناقهء خود باز كرد\r\n\r\nن 341 21 - ك 125 13\r\nتنها روى آغاز كرد : آن طالب صادق ، دليل بود او را بر كامل . پس رسيد به جايى كه ربط يافت و بار يافته شد . در آخر حاجت به دليل نيست .\r\n\r\n\r\n( ( 3000 ) ) گفت تا اكنون فسوسى بوده ام * وز طمع در چاپلوسى بوده ام\r\n\r\nن 342 1 - ك 125 14\r\nفسوس : سخريه و لاغ .\r\n\r\n\r\n( ( 3004 ) ) سيئاتم شد همه طاعات شكر * هزل شد فانى و جدّ اثبات شكر\r\n\r\nن 342 5 - ك 125 16\r\nسيئاتم شد : اشارت است به كريمهء : * ( يُبَدِّلُ الله سَيِّئاتِهِمْ حَسَناتٍ 25 : 70 ( 2 )  هزل : ياوه و ضدّ جدّ .\r\n\r\n\r\n( ( 3005 ) ) سيئاتم چون وسيلت شد به حق * پس مزن بر سيئاتم هيچ دق\r\n\r\nن 342 6 - ك 125 16\r\nدق : سركوبى و طعن .\r\n\r\n\r\n( ( 3007 ) ) صدق تو آورد در جستن تو را * جستنم آورده در صدقى مرا\r\n\r\nن 342 8 - ك 125 17\r\nصدق تو آورد : اول چون مجذوب سالك ، و دوم چون سالك مجذوب است .\r\n\r\n\r\n( ( 3013 ) ) لفظ در معنى هميشه نارسان * ز ان پيامبر گفت قد كلّ لسان\r\n\r\nن 342 14 - ك 125 20\r\nقد كلّ : حديث نبوى است مَن عَرَفَ الله كَلَّ لِسانُه ( 3 )  . يعنى كسى كه خدا را شناخت واماند\r\n","description":"","footnote":" ( 1 ) تفسير برهان ، ج 2 ، ص 178 . .  ( 2 ) قرآن كريم ، سورهء فرقان ، آيهء 70 . .  ( 3 ) منهج القوى ، ج 2 ، ص 580 . . ","page_name":" 389 ","page_number":389},
  {"content":"\r\nزبانش .\r\n\r\n\r\n( ( 3014 ) ) نطق اسطرلاب باشد در حساب * چه قدر داند ز چرخ و آفتاب\r\n\r\nن 342 15 - ك 125 21\r\nدر حساب : يعنى در بيان معرفت ذات اقدس ، نطق بشر - من حيث البشريّة - به منزلهء اسطرلاب است در معرفت فلك و آفتاب .\r\n\r\n\r\n( ( 3025 ) ) بر محك زن كار خود اى مرد كار * تا نسازى مسجد اهل ضرار\r\n\r\nن 343 5 - ك 125 27\r\nتا نسازى : يعنى در وجودت كه بايد بيت الحرام و مسجد معنوى حقيقى بسازى ، به هوش باش كه مسجد اهل ضرار نسازى .\r\n\r\n\r\n( ( 3035 ) ) ز انك نيم او ز عيبستان بدست * و آن دگر نيمش ز غيبستان بدست\r\n\r\nن 343 17 - ك 125 34\r\nعيبستان : جناس مضارع دارد يكى به عين مهمله است و ديگرى به معجمه ، كه عالم تجرد است .\r\n\r\n\r\n( ( 3039 ) ) لا تخافوا از خدا نشنيده اى * پس چه خود را ايمن و خوش ديده اى\r\n\r\nن 343 21 - ك 125 36\r\nلا تخافوا : اشارت است به كريمه * ( أَلَّا تَخافُوا وَلا تَحْزَنُوا وَأَبْشِرُوا بِالْجَنَّةِ 41 : 30 ( 1 )  . يعنى مترسيد و اندوهگين مباشيد ، و بشارت باد شما را به جنّت .\r\n\r\n\r\n( ( 3040 ) ) سالها ابليس نيكو نام زيست * گشت رسوا بين كه او را نام چيست\r\n\r\nن 343 22 - ك 125 36\r\nنام چيست : كه ابليس ابى الليس است . يعنى پدر عدم و نيستى . چه ، مجمع حدود و نقايص و عدميات است و قرين خود را مثل خود مىسازد . و آن عدم و ليس ، مثل عدم العلم و عدم المعرفة و عدم الحكم و عدم الرضا و عدم التسليم الى غير ذلك . و همچنين نام ديگرش كه شيطان است .\r\nچه ، اهل لغت ، بعضى نون شيطان را اصليه دانسته‌اند و از « شَطَنَ » گرفته‌اند به معنى « بَعُدَ » و « الشاطن » : « الخبيث البعيد عن الحق » . و بعضى زايده گرفته‌اند ، از « شاط يشيط » به معنى « هلك و بطل » . و اوصاف و القابش هم مشهور است به بدى ، مانند : رجيم و لعين و خناس و مثل اينها .\r\n\r\n\r\n( ( 3044 ) ) اين نگر كه مبتلا شد جان او * در چهى افتاد تا شد پند تو\r\n\r\nن 344 4 - ك 125 38\r\nاين نگر : يعنى عاشق مبتلاى به عشق را نگر .\r\n\r\n\r\n( ( 3045 ) ) تو نيفتادى كه باشى پند او * زهر او نوشيد تو خور قند او\r\n\r\nن 344 5 - ك 125 39\r\nپند : در هر دو جا به پاى فارسى يعنى عبرت شد براى تو و غير تو كه در چاه نيفتيد . پس در چاه\r\n","description":"","footnote":" ( 1 ) قرآن كريم ، سورهء فصلت ، آيهء 30 . . ","page_name":" 390 ","page_number":390},
  {"content":"\r\nافتادن او ، زهر نوشيدن او ، و نيفتادن تو قند خوردن تو شد .\r\n\r\n\r\n( ( 3046 ) ) آن غزان ترك خون ريز آمدند * بهر يغما در يكى ده در شدند\r\n\r\nن 344 7 - ك 125 41\r\nغزان : فارسى ، جمع غز ( به معجمتين و ضم اول ) ، طايفه اى از تركان غارتگر كه سلطان سنجر را گرفته ، محبوس كردند .\r\n\r\n\r\n( ( 3055 ) ) پس كرمهاى الهى بين كه ما * آمديم آخر زمان در انتها\r\n\r\nن 344 16 - ك 126 3\r\nآخر زمان : سابق بر اين نوشتيم كه آخر زمان ، به حسب وعاء استكمال انسان كبير است ، به حسب طول ، فحسب . يعنى از ظاهر رو به باطن رفتن . * ( وَذَكِّرْهُمْ بِأَيَّامِ الله 14 : 5 ( 1 )  . پس آخرين قرنها پيش از قرون ، و حديث : نَحنُ الآخِرُونَ السّابِقُونَ ( 2 )  ، بر اهل فراست پوشيده نيست ، ان شاء الله .\r\nو نيز ، آخريم - زماناً - بالنسبة به سابقين . و سابقيم شرفاً ، چون از امّت مرحومهء آنيم كه فرموده : اَوَّلُ ما خَلَقَ الله رُوحي وَنُورى ( 3 )  .\r\nو نيز آخريم زماناً نسبت به ايشان ، و سابقيم دهراً به حسب روحانيت . و به عبارت ديگر به حسب ثمره و غرض ، كه تقدم علمى دارد . و اگر آخريت به حسب سلسلهء عرضيهء زمانيه باشد آخر زمان آخرهاست . چنان كه به طريق حكماء اشراق ، ادوار و اكوارى است كه اصحّ در تعيين هر دوره و كوره ، مدت بيست و پنج هزار و دويست سال است كه مدت يك دورهء فلك ثوابت است ، * ( وَاَلسَّماءِ ذاتِ اَلرَّجْعِ 86 : 11 ( 4 )  . و سابقيت نيز معلوم است . وَلا يَزيدُه كَثرَةُ العَطاءِ إلَّا جوُداً وَكَرَماً إنَّه هُوَ العزيزُ الوَهّابِ ( 5 )  . * ( ما نَفِدَتْ كَلِماتُ الله 31 : 27 ( 6 )  .\r\n\r\n\r\n( ( 3057 ) ) تا هلاك قوم نوح و قوم هود * عارض رحمت به جان ما نمود\r\n\r\nن 344 18 - ك 126 4\r\nعارض : مُظهر و معلن ، كقوله تعالى : * ( إِنَّا عَرَضْنَا اَلأَمانَةَ 33 : 72 ( 7 )  . و نيز عرض : سان ديدن لشكر .\r\n\r\n\r\n( ( 3058 ) ) گشت ايشان را كه ما ترسيم ازو * ور خود اين بر عكس كردى واى تو\r\n\r\nن 344 19 - ك 126 5\r\nبر عكس : يعنى اگر آنها تحذير كردى به وعيد مستقبل ، و ما را در مستقبل مبتلا به بلا نمودى .\r\n","description":"","footnote":" ( 1 ) قرآن كريم ، سورهء ابراهيم ، آيهء 5 . .  ( 2 ) صحيح مسلم ج 2 ص 585 . .  ( 3 ) شرح اصول كافى ملا صدرا ، ج 1 ، ص 216 . .  ( 4 ) قرآن كريم ، سورهء طارق ، آيهء 11 . .  ( 5 ) بحار الانوار ، ج 1 ، كتاب العقل و الجعل - عوالى اللآلي ، ج 4 ، ص 99 . .  ( 6 ) قرآن كريم ، سورهء لقمان ، آيهء 27 . .  ( 7 ) قرآن كريم ، سورهء احزاب ، آيهء 72 . . ","page_name":" 391 ","page_number":391},
  {"content":"\r\n\r\n\r\n( ( 3072 ) ) چه حلال اى گشته از اهل ضلال * غير خون تو نمىبينم حلال\r\n\r\nن 345 13 - ك 126 14\r\nغير خون تو : از صنعت قول بالموجب است ، كه لفظ قايلى را بر خلاف مرادش حمل كنند . مثل :\r\n\r\nو قالوا قد صفت منا قلوب\r\nفقد صدقوا و لكن عن و داد\r\n\r\nو مانند قول مولوى در جاى ديگر :\r\n\r\nسلسلهء اين قوم جعد مشكبار\r\nمسئله دور است لكن دور يار\r\n\r\nو نيز صنعت رد العجز على الصدر و نيز صنعت مسلسل با بيت سابق دارد . و گشته به گاف فارسى را جايز است به كاف عربىِ مضموم [ كُشته 
  ] بخوانيم .\r\n\r\n\r\n( ( 3073 ) ) از خدايت چاره هست از قوت نى * چاره هست از دين و از طاغوت نى\r\n\r\nن 345 14 - ك 126 14\r\nطاغوت : از اسماء بتان و شيطان .\r\n\r\n\r\n( ( 3074 ) ) اى كه صبرت نيست از دنياى دون * صبر چون دارى ز نعم الماهدون\r\n\r\nن 345 15 - ك 126 15\r\nنعم الماهدون : از اوصاف حق تعالى ، مثل نعم الحبيب و يا نعم الطبيب است . و اشارت است به كريمهء * ( وَاَلأَرْضَ فَرَشْناها فَنِعْمَ اَلْماهِدُونَ 51 : 48 ( 1 )  . يعنى زمين را گسترانيديم و فرش قرار داديم براى شما ، پس نيكو گستراننده هستيم ما .\r\n\r\n\r\n( ( 3075 ) ) اى كه صبرت نيست از ناز و نعيم * صبر چون دارى ز الله كريم\r\n\r\nن 345 16 - ك 126 16\r\nناز و نعيم : به زاء معجمه .\r\n\r\n\r\n( ( 3078 ) ) من نخواهم در دو عالم بنگريست * تا نبينم اين دو مجلس آنِ كيست\r\n\r\nن 345 19 - ك 126 18\r\nدو مجلس : دو عالم .\r\n\r\n\r\n( ( 3079 ) ) بىتماشاى صفتهاى خدا * گر خورم نان در گلو ماند مرا\r\n\r\nن 345 20 - ك 126 19\r\nصفتهاى خدا : پيش گفتيم سالكى عالَم و عالميان را مظاهر صفات و اسماء حق مىبيند چون بيت المرآت زليخا كه در همه جاى آن عكوس يوسف بود . پس آسمان را مظهر رافع و ربّ دائم مىبيند ، و زمين را مظهر خافض و صبور و حليم و نحو اينها ، و نباتات را مظهر رازق و مقيت و مصور و جاعل فى الارض خليفه و مانند اينها ، و حيوانات را مظهر سميع بصير و مدرك خبير و مثل اينها ، و ملايكهء مقربين را مظهر سبّوح و قدّوس و شبه اينها ، و انسان را مظهر اسم اعظم .\r\nو سالك ديگر هست كه در نظر او مظاهر فانى است . همه اسماء و صفات او مىبيند . مثلًا آسمان نبيند ، اگر چه بعنوان مظهريت باشد . بلكه ربّ دائم و نور قائم و انسان كامل نمىبيند ،\r\n","description":"","footnote":" ( 1 ) قرآن كريم ، سورهء ذاريات ، آيهء 48 . . ","page_name":" 392 ","page_number":392},
  {"content":"\r\nبلكه اسم اعظم خدا مىبيند - تعالى شأنه .\r\nشيخ عطار گويد :\r\n\r\nعالم و آدم طلسمى بيش نيست\r\nاوست بس اين جمله اسمى بيش نيست\r\nجمله يك ذات است اما متّصف\r\nجمله يك حرف و عبارت مختلف\r\n\r\nيا « جمله يك معنى و صورت مختلف » .\r\nبلكه چون بالا برود و به نفى اسماء و صفات رسد ، كه كَمالُ الإخلاصِ نَفىُ الصَّفاتِ ( 1 )  ، مسمّى و موصوف مشاهده كند ، و از تخلَّق به تحقق رسد : * ( أَنَّ إِلى رَبِّكَ اَلْمُنْتَهى 53 : 42 ( 2 )  .\r\n\r\n\r\n( ( 3082 ) ) آنك كالانعام بد بل هم اضلّ * گر چه بر مكر است آن گنده بغل\r\n\r\nن 346 1 - ك 126 20\r\nكالانعام بد : مخفف بود اشارت است به كريمهء * ( أُولئِكَ كَالأَنْعامِ بَلْ هُمْ أَضَلُّ 7 : 179 ( 3 )  . آن جماعتند مثل چار پايان ، بلكه گمراهتر . چه ، گمراهى چار پايان تكليفى نيست ، بلكه همه عابد و مربوب اسماء ا للهاند ، ليكن قصور تكوينى دارند ، و رو به اسماء مخصوصه دارند ، مثلًا عبد السميع البصيراند ، و نمىتوانند عبد الله باشند . و امّا انسان شقى قصور تكليفى دارد و مىتواند در صراط جامع رو به سوى الله داشته ، عبد الله شود . ولى قناعت مىكند به صراطهاى ضيق حيوانى .\r\n\r\n\r\n( ( 3084 ) ) فكر گاهش كند شد عقلش خرف * عمر شد چيزى ندارد چون الف\r\n\r\nن 346 3 - ك 126 21\r\nفكر گاهش : « چون به خاك اندر شد و گل خاك شد » . متفكرهء او متخيّله است و بس . يعنى همين در تصرف وهم است و قواى او همه جسمانى است و در او بالفعل نشد عقل حقيقى . پس او نيست مگر قواى جسمانيه . و قواى جسمانيه متناهى التأثير و التأثرند . پس خرف است .\r\nو اما آن كه : « نمك اندر شد و گل پاك شد » ، مشتى عناصر و اخلاط نيست ، بلكه چيزى ديگر است ، حىّ به حيوة الله و عالم به علم الله و قادر به قدرت الله و بالجمله مصداق لا حَولَ وَلا قُوَّةَ إلَّا بِالله و متحقق به ذكر لا اِله اِلَّا الله است . و سستى جسمى دخل به او ندارد . بلكه از همهء اجسام و صور عالمين اجلّ و ارفع است ، و طى صور دارد ، چه جاى طى زمان و مكان . اَلدُّنْيا وَالآخِرَةِ حَرامانِ عَلى أهلِ الله [ 354 
  ] .\r\n\r\n\r\n( ( 3088 ) ) گفت پيرى مر طبيبى را كه من * در زحيرم از دماغ خويشتن\r\n\r\nن 346 9 - ك 126 25\r\nزحير : رنج .\r\n[ 354 
  ] اقتباس از حديث شريف : الدنيا حرام على اهل الآخرة و الآخرة حرام على اهل الدنيا و هما معاً حرامان على اهل الله . عوالى اللآلي ، ج 4 ، ص 119 .\r\n","description":"","footnote":" ( 1 ) - اقتباس از نهج البلاغه ، خطبهء 1 . .  ( 2 ) قرآن كريم ، سورهء نجم ، آيهء 42 . .  ( 3 ) قرآن كريم ، سورهء اعراف ، آيهء 179 . . ","page_name":" 393 ","page_number":393},
  {"content":"\r\n\r\n\r\n( ( 3095 ) ) اى مدمّغ عقلت اين دانش نداد * كه خدا هر رنج را درمان نهاد\r\n\r\nن 346 16 - ك 126 30\r\nمدمّغ : به معنى احمق . از مشهورات است . يعنى دماغ معيوب است .\r\n\r\n\r\n( ( 3100 ) ) جز مگر پيرى كه از حقّست مست * در درون او حيوة طيبه است\r\n\r\nن 346 21 - ك 126 33\r\nجز مگر : تأكيد است . و گويا نسخهء اصح : « خود مگر » باشد .\r\n\r\n\r\n( ( 3106 ) ) دوزخ و جنّت همه اجزاى اوست * هرچ انديشى تو او بالاى اوست\r\n\r\nن 347 5 - ك 126 36\r\nاجزاى اوست : خلد و دوزخ عكس لطف و قهر اوست . چه لوازم وعدها و وعيدها صور اعمال و ملكات سعد او و اشقياست .\r\nدر حديث است كه : اِنَّما هِيَ اَعمالُكُم تُرَدُّ اِلَيكُم ( 1 )  . و نفوس خلاقيت دارند به قوّت احسن - الخالقين ، ولى بىخبرند . و ايشان مظاهر لطف و قهر نبى و ولىاند . و اين دو ، مظهر اعظم خدايند - جل جلاله - بلكه در حقيقت نور واحدند ، دو و سه نيستند .\r\n\r\n\r\n( ( 3110 ) ) آن مجاز است اين حقيقت اى خران * نيست مسجد جز درون سروران\r\n\r\nن 347 9 - ك 126 38\r\nآن مجاز است : كه آن تعظيمها آن چه از شرع است ، تعويد نفس است به تقريب كار بردن در حقيقت . و تفاوت ميان خانهء گل و خانهء دل گذشت و هويداست .\r\nو مسجد ، بيت الله است از آن جهت كه سابق نوشتيم كه هر چيزى چهار وجود و ظهور دارد :\r\nوجود كتبى و وجود لفظى و وجود علمى و وجود عينى . مثلًا الله كتبى و لفظى و علمى كه مرايى ملاحظهء عقل است حق را ، همه وجود حق و ظهور حقّند . و از اينجاست كه مسّ كتابت اسماء الله بر مُحدِث روا نيست .\r\nو اينكه گفتيم ظهور حقند ، مجليات فعليه مراد است ، كه بدون تجافى از مقام عالى است نه تجلَّى ذاتى . پس مسجد بيت الله است . چه ، اسماء الله تعالى آن جا حليهء زبان بيشتر و وجود علمى او در دل و جان اوفر است ، و اجتماعات كه يَدُ الله مَعَ الجَماعَةِ ( 2 )  در آن اقوى و اكثر است .\r\nو اما دل انسان كامل ، عرش الله و خانهء وجود عينى اوست . چه ، عرش فانى در ذى العرش و چه خانه بكلَّى نمودار صاحب خانه است .\r\nو اما لفظى و مانند او ، پس ، وجود كامل ، عين ذكر حق است و ذكر او ذكر حق است .\r\n\r\n\r\n( ( 3113 ) ) قصد جنگ انبيا مىداشتند * جسم ديدند آدمى پنداشتند\r\n\r\nن 347 12 - ك 126 39\r\nآدمى : يعنى آدم بشرى ، مثل خود بدون جبروتى و لاهوتى . چنان كه گفتند به انبياء : * ( ما أَنْتُمْ إِلَّا\r\n","description":"","footnote":" ( 1 ) علم اليقين ج 2 ، ص 884 . .  ( 2 ) نهج البلاغه ، خطبهء 127 . . ","page_name":" 394 ","page_number":394},
  {"content":"\r\nبَشَرٌ مِثْلُنا ) * 36 : 15 ( 1 )  .\r\n\r\n\r\n( ( 3114 ) ) در تو هست اخلاق آن پيشينيان * چون نمىترسى كه تو باشى همان\r\n\r\nن 347 13 - ك 126 40\r\nباشى همان : چه صنف و نوع محفوظند به تعاقب اشخاص « وَلِكُلِّ فِرعَونٍ مُوسى » . و اينكه علما و عرفا ، فراعنه و نمارده و دجاجله و نحو اينها گويند مجاز نيست . و قُلتُ :\r\n\r\nمعنيش را رجعت و تكرار نيست\r\nگر به صورت رجعت و تكرار داشت\r\n\r\n\r\nنى درش معمور و نى سقف و نه بام\r\nنى در آن بهر ضيافى هيچ جام\r\n\r\nن ندارد - ك 127 1\r\nضيافى : مهمانى .\r\n\r\nنى در آن از بهر مهمان آب و چاه\r\nنى يكى همسايه كو باشد پناه\r\n\r\nن ندارد - ك 127 1\r\nآب و چاه : به عطف ، نه به اضافه .\r\n\r\n\r\n( ( 3122 ) ) خانهء بىزينهار و جاى تنگ * كه درو نه روى مىماند نه رنگ\r\n\r\nن 348 1 - ك 127 2\r\nزينهار : اينجا پناه .\r\n\r\n\r\n( ( 3125 ) ) گفت جوجى با پدر اى ارجمند * و الله اين را خانهء ما مىبرند\r\n\r\nن 348 3 - ك 127 3\r\nجوجى : ( به ضم جيم اول يا خاء معجمه در اول و جيم عربى يا فارسى [ چ 
  ] در ثانى ، و ياء نسبت ) منسوب به تاج درويشى . چه جوج به هر دو تقدير به معنى تاج گوشتى خروس و تيزى طاق و ايوان و غير آن آمده . فارسى .\r\n\r\n\r\n( ( 3134 ) ) يوسف وقتى و خورشيد سما * زين چه و زندان بر آ و رو نما\r\n\r\nن 348 13 - ك 127 8\r\nيوسف وقتى :\r\n\r\nجاه تو و اقطار جهان يوسف و زندان\r\nجاى تو و تجويف فلك يونس و ماهى\r\n\r\nتوبه صورت كلوخى افتاده در آفتاب عالمتاب جان ، و به معنى نورى محيط و بىكران ، و به مراتب اقهر و ابهر و برتر از انوار عرضيهء بىتعقل و بىجان\r\n\r\n\r\n( ( 3135 ) ) يونست در بطن ماهى پخته شد * مخلصش را نيست از تسبيح بد\r\n\r\nن 348 14 - ك 127 9\r\nبُدّ : چاره .\r\n\r\n\r\n( ( 3136 ) ) گر نبودى او مسبّح بطن نون * حبس و زندانش بدى تا يبعثون\r\n\r\nن 348 15 - ك 127 9\r\n","description":"","footnote":" ( 1 ) قرآن كريم ، سورهء يس ، آيهء 15 . . ","page_name":" 395 ","page_number":395},
  {"content":"\r\nاو مسبّح : اشارت است به كريمهء : * ( فَلَوْ لا أَنَّه كانَ مِنَ اَلْمُسَبِّحِينَ لَلَبِثَ فِي بَطْنِه إِلى يَوْمِ يُبْعَثُونَ 37 : 143 - 144 ( 1 )  . يعنى اگر نبودى يونس از تسبيح گويان ، هر آينه درنگ مىكرد در بطن ماهى تا روز قيامت .\r\nنون : ماهى است .\r\n\r\n\r\n( ( 3137 ) ) او به تسبيح از تن ماهى بجست * چيست تسبيح آيت روز الست\r\n\r\nن 348 16 - ك 127 10\r\nآيت روز الست : تسبيح ، تنزيه است . و در روز الست تسبيح تحققى و حقانى داشتى . چه عين ثابتت منزه بودى و مجرد از جسم و عوارض جسم . پس در ما لا يزال بايد وجودت مثل وجود روز ازل مجرد شود تا تسبيح وجود تحققى بگويى .\r\n\r\n\r\n( ( 3142 ) ) ماهيان جان درين دنيا پرند * تو نمىبينى كه كورى و نژند\r\n\r\nن 348 21 - ك 127 12\r\nماهيان : كاملان .\r\nنژند : ( به ژاى فارسى ) پژمرده و پست ، و با ما قبلش جناس خطى دارد ، چون جسد و حسد كه جناس لاحق نيز دارند و مراد از بىجسد بودنشان ، بىتحكمِ جسد است .\r\n\r\n\r\n( ( 3145 ) ) صبر كردن جان تسبيحات توست * صبر كن كان است تسبيح درست\r\n\r\nن 349 2 - ك 127 14\r\nجان تسبيحات : يعنى تسبيحات جسد است ، و روح آنها صبر و تمكين و خلوص از تلوين است .\r\n* ( فَاسْتَقِمْ كَما أُمِرْتَ 11 : 112 ( 2 )  .\r\n\r\n\r\n( ( 3148 ) ) تا ز لا لا مىگريزى وصل نيست * ز انك لالا را ز شاهد فصل نيست\r\n\r\nن 349 5 - ك 127 16\r\nلالا : بنده و خادم كه لالا سرا و خواجه سرا باشد .\r\n\r\n\r\n( ( 3154 ) ) از علمهاى گدايان ترس چيست * كآن علمها لقمهء نان را رهى است\r\n\r\nن 349 11 - ك 127 19\r\nرهى است : غلام و چاكر است .\r\n\r\nاين سخنها را نكو درياب تو\r\nور نمىدانى شنو از باب تو\r\n\r\nن ندارد - ك 127 19\r\nشنو از باب : يعنى باب الله ، كه انسان كامل است .\r\n\r\n\r\n( ( 3155 ) ) كنگ زفتى كودكى را يافت فرد * زرد شد كودك ز بيم قصد مرد\r\n\r\nن 349 14 - ك 127 21\r\nكنگ : ( به ضم كاف عربى در اول و سكون نون ) مرد بزرگ جثه . و به كسر اول : پسر أمرد درشت\r\n","description":"","footnote":" ( 1 ) قرآن كريم ، سورهء صافات ، آيهء 144 . .  ( 2 ) قرآن كريم ، سورهء هود ، آيهء 112 . . ","page_name":" 396 ","page_number":396},
  {"content":"\r\nقوى هيكل .\r\n\r\n\r\n( ( 3161 ) ) روبهان ترسند ز آواز دهل * عاقلش چندان زند كه لا تقل\r\n\r\nن 349 21 - ك 127 24\r\nلا تقل : ايهام دارد ، يعنى انسان كامل ، آن ناقص بىمغز مدّعى را به بطش باطن چندان بزند كه احصا نشود . و روبهان سفله‌اند ، كه در حديث امير المؤمنين على ( ع ) تعبير از آنها به هَمَجٌ رَعاعٌ ( 1 )  فرموده .\r\n\r\n\r\n( ( 3164 ) ) تير اندازى به حكم او را بديد * پس ز خوف او كمان را در كشيد\r\n\r\nن 350 3 - ك 127 26\r\nبه حكم : يعنى تير انداز مسلط و متحكم در تير اندازى .\r\n\r\n\r\n( ( 3168 ) ) بس كسان را كآلت پيكار كشت * بىرجوليّت چنان تيغى به مشت\r\n\r\nن 350 7 - ك 127 28\r\nبىرجوليّت : ( به راء مهمله و جيم ) يعنى بىمردانگى .\r\n\r\n\r\n( ( 3170 ) ) جان سپر كن تيغ بگذار اى پسر * هر كه بىسر بود از اين شه برد سر\r\n\r\nن 350 9 - ك 127 29\r\nسپر : با پسر جناس مقلوب دارد و بىسر : با سر طباق السلب .\r\nيعنى هر كه بىسر طبيعى شد ، از شاه حقيقى سر الهى گرفت . و هر كه وجود مجازى را فدا كرد و از ابدال شد ، وجود حقيقى حقانى گرفت .\r\n\r\n\r\n( ( 3173 ) ) چونك يك لحظه نخوردى بر ز فن * ترك من گو مىطلب ربّ المنن\r\n\r\nن 350 12 - ك 127 31\r\nبر ز فن : يعنى نخوردى ثمرى از فن .\r\n\r\n\r\n( ( 3174 ) ) چون مبارك نيست بر تو اين علوم * خويشتن گولى كن و بگذر ز شوم\r\n\r\nن 350 13 - ك 127 31\r\nاين علوم : يعنى علوم جزئيه و فنون مكر و حيله . و اما علوم حقيقيه پس نيكو معنيى است در خود شناسى و آغاز و انجام شناسى ، كه اول علم اليقين است و بعد عين اليقين و حق اليقين .\r\nگولى : يعنى گيجى و نادانى كن در نزد حق و اهل حق . چه دارا را چيزى نمىدهند . و بايد عالم بود به تعليم الله . چنان كه ملايكه عرضه داشتند : * ( لا عِلْمَ لَنا إِلَّا ما عَلَّمْتَنا إِنَّكَ أَنْتَ اَلْعَلِيمُ اَلْحَكِيمُ 2 : 32 ( 2 )  . يعنى دانشى نيست ما را مگر آن چه تو از دانش وديعه داده ، و علم و حكمت منحصر است در تو « وَلا بُدَّ يَوماً أَن يُرَدَّ الوَدائِعَ » .\r\nو علماء با لله دو صنفند : صنفى عالمند به تعليم الله ، و صنفى عالمند به علم الله .\r\n","description":"","footnote":" ( 1 ) نهج البلاغه ، قصار الحكم 147 . .  ( 2 ) قرآن كريم ، سورهء بقره ، آيهء 32 . . ","page_name":" 397 ","page_number":397},
  {"content":"\r\n\r\nيك حكايت بشنو اى صاحب قبول\r\nدر بيان عقل و جهل بو الفضول\r\n\r\nن ندارد - ك 127 35\r\nدر بيان : به باء موحده و به تأخير عقل ، نه به « ميم » [ ميان 
  ] و تقديم عقل .\r\n\r\n\r\n( ( 3178 ) ) از وطن آورده اش پرسيد و گفت * و اندر آن پرسش بسى دُرها بسفت\r\n\r\nن 350 19 - ك 127 37\r\nوطن آورده اش : ( به « ها » ) ، يعنى پرسيد چه متاع از وطن آورده اى به جهت معامله . و گفت و شنود نمود .\r\n\r\n\r\n( ( 3181 ) ) گفت تو چون بار كردى اين رمال * گفت تا تنها نماند آن جوال\r\n\r\nن 350 22 - ك 127 39\r\nرمال : جمع رمل ، ريگ .\r\n\r\n\r\n( ( 3183 ) ) تا سبك گردد جوال و هم شتر * گفت شاباش اى حكيم اهل و حر\r\n\r\nن 351 2 - ك 127 40\r\nاهل و حر : به عطف . و حكمت به حسب كمال عقل فكرى ، و حرّيت به حسب كمال عقل عملى .\r\n\r\n\r\n( ( 3184 ) ) اين چنين فكر دقيق و راى خوب * تو چنين عريان پياده در لغوب\r\n\r\nن 351 3 - ك 127 40\r\nلغوب : ماندگى .\r\n\r\n\r\n( ( 3195 ) ) مر مرا زين حكمت و فضل و هنر * نيست حاصل جز خيال و درد سر\r\n\r\nن 351 14 - ك 128 4\r\nجز خيال : جز بىحاصلى . از قبيل تأكيد الدَم بما يشبه المدح است نظير قول قائل :\r\n\r\nتمتعى كه من از فضل در جهان بردم\r\nهمين جفاى پدر بود و سيلى استاد\r\n\r\nو در ساختن وجه العرب او را ، به علت آن است كه علم و ادراك بايد موجب غنى و بىنيازى شود از غير حق . و ادراك در لغت هم يافتن است و او هيچ نداشت .\r\n\r\n\r\n( ( 3199 ) ) يك جوالم گندم و ديگر ز ريگ * به بود زين حيلهاى مرده ريگ\r\n\r\nن 351 18 - ك 128 6\r\nمرده ريگ : معنيش گذشت . و از سلطان ابو يزيد نقل كرديم كه فرموده : « اَخَذتُم عِلمُكُم ميِّتَاً عَن ميَّتٍ وَأخَذنا عِلمَنا عَنِ الحَىِّ الَّذى لا يَمُوتُ » ( 1 )  . و اگر علم حيل باشد ، معلوم است كه وزنى ندارد .\r\n\r\n\r\n( ( 3202 ) ) حكمتى كز طبع زايد وز خيال * حكمتى بىفيض نور ذو الجلال\r\n\r\nن 351 21 - ك 128 8\r\nحكمتى كز طبع زايد : چون قدح كرد در حكمت ، و حال آن كه از اجلّ صفات است :\r\n","description":"","footnote":" ( 1 ) منبع يافت نشد . . ","page_name":" 398 ","page_number":398},
  {"content":"\r\n* ( وَمَنْ يُؤْتَ اَلْحِكْمَةَ فَقَدْ أُوتِيَ خَيْراً كَثِيراً 2 : 269 ( 1 )  ، و خداوند - بَهَرَ بُرهانُه - ذات اقدس خود و رسل خود را همه را به حكمت موصوف فرموده ، و در مقام امتناع بر انبياء فرموده : اتيان كرده‌ايم ايشان را حكمت ، در بسيار از مواضع كتابش ، و از آن جمله فرموده : * ( وَإِذْ أَخَذَ الله مِيثاقَ اَلنَّبِيِّينَ لَما آتَيْتُكُمْ مِنْ كِتابٍ وَحِكْمَةٍ 3 : 81 ( 2 )  ، در حق جميعشان ، و به خاتم ( ص ) فرمود : * ( اُدْعُ إِلى سَبِيلِ رَبِّكَ بِالْحِكْمَةِ 16 : 125 . . . ( 3 )  و اجلَّهء محققين تعريف كرده‌اند حكمت كسبى را كه « اَلحِكمَةُ أفضَلُ عِلمٍ بِأَفضَلِ مَعلُومٍ » ، و موضوع حكمت الهى به معنى اعم - كه سيّد علوم و محتاج اليه كل علوم است حقيقت وجود است ، نه مفهوم وجود ، و معنونِ وجود است ، نه عنوان و عنوان مرآت لحاظ معنون است و مطلق حقيقت وجود خير محض است و تصريح جميع است بر بداهت اين قضيه ، و مطلق الوجود من حيث الوجود نور حقيقى است و حقيقت هستى نور خداست ، و شرف هر علم به شرف موضوع است و غايت حكمت صَيرُورَةُ الِانسانِ عالَماً عَقليّاً مُضاهِيًا لِلعالَمِ العَينى ، بلكه تشبه با لله است يعنى تخلَّق به اخلاق الله است علما و عملا و نيز شرف علم به شرف مبادى است و ادلهء حكمت براهين و واقعيات صرفه و يقينيات محضه است ، و خالص است از آميختگى به تقليد .\r\nلهذا تفصيل مىدهد مقدوح را از غير مقدوحى كه حكمت يمانى ايمانى است . و تبيين مىفرمايد حكمتى را كه مشوب به قواى جزئيهء وهميه و خياليه باشد ، از حكمتى كه به عقل مصفاى مكتحل به نور الله باشد . بلكه حكمتى كه به عقول جزئيه بشريه باشد كه « عقل جزئى عقل را بد نام كرد » ، نيز قاصر است ، چون مقتصر بر معرفت مفاهيم كليّه است و ناظر به كليّت وجودى نيست ، مثلا مصروف الهمة است ، كه عقل فعال موجودى است مجرد از ماده و بالفعل است در جميع صفات و تام است و حالت منتظره ندارد و فياض است بر جميع نفوس ناطقه و غير اينها از احكام .\r\nو حكيم ايمانى مذكور مشاهده مىكند او را در عقول كليه نبويّه و ولويه ، و كلَّيت وجود او را مىبيند در همه از صدر تا ساقه . « نفس را چون بندها بگسيخت يابد نام عقل » بلكه مىكوشد به مقتضاى تخلَّقوا به اخلاق الروحانيين ، كه مجرد و بالفعل و تام شود و خود كليّت پيدا كند و همه مرايى شوند ، كه الَمُؤمِنُ مِرآةُ المؤُمِنِ ( 4 )  ، بلكه متخلَّق به اخلاق الله شود و حضرت ختمى ( ص ) در معراج به جايى رسيد كه جبرئيل گفت : لَود نَوتُ اَنمُلَةً لاحترَقتُ ( 5 )  . اين است حكمتى كه تفضيل دارد .\r\n\r\nداناى حقايق همه اشيا كيست\r\nآن كس كه شناخت حضرت اعلى را\r\n\r\n\r\n\r\n( ( 3206 ) ) صبر و ايثار و سخاى نفس و جود * باد داده كآن بود اكسير سود\r\n\r\nن 352 3 - ك 128 10\r\n","description":"","footnote":" ( 1 ) قرآن كريم ، سورهء بقره ، آيهء 269 . .  ( 2 ) قرآن كريم ، سورهء آل عمران ، آيهء 81 . .  ( 3 ) قرآن كريم ، سورهء نحل ، آيهء 125 . .  ( 4 ) سنن ابو داود ، باب ادب شماره 49 . .  ( 5 ) بحار الانوار ، ج 6 ، باب 33 - شرح تعرّف ، ج 2 ، ص 44 . . ","page_name":" 399 ","page_number":399},
  {"content":"\r\nباد داده : يعنى اخلاق حميده را ندارد و همه را بر باد تعطيل داده و در بعض نسخ به ياء مثناة تحت [ ياد 
  ] است ، يعنى از يادش رفته ، نهايت مفاهيم اينها را و دقايق را ياد گرفته .\r\nو اينها اشارت است به امّهات اخلاق . چه ، عدالت خاصه عبارت است از عفت و شجاعت و سخاوت و حكمت . و صبر اشارت است به عفت . چه ، عفت حد توسط است در ميانهء شره و خمود . و صبر كه تمكين و خلوص از تلوين است نهايت عفت است . و به صبر اشارت فرمود به استقامت ، كه بايد اين اخلاط عدالت مزاج بگيرد و ملكه شود .\r\nو ايثار غير بر خود با احتياج خود به مؤثر كه اين را فتوت نيز گويند و از مقامات عاليه است ، اشارت است به شجاعت ، كه واسطه است ميان تهوّر و جبن .\r\nو سخا را صريح فرموده ، و سخاى نفس فرمود . اشارت است به اينكه در مقام نفس و قلب سخاست و در مقام روح و بالاتر جود است ، كه سخى از اسماء الله نيست - به مقتضاى توقيف شرعى . ليكن سخاى اينجا اعم است از سخاوتى كه خُلقى است ميانهء تقتير و تبذير ، و از حكمت خلقى كه از اجزاى عدالت است ميانهء جربزه و بلاهت است . چه ، جربزه اينجا صرف كردن فكر است بسيار ، در تكثير طرق جلب منافع و تقليل طرق مضارّ . و عدم الفكر بودن و تفريط در امر معاش بالكلَّيه ، اين هم بلاهت است . و خَيرُ الامُورِ اَوسَطُها در اخلاق و اعمال است نه در علوم حقيقيه . و در اخلاق اطراف همه جا مذموم است . وداعى در شرح نبراس ، در تطبيق ظاهر و باطن نوشتم كه اين اطراف ثمانيه كه افراط و تفريطند با دو جهل - يعنى بسيط و مركَّب - دَه نجاست باطنى مىشود ، * ( إِنَّ الله يُحِبُّ اَلتَّوَّابِينَ وَيُحِبُّ اَلْمُتَطَهِّرِينَ 2 : 222 ( 1 )  . و دليل بر عموم سخا ، اينجا ، قول مولوى است كه گذشت كه :\r\n\r\nترك شهوتها و لذتها سخاست\r\nهر كه در شهوت فرو شد بر نخاست\r\n\r\n\r\nتا قيامت نيست شرعش را زوال\r\nگشته دور از ملك او عين الكمال\r\n\r\nن ندارد - ك 128 12\r\nتا قيامت : چون كه آن جناب كلَّيت دارد و حيطتى دارد كه اشعهء عقليهء سابقه و لا حقه جميعاً مشمول نور اويند ، و ورثهء او تا قيامت ، ثانىِ او و مقابل او نيستند ، بلكه مستودعات نور او و متأدبين به آداب اويند كه آداب او را مثل خود او كلَّيتى است . اَلأثَرُ يُشابِه صفَةَ مُؤَثِّرِه .\r\nعين الكمال : چشم زخم و چشم . پس اضافه به كمال لادنى ملابسه است . يعنى چشمى كه به جهت جلوهء كمال بر آن و تنگ ظرفى آن زخم مىزند . يا اضافه بيانيه است . يعنى وجودى است قوى و مؤثر بالخاصيه كو شريف نباشد ، كه شرافت به حكمت و حرّيت است نه به اين گونه تأثيرات بلكه بالاتر ليكن بدون اين دو .\r\n\r\n\r\n( ( 3214 ) ) كورها كرد آن چنان ملك شگرف * بر گزيد او فقر بس باريك جرف\r\n\r\nن 352 12 - ك 128 16\r\n","description":"","footnote":" ( 1 ) قرآن كريم ، سورهء بقره ، آيهء 222 . . ","page_name":" 400 ","page_number":400},
  {"content":"\r\nبر گزيد او : به واو نه به زاى معجمه يا آن فقر .\r\nبس باريك : كه از مو دقيقتر است .\r\nجرف : ( به فتح جيم و سكون راء مهمله ) ، بردن بالكليه و روفتن ، كه مجرفه مكنسه است و جارف موت عام ، و سيل جُراف تراشندهء زمين ، و جُرَف گذشت . پس مراد فقر روبندهء ملك و مال و برندهء آنها بالكليه است .\r\n\r\n\r\n( ( 3216 ) ) شيخ واقف كرد از انديشه اش * شيخ چون شير است و دلها بيشه اش\r\n\r\nن 352 14 - ك 128 17\r\nشيخ چون شير است : مانند آن مشايخ كه خدا به اسمه « الباطن » بر او تجلَّى كند و او را مشرف بر ضماير سازد . و از آنها بوده است شيخ ابو سعيد ابى الخير قدس سرّه .\r\n\r\n\r\n( ( 3220 ) ) پيش اهل دل ادب بر باطن است * ز انكه دلشان بر سراير قاطن است\r\n\r\nن 352 18 - ك 128 19\r\nقاطن : مقيم و ساكن .\r\n\r\n\r\n( ( 3221 ) ) تو به عكسى پيش كوران بهر جاه * با حضور آبى نشينى پايگاه\r\n\r\nن 352 19 - ك 128 20\r\nپايگاه : كفش كن .\r\n\r\n\r\n( ( 3222 ) ) پيش بينايان كنى ترك ادب * نار شهوت را از آن گشتى حطب\r\n\r\nن 352 20 - ك 128 20\r\nحطب : هيزم .\r\n\r\n\r\n( ( 3223 ) ) چون ندارى فطنت و نور هدى * بهر كوران روى را مىزن جلا\r\n\r\nن 352 21 - ك 128 21\r\nفطنت : زيركى .\r\n\r\n\r\n( ( 3232 ) ) بر نمىدارى سوى آن باغ گام * بوى افزون جوى و كن دفع زكام\r\n\r\nن 353 8 - ك 128 27\r\nبوى افزون : آن جا كه فرمود : « بينى آن باشد كه آن بويى برد » ، گفتيم كه بو ، نفحات ربانيه است و حقيقت آن انفاس متبركه عالِم ربّانى است كه به حدايق قدس مىكشاند .\r\nدفع زكام : چه مزكوم رايحهء طيبه را مانند رايحهء مشك ادراك نمىكند و اينجا مرض شواغل دنيويه است .\r\n\r\n\r\n( ( 3234 ) ) گفت يوسف ابن يعقوب نبى * بهر بوالقوا على وجه ابى\r\n\r\nن 353 10 - ك 128 29\r\nالقوا : اشارت است به كريمهء * ( اِذْهَبُوا بِقَمِيصِي هذا فَأَلْقُوه عَلى وَجْه أَبِي يَأْتِ بَصِيراً 12 : 93 ( 1 )  . يعنى ببريد پيرهن مرا پس بيندازيد آن را بر روى پدر من تا بيايد بينا به سوى من .\r\n","description":"","footnote":" ( 1 ) قرآن كريم ، سورهء يوسف ، آيهء 93 . . ","page_name":" 401 ","page_number":401},
  {"content":"\r\n\r\n\r\n( ( 3235 ) ) بهر اين بو گفت احمد در عظات * دايماً قرة عينى فى الصلاة\r\n\r\nن 353 11 - ك 128 29\r\nعظات : جمع عظه ، اصلش وعظ است ، چون عدة و وعد ، و هبة و وهب .\r\nقرة عينى : اشارت است به حديث نبوى كه حُبِّبَ إِلَيَّ مِن دُنياكُم ثَلاثٌ : اَلطَّيبُ وَالنِّساءُ وَقُرَّةُ عَينى فىِ الصَّلاةِ ( 1 )  . يعنى محبوب آمده است به سوى من از دنياى شما سه چيز : بوى خوش ، و زنان خوب ، و خنكى چشم من در نماز است .\r\nو خلاصهء تأويل آن است كه طيب رقيقه است از نفحات ربانيه . و نساء رقيقه است از انسان كامل كه آيت جامعه است . پس از اين جهت اين دو مطلوبند . پس خنكى و روشنى چشم در نماز است ، چون موجب نفحات ربانيّه و واردات قلبيه و اختلاسات روحيه شود كه بوهاى خوش حديقهء قدس ربانىاند . و لهذا فرمود : « بهر بوهاى ربانيه روشنى چشم در نماز است ، و الَصَّلاةُ مِعراجُ المُؤمِنِ ( 2 )  . و مناسبت مستقيم است و صلاة قرينه .\r\nو از ملايمات آن است كه حقايق مراد است و تبيين جهت مطلوبيت رقايق است . و اين بيان بنا بر رعايت قول مولوى است كه : بهر اين بو گفت . . . و وجه ديگر آن است از براى حديث ، كه صلاة از صله و وصل است . پس اشارت فرموده است كه اين آيات - چه صغريات و چه كبريات - بهر صلات و وصل است . و برد القلب و تشفّى كامل به آن است ، و وسيلهء آن نماز است . ليكن آن نماز تو قبول است كه در وقت قنوت دست برداشتنت از سر دنيا باشد .\r\n\r\n\r\n( ( 3236 ) ) پنج حس با همدگر پيوسته اند * ز انك اين هر پنج ز اصلى رسته اند\r\n\r\nن 353 12 - ك 128 30\r\nپيوسته‌اند : چون فرمود :\r\n\r\nتا كه آن بو جاذب جانت شود\r\nتا كه آن بو نور چشمانت شود\r\n\r\nو در حديث شريف هم طيب ، قُوت قوّهء شامه است ، و جمال نساء - به اعتبار شكل - قوت باصره ، و صلاة قوت لطيفهء قلبيه است . و نبايد بعضى از اينها قوت و قوّت هر قوايى شوند . و هر يك از ديدنيها و شنيدنيها و بوييدنيها و غير اينها عالمى هستند جداگانه . چنان كه در صيقليات جدا مىشود ديدنى از شنيدنى و بوييدنى و غير اين دو تا . چه در اينها همين رنگها و شكلها و غير اينها از مبصرات بالذات و بالعرض واقع است . و در كوهها همين صدا مىافتد نه رنگ و شكل متكلم وصايت . و در آينه خيال و حس مشترك ، هر يك جدا از ديگرى مترايى مىشود . و در عقل كه ميزانى است صحيح ، كلَّى هر چيز به نحو خلوص از غير - اگر چه لوازم آن باشد - منقّى و مبرا از اغيار و اغبرهء علايق ، مُدرَك شود . لهذا اينجا مىفرمايد كه قواى نفس ناطقه همه پيوسته‌اند و مراتب يك حقيقتند . چه وحدت نفس انسيّه كه هيكل توحيد است ، وحدت عدديه نيست ، بلكه\r\n","description":"","footnote":" ( 1 ) نسائى ، عشرة النساء 1 مسند احمد حنبل ، ج 3 ، ص 128 . .  ( 2 ) اعتقادات مجلسى ص 201 . . ","page_name":" 402 ","page_number":402},
  {"content":"\r\nوحدت جمعيه است ، بلكه وحدت حقّهء ظليّه ، كه ظلّ الله است . چه سابق گفتيم كه نفس ناطقه جسمانية الحدوث و روحانية البقاست . از طبع تا لطيفهء خفويه و اخفويّه ، همه مراتب نفس است .\r\nو نفس ، اصل محفوظ همهء مراتب است و همان كه مصدر افعال طبيعيه است - بعينه - مبدأ آثار روحانيه و تعقلات است .\r\n\r\n\r\n( ( 3237 ) ) قوت يك قوت باقى شود * ما بقى را هر يكى ساقى شود\r\n\r\nن 353 13 - ك 128 30\r\nقوّت : با قوت جناس تام دارد ، چه حرف مشدد در حكم مخفف است در جناس .\r\n\r\n\r\n( ( 3238 ) ) ديدن ديده فزايد نطق را * نطق در ديده فزايد صدق را\r\n\r\nن 353 14 - ك 128 31\r\nديدن ديده : يعنى با آن كه ديدن در ديده است ، و عشق و شوق در نزوعيه و شوقيه ، و صدق در قلب ، مع هذا اثر نفوذ مىكند از هر يك به ديگرى . و سبب آن است كه گفتيم . بيت :\r\n\r\nتن ز جان نبود جدا عضوى از اوست\r\nجان ز كل نبود جدا جزوى از اوست\r\n\r\n\r\n\r\n( ( 3241 ) ) چون يكى حس غير محسوسات ديد * گشت غيبى بر همه حسها پديد\r\n\r\nن 353 18 - ك 128 33\r\nغير محسوسات ديد : مراد غير اين محسوسات طبيعيهء ظلمانيه است ، و الَّا كه آن محسوسات هم محسوسات حقيقيه است و اتمّ و اقوى .\r\nپس سالك مىبيند چيزى كه غير سالك نمىبيند و همچنين مىشنود چيزى از هاتف غيبى ، و استشمام مىكند از روايح غيبيه . و بالجمله از مطلق احساسات غيبيه چيزى دارد كه غيرش ندارد - كما مرّ . و اين وقتى است كه آن ديدنيها و استشمام كردنيها و غيرها مثالى باشد .\r\nو انسب به مقام و به عنوان كه آغاز منور شدن . . . باشد ، آن است كه مراد به غير محسوسات همين محسوسات باشد ، ليكن به اعتبار آيات الله و وجه الله ، نه وجه النفس . پس چون بصر آيات بين شد و نورى و نور بين شد ، سمع هم آيات شنو و نورى شود ، و همچنين مشاعر ديگر .\r\n\r\n\r\n( ( 3243 ) ) گوسفندان حواست را بران * در چرا از اخرج المرعى چران\r\n\r\nن 353 20 - ك 128 34\r\nاخرج : يعنى مرعى در قول حق كه : * ( وَاَلَّذِي أَخْرَجَ اَلْمَرْعى 87 : 4 ( 1 )  ، تأويلش نباتات محسوسات خمسه است كه بايد به نحو اعتبار آياتى و علاماتى ملاحظه شود و ذريعهء رسيدن به صفات گردد .\r\nچنان كه فرموده‌اند : اِقرَأ و ارقَاء ( 2 )  و كلام ارسطاطاليس حكيم است كه « مَن فَقَدَ حِسّاً فَقَدَ عِلماً » . و اين است راه يافتن به گلزار حقايق و جنّت . بيت :\r\n\r\nداناى همه حقايق اشيا كيست\r\nآن كس كه شناخت حضرت اعلى را\r\n\r\n","description":"","footnote":" ( 1 ) قرآن كريم ، سورهء اعلى ، آيهء 4 . .  ( 2 ) كافى ، ج 2 ، ص 607 . . ","page_name":" 403 ","page_number":403},
  {"content":"\r\n\r\n\r\n( ( 3247 ) ) كاين حقيقت قابل تأويلهاست * وين توهم مايهء تخييلهاست\r\n\r\nن 354 2 - ك 128 36\r\nكاين حقيقت : تدارك است براى قولش : « بىحقيقت . . . » ، كه حقيقتى كه نفى شد حقيقت لفظ بود . چون در دلالت صاحب وجوه است و متشابه .\r\n\r\n\r\n( ( 3248 ) ) آن حقيقت كآن بود عين و عيان * هيچ تأويلى نگنجد در ميان\r\n\r\nن 354 3 - ك 128 37\r\nهيچ تأويلى نگنجد : همه محمول بر حقيقت مىشود ، بىآنكه تجسّم و تشبّه لازم آيد . مثلًا انسان كامل كه آيت الله الكبرى و كلمة الله الافخم و اسمه الاعظم و ظهوره الاتمّ ، ديد ، شد يد الله و عين الله و عرش الله و غير ذلك ، محمول بر حقيقت تواند بود ، بىمحذورى و بىقصورى و تحديدى .\r\n\r\n\r\n( ( 3249 ) ) چون كه هر حس بندهء حس تو شد * مر فلكها را نباشد از تو بد\r\n\r\nن 354 4 - ك 128 37\r\nچون كه هر حس بنده : يعنى چون كه حسهاى تو تابع و مسخّر عقل تو ، بلكه علم حضورى تو شد جميع حسها بنده و مقهور شدند . چه از يك سنخند - خاصه در موحد . و همچنين محسوسات بالذات كه وجود فى نفسه آنها عين وجود آنهاست در حواس . چه فلك و فلكى و چه عنصر و عنصرى .\r\nبه علاوه آن كه فرض اين است كه به گلزار حقايق راه يافت ، چون جزئيّات را وسيلهء نيل كليّات نمود . پس آن كه حقايق را داراست ، البته رقايق را داراست . آن كه حقيقت شمس را رسيد كه مجرد است از غواشى زمان و مكان و بالجمله از ماده و عوارض ماده چگونه صورت جزئيهء آن را ندارد .\r\n« چيست اندر نهر كاندر بحر نيست ؟ » و به اين اشارت فرمود كه : « مغز آن كه بود . . . » و محسوسات بالعرض نيز آن تو است . چه ماهيت آنها و ماهيت محسوس بالذات يكى است .\r\nاين است كه حكماى الهى فرموده‌اند كه اشياء بانفسها به ذهن آيند . و وجود هم حقيقت بسيطه است . و به نظر مراتب نيز سنخيت است . و اصل محفوظ واحد است . و مراتب چون ظل و ذى ظل و عكس و عاكسند و بينونت نيست . و تخلَّل غير حقيقت وجود در او منتفى است . پس ترا ملك عظيمى است .\r\n\r\n\r\n( ( 3252 ) ) پس فلك قشر است و نور روح مغز * اين پديد است آن خفى زين رو ملغز\r\n\r\nن 354 7 - ك 129 2\r\nنور روح مغز : نور روح صور عقليهء فلكيهء روح است . كه اَلعِلمُ نُورُ يَقذِفُه الله فى قلبِ مَن يَشاءُ ( 1 )  .\r\n","description":"","footnote":" ( 1 ) بحار الانوار ج 1 ص 225 . . ","page_name":" 404 ","page_number":404},
  {"content":"\r\n\r\n\r\n( ( 3254 ) ) باز عقل از روح مخفىتر بود * حس سوى روح زوتر ره بود\r\n\r\nن 354 9 - ك 129 3\r\nباز عقل از روح : اينها و ما بعد اشارت است به آن چه در اخبار است كه روح را اقسام است .\r\nروح الحياة و روح الايمان و روح الولاية و روح النبوّة . پس عقل عبارت از روح الايمان است . چه در حديث است كه : « اَلعَقلُ ما عُبِدَ بِه الرَّحْمنُ وَاكتُسِبَ بِه الجَنان » ( 1 )  . و مراد به روح اينجا روح الحياة است .\r\n\r\n\r\n( ( 3256 ) ) تا كه جنبشهاى موزون سر كند * جنبش مس را به دانش زر كند\r\n\r\nن 354 11 - ك 129 4\r\nموزون : يعنى ندانى كه از عقل پر است تا احكام و اتقان و درست كردارى و راست گفتارى نبينى از او .\r\n\r\n\r\n( ( 3259 ) ) عقل احمد از كسى پنهان نشد * روح وحيش مدرك هر جان نشد\r\n\r\nن 354 14 - ك 129 5\r\nمدرك هر جان نشد : اگر چه مدرك بعض از خواص شد ، مثل بسيارى از احكام معاد جسمانى ، چون خلود در عذاب .\r\n\r\n\r\n( ( 3261 ) ) گه جنون بيند گهى حيران شود * ز انك موقوف است تا او آن شود\r\n\r\nن 354 16 - ك 129 6\r\nتا او آن شود : رو مجرد شو . . .\r\n\r\n\r\n( ( 3262 ) ) چون مناسبهاى احوال خضر * عقل موسى بود در ديدش كدر\r\n\r\nن 354 17 - ك 129 7\r\nاحوال خضر : يعنى روح ولايت مطلقه و ولايت كبرى ، كه « كلّ نبىّ ولىّ » و ولايت هر نبى كه روح ولايتش باشد ، طورى دارد كه او را مقام نبوتش حامل نيست . و همچنين در موسى ( ع ) غير از مكالمه با خضر ( ع ) آن طور بود .\r\n\r\n\r\n( ( 3266 ) ) مشترى علم تحقيقى حق است * دائماً بازار او با رونق است\r\n\r\nن 354 21 - ك 129 9\r\nدايماً : چه علم تحقيقى حق است و دائم و لم يزل و لا يزال .\r\n\r\n\r\n( ( 3269 ) ) آدم أنبئهم باسماء درس گو * شرح كن اسرار حق را مو به مو\r\n\r\nن 355 2 - ك 129 10\r\nآدم أنبئهم : از القاب آدم است : « معلَّم الملك » ، كه : * ( قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ 2 : 33 . . . ( 2 )  ، يعنى خداى تعالى فرمود اى آدم خبر بده ايشان را - كه ملايكه بودند - و ياد بده ايشان را اسماء ايشان را و آن هم ياد داد ايشان را .\r\n","description":"","footnote":" ( 1 ) اصول كافى ، ج 1 ، ص 6 . .  ( 2 ) قرآن كريم ، سورهء بقره ، آيهء 33 . . ","page_name":" 405 ","page_number":405},
  {"content":"\r\n\r\n\r\n( ( 3274 ) ) ز انك بىحاجت خداوند عزيز * مىنبخشد هيچ كس را هيچ چيز\r\n\r\nن 355 7 - ك 129 13\r\nخداوند عزيز : چون بذر استعدادش و استدعايش تام شد و ندا كرد كه « يا مجيب دعوة المضطرين » صورت گياه ، يعنى نفسى صاحب خدم و حشم و روح النبات به آن عطا فرمود و سدّ حاجت او نمود . و چون چنين استعداد و استدعايش كامل شد . من يجيب المضطر إذا دعاه ، نفسى صاحب خدم و حشم بيشتر و روح الحيوان به او كرامت كرد . و همچنين هر چه و هر كه باشد به طلب صادق به هر چه ناطق شود ، آن غنىّ مُغنى آن را به او سايق شود .\r\n\r\n\r\n( ( 3275 ) ) گر نبودى حاجت عالم زمين * نافريدى هيچ ربّ العالمين\r\n\r\nن 355 8 - ك 129 13\r\nزمين : افلاك حاجت داشتند به زمين به معنى مطلق سفليات كه در جوفشان خلأ نباشد . و اينها حاجت دارند به افلاك در تحديد جهات . و نيز اينها و مواليد اينها به افلاك و فلكيات و اوضاعشان و انوارشان نيازمندند ، و آن بىنياز بىانباز سدّ حاجت همه فرموده .\r\n\r\n\r\n( ( 3280 ) ) پس بيفزا حاجت اى محتاج زود * تا بجوشد در كرم درياى جود\r\n\r\nن 355 13 - ك 129 16\r\nپس بيفزا حاجت : پس محتاج به نعيم ، آن نوشد ، و محتاج به رداء تخلق و تحقق آن پوشد . قايلى گويد :\r\n\r\nديرى است كه تير چرخ را آماجم\r\nبر تارك افلاك فلاكت تاجم\r\nيك شمّه ز فقر خويش اظهار كنم\r\nچندان كه خدا غنى است من محتاجم\r\n\r\n\r\n\r\n( ( 3292 ) ) لفظ چون وكرست و معنى طايرست * جسم جوى و روح آب ساير است\r\n\r\nن 356 3 - ك 129 22\r\nوكر : آشيان .\r\n\r\n\r\n( ( 3293 ) ) او روان است و تو گويى واقف است * او دوان است و تو گويى عاكف است\r\n\r\nن 356 4 - ك 129 23\r\nعاكف : مقيم و ساكن .\r\n\r\n\r\n( ( 3294 ) ) گر نبودى سير آب از خاكها * چيست بر وى نو به نو خاشاكها\r\n\r\nن 356 5 - ك 129 24\r\nگر نبودى : يعنى آب در جويى كه پست و بلند نداشته باشد ، مستوى الاوضاع باشد ، راكد مىنمايد با آن كه جارى باشد . ولى از خاشاك در گذر كه بر روى آن است معلوم شود كه در جريان است .\r\n\r\n\r\n( ( 3296 ) ) روى آب جوى فكر اندر روش * نيست بىخاشاك محبوب و وحش\r\n\r\nن 356 7 - ك 129 25\r\nوحش : نامأنوس . خلاصه آن است كه جوهر روح در حركت و سير الى الله است و تبدّل صفات ، كاشف از تبدل ذوات است و همه ابدال مىشوند * ( أَ فَعَيِينا بِالْخَلْقِ اَلأَوَّلِ بَلْ هُمْ فِي لَبْسٍ مِنْ خَلْقٍ ) *\r\n","description":"","footnote":"","page_name":" 406 ","page_number":406},
  {"content":"\r\n* ( جَدِيدٍ 50 : 15 ( 1 )  خاصه انسان * ( يا أَيُّهَا اَلإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيه 84 : 6 ( 2 )  .\r\n\r\n\r\n( ( 3300 ) ) آب چون انبه تر آيد در گذر * زو كند قشر صور زوتر گذر\r\n\r\nن 356 11 - ك 129 27\r\nانبه : مخفف انبوه .\r\n\r\n\r\n( ( 3308 ) ) اين نباشد ور بود اى مرغ خاك * بحر قلزم را ز مردارى چه باك\r\n\r\nن 356 20 - ك 129 32\r\nمرغ خاك : كنايه از پستى نفس است ، به خلاف مرغ الهى و مرغ فلك و مثل اينها كه كنايه از بلندى است .\r\n\r\n\r\n( ( 3309 ) ) نيست دون القلتين و حوض خرد * كى تواند قطره ايش از كار برد\r\n\r\nن 356 21 - ك 129 33\r\nدون القلتين : قلَّه به ضم قاف و تشديد لام ، سبوى عظيم . و مراد اينجا كمتر از كرّ است .\r\n\r\n\r\n( ( 3311 ) ) نفس نمرود است و عقل و جان خليل * روح در غين است و نفس اندر دليل\r\n\r\nن 357 1 - ك 129 34\r\nدليل : مراد دليل منطقى است .\r\n\r\n\r\n( ( 3313 ) ) و اصلان را نيست جز چشم و چراغ * از دليل و راهشان باشد فراغ\r\n\r\nن 357 3 - ك 129 35\r\nاز دليل و راهشان : به عطف نه به اضافه . چه واصلان به محو و طمس و محق دارا شده‌اند و سالك و مسلك و مسلوك منه و مسلوك به و مسلوك اليه نمانده است . وحدت است و چشم و چراغ هم كه فرموده ، خودشان است ، و مُدرِك و ادارك و مُدرَك وجودشان است .\r\n\r\n\r\n( ( 3316 ) ) كم نگردد فضل استاد از علو * گر الف چيزى ندارد گويد او\r\n\r\nن 357 6 - ك 129 36\r\nگر الف چيزى ندارد گويد او : بلكه ظهر الظهور از استاد حقيقى عين بطن البطون است .\r\nو الف ندارد ، دو مورد دارد : يكى در وجوب ، يعنى صفاتش عين ذات است . در خطبهء نهج البلاغه است كه : كَمالُ الإخلاصِ لَه نَفىُ الصِّفاتِ عَنه ( 3 )  . بيت :\r\n\r\nگفتم كه الف گفت دگر هيچ مگو\r\nدر خانه اگر كس است يك حرف بس است\r\n\r\nو سابق گفتيم كه اتفاقى حكماء متألهين و الهيين است كه حق تعالى ماهيت ندارد و وجود صرف است . و نيز گفتيم كه مطلق وجود حقيقى عين حيوة و علم و اراده و عشق و قدرت و نور و بهاء و مانند اينهاست . و در حيوة و علم و اراده و عشقِ نفس به خود كه نفس ناطقه نيست مگر وجود جارى كرديم . پس متذكر باش .\r\n","description":"","footnote":" ( 1 ) قرآن كريم ، سورهء ق ، آيهء 15 . .  ( 2 ) قرآن كريم ، سورهء انشقاق ، آيهء 6 . .  ( 3 ) نهج البلاغه ، خطبهء 1 . . ","page_name":" 407 ","page_number":407},
  {"content":"\r\nو يكى ديگر در امكان ، چه ذات ممكن و عين ثابت آن « ما شَمَت رائِحَةُ الوُجُودِ » را مصداق است . و وجودش عاريت و امانت است . و چون وجود ندارد صفات كمال و افعال ندارد . چنان كه گذشت كه :\r\n\r\nما كييم اندر جهان پيچ پيچ\r\nچون الف او خود ندارد هيچ هيچ\r\n\r\nپس آن ندارى از شدت وجود و دارايى است كه ندارد حدود و تعيّنات را ، و سلوب آن سلب سلب است . و اين ندارى از نابودى است . ثَبِّتِ العَرشَ ثُمَّ انقُش\r\n\r\nبود ز ان تو است و ما نابود\r\nنهايت ما سراب و نمود بود\r\n\r\n\r\n\r\n( ( 3321 ) ) پيش بىحد هر چه محدودست لاست * كلّ شيءٍ غير وجه الله فناست\r\n\r\nن 357 11 - ك 129 41\r\nغير وجه الله : اشارت است به آن چه در اخبار ائمه ( ع ) است كه مراد به وجه در * ( كُلُّ شَيْءٍ هالِكٌ إِلَّا وَجْهَه 28 : 88 ( 1 )  ، مجرد ذات نيست ، بل نَحنُ وَجه الله البَاقىِ ( 2 )  .\r\n\r\n\r\n( ( 3322 ) ) كفر و ايمان نيست آن جايى كه اوست * ز انكه او مغزست وين دو رنگ و پوست\r\n\r\nن 357 12 - ك 129 42\r\nكفر و ايمان نيست : كانَ الله وَلَم يَكُن مَعَه شَيْءٌ ( 3 )  . نيز كانَ الله وَلَم يَكُن كُفرٌ وَإسلامٌ ( 4 ) \r\n\r\nآن جا كه تويى چو من نباشد\r\nكس محرم اين سخن نباشد\r\n\r\n\r\n\r\n( ( 3325 ) ) كيست كافر غافل از ايمان شيخ * چيست مرده بىخبر از جان شيخ\r\n\r\nن 357 15 - ك 130 1\r\nايمان شيخ : تصديق به شيخ ، كه « مَن لا شَيخَ لَه فَشَيخُه الشَّيطانُ » .\r\nبىخبر از جان شيخ : چنان كه يكى از معانى مَن عَرَفَ نَفَسَه فَقَد عَرَفَ رَبَّه ( 5 )  آن است كه مَن عَرَفَ النَّفسَ الكُليِّةَ الإلهيَّة مِن نَبيِّه وَإمامِه . و نبى و وارث مقامات او نفس عارف باشد لقوله تعالى : اَلنَّبِيُّ أَولَى بِالمُومِنينِ مِن أنفُسِهِم ( 6 )  .\r\n\r\n\r\n( ( 3326 ) ) جان نباشد جز خبر در آزمون * هر كه را افزون خبر جانش فزون\r\n\r\nن 357 16 - ك 130 2\r\nرجال نباشد جز خبر : يعنى جز علم حقيقى ، كه « اَلناسُ مَوتى وَاَهلُ العِلمِ أحياءٌ\r\n","description":"","footnote":" ( 1 ) قرآن كريم ، سورهء قصص ، آيهء 88 . .  ( 2 ) توحيد صدوق ، ص 150 : و نحن وجه الله . . .  ( 3 ) كان الله و لا شىء معه : كتاب التوحيد صدوق ، ص 67 . .  ( 4 ) منبع يافت نشد . .  ( 5 ) كنوز الحقائق ص 9 - اللؤلؤ المرصوع ، ص 86 . .  ( 6 ) قرآن كريم ، سورهء احزاب ، آيهء 6 . . ","page_name":" 408 ","page_number":408},
  {"content":"\r\nدر آزمون : در امتحان .\r\nافزون خبر : از آغاز و انجام و آيهء كبرى .\r\n\r\n\r\n( ( 3328 ) ) پس فزون از جان ما جان ملك * كو منزه شد ز حس مشترك\r\n\r\nن 357 18 - ك 130 3\r\nز\r\nحس مشترك : يعنى منزّه شد از تسخّر آن و تعلق به محسوسات آن ، و الَّا خود علم به محسوسات و جزئيات ديگر كمال است ، و فقدانش نقص است .\r\n\r\n\r\n( ( 3329 ) ) وز ملك جان خداوندان دل * باشد افزونتر تحيّر را بهل\r\n\r\nن 358 19 - ك 130 3\r\nخداوندان دل : يعنى انسان كامل كه دل او عرش مجيد است افزون است از كلّ ، چه ملك و چه فلك و چه ادون . كما قال الحقيقة المحمدية : لى مَعَ الله وَقتٌ لا يَسَعُنى فيه مَلَكٌ مُقَرَّبٌ ( 1 )  .\r\nو پيش از اين نوشتيم كه هر يك از مجردات عقليه هم تحددى دارند . چه تقيّد به تنزّه دارند و مظهر سبوح و قدّوسند . چنان كه هر يك از اجسام و جسمانيات تحدّد و تقيّد بيشتر دارند و انسان كامل وحدت عدديّه ندارد و وحدت حقّهء ظليّه دارد ، و هيكل توحيد است و متعلَّم به همهء اسماء حسنى ، و همه ظلّ اويند ، حتى الملائكة . چه ، اگر علم خود شناسى و آغاز و انجام شناسى - على ماهى عليه - در او پيدا شود ، علم ملايكهء علَّامه ظلّ علم اوست . و اگر عصمت و عفّت در او پيدا شود و ملكه شود ، ملايكهء عمّاله اظلال اويند . چنان كه مادهء ملك و ملكه يكى است ، و نحو اعلاى همهء موجودات نيز در وجودش منطوى است به نحو جمع ، پس او در اين جمع مانند عاكسى است ، و همهء مفارقات و مقارنات و برزخيّات عكوس و اظلال اويند . وَهُوَ ظِلُّ الله وَمَثَلُ الله الاعَلَى وَالله لَيسَ كَمِثلِه شَيْءٌ وَلكِن لَه الأمثالُ العُليا وَمِن أسمائِه تَعالى يا مَن لَه المَثَلُ الأعلى .\r\n\r\n\r\n( ( 3330 ) ) ز ان سبب آدم بود مسجودشان * جان او افزون ترست از بودشان\r\n\r\nن 357 20 - ك 130 4\r\nمسجودشان : سجدهء صورى سجدهء رقايق ملايكه است از براى رقيقهء انسان كامل و سجدهء معنوى همان انقهار و انطواء حقايق و روحانيات جميع است در وجود جامع آدم حقيقى .\r\nو سجده در نماز هم اشارت به فناست . و اين حق سجده است . كه سجده در هر نشاه طورى است . چنان كه قهر در انوار قاهره ، باهريت وجودشان است وجود انوار محدوده را . كه تمكين نمىكند نور قاهر قوى نور ضعيف را از بروز در ساحت حضور خود . و قهر در نفوس و طبايع اطوار ديگر دارد تا مىرسد به آن كه قهر در صورت ، احمرار وجه ، و حرارت و ضربان شريان به شدت مىشود . و در سجدهء صورى گاه هست كه انقهار و اضمحلال نيست و ليكن سجده است ، كه هر معنى را هم صورتى است .\r\n\r\n\r\n( ( 3333 ) ) جان چو افزون شد گذشت از انتها * شد مطيعش جان جمله چيزها\r\n\r\nن 358 1 - ك 130 5\r\n","description":"","footnote":" ( 1 ) اللؤلؤ المرصوع 66 . . ","page_name":" 409 ","page_number":409},
  {"content":"\r\nشد مطيعش : حق اطاعت و انقياد و امتثال امر و نفاذ امر ، انقهار مذكور است . و امر تكوينى انسان كامل در كل تمرد ندارد . چنان كه از انسان ناقص نسبت به قوى و جوارح خود تعصّى و تأبّى بر نمىدارد . چگونه ؟ و كامل ، شائى به مشية الله و قادر به قدرة الله و باقى به بقاء الله است .\r\n\r\n\r\n( ( 3335 ) ) ماهيان سوزنگر دلقش شوند * سوزنان را رشته‌ها تابع بوند\r\n\r\nن 358 3 - ك 130 8\r\nرشته‌ها : تأويل سوزنها نفوس حيوانيه است . و تأويل رشته‌ها قوتهاى آنها كه مانند خطوط شعاعيه از آن كواكب نفوسند و اعضا و جوارح مانند مطارح آنهايند .\r\nو مخفى نماند اشتمال كلام مولوى - سابقاً و لا حقاً - بر محسنات معنويه و لفظيه مثل : مراعاة النظير ، و طباق ، و ايهام التضاد و جناس و غيرها ، مثل تناسب مرغ و ماهى ، و تضاد بيش و كم و جناس اشتقاق يا شبه اشتقاق امر و امير ، و ايهام التضاد در آمدن و شدن و تضاد جدّ و آه ، و جناس آه و ماهى ، تناسب پير و تن و تضاد آگه و لعين و شقى و سعيد و غير اينها ، و مثل تضاد و ايهام التناسب در قولش :\r\n\r\n\r\n( ( 3342 ) ) بد چه مىگويى تو خير محض را * هين ترفع كم شمر اين خفض را\r\n\r\nن 358 11 - ك 130 11\r\nهين ترفع كم شمر اين خفض را : يعنى بلندى مدان اين قدح و مرتبهء پست را كه :\r\n\r\nبزرگش نخوانند اهل خرد\r\nكه نام بزرگان به زشتى برد\r\nدر آن حديقه كه بلبل زبان نطق ندارد\r\nتو شوخ ديده مگس بين كه بر كشيده طنين را\r\nاى مگس عرصهء سيمرغ نه جولانگه توست\r\nعرض خود مىدرى و زحمت ما مىدارى\r\n\r\n\r\n\r\n( ( 3343 ) ) بد چه باشد مس محتاج مهان * شيخ كه بود كيمياى بىكران\r\n\r\nن 358 12 - ك 130 12\r\nمهان : اسم مفعول از اهانت ، اگر توصيف باشد . و مىشود به كسر ميم ، جمع مه فارسى باشد يعنى بزرگ ، اگر به اضافه باشد . و اوّل اولى است . و « چه » در غير ذوى العقول استعمال مىشود و « كه » در ذوى العقول . پس استعمال چه در بد از جهت تحقير آن است ، و همچنين در ما بعد .\r\n\r\n\r\n( ( 3350 ) ) آفتابى كه بتابد در جهان * بهر خفاشى كجا گردد نهان\r\n\r\nن 358 19 - ك 130 16\r\nبهر خفاشى :\r\n\r\nشب پره گر وصل آفتاب نخواهد\r\nرونق بازار آفتاب نكاهد\r\n\r\n\r\n\r\n( ( 3351 ) ) عيبها از رد پيران عيب شد * غيبها از رشك پيران غيب شد\r\n\r\nن 358 20 - ك 130 17\r\nاز رشك پيران : يعنى كتمان اسرار نمودند ، چون دريغ و حيف خوردند كه هر نامحرمى مطَّلع شود .\r\n\r\n\r\n( ( 3354 ) ) گر چه دورى دور مىجنبان تو دم * حيث ما كنتم فولوا وجهكم\r\n\r\nن 359 1 - ك 130 18\r\n","description":"","footnote":"","page_name":" 410 ","page_number":410},
  {"content":"\r\nحيث ما : اقتباس است از آيهء شريفه در خصوص قبله : * ( « وَحَيْثُ ما كُنْتُمْ فَوَلُّوا وُجُوهَكُمْ شَطْرَه » 2 : 144 ( 1 )  . يعنى در هر مكان كه باشيد به جهت نماز متوجه بسازيد روى خود را به سوى مسجد الحرام .\r\n\r\n\r\n( ( 3356 ) ) جاى را هموار نكند بهر باش * داند او كه نيست آن جاى معاش\r\n\r\nن 359 3 - ك 130 19\r\nبهر باش : بهر بودن در گل .\r\n\r\n\r\n( ( 3358 ) ) در وحل تأويل رخصت مىكنى * چون نمىخواهى كز آن دل بر كنى\r\n\r\nن 359 5 - ك 130 20\r\nوحل : ( به حاء مهمله ) گِل .\r\n\r\n\r\n( ( 3362 ) ) اين همىگويند و بندش مىنهند * او همىگويد ز من بىآگهند\r\n\r\nن 359 9 - ك 130 24\r\nاو همىگويد : اين گفتن به زبان حال است .\r\n\r\n\r\n( ( 3369 ) ) چند چندت گيرم و تو بىخبر * در سلاسل مانده اى پا تا به سر\r\n\r\nن 359 18 - ك 130 28\r\nدر سلاسل : در سلاسل و اغلال تعلقات . خلاصه آن است كه عصاة در تنگنا و فشارشِ علايق واقعند و به علل و امراض مبتلايند ، و مانند مسوخات صورت باطن ايشان مبدّل شده ، و برازخ اعمالشان صور حيوانيّه صامته است ، و خود خبر ندارند . مثل عضوى كه خدر باشد و ناملايم به آن برسد و به علَّتِ بىحس بودن ادراك نكند . و مانند بعض زنان حامله كه بد طبع شوند و به گل خوردن و مثل آن عادت كنند . چه گرفتنى بدتر از اين دورى و كورى ؟\r\n\r\n\r\n( ( 3370 ) ) زنگ تو بر توت اى ديگ سياه * كرد سيماى درونت را تباه\r\n\r\nن 359 19 - ك 130 29\r\nتو بر تو : لا بر لا .\r\n\r\n\r\n( ( 3380 ) ) آن پشيمانى و يا رب رفت ازو * شست بر آيينه زنگ پنج تو\r\n\r\nن 360 7 - ك 130 34\r\nشست : به كسر اول ، مخفف نشست .\r\nپنج تو : يكى از معانى « تُو » ، اندرون است . يعنى زنگ با درون پر پيچ و تاب .\r\nو مىشود به معنى پنج لا باشد . و تخصيص به پنج به جهت آن است كه پنج عدد مستدير است . و مستدير نهايت ندارد ، چون حركت مستديره و دايرهء خطيّه . چه نهايت حركت به سكون است ، و نهايت خط به نقطه . و اينجا فرجه نيست .\r\nو گفتيم پنج عدد مستدير است ، چه عدد مستدير آن است كه حين ضرب او در خود ، در حاصل\r\n","description":"","footnote":" ( 1 ) قرآن كريم ، سورهء بقره ، آيهء 144 و 150 . . ","page_name":" 411 ","page_number":411},
  {"content":"\r\nضرب پيدا شود و آخر به اول راجع شود ، بالغا ما بلغ . چنان كه گويى پنج در پنج ، بيست و پنج . و بيست و پنج در بيست و پنج ، ششصد و بيست و پنج و هكذا . پس لازم معنى پنج لا ، بىنهايت مراد است .\r\n\r\n\r\n( ( 3396 ) ) ذوق بايد تا دهد طاعات بر * مغز بايد تا دهد دانه شجر\r\n\r\nن 361 1 - ك 131 1\r\nذوق بايد : نشان ذوق عبارت آن است كه اگر امر وارد نمىشد ، باز بجا مىآوردى ، چون كه مخاطبه با دوست است . و نيز حضور و تدبر ، نشان است كه در حديث آمده است كه : اُعبُد رَبَكَ كَأنَّكَ تَراه فَاِن لَم تَكُن تَراه فَاِنَه يَراكَ ( 1 )  كه در قرآن مجيد تعبير از اين شده به احسان و فرموده : ثُمَّ اتَّقَوا وَءامَنُوا ثُمَّ اتَّقَوا وَأحسَنُوا ( 2 ) \r\n\r\n\r\n( ( 3398 ) ) آن خبيث از شيخ مىلاييد ژاژ * كژ نگر باشد هميشه عقل كاژ\r\n\r\nن 361 4 - ك 131 4\r\nلابيدن : ( به باء موحده ) پر گفتن و هرزه گفتن .\r\nكاژ : ( به ژاء فارسى ) كاج و احول ، يعنى عقل دو بين دارد .\r\n\r\n\r\n( ( 3404 ) ) ديد شيشه در كف آن شيخ بر * گفت شيخا مر ترا هم هست غر\r\n\r\nن 361 10 - ك 131 7\r\nآن شيخ بر : به توصيف ، يعنى آن شيخ نيكو . و مىشود به سكون خاء و ضم پاء فارسى بخوانيم .\r\nغر : ( به فتح غين معجمه ) خدعه و فريب . و غِرّه ( به كسر ) : غفلت .\r\n\r\n\r\n( ( 3405 ) ) تو نمىگفتى كه در جام شراب * ديو مىميزد شتابان ناشتاب\r\n\r\nن 361 11 - ك 131 8\r\nمىميزد : ميزيدن ، شاشيدن .\r\n\r\n\r\n( ( 3409 ) ) جام مىهستى شيخ است اى فليو * كاندر او اندر نگنجد بول ديو\r\n\r\nن 361 15 - ك 131 10\r\nهستى شيخ است اى فليو : اى بىفايدهء بىهوده گو اين هستى شيخ مراد حافظ است كه مىگويد :\r\n« ما در پياله عكس رخ يار ديده‌ايم » و جاى ديگر مىگويد :\r\n\r\nآئينهء سكندر جام جم است بنگر\r\nتا بر تو عرضه دارد احوال ملك دارا\r\n\r\n\r\n\r\n( ( 3413 ) ) آمد و ديد انگبين خاص بود * كور شد آن دشمن كور و كبود\r\n\r\nن 361 19 - ك 131 12\r\nانگبين خاص بود : آن شيخ از طايفهء ملامتيه بوده است ، كه خير خود را اضمار و صورت شر از خود اظهار مىكنند وَلا يَخافُونَ لَومَةَ لائِمٍ ( 3 )  . بلكه مىگويند :\r\n","description":"","footnote":" ( 1 ) مصباح الشريعة عرفان اسلامى ، ج 12 ، ص 435 . اعبد الله . . .  ( 2 ) قرآن كريم ، سورهء مائده ، آيهء 93 . .  ( 3 ) قرآن كريم ، سورهء مائده ، آيهء 54 . . ","page_name":" 412 ","page_number":412},
  {"content":"\r\n\r\nأجِدُ المَلامَةَ فى هَواكَ لَذيذَةً\r\nحُبَّاً لِذِكركَ فَليَلُمنِى اللُّوم\r\n\r\n\r\n\r\n( ( 3415 ) ) كه مرا رنجى است مضطر گشته ام * من ز رنج از مخمصه بگذشته ام\r\n\r\nن 361 21 - ك 131 13\r\nمخمصه : گرسنگى و شدّت .\r\n\r\n\r\n( ( 3419 ) ) گفت اى رندان چه حال است اين چه كار * هيچ خمى در نمىبينم عقار\r\n\r\nن 362 4 - ك 131 15\r\nعقار : ( به ضم عين و به قاف ) خمر .\r\n\r\n\r\n( ( 3428 ) ) سجدگاهم را از آن رو لطف حق * پاك گردانيد تا هفتم طبق\r\n\r\nن 362 15 - ك 131 21\r\nسجده گاه : حديث پيغمبر است كه : جُعِلَت لِىَ الارضُ مَسجَداً وَطَهُوراً ( 1 )  . يعنى خداوند قرار داده از براى من تمام زمين را مسجد و پاك ، كه هر جا امت من نماز كنند مجزى است ، و لازم نيست در معبدها باشد . و همهء زمين پاك و پاك كننده است .\r\n\r\n\r\n( ( 3451 ) ) رحم آمد مر شتر را گفت هين * برجه و بر گردبان من نشين\r\n\r\nن 363 17 - ك 131 34\r\nگردبان : ( به گاف فارسى ) نگهبان ، كنايه است از گردن و غير آن از اعضاء شتر . و شايد نسخهء صحيح « بر گردن من بر نشين » بوده .\r\n\r\n\r\n( ( 3455 ) ) چون نه اى كامل دكان تنها مگير * دست خوش مىباش تا گردى خمير\r\n\r\nن 363 21 - ك 131 36\r\nدست خوش : كنايه از عاجز و زبون است .\r\n\r\n\r\n( ( 3456 ) ) انصتوا را گوش كن خاموش باش * چون زبان حق نگشتى گوش باش\r\n\r\nن 364 1 - ك 131 37\r\nانصتوا : اشارت است به كريمهء : وَإِذا قُرِئَ القُرآنُ فَاستَمِعُوا لَه وَأَنصِتُوا لَعَلَّكُم تُرحَمونَ ( 2 )  يعنى هر گاه خوانده شود قرآن پس گوش بدهيد و خاموش باشيد ، شايد خدا بر شما رحم نمايد .\r\n\r\n\r\n( ( 3464 ) ) سرورى زهرست جز آن روح را * كو بود ترياق لانى ز ابتدا\r\n\r\nن 364 9 - ك 131 41\r\nترياق : پاداش سم .\r\nلان : از كلماتى كه به معنى جاى انبوهى و بسيارى است ، چون ساز و زار و ستان ، كه گويند نمكسار و گلزار و گلستان . همچنين گويند نمك لان و ترياق لان .\r\n\r\nيا غياثى عند كلّ كربة\r\nيا معاذي عند كلّ شدّة\r\n\r\nن ندارد - ك 132 10\r\n","description":"","footnote":" ( 1 ) - عوالى اللآلي ، ج 2 ، ص 14 . .  ( 2 ) قرآن كريم ، سورهء اعراف ، آيهء 204 . . ","page_name":" 413 ","page_number":413},
  {"content":"\r\nيا غياثى . . . : اى فريادرس من نزد هر اندوهى و اى پناه من در نزد هر هوايى ، اى اجابت كنندهء من در نزد هر دعايى ، اى پناه من در نزد هر محنتى . و در بعض نسخ بدل « شهوة » شده است . و گويا مصراع « يا ملاذي » بعد از مصراع « يا معاذي » بوده و مشتمل بر ترصيع خواهد بود .\r\n\r\n\r\n( ( 3491 ) ) تا كه را باشد خسارت زين فراق * من خوشم جفت حق و با خلق طاق\r\n\r\nن 365 15 - ك 132 14\r\nخسارت : زيان .\r\n\r\n\r\n( ( 3492 ) ) نه مرا او تهمت دزدى نهد * نه مهارم را به غمّازى دهد\r\n\r\nن 365 16 - ك 132 15\r\nغمّاز : پرده در .\r\n\r\n\r\n( ( 3493 ) ) بانگ كردند اهل كشتى اى همام * از چه دادندت چنين عالى مقام\r\n\r\nن 365 17 - ك 132 15\r\nهمام : بزرگ .\r\n\r\n\r\n( ( 3494 ) ) گفت از تهمت نهادن بر فقير * وز حق آزارى پى چيزى حقير\r\n\r\nن 365 18 - ك 132 16\r\nگفت : به تعريض و توبيخ\r\n\r\n\r\n( ( 3496 ) ) آن فقيران لطيف خوش نفس * كز پى تعظيمشان آمد عبس\r\n\r\nن 365 20 - ك 132 17\r\nعبس : چنان كه گذشت .\r\n\r\n\r\n( ( 3500 ) ) نفس سوفسطايى آمد مىزنش * كش زدن سازد نه حجّت گفتنش\r\n\r\nن 366 2 - ك 132 19\r\nسوفسطايى : كسى كه گويد علم نمىباشد اصلا ، و از هيچ برهان علم به هم نمىرسد . حتى آن كه به او گويند كه : اين را كه گويى از روى علم گويى ، پس علمى به هم رسيد گويد : به اين علم هم معرفت ندارم اين وقت گويند كه بايد زد اين را كه زدن و نزدن يكسان است بر اين چه علم ندارد به زدن و خيال باطلى است به گفتهء خودش\r\n\r\n\r\n( ( 3510 ) ) ور بخسبد هست چون اصحاب كهف * صوفيان كردند پيش شيخ زهف\r\n\r\nن 366 19 - ك 132 25\r\nزهف : دروغ .\r\n\r\n\r\n( ( 3516 ) ) آن فزونى با خضر آمد شقاق * گفت رو تو مكثرى هذا فراق\r\n\r\nن 366 19 - ك 132 28\r\nشقاق :\r\nمكثر :\r\n\r\n\r\n( ( 3518 ) ) ور نرفتى وز ستيزه شسته اى * تو به معنى رفتهء بگسسته اى\r\n\r\nن 366 21 - ك 132 29\r\n","description":"","footnote":"","page_name":" 414 ","page_number":414},
  {"content":"\r\nشسته : به كسر اول - كما مرّ .\r\n\r\n\r\n( ( 3536 ) ) چون مرا پنجاه ناى هست اشتهى * مر ترا شش گرده هم دستيم نى\r\n\r\nن 367 18 - ك 132 40\r\nاشتهى : امالهء اشتها . و مىشود متكلم وحده باشد ، يعنى اين هست و خواهش دارم . و هر چند از اسلوب فارسى دور است ، ليكن در مثنوى الفاظ عربى بسيار است . بلكه كتب متأخرين مشحون است به اختلاط لغتين . و وجه استحسان عربيت ، كتاب و سنت است .\r\nگرده : ( به كسر گاف فارسى ) نانِ گرد .\r\nهم دستيم نى : در عبادت ، چنان كه گويد : تو به ده . . .\r\n\r\n\r\n( ( 3538 ) ) آن يكى تا كعبه حافى مىرود * و آن يكى تا مسجد از خود مىشود\r\n\r\nن 367 20 - ك 132 41\r\nحافى : پا برهنه .\r\n\r\n\r\n( ( 3541 ) ) اول و آخر نشان كس نداد * گفت لو كان له البحر مداد\r\n\r\nن 368 3 - ك 133 2\r\nگفت لو كان له البحر مداد : وقف به سكون در منصوب ، لغتى است . اشارت است به كريمهء * ( قُلْ لَوْ كانَ اَلْبَحْرُ مِداداً لِكَلِماتِ رَبِّي لَنَفِدَ اَلْبَحْرُ قَبْلَ أَنْ تَنْفَدَ كَلِماتُ رَبِّي وَلَوْ جِئْنا بِمِثْلِه مَدَداً 18 : 109 ( 1 )  .\r\nيعنى بگو اى محمد ( ص ) كه اگر بوده باشد دريا مداد و مركب از براى كلمات پروردگار من ، هر آينه تمام شود دريا ، پيش از آن كه تمام شود كلمات پروردگار من و هر چند بياريم به مثل اين از درياها مدد .\r\n\r\n\r\n( ( 3544 ) ) هفت دريا گر شود كلَّى مديد * نيست مر پايان شدن را هيچ اميد\r\n\r\nن 368 4 - ك 133 3\r\nمديد : امالهء مداد است .\r\n\r\n\r\n( ( 3545 ) ) باغ و بيشه گر شود يك سر قلم * زين سخن هرگز نگردد هيچ كم\r\n\r\nن 368 5 - ك 133 3\r\nباغ و بيشه : اشارت است به تأويل كريمهء ديگر كه : * ( وَلَوْ أَنَّ ما فِي اَلأَرْضِ مِنْ شَجَرَةٍ أَقْلامٌ وَاَلْبَحْرُ يَمُدُّه مِنْ بَعْدِه سَبْعَةُ أَبْحُرٍ ما نَفِدَتْ كَلِماتُ الله إِنَّ الله عَزِيزٌ حَكِيمٌ 31 : 27 ( 2 )  يعنى اگر آن چه در زمين است از درختان ، قلم باشد ، و دريا مداد شود و از بعد آن هفت دريا مداد شود تمام نشود كلمات خدا ، بدرستى كه [ خدا 
  ] قدير قوى و راست گفتار و درست كردار است .\r\nزين سخن : سخن تكوينى مراد است .\r\nبدان كه كلام دو قسم است : لفظىِ تدوينى و فعلىِ تكوينى . و اول معلوم است . و دوم عبارت\r\n","description":"","footnote":" ( 1 ) قرآن كريم ، سورهء كهف ، آيهء 109 . .  ( 2 ) قرآن كريم ، سورهء لقمان ، آيهء 27 . . ","page_name":" 415 ","page_number":415},
  {"content":"\r\nاست از وجودات فعليه از آن جهت كه اِعرابند از ضمير مكنون و خفّى مصون . چنان كه كلمات لفظيه اِعراب از ضمير است .\r\nپس وجودات چون همه شرح اسماء و صفات ذاتند ، كلماتند * ( بِكَلِمَةٍ مِنْه اِسْمُه اَلْمَسِيحُ 3 : 45 ( 1 )  و قال على ( عليه السلام ) « أنَا كَلامُ الله النّاطِقِ » ( 2 )  . و ورد ايضاً . « نَحنُ الكَلِماتُ التّاماتُ » ( 3 )  و قال بعض العرفاء : كُنّا حُروفاً عالِياتٍ لَم نُقَل .\r\nپس تأويل « ما نَفِدَت كَلِماتُ الله » ، كلمات تكوينيه است و همچنين سخن در سخن و حديث در حديث . و قول شيخ عراقى :\r\n\r\nهمه عالم صداى نغمهء اوست\r\nكه شنيد اين چنين صداى دراز\r\n\r\nو « مداد » ، مواد و استعدادات . و « اشجار » و « اقلام » ، قوى و طبايع و قدر ملايكه . و مدد از اَبحُرِ فلكيات مىرسد . و هر چه از استعداد نفاد مىيابد ، پس به تعاقب استعدادات ديگر مىرسد و صور به تعاقب محفوظ است .\r\nو جاى ديگر نيز گفتيم كه افول بر نور حقيقت و امساك بر جود او و انقطاع بر فيض او روا نيست و صمت نيست و دائم باسط اليدين است بالعطيّة . بلى مستفيض ، داثر ، و مستنير آفل و مستعطى زايل است كه مواد قوابل فيض باشند .\r\n\r\n\r\n( ( 3546 ) ) آن همه حبر و قلم فانى شود * وين حديث بىعدد باقى بود\r\n\r\nن 368 6 - ك 133 4\r\nحبر : ( به كسر حاء مهمله و سكون باء موحده و راء مهمله در آخر ) مداد ، كه محبر ، دوات است .\r\n\r\n\r\n( ( 3547 ) ) حالت من خواب را ماند گهى * خواب پندارد مر آن را گمرهى\r\n\r\nن 368 7 - ك 133 4\r\nحالت من : جواب از نسبت پر خوابى است .\r\n\r\n\r\n( ( 3548 ) ) چشم من خفته دلم بيدار دان * شكل بىكار مرا بر كار دان\r\n\r\nن 368 8 - ك 133 5\r\nمرا بر كار دان : چون من اين نيستم ، بلكه همه روحم . و روح را اين گونه خواب كه از حبس روح بخارى در منابع مىشود نيست . خواب او غفلت است . و من به عنايت او بيدار حق و اهل حقّم .\r\n\r\n\r\n( ( 3550 ) ) چشم تو بيدار و تو خفيه به خواب * چشم من خفته دلم در فتح باب\r\n\r\nن 368 10 - ك 133 6\r\nخفيه به خواب : خفيه به ياء مثناة تحت . و در اين دو مصراع ، صنعت مقابله است و همچنين در بعض ابيات بعد .\r\n","description":"","footnote":" ( 1 ) قرآن كريم ، سورهء آل عمران ، آيهء 45 . .  ( 2 ) منبع يافت نشد . .  ( 3 ) منبع يافت نشد . . ","page_name":" 416 ","page_number":416},
  {"content":"\r\n\r\n\r\n( ( 3551 ) ) مر دلم را پنج حس ديگر است * حس دل را هر دو عالم منظر است\r\n\r\nن 368 11 - ك 133 6\r\nپنج حس ديگر است : نمىبينى كه در خواب و اغما و سُكر و نحو اينها ، اين حواس ظاهره از كار افتاده‌اند و مع هذا نفس مىبيند و مىشنود و مىچشد و مىبويد و لمس دارد . بلكه اين بدن از كار افتاده و مىپويد و مىگويد .\r\nپس نفس و آن قواى نفس مجردند از اين تن طبيعى ، اگر چه مجرد نباشند اكثر نفوس از جسد مثالى ، مگر آنان كه طرح كونين و خلع نعلين در فض عالمين كرده‌اند . بلكه ملكهء خلع تحصيل كرده‌اند .\r\n\r\n\r\n( ( 3552 ) ) تو ز ضعف خود مكن در من نگاه * بر تو شب بر من همان شب چاشتگاه\r\n\r\nن 368 12 - ك 133 7\r\nچاشتگاه : چگونه چنين نباشد و روح نور اسپهبد است و چون بالفعل شد و به كمال رسيد نور شمس به استقلال متمكن از بروز نيست ، در جنب او ، تا ظلمت چه باشد روز تاريك است و او شب قدر . مصرع : « شب روشن ميان روز تاريك » .\r\n\r\n\r\n( ( 3553 ) ) بر تو زندان بر من آن زندان چو باغ * عين مشغولى مرا گشته فراغ\r\n\r\nن 368 13 - ك 133 7\r\nعين مشغولى : زيرا كه مظهر من لا يشغله شأن عن شأن شده‌ام . ظاهرم به تو مشغول و دل به حق مشغول است .\r\n\r\n\r\n( ( 3555 ) ) در زمينم با تو ساكن در محل * مىدوم بر چرخ هفتم چون زحل\r\n\r\nن 368 15 - ك 133 8\r\nمىدوم : و تو نمىدانى . چه مرا اين تن مىدانى . و اگر بدانى كه حقيقت آدمى روح است چگونه اذعان نكنى با آن كه روح اگر عقل شده در جبروت است . و چون نفس معارف و علوم كليه را مىرسد به جبروت صاعد مىشود . و چون معارف الهيه و صفات او را مىرسد در فناء لاهوت است . و چون به مقام حواس تنزل كند در ناسوت است . تا اين پرواز به اوج و حضيض و صعود و نزول و خلاء و ملاء ملكه شود . بلكه در ارباب حواس نورانيه گويا پايين نمىآيد . پايين آمدن آنان كه كليت و لاهوتيت دارند و حواس ايشان ، مبدل شدهء صورت تنزل است .\r\n\r\n\r\n( ( 3556 ) ) همنشينت من نيم سايهء من است * برتر از انديشه‌ها پايهء من است\r\n\r\nن 368 16 - ك 133 9\r\nسايهء من است : چه بدن سايهء روح است . بلكه سايهء سايه است . كه مثال باشد . بلكه سايهء يزدان بود بندهء خدا . و وحدت خدا وحدت حقهء حقيقيه است نه عدديه . پس همچنين وحدت روح انسان كامل . پس سايهء او نيز كليتى دارد .\r\nبرتر از انديشه‌ها : زيرا كه گفته نمىشود در حقيقت روح امرى بيشتر از وجود ، و ماهيت ندارد و چنان كه حق در انديشه نگنجد همچنين حقيقت نفس ناطقه ، كه : « مَن عَرَفَ نَفسَه فَقَد عَرَفَ\r\n","description":"","footnote":"","page_name":" 417 ","page_number":417},
  {"content":"\r\nرَبَّه « ( 1 ) \r\n\r\n\r\n( ( 3558 ) ) حاكم انديشه‌ام محكوم نى * ز انك بنّا حاكم آمد بر بنى\r\n\r\nن 368 18 - ك 133 10\r\nبنى : امالهء بنا است .\r\n\r\n\r\n( ( 3562 ) ) قاصداً زير آيم از اوج بلند * تا شكسته پايگان بر من تنند\r\n\r\nن 368 22 - ك 133 12\r\nقاصداً : يعنى به اختيار ، بلكه به كلفت خود را به انديشهء كثرت اندازم ، كه مسخّر انديشهء كثرت نيستم .\r\n\r\n\r\n( ( 3563 ) ) چون ملالم گيرد از سفلى صفات * بر پرم همچون طيور الصافات\r\n\r\nن 369 1 - ك 133 12\r\nطيور الصافات : مراد ملايكهء مقربين است . چنان كه : * ( وَاَلصَّافَّاتِ صَفًّا 37 : 1 ( 2 )  ، قسم به آنهاست و آنها برترند از ملايكهء مشارٌ اليهم بقوله تعالى : * ( فَالْمُدَبِّراتِ أَمْراً 79 : 5 ( 3 )  .\r\n\r\n\r\n( ( 3565 ) ) جعفر طيّار را پر جاريه است * جعفر طرار را پر عاريه است\r\n\r\nن 369 3 - ك 133 13\r\nپر جاريه است : علم متعلق به عمل يك پر ، و علم غير متعلَّق پر ديگر - كه معرفت ذات و صفات و افعال باشد .\r\nطرار : عيّار .\r\n\r\n\r\n( ( 3566 ) ) نزد آنك لم يذق دعوى است اين * نزد سكان افق معنى است اين\r\n\r\nن 369 4 - ك 133 14\r\nلم يذق : يعنى آن كه نچشيده از مشرب گوارا .\r\nافق : مراد افق مبين است كه نهايت مقام قلب است ، و افق اعلى كه مقام واحديت اسمائيه است .\r\n\r\n\r\n( ( 3567 ) ) لاف و دعوى باشد اين پيش غراب * ديگ تى و پر يكى پيش ذباب\r\n\r\nن 369 5 - ك 133 14\r\nديگ تى : يعنى ديگ تهى .\r\nذباب : مگس را ذباب گويند ، چه كُلَّما ذَبَّ آبَ ، يعنى هر چه دفع مىشود باز رجوع مىكند .\r\n\r\n\r\n( ( 3571 ) ) چونك در معده شود پاكت پليد * قفل نه بر خلق و پنهان كن كليد\r\n\r\nن 369 9 - ك 133 16\r\nپاكت پليد : يعنى هر گاه پاك نشده ، و پاكها در وجود ظلمانى پليد مىشود . بايد رياضت كشيد .\r\n","description":"","footnote":" ( 1 ) كنوز الحقائق ، ص 9 - اللؤلؤ المرصوع ، ص 86 . .  ( 2 ) قرآن كريم ، سورهء صافات ، آيهء 1 . .  ( 3 ) قرآن كريم ، سورهء نازعات ، آيهء 5 . . ","page_name":" 418 ","page_number":418},
  {"content":"\r\n\r\n\r\n( ( 3573 ) ) گر تو هستى آشناى جان من * نيست دعوى گفت معنى لان من\r\n\r\nن 369 12 - ك 133 19\r\nگفت معنى لان : چون نمك لان و ترياق لان - كما مرّ . و تاء گفت به كسره است .\r\n\r\n\r\n( ( 3579 ) ) باز بىالهام احمق كو ز جهل * مىنداند بانگ بيگانه ز اهل\r\n\r\nن 369 18 - ك 133 22\r\nباز بىالهام : يعنى آدم جاهلِ عارى از الهام .\r\n\r\n\r\n( ( 3582 ) ) يا به تازى گفت يك تازى زبان * كه همىدانم زبان تازيان\r\n\r\nن 369 21 - ك 133 23\r\nيا به تازى گفت : يعنى به عربى گفت كه : انى اعلم اللسان العربى\r\n\r\n\r\n( ( 3584 ) ) يا نويسد كاتبى بر كاغذى * كاتب و خط خوانم و من ابجدى\r\n\r\nن 370 1 - ك 133 24\r\nيا نويسد : يعنى همين را كه من نويسنده‌ام . پس اين عربى گفتن و اين نوشتن دعوى است خود گواه صدق اين دعوى . و اينها آيت گواهى دادن حقيقت وجود بسيط محيط است به وجوب و به توحيد . چه خود وجود - مطلقاً - امتناع دارد از عدم چه شيء ، قابل مقابل خود نشود و حقيقت وجود مطلق ، ثانى ندارد - كما مر . * ( شَهِدَ الله أَنَّه لا إِله إِلَّا هُوَ 3 : 18 ( 1 )  .\r\nكاغذى : قاعدهء دال و ذال را در فارسى ، در شرح دفتر رابع - كه به تقريبى اول نوشته‌ام - بيان كرده‌ام .\r\n\r\n\r\n( ( 3600 ) ) ز انكه جنس بانگ او اندر جهان * از كسى نشنيده باشد گوش جان\r\n\r\nن 370 17 - ك 133 32\r\nز\r\nانكه جنس بانگ او : كه توحيد و علم اسماء ، بلكه بانگ فعلى او و وجودى او و تخلق و تحقق او كه اهل دل بشنوند جنس خود ندارد .\r\nو اگر بگويى كه بانگ اولياء جنسيت دارد ، گوييم كه آن ثانى نيست ، نور واحدند ، و يك سرود بيش نيست . و روى و آواز پيمبر چگونه معجزه نباشد ، كه معرفت او به نورانيت معرفت خداست و مصداق مَن رَآنى فَقَد رَأَى الحَقَّ ( 2 )  است . و كلام او در حين انسلاخ از كونين ، كلام خداست ، نه از خود ، كه صفات ، فرعِ وجود است .\r\n\r\n\r\n( ( 3601 ) ) آن غريب از ذوق آواز غريب * از زبان حق شنود انّى قريب\r\n\r\nن 370 18 - ك 133 33\r\nآن غريب : كه پيمبر باشد . اين مثل آن است كه در اول گذشت كه : « خود غريبى در جهان چون شمس نيست » .\r\nآواز غريب : غرابت آن آواز به جهت آن است كه هر گوش نتواند بشنود ، و صورى صِرف است و\r\n","description":"","footnote":" ( 1 ) - قرآن كريم ، سورهء آل عمران ، آيهء 18 . .  ( 2 ) بخارى ، ج 4 ، ص 135 . . ","page_name":" 419 ","page_number":419},
  {"content":"\r\nاز رقايق عالم معنى . و جنسيت هم منتفى است .\r\n\r\n\r\n( ( 3603 ) ) كه يقين ديدم درون تو شهى است * كز اولو العزم و رسول آگهى است\r\n\r\nن 370 21 - ك 133 36\r\nكز اولو العزم : اولو العزم پيغمبرانى هستند كه دين ايشان ناسخ اديان سابق باشد ، چون نوح و ابراهيم و موسى و عيسى و محمد ( ص ) .\r\n\r\n\r\n( ( 3610 ) ) چون بزادش آن گهانش بر كنار * بر گرفت و برد تا پيش تبار\r\n\r\nن 371 7 - ك 134 1\r\nتبار : خويش .\r\n\r\n\r\n( ( 3613 ) ) پيش مريم حاضر آيد در نظر * مادر يحيى كه دور است از بصر\r\n\r\nن 371 11 - ك 134 2\r\nدر نظر : اشارت است به جواب كه اين و امثال اين در كون صورى صرف واقع شود . و گذشت كه شيئيت شيء به صورت است .\r\n\r\n\r\n( ( 3614 ) ) ديده‌ها بسته ببيند دوست را * چون مشبّك كرده باشد پوست را\r\n\r\nن 371 12 - ك 134 3\r\nببيند : به بصر ديگر ، كه گذشت كه پنج حس ديگر مىباشد .\r\n\r\n\r\n( ( 3615 ) ) ور نديدش نه از برون و نه از درون * از حكايت گير معنىاى زبون\r\n\r\nن 371 13 - ك 134 3\r\nاز حكايت گير معنى : كه اينجا اتحاد نورين باشد . يعنى انكار مكن . و كمال سعادت در آن است كه جمع كنى ميان صورت و معنى ، از هر صورت و معنيى كه باشد . و اگر نتوانى ، معنى را مذعن باش . و اگر نتوانى صورت را مذعن باش در عالم مثال اكبر . و اگر نتوانى بارى ، به صورت در مثال اصغر قايل باش . و ليكن همه جا گوشهء چشمت به امكان باشد ، كه مقدوريت مشروط به امكان و مناط حاجت به علَّت ، امكان است .\r\nبه خلافِ مقلدى باش كه اگر به اجتماع نقيضين مثلًا خبر داده شود ، قبول كند ، و گاه گويد كه * ( إِنَّ الله عَلى كُلِّ شَيْءٍ قَدِيرٌ 2 : 20 ( 1 )  . بلى لكن محال ليس بشىءٍ مثل شريك البارى .\r\nو چه خوب تحقيق مىكند حجة الاسلام غزالى بعد از بيان مراتب وجود هر شيء - كه پنج است : ذاتى ، و عقلى ، و صورى در مثال اكبر ، و صورى در مثال اصغر ، و وجود شبهى - مىفرمايد كه : هر كس وعد و وعيد شارع و بالجمله اخبارات او را به يكى از اين وجودات قايل باشد - چه جاى جميع - مؤمن است و مصدق و نمىتوان او را تكفير كرد ، و خود را بر فتراك صاحب شرع بسته است ولى اجتهادش كشانيد او را به طريق خاصى . ليكن معلوم است كه تفاوت عظيم است ميانهء مقتصر و جامع و اجمع . مثلًا كسى قايل باشد به همين نار جسمانى كجا ، و آن كه قايل\r\n","description":"","footnote":" ( 1 ) قرآن كريم ، سورهء بقره ، آيهء 106 . . ","page_name":" 420 ","page_number":420},
  {"content":"\r\nباشد به جسمانى و روحانى كجا ، و در جسمانى به صورى برزخى و اخروى ، و در روحانى به نار جهل و معصيت و نار فراق ، چنان كه على - عليه السلام - در دعاى كميل فرموده : فَهَبنى صَبَرتُ عَلى حرِّ نارِكَ فَكَيفَ أصبِرُ عَلى فِراقِكَ ( 1 )  و خواجه عبد الله انصارى گفته است : الهى چون آتش فراق داشتى با آتش دوزخ چكار داشتى ؟ و همچنين در طرف لطف و رحمت كه « سَبَقَت رَحمَتُه غَضَبَه . پس مراتب آن جا اوفر است . پس اين كلام مولوى و شطرى از ما بعد اين در اخذ معنى است .\r\n\r\n\r\n( ( 3634 ) ) گفت از ناچار و لاغى بر گشود * عمر و يك واوى فزون دزيده بود\r\n\r\nن 372 11 - ك 134 14\r\nلاغى بر گشود : يعنى به مزاح و سخريه است . اين جواب حقيقى همان است كه تمثيل اعراب است .\r\nعمرو يك واو : يعنى عمرو را به واو مىنويسند ، از جهت امتياز از لفظ عمر ( به ضم اول و فتح ثانى ) .\r\n\r\n\r\n( ( 3640 ) ) دل فراخان را بود دست فراخ * چشم كوران را عثار سنگلاخ\r\n\r\nن 372 17 - ك 134 18\r\nعثار : ( به عين مهمله و ثاء مثلثه ) لغزش .\r\n\r\n\r\n( ( 3659 ) ) بود شيخى عالمى قطبى كريم * اندر آن منزل كه آيس شد نديم\r\n\r\nن 373 17 - ك 134 31\r\nآيس : مأيوس و نوميد .\r\n\r\n\r\n( ( 3668 ) ) شيخ خنديد و بگفتش اى سليم * اين درخت علم باشد در عليم\r\n\r\nن 374 4 - ك 134 35\r\nاين درخت علم باشد : تحقيق در مقام آن است كه الفاظ موضوعند از براى معانى عامه ، كه همهء افراد را شامل مىشوند - چه مجردات و چه برزخيات و چه ماديات . و آن معنى مرسل و لابشرطى است كه مقيد به بلا شرطيت هم نيست ، و همه جا لفظ استعمال مىشود در همان معنى واحد من حيث التحقق در هر فرد كه باشد . و همه حقيقت است و مجاز نيست ، سيّما واضع ، الله و اهل الله باشد . مثلًا معنى « قهر » غالبيت و باهريت موجودى است شيء ديگر را ، خواه مثل متلاشى ساختن نار ، هيزم را ، و حرارت غريزى هر مستحيلات به آن را ، و خواه مثل غلبهء نفس بر قواى خود ، و غلبهء انوار قاهرهء عقول كليه بر انوار اسپهبديهء فلكيه و انوار اسپهبديهء ارضيه ، و خواه غلبهء ضياء نيّر اعظم مرا نوار ثوابت و سيارات را ، تا آن كه در جانب ادنى قهر ضربان شرايين و غليان دم مىشود ، و در جانب اعلى باهريت نور اقهر ابهر واجب الوجود تعالى مىشود ، هر نورى را و احاطت وجود او مىشود هر وجودى را * ( أَلا إِنَّه بِكُلِّ شَيْءٍ مُحِيطٌ 41 : 54 ( 2 )  پس استعمال لفظ قهر در\r\n","description":"","footnote":" ( 1 ) دعاى كميل . .  ( 2 ) قرآن كريم ، سورهء فصلت ، آيهء 54 . . ","page_name":" 421 ","page_number":421},
  {"content":"\r\nهمه حقيقت است و در هيچ يك مجاز نيست .\r\nپس درخت هم موضوع است از براى موجودى كه اصلى و فروعى داشته باشد ، خواه جسمانى باشد و خواه روحانى ، مثل آن كه مأثور است كه شجرهء طوبى در بهشت اصلش و تنه اش در دار امير مؤمنان است ، و هر غصنى از اغصان او در دار مؤمنى است . و معنيش نفس كلَّيهء الهيه است ، كه نفوس قدسيهء مؤمنان تجليّات اوست . و عرفا سدرة المنتهى را برزخيت را برزخيت كبرى دانند كه مرتبهء واحديت اسمائيه است ، و گويند : « جاءت الكثرة كم شئت » ، و يعنون كثرة مفاهيم الاسماء و الصفات و الاعيان الثابتات اللازمة لها .\r\nو علم شجره اى است كثيرة الفروع ، و ملكه اصل است كه عقل بسيطش گويند ، كه خلَّاق است به اذن احسن الخالقين معقولات تفصيليه را كه فروع آنند در عقل تفصيلى ، كه اين قلب است . و آن عقل بسيط خلاق بقوة الله روح است . و فروع شجرهء علم به قدر موجودات است ، كه اصل محفوظ آنها وجود حق است .\r\n\r\n\r\n( ( 3671 ) ) گه درختش نام شد گاه آفتاب * گاه بحرش نام شد گاهى سحاب\r\n\r\nن 374 7 - ك 134 37\r\nگاه آفتاب : چنان كه حديث است كه : اَلعِلمُ نُورٌ يَقذِفُه الله فى قَلبِ مَن يَشاءُ ( 1 )  . و حكيم اشراقى در تعريف علم مىفرمايد : « اَلعِلمُ كَونُ الشَّيْءِ نُوراً لِنَفسِه وَنُوراً لِغَيرِه الَّذى هُوَ نُورٌ لِنَفسِه » .\r\nگاه بحر : چنان كه يكى از تأويلات أنزَلَ مِنَ السَّماءِ ماءً فَسالَت اَودِيَةٌ بِقَدَرِها ( 2 )  ، ماء ، علم است و اوديه نفوس .\r\nسحاب : ابر رحمت است كه رشحات او بر اراضى قلوب مستعدّين فايض مىشود . و اين هر دو اسم ناظر است به اسم ثانى كه « آب حيوان » باشد .\r\n\r\n\r\n( ( 3672 ) ) آن يكى كش صد هزار آثار خاست * كمترين آثار او عمر بقاست\r\n\r\nن 374 8 - ك 134 38\r\nصد هزار آثار : اگر بگويى كه اين صد هزار آثار چيست ؟ گوييم : اشارت به كثرت است و تحديد نيست . چه بىنهايت است ، بلكه بىنهايت بىنهايت است . و اين را بياناتى است .\r\nيكى از آنها آن كه خود روح آدمى علم خود است به خود . و از اين شجره علم فروع غير متناهيه رسته مىشود كه كلَّى انسان و فرس و بقر و حجر و مَدر ، و كل كليات ديگر از علوم به مفارقات و مقارنات و جواهر و اعراض و اسماء و صفات ، و احكام خود اين كليات از تماثل و تقابل و تخالف و اضافات لا تعد و لا تحصى . و باز هر كلَّى افراد جزئيه غير متناهيه دارد ، از افراد مثاليه و طبيعيه .\r\nو يكى ديگر آن كه روح عشق به خود و به باطن و مقوم خود است ، و خود را مىخواهد و محبت به خود و خداى خود دارد ، وَمَن اَحَبَّ شَيئاً اَحَبَّ آثارَه . و آثار خودش فى الجمله رسيدى . و آثار\r\n","description":"","footnote":" ( 1 ) محجة البيضاء ، ج 5 ، ص 45 . .  ( 2 ) قرآن كريم ، سورهء رعد ، آيهء 17 . . ","page_name":" 422 ","page_number":422},
  {"content":"\r\nمقوم و باطن ذاتش هويداست كه نه سر دارد نه بن و از كلمات او كه لا تنفد و لا تبيد است قدرى گفته شد . و اين محبتها همه منطوى است در محبت خود به خود . و همچنين در باب قدرت بودن بر قوى و تكلَّم روح و افاضت و انارت امر تكوينى و غير اينها .\r\n\r\n\r\n( ( 3673 ) ) گر چه فرد است او اثر دارد هزار * آن يكى را نام شايد بىشمار\r\n\r\nن 374 9 - ك 134 38\r\nدارد هزار : طبيعت هزار بىتحديد مراد است .\r\nبىشمار : چنان كه حق تعالى يكى است و نام بىشمار دارد . و اينكه در شمار آرند در ادعيه و اذكار ، امهات اسماء است . و الَّا اسمه « العليم » به اندازهء معلومات است ، و اسمه « الحكيم » به حسب حكمتهاى او در مصنوعات بىحدّ و بىعدّ او است ، و اسمه « القدير » به قدر مقدورات او . و اسماء اضافيهء او از مبدعيت و منشأيت و مخترعيت و مكونيت و خالقيت و رازقيت به عدد مضايفات اين اسماست . الى غير ذلك . و همچنين آيت كبراى او كه شجرهء روحانيهء علميه باشد به اضافه و ازدياد نظاير و قراين لفظ علم ، از عقل و حكمت و ادراك و شعور و فقه و فهم و فراست و كياست و فطانت و ذكاوت و ذكر و فكر و تصور و غير اينها مما يطول الكلام بذكرها .\r\n\r\nچون نه سر پيداست وصفش را نه بن\r\nنيست لايق بيش از اين گفتن سخن\r\nدر حق ديگر بود او عمّ و خال\r\nدر حق ديگر كسى وهم و خيال\r\n\r\nن ندارد - ك 134 40\r\nوهم و خيال : كه « كلّ ما فى الكون و هم او خيال » . يعنى تعيّنات و ماهيّات ، بلكه اضافهء وجود به ماهيّات و تعيّنات ، وهم و خيال است . و اما وجود حقيقى طرد العدم ، پس وجه الله است و حقيقة الحقائق است .\r\nو عرفا چون وهم و خيال بر عالم اطلاق كنند ، بايد زبان ايشان را بفهمند و به غلط نيفتند مستمعان . پس اگر عالَم گويند ، عالم ما سوى الله است . و ما سوى ، ماهيات امكانيه است ، چه وجود حقيقى ذات حق و وجه حق است . و حق و آن چه از صقع اوست حق است . و اگر ممكنات را گويند ، واضح است كه ممكن محض ماهيّت است كه آن را به اعتبار ذات لا مَوجُودَةٌ وَلا مَعدُومَةٌ گويند عقلًا . واو تعيّن است ، كه عارف گويد : تعيّنها امور اعتبارى است .\r\nو مىشود وهم و خيال در كلام مولوى اينجا ناظر به اين نسب باشد . چنان كه شيخ محمود گويد : عدوى خويش را فرزند خوانى . و ديگرى گويد :\r\n\r\nآبى كه به روزگار بندد كيمخت\r\nگاهى پسرش نام نهى گاهى دخت\r\nگم شوى در ذات و آسايى ز خود\r\nچشم تو يك رنگ بيند نيك و بد\r\n\r\nن ندارد - ك 134 43\r\nيك رنگ : هر گاه وجود نيك و بد بينى ، كه بد از ماهيّت بينى و انفصال بينى خيزد كه عدم متخلَّل شود . و هر گاه وجود بينى ، نيك بينى .\r\n\r\n\r\n( ( 3684 ) ) آن يكى رومى بگفت اين قيل را * ترك كن خواهيم استافيل را\r\n\r\nن 374 22 - ك 135 2\r\n","description":"","footnote":"","page_name":" 423 ","page_number":423},
  {"content":"\r\nاستافيل : به زبان رومى انگور است .\r\n\r\n\r\n( ( 3686 ) ) مشت بر هم مىزدند از ابلهى * پر بدند از جهل وز دانش تهى\r\n\r\nن 375 2 - ك 135 3\r\nپر بدند : مصراع از صنعت مقابله است .\r\n\r\n\r\n( ( 3698 ) ) پس رياى شيخ به ز اخلاص ما * كز بصيرت باشد آن وين از عمى\r\n\r\nن 375 14 - ك 135 10\r\nرياى شيخ : صورت رياست ، چه ريا كثرت بينى است و كثرت بينى او در عين وحدت است .\r\nكز بصيرت باشد : و از اينجاست كه اَلطُّرُقُ اِلَى الله بِعَدَدِ أنفاسِ الخَلائِقِ .\r\n\r\n\r\n( ( 3700 ) ) چون سليمان كز سوى حضرت بتاخت * او زبان جملهء مرغان شناخت\r\n\r\nن 375 16 - ك 135 11\r\nاو زبان جمله : از آيات خليفهء زمان آن است موافق اخبار ، كه عالم به هر لغتى باشد . و اين نه مجرد همين است كه عربى و عبرى و پهلوى و تركى و لغات ديگر را بداند - كه اين آسان است بالنسبة - بلكه بايد السنهء اهل حق و باطل را بداند ، بلكه بهتر از دانش خود آنها . مثل آن كه مىگويد : مبدأ ، وجود است ، صرفِ حقيقتِ وجود را مىخواهد . و آن كه مىگويد مبدأ ، نور است نور حقيقى و حسى را امتياز داده و داند كه نور حقيقى حقيقت وجود است ، كه ظاهر بالذات و مظهر للغير است و عقول و نفوس انوار اقرب به او هستند . و آن كه گويد مبدأ ، عشق است و عشق است كه همه را محرك است ، حقيقت وجود را مىخواهد ، چنان كه آيت كبرى عشق به خود و باطن ذات خود بود و مرتبه اى از وجود است . و آن كه گويد وجوب است ، وجوب ، شدت وجود و تماميت آن است . و آن كه گويد مبدأ وحدت و هويت است وحدت حقه ، حقيقت وجود است و او هويت حقيقته است كه قائم بالذات و قيوم است نه معانى مصدريه قائم بالغير . و آن كه گويد نقطه است ، اصل محفوظ وجود را خواهد كه راسم همهء حروف تكوينيه است چون نقطه كه راسم حروف تدوينيه است . و آن كه گويد صفاتش عين يكديگر و كل عين ذات است به حسب وجود و مصداق خواهد . و آن كه گويد غيرند و زايدند به حسب مفهوم خواهد . بلكه اهل باطل كه گويد مبدأ ظلمت است ، مبدأ قابلى را خواهد نه فاعلى و قابل ، مادة المواد است كه در ذات خود فعليات را كه از مراتب انوارند ندارد . و همچنين آن كه مىگويد عالم قديم است ، فيض الله و نور الله كه در ماهيّات و مواد است مىبيند . و بالجمله آن چه صفات خدا و از ناحيهء اوست مىبيند . خاصه آن كه نور خدا تمكين نمىكند بروز عالم را در نظر شهودش ، و عالم پيش او مانند احطابى است در گرفته به شعلهء نور او . و آن كه مىگويد عالم حادث است ، مواد و ماهيات مستفيضه و مستنيره را مىفهمد و بر اين قياس كن اختلافات را . « گر بگويم شرح آن بىحد شود .\r\n\r\n\r\n( ( 3707 ) ) هم سليمان هست اندر دور ما * كو دمد صلح و نمايد جور ما\r\n\r\nن 376 1 - ك 135 14\r\n","description":"","footnote":"","page_name":" 424 ","page_number":424},
  {"content":"\r\nاندر دور ما : چه ولىّ از اسماء خداست و هميشه مظهر مىخواهد . پس انقطاع ولايت جايز نيست . و اولياء خدا هميشه در عالم هستند . به خلاف نبى و رسول ، كه اسم خلقىاند . پس انقطاع نبوت و رسالت جايز است .\r\n\r\n\r\n( ( 3708 ) ) قول ان من امة را ياد گير * تا به الا و خلا فيها نذير\r\n\r\nن 376 2 - ك 135 15\r\nقول ان : قول خدا كه : * ( وَإِنْ مِنْ أُمَّةٍ إِلَّا خَلا فِيها نَذِيرٌ 35 : 24 ( 1 )  . يعنى نيست قومى مگر آن كه گذشته در آنها ولىّ به معنى اعم از نبى ، چه ولى اعم از نبى است ، كه وجه اللهى است .\r\n\r\n\r\n( ( 3713 ) ) دو قبيله كاوس و خزرج نام داشت * يك ز ديگر جان خون آشام داشت\r\n\r\nن 376 9 - ك 135 19 و\r\nخزرج : ( به خاء و زاء معجمتين و راء مهمله و جيم ) قبيله اى از انصار .\r\n\r\n\r\n( ( 3720 ) ) نى اخى نى نفس واحد باشد او * در شقاوت نحس ملحد باشد او\r\n\r\nن 376 16 - ك 135 22\r\nنى اخى نى نفس واحد : يعنى نه آيهء * ( إِنَّمَا اَلْمُؤْمِنُونَ إِخْوَةٌ 49 : 10 ( 2 )  مىگيردش ، و نه آيهء * ( خَلَقَكُمْ مِنْ نَفْسٍ واحِدَةٍ 4 : 1 ( 3 )  .\r\n\r\n\r\n( ( 3722 ) ) سرّ گبر كور نامذكور به * در دو دوزخ از ارم مهجور به\r\n\r\nن 376 18 - ك 135 23\r\nدر دو دوزخ : يعنى چشمى كه همه جا وجه الله نبيند كور به و در دو دوزخ : دو كاسهء چشم . . . و مىشود « در » به معنى باب باشد و سكون راء به جهت ضرورت شعر . يعنى آن چشم دو در است براى دوزخ . زيرا كه هر گاه مدارك آدمى در ادراك آيات الله صرف نشود و ادراك جزئيات به جهت نيل كليات و مجردات نباشد ، چون ابواب سبعهء جهنم مىشوند چنان كه هر گاه مدارك سبعه در ادراك آيات الله صرف شود و به تمكين رسند و عقل هم كه باب هشتم است بالفعل شود ، چون ابواب ثمانيه هشت بهشت شوند .\r\n\r\n\r\n( ( 3725 ) ) پس در انگورى همىدرند پوست * تا يكى گردند وحدت وصف اوست\r\n\r\nن 376 21 - ك 135 25\r\nتا يكى گردند : چه وصول ذى الغاية به غايت به نحو تحول است نه به محض قرب اضافى .\r\nچنان كه بعضى از حكماء در استكمالات نفوس ناطقهء قدسيه ، اتحاد نفس را به عقل فعّال قائلند .\r\nپس همهء نفوس كليهء الهيه كه در صعود به غايت واحدة متحول شوند ، متحد باشند . چنان كه در عالم عقل پيش از ورود بر ابدان ، « متحد بوديم و يك جوهر همه » ، مانند اقطارى كه همه به يك مركز منتهى شوند .\r\n","description":"","footnote":" ( 1 ) قرآن كريم ، سورهء فاطر ، آيهء 24 . .  ( 2 ) قرآن كريم ، سورهء حجرات ، آيهء 10 . .  ( 3 ) قرآن كريم ، سورهء نساء ، آيهء 1 . . ","page_name":" 425 ","page_number":425},
  {"content":"\r\n\r\n\r\n( ( 3729 ) ) كه اتحاد جسمهاى آب و طين * هست ناقص جان نمىماند بدين\r\n\r\nن 377 2 - ك 135 27\r\nجان نمىماند بدين : چه آن چه را اتحاد گويند در اجسام و جسمانيات ، حقيقت اتحاد نيست ، امتزاج و تركيب است و نحو اين . و اتحاد جانها فناء در غايات است .\r\n\r\n\r\n( ( 3732 ) ) دور بينى كور دارد مرد را * همچو خفته در سرا كور از سرا\r\n\r\nن 377 4 - ك 135 28\r\nدور بينى : چون اكثرى ايمان به غيب دارند ، و ايمان شهودى و عيانى قليل است ، و از احياء كاملين مكملين در احتجابند و حال آن كه :\r\n\r\nجمال اوست هر جا جلوه كرده\r\nز معشوقان عالم بسته پرده\r\n\r\nو خداى عابرين و غابرين واحد است . وَهُوَ الَّذى فِى السَّماءِ إله وَفىِ الأرضِ إله ( 1 )  . و آلهيت و خالقيت بطور تشأن است كُلُّ يَومٍ هُوَ فى شَأنٍ ( 2 )  .\r\nو عمدهء سبب قدر ندانستن انسان كامل زنده ، دو چيز است : راه زنى صورت و حسد . بلكه « از خود بطلب هر آن چه خواهى كه تويى » ، ليكن به دلالت او و چنگ زدن به آن عروة الوثقى .\r\nكور از سرا : از اشعار منسوب به امير المؤمنين على - عليه السلام - است كه :\r\n\r\nقالُوا حَبيبُكَ دانٍ مِنكَ مُقتَرِبٌ\r\nوَ أنتَ ذُو وَلَه فِى الحُبِّ حَيرانٌ\r\nفَقُلتُ قَد يُحمَلُ الماءُ الطَّهُورَ عَلى\r\nظَهرِ البَعيرِ وَيَسرى وَهوَ ظَمآنٌ\r\n\r\nگفتند دوست تو نزديك است به تو ، و تو واله و حيرانى از فراق ؟ پس گفتم : بلى گاه آب طهور گوارا بر پشت شتر است و او مىرود تشنه و خبر ندارد .\r\n\r\n\r\n( ( 3736 ) ) او بود محروم از صحرا و مرج * عمر او اندر گره كارى است خرج\r\n\r\nن 377 8 - ك 135 31\r\nمرج : ( به راء مهمله ) چمن ، از جهت اختلاط به انواع سبزه و گل . و مرج اختلاط است . چون :\r\n* ( مَرَجَ اَلْبَحْرَيْنِ يَلْتَقِيانِ 55 : 19 ( 3 )  .\r\n\r\n\r\n( ( 3737 ) ) خود زبون او نگردد هيچ دام * ليك پرّش در شكست افتد مدام\r\n\r\nن 377 9 - ك 135 31\r\nليك پرّش : از قبيل استثناء از ذمّ بما يشبه المدح است .\r\n\r\n\r\n( ( 3740 ) ) حال ايشان از نُبى خوان اى حريص * نقبوا فيها ببين هل من محيص\r\n\r\nن 377 12 - ك 135 33\r\nنقبّوا : اشارت است به كريمهء : * ( وَكَمْ أَهْلَكْنا قَبْلَهُمْ مِنْ قَرْنٍ هُمْ أَشَدُّ مِنْهُمْ بَطْشاً فَنَقَّبُوا فِي اَلْبِلادِ هَلْ مِنْ مَحِيصٍ 50 : 36 ( 4 )  . چه بسيار هلاك كرديم پيش از ايشان از قرنها كه بودند شديدتر به حسب\r\n","description":"","footnote":" ( 1 ) - قرآن كريم ، سورهء زخرف ، آيهء 84 . .  ( 2 ) قرآن كريم ، سورهء رحمن ، آيهء 29 . .  ( 3 ) قرآن كريم ، سورهء رحمن ، آيهء 19 . .  ( 4 ) قرآن كريم ، سورهء ق ، آيهء 36 . . ","page_name":" 426 ","page_number":426},
  {"content":"\r\nزنندگى ، پس راه بريدند در شهرها ، و آيا مخلصى هست از تقدير ما ؟\r\n\r\n\r\n( ( 3743 ) ) جمله مرغان منازع بازوار * بشنويد اين طبل باز شهريار\r\n\r\nن 377 15 - ك 135 34\r\nطبل باز : يعنى طبل فتح ، اگر به زاء معجمه باشد . و مىشود به حسب تاب داشتن عبارت ، كه با راء مهمله باشد به معنى رخصت ، چون بار يافته و به معنى ساز مطرب و به پا ، به معنى پريدن آمده ، و اين مناسب با مرغان است ، مثل باز ( به معجمه ) به معنى مرغ معروف .\r\n\r\n\r\n( ( 3745 ) ) حيث ما كنتم فولوا وجهكم * نحوه هذا الذى لم ينهكم\r\n\r\nن 377 17 - ك 135 35\r\nحيث ما كنتم : يعنى هر جا كه باشيد متوجه باشيد روى دل را به جانب او ، و اين چيزى است كه نهى نكرده است شما را از اين ، چه در حالت طهارت و چه در حالت حدث و خَبَث ، و چه در خلاء و چه در ملأ اذن داده ذكر نامى نامى خود را در هر حال . و امر تكوينى نموده كلّ را ، و مىبرد به سوى خود به نحو استكمال وجودى * ( أَلا إِلَى الله تَصِيرُ اَلأُمُورُ 42 : 53 ( 1 )  .\r\n\r\n\r\n( ( 3752 ) ) زاغ ايشان گر به صورت زاغ بود * باز همت آمد بر او ما زاغ بود\r\n\r\nن 378 3 - ك 136 1\r\nما زاغ بود : اشارت است به قول حق تعالى : * ( ما زاغَ اَلْبَصَرُ وَما طَغى 53 : 17 ( 2 )  ، يعنى زيغ و ضلال نداشت بصر پيغمبر و اعوجاج نداشت در آن چه مىديد و همچنين ورثهء او .\r\n\r\n\r\n( ( 3754 ) ) و آن كبوترشان ز بازان نشكهد * باز سر پيش كبوترشان نهد\r\n\r\nن 378 5 - ك 136 2\r\nنشكهد : مضارع منفى از شكوهيدن به معناى ترسيدن .\r\n\r\n\r\n( ( 3756 ) ) طوطى ايشان ز قند آزاد بود * كز درون قند ابد رويش نمود\r\n\r\nن 378 7 - ك 136 3\r\nز\r\nقند آزاد : به نون است . و مىشود به ياء مثناة تحت [ قيد 
  ] باشد . ليكن دوم كه :\r\nقند ابد : باشد البته به نون است . و در بعض نسخ « قند ادب رويش نمود » .\r\n\r\nكبك ايشان خنده بر شاهين زند\r\nدر تعلق راه عليين زند\r\n\r\nن ندارد - ك 136 4\r\nراه عليين زند : يعنى بايد تعلق به حق داشت ، نه به عليين .\r\n\r\n\r\n( ( 3758 ) ) منطق الطير آنِ خاقانى صداست * منطق الطير سليمانى كجاست\r\n\r\nن 378 9 - ك 136 4\r\n","description":"","footnote":" ( 1 ) قرآن كريم ، سورهء شورى ، آيهء 53 . .  ( 2 ) قرآن كريم ، سورهء نجم ، آيهء 17 . . ","page_name":" 427 ","page_number":427},
  {"content":"\r\nآنِ خاقانى : مضاف به خاقانى . يعنى آن چه خاقانى منظوم ساخته در ذكر طيور و اسم آن را منطق الطير گذارده ، صدايى و عكسى است از منطق الطير حقيقى ايشان . و تلميحى به منطق الطير شيخ عطار نيز دارد .\r\n\r\n\r\n( ( 3759 ) ) تو چه دانى بانگ مرغان را همى * چون نديدستى سليمان را دمى\r\n\r\nن 378 10 - ك 136 5\r\nسليمان را دمى : ذو القافيتين است .\r\n\r\n\r\n( ( 3760 ) ) پر آن مرغى كه بانگش مطرب است * از برون مشرق است و مغرب است\r\n\r\nن 378 11 - ك 136 5\r\nكه بانگش : اين بهتر است از نسخهء « كه بالش » .\r\nاز برون : چون عنقاى عقل كل است كه مجرد از احياز و جهات و اوضاع و اوقات ، و بالجمله از مواد و عوارض آنهاست . بلكه سيمرغى است كه شيخ عطار از لسان طيور مىگويد كه :\r\n\r\nهست ما را پادشاهى بىخلاف\r\nدر پس كوهى كه هست آن كوه قاف\r\nنام آن سيمرغ و سلطان طيور\r\nاو به ما نزديك و ما ز او دور دور\r\n\r\n\r\n\r\n( ( 3761 ) ) هر يك آهنگش ز كرسى تا ثرى است * وز ثرى تا عرش در كرّ و فرى است\r\n\r\nن 378 12 - ك 136 6\r\nهر يك آهنگش : نغمهء وجود ظهورى است كه اِعراب از ما فى الضمير المكنون الغيب المطلق است ، در سلسلهء طوليهء نزوليه از كرسى كه نفس كليه به معنى جميع نفوس كليهء محرك سماوات مدّ اوست تا ثرى كه خاك باشد ، و باز از ثرى در سلسلهء طوليهء عروجيه ممدود است تا عرش كه غايت داخل در مغيّا نباشد ، و منافات با مصراع اول نداشته باشد ، كه كرسى مبدأ بود و بايد عود بر طبق به دو باشد ، و عرش برون است ، كه از صقع ذو العرش است و متكلم و صاحب آهنگ است .\r\n\r\n\r\n( ( 3762 ) ) مرغ كو بىاين سليمان مىرود * عاشق ظلمت چو خفاشى بود\r\n\r\nن 378 13 - ك 136 6\r\nبىاين سليمان : بىانسان كاملِ مكمّل .\r\n\r\n\r\n( ( 3766 ) ) تخم بطى گر چه مرغ خانگى * زير پر خويش كردت دايگى\r\n\r\nن 378 18 - ك 136 10\r\nتخم بطَّى : اينها تمثيل است از براى نفوس ناطقه كه اصلشان از عالم قدس مجردات است ، و به تن درين عالم اجسام تربيت مىيابند . به مرغابيان مىمانند ، كه از بيوض مرغابيان باشند و ليكن در زير پر مرغ خانگى تربيت يافته باشند .\r\n\r\n\r\n( ( 3773 ) ) تو ز كرّمنا بنى آدم شهى * هم به خشكى هم به دريا پا نهى\r\n\r\nن 379 3 - ك 136 13\r\nتو ز كرّمنا : اشارت است به كريمهء : * ( وَلَقَدْ كَرَّمْنا بَنِي آدَمَ وَحَمَلْناهُمْ فِي اَلْبَرِّ وَاَلْبَحْرِ وَرَزَقْناهُمْ مِنَ اَلطَّيِّباتِ ) * 17 : 70 ( 1 )  . يعنى هر آينه تكريم فرموديم بنى آدم را به اعتبار اعطاء خلعت خلافت به او ، و\r\n","description":"","footnote":" ( 1 ) قرآن كريم ، سورهء اسراء ، آيهء 70 . . ","page_name":" 428 ","page_number":428},
  {"content":"\r\nوحدت حقهء ظليه به او ، و ساختن او را هيكل توحيد ، چنان كه در حديث حقيقت حضرت امير المؤمنين على ( ع ) فرمود : نُورٌ يُشرِقُ مِن صُبحِ الأزَلِ فَيَلُوحُ عَلى هَياكِلِ التَّوحيدِ آثارُه ( 1 )  . و هياكل توحيد انسان كامل است ، و به اعتبار ايداع جوهرهء لاهوتيه در او و مظهريت اسم الجلاله و آن الله است .\r\n« وَحَمَلناهُم » ، حمل تكوينى است در برّ عالم صورت و بحر عالم معنى . يعنى سير داديم ايشان را در برّ عالم صورت كه مودع ساختيم عالمين صوريين را در وجودشان ، و بحر عالم معنى ، كه مودع ساختيم عالم ارواح را در وجودشان ، و جامع جميع نشآت ساختيم ايشان را .\r\n« وَرَزَقْناهُمْ مِنَ اَلطَّيِّباتِ » 10 : 93 ، يعنى علوم حقيقيه و معارف الهيه به جنبهء ملكوتيهء ايشان داديم ، چنان كه نِعَم صوريه به جنبهء ملكيه و ناسوتيهء ايشان روزى كرديم .\r\n« وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا » 17 : 70 ، يعنى تفضيل و برترى داديم ايشان را بر همهء خلايق ، نوع تفضيلى . آن چه خوبان همه دارند تو تنها دارى پس كلمهء « من » بيانى باشد از براى كثير . و نوع تفضيلى كه گفتيم ، تكوينى باشد بر ملك و فلك و ساير انواع ، چنان كه جبرئيل گفت در معراج حقيقت محمديه كه « لَود نَوتُ أَنمُلَةً لَاحتَرَقتُ » ( 2 )  .\r\nوَ الحَمدُ لله عَلى جَمالِه وَجَلالِه وَالصَّلاةُ وَالسَّلامُ عَلى مُحَمَّدٍ وَآلِه .\r\n\r\n","description":"","footnote":" ( 1 ) سفينة البحار ، ج 2 - روضات الجنات ذيل كميل . .  ( 2 ) بحار الانوار ، ج 6 ، باب 33 - شرح تعرّف ، ج 2 ، ص 44 . . ","page_name":" 429 ","page_number":429}
  ]