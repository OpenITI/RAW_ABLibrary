[
  {"content":"\r\n\r\nالفقه الاسلامى\r\nاحكام مطهرات و نجاسات\r\nآيت الله سيد محمد تقى مدرسى\r\nترجمه\r\nسرور دانش\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nmudarrisi muhammad taqi\r\nالفقه الاسلامى : احكام زكات و فقه صدقات / محمدتقى مدرسى ؛ مترجم : سرور دانش - تهران : محبان الحسين عليه السلام 1381 .\r\n128 ص -\r\n4000 ريال : 4 - 38 - 7373 - 964 isbn\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . طهارت . 2 . طهارت - احاديث 3 . احاديث احكام . الف . دانش ، سرور ، مترجم . ب . عنوان . ج . عنوان : احكام مطهرات و نجاسات .\r\n7041 4 م / 3 / 185 bp\r\n352 / 297\r\n1381\r\nكتابخانه ملى ايران\r\n26470 - 81 م\r\nاحكام مطهرات و نجاسات\r\nآية الله سيد محمدتقى مدرسى\r\nمترجم : سرور دانش\r\nناشر : انتشارات محبان الحسين عليه السلام\r\nچاپ اول : پاييز 1381 - 3000 نسخه\r\nقيمت : 4000 ريال\r\nآدرس دفتر پخش : ناصر خسرو - كوچهء حاج نايب - تلفن 3907181\r\nشابك 4 - 38 - 7373 - 964\r\n4 - 38 - 7373 - 964 isbn\r\nليتوگرافى : نينوا - قم / 7719520\r\nچاپخانه : عترت - قم / 6662270\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدّمه\r\nبِسْمِ اللَّهِ الرّحمْنِ الرَّحِيمِ\r\nالحمد للَّه‌ربّ العالمين ، وصلّى اللَّه على محمّد سيّد المرسلين وآله الهداة الطاهرين ، وعلى من اتّبع نهجهم إلى يوم الدين .\r\nطهارت و پاكيزگى از ويژگيهاى مؤمنى است كه خداوند او را به راه راست هدايت كرده است و از همين رو فقه اسلامى نيز احكام طهارت و نجاست را به طور مشروح و گسترده بيان كرده است .\r\nاز چند سال پيش خداوند به من توفيق بخشيد كه كتابى دربارهء احكام مطهّرات و اجتناب از نجاسات تأليف كنم وى بعداز انتشار كتاب « احكام دماء » از سلسلهء « الوجيز فى الفقه الاسلامى » ، آنچه را قبلًا نوشته بودم مورد بازبينى و تجديد نظر قرار دادم و برخى از فضلاء هم دراين كار ، ياريم كردند و اكنون آن را به مؤمنان و خوانندگان گرامى تقديم مىدارم به اميد اينكه براى آنان سودمند واقع شود و خداوند از فضل خود ، عمل به آن را مجزى قرار دهد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاز خداوند سبحان مىخواهم كه اين عمل را ذخيره‌اى براى روز معاد قرار دهد . انّه ولىّ التّوفيق .\r\nمحمّد تقى المدرّسى\r\nتهران\r\n1 / رجب / 1413 ه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nطهارت آيينهء فطرت\r\nدربارهء خود بينديش ، سپس به طبيعت پيرامون خود نگاه كن ، چه مىبينى ؟ آيا نمىبينى كه هر چيزى در عالَم وجودت و در جهان پهناور هستى ، به خوبى و به زيبائى ، سازمان و سامان يافته است ؟\r\nاز اجزاى بسيار ريز و ناچيز اتم تا كهكشانهاى حاوى ميليونها خورشيد ، همه و همه به عنوان آفريدهء كردگار حكيم ، نشان دهندهء سنّت حكيمانه‌اى است كه خداوند براى آنها تقدير كرده است .\r\nاين سنّتها همان فطرت الهى است كه انحراف از آن باعث تباهى و بازگشت به آن موجب اصلاح مىشود . طهارت ، بيانى از فطرت خدا در انسان است و از همين رو هر چيزى كه به سود انسان وشايستهء او باشد ، حتماً نوعى از طهارت و پاكى را با خود همراه دارد و هر چيزى كه به زيان او و باعث تباهى او باشد ، مصداق ناپاكى و آلودگى مىباشد .\r\nخصلت راستى چون به نفع انسان و موجب اصلاح اوست ، نمونه و نشانه‌اى از طهارت قلب است و همچنين ايثار ، فداكارى و بخشش و . . . امّا دروغ چون بر خلاف فطرت انسان و يكنوع انحراف از سنّت\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nخداست ، علامت ناپاكى و پليدى قلب است و همچنين خيانت و خودخواهى . . .\r\nنجاستها و ناپاكهايى مانند ادرار ، مدفوع و منى ، به انسان زيان مىرساند و طبيعت انسانى هم به همين جهت يعنى به علّت فساد و آلودگى آنها را از درون جسد و بدن به بيرون مىراند امّا رهايى از آنها يكنوع طهارت و پاكى است و . . .\r\n\r\nپاكيزگى و طهارت در قرآن كريم\r\nخداوند متعال بندگانش را به طهارت دستور داده است ، هم در آنچه مربوط به « روح » است و هم در سطح « بدن » و هم در « محيطزيست » و بدين ترتيب دين اسلام ، اجتناب از آلودگى و اهتمام به پاكيزگى را در تمام ابعاد و سطوح آن به عنوان يك حكم و يك قانون ، وضع و مقرّر كرده است . خداوند سبحان دربارهء طهارت روح مىفرمايد :\r\n( وَنَفْسٍ وَمَا سَوَّاهَا * فَأَلْهَمَهَا فُجُورَهَا وَتَقْوَاهَا * قَدْ أَفْلَحَ مَن زَكَّاهَا ) « 1 » .\r\n« و قسم به جان آدمى و آن كسى كه آن را آفريده و منظّم ساخته * سپس فجور و تقوا ( شرّ و خير ) را به او الهام كرده است * كه هر كس نفس خود را پاك و تزكيه كرده ، رستگار شده است . »\r\nهنگامى كه نفس انسانى ، از شرك ، شك ، تعصّبات و ساير رذيلت‌ها پاك گردد به فطرت اوّليّه الهى بازمىگردد .\r\nامّا دربارهء اجتناب از آلودگيهاى بدن بازهم خداوند سبحان در قرآن\r\n\r\n\r\n","description":"","footnote":"\r\n( 1 ) - سورهء شمس ، آيات 7 - 9 .\r\n","page_name":" 12 ","page_number":12},
  {"content":"\r\n\r\nبه آن دستور داده و فرموده است :\r\n( وَثِيَابَكَ فَطَهِّرْ * وَالرُّجْزَ فَاهْجُرْ ) « 1 » .\r\n« و لباست را پاك كن * و از پليدى دورى نما . »\r\nهمچنين دربارهء پاكيزگى محيطزيست فرموده است :\r\n( وَلَا تُفْسِدُوا فِي الْأَرْضِ بَعْدَ إِصْلَاحِهَا . . . ) « 2 » .\r\n« و در زمين پس از اصلاح آن فساد نكنيد . »\r\nخداوند همهء پليديها ( خبائث ) را حرام كرده است كه همهء نجاستها و ناپاكيها را شامل مىشود و نيز همهء آنچه را كه به انسان ضرر و زيان مىرساند . خداوند فرموده است :\r\n( . . . وَيُحِلُّ لَهُمُ الطَّيِّبَاتِ وَيُحَرِّمُ عَلَيْهِمُ الْخَبَائِثَ . . . ) « 3 » .\r\n« . . . واشيايى پاكيزه را براى آنها حلال مىشمرد وناپاكيها را تحريم مىكند . »\r\nهمچنين دورى كردن‌از نجس را نيز واجب‌قرار داده وفرموده‌است :\r\n( . . . إِنَّمَا الْمُشْرِكُونَ نَجَسٌ فَلَا يَقْرَبُوا الْمَسْجِدَ الْحَرَامَ بَعْدَ عَامِهِمْ هذَا . . . ) « 4 » .\r\n« مشركان‌ناپاكند ، پس‌نبايد بعداز امسال نزديك‌مسجدالحرام شوند . »\r\nخداوند اجتناب از پليدى را يك حالت فطرى براى انسان تلقّى كرده و در قرآن مجيد بيان فرموده كه از پليديهاى معنوى و مادّى بايد\r\n\r\n\r\n","description":"","footnote":"\r\n( 1 ) - سورهء مدّثّر ، آيات 4 و 5 .\r\n( 2 ) - سورهء اعراف ، آيات 56 ، 85 .\r\n( 3 ) - سورهء اعراف ، آيهء 157 .\r\n( 4 ) - سورهء توبه ، آيهء 28 .\r\n","page_name":" 13 ","page_number":13},
  {"content":"\r\n\r\nدورى كرد :\r\n( . . . إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَام‌ُرِجْسٌ مِن عَمَلِ الشَّيْطَانِ فَاجْتَنِبُوهُ . . . ) « 1 » .\r\n« شراب و قمار و بتها و ازلام ( نوعى از بخت آزمائى ) پليد و از عمل شيطان است ، از آنها دورى كنيد . »\r\nاز آنچه گفته شد دو مطلب مهم را استفاده مىكنيم :\r\nاوّل - بالاترين و والاترين هدف از : واجب كردن پاكيزگى واجتناب از ناپاكيها و بيان احكام شرعى اين موضوع كه در سطور ذيل ذكر مىگردد ، بازگشت به خدا و به فطرت پاكى است كه خدا انسان را بر آن آفريده است و بر ماست كه از طريق اجراى احكام بلند آئين مبين اسلام ، به اين هدف و الا جامهء عمل بپوشانيم .\r\nدوّم - بر مسلمان لازم است كه به پيروى از عمومات آيات فوق ، به هر وسيلهء ممكن و در حدّ توان و قدرت براى كسب طهارت و پاكيزگى تلاش نمايد . البتّه اين تلاش در همهء موارد به حدّ وجوب نمىرسد مگر اينكه دليل قاطعى براى وجوب ، وجود داشته باشد .\r\nمثالهاى زير مطلب را روشن مىگرداند :\r\nالف - اگر غذا يا آشاميدنى ، به زهر يا ويروس كشنده آلوده شود ، اجتناب‌از آن به‌خاطر تحصيل طهارت‌واجتناب از ناپاكى وبراىاجراى اصل عمومى « لا ضرر » و براى حفظ حيات انسانى ، واجب مىگردد .\r\nب - اگر مواد خوراكى يا آشاميدنى و يا ساير كالاهاى انسان\r\n\r\n\r\n","description":"","footnote":"\r\n( 1 ) - سورهء مائده ، آيهء 90 .\r\n","page_name":" 14 ","page_number":14},
  {"content":"\r\n\r\nبه ميكروب غير كشنده آلوده شود و يا احتمال عقلايى آلودگى وجود داشته باشد ، اجتناب از آن مستحبّ بوده و واجب نيست مگر اينكه احتمال دهد از اين آلودگى ضررى فراوان متوجّه او مىشود .\r\nج - رعايت پاكيزگى ، نظافت و زيبائى براى هميشه مستحبّ است تا محيطزيست ( خانه ، خيابان ، كالاها و وسائل ) انسان ، بيانگر زيبائى شريعت و پاكى و صفاى آن باشد . چنان كه آلوده كردن محيطزيست مثل انداختن زباله در خيابان يا تخريب باغها وپاركها يا روان‌ساختن فاضلاب در بين آبهاى تميز و مانند آن مكروه است و اگر ضرر جانى يا مالى به مسلمين داشته باشد يا به هر نوع فساد وتباهى در زمين ( طبق نظر كارشناسان مورد وثوق ) منجرّ شود ، حرمت پيدا مىكند .\r\n\r\nمطهرات يا پاك كننده‌ها\r\nشريعت اسلامى ، مجموعه‌اى از مطهّرات را براى ما مشخّص كرده و احكام پاك شدن به وسيلهء آنها را به طور مشروح بيان كرده است مانند : آب ، خاك و خورشيد ولى منظور شريعت اين نيست كه پاكى و پاك كردن را تنها به آنها اختصاص داده باشد بلكه با ارائه اصول كلّى و عام و با صراحت به ما دستور داده كه از هر وسيلهء ممكن براى پاكيزگى استفاده نمائيم ، خداوند فرموده است :\r\n( وَالرُّجْزَ فَاهْجُرْ ) « 1 » .\r\n\r\n\r\n","description":"","footnote":"\r\n( 1 ) - سورهء مدّثّر ، آيهء 5 .\r\n","page_name":" 15 ","page_number":15},
  {"content":"\r\n\r\n« از پليدى و ناپاكى اجتناب كن . »\r\n( فَاجْتَنِبُوا الرِّجْسَ مِنَ الْأَوْثَانِ ) « 1 » .\r\n« پس ، از بتهاى پليد اجتناب كنيد . »\r\n( . . . إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِن عَمَلِ الشَّيْطَانِ فَاجْتَنِبُوهُ . . . ) « 2 » .\r\n« شراب و قمار و بتها و ازلام ( نوعى از بخت آزمائى ) پليد و از عمل شيطان است ، از آنها دورى كنيد . »\r\nدستورات فوق نشان مىدهد كه براى تحقّق طهارت و نظافت ، از هر وسيلهء ممكن بايد استفاده شود . پس اگر بدانيم كه مادهء پاك كننده‌اى ، آلودگى و نجاست را بدرستى زايل مىگرداند و اثرى از آن باقى نمىگذارد ، بر ما لازم است كه براى اجراى امر شرع به طهارت ، از همان ماده بهره گيريم . به عنوان مثال اگر خون به گونه‌اى در جامه يا بدن خشكيده باشد كه جز با صابون بر طرف نشود ، بايد براى پاك كردن آن از صابون استفاده كنيم و همچنين اگر نجاست به جائى رسيده باشد كه بدون مواد شوينده از بين نرود بايد براى تحقّق پاكيزگى از آن مواد استفاده نمائيم .\r\nاز طرف ديگر در طهارت بايد از وسواس اجتناب كرد زيرا نجس همان پليدىاى است كه بايد دور انداخته شود و از آن اجتناب گردد امّا متنجّس يعنى چيزى كه به جهت برخورد با نجس ، نجس شده\r\n\r\n\r\n","description":"","footnote":"\r\n( 1 ) - سورهء حجّ ، آيهء 30 .\r\n( 2 ) - سورهء مائده ، آيهء 90 .\r\n","page_name":" 16 ","page_number":16},
  {"content":"\r\n\r\nاست ، اجتناب از آن به خاطر وجود اثر نجاست در آن لازم است ولى اگر به طور يقين بدانيم كه اثر نجس از بين رفته است ، اجتناب از آن لازم نيست و لذا از شرايط سرايت نجاست ، وجود رطوبت ذكر شده است .\r\nاز جهت ديگر خداوند در عالم آفرينش ، نظام خاصّى براى تطهير وضع كرده است ، پس آب خود ، خود را تطهير مىكند . نيز خاك خود ، خود را پاك مىكند ، همچنين خورشيد ، تحوّلات شيميايى و غيره پاك كنندهء چيزهاى ديگر هستند و حتّى به جهت آن نظام الهىاى كه در خلقت نهفته است ، مرور زمان نيز مىتواند به پاك شدن اشيا منجرّ شود . از همين رو است كه قاعدهء عمومى و كلّى در مورد طهارت و نجاست اين است كه : طبيعت پيرامون ما پاك است مگر در صورتى كه علم به ناپاكى آن پيدا شود . مضمون اين قاعده در حديث چنين آمده است :\r\n« كلّ شيْءٍ نَظِيف حَتّى تَعْلَمَ أنَّهُ قذر »\r\n. « هر چيز پاك است تا اينكه علم پيدا كنى كه آن نجس و آلوده است . »\r\n\r\nطهارت و پاكى در حديث شريف\r\nدربارهء اهمّيت پاكيزگى پيامبر اسلام صلى الله عليه و آله فرمود :\r\n« تنظَّفُوا بِكُلِّ مَا اسْتَطَعْتُمْ ؛ فَإِنَّ اللَّهَ تَعَالى بَنَى الْإِسْلَامَ عَلَى النَّظَافَةِ ، وَلَنْ يَدْخُلَ الْجَنَّةَ إِلَّا نَظِيفٌ » « 1 »\r\n. « به هر وسيله‌اى كه مىتوانيد ، نظافت را رعايت كنيد زيرا خداوند متعال اسلام را بر پايهء نظافت ، بنا كرده است و وارد بهشت نمىشود\r\n\r\n\r\n","description":"","footnote":"\r\n( 1 ) - ميزان الحكمه ، ج 10 ، ص 93 .\r\n","page_name":" 17 ","page_number":17},
  {"content":"\r\n\r\nمگر كسى كه پاكيزه باشد . »\r\nهمچنين آن‌حضرت فرمود :\r\n« إنّ الْإِسْلَامَ نَظِيفٌ ، فَتَنَظَّفُوا ، فَإِنَّهُ لَايَدْخُلِ الْجَنَّةَ إِلَّا نَظِيفٌ » « 1 »\r\n. « اسلام پاكيزه است پس شما هم پاكيزه باشيد زيرا وارد بهشت نمىشود مگر شخص پاكيزه . »\r\nهمچنين فرمود :\r\n« إِنَّ اللَّه طَيِّبٌ يُحِبُّ الطَّيِّبَ ، نَظِيفٌ يُحِبُّ النَّظَافَةَ » « 2 »\r\n. « خداوند پاك است و پاك را دوست دارد و پاكيزه است و پاكيزگى را دوست دارد . »\r\nهمچنين فرمود :\r\n« النَّظَافَةُ مِنَ الْإِيمَانِ » « 3 »\r\n. « نظافت و پاكيزگى جزء ايمان است . »\r\nهمچنين فرمود :\r\n« النَّظَافَةُ تَدْعُو إِلَى الْإِيمَانِ ، وَالْإِيمَانُ مَعَ صَاحِبِهِ فِي الْجَنَّةِ » « 4 »\r\n. « پاكيزگى به ايمان فرا مىخواند و ايمان همراه رفيق خود در بهشت است . »\r\nهمچنين آن‌حضرت به انس فرمود :\r\n« يا أَنَس ، أَكْثِرْ مِنَ الطَّهُورِ يزد اللَّه في عمرك ، فإن استطعت أن تكون\r\n\r\n\r\n","description":"","footnote":"\r\n( 1 ) - ميزان الحكمه ، ج 10 ، ص 93 .\r\n( 2 ) - همان ، ص 92 .\r\n( 3 ) - مستدرك الوسائل ، ج 16 ، باب 92 ، ابواب المائده ، ص 319 ، حديث 9 .\r\n( 4 ) و 5 - مكارم الأخلاق ، ص 40 .\r\n","page_name":" 18 ","page_number":18},
  {"content":"\r\n\r\nبالليل والنهار على طهارة فافعل ، فانّك تكون إذا مّتَّ على طهارة متَّ شهيداً » « 1 »\r\n. « اى انس ! بر پاكى و طهارت خود بيفزا تا خداوند بر عمرت بيفزايد و اگر مىتوانى در طول شب و روز با طهارت باش زيرا اگر با طهارت بميرى ، شهيد مرده‌اى . »\r\nاحكام آئين مبين اسلام دربارهء طهارت هم براى آخرت انسان سودمند است و هم براى دنياى او . خداوند توبه كنندگان و همچنين پاكى جويان را دوست مىدارد و واقعاً كدام فطرت سالم است كه پاكى و صفا را دوست نداشته باشد ؟ خداوند متعال به ما دستور مىدهد كه در هنگام ورود به مسجد زينت خود را برگيريم و خود را آراسته گردانيم . مگر كدام انسان است كه از زينت وآرايش خوشحال نباشد ؟\r\nاز همين رو ما نيز از سيرهء سلف صالح پيروى كرديم و آداب پاكيزگى و آراستگى را همراه با احكام طهارت بيان نموديم چنان كه در هنگام بيان احكام ميّت ، آداب بيمارى و آنچه دراين مرحلهء حسّاس از زندگى انسان به روابط اجتماعى او مربوط مىشود را نيز بيان كرديم .\r\nشما خوانندهء گرامى با مطالعهء اين مسائل به خوبى درمىيابى كه تعاليم آسمانى شريعت اسلامى چگونه همهء ابعاد زندگى بشر ، هم انديشه و روح و هم جسم و روابط اجتماعى او را فرا گرفته است ! كتاب طهارت در فقه اسلامى دليلى زنده براى اثبات اين حقيقت مهم است .\r\n\r\n\r\n","description":"","footnote":"\r\n( 1 ) . .\r\n","page_name":" 19 ","page_number":19},
  {"content":"\r\n\r\n\r\nتعريف طهارت\r\nطهارت در لغت به معناى نظافت و پاك بودن از چرك و پليدى است امّا در اصطلاح شرعى نام وضو يا غسل يا تيمّم است و فقها آن را چنين تعريف كرده‌اند :\r\n« استعمال طهورٍ مشروط بالنيّة »\r\n. « به كار بردن پاك كننده‌اى ( آب يا خاك ) به شرط نيّت قربت . »\r\nاسلام به موضوع طهارت ، اهمّيت فراوانى قايل شده و آن را از امور اساسى در زندگى انسان و - چنان كه در حديث آمده - نصف ايمان تلقّى كرده است ، و تعبير « نصف ايمان » كنايه از اهمّيت آن در شريعت اسلامى است .\r\nانسان با طهارت پيدا كردن از چركهاى حسّى و مادّى و نجاساتى كه در فقه از آن با واژهء خبث ( پليدى ) تعبير مىشود ، رهائى مىيابد و همچنين با طهارت است كه به جاى آلودگيهاى روحى كه فقه از آن به « حدث » تعبير مىكند ، پاكى و صفاى معنوى حاصل مىشود .\r\nقرآن كريم در آيهء ذيل به هر دو مورد اشاره كرده است :\r\n( . . . وَيُنَزِّلُ عَلَيْكُم مِنَ السَّماءِ مَاءً لِيُطَهِّرَكُم بِهِ وَيُذْهِبَ عَنكُمْ رِجْزَ الشَّيْطَانِ وَلِيَرْبِطَ عَلَى قُلُوبِكُمْ وَيُثَبِّتَ بِهِ الْأَقْدَامَ ) « 1 » .\r\n« آبى از آسمان برايتان مىفرستد تا شما را با آن پاك كند و پليدى شيطان را از شما دور سازد و دلهايتان را محكم و گامها را با آن استوار دارد . »\r\n\r\n\r\n","description":"","footnote":"\r\n( 1 ) - سورهء انفال ، آيهء 11 .\r\n","page_name":" 20 ","page_number":20},
  {"content":"\r\n\r\nبه جهت اهمّيت طهارت در شريعت اسلامى است كه فقها نيز در كتابهاى خود طهارت را اوّلين موضوع مورد بحث و اساس و پيش درآمد ساير مباحث فقهى قرار داده‌اند . شايد اين اهتمام ناشى از توجيهات و ارشادات پيامبر اسلام صلى الله عليه و آله باشد كه در بسيارى از روايات ، مسلمانان را به پاكيزگى و به ساختن جامعه‌اى پيراسته از چركها و آلودگيهاى مادى و معنوى ، فرا خوانده است . در حديث پيامبر صلى الله عليه و آله آمده است :\r\n« تنظَّفُوا بِكُلِّ مَا اسْتَطَعْتُمْ ؛ فَإِنَّ اللَّهَ تَعَالى بَنَى الْإِسْلَامَ عَلَى النَّظَافَةِ ، وَلَنْ يَدْخُلَ الْجَنَّةَ إِلَّا كل نَظِيفٍ » « 1 »\r\n. « به هر وسيله‌اى كه مىتوانيد ، نظافت را رعايت كنيد زيرا خداوند متعال اسلام را بر پايهء نظافت ، بنا كرده است و وارد بهشت نمىشود مگر كسى كه پاكيزه باشد . »\r\nهدف اسلام از اين همه تأكيد و تشويق بر طهارت ، اين است كه مؤمن هميشه پاكيزه و از چركهاى مادى و معنوى دور باشد و روح او نيز پاك و تزكيه گردد زيرا مقصود از تشريع طهارت تنها بعد مادى محسوس آن نيست بلكه طهارت روحى نيز جزء هدف است .\r\nطهارت حسّى ، زايل ساختن نجاست از جامه ، بدن و مانند آن است كه به وسيلهء آب ، خورشيد ، زمين و مطهّرات ديگر ، در چارچوب شرايط خاصّى - كه گفته خواهد شد - حاصل مىشود .\r\nامّا طهارت معنوى ، وضو ، غسل ، تيمّم و مشرّف شدن به اسلام\r\n\r\n\r\n","description":"","footnote":"\r\n( 1 ) - ميزان الحكمه ، ج 10 ، ص 93 .\r\n","page_name":" 21 ","page_number":21},
  {"content":"\r\n\r\nاست كه به وسيلهء آب و زمين و اقرار به شهادتين براساس شرايط خاصّى حاصل مىگردد .\r\nبا طهارت است كه انسان براى نماز و طواف واجب و دست زدن به نوشتهء قرآن و مانند آن مهيّا و آماده مىشود .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nبخش اوّل - مُطَهِّرات\r\n1 - آب\r\n2 - زمين\r\n3 - آفتاب\r\n4 - استحاله\r\n5 - اسلام\r\n6 - ساير مطهّرات\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nاحكام مطهّرات\r\n\r\nاوّل - آب\r\n\r\nقرآن كريم :\r\n1 - ( وَيُنَزِّلُ عَلَيْكُم مِنَ السَّماءِ مَاءً لِيُطَهِّرَكُم بِهِ ) « 1 » .\r\n« از آسمان ، آبى براى شما مىفرستد تا به‌وسيلهء آن شما را پاك گرداند . »\r\n2 - ( وَأَنزَلْنَا مِنَ السَّماءِ مَاءً طَهُوراً ) « 2 » .\r\n« و از آسمان آبى پاك كننده نازل كرديم . »\r\n\r\nحديث شريف :\r\n1 - امام صادق عليه السلام فرمود :\r\n« إنّ اللَّه جعل التراب طهوراً كما جعل الماء طهوراً » « 3 »\r\n. « خداوند چنان كه آب را پاك كننده قرار داده ، خاك را نيز پاك كننده قرار داده است . »\r\n\r\n\r\n","description":"","footnote":"\r\n( 1 ) - سورهء انفال ، آيهء 11 .\r\n( 2 ) - سورهء فرقان ، آيهء 48 .\r\n( 3 ) - وسائل الشيعه ، ج 1 ، باب 1 ، ابواب الماء المطلق ، ص 99 ، حديث 1 .\r\n","page_name":" 25 ","page_number":25},
  {"content":"\r\n\r\n2 - باز هم امام صادق عليه السلام فرمود :\r\n« كلّ ماء طاهر إلّاما علمت أنّه قذر » « 1 »\r\n. « هر آبى پاك است مگر آنچه كه بدانى ناپاك است . »\r\n3 - در حديث سوّم از آن حضرت آمده است :\r\n« الماء يُطَهِّرُ ولا يُطَهَّر » « 2 »\r\n. « آب پاك مىكند ولى پاك نمىشود . »\r\n4 - باز هم از امام صادق عليه السلام آمده است :\r\n« الماء كلّه طاهر حتّى يُعْلَمْ أنّه قذر » « 3 »\r\n. « آب همه‌اش پاك است مگر اينكه علم پيدا شود كه ناپاك است . »\r\n5 - در دعاى حضرت اميرالمؤمنين عليه السلام در هنگام وضو و نگاه كردن به آب آمده است :\r\n« الْحَمْدُ للَّهِ الَّذِي جَعَلَ الْماءَ طَهُوراً وَلَمْ يَجْعَلْهُ نَجِساً » « 4 »\r\n. « سپاس خدايى را كه آب را پاك و پاك كننده قرار داد و آن را نجس قرار نداد . »\r\n6 - امام باقر عليه السلام فرمود :\r\n« افْطُر عَلى الحُلو ، فَإنْ لَمْ تَجِدْهُ فَافْطُر عَلى الماءِ ، فَإنَّ الماءَ طَهُور » « 5 »\r\n. « با شيرينى افطار كن و اگر شيرينى نيافتى با آب افطار كن زيرا آب پاك و پاك كننده است . »\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 1 ، ابواب الماء المطلق ، حديث 2 .\r\n( 2 ) - همان ، حديث 3 .\r\n( 3 ) - همان ، حديث 5 .\r\n( 4 ) - همان ، باب 16 ، ابواب الوضوء ، حديث 1 .\r\n( 5 ) - همان ، باب 1 ، ابواب الماء المطلق ، ص 101 ، حديث 10 .\r\n","page_name":" 26 ","page_number":26},
  {"content":"\r\n\r\n\r\nاحكام\r\n\r\nتعريف و اقسام آب :\r\nآب يا مطلق است يا مضاف .\r\nالف - آب مطلق هر آبى است كه بر اصل خلقت اوّليه‌اش باشد مانند : آبى كه از آسمان فرود آيد مثل آب باران و آبى كه از ذوب شدن تگرگ و برف به وجود مىآيد ، و آبى كه در روى زمين يا در دل آن قرار دارد مثل آب درياها ، رودخانه‌ها ، آبشارها ، چشمه‌ها ، چاهها وآبهاى معدنى چه شيرين باشد يا شور . در واقع آب مطلق همان است كه به طور مطلق و بدون اضافه كردن كلمهء ديگرى « آب » گفته مىشود .\r\nآب مطلق هم پاك است و هم پاك كننده ، هم نجاست را بر طرف مىكند و هم وضو و غسل و تيمّم با آن صحيح است .\r\nتغييراتى كه در آب بواسطهء راكد ماندن زياد يا ريختن خاك و خاشاك و برگهاى درخت و به وجود آمدن جلبكها و غيره پديد مىآيد ، به مطلق بودن آب ضررى نمىرساند در صورتى كه در عرف ، آن را از نام آب بودن خارج نگرداند .\r\nب - امّا آب مضاف ، مايعات ديگر غير از آب مطلق است مانند گلاب و سركه و هر آبى كه از اجسام گرفته مىشود مانند آب ميوه‌ها و هر چيزى كه از مخلوط شدن آب با چيز ديگر حاصل شود مانند چاى و غيره .\r\nآب مضاف در ذات خود پاك است ولى پاك كنندهء غير خود نيست ، نجاست را نمىتواند پاك كند و وضو و غسل و تيمّم هم با آن\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nصحيح نيست .\r\nآب مطلق به پنج قسم تقسيم مىشود :\r\n1 - آب باران .\r\n2 - آب جارى .\r\n3 - آب چاه .\r\n4 - آب كرّ .\r\n5 - آب قليل .\r\n\r\nآب مطلق\r\n\r\n1 - آب باران\r\nقرآن كريم :\r\n1 - ( وَيُنَزِّلُ عَلَيْكُم مِنَ السَّماءِ مَاءً لِيُطَهِّرَكُم بِهِ ) « 1 » .\r\n« از آسمان ، آبى براى شما مىفرستد تا به وسيلهء آن شما را پاك گرداند . »\r\n2 - ( وَأَنزَلْنَا مِنَ السَّماءِ مَاءً طَهُوراً ) « 2 » .\r\n« و از آسمان آبى پاك كننده فرود آورديم . »\r\n\r\nحديث شريف :\r\n1 - هشام بن سالم مىگويد : از امام صادق عليه السلام پرسيدم دربارهء اينكه : بر روى بام ، ادرار مىشود ، سپس باران مىبارد و از بام\r\n\r\n\r\n","description":"","footnote":"\r\n( 1 ) - سورهء انفال ، آيهء 11 .\r\n( 2 ) - سورهء فرقان ، آيهء 48 .\r\n","page_name":" 28 ","page_number":28},
  {"content":"\r\n\r\nقطراتى بر روى لباس مىچكد آيا نجس است ؟ فرمود :\r\n« لا بأس به ما أصابه من الماء أكثر منه » « 1 »\r\n. « اشكال ندارد . آن مقدار باران كه بر آن باريده ، بيشتر از آن است . »\r\n2 - در روايت كاهلى از امام صادق عليه السلام آمده است :\r\n« كلّ شيء يراه ماء المطر فقد طهر » « 2 »\r\n. « هر چيزى كه آب باران بر آن ببارد پاك شده است . »\r\n3 - امام ابوالحسن عليه السلام دربارهء گِل باران فرمود :\r\n« لا بأس به أن يصيب الثوب ثلاثة أيام إلّاأن يعلم أنّه قد نجّسه شيء بعد المطر » « 3 »\r\n. « اگر گِل باران ( زمينى كه باران بر آن باريده و گِل آلود شده ) به جامهء انسان برسد ، تا سه روز ( بعداز باران ) اشكال ندارد مگر اينكه علم حاصل شود كه بعداز باران ، چيزى آن را نجس كرده است . »\r\n\r\nاحكام\r\nآبى كه از آسمان فرود مىآيد به شرطى پاك مىكند كه به قدرى باشد كه « آب باران » بر آن صدق كند و بنابر احوط بايد به اندازه‌اى باشد كه اگر بر روى زمين سخت و سِفت ببارد ، جريان پيدا كند .\r\nاگر به چيز نجسى كه عين نجاست در آن نيست ، يك مرتبه باران ببارد ، جائى كه باران به آن برسد پاك مىشود و در فرش و لباس\r\n\r\n\r\n","description":"","footnote":"\r\n( 1 ) - وسائل الشيعه ، باب 6 ، حديث 1 .\r\n( 2 ) - همان ، حديث 5 .\r\n( 3 ) - همان ، باب 6 ، حديث 6 .\r\n","page_name":" 29 ","page_number":29},
  {"content":"\r\n\r\nو مانند آن فشار دادن لازم نيست به شرطى كه باران در درون آن نفوذ كرده باشد بگونه‌اى كه در عرف گفته شود كه با آب باران شسته شده است .\r\nبرخى از جزئيات مسأله بشرح ذيل است :\r\n1 - اگر باران بر زمين آلوده به نجاست مثل زمين آلوده به شراب يا خون ببارد ، سپس قطراتى از آن به جاى ديگر ترشّح كند ، آن قطرات پاك است مگر اينكه رنگ يا بو و يا طعم آن تغيير كرده باشد كه دراين صورت نجس مىباشد .\r\n2 - اگر بر بام ساختمان ، عين نجاست مانند بول يا خون يا نجاسات ديگر وجود داشته باشد و باران بر آن ببارد ، تا زمانى كه باران بر بام مىبارد ، آب جارى شده از بام پاك است هر چند از روى عين نجاست عبور كند و همچنين اگر خون و آب باران جارى و باهم مخلوط شود و آب بر روى جسم پاك جريان يابد ، تا زمانى كه باران مىبارد ، پاك است . امّا اگر باران متوقّف شد ، چنانچه بدانيم كه بعداز توقّف باران ، چيز نجس با آب برخورد كرده است يا اينكه آب به جهت اوصاف نجس ( رنگ و بو و مزّه ) تغيير يافته است ، دراين صورت نجس مىباشد . آب بارانى كه از سقف خانه مىچكد نيز همين حكم را دارد .\r\n3 - همانطور كه اگر باران به طور مستقيم بر زمين ببارد ، آن زمين پاك مىشود ، اگر آب باران بر روى آن جريان پيدا كند نيز پاك مىشود مثل زمين نجسى كه زير سقف باشد و آب باران بر روى آن جريان پيدا كند ، يا دو قطعه زمين پهلوى هم كه باران بر روى يكى باريده و از آنجا\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبر روى ديگرى جارى شده است .\r\n4 - گِلِ باران طاهر است ، پس اگر بر خاك نجس باران ببارد و به واسطهء باران گِل شود ، آن گِل پاك است .\r\n5 - اگر باران در حوضى يا بركه‌اى كه كمتر از كُر است ، ببارد ، در هنگام بارش باران حكم آب كرّ و جارى را دارد و احكام آن دو بر اين اجرا مىشود .\r\n\r\n2 - آب جارى\r\n\r\nحديث شريف :\r\n1 - داود بن سرحان مىگويد : از امام صادق عليه السلام پرسيدم : نظر شما دربارهء آب حمّام چيست ؟ امام فرمود :\r\n« هو بمنزلة الماء الجاري » « 1 »\r\n. « آن همانند آب جارى است . »\r\n2 - امام محمّدباقر عليه السلام فرمود :\r\n« ماء الحمّام لا بأس به إذا كانت له مادة » « 2 »\r\n. « در آب حمّام اشكالى نيست اگر منبع تغذيه كننده‌اى داشته باشد . »\r\n3 - ابن ابى يعفور به امام صادق عليه السلام گفت : از حكم آب حمّامى به من بگو كه جنب ، كودك ، يهودى ، نصرانى و مجوسى از آن خود را مىشويند ، امام فرمود :\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 7 ، ص 110 ، ح 1 .\r\n( 2 ) - فروع الكافى ، ج 3 ، ص 14 ، حديث 2 .\r\n","page_name":" 31 ","page_number":31},
  {"content":"\r\n\r\n« إنّ ماء الحمّام كماء النهر يطهِّر بعضه بعضاً » « 1 »\r\n. « آب حمّام همانند آب نهر است ، قسمتى از آن قسمت ديگر را پاك مىكند . »\r\n\r\nاحكام\r\nآب جارى چيست ؟\r\nآب جارى هر آبى است كه از منبع و اصل تغذيه كننده‌اى جريان داشته باشد مثل آب چشمه و قنات « 2 » و رودخانه ، چه رودخانه‌هايى كه از چشمه‌ها تشكيل مىشود يا از آب شدن برفها و يخها . هر آبى كه منبع و اصل تغذيه كننده‌اى داشته باشد ، هر چند راكد و غير جارى باشد مثل چشمه‌اى كه جريان ندارد ، حكم آب جارى را دارد .\r\nبر اين اساس آبى كه از منبع خود جدا شده باشد ، جارى محسوب نمىشود مگر اينكه خيلى زياد باشد كه دراين صورت آن مقادير خيلى زياد جوشان ، منبع آن حساب مىشود .\r\nاين مسأله فروعى دارد كه در سطور ذيل به آنها اشاره مىكنيم :\r\n1 - آب جارى تا زمانى كه به منبع خود متّصل باشد ، با رسيدن نجاست به آن ، نجس نمىشود ، چه كُرّ باشد يا كمتر از كُرّ .\r\n2 - آبى كه بر روى زمين جريان دارد ، اگر متّصل به كُرّ يا منبع\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 112 ، باب 7 ، حديث 7 .\r\n( 2 ) - قنات مجموعه‌اى از چاههاى نزديك بهم است كه از زير زمين به همديگر وصل‌مىشوند و آب آنها از زمينهاى شيب‌دار به سوى زمينهاى پائين جريان مىيابد . اين آبها با اينكه در درون زمين هستند امّا مانند چشمه جريان دارند .\r\n","page_name":" 32 ","page_number":32},
  {"content":"\r\n\r\nتغذيه كننده نباشد و خودش هم به مقدار كُرّ نباشد ، در اثر برخورد با نجاست ، نجس مىشود مانند آب قليل .\r\n3 - چشمه‌اى كه زمانى مىجوشد و زمانى از جوشش مىافتد ، تنها در وقتى كه مىجوشد ، حكم آب جارى را دارد .\r\n4 - آب چشمه‌اى كه جارى نيست وجوشش ندارد ولى طورى است كه اگر از آن آب بردارند باز مىجوشد ، حكم آب جارى را دارد زيرا علىرغم اينكه جارى نيست امّا به منبع تغذيه كننده متّصل است .\r\n5 - بركه‌ها و حوضچه‌هاى متّصل به آب جارى ، حكم آب جارى را دارد تا زمانى كه از نظر عرف متّصل به جارى محسوب شود و فرق ندارد كه از روى زمين يا از درون زمين به آب جارى متّصل باشد .\r\n6 - اگر آب قليل با فشار از جايى بريزد و نجاست به پائين آن برسد ، نجاست پائين به قسمت بالاى آن سرايت نمىكند .\r\n7 - آب حوضچه‌هاى كوچك حمام كه متّصل به مخزن آب حمام مىباشد ، حكم آب جارى را دارد و پاك كننده است به شرطى كه آب مخزن به تنهائى يا با آب حوضچه‌ها با هم به اندازهء كُرّ يا بيشتر از آن باشد .\r\n8 - شبكهء لوله‌هاى آبرسانى كه متّصل به مخزن‌هاى خود مىباشد و مخزنهاى آن طبيعتاً از مقدار كُرّ بيشتر است ، به مثابهء كُرّ تلقّى مىشود .\r\n9 - اگر با آب جارىاى برخورديم كه نمىدانيم به اندازهء كُرّ است يا كمتر و آيا منبع دارد يا نه ، حكم آب قليل را دارد زيرا شرط\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nايمن بودن از نجاست دراين آب نامعلوم است . شرط ايمن بودن از نجاست ، اين استكه به منبع متّصل باشد و يا خود به اندازهء كُرّ باشد .\r\n10 - اتّصال آب جارى به منبع ، هر چند به صورت ترشّح يا چكيدن متوالى و انبوه ، بايد استمرار و ادامه داشته باشد و اگر به هر طريقى اتّصال آن قطع گردد ، آب راكد تلقّى مىشود و چنانچه كمتر از كر باشد ، حكم آب قليل را پيدا مىكند .\r\n\r\n3 - آب چاه\r\n\r\nحديث شريف :\r\n1 - امام رضا عليه السلام فرمود :\r\n« ماء البئر واسع لا يفسده شيء إلّاأن يتغيّر به » « 1 »\r\n. « آب چاه ، گسترده و فراوان است ، چيزى آن را فاسد و نجس نمىكند مگر اينكه به واسطهء آن تغيير يابد . »\r\n2 - ابوبصير مىگويد : از امام صادق عليه السلام پرسيدم دربارهء چاهى كه از آن آب نوشيده و وضو گرفته مىشود و لباس با آن شسته مىشود و با آن خمير مىكنند سپس معلوم مىشود كه در آن حيوان مرده‌اى بوده است . امام فرمود :\r\n« لا بأس ، لا يُغسل منه الثوب ، ولا تعاد منه الصلاة » « 2 »\r\n. « اشكال ندارد . جامه‌اى كه با آن آب شسته شده ، دوباره شسته نمىشود و نمازى كه با وضوى آن خوانده شده اعاده نمىگردد . »\r\n\r\n\r\n","description":"","footnote":"\r\n( 1 ) - وسائل الشيعه ، باب 14 ، ابواب الماء المطلق ، ص 125 ، حديث 1 .\r\n( 2 ) - همان ، حديث 5 .\r\n","page_name":" 34 ","page_number":34},
  {"content":"\r\n\r\n3 - معاويه بن‌عمّار مىگويد : از امام‌صادق عليه السلام شنيدم كه مىفرمود :\r\n« لا يغسل الثوب ، ولا تعاد الصلاة ممّا وقع في البئر إلّاأن ينتن ، فإن أنتن غسل الثوب ، وأعاد الصلاة ، ونزحت البئر » « 1 »\r\n. « جامه شسته نمىشود و نماز ا عاده نمىگردد به خاطر آنچه در چاه افتاده ( و مرده ) است مگر اينكه آب چاه بوى بد بگيرد كه دراين صورت جامه را بشويد و نماز را اعاده كند و آب چاه كشيده شود . »\r\n\r\nاحكام\r\nآب چاه پاك بوده و چيزى آن را نجس نمىگرداند مگر اينكه‌رنگ يا مزه و يا بوى آن‌را تغيير دهد . فروع اين مسأله بشرح ذيل بيان مىشود :\r\n1 - اگر در چاه چيز نجسى بيفتد مثل اينكه انسان يا شتر يا گوسفند يا سگ در آن بميرد يا شراب يا چيزى ديگر از نجاسات در آن انداخته شود ، مستحبّ مؤكّد اين است كه به‌اندازهء متناسب با نجاستى كه در آن‌افتاده ، آب كشيده شود تا نفرت عرفى از آن بر طرف شود بلكه اگر منظور نوشيدن آن باشد ، احتياط واجب اين است كه چندين دلو از آب آن كشيده شود مخصوصاً در صورتى كه شراب در آن افتاده باشد يا مردارى كه متلاشى شده است . همهء اين حرفها در صورتى است كه آب به وسيلهء نجاست ، تغيير نيافته باشد و گرنه تا زمانى كه تغيير باقى باشد ، آب چاه نجس‌است .\r\n2 - اگر در چاه نجاست بيفتد و رنگ يا بو و يا مزه آن هم تغيير يابد ولى بعد ، آن تغيير از بين برود ، آب چاه هر چند چيزى از آن كشيده\r\n\r\n\r\n","description":"","footnote":"\r\n( 1 ) - وسائل الشيعه ، باب 14 ، ابواب الماء المطلق ، ص 125 ، حديث 10 .\r\n","page_name":" 35 ","page_number":35},
  {"content":"\r\n\r\nنشده باشد ، بار ديگر پاك مىشود .\r\n\r\n4 - آب كر\r\n\r\nحديث شريف :\r\n1 - ابوبصير روايت مىكند كه از امام صادق عليه السلام پرسيدم : اندازهء يك كُرّ آب چقدر است ؟ فرمود :\r\n« إذا كان الماء ثلاثة أشبار و نصف في مثله ثلاثة أشبار و نصف في عمقه في الأرض ، فذلك الكرّ من الماء » « 1 »\r\n. « سه وجب و نيم در سه وجب و نيم آب كه عمقش در زمين هم سه وجب و نيم باشد ، يك كر آب مىباشد . »\r\n2 - روايت شده است : « كُر آن است كه سه وجب طول در سه وجب عرض در سه وجب عمق داشته باشد . » « 2 »\r\n3 - امام صادق عليه السلام فرمود :\r\n« الكرّ من الماء الذي لا ينجّسه شيء ألف ومائتا رطل » « 3 »\r\n. « آب كر كه آن را چيزى نجس نمىگرداند 1200 رطل است . »\r\n4 - امام صادق عليه السلام فرمود :\r\n« إذا كان الماء قدر كرّ لم ينجسّه شيء » « 4 »\r\n. « اگر آب به اندازهء كر بود ، چيزى آن را نجس نمىگرداند . »\r\n\r\n\r\n","description":"","footnote":"\r\n( 1 ) - وسائل الشيعه ، باب 10 ، ابواب الماء المطلق ، ص 122 ، حديث 6 .\r\n( 2 ) - همان ، حديث 2 .\r\n( 3 ) - همان ، باب 11 ، حديث 1 .\r\n( 4 ) - همان ، باب 9 ، حديث 2 .\r\n","page_name":" 36 ","page_number":36},
  {"content":"\r\n\r\n\r\nاحكام\r\nكُرّ پيمانه‌اى است كه مردم در دورانهاى گذشته از آن استفاده مىكردند ، و اصل اين واژه به معناى « چاه » است ، گويا در گذشته كشاورزان يك گودالى شبيه چاه حفر مىكردند و محصولات خود را با آن پيمانه مىزدند .\r\nعلىرغم اينكه فقها در تعيين اندازهء كُرّ اختلاف دارند ولى بايد گفت كه تحديد كُرّ براساس يك محاسبهء دقيق رياضى نبوده بلكه بيشتر با روش عرفى بوده است . كُرّ در كمترين اندازهء خود ، 27 وجب مكعّب و در بيشترين اندازهء خود در حدود 43 وجب مكعّب گفته شده است و اين بدان معنى است كه كمترين اندازه هم كفايت مىكند امّا اندازهء بيشتر حتماً بهتر است و چون وجب‌ها متفاوت است ، معيار وجب متوسط و معمولى مىباشد .\r\nبه نظر مىرسد كه اصل كُرّ به صورت شكل اسطوانه‌اى مانند شكل چاه بوده و تحديدهاى شرعى هم براساس همين شكل اسطوانه‌اى وارد شده است . بنابراين اگر بخواهى اندازهء كُرّ را در يك ظرف دايره‌اى شكل ( مانند گودالى در زمين يا بشكه يا حوض دايره‌اى شكل و مانند آن ) ، مشخّص كنى ، راهش اين است كه قطر و عمق آن را اندازه‌گيرى نمائى ، اگر هر كدام بيشتر از سه وجب و نيم بود ، كفايت مىكند . امّا اگر شكل ظرف اسطوانه‌اى نباشد مثل حوض مربّع ، دراين صورت اگر هر يك از طول و عرض و عمق سه وجب باشد ، كفايت مىكند و اگر نيم وجب ديگر هم در هر دو اندازهء\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبالا ( اسطوانه‌اى و مربّع ) اضافه نمائى ، موافق‌تر با احتياط و نزديكتر به طهارت است ولى واجب نيست .\r\nاين مسأله فروعى دارد كه بيان مىشود :\r\n1 - آب كُرّ نجس نمىشود مگر اينكه عين نجاست به آن برسد و رنگ يا مزه و يا بوى آن را تغيير دهد چنان كه در آب جارى تفصيل آن گذشت .\r\n2 - اگر عين نجاست ، مقدارى از كُرّ را نجس گرداند و رنگ يا بو و يا مزّهء آن را تغيير دهد ، مقدار باقى مانده كه كمتر از كُرّ است نيز نجس مىشود ولى طبق آنچه از اطلاق روايت صحيحهء شهاب بن عبدربّه « 1 » فهميده مىشود احتمال قوى پاك بودن مقدار باقيمانده است مگر اينكه همهء آب تغيير كند و رنگ يا بو و يا مزهء آن عوض شود ، چون دراين روايت امام صادق عليه السلام فرموده است كه مىتوان از آن مقدار ديگر باقيمانده كه تغيير نكرده ، وضو گرفت .\r\n3 - اگر يك قسمت از آب كُرّ ، يخ بزند و به قسمت ديگر آن كه كمتر از كُرّ است نجاست برسد ، آن قسمت ونيز آنچه از قسمت يخ زده ذوب مىشود ، نجس مىباشد مگر اينكه آن قسمت يخ زده به حدّى زياد باشد كه يخ منبع و سرچشمهء آن تلقّى شود مانند يخهاى كوهها و حوضها و آبگيرها و تالاب‌هاى بزرگ .\r\n4 - اگر يقين داشته باشيم كه آبى به اندازهء كُرّ است ، سپس شك كنيم كه آيا از حدّ كُرّ كم شده است يا به همان حالت خود باقى مانده\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 9 ، ابواب الماء المطلق ، ص 119 ، حديث 11 .\r\n","page_name":" 38 ","page_number":38},
  {"content":"\r\n\r\nاست ، حكم به حالت اوّل آن يعنى كُرّ بودن مىشود ، امّا اگر بدانيم كه آبى قليل است سپس شك كنيم كه آيا به اندازهء كُرّ رسيده است يا نه ، حكم به قليل بودن آن مىشود تا اينكه يقين پيدا كنيم كه به اندازهء كُرّ رسيده است .\r\n5 - اگر با آبى مواجه شويم و ندانيم كه به اندازهء كُرّ است يا نه اقوى اين است كه اگر بررسى امكان نداشته باشد ، غير كُرّ محسوب شود ، و همچنين اگر با مادهء روانى برخورديم و ندانستيم كه آب است يا مايع ديگر ، آب تلقّى نمىشود .\r\n6 - اگر در آب كُرّ ، نجاستى را مشاهده كنيم امّا ندانيم كه آيا قبل‌از كُرّ شدن ، نجاست به آن رسيده است يا بعداز آن ، حكم به پاك بودن آن مىشود ، امّا اگر تاريخ افتادن نجاست در آب را بدانيم ولى تاريخ كُرّ شدن آن را ندانيم ، حكم به نجاست آب مىشود .\r\n7 - اگر با آبى برخورديم كه نمىدانيم آيا مطلق است يا مضاف ، حكم به مطلق بودن آن مىشود ، پس آن طاهر كننده است ، و به محض ملاقات با نجاست ، نجس نمىشود .\r\n\r\n5 - آب قليل\r\n\r\nحديث شريف :\r\n1 - على بن جعفر از برادرش امام موسى بن جعفر عليه السلام پرسيد دربارهء اينكه مرغ ، كبوتر و مانند آن بر مدفوع پا مىگذارد ، سپس داخل در آب مىشود آيا مىتوان با اين آب وضو گرفت ؟\r\nفرمود :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n« لا ، إلّاأن يكون الماء كثيراً قدر كرّ من ماء » « 1 »\r\n. « نه ، مگر اينكه آب ، زياد و به اندازهء كر باشد . »\r\n2 - ابوبصير از ائمّهء اطهار عليهم السلام روايت مىكند :\r\n« إذا أدخلت يدك في الإناء قبل أن تغسلها فلا بأس إلّاأن يكون أصابها قذر بول أو جنابة ، فإن أدخلت يدك في الماء وفيها شيء من ذلك فاهرق ذلك الماء » « 2 »\r\n. « اگر دست خود را قبل‌از شستن آن داخل ظرف آب كردى اشكال ندارد ، مگر اينكه به دست تو نجاستِ ادرار يا جنابت رسيده باشد كه دراين صورت اگر به آب دست زدى ، بايد آن آب را بريزى . »\r\n\r\nاحكام\r\n\r\nتعريف آب قليل\r\nهر آبى كه به اندازهء كُرّ نرسد و متّصل به منبعى ( آشكار يا مخفى ) كه آن را تغذيه كند نباشد ، آب قليل است .\r\nاحكام آب قليل به شرح ذيل بيان مىشود :\r\n1 - اگر چيز نجس به آب قليل برسد ، نجس مىشود و فرق ندارد كه نجاست روى آب بريزد يا آب روى چيز نجس بريزد . ولى اگر آب قليل از بالا روى محلّ نجس بريزد ، همان مقدارى كه به چيز نجس رسيده نجس مىشود نه آن مقدارى كه در ظرف باقى مانده است .\r\nو همچنين است آب قليلى كه با فشار جريان مىيابد و در عرف مردم\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 8 ، ابواب الماء المطلق ، حديث 13 .\r\n( 2 ) - همان ، حديث 4 .\r\n","page_name":" 40 ","page_number":40},
  {"content":"\r\n\r\nآن را يك آب نمىدانند . امّا اگر آب قليل بر روى زمين به آهستگى جريان داشته باشد و پائين آن به نجاست برسد ، بالاى آن نيز نجس مىشود زيرا هر دو قسمت يك آب محسوب مىشود .\r\n2 - آب قليلى كه براى بر طرف كردن عين نجاست ، روى چيز نجس ريخته مىشود ، و سپس از آن جدا مىگردد ( كه به آن غُساله گفته مىشود ) نجس است ، حتّى از آبى كه بعداز بر طرف شدن عين نجاست و قبل‌از پاك شدن آن از آن جدا مىشود بايد اجتناب شود .\r\nامّا قطراتى كه حامل عين نجاست نمىباشد و در هنگام شستن ترشّح پيدا مىكند ، اقوى اين است كه پاك مىباشد اگرچه احتياط ايجاب مىكند كه از آن هم اجتناب شود .\r\n3 - آبى كه در لباس بعداز فشار دادن آن يا در ظرف بعداز شستن و دور ريختن غُساله آن ، باقى مىماند ، بنابر اقوى پاك است .\r\n4 - اگر از آبىكه با آن بعداز قضاىحاجت ، مخرج ادرار يا مدفوع شسته مىشود ، قطراتى ترشّح كند و به بدن يا لباس برسد يا لباس بر روى آن بيفتد ، اشكال ندارد و شستن بدن يا لباس از آن واجب نيست . امّا نبايد در طاهر كردن چيز نجس ديگر يا وضو و غسل كردن ، از اين آب استفاده شود .\r\n\r\nآب مضاف\r\n\r\nحديث شريف :\r\n1 - ابوبصير از امام صادق عليه السلام سؤال مىكند كه آيا شخص مىتواند با شيرى كه همراه دارد وضو بگيرد ؟ فرمود :\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n« لا ، إنّما هو الماء والصعيد » « 1 »\r\n. « نه ، تنها با آب و خاك مىتوان طهارت پيدا كرد . »\r\n2 - سكونى از امام صادق عليه السلام ، از امام باقر عليه السلام روايت مىكند كه از امام على عليه السلام سؤال شد دربارهء ديگى كه در آن غذا پخته شده و ناگهان موش در آن ديده شده است ؟ فرمود :\r\n« يهراق مرقها ويغسل اللحم » « 2 »\r\n. « خورشت داخلِ ديگ ريخته شود و گوشت آن را بشويند . »\r\n\r\nاحكام\r\nمعنى و تعريف آب مضاف قبلًا بيان شد امّا احكام آن در ضمن مسائل ذيل بيان مىشود :\r\n1 - فقها قدس سرهم گفته‌اند : آب مضاف هيچ چيز نجسى را پاك نمىكند امّا برخى از قدماى فقها عقيده داشتند كه نجاست با آب مضاف بر طرف مىشود . اين نظر نيكو است مخصوصاً در هنگام اضطرار و وجود نداشتن آب مطلق و به شرطى كه از بر طرف شدن نجاست و اثر آن و صدق پاك شدن در عرف ( مانند مواد طبّى ضدعفونى كننده ) اطمينان حاصل شود .\r\nامّا وضو و غسل با آب مضاف به هيچ وجه صحيح نيست زيرا واجب است وضو و غسل با آب مطلق باشد .\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 2 ، ابواب الماء المضاف ، حديث 1 .\r\n( 2 ) - همان ، باب 5 ، حديث 3 .\r\n","page_name":" 42 ","page_number":42},
  {"content":"\r\n\r\n2 - آب مضاف با برخورد با نجاست و سرايت عرفى نجاست در آن ، به طوريكه آن را پليد و ناپاك گرداند و مصداق پليدى كه در آيات به عنوان « رجز » و « خبيث » تعبير شده تلقّى گردد ، نجس مىشود ، خداوند مىفرمايد :\r\n( وَالرُّجْزَ فَاهْجُرْ ) « 1 » .\r\n« از پليدى و ناپاكى اجتناب كن . »\r\n( . . . وَيُحَرِّمُ عَلَيْهِمُ الْخَبَائِثَ . . . ) « 2 » .\r\n« . . . پليديها و ناپاكيها را براى آنان حرام مىگرداند . . . »\r\nبنابراين ، حكم مذكور شامل موارد زير نمىگردد :\r\nالف - منابع و مخازن عظيم نفت ، مخازن ادويه و دارو ، حوضهاى بزرگ آب ميوه و نوشابه‌هاى گاز دار زياد اگر دست نجس يا قطرهء خون به آنها برسد و از نظر عرف به همهء آنها سرايت نكند ، بنابر اقوى نجس نمىشوند زيرا عموم نهى از نجاسات ، آنها را شامل نمىشود .\r\nب - اگر مايع مضاف از بالا بر محل نجس بريزد ، تنها آن مقدارى كه بر روى نجس ريخته ، نجس مىشود نه آن مقدارى كه در ظرف باقى مانده است زيرا از نظر عرف ، نجاست از پائين به بالا ، سرايت نمىكند .\r\n3 - اگر مايع مضاف نجس شده ، با آب پاك ( كُرّ يا بيشتر از آن ) مخلوط شود به گونه‌اى كه در آن مستهلك شود و ديگر آن را مضاف\r\n\r\n\r\n","description":"","footnote":"\r\n( 1 ) - سورهء مدّثّر ، آيهء 5 .\r\n( 2 ) - سورهء اعراف ، آيهء 157 .\r\n","page_name":" 43 ","page_number":43},
  {"content":"\r\n\r\nنگويند ، پاك مىگردد حتّى اگر به حالت پيشين خود بازگردانده شود ، زيرا آب پاك به همهء اجزاى نجس رسيده و آن را پاك ساخته است .\r\nاين مسأله فروعى دارد كه بيان مىشود :\r\nالف - اگر روغن نجس شده و يا هر مادهء روغنى نجس شدهء ديگر در آب پاك جوشان ، ذوب و آب شود ، پاك مىگردد در صورتى كه كاملًا با آب مخلوط شده باشد هر چند به طور كامل در آب ، مستهلك نشده باشد .\r\nامّا اگر آب در مادهء روغنى نجس شده مستهلك شود يعنى آب ، مضاف شود و از نظر مردم آب مطلق گفته نشود ، آب نيز نجس مىگردد و همين حكم جارى است نسبت به گلاب ، خورشت و شيرهء خرما و غيره .\r\nب - اگر در خورشت يا روغن مايع ، حيوانى كه خون جهنده دارد ، بميرد ، بنابر احتياط بايد از آن به طور مطلق اجتناب شود زيرا دراين حكم روايات صريح وارد شده است ، و نيز از روايات اجتناب از مردار همين حكم فهميده مىشود و ديگر اينكه ذوب شدن آن در آب داغ ، مانع از اين نمىشود كه اجزاى مردار در آن وجود داشته باشد .\r\nج - روغن خوك ، يا هر ماده‌اى كه از نجس العين گرفته شده باشد ، اگر در آب پاك جوشان انداخته شود ، سپس به حالت اوّل خود بازگردانده شود ، به نجاست و حرمت خود باقى مىماند .\r\nد - اگر آب مضاف نجس شده تبخير شود ، بخار آن - چون استحاله شده - پاك مىباشد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nه - اگر مايع نجس مانند خون يا روغن نجس ، حرارت زياد داده شود و تقطير شود ولى هنوز استحاله صورت نگرفته و كاملًا مستهلك نشده باشد ، بر نجاست خود باقى مىماند و تنها در صورتى پاك مىشود كه كاملًا مستهلك شده و از حالت سابق خود خارج گردد .\r\n\r\nاحكام تغيير يافتن آب\r\n\r\nحديث شريف :\r\n1 - امام صادق عليه السلام فرمود :\r\n« كلّما غلب الماء على ريح الجيفة فتوضّأ من الماء واشرب ، فإذا تغيّر الماء وتغيّر الطعم فلا تتوضّأ منه ولا تشرب » « 1 »\r\n. « هرگاه آب بر بوى مردار غالب باشد ، از آن وضو بگير و بنوش و اگر آب تغيير يافت و طعم آن عوض شد ، از آن وضو نگير و ننوش . »\r\n2 - محمّد بن على بن الحسين مىگويد : از امام صادق عليه السلام سؤال شد دربارهء بركه‌اى كه در آن مردار افتاده است پس فرمود :\r\n« إن كان الماء قاهراً ، لها لا يوجد الريح منه فتوضّأ واغتسل » « 2 »\r\n. « اگر آب غالب باشد و بوى نداشته باشد ، از آن وضو بگير و غسل كن . »\r\n3 - علاء بن فضيل مىگويد : از امام صادق عليه السلام پرسيدم دربارهء حوض‌هايى كه در آنها ادرار مىشود فرمود :\r\n\r\n\r\n","description":"","footnote":"\r\n( 1 ) - وسائل الشيعه ، باب 3 ، ابواب الماء المطلق ، حديث 1 .\r\n( 2 ) - همان ، حديث 13 .\r\n","page_name":" 45 ","page_number":45},
  {"content":"\r\n\r\n« لا بأس إذا غلب لون الماء لون البول » « 1 »\r\n. « اگر رنگ آب بر رنگ ادرار غالب باشد اشكال ندارد . »\r\n\r\nاحكام\r\nآب متغيّر آبى است كه بر اثر نجاست ، يكى از صفات سه‌گانه ، يعنى مزّه يا بو و يا رنگ آن عوض شود . مسألهء تغيير يافتن آب فروعى دارد كه بيان مىشود :\r\n1 - اگر چيز نجس مانند ادرار ، خون و مردار به آب كثير برسد و يكى از اوصاف سه‌گانهء آن تغيير يابد ، آن آب نجس مىشود .\r\n2 - فقها گفته‌اند : اگر در كنار بركه‌اى ، مردار بيفتد و بوى آن بر بوى آب يا بر مزّهء آن تأثير بگذارد امّا خود لاشه در آب متلاشى نشده باشد ، آن بركه نجس نمىشود ، ولى احتياط اين است كه از آن اجتناب شود زيرا ظاهر روايات و همچنين آيهء ( وَالرُّجْزَ فَاهْجُرْ ) « 2 » آن را شامل مىشود .\r\n3 - بايد تغيير آب ، تنها به وسيلهء برخورد با خود نجس حاصل شده باشد . پس اگر تغيير ، به خاطر دو عامل : نجس و چيز ديگر باشد ، آب كثير نجس نمىشود .\r\n4 - اگر آب نجس و تغيير يافته به وسيلهء خون مثلًا ، در بركه‌اى از آب ريخته شود و يكى از اوصاف آب بركه بر اثر آن تغيير يابد ،\r\n\r\n\r\n","description":"","footnote":"\r\n( 1 ) - وسائل الشيعه ، باب 3 ، ابواب الماء المطلق ، حديث 7 .\r\n( 2 ) - سورهء مدّثّر ، آيهء 5 .\r\n","page_name":" 46 ","page_number":46},
  {"content":"\r\n\r\nآب بركه نيز نجس مىشود ، و همچنين هر آبى كه به وسيلهء برخورد با عين نجاست ، نجس شده و تغيير يافته ، اگر به آب كثير برسد و يكى از اوصاف آن را طبق اوصاف عين نجاست تغيير دهد ، آن را نجس مىگرداند .\r\n5 - آب رنگىاى كه نجس شده ، اگر به آب كثير برسد ولى رنگ آب كثير را به غير رنگ نجاست تغيير دهد ، آن را نجس نمىگرداند مگر اينكه تغيير به قدرى باشد كه آب كثير از آب مطلق بودن خارج شود .\r\n6 - اگر در آب كثيرى ، به طور مثال ، خون و مقدارى جوهر قرمز ريخته شود و رنگ آب به وسيلهء خون و جوهر عوض شود ، چنانچه مقدار خون به تنهايى براى تغيير دادن رنگ آب كافى باشد ، آب نجس مىشود و گرنه پاك است .\r\n7 - اگر بركهء آب ، بوى گنديده داشته باشد و مردارى نيز در آن بيفتد و مدّتى در آن بماند به گونه‌اى كه اگر آب بركه ، بو نمىداد ، دراين مدّت ، لاشه بوى آن را تغيير مىداد ، دراين صورت آب بركه نجس محسوب مىشود ، زيرا ظاهر روايات ، بر شرط دانستن تغيير حقيقى و واقعى دلالت دارد ، و ظهور و بروز تغيير ، شرط نيست .\r\n8 - اگر مردار در آب كثير بيفتد ولى سرماى شديد يا شور بودن آب يا هر پديدهء ديگر ، مانع از تأثير مردار در اوصاف آب شود به گونه‌اى كه اگر اين پديده مانع نمىشد ، وجود مردار ، آب را تغيير مىداد ، دراين صورت ، حكم بر طهارت آب مىشود زيرا تغيير ، حاصل نشده است .\r\n9 - اگر ويژگيهاى خاص عين نجس ، از آن سلب شود ، مثلًا\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nخصوصيات خون از آن گرفته شود ، يا مردار به گونه‌اى ضدعفونى شود كه ديگر در آب تأثير نگذارد ، دراين صورت ظاهر اين است كه آب كثير در صورت برخورد با اين نوع نجس ، نجس نمىشود زيرا تغيير واقعى حاصل نشده است با اينكه اگر مانع نمىبود ، تغيير حاصل مىشد ولى احتياط اين است كه از آن اجتناب شود .\r\n10 - اگر تغيير از جهت بر طرف شدن رنگ اصلى آب ، يا از بين رفتن مزّهء طبيعى آن حاصل شود بازهم آب نجس مىشود ، مثل اينكه آب ، شور باشد و به جهت برخورد با خون ، شورى آن از بين برود و مانند آبهاى عادى بدون طعم شود زيرا حكمت نجس شدن در هنگام تغيير يافتن ، غلبهء نجس بر پاكى آب است و روايات نيز اين مورد را شامل مىشود ، آيا مگر اين ، نوعى از تغيير مزّه و بو نيست ؟\r\n11 - تغيير در صفات ديگر آب ، غيراز رنگ ، بو و مزّه ، مانند تغيير در سبكى و سنگينى و چسبندگى و شفافيّت و غيره كفايت نمىكند مگر اينكه آب به وسيله نجاست ، مضاف شود و عرف آن را آب مطلق ننامد .\r\n12 - اگر تغيير بعداز خارج كردن نجس از ميان آب ، حاصل شود بازهم آب نجس مىشود مگر اينكه تغيير به جهت سبب ديگر غيراز نجس باشد .\r\n13 - اگر قسمتى از مردار و لاشه در آب بيفتد و قسمت ديگر آن در نزديك آب بيفتد و هر دو قسمت با هم ، يكى به جهت مجاورت و ديگرى به طور مستقيم در تغيير آب تأثير بگذارند ، بازهم آب نجس مىشود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n14 - اگر در اصل ايجاد تغيير در آب شك شود ، يا شك كند كه تغيير به وسيلهء نجس ايجاد شده يا بواسطهء غير آن ، حكم به طهارت آب مىشود زيرا يقين به طهارت ، با شك در نجاست نقض نمىگردد .\r\n\r\nچگونگى پاك شدن آب تغيير يافته\r\n\r\nحديث شريف :\r\nامام رضا عليه السلام فرمود :\r\n« ماء البئر واسع لا يفسده شيء إلّاأن يتغيّر ريحه أو طعمه ، فينزح حتّى يذهب الريح ويطيب طعمه لأنّ له مادة » « 1 »\r\n. « آب چاه فراوان است ، چيزى آن را فاسد و نجس نمىگرداند مگر ا ينكه بو يا طعم آن تغيير يابد كه دراين صورت به آن اندازه از چاه آب كشيده شود كه بوى آن برود و طعمش گوارا شود زيرا آب چاه منبع تغذيه كننده دارد . »\r\n\r\nاحكام\r\nآبى كه به وسيلهء نجاست ، تغيير يافته ، اگر به آب كُرّ يا جارى متّصل شود يا باران بر آن ببارد ، بعداز بر طرف شدن تغيير ، پاك مىشود .\r\nفروع اين مسأله بشرح ذيل بيان مىشود :\r\n1 - آب چاه كه بواسطهء نجاست تغيير يافته ، با بر طرف شدن تغيير آن به واسطهء كشيدن آب پاك مىشود پس بايد آنقدر كشيده شود\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 3 ، ابواب الماء المطلق ، حديث 12 .\r\n","page_name":" 49 ","page_number":49},
  {"content":"\r\n\r\nتا تغيير آن از بين برود .\r\n2 - آبى كه تغيير يافته ، بعداز بر طرف شدن تغيير ، به صرف متّصل شدن باآب كُرّ يا جارى وبعداز كمترين‌اختلاط بين‌آن‌دو ، پاك مىشود .\r\n3 - اگر تغيير آب ، خود به خود از بين برود ، بنابر احتياط واجب تا زمانى كه به آب طاهر كننده ، متّصل نشده ، بايد از آن اجتناب شود .\r\n\r\nراههاى ثابت شدن نجاست و طهارت و كُرّ بودن\r\n\r\nحديث شريف :\r\nعمّار بن موسى ساباطى از امام صادق عليه السلام پرسيد دربارهء مردى كه در ظرفش ، موش مىيابد در حالى كه قبلًا چند بار از آن ظرف وضو گرفته يا غسل كرده يا لباسش را با آن شسته است و اين در زمانى است كه لاشهء موش هم متلاشى شده است . امام عليه السلام فرمود :\r\n« اگر موش را در ظرف ، قبل‌از غسل كردن و وضو گرفتن و لباس شستن ديده ، سپس بعداز ديدن آن ، اين كارها را انجام داده باشد بر او است كه لباسش و هر چيزى را كه آن آب به آن رسيده بشويد و وضو و نماز را اعاده كند ، امّا اگر بعداز فراغت و انجام دادن اين اعمال ، موش را ديده باشد ، نبايد از آن آب استفاده كند و چيزى بر او نيست ، زيرا او نمىداند كه موش كى در ظرف افتاده است . »\r\nسپس فرمود : « شايد موش در همان ساعت و لحظه‌اى كه آن را ديده است ، در ظرف افتاده باشد . » « 1 »\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 4 ، ابواب الماء المطلق ، حديث 1 .\r\n","page_name":" 50 ","page_number":50},
  {"content":"\r\n\r\n\r\nاحكام\r\nنجاست هر چيز و پاك شدن آن بعداز نجاست ، و كُرّ بودن و كم شدن از كُرّ و مانند آن تنها با علم و يقين و آنچه به منزلهء علم است مانند اطمينان ، ثابت مىشود .\r\nهمچنين با شهادت دو شخص عادل نيز ثابت مىشود و با شهادت يك شخص عادل اگر موجب اطمينان نوعى شود ، بازهم ثابت مىشود و اگر به خاطر شرايط خاصّى اطمينان حاصل نگردد ، نبايد احتياط ترك شود .\r\nهمچنين كسى كه چيزى در اختيار او است و عرف ، او را صاحب آن مىداند ، اگر شهادت به آن امور دهد ، ثابت مىشود .\r\nساير راههاى عقلائى كه عقل به شك‌هاى مخالف آن ، اعتنا نمىكند مانند : شياع و شهرت مفيد اطمينان ، آثار و علايم برخورد با نجاست ، شهادت اهل خبره كه موجب اطمينان و وثوق مىشود و مانند آنها همگى از شيوه‌هاى عقلائى براى كشف و اثبات حقيقت و از آن جمله طهارت و نجاست مىباشد .\r\nاين مسأله فروعى دارد كه بيان مىشود :\r\n1 - با گمان و تصوّر و وسوسه‌هاى شيطانى ، اگرچه كسى به وسيلهء آنها قطع هم پيدا كند ، نجاست ثابت نمىشود ، زيرا آنها از راههاى عقلائى نيست بلكه از القائات شيطان است و در چنين مواردى احتياط كردن كراهت دارد زيرا شائبهء وسوسه‌هاى شيطانى وجود دارد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n2 - از شهادت دو نفر عادل ( بيّنه ) بايد از نظر عرف اطمينان حاصل شود امّا اگر عكس قضيه تحقّق يابد شهادت دو عادل نيز اعتبار خود را از دست مىدهد ، مثل اينكه از نظر عقلا ، شبههء قوى وجود داشته باشد كه موجب حصول اطمينان به خطاى دو عادل شود . امّا در صورت شك در صحّت شهادت دو عادل ، نبايد احتياط ترك گردد .\r\n3 - اگر موضوع دو شهادت ، متعدّد باشد ، مثل اينكه يكى از دو شاهد ، شهادت بدهد كه قطره‌اى بول در ظرف افتاده است و ديگرى شهادت بدهد كه خون در ظرف افتاده است ، شهادت دو عادل ( بيّنه ) تحقّق نمىيابد بلكه از مصاديق خبر ثقه است كه قبلًا گفته شد كه قابل قبول مىباشد .\r\n4 - شهادت دادن به طور اجمالى نيز كفايت مىكند مثل اينكه هر دو شاهد بگويند : يكىاز دو ظرف نجس‌است ، كه دراين صورت بايد از هر دو ظرف اجتناب شود ، امّا در صورتى كه يكى از دو شاهد به طور اجمالى و ديگرى به طور تعيينى شهادت دهد بنابراحتياط واجب بايداز هردو ظرف اجتناب شود مگر اينكه‌از قراين احراز شود كه هر دو شاهد بر يك موضوع گواهى مىدهند كه دراين صورت‌از ظرف معيّن اجتناب شود ولى بنابر احتياط مستحب بايد از هر دو ظرف اجتناب گردد .\r\n5 - اگر يكى از دو شاهد شهادت بدهد كه الآن نجاست وجود دارد و ديگرى شهادت بدهد كه نجاست در گذشته وجود داشته است ، يا هر دو شهادت بدهند كه نجاست درگذشته وجود داشته است ، آنچه از ادلّه استفاده مىشود ، شهادت دو عادل يا بيّنه ثابت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمىگردد ، امّا اگر هر دو شاهد به دو نجاست شهادت دهند ، يا يكى از آن دو گفتهء ديگرى را نفى كند مثل اينكه اوّلى بگويد كه نجس بوده وسپس پاك شده است و دوّمى بگويد كه الآن نجس است ، دراين صورت بيّنه تحقّق نمىيابد . البتّه به عنوان خبر واحد ثقه ، سخن هر دو قابل قبول مىباشد .\r\n6 - اگر يك چيز به صورت متناوب در اختيار دو يا چند نفر باشد يا فعلًا در اختيار دو يا چند نفر باشد ، سخن هر يك از آنان در زمان تسلّط خودش قابل قبول مىباشد ، امّا اگر سخن هر دو در تعارض با يكديگر باشد ، سخن هر دو از اعتبار ساقط است مثل دو بيّنهء متعارض كه هر دو از اعتبار ساقط مىشود .\r\n\r\nاحكام آب نجس شده\r\n\r\nحديث شريف :\r\n1 - على بن جعفر از برادرش امام كاظم عليه السلام روايت مىكند كه از او پرسيدم دربارهء كوزهء آبى كه هزار رطل ( كمتر از كُرّ ) آب دارد امّا مقدارى ادرار در آن افتاده است آيا نوشيدن از آن يا وضو گرفتن از آن درست است ؟ فرمود :\r\n« لا يصلح » « 1 »\r\n. « درست نيست . »\r\n2 - نيز على بن جعفر از برادرش امام موسى بن جعفر عليه السلام\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 8 ، ابواب الماء المطلق ، حديث 16 .\r\n","page_name":" 53 ","page_number":53},
  {"content":"\r\n\r\nدر حديثى روايت مىكند كه از او پرسيدم دربارهء مردى كه وضو مىگيرد امّا خون دماغ مىشود و قطره‌اى از آن در ظرف مىچكد آيا مىتوان از آن آب وضو گرفت ؟ امام فرمود : « نه . » « 1 »\r\n3 - سعيد اعرج مىگويد : از امام صادق عليه السلام پرسيدم دربارهء سؤر ( نيم خورده يا باقيماندهء غذا يا نوشيدنى ) يهودى و نصرانى ( آيا پاك است و مىتوان از آن استفاده كرد ؟ ) فرمود : « نه . » « 2 »\r\n4 - در روايتى منقول از ائمّهء اطهار عليهم السلام آمده است :\r\n« إذا أدخلت يدكَ في الإناء قبل أن تغسلها فلا بأس ، إلّاأن يكون أصابها قذر بول او جنابة ، فإن أدخلت يدك في الماء ، وفيها شيء من ذلك فأهرق ذلك الماء » « 3 »\r\n. « اگر دست خود را قبل‌از شستن آن داخل ظرف آب كردى اشكال ندارد ، مگر اين كه به دست تو نجاست ادرار يا جنابت رسيده باشد كه دراين صورت اگر دست در آب كردى و دست تو آلوده ( به ادرار يا جنابت ) بود ، آن آب را به زمين بريز . »\r\n\r\nاحكام\r\n1 - نوشيدن آب نجس و نوشاندن آن به كودكان جايز نيست ، امّا فروختن يا دادن آن به مسلمان با مطلع ساختن او از نجاست آن جايز مىباشد و همچنين نوشاندن آن به حيوانات و گياهان نيز جايز است .\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 8 ، ابواب الماء المطلق ، حديث 1 .\r\n( 2 ) - همان ، باب 3 ، ابواب الأسئار ، حديث 1 .\r\n( 3 ) - همان ، باب 8 ، ابواب الماء المطلق ، ص 113 ، حديث 5 .\r\n","page_name":" 54 ","page_number":54},
  {"content":"\r\n\r\n2 - به هيچ صورت جايز نيست انسان مسبّب نوشيدن نجاست يا چيز نجس شده‌اى توسط ديگرى شود .\r\n3 - نوشيدن آب نجس در حال ضرورت جايز است مثل اين كه انسان از تشنگى شديد بر جان خود بترسد . البتّه بايد به مقدار ضرورت اكتفا گردد و بيشتر از آن استفاده نشود .\r\n4 - استفاده از آب نجس در وضو يا غسل جايز نيست بلكه در صورت نداشتن آب پاك ، وظيفهء شخص به تيمّم تبديل مىگردد .\r\n\r\nآبى كه با آن وضو و غسل شده است\r\n\r\nحديث شريف :\r\n1 - زراره از امام باقر يا امام صادق عليهما السلام روايت مىكند : « هنگاميكه پيامبر خدا صلى الله عليه و آله وضو مىگرفت ، قطرات آب وضوى حضرت را جمع كرده و با آن وضو مىگرفتند . » « 1 »\r\n2 - از امام صادق عليه السلام سؤال شد دربارهء شخصى جنب كه غسل مىكند و آب غسل او از روى زمين در ظرف مىچكد ، آيا اشكال دارد ؟ فرمود :\r\n« اشكال ندارد و اين از چيزهايى است كه خداوند گفته است :\r\n( وَمَا جَعَلَ عَلَيْكُمْ فِي الدِّينِ مِن حَرَجٍ ) « 2 » ، يعنى : « خداوند در دين براى شما دشوارى قرار نداده است » . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 8 ، ابواب الماء المطلق ، حديث 1 .\r\n( 2 ) - سورهء حجّ ، آيهء 78 .\r\n( 3 ) - وسائل الشيعه ، ج 1 ، باب 9 ، ابواب الماء المطلق ، حديث 1 .\r\n","page_name":" 55 ","page_number":55},
  {"content":"\r\n\r\n\r\nاحكام\r\n1 - آبى كه انسان با آن وضو مىگيرد و صورت و دستانش را مىشويد ، پاك است و پاك كننده ، هم نجاست را بر طرف مىكند و هم حدث را رفع مىنمايد ، و كسى ديگر مىتواند با آن وضو نمايد .\r\n2 - آبى كه انسان با آن غسل مستحبّى مىكند ، به اجماع فقها ، پاك است و پاك كننده ، هم نجاست را بر طرف مىكند و هم مىتوان با آن وضو و غسل كرد .\r\n3 - آبى كه شخص با آن غسل جنابت و مانند آن از ديگر غسلهاى واجب انجام مىدهد نيز پاك است و پاك كنندهء نجاست ، البتّه به شرطى كه نجاست به آن نرسيده باشد .\r\n4 - آبى كه شخص جنب با آن غسل كرده ، نبايد در وضو و غسل استفاده شود . بلكه بنابر احتياط واجب غُسالهء هر غسل واجب ديگر نيز همين حكم را دارد . امّا اگر او با آبى كه در يك گودال يا حوض ، جمع شده ، غسل كند و آن آب در هنگام غسل دوباره به آن گودال يا حوض بازگردد ، اشكال ندارد و مىتوان از آن براى غسل و وضو استفاده كرد ولى بهتر اين است كه در صورت وجود آب ديگر از آن اجتناب شود .\r\nهمچنين اشكال ندارد كه قطره‌هايى از آبى كه با آن غسل مىكند ، در آبى كه از آن غسل مىنمايد بريزد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nآب مشكوك\r\n\r\nحديث شريف :\r\n1 - امام صادق عليه السلام فرمود :\r\n« كلّ ماء طاهر إلّاما علمت أنّه قذر » « 1 »\r\n. « هر آبى پاك است مگر آنچه كه بدانى نجس است . »\r\n2 - باز هم امام صادق عليه السلام فرمود :\r\n« الماء كلّه طاهر حتّى يُعْلَم أنّه قذر » « 2 »\r\n. « همهء آبها پاك است تا يقين پيدا شود كه نجس است . »\r\n3 - مردى از امام صادق عليه السلام پرسيد در راه مىروم كه آب از ناودان بر من مىريزد در وقتى كه مىدانم مردم مشغول وضو گرفتن هستند .\r\nامام فرمود :\r\n« ليس به بأس ، لا تسأل عنه » « 3 »\r\n. « اشكال ندارد دربارهء آن سؤال نكن . »\r\nدر كتاب وسائل گفته است : دراين حديث مراد از وضو گرفتن مردم ، استنجاى آنان است .\r\n\r\nاحكام\r\nدر صورت شك در وضيعت فعلى آب ، چنانچه حالت سابقهء\r\n\r\n\r\n","description":"","footnote":"\r\n( 1 ) - وسائل الشيعه ، باب 1 ، ابواب الماء المطلق ، حديث 2 .\r\n( 2 ) - همان ، حديث 5 .\r\n( 3 ) - همان ، باب 13 ، حديث 3 .\r\n","page_name":" 57 ","page_number":57},
  {"content":"\r\n\r\nيقينى داشته باشد ، ملاك همان حالت سابقه است . مثلًا اگر در آبى شك كنيم كه آيا كُرّ است يا آب قليل ، مطلق است يا مضاف ، پاك است يا نجس ، ملك كسى ديگر است يامباح ، چنانچه حالت سابقهء آن را بدانيم ( مثل اينكه بدانيم كه كُرّ بوده است ) ، همان حالت سابقهء معلوم را استصحاب مىكنيم و حكم مىكنيم كه اين آب همچنان كُرّ است تا زمانى كه بفهميم آن حالت سابقه از بين رفته و حالت جديد عارض شده است زيرا چنان كه در روايات آمده است يقين با شك ، نقض نمىشود ولى با يقين ديگر نقض مىگردد .\r\nفروع اين مسأله بشرح ذيل بيان مىشود :\r\n1 - آب پاك است تا يقين پيدا كنى كه نجس شده است و اگر يقين پيدا كردى كه نجس است ، سپس شك كردى كه پاك شده است يا نه ، به همان يقين قبلى خود مبتنى بر نجاست آن عمل كن .\r\n2 - آب در طبيعت و ماهيّت خود مطلق است و اگر يقين پيدا كردى كه مضاف شده است ، سپس شك نمودى كه آيا همچنان مضاف است يا به طبيعت اوّليهء خود بازگشته و مطلق شده است ، به يقين سابق خود عمل كن و آن را همچنان مضاف بدان .\r\n3 - اگربدانى كه آب ، مال كسىديگراست ، استعمال‌آن بدون اجازهء مالك جايز نيست . امّا اگر ندانى كه مال كسى ديگر است يا نه ، اصل اباحهء آن مىباشد تا زمانى كه يقين پيدا كنى كه ملك كسىديگر است .\r\n4 - اگر با مايعى برخورد كردى و نمىدانى كه آيا آب است يا نه ، استعمال آن در بر طرف كردن نجاست يا وضو و غسل كردن جايز نيست تا زمانى كه علم پيدا كنى كه آب است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nاحكام شك در شبههء محصوره و غير محصوره\r\n\r\nحديث شريف :\r\n1 - سماعه مىگويد : از امام صادق عليه السلام سؤال كردم دربارهء مردى كه دو ظرف آب همراه دارد و در يكى از آن دو نجاست افتاده است و او نمىداند كه كدام يك است توانايى به دست آوردن آب ديگر هم ندارد چه كند ؟ فرمود :\r\n« يهريقهما جميعاً ويتيمّم » « 1 »\r\n. « هر دو آب را به زمين بريزد و تيمّم نمايد . »\r\n2 - عمّار ساباطى از امام صادق عليه السلام در حديثى روايت مىكند كه از امام پرسيده است دربارهء مردى كه دو ظرف آب دارد و در يكى از آن دو نجاست افتاده و او نمىداند كه كدام يك است و وقت نماز هم فرا رسيده و قدرت بر پيدا كردن آب ديگر هم ندارد . فرمود :\r\n« يهريقهما جميعاً ويتيمّم »\r\n. « هر دو را به زمين بريزد و تيمّم كند . »\r\n\r\nاحكام\r\nگاهى نجس ، يك چيز مشخّص و معيّن است ( مثل اينكه مىدانيم اين مايع ، خون است ) دراين صورت واجب است از آن اجتناب شود امّا گاهى نجس يكى از دو چيز است و نمىدانيم كه دقيقاً كدام\r\n\r\n\r\n","description":"","footnote":"\r\n( 1 ) - وسائل الشيعه ، باب 8 ، ابواب الماء المطلق ، حديث 2 .\r\n","page_name":" 59 ","page_number":59},
  {"content":"\r\n\r\nيك است ( مثل اينكه نجاست در يكى از دو ظرف افتاده باشد يا يك نقطه از مكانى نجس شده باشد ) اين مورد در اصطلاح « شبههء محصوره » ناميده مىشود يعنى شبهه به گونه‌اى است كه اطراف شك ، محدود و معيّن مىباشد ، دراين صورت نيز بايد ازهر دو يا چند طرف شبهه اجتناب و پرهيز شود .\r\nامّا اگر « شبهه غير محصوره » باشد يعنى اطراف شك و شبهه بگونه‌اى زياد و متعدّد باشد كه احتمال برخورد هريك از آنها با نجس بسيار اندك شود ، دراين صورت جايز است كه از برخى از اطراف شبهه استفاده كند مثلًا اگر بدانيم كه نقطهء كوچكى از يك باغ بزرگ نجس شده است آيا بايد از همهء باغ اجتناب كرد ؟ هرگز ، زيرا اطراف شبهه ، غير محصوره و نامحدود است و احتمال برخورد با نجس بسيار اندك است كه عقلا به آن اعتنا نمىورزند .\r\nهمچنين است اگر يكىاز دو طرف شبهه دور از دسترس شما بوده و مورد استفادهء شما نمىباشد ، مثل اينكه بدانى نجاست يا به لباس شما برخورد كرده يا به لباس يكى از عابرين در مسير راه ، به اين شك نبايد اعتنا نمايى زيرا آن لباس ديگر اصلًا ارتباطى با شما و اهمّيتى براى شما ندارد .\r\nهمچنين اگر بدانى كه اين ظرف نجس است يا آن ظرفى كه قبلًا آب آن ريخته است ، واجب نيست از اين ظرف اجتناب كنى زيرا آب ظرف قبلى به طور كلّى از بين رفته و از محل ابتلاى شما خارج شده است .\r\nبدين ترتيب اجتناب‌از دو يا چند طرف شبهه در صورتى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nواجب‌است كه دو شرط موجود باشد :\r\nالف - شبهه در يك دايرهء محدود باشد كه « شبههء محصوره » ناميده مىشود .\r\nب - اطراف شبهه مورد « ابتلا » و نياز شما باشد . اگر اين دو شرط موجود نباشد اجتناب كردن از اطراف شبهه واجب نيست .\r\nفروع اين مسأله بشرح ذيل بيان مىشود :\r\n1 - بنابر احتياط در صورتى كه شرايط ياد شده وجود نداشته باشد ، مىتوان تنها از بعضى از اطراف شبهه استفاده كرد نه از همهء اطراف .\r\n2 - اگر كسى آبى كه محكوم به پاك بودن و مباح بودن است نيابد ، بايد تيمّم كند و با تيمّم نماز بخواند .\r\n3 - اگر بدانيم كه گوشهء نامعلومى از فرش نجس است بنابر احتياط هر چيزى كه با رطوبت به هر جاى فرش برخورد كند ، بايد تطهير شود و همچنين اگر بدانيم كه يكى از دو ظرف نجس است ، بنابر احوط از هر چيزى كه با يكىاز آن‌دو با رطوبت برخورد كند بايد اجتناب گردد .\r\n4 - اگر در يكى از دو ظرف ، نجاست بيفتد امّا معلوم نباشد كه كدام يك است ، از هيچكدام نبايد وضو گرفته شود بلكه اگر آب ديگر نيابد ، بايد تيمّم كند و اوْلى اين است كه به تبعيّت از حديث منقول ، آب هر دو را بريزد .\r\nهمچنين اگر بداند كه يكى از دو ظرف يا يكى از دو مكان ، غصبى يا نجس است ، نبايد از هيچ كدام استفاده كند .\r\n5 - اگر بداند كه آب يكىاز دوظرف ، مضاف‌است ، بايد با آب هر دوظرف وضوبگيرد و همچنين است اگر بيش از دو ظرف باشد در\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nصورتى كه موجب حرج و دشوارى نشود و گرنه بايد تيمّم كند .\r\n\r\nحكم نيم خوردهء انسان و حيوان\r\n\r\nحديث شريف :\r\n1 - على بن جعفر از برادرش امام موسى بن جعفر عليه السلام در حديثى روايت مىكند كه از آن‌حضرت پرسيدم دربارهء اينكه خوك ، از ظرفى آب خورده است ، با آن چه بايد كرد ؟ فرمود :\r\n« يغسل سبع مرّات » « 1 »\r\n. « هفت بار بشويد . »\r\n2 - محمّد بن مسلم مىگويد : از امام صادق عليه السلام پرسيدم دربارهء ظرفى كه سگ از آن آب خورده است ؟ فرمود :\r\n« إغسل الإناء » « 2 »\r\n. « ظرف را بشوى . »\r\n3 - سعيد اعرج از امام صادق عليه السلام دربارهء سؤر يا نيم خوردهء غذا يا آب يهودى و نصرانى پرسيد . امام فرمود :\r\n« نه ( يعنى نبايد آن را خورد ) . » « 3 »\r\n4 - معاوية بن عمّار مىگويد : امام صادق عليه السلام دربارهء گربه گفت :\r\n« إنّها من أهل البيت ويُتوضّأ من سؤرها » « 4 »\r\n.\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 1 ، ابواب الأسئار ، حديث 2 .\r\n( 2 ) - همان ، حديث 3 .\r\n( 3 ) - همان ، باب 3 ، حديث 1 .\r\n( 4 ) - همان ، باب 2 ، حديث 1 .\r\n","page_name":" 62 ","page_number":62},
  {"content":"\r\n\r\n« گربه از اهل خانه است ، از آبى كه او خورده است مىتوان وضو گرفت . »\r\n5 - عذافر از امام صادق عليه السلام دربارهء سؤر گربه ، گوسفند ، گاو ، شتر ، الاغ ، اسب ، استر و درندگان سؤال كرد كه آيا از آن نوشيده مىشود و مىتوان از آن وضو گرفت ؟ فرمود :\r\n« نعم ، إشرب منه وتوضّأ منه » « 1 »\r\n. « بلى از آن بنوش و وضو بگير . »\r\n6 - همچنين از امام صادق عليه السلام سؤال شد دربارهء آبى كه از آن كبوتر خورده است ، فرمود :\r\n« كلّ ما أكل لحمه فتوضّأ من سؤره واشرب » . وعن ماء شرب منه باز ، أو صقر ، أو عقاب ، فقال : « كلّ شيء من الطير يتوضّأ ممّا يشرب منه ، إلّاأن ترى في منقاره دماً ، فإن رأيت دماً فلا تتوضّأ منه ولا تشرب » « 2 »\r\n. « از سؤر و نيم خوردهء حيوان حلال گوشت بنوش و وضو بگير . »\r\nهمچنين سؤال شد دربارهء سؤر باز يا عقاب ، فرمود :\r\n« از آبى كه هر پرنده‌اى بخورد مىتوان وضو گرفت مگر اينكه در منقار آن خون ببينى كه دراين صورت نه وضو بگير و نه بنوش . »\r\n7 - وشّاء مىگويد : امام جعفر صادق عليه السلام از نيم خوردهء هر حيوان حرام گوشت كراهت داشت . « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 1 ، ابواب الأسئار ، حديث 6 .\r\n( 2 ) - همان ، باب 4 ، حديث 2 .\r\n( 3 ) - همان ، باب 5 ، حديث 2 .\r\n","page_name":" 63 ","page_number":63},
  {"content":"\r\n\r\n8 - على بن جعفر در كتابش از برادرش امام موسىبن‌جعفر روايت مىكند كه از او دربارهء نيم خوردهء حائض پرسيدم . فرمود :\r\n« تشرب من سؤرها ولا تتوضّأ منه » « 1 »\r\n. « از آن مىتوانى بنوشى ولى از آن وضو نگير . »\r\n9 - على بن يقطين از امام كاظم عليه السلام روايت مىكند دربارهء كسى كه از آب باقيماندهء حائض وضو مىگيرد . فرمود :\r\n« إذا كانت مأمونة فلا بأس » « 2 »\r\n. « اگر آن زن ( از نظر رعايت احكام طهارت و نجاست ) مورد اطمينان بوده ، اشكال ندارد . »\r\n\r\nاحكام\r\n\r\nتعريف سُؤر\r\nسؤر نيمخورده يا باقيماندهء آب يا غذايى است كه انسان يا حيوان از آن نوشيده يا خورده است . سؤر يا نيم خورده به پاك و نجس تقسيم مىشود و سؤر پاك از جهت استفادهء آن در خوردن و نوشيدن و طهارت به سه قسم مكروه ، مستحب و مباح تقسيم مىگردد :\r\nفروع مسأله به شرح زير است :\r\n1 - سؤر نجس ، نيم خوردهء نجس‌العين است مانند سگ و خوك و كافر يا نيم خوردهء كسى كه در اثر تماس با نجاست ، نجس است مانند كسى كه بر لبان او خون يا شراب ديده مىشود .\r\n2 - نيم خوردهء مكروه ، نيم خوردهء حيوان حرام گوشت است\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 8 ، ابواب الأسئار ، حديث 4 .\r\n( 2 ) - همان ، حديث 5 .\r\n","page_name":" 64 ","page_number":64},
  {"content":"\r\n\r\nغير از گربه . برخى گفته‌اند نيم خوردهء حيوانى كه معمولًا ، گوشتش خورده نمىشود مانند الاغ و استرو اسب نيز مكروه است . واين‌سخن نيكويىاست . و همچنين نيم‌خوردهء زنى كه در حال حيض است نيز مكروه‌است و همچنين بنابه نظر برخىاز فقها نيم‌خوردهء هر كسى كه از نجاسات پرهيز ندارد نيزمكروه مىباشد .\r\n3 - نيم خوردهء مستحب ، سؤر شخص مؤمن است كه متبرّك است و طبق گفتهء امام صادق عليه السلام از هفتاد درد شفا مىبخشد . « 1 »\r\n4 - سؤر مباح ، ما سواى اقسام ياد شده مىباشد مانند سؤر پرندگان ، گوسفند و شتر .\r\n\r\n\r\n","description":"","footnote":"\r\n( 1 ) - از حضرت صادق عليه السلام روايت شده است كه فرمود : « فِي سُؤْرِ الْمُؤْمِنِ شِفاءٌ مِنْ سَبْعِينَ داءٍ » .\r\nوسائل الشيعه ، ج 17 ، باب 18 ، أبواب الأشربة المباحة ، حديث 1\r\n","page_name":" 65 ","page_number":65},
  {"content":"\r\n\r\n\r\nدوّم - زمين\r\n\r\nقرآن كريم :\r\n( . . . وَإِن كُنتُمْ جُنُباً فَاطَّهَّرُوا وَإِن كُنتُم مَرْضَى أَوْ عَلَى سَفَرٍ أَوْ جَاءَ أَحَدٌ مِنكُم مِنَ الْغَائِطِ أَوْ لَامَسْتُمُ النِّسَاءَ فَلَمْ تَجِدُوا مَاءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُم مِنْهُ مَا يُرِيدُ اللَّهُ لِيَجْعَلَ عَلَيْكُم مِن حَرَجٍ وَلكِن يُرِيدُ لِيُطَهِّرَكُمْ وَلِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ ) « 1 » .\r\n« . . . و اگر جنب باشيد ، خود را بشوئيد ( و غسل كنيد ) و اگر بيمار يا مسافر باشيد ، يا يكى از شما از محل پستى آمده ( / قضاى حاجت كرده ) يا با زنان تماس گرفته ( و آميزش جنسى كرده‌ايد ) و آب ( براى وضو يا غسل ) نيابيد ، با خاك‌پاكى تيمّم كنيد ، و از آن بر صورت و دستها بكشيد .\r\nخداوند نمىخواهد مشكلى براى شما ايجاد كند ؛ بلكه مىخواهد شما را پاك سازد و نعمتش را بر شما تمام نمايد ، شايد شكر او را بجا آوريد . »\r\n\r\nحديث شريف :\r\n1 - از امام صادق عليه السلام روايت شده دربارهء مردى كه بر محلّ ناپاك قدم مىگذارد ، سپس به مكان پاكى قدم مىگذارد ، فرمود :\r\n\r\n\r\n","description":"","footnote":"\r\n( 1 ) - سورهء مائده ، آيهء 6 .\r\n","page_name":" 66 ","page_number":66},
  {"content":"\r\n\r\n« لا بأس إذا كان خمسة عشر ذراعاً أو نحو ذلك » « 1 »\r\n. « اشكال ندارد اگر 15 ذراع يا مانند آن باشد ( يعنى آن مكان پاك اگر 15 ذراع باشد و بر آن راه برود ، پاك مىشود ) . »\r\n2 - محمّد حلبى مىگويد : به امام صادق عليه السلام گفتم : راه من به سوى مسجد از كوچه‌اى مىگذرد كه در آن ادرار مىشود ، و چه‌بسا من از آنجا مىگذرم و كفش ندارم و از رطوبت آن به پايم مىرسد . فرمود :\r\n« آيا بعداز آن در زمين خشك راه مىروى ؟ گفتم : بلى . فرمود :\r\n« فلا بأس إنّ الأرض تطهّر بعضها بعضاً » « 2 »\r\n. « پس اشكال ندارد و زمين قسمتىاز آن ، قسمت ديگرراپاك مىگرداند . »\r\n3 - جابر بن عبداللَّه از رسول خدا صلى الله عليه و آله روايت مىكند كه : خداوند متعال به ايشان فرمود :\r\n« جعلتُ لكَ ولُامّتك الأرض كلّها مسجداً وترابها طهوراً » «\r\nهمهء زمين را براى تو و امّتت سجده‌گاه قرار دادم ، و خاك آن را پاك و پاك كننده . » « 3 »\r\n\r\nاحكام\r\nخداوند زمين را پاك كننده قرار داده است . پس زمين ، كف پا ، ته كفش ولاستيكهاى ماشين را در چارچوب شرايط خاصّىپاك مىكند .\r\nجزئيات مسأله بدين شرح است :\r\n1 - فرق نيست كه زمين از خاك باشد يا شن يا سنگ امّا آسفالت ،\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 32 ، ابواب النجاسات ، ص 1046 ، حديث 1 .\r\n( 2 ) - همان ، حديث 9 .\r\n( 3 ) - المستدرك ، باب 5 ، ابواب التيمّم ، حديث 3 .\r\n","page_name":" 67 ","page_number":67},
  {"content":"\r\n\r\nسيمان ، چوب و همچنين فرش ، حصير و گياه پاك كننده نيستند .\r\n2 - شرط پاك شدن اين است كه زمين پاك و خشك باشد . رطوبت اندك اشكال ندارد امّا زمينى كه رطوبت زياد داشته باشد ، بنابر احتياط پاك كننده نيست .\r\n3 - اشياى يادشده در صورتى پاك مىشود كه - پس از بر طرف شدن آثار ظاهرى نجاست روى زمين راه رفته شود يا آنها را بر روى زمين بكشند . و اقوى اين است كه صرف تماس با زمين يا كشيدن خاك و سنگ بر روى محل نجس ، كفايت نمىكند .\r\n4 - در اثر راه رفتن بر روى زمين ، لاستيكهاى ماشين ، نوك عصا ، دستان طفلى كه بر روى زمين مىخزد ، جوراب ، نعل اسب و مانند آن پاك مىشود .\r\n5 - زمين چيزهايى را پاك مىكند كه در حال راه رفتن با زمين تماس يافته يا خاك را لمس كرده باشد . پس فرورفتگى كف پا و ما بين انگشتان را در صورتى پاك مىكند كه باخاك تماس پيدا كرده باشد و گرنه پاك نمىگردد امّا داخل كفش و روى پاها يا انگشتان ( در صورتى كه بر روى پاشنهء پا راه برود ) وپاشنهء پا را ( در صورتى كه با انگشتان خود راه برود ) پاك نمىگرداند چون تماس با زمين حاصل نشده است .\r\n6 - در نجاستى كه به وسيلهء زمين پاك مىشود ، فرقى نيست كه منبع آن نجاست خود زمين باشد يا غير آن . پس اگر پاهايت خونين شد و باآن بر روى زمين پاك راه رفتى و نجاست و آثار آن بر طرف شد ، پاهايت پاك شده است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nسوم - آفتاب\r\n\r\nحديث شريف :\r\nعمّار ساباطى در حديثى از امام صادق عليه السلام نقل مىكند كه از آن‌حضرت سؤال شد دربارهء محل نجسى كه در خانه يا غير خانه است و آفتاب به آن نمىرسد ولى آن محلّ نجس اكنون خشك شده است ؟\r\nامام فرمود : « روى آن محل نبايد نماز خوانده شود بلكه آنجا را علامت بگذار تا آن را بشوئى . »\r\nهمچنين سؤال شد كه آيا آفتاب زمين را پاك مىكند ؟ فرمود :\r\n« اگر آن محلّ با ادرار يا غير آن نجس شده و آفتاب بر آن تابيده و خشك شده باشد ، نماز در آنجا جايز است امّا اگر آفتاب تابيده ولى آن محل خشك نشده و هنوز مرطوب باشد نماز در آنجا جايز نيست تا زمانى كه خشك شود ، و اگر پاى يا پيشانى يا جايى ديگر از بدن تو مرطوب است و ممكن است با آن محل نجس تماس پيدا كند ، در آنجا نماز نخوان تا خشك شود و اگر غير آفتاب آن محل مرطوب را خشك كند نماز جايز نيست . » « 1 »\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 29 ، ابواب النجاسات ، حديث 4 .\r\n","page_name":" 69 ","page_number":69},
  {"content":"\r\n\r\n2 - امام محمّد باقر عليه السلام خطاب به ابوبكر حضرمى فرمود :\r\n« يا أبا بكر ، ما أشرقت عليه الشمس فقد طَهُر » « 1 »\r\n. « آنچه خورشيد بر آن تابيد پاك شده است . »\r\n3 - على بن جعفر در حديثى طولانى از برادرش امام موسى بن جعفر عليه السلام روايت مىكند كه از آن‌حضرت سؤال كردم دربارهء اينكه اگر بوريا ( حصير ) با ادرار نجس ، و بدون شستن خشك شده باشد آيا مىتوان روى آن نماز گذارد ؟ فرمود :\r\n« نعم ، لا بأس » « 2 »\r\n. « بلى ، اشكال ندارد . »\r\n\r\nاحكام\r\nهر چيزى كه خورشيد بر آن بتابد و آن را از نجاست خشك گرداند ، مثل زمين ، ساختمان ، درب و پنجره‌هاى ساختمان و مانند آن پاك مىشود به شرطى كه عين نجاست و آثار ظاهرى آن بر طرف شود .\r\nفروع اين حكم شرعى را در سطور ذيل مورد اشاره قرار مىدهيم :\r\n1 - فقها ( رضوان اللَّه تعالى عليهم ) از حكم فوق ، اشياى منقول از قبيل ظرفهاى غير ثابت ، لباس و فرش - غير از حصير و بوريا - را استثنا كرده‌اند و عمل به اين قول موافق احتياط مىباشد . برخى هم شرط كرده‌اند كه جسم نجس شده بايد قبل‌از تابيدن آفتاب ، مرطوب باشد .\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 29 ، ابواب النجاسات ، حديث 5 .\r\n( 2 ) - همان ، حديث 3 .\r\n","page_name":" 70 ","page_number":70},
  {"content":"\r\n\r\nاين هم موافق احتياط است اگرچه آنچه از ادلّه استفاده مىشود عدم ضرورت اين شرط است .\r\n2 - بايد تابيدن آفتاب به طور مستقيم صورت بگيرد . پس اگر خورشيد بر چيزى مجاور نجس بتابد و يا به وسيلهء آيينه و از پشت شيشه يا ابر بتابد يا باد شديد آن را خشك گرداند نه خورشيد ، آن چيز پاك نمىشود .\r\n3 - مطابق آنچه از ادلّه استفاده مىشود ، خرمنگاه ، محل انبار هيزم ، قطعات آهن ، ماشينها ، قطارها ، كشتىها و آنچه در مخزنها و انبارهاى سر گشوده وجود دارد مانند چوب و امثال آن ، با تابيدن خورشيد پاك مىشود .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nچهارم - استحاله\r\n\r\nحديث شريف :\r\n1 - حسن بن محبوب از حضرت امام رضا عليه السلام دربارهء گچى سؤال نمود كه به واسطهء مدفوع خشك و استخوان مرده‌گان بر آن آتش افروخته مىشود ، سپس مسجد را با آن گچكارى مىكنند ، آيا سجده كردن بر آن جايز است ؟ حضرت با دستخط خود نوشتند :\r\n« إنّ الماء والنار قد طهّراه » « 1 »\r\n. « آب و آتش آن را پاك كردانيده . »\r\nصاحب كتاب وسائل الشيعه مىفرمايد : طاهر شدن نجاست به واسطهء آتش به اين معنى است كه آن را به خاكستر يا دود مبدّل نمايد .\r\n2 - عُبيد بن زراره مىگويد : از امام جعفر بن محمّد صادق عليهما السلام سؤال كردم دربارهء مردى كه شراب را به سركه تبديل مىكند ؟ امام فرمود :\r\n« لا بأس » « 2 »\r\n. « اشكال ندارد . »\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، باب 81 ، ابواب النجاسات ، ص 1099 ، حديث 1 .\r\n( 2 ) - همان ، باب 77 ، ص 1098 ، حديث 2 .\r\n","page_name":" 72 ","page_number":72},
  {"content":"\r\n\r\n\r\nاحكام\r\n1 - اگر عين نجاست يا چيز نجس استحاله شود بگونه‌اى كه كاملًا به چيز ديگر تبديل گردد ، پاك مىشود مثل اينكه مدفوع انسان يا مردار يا خون ، تبديل به خاك شود يا بسوزد و خاكستر گردد و حتّى اگر چوب نجس ، به طور كامل ذغال شود پاك مىشود . البتّه در مورد اخير بايد احتياط كرد .\r\n2 - اگر ادرار تبديل به بخار شود ، بخار پاك است و اگر دوباره به طبيعت اوّلى خود بازگردانده شود ، دوباره نجس خواهد بود ، امّا اگر بخار تبديل به مادهء مايعى شود و به طبيعت اوّليه برنگردد ، بگونه‌اى كه به آن ادرار گفته نشود ، نجس نيست .\r\n3 - تغيير برخى از صفات ثانويه كه دلالت بر تحوّل طبيعت و حقيقت شىء ندارد ، در تحقّق استحاله كفايت نمىكند . به طور مثال اگر گوشت نجس ، پخته شود يا آرد نجس ، خمير گردد يا از آن نان پخته شود ، همچنان نجس مىباشد و همچنين اگر از شير نجس ، ماست يا پنير و مانند آن ساخته شود ، يا آجر و سفالى كه از گِل نجس ساخته شود ، همگى نجس هستند .\r\n4 - اگر شراب به سركه منقلب شود ، از حرام به حلال تبديل شده است و دراين حكم فرقى نيست كه اين انقلاب به طور خود به خودى صورت بگيرد ، يا به واسطهء عملى مانند ريختن سركه يا نمك در شراب . و اگر قطره‌اى شراب در ظرف بزرگ سركه بريزد و به سركه استحاله شود ، آن قطرهء شراب پاك شده و سركه هم نجس نمىشود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nامّا اگر چنين فرض شود كه آن قطره به حال خود باقى مانده باشد ، سركه هم نجس مىشود و چنان كه در صورت استحاله ، شراب پاك مىشود ، ظرف آن و آنچه در آن بوده هم پاك مىشود .\r\n5 - اگر از آب انگور كه بر اثر جوش دادن نجس شده ، دوسوم آن كم شود پاك مىشود و تشخيص دوسوم هم با مساحت و هم با پيمانه و هم با وزن كردن ميسّر است و چنان كه خود آب انگور پاك مىشود ، ظرف و توابع آن نيز پاك مىگردد و مانند آب انگور است ، آبى كه از كشمش گرفته شده باشد . امّا آنچه از خرما گرفته مىشود اين حكم را ندارد .\r\n6 - اگر آب نجس به درخت انتقال پيدا كند يا خون نجس به پشه منتقل شود به گونه‌اى كه خون پشه محسوب گردد ، پاك مىشود امّا خونى را كه زالو از رگهاى انسان مىمكد و يا حشرهء مشابه ديگر ، چون از نظر عرف خون زالو به آن گفته نمىشود و مىگويند خون انسان است ، جس مىباشد و به صرف انتقال پاك نمىگردد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nپنجم - اسلام\r\n1 - اگر كافر مسلمان شود ، خود او و رطوبتهاى متّصل به او و توابع بدن او پاك مىشود امّا لباس او كه با لمس خود او يا با نجاست ديگر نجس شده است اقوى اين است كه بايد ازا ن اجتناب شود و آن را تطهير نمود و همچنين مرتدّ ملّى « 1 » بعداز توبه پاك مىشود امّا مرتدّ فطرى « 2 » اگر توبه‌اش قبول شود ، بعداز توبه پاك مىشود .\r\n2 - در مسلمان شدن كافر اظهار شهادتين يعنى گفتن :\r\n« أَشْهَدُ أَنْ لا إِلهَ إِلّا اللَّهُ ، وَأَشْهَدُ أَنَّ مُحَمَّداً رَسُولُ اللَّهِ »\r\nكفايت مىكند .\r\n3 - فرزند مسلمان تابع خود اوست و همچنين طفلى كه به سبب اسارت به مسلمان ملحق مىشود ، امّا طفلى از كفّار كه مسلمان او را به فرزند خواندگى گرفته است ، اشكال دارد اگرچه اظهر پاك بودن او است و همچنين كودك مميّزى كه با آگاهى به اسلام ايمان آورده\r\n\r\n\r\n","description":"","footnote":"\r\n( 1 ) - مرتدّ ملّى كسى است كه پدر و مادرش كافر بوده و او اسلام آورده و سپس مرتدّ شده‌است .\r\n( 2 ) - مرتدّ فطرى كسى است كه پدر و مادر او يا يكى از آن دو مسلمان بوده و او بعداً مرتدّ شده است .\r\n","page_name":" 75 ","page_number":75},
  {"content":"\r\n\r\nو به مسلمانان پيوسته است نيز پاك مىباشد .\r\n4 - فقها قدس سرهم گفته‌اند : كودك تابع شريف‌ترين والدين خود مىباشد ، پس اگر مادر يا مادربزرگ او مسلمان شود ، كودك تابع او محسوب مىشود ، همانطور كه اگر پدر يا جدّ او مسلمان شود ، زيرا اسلام بالاتر از هر چيز است و هيچ چيزى بر اسلام برترى ندارد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nششم - ساير مطهّرات\r\n\r\nحديث شريف :\r\n1 - صدوق رحمه الله روايت مىكند كه اگر موش يا حيوان ديگر در چاه بيفتد و بميرد و از آب همين چاه خمير شود ، خوردن نان آن اشكال ندارد اگر آتش به آن رسيده باشد . امام صادق عليه السلام فرمود :\r\n« أكلت النار ما فيه » « 1 »\r\n. « آتش آنچه‌را در آن بوده خورده و نجاست واثر آن را از بين‌برده است . »\r\n2 - خالد قلانسى مىگويد : به حضرت صادق عليه السلام گفتم : با كافر ذمّى برخورد مىكنم و او با من دست مىدهد ، امام فرمود :\r\n« امسحها بالتراب أو بالحائط »\r\n. « دست خود را به خاك يا ديوار بمال . »\r\nگفتم : اگر ناصبى باشد ؟ فرمود :\r\n« إغسلها » « 2 »\r\n. « دست خود را بشوى . »\r\n3 - از حضرت صادق عليه السلام سؤال شد در مورد مردى كه خون دماغ\r\n\r\n\r\n","description":"","footnote":"\r\n( 1 ) - من لا يحضره الفقيه ، ج 1 ، ص 11 .\r\n( 2 ) - وسائل الشيعه ، ج 2 ، باب 14 ، ابواب النجاسات ، ص 1019 ، حديث 4 .\r\n","page_name":" 77 ","page_number":77},
  {"content":"\r\n\r\nشده است ، آيا بر او واجب است كه داخل بينى خود را بشويد ؟ امام فرمود :\r\n« إنّما عليه أن يغسل ما ظهر منه » « 1 »\r\n. « بر اوست كه ظاهر بينى خود را بشويد . »\r\n4 - حضرت صادق عليه السلام فرمود :\r\n« إذا مسّ ثوبَك كلبٌ ، فإن كان يابساً فانضحه ، وإن كان رطباً فاغسله » « 2 »\r\n. « اگر سگى با لباست برخورد كند ، پس اگر خشك بود بر روى لباس آب بپاش ، و اگر مرطوب بود آن را بشوى . »\r\nهمانند اين روايت دربارهء خوك نيز وارد شده است . « 3 »\r\n5 - ابوبصير روايت مىكند كه از حضرت صادق عليه السلام دربارهء پيراهنى سؤال نموده كه مرد جنب در آن عرق مىكند تا اينكه پيراهن خيس مىشود ، امام فرمود :\r\n« لا بأس ، وإن أحبّ أن يرشّه بالماء ، فليفعل » « 4 »\r\n. « اشكال ندارد ، و اگر دوست داشت بر روى آن آب بپاشد . »\r\n6 - از حضرت صادق عليه السلام روايت شده است كه فرمود :\r\n« لا تأكل لحوم الجلّالات ، وإن أصابك من عرقها فاغسله » « 5 »\r\n. « گوشت حيوانات نجاستخوار را نخور ، و اگر از عرق آن به تو برسد ،\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 24 ، ابواب النجاسات ، ص 1032 ، حديث 5 .\r\n( 2 ) - همان ، باب 26 ، ص 1034 ، حديث 3 .\r\n( 3 ) - همان ، باب 26 ، ص 1035 ، حديث 6 .\r\n( 4 ) - همان ، باب 27 ، ص 1038 ، حديث 8 .\r\n( 5 ) - همان ، ج 16 ، باب 27 ، ابواب الأطعمة والأشربة ، ص 354 ، حديث 1 .\r\n","page_name":" 78 ","page_number":78},
  {"content":"\r\n\r\nآن را بشوى . »\r\n7 - حضرت امام اميرالمؤمنين عليه السلام فرمود :\r\n« الدجاجة الجلّالة لا يؤكل لحمها حتّى تغتذي ثلاثة أيام ، والبطة الجلّالة بخمسة أيام ، والشاة الجلّالة عشرة أيام ، والبقرة الجلّالة عشرين يوماً ، والناقة الجلّالة أربعين يوماً » « 1 »\r\n. « گوشت مرغ نجاستخوار خورده نمىشود ، مگر اينكه سه روز از غذاى پاك تغذيه كند ، اردك نجاستخوار تا پنج روز ، گوسفند نجاستخوار تا ده روز ، گاو نجاستخوار تا بيست روز ، و شتر نجاستخوار تا چهل روز . »\r\n8 - على بن جعفر از برادرش موسى بن جعفر عليهما السلام سؤال نمود : اگر موشى در آب افتاده و مرطوب گشته سپس بر روى لباسها راه برود ، آيا مىتوان با آنها نماز خواند ؟ امام فرمود :\r\n« اغسل ما رأيت من أثرها ، و ما لم تره انضحه بالماء » « 2 »\r\n. « اگر اثرى از آن مىبينى آن را بشوى ، و اگر اثرى نمىبينى به آن آب بپاش . »\r\n9 - از امام جعفر صادق عليه السلام دربارهء نماز خواندن با لباس مجوسى سؤال شد ، امام فرمود :\r\n« يُرشّ بالماء » « 3 »\r\n. « به آن ، آب پاشيده شود . »\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 28 ، ابواب النجاسات ، ص 356 ، حديث 1 .\r\n( 2 ) - همان ، باب 33 ، ابواب النجاسات ، ص 1049 ، حديث 2 .\r\n( 3 ) - همان ، باب 73 ، ص 1093 ، حديث 3 .\r\n","page_name":" 79 ","page_number":79},
  {"content":"\r\n\r\n\r\nاحكام\r\nاز اقسام مطهّرات چند چيز ديگر باقى مانده است كه عبارتنداز :\r\n- بر طرف شدن عين نجاست از ظاهر و باطن حيوان و باطن انسان .\r\n- استبراى حيوان نجاستخوار .\r\n- غايب شدن مسلمان و بازگشت او .\r\nشرايط و احكام هر يك از اين سه قسم بيان مىشود :\r\n1 - اگر عين نجاست از بدن حيوان بر طرف شود ، ظاهر اين است كه پاك مىشود به طور مثال اگر خون از منقار پرنده يا دهن گربه و مانند آن بر طرف شود ، پاك مىشود و همين حكم در مورد باطن و درون حيوان نيز جارى است .\r\n2 - اگر عين نجاست ، از درون انسان بر طرف شود يا آن را بر طرف كند پاك مىشود . پس اگر انسان غذاى نجس يا خون را از دهن خود دور بريزد ، درون دهن او پاك مىگردد . باطن و درون انسان عبارت است از هر آنچه كه مژگان و لبان انسان و مانند آن بر آن فروبسته مىشود .\r\n3 - حيوان حلال گوشتى كه به خوردن مدفوع انسان عادت پيدا كرده و گوشت آن با نجاست رشد كرده و بوى بد در عروق آن ظاهر گشته است ، از نظر اهل لغت « جلّال » يا « نجاستخوار » ناميده مىشود و از نظر شرع حرام و نجس است و پاك شدن و حلّيت آن به « استبراء » بستگى دارد . استبراء آن است كه تا مدّتى كه بعداز آن مدّت ديگر نجاستخوار به آن نگويند ، نگذارند نجاست بخورد\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو غذاى پاك به آن بدهند .\r\n4 - بايد شتر نجاستخوار را چهل روز ، گاو را بيست روز ( سى روز هم گفته شده كه اوْلى همين است ) ، گوسفند را ده روز ، مرغابى را پنج روز ( و بهتر هفت روز است ) و مرغ خانگى را سه روز از خوردن نجاست جلوگيرى كنند و غذاى پاك به آنها بدهند .\r\nالبتّه آنچه گفته شد در صورتى است كه در مدّتهاى تعيين شده ، نجاستخوار بودن آنها از بين برود ، امّا اگر همچنان نجاستخوار گفته مىشوند بايد استبراء تا آن مدّت ادامه يابد كه ديگر نجاستخوار گفته نشود و اين حالت از بين برود .\r\n5 - عمل مسلمان از نظر عقلا موجب مىشود كه انسان به صحّت شرعى آن اطمينان پيدا كند و سيرهء متشرعه « 1 » نيز بر همين جارى بوده است . بنابراين اگر بدن يا لباس مسلمان يا چيز ديگرى مانند ظرف و فرش كه در اختيار اوست ، نجس شود و آن مسلمان غائب گردد و سپس برگردد در حالى كه عين نجاست و آثار آن بر طرف شده باشد ، به پاكى او و پاكى لباس و ساير وسايل او حكم مىشود . امّا اگر بدانيم كه او نجاست بدن يا لباسش را اصلًا نمىدانسته يا يقين پيدا كنيم كه او نسبت به نجاست و طهارت در همهء اشيا يا در خصوص اين چيز خاص ، بىمبالات وبىباك است ، حكم به پاكى آن نمىشود و همچنين است اگر بدانيم كه او در مدّت غيبت خود به هر دليلى قدرت بر تطهير و پاك كردن آن چيز نجس نداشته است .\r\n\r\n\r\n","description":"","footnote":"\r\n( 1 ) - سيرهء متشرعه يعنى : روش و فتار دين‌داران .\r\n","page_name":" 81 ","page_number":81},
  {"content":"\r\n\r\n6 - اگر مقدار اندكى خون در ديگ جوشان بيفتد ، آنچه در ديگ است نجس نمىشود زيرا طبق روايت ، آتش ، آن را خورده و از بين برده است و احوط است كه آن را به زمين بريزد . امّا اگر قطره‌اى شراب يا ادرار و مانند آن بريزد ، آنچه را كه در داخل ديگ است ، نجس مىگرداند و بايد دور ريخته شود .\r\n7 - اگر خون منجمد و لخته شده بر روى دست يا هر عضو ديگر ، كاملًا به ماده‌اى ديگر مانند زخم خشك يا پوست تبديل شود ، پاك مىشود و آن عضوى كه نجس شده نيز پاك مىگردد .\r\n8 - اگر سنگ آلوده به نجاست را روى آتش بگذارند و نجاست بسوزد و هيچ اثرى از آن باقى نماند اقرب اين است كه پاك مىشود و همين حكم در اشياى ديگر نيز جارى است و احتياط آن است كه آن را بشويند .\r\n9 - خاك قبرستانهاى كفّار پاك است حتّى اگر يقين داشته باشيم كه گاهى در اثر تماس با نجس ، نجس شده است يا خود نجس بعداز بر طرف شدن نجاست آن ، به خاك قبر تبديل شده يعنى جزء خاك شده است .\r\n10 - اگر از نظر علمى ثابت شود كه نجس به چيز ديگرى تبديل شده ، آن شيئ پاك است و همچنين اگر ثابت شود كه نجس ، به هر ترتيبى ، از بين رفته و هيچ اثرى از نجاست باقى نمانده‌است ، پاك شده‌است . البتّه دراين مورد نبايداحتياط ترك شود .\r\n11 - مستحبّ است آنچه ادرار اسب و استر و الاغ به آن رسيده ، شسته شود و همچنين آن چيزى كه موش بر روى آن راه رفته و اثرى از\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآن باقى مانده باشد امّا اگر با موش مرده و با رطوبت مسرى تماس پيدا كرده باشد ، نجس است .\r\n12 - مستحبّ است بر چيز خشكى كه با سگ و خوك و كافر تماس پيدا كرده ، آب پاشيده شود ، و همچنين هر چيزى كه با عرق جنب از حلال تماس يافته است و هر چيزى كه شك داشته باشيم كه با ادرار اسب و الاغ و استر برخورد كرده باشد و هر چيزى كه موش بر آن راه رفته و رطوبت داشته امّا اثرى از آن باقى نمانده باشد و هر چيزى كه شك كنيم كه با ادرار و خون و منى تماس يافته و يا با مادهء زرد رنگى كه از مقعد شخص مبتلا به زخم بواسير خارج مىشود و نمىداند كه آن چيست .\r\nهمچنين مستحبّ است كه بر معابد اهل كتاب ، قبل‌از آنكه در آنجا نماز خوانده شود ، آب پاشيده شود .\r\n13 - مستحبّ است بعداز مصافحه با ناصبى در صورتى كه رطوبت مسرى نداشته باشد ، دستها را بشويد و اگر بدون رطوبت با كافر مصافحه كند يا سگ و خوك را لمس نمايد ، مستحبّ است كه دست را بر ديوار يا روى خاك بكشد و همچنين است - بنابر فتواى جمعى از فقها - اگر روباه و خرگوش را لمس كند .\r\n14 - مخرج مدفوع بعداز استفاده از سنگ استنجا ، محكوم به طهارت است كه تفصيل آن در آينده بيان مىشود .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nبخش دوّم - نجاسات\r\n1 و 2 - ادرار و مدفوع\r\n3 - منى\r\n4 - مردار و مرد\r\n5 - خون\r\n6 و 7 - سگ و خوك\r\n8 - مشركان و كفّار\r\n9 - مست كننده‌ها و فقاع\r\n10 - عرق جنب از حرام ،\r\nو عرق حيوان نجاستخوار\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nمقدّمه\r\nخداوند متعال مىفرمايد :\r\n( وَيَسْأَ لُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّسَاءَ فِي الْمَحِيضِ وَلَا تَقْرَبُوهُنَّ حَتَّى يَطْهُرْنَ فَإِذَا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ إِنَّ اللَّهَ يُحِبُّ التَّوَّابِينَ وَيُحِبُّ الْمُتَطَهِّرِينَ ) « 1 » .\r\n« و از تو دربارهء حيض سؤال مىكنند ، بگو : چيز زيانبار و آلوده‌اى است . از اين رو در حالت قاعدگى ، از زنان كناره‌گيرى كنيد ، و با آنها نزديكى ننمائيد ، تا پاك شوند . و هنگامى كه پاك شدند ، از طريقى كه خدا به شما فرمان داده با آنها آميزش كنيد . خداوند توبه كنندگان را دوست دارد و پاكان را ( نيز ) دوست دارد . »\r\nحالت قاعدگى يك حالت غير طبيعى است كه در هر ماه براى زنان عارض مىشود و در گذشته بين مردم پيرامون اين عادت اختلاف و مجادله وجود داشته ، و خونى كه از زن مىريخته باعث نفرت و اشمئزاز افراد مىشده است ، و هنگاميكه پروردگار ما آميزش جنسى را دراين حالت حرام كرد ، حكم طهارت و پاكى را به عنوان\r\n\r\n\r\n","description":"","footnote":"\r\n( 1 ) - سورهء بقره ، آيهء 222 .\r\n","page_name":" 87 ","page_number":87},
  {"content":"\r\n\r\nيك‌اصل عمومى وفراگير بيان داشت كه شامل اين‌حالت نيز مىشود .\r\nپس طهارت دو گونه است :\r\n- طهارت روح كه توبهء بعداز گناه است .\r\n- طهارت بدن كه در مورد اين آيه ، به معناى رهائى از آثار حيض مىباشد مثل پاكيزه ساختن محلّ خون ، و سپس پاكيزه ساختن بدن با غسل كردن . سياق آيه ارزش طهارت و پاكى را نيز بيان مىدارد با اين تعبير كه ( وَيُحِبُّ الْمُتَطَهِّرِينَ ) ، يعنى « خداوند پاكيزگان را دوست مىدارد . »\r\nخداوند در آيه‌اى ديگر مىفرمايد :\r\n( . . . فِيهِ رِجَالٌ يُحِبُّونَ أَن يَتَطَهَّرُوا وَاللَّهُ يُحِبُّ الْمُطَّهِّرِينَ ) « 1 » .\r\n« در آن مردانى هستند كه دوست مىدارند پاكيزه باشند و خداوند پاكيزگان را دوست دارد . »\r\nاز اين آيه الهام مىگيريم كه هر نوع پاكيزگى مطلوب است ؛ پاكيزگى ظاهر بدن از كثافت و آلودگى و چرك و همچنين پاكيزگى باطن بدن از مرض و زيان مانند آن زيانى كه بعداز حيض ، احتلام ، آميزش جنسى و مس ميّت ، عارض بدن مىشود ، و همچنين پاكيزگى جامه و كالا و خانه و محيط و ترويج و توسعهء نظافت و بهداشت در همهء ابعاد . . .\r\nخداوند سبحان دربارهء طهارت باطن بدن مىگويد :\r\n( وَإِن كُنتُمْ جُنُباً فَاطَّهَّرُوا ) « 2 » .\r\n« اگر جنب بوديد خود را پاك كنيد ( غسل نمائيد ) . »\r\n\r\n\r\n","description":"","footnote":"\r\n( 1 ) - سورهء توبه ، آيهء 108 .\r\n( 2 ) - سورة مائده ، آيهء 6 .\r\n","page_name":" 88 ","page_number":88},
  {"content":"\r\n\r\nدربارهء طهارت لباس مىگويد :\r\n( وَثِيَابَكَ فَطَهِّرْ * وَالرُّجْزَ فَاهْجُرْ ) « 1 » .\r\n« لباست را پاكيزه كن * و پليدى رااز خود دور نما . »\r\nدربارهء طهارت مساجد مىگويد :\r\n( وَطَهِّرْ بَيْتِيَ لِلطَّائِفِينَ وَالْقَائِمِينَ وَالرُّكَّعِ السُّجُودِ ) « 2 » .\r\n« و خانه‌ام را براى طواف كنندگان و قيام كنندگان و ركوع كنندگان و سجود كنندگان پاك ساز . »\r\nدربارهء طهارت كتاب خدا مىگويد :\r\n( فِي كِتَابٍ مَكْنُونٍ * لَايَمَسُّهُ إِلَّا الْمُطَهَّرُونَ ) « 3 » .\r\n« در كتاب محفوظى جاى دارد * و جز پاكان نمىتوانند به آن دست زنند . »\r\nدر حديث منقول از پيامبر صلى الله عليه و آله آمده است :\r\n« پاكيزگى از ايمان است . »\r\n\r\nچگونه پليدى را از خود برانيم\r\n؟ آيات قرآن به ما آگاهى مىدهد نسبت به ضرورت اجتناب از پليديها ، راندن ناپاكيها و نجاستها و كسب طهارت ، نظافت ، زيبائى و آراستگى و از طرف ديگر فطرت دلها و معرفت عقلها نيز از وحى الهام و هدايت گرفته ، ضرورت پاكيزگى را تأييد مىكند و آن را\r\n\r\n\r\n","description":"","footnote":"\r\n( 1 ) - سورهء مدّثّر ، آيات 4 و 5 .\r\n( 2 ) - سورهء حجّ ، آيهء 26 .\r\n( 3 ) - سورهء واقعه ، آيات 78 - 79 .\r\n","page_name":" 89 ","page_number":89},
  {"content":"\r\n\r\nبه عنوان يك اصل عقلائى شناخته شده تلقّى مىنمايد .\r\nسنّت پيامبر هم به تفسير وحى ، و هم به تطبيق رهنمودهاى وحى بر موضوعات و مصداقها پرداخته و انواع نجاستها و ناپاكيها از قبيل خون ، مردار ، ادرار ، مدفوع و . . . را بيان كرده است . البتّه همهء اينها ، مثالهاى رائج و مصداقهاى شايع براى آن اصول كلّىاى بود كه قرآن بيان كرده است .\r\nبدين ترتيب بر ما لازم است كه از هر چيز كه يقين به پليدى و ناپاكى آن داشته باشيم ، پرهيز كنيم و به هر وسيلهء ممكن نظافت و پاكيزگى را مراعات نماييم .\r\nو به هيچ وجه درست نيست كه وحى يا عقل و يا علم را - با همهء تحوّل و تكاملى كه بدست آورده - كنار بگذاريم ، و يا بين آنها و بين سنّت شريف و اجتهاد فقها ، تضاد و تناقض تصوّر كنيم .\r\nبايد بدانيم همچنانكه قرآن در مورد ضرورت طهارت ، فطرت و عقل بشر را متبلور ساخته و آن دو را لغو نكرده است ، در مورد وسائل و ابزار پاكيزگى و كيفيّت اجتناب از نجاسات و ابعاد نجاسات نيز با اينكه سنّت پيامبر و ائمّهء اطهار ، احكام آن را بيان كرده ولى بازهم عقل را كنار نگذاشته ، زيرا سنّت داراى اصول و قواعدى است كه مىتواند در مسائل مبهم و مجمل و حوادث نوين ، دليل كافى براى ما محسوب شود . از همين رو - به طور مثال - وقتى چيز نجس استحاله شود و به چيز ديگر تبديل گردد ، نجاست آن نيز از بين مىرود زيرا عقل مىگويد كه اين چيز ديگر است ( مثل اينكه مردار به خاك ، و خون به مشك ، و چوب نجس به خاكستر تبديل گردد )\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو همچنين اگر نجاست با چيز پاك مخلوط شود آن را نجس مىگرداند زيرا نجاست همچنان در داخل آن مىباشد ، امّا اگر نجاست به طور كلّى مستهلك شود بگونه‌اى كه از نظر علم و عرف موجوديّت نداشته باشد ، حكم آن نيز زايل مىگردد .\r\nبدين‌سان در تشخيص موضوع نجاست ، و توضيح شيوه‌هاى اجتناب از آن ، هدايت « عقل » ، آگاهىهاى « علم » و دانش و مقياسهاى « عرف » ، هر سه با هم در ارتباط تنگاتنگ ، با همديگر مورد استفاده قرار مىگيرد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nاحكام نجاسات\r\n\r\nقرآن كريم :\r\n1 - ( وَثِيَابَكَ فَطَهِّرْ * وَالرُّجْزَ فَاهْجُرْ ) « 1 » .\r\n« و لباس خود را پاك كن * و پليدى رااز خود دور نما . »\r\n2 - ( إِنَّ اللَّهَ يُحِبُّ التَّوَّابِينَ وَيُحِبُّ الْمُتَطَهِّرِينَ ) « 2 » .\r\n« خداوند توبه كنندگان را دوست مىدارد و همچنين پاكيزگان را دوست مىدارد . »\r\n\r\nتعريف نجاست\r\nنجاست در لغت به معناى پليدى و ناپاكى است امّا در اصطلاح شرعىآن پليدىاى است كه شريعت به اجتناب از آن و بر طرف كردن آن از جامه و بدن و هر چيزى كه طهارت آن در هنگام استعمال شرط است ، دستور داده است ، مانند طهارت جامه و بدن در حال نماز وطواف .\r\nنجاساتى كه دين به اجتناب و پرهيز از آن دستور داده ،\r\n\r\n\r\n","description":"","footnote":"\r\n( 1 ) - سورهء مدّثّر ، آيات 4 و 5 .\r\n( 2 ) - سورهء بقره ، آيهء 222 .\r\n","page_name":" 92 ","page_number":92},
  {"content":"\r\n\r\nده چيز است :\r\n1 - ادرار 2 - مدفوع\r\n3 - منى 4 - مردار\r\n5 - خون 6 - سگ\r\n7 - خوك 8 - كافر\r\n9 - مست كننده‌ها و فقاع\r\n10 - عرق حيوان نجاستخوار و همچنين عرق جنب از حرام .\r\nهر يك از اين اقسام ، احكامى دارد كه به ترتيب ذكر مىگردد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\n1 و 2 - ادرار و مدفوع\r\n\r\nحديث شريف :\r\n1 - امام صادق عليه السلام فرمود :\r\n« اغسل ثوبك من بول كلّ ما لا يؤكل لحمه » « 1 »\r\n. « لباس خود را از بول هر حيوان حرام گوشت بشوى . »\r\n2 - در حديث ديگر از امام صادق عليه السلام آمده است :\r\n« كلّ شيء يطير فلا بأس ببوله وخرئه » « 2 »\r\n. « هر جاندارى كه پرواز مىكند ، بول و مدفوع آن اشكال ندارد - يعنى نجس نيست » .\r\n3 - داود رقى مىگويد : از امام صادق عليه السلام پرسيدم دربارهء بول خفّاش كه به لباسم مىرسد و آن را جستجو مىكنم و نمىيابم فرمود :\r\n« اغسل ثوبك » « 3 »\r\n. « لباست را بشوى . »\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 8 ، ابواب النجاسات ، حديث 3 .\r\n( 2 ) - همان ، باب 10 ، حديث 1 .\r\n( 3 ) - همان ، حديث 14 .\r\n","page_name":" 94 ","page_number":94},
  {"content":"\r\n\r\n\r\nاحكام\r\nواجب است از ادرار و مدفوع انسان و حيوان حرام گوشت اجتناب شود امّا آنچه از حشراتى كه خون جهنده ندارد ، خارج مىشود ، مانند پشه و سوسك و مانند آن اشكال ندارد .\r\nفروع مسأله بشرح ذيل است :\r\n1 - بهتر آن است كه از مدفوع حيوانى مثل مار كه حرام گوشت است و خون جهنده ندارد ، اجتناب شود .\r\n2 - آنچه از ادلّه استفاده مىشود اين است كه مدفوع همهء پرندگان پاك است و احتياط مستحبّ اين است كه از فضولات پرندگان حرام گوشت مخصوصاً ادرار خفّاش ، اجتناب شود .\r\n3 - حيوان نجاستخوار و حيوانى كه انسان با آن نزديكى كرده و گوسفندى كه شير خوك خورده است را به حيوان حرام گوشت ملحق كرده‌اند .\r\n4 - جايزاست‌از ادرارومدفوع‌در كودسازى و مانند آن‌استفاده شود ، چنان كه فروختن آن دو به همين منظور با كراهت شديد ، جايز است .\r\n5 - اگر در نجاست ادرار و مدفوع از جهت عدم شناخت منبع آن يا از جهت ندانستن حرام گوشت بودن حيوان ، شك كند ، مرجع اصالت طهارت « 1 » است . البتّه بنابر احتياط در صورت امكان ، قبل از جريان اصل بايد تفحّص و جستجو صورت بگيرد .\r\n\r\n\r\n","description":"","footnote":"\r\n( 1 ) - اصالت طهارت يعنى اينكه از نظر شرع هر چيزى پاك است تا زمانى كه نجاست آن‌ثابت شود ، زيرا اصل در همهء چيزها طهارت و پاك بودن است .\r\n","page_name":" 95 ","page_number":95},
  {"content":"\r\n\r\n\r\n3 - منى\r\n\r\nحديث شريف :\r\n1 - سماعه مىگويد : از امام معصوم عليه السلام سؤال كردم دربارهء منى كه به لباس رسيده است امام فرمود :\r\n« اغسل الثوب كلّه إذا خفي عليك مكانه\r\n، قليلًا كان أو كثيراً » « 1 »\r\n. « همهء لباست را بشوى اگر محل اصابت منى را نمىدانى ، چه كم باشد چه زياد . »\r\n2 - محمّد بن مسلم مىگويد : از يكى از دو امام ( امام باقر يا امام صادق ) عليهما السلام دربارهء مذى پرسيدم كه به لباس رسيده است فرمود :\r\n« ينضحه بالماء إن شاء » « 2 »\r\n. « اگر بخواهد بر آن آب بپاشد . »\r\n\r\nاحكام\r\nروايات تأكيد دارد بر نجاست منى و اينكه نجاست آن شديدتر از\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 16 من ابواب النجاسات ، حديث 5 .\r\n( 2 ) - همان ، باب 17 ، حديث 1 .\r\n","page_name":" 96 ","page_number":96},
  {"content":"\r\n\r\nنجاست ادرار است . مراد از منى به حسب لغت « 1 » منى انسان است امّا در مورد آب ساير حيوانات ، فقها گفته‌اند : منى هر حيوانى كه خون جهنده دارد مثل گاو و شتر ، پليد است و بهتر آن است كه از آن اجتناب شود .\r\nامّا در مورد آب بارورى ساير حيوانات ، دليلى بر نجاست آن وجود ندارد .\r\nبايد به اين نكته اشاره شود كه غيراز ادرار و مدفوع و منى و خونهاى سه‌گانه ( حيض و استحاضه و نفاس ) ساير آبهايى كه از آلت تناسلى خارج مىشود ، پاك مىباشد مانند « مذى » كه در هنگام شهوت و ملاعبه و « ودى » كه بعداز ادرار و « وذى » كه بعداز منى خارج مىشود يا هر مايع ديگرى كه به خاطر بيمارى و غيره خارج شود .\r\n\r\n\r\n","description":"","footnote":"\r\n( 1 ) - گفته‌اند : « منى » آب انسان است و « عيس » آب شتر ، « يرون » آب اسب ، « زاجل » آب شترمرغ . ر . ك : فقه اللغه ، ثعالبى ، ص 186 .\r\n","page_name":" 97 ","page_number":97},
  {"content":"\r\n\r\n\r\n4 - مردار و مرده\r\n\r\nقرآن كريم :\r\n( قُل لَاأَجِدُ فِي مَاأُوحِيَ إِلَيَّ مُحَرَّماً عَلَى طَاعِمٍ يَطْعَمُهُ إِلَّا أَن يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ ) « 1 » .\r\n« در آنچه بر من وحى شده ، هيچ غذاى حرامى نمىيابم به جز اينكه مردار باشد يا خونى كه بيرون ريخته يا گوشت خوك كه اينها همه پليدند . »\r\n\r\nحديث شريف :\r\n1 - ابراهيم بن ميمون مىگويد : از امام صادق عليه السلام پرسيدم دربارهء مردى كه لباس او بر روى جنازهء ميّت افتاده است . فرمود :\r\n« إن غُسِّل الميّت فلا تغسل ما أصاب ثوبك منه ، وإن كان لم يُغْسل فاغسل ما أصاب ثوبك منه » « 2 »\r\n، يعني إذا برد الميّت .\r\n« اگر ميّت غسل داده شده است ، لباست را نشوى و اگر غسل داده نشده پس آن مقدار از لباست را كه بر جنازه افتاده بشوى » ، يعنى در آن\r\n\r\n\r\n","description":"","footnote":"\r\n( 1 ) - سورهء انعام ، آيهء 145 .\r\n( 2 ) - وسائل الشيعه ، ج 2 ، باب 34 ، ابواب النجاسات ، حديث 1 .\r\n","page_name":" 98 ","page_number":98},
  {"content":"\r\n\r\nزمان كه بدن ميّت سرد شده است .\r\n2 - عمّار ساباطى مىگويد : از امام صادق عليه السلام سؤال شد دربارهء سوسك ، مگس ، ملخ ، مورچه و مانند آن كه در ميان چاه و روغن و مانند آن مىافتد و مىميرد . فرمود :\r\n« كلّ ما ليس له دم فلا بأس » « 1 »\r\n. « هر حيوانى كه خون ( جهنده ) ندارد ، اشكال ندارد . »\r\n3 - حسين بن زراره مىگويد : نزد امام صادق عليه السلام بودم و پدرم از آن‌حضرت سؤال مىكرد دربارهء شير حيوان مرده و تخم آن و پنير مايهء حيوان مرده . حضرت فرمود :\r\n« كلُّ هذا ذكي » « 2 »\r\n. « همهء اينها پاك است . »\r\nو على بن عقبه و على بن الحسن بن رباط افزودند : « موى و پشم آن نيز پاك است . »\r\n4 - امام صادق عليه السلام فرمود :\r\n« كانت لرسول اللَّه صلى الله عليه و آله ممسكة إذا هو توضّأ أخذها بيده وهي رطبة\r\n، فكان إذا خرج عرفوا أنّه رسول اللَّه صلى الله عليه و آله برائحته\r\n» « 3 » .\r\n« پيامبر خدا صلى الله عليه و آله نافهء مشكى داشت ، هر زمان كه وضو مىگرفت آن را با دستش مىگرفت در حالى كه دستش تر بود و هنگاميكه پيامبر بيرون مىشد مردم از بوى خوش آن ، حضرت را مىشناختند . »\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 35 ، ابواب النجاسات ، حديث 1 .\r\n( 2 ) - همان ، باب 68 ، حديث 2 و 3 .\r\n( 3 ) - همان ، باب 58 ، حديث 1 .\r\n","page_name":" 99 ","page_number":99},
  {"content":"\r\n\r\n\r\nاحكام\r\nاز جملهء اعيان نجس ، مردهء حيوانات ( مردار / ميته ) و مردهء انسان است . منظور از ميته يا مردار ، آن حيوانى است كه به قضاى خود مرده و يا به غير روش مقرّر شرعى ذبح شده باشد .\r\nاين مسأله فروعى دارد كه ذيلًا بيان مىشود :\r\n1 - مردار حيواناتى كه خون جهنده دارد ( يعنى در هنگام قطع كردن عروق و رگهاى آن ، خون آن با فشار جهش مىكند ) نجس است چه حلال گوشت باشد يا حرام گوشت . امّا آن حيوانى كه خون جهنده ندارد مانند سوسك ، مگس ، ملخ ، مورچه و مانند آن ، مردهء آن نجس نيست .\r\n2 - اعضايى كه از بدن حيوان ، قبل يا بعداز مرگ آن جدا شده است ، به حكم مردار مىباشد مثل دنبه‌هاى جدا شدهء گوسفند و اجزاى كوچك و ريز بدن كه در هنگام كندن موى حيوان به آن چسپيده باشد .\r\n3 - ميّت انسان قبل‌از غسل دادن او نجس است و همچنين اجزاى جدا شده در حال حيات انسان مثل دست قطع شده يا تكه گوشت جدا شده از او ، بلكه حتّى جوش ، دانه ، بُن موها ، پوسته‌هاى روى زخمها و پينه‌هاى روى زانو ، همهء آنها اگر از زنده يا از ميّت قبل‌از غسل دادن كَنده و جدا گردانده شود نجس مىباشد ، امّا اگر جوشها و پوسته‌ها به طور خود به خود از بدن جدا شود و بيفتد پاك است .\r\n4 - آن اجزائى كه روح به آنها ندميده و حسّ عصبى ندارد مانند :\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nپشم ، مو ، كُرك ، استخوان ، شاخ ، ناخن ، چنگ ، پَر ، سُمّ ، دندان ، نيش ، تخم ، پنير مايهء شيردان ( انفحه ) و شير در پستان پاك است و همچنين منقار و مانند آن .\r\n5 - تخم مرغى كه از شكم مرغ مرده بيرون مىآيد اگر پوستهء آن سِفت شده باشد به گونه‌اى كه در عرف آن را تخم مرغ كامل بگويند پاك است .\r\n6 - در پاك بودن اجزاى يادشده فرق نيست بين اينكه حيوان حلال گوشت باشد يا حرام گوشت به شرط اينكه نجس‌العين نباشد .\r\n7 - بايد اشاره شود كه ريشه و بُن موها كه از ميّت قبل‌از غسل دادن يا از بدن حيوان مرده جدا گردد نجس مىباشد .\r\n8 - نافهء مشك ( كيسهء پوستينى كه حاوى مشك است و از آهوى ختن جدا مىشود ) پاك است و اوْلى اين است كه از آنچه از آهوى مرده جدا مىشود اجتناب گردد . مشك به طور عموم پاك است مگر اينكه دانسته شود كه با خون آهو مخلوط شده است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\n5 - خون\r\n\r\nقرآن كريم\r\n( . . . إِلَّا أَن يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ ) « 1 » .\r\n« . . . به جز اينكه مردار باشد يا خونى كه بيرون ريخته يا گوشت خوك كه اينها همه پليدند . »\r\n\r\nحديث شريف :\r\n1 - عمّار ساباطى مىگويد : از امام صادق عليه السلام سؤال شد دربارهء مردى كه از دماغ او خون جارى شده آيا لازم است درون بينى خود را بشويد ؟ فرمود :\r\n« إنّما عليه أن يغسل ما ظهر منه » « 2 »\r\n. « بر اوست كه ظاهر و بيرون بينى خود را بشويد . »\r\n2 - على بن جعفر روايت مىكند كه از برادرش امام موسى بن جعفر عليهما السلام سؤال نمود : مردى هنگام وضو گرفتن خون دماغ مىشود و قطره‌اى از خون در ظرف آب مىچكد ، آيا مىتوان با آن آب وضو\r\n\r\n\r\n","description":"","footnote":"\r\n( 1 ) - سورهء انعام ، آيهء 145 .\r\n( 2 ) - الكافى ، ج 3 ، ص 59 ، حديث 5 .\r\n","page_name":" 102 ","page_number":102},
  {"content":"\r\n\r\nگرفت ؟ امام فرمود : « نه . » « 1 »\r\n3 - سعيد الاعرج مىگويد : از حضرت صادق عليه السلام سؤال نمودم دربارهء ديگى كه در آن گوسفندى ( در حال پختن ) است ، مقدارى خون در آن مىريزد ، آيا مىتوان آن را خورد ؟ امام فرمود :\r\n« نعم ، فإنّ النّار تأكل الدم » « 2 »\r\n. « آرى ، زيرا آتش خون را مىخورد ( و آن را مستهلك مىسازد ) . »\r\n\r\nاحكام\r\nخون نجس آن خونى است كه از انسان و حيوانى كه خون جهنده دارد بيرون بريزد چه زنده باشد يا مرده امّا خون كك و پشه و مانند آن پاك است ، ولى از خون جانورانى مانند ماهى كه جهنده نيست اوْلى آن است كه اجتناب شود همچنانكه از مردهء آن نيز .\r\nفروع مسأله به قرار ذيل است :\r\n1 - بعداز خارج شدن مقدار متعارف خون از حيوان حلال گوشت كه طبق موازين شرعى ذبح شده ، خونهاى باقيمانده در گوشت يا عروق يا قلب و كبد ، پاك و حلال است امّا خونى كه به جهت نفس كشيدن يا بيمارى يا به علّت اينكه سر حيوان در هنگام ذبح بالاتر از بدن او قرار داشته يا جهت ديگر ، در جايى از بدن حيوان جمع شده ، نجس است و شايسته است كه از هر نوع خون ريخته شده كه متّصل و ملحق به گوشت نباشد ، از باب احتياط اجتناب شود .\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 82 ، ابواب النجاسات ، ص 1100 ، حديث 1 .\r\n( 2 ) - همان ، ج 16 ، باب 44 ، ابواب الأطعمة المحرّمة ، ص 376 ، حديث 2 .\r\n","page_name":" 103 ","page_number":103},
  {"content":"\r\n\r\n2 - خون موجود در « علقه » ( يا خون بسته ) كه از منى تشكيل شده ، نجس است و همچنين نقطهء خونى كه در تخم مرغ موجود است بنابر احتياط نجس مىباشد .\r\n3 - خون موجود در جنينى كه به تبع پاك بودن و ذبح شرعى شدن مادرش پاك شده است ، چنانچه اين خون ملحق به گوشت نباشد ، طبق آنچه از ادلّه استفاده مىشود نجس است .\r\n4 - اگر در خونى شك كنيم كه از قسم نجس است يا پاك ، بنابر احتياط بايد از آن اجتناب كرد ، امّا اگر شك كرديم كه آيا خون است يا چيز ديگر ، اجتناب از آن واجب نيست .\r\n5 - زردابه‌اى كه از زخم خارج مىشود پاك است مگر اينكه بدانيم با خون مخلوط است .\r\n6 - اگر اندكى خون در موقع جوشيدن غذا در آن بيفتد ، طبق آنچه از ادلّه استفاده مىشود اشكالى ندارد زيرا آتش خون را مىخورد و مستهلَك مىسازد اگرچه اوْلى اين است كه بنابر احتياط از آن اجتناب شود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n6 و 7 - سگ و خوك\r\n\r\nقرآن كريم\r\n( . . . إِلَّا أَن يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ ) « 1 » .\r\n« . . . به جز اينكه مردار باشد يا خونى كه بيرون ريخته يا گوشت خوك كه اينها همه پليدند . »\r\n\r\nحديث شريف :\r\n1 - محمّد بن مسلم از امام صادق عليه السلام پرسيد دربارهء اينكه سگ از ظرف آب خورده است . امام فرمود :\r\n« اغسل الإناء » « 2 »\r\n. « ظرف را بشوى . »\r\n2 - در حديث ديگر راوى مىگويد : از امام صادق عليه السلام پرسيدم دربارهء اينكه جايى از بدن انسان با سگ تماس يافته است . امام جواب داد :\r\n\r\n\r\n","description":"","footnote":"\r\n( 1 ) - سورهء انعام ، آيهء 145 .\r\n( 2 ) - وسائل الشيعه ، ج 2 ، باب 12 ، ابواب النجاسات ، حديث 3 .\r\n","page_name":" 105 ","page_number":105},
  {"content":"\r\n\r\n« تغسل المكان الذي أصابه » « 1 »\r\n. « آن محل را مىشوئى . »\r\n3 - خيران خادم مىگويد : به امام معصوم عليه السلام نوشتم و پرسيدم كه لباس انسان با شراب و گوشت خوك تماس مىيابد آيا مىتوان با آن نماز خواند ؟ در جواب نوشت :\r\n« لا تصلِّ فيه ؛ فإنّه رجس » « 2 »\r\n. « در آن نماز نخوان زيرا نجس و پليد است . »\r\n\r\nاحكام\r\nسگ و خوك نجس است . البتّه اين حكم ، سگ و خوك دريايى را شامل نمىشود زيرا آنها از همان نوع سگ و خوك معروف خشكى نيستند . و نيز ادلّه آنها را شامل نمىگردد و آنها فقط در اسم با سگ و خوك مشترك‌اند .\r\n\r\nفروع مسأله :\r\n1 - همهء اجزاى سگ و خوك نجس است و احتياط واجب اين است كه حتّى از موى خوك بايد دورى شود .\r\n2 - اقوى اين است كه حيوانى كه از سگ يا خوك و حيوان ديگر زاده مىشود ، در نجاست ، حكم سگ و خوك را دارد .\r\n3 - بهتر اين است كه از روباه ، خرگوش ، قورباغه ، عقرب ، موش\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 12 ، ابواب النجاسات ، حديث 4 .\r\n( 2 ) - همان ، باب 13 ، حديث 2 .\r\n","page_name":" 106 ","page_number":106},
  {"content":"\r\n\r\nو ساير مسوخات « 1 » اجتناب شود هر چند اين حيوانات پاك مىباشد .\r\n\r\n\r\n","description":"","footnote":"\r\n( 1 ) - مسخ به معناى مشوّه و زشت شدن خلقت است . در « مقاييس اللغة » ( ج 5 ، ص 323 ) آمده است : خداوند او را مسخ كرده است يعنى خلقت آن را از چهرهء زيبا به صورت زشت و كريه تغيير داده است . به نظر مىرسد : برخى از حشرات مكروه نزد مردم و برخى از حيوانات در ميان عربها « مسوخ » ناميده مىشده و مردم به جهت ضرر و زيان آنها ، از آنها دورى مىكردند . علّامهء مجلسى سى دسته از مسوخات را بر شمرده از قبيل : فيل ، خرس ، خرگوش ، عقرب ، سوسمار ، قورباغه ، ميمون ، خوك ، سگ ، مار ، سوسك ، زنبور ، خفّاش ، موش ، شپش ، مارماهى و غيره .\r\nبحارالانوار ، ج 62 ، ص 230 ، چاپ دوّم\r\n","page_name":" 107 ","page_number":107},
  {"content":"\r\n\r\n\r\n8 - مشركان و كفّار\r\n\r\nقرآن كريم\r\n( يا أَيُّها الَّذِينَ آمَنُوا إِنَّمَا الْمُشْرِكُونَ نَجَسٌ فَلَا يَقْرَبُوا الْمَسْجِدَ الْحَرَامَ بَعْدَ عَامِهِمْ هذَا ) « 1 » .\r\n« اى كسانى كه ايمان آورده‌ايد ! مشركان ناپاكند ، پس بعداز اين سال ، نزديك مسجدالحرام نشوند ! »\r\n\r\nحديث شريف :\r\n1 - امام باقر عليه السلام دربارهء كسى كه با مردى مجوسى مصافحه كرده است ، فرمود :\r\n« يغسل يده ولا يتوضّأ » « 2 »\r\n. « دستش را بشويد امّا وضو ندارد . »\r\n2 - از يكى از دو امام ( حضرت باقر و يا حضرت صادق ) عليهما السلام سؤال شد دربارهء مصافحهء مسلمان با يهودى و نصرانى ، امام فرمود :\r\n\r\n\r\n","description":"","footnote":"\r\n( 1 ) - سورهء توبه ، آيهء 28 .\r\n( 2 ) - وسائل الشيعه ، ج 2 ، باب 14 ، ابواب النجاسات ، حديث 3 .\r\n","page_name":" 108 ","page_number":108},
  {"content":"\r\n\r\n« من وراء الثوب ، فإن صافحك بيده فاغسل يدك » « 1 »\r\n. « از پشت پارچه مصافحه كند و اگر با دستش با تو مصافحه كرد ، دستت را بشوى . »\r\n3 - سعيد اعرج مىگويد : از امام صادق عليه السلام پرسيدم دربارهء سؤر يا نيم خوردهء غذاى يهودى و نصرانى . امام فرمود : « نه . » « 2 »\r\n\r\nاحكام\r\nشرك به خداوند بزرگترين ستمى است كه بشر مرتكب آن مىشود و نشان دهندهء پليدى روح ، عقل و طبيعت آن انسان است . شرك داراى سطوح و مراتب گوناگون است كه خطرناكترين آن اين است كه انسان ، چيزى يا كسى را شريك خداوند متعال قرار دهد ، مانند پرستش سنگ ، خدا دانستن فرعون ، يا عزير ومسيح را شريك خدا در الوهيّت قرار دادن .\r\nاين نوع شرك ، انسان را در ظاهر و باطن مطرود و منفور قرار مىدهد و او را از معاشرت با ديگر انسانها ، دور و محروم مىگرداند .\r\nبدين ترتيب قرآن كريم به مسلمانان دستور مىدهد كه مشركان را از مسجدالحرام طرد و نفى كنند زيرا آنان عناصر نجس و پليدى هستند كه انسان از آنها نفرت دارد و آنها را از خود دور مىدارد .\r\nخداوند مىفرمايد :\r\n( يَا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلَا يَقْرَبُوا الْمَسْجِدَ الْحَرَامَ\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 14 ، ابواب النجاسات ، حديث 5 .\r\n( 2 ) - همان ، حديث 8 .\r\n","page_name":" 109 ","page_number":109},
  {"content":"\r\n\r\nبَعْدَ عَامِهِمْ هذَا . . . ) « 1 » .\r\n« اى كسانىكه‌ايمان آورده‌ايد ! مشركان ناپاك‌اند ؛ پس نبايد بعداز امسال‌نزديك مسجدالحرام‌شوند . »\r\nمنظور از مشركان در آيه ، بت‌پرستانى است كه در آن روزگار در سراسر شبه جزيرهء عرب پراكنده بودند و به آنان ملحق مىشود اهل كتابى كه به الوهيّت مسيح يا عزير اعتقاد داشتند ، اعتقادى كه آنان را به عبادت و پرستش علنى و آشكار آنان كشانده بود ، امّا آن دسته از اهل كتاب كه چنين نيستند و از شرك به خدا بيزارى جسته و به وحدانيّت پروردگار اعتراف دارند مشمول اين سخن خداوند مىباشند :\r\n( الْيَوْمَ أُحِلَّ لَكُمُ الطَّيِّبَاتُ وَطَعَامُ الَّذِينَ أُوْتُوا الْكِتَابَ حِلٌّ لَكُمْ وَطَعَامُكُمْ حِلٌّ لَهُمْ وَالْمُحْصَنَاتُ مِنَ الْمُؤْمِنَاتِ وَالْمُحْصَنَاتُ مِنَ الَّذِينَ أُوْتُوا الْكِتَابَ مِن قَبْلِكُمْ إِذَا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسَافِحِينَ وَلَا مُتَّخِذِي أَخْدَانٍ وَمَن يَكْفُرْ بِالْإِيمَانِ فَقَدْ حَبِطَ عَمَلُهُ وَهُوَ فِي الْآخِرَةِ مِنَ الْخَاسِرِينَ ) « 2 » .\r\n« امروز چيزهاى پاكيزه براى شما حلال شده و ( همچنين ) طعام اهل كتاب براى شما حلال است و طعام شما براى آنها حلال و ( نيز ) زنان پاكدامن از مسلمانان و زنان پاكدامن از اهل كتاب حلالند . »\r\nامّا اجتناب از معاشرت با آنان بدين جهت شايسته است كه آنان از نجاسات مقرّر در شريعت مثل شراب و خوك و سگ و . . . باك ندارند و لذا بسيارى از فقها به نجاست آنان فتوا داده‌اند كه ما را فرامىخواند\r\n\r\n\r\n","description":"","footnote":"\r\n( 1 ) - سورهء توبه ، آيهء 28 .\r\n( 2 ) - سورهء مائده ، آيهء 5 .\r\n","page_name":" 110 ","page_number":110},
  {"content":"\r\n\r\nبه اينكه در مورد آنان احتياط پيشه كنيم اگر ضرورت عرفى براى لزوم معاشرت موجود نباشد ولى اگر ضرورتى در كار باشد معاشرت با آنان اشكال ندارد با مراعات پرهيزاز نجاساتى كه آنان ، آنها را پليد نمىدانند .\r\nامّا ساير منحرفان اعتقادى اگر انحراف آنان به انكار دين خدا وخروج از جماعت مسلمين ، منجر شود آنان نيز به كفّار ملحق مىشوند .\r\nجزئيات مسأله بشرح ذيل است :\r\nكافر نجس است و واجب است از او اجتناب شود و از ورودش به مساجد جلوگيرى به عمل آيد . كافر كسى است كه منكر وجود خداست يا براى او شريك قرار مىدهد يا نبوّت پيامبر اسلام صلى الله عليه و آله را نفى مىكند يا يكى از ضرويات دين « 1 » را انكار مىكند ، انكارى كه به انكار رسالت منتهى شود بدون اينكه شبهه‌اى يا اشتباهى در كار باشد بلكه صرفاً به جهت انكار وحى و تمرّد بر پيامبر ، منكر حكم ضرورى دين مىشود مثل كسى كه منكر وجوب نماز و روزه و حجّ يا حرمت زنا و شراب شود .\r\nاين مسأله فروع زيادى دارد كه به پاره‌اى از آنها اشاره مىشود :\r\n1 - اوْلى اين است كه از اهل‌كتاب يعنى يهود و نصارى و مجوس ، از باب احتياط اجتناب شود بخصوص در جايى كه دليل معقول براى معاشرت وجود نداشته باشد ، اين احتياط به خاطر مراعات فتواى\r\n\r\n\r\n","description":"","footnote":"\r\n( 1 ) - ضروريات دين يعنى امور ثابت و مسلّم و دگرگون‌ناپذير دين كه هيچ‌يك از مسلمانان‌دربارهء آن اختلاف نظر ندارند .\r\n","page_name":" 111 ","page_number":111},
  {"content":"\r\n\r\nبسيارى از علماى ما به نجاست آنان مىباشد .\r\n2 - غذاى اهل‌كتاب به دو شرط براى مسلمانان حلال است : اوّل اينكه آنان از نجاستهاى ظاهرى مثل گوشت خوك و شراب و مانند آن اجتناب ورزند و دوّم اينكه در غذاى آنها چيزى از گوشت حيواناتى كه خود ذبح كرده‌اند نباشد .\r\n3 - احوط اين است كه از ناصبىها يعنى كسانى كه با اهل‌بيت پيامبر صلى الله عليه و آله و يا حتّى با شيعيان اهل‌بيت به‌خاطر محبّت اهل‌بيت عليهم السلام وشيعهء آنان بودن ، دشمنى مىورزند ، بايد اجتناب شود مگر در حالت ضرورت تقيّه و همچنين است خوارج كه بغض و كينهء امام امير المؤمنين عليه السلام را در دل دارند .\r\n4 - بنابر احتياط واجب از مجسّمه « 1 » و قدريه « 2 » و قائلان به وحدت وجود ، در صورتى كه اين فرقه‌ها ملتزم به لوازم مسلك باطل خود مانند ترك واجبات و حلال شمردن آن ، باشند ، نيز بايد اجتناب كرد و همچنين كسانى كه منكر عموميت و فراگيرى رسالت پيامبر هستند و غلوكنندگانى كه معتقدند خداوند در چيزى ديگر حلول مىكند به گونه‌اى كه آن را خدا قرار مىدهد .\r\n5 - فرزندكافر در نجاست ، حكم پدر را دارد مگر اينكه به دار الاسلام يا به مسلمان بپيوندد و اقوى اين است كه دراين صورت اسلام او اگر از روى بصيرت و آگاهى باشد ، قبول مىشود . و اگر يكى از والدين ( پدر يا مادر ) كودك مسلمان باشد ، حكم به نجاست او نمىشود .\r\n\r\n\r\n","description":"","footnote":"\r\n( 1 ) - مُجَسِّمه يعنى : كسانى كه قائل به جسم بودن خداوند هستند .\r\n( 2 ) - قَدَرِيّه يعنى : كسانى كه معتقدند انسان در اعمال و رفتار خود مجبور و ناگزير است .\r\n","page_name":" 112 ","page_number":112},
  {"content":"\r\n\r\n\r\n9 - مست‌كننده‌ها و فقاع\r\n\r\nقرآن كريم\r\n( يَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِن عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ ) « 1 » .\r\n« اى كسانى كه ايمان آورده‌ايد ! شراب و قمار و بتها و ازلام ( نوعى بخت آزمائى ) پليد و از عمل شيطان است ، از آنها دورى كنيد تا رستگار شويد . »\r\n\r\nحديث شريف :\r\n1 - امام صادق عليه السلام فرمود :\r\n« إذا أصاب ثوبك خمر أو نبيذ مسكر فاغسله إن عرفت موضعه ، وإن لم تعرف موضعه فاغسله كلّه ، وإن صلّيت فيه فأعد صلاتك » « 2 »\r\n. « اگر شراب يا نبيذ مست كننده به لباست برسد ، چنانچه آن را مىدانى ، همان محل را بشوى ، و اگر نمىدانى همهء لباس را بشوى ، و اگر در آن نماز خوانده‌اى بايد نمازت را اعاده نمائى . »\r\n\r\n\r\n","description":"","footnote":"\r\n( 1 ) - سورهء مائده ، آيهء 90 .\r\n( 2 ) - وسائل الشيعه ، ج 2 ، باب 38 ، ابواب النجاسات ، حديث 3 .\r\n","page_name":" 113 ","page_number":113},
  {"content":"\r\n\r\n2 - هشام بن حكم مىگويد : از امام صادق عليه السلام دربارهء فقاع ( يعنى آب جو ) پرسيدم . فرمود :\r\n« لا تشربه ، فإنّه خمر مجهول ، فإذا أصاب ثوبك فاغسله » « 1 »\r\n. « از آن ننوش ، زيرا آن شراب مجهول است ، و اگر به لباست برسد ، آن را بشوى . »\r\n3 - امام صادق عليه السلام فرمود :\r\n« لا تصلِّ في بيت فيه خمر ولا مسكر ؛ لأنّ الملائكة لا تدخله ، ولا تصلِّ في ثوب قد أصابه خمر أو مسكر حتّى تغسله » « 2 »\r\n. « در خانه‌اى كه شراب و چيزى مست كننده در آن وجود دارد نماز نخوان ، زيرا فرشتگان وارد چنين خانه‌اى نمىشوند ، و در لباسى كه شراب يا چيز مست كننده به آن رسيده باشد نماز نخوان تا آن را بشوئى . »\r\n\r\nاحكام\r\nهر مست‌كنندهء مايعى ، نجس است و اجتناب از آن واجب مىباشد چه مشروب الكلى باشد يا نبيذ « 3 » و يا فقّاع « 4 » و چه كم باشد يا زياد . پس اگر قطره‌اى از مايعى مست كننده در ظرف آب يا ديگ خورشت بيفتد ، آن را نجس مىگرداند و مطابق آنچه از ادلّه استفاده\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 38 ، ابواب النجاسات ، حديث 5 .\r\n( 2 ) - همان ، حديث 7 .\r\n( 3 ) - نبيذ : شرابى است كه از انگور يا خرما بدست آمده .\r\n( 4 ) - فقّاع : شرابى است كه از آب جو يا ساير ميوه‌ها تهيّه شده .\r\n","page_name":" 114 ","page_number":114},
  {"content":"\r\n\r\nمىشود ، اگر كسى در لباسى نماز بخواند كه مايع مست كننده‌اى روى آن ريخته باشد ، بايد نماز را اعاده كند و محلّى را كه شراب روى آن ريخته بايد بشويد ، و اگر آن محل را به طور مشخّص نمىداند بايد همهء لباس را بشويد .\r\nفروع مسأله بشرح ذيل است :\r\n1 - اوْلى آن است كه از مواد مست كنندهء جامد نيز پرهيز شود مثل اينكه گياه خاصّى مست كننده باشد . امّا مواد مخدّر مانند حشيش و ترياك ، نجس نيست زيرا از مُسكرات نمىباشد . « 1 »\r\n2 - بنابر احتياط ، واجب است از آب انگورى كه به وسيلهء آتش يا حرارت خورشيد و يا خود به خود جوش آمده اجتناب شود و پاك نمىشود مگر اينكه دوسوّم آن بواسطهء پختن كم شود . و اگر دوسوّم آن خود به خود يا با تصفيه كردن در پارچه يا ظرف سفالى يا به سبب وزيدن باد كم شود ، بنابر آنچه از ادلّه استفاده مىشود ، نجاست آن از بين نمىرود . آب كشمش نيز همين حكم را دارد .\r\n3 - بنابر احتياط ، واجب است از انگور و كشمشى كه در بين غذا و خورشت و مانند آن ، متلاشى ولِه شده اجتناب شود امّا انگور و كشمشى كه در ميان روغن سرخ شود اشكال ندارد .\r\n4 - آب خرما و ساير انواع آب ميوه‌ها ، اگر جوش بيايد اشكال ندارد مگر اينكه مست كند و هر چيزى كه‌زياد آن مست كننده باشد ،\r\n\r\n\r\n","description":"","footnote":"\r\n( 1 ) - نجس نبودن مواد مخدّر به معناى حلال بودن آن نيست زيرا استفاده و استعمال مواد مخدّر متداول امروزى ، به خاطر ضرر زيادى كه دارد حرام مىباشد هر چند قايل به نجاست آن نباشيم .\r\n","page_name":" 115 ","page_number":115},
  {"content":"\r\n\r\nكم‌آن نيز حرام و نجس مىباشد .\r\n5 - فقاع يا آب جو كه شراب معروفى است و از جو پس از تخمير آن گرفته مىشود ، حرام و نجس است امّا اگر هنوز تخمير نشده ، اشكال ندارد . ملاك و قاعده اين است كه مست كننده باشد . و همين حكم جارى است اگر فقاع را از غير جو درست كنند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n10 - عرق جنب از حرام و عرق حيوان نجاستخوار\r\n\r\nحديث شريف :\r\n1 - ابو بصير مىگويد : از حضرت صادق عليه السلام دربارهء پيراهنى سؤال نمودم كه مرد جنب در آن عرق مىكند تا اينكه پيراهن خيس مىشود ؟ امام فرمود :\r\n« لا بأس ، وإن أحبّ أن يرشّه بالماء فليفعل » « 1 »\r\n. « اشكال ندارد ، و اگر دوست داشت بر روى آن آب بپاشد . »\r\n2 - حضرت هادى عليه السلام دربارهء اينكه آيا در پيراهنى كه جنب در آن عرق كرده است نماز خوانده مىشود ؟ فرمود :\r\n« إن كان من حلال فصلِّ فيه ، وإن كان من حرام فلا تصلِّ فيه » « 2 »\r\n. « اگر ( جنابت ) از طريق حلال بوده با آن پيراهن نماز بخوان ، و اگر از طريق حرام بوده ، با آن نماز نخوان . »\r\n3 - از امام صادق عليه السلام روايت شده است كه فرمود :\r\n« لا تأكل اللحوم الجلّالة ، وإذا أصابك من عرقها شيء فاغسله » « 3 »\r\n.\r\n\r\n\r\n","description":"","footnote":"\r\n( 1 ) - وسائل الشيعه ، ج 2 ، باب 27 ، ابواب النجاسات ، ص 1038 ، حديث 8 .\r\n( 2 ) - همان ، ص 1039 ، حديث 12 .\r\n( 3 ) - همان ، ص 1021 ، باب 15 ، حديث 1 .\r\n","page_name":" 117 ","page_number":117},
  {"content":"\r\n\r\n« گوشت حيوانات نجاستخوار را نخور ، و اگر چيزى از عرق آن به تو برسد آن را بشوى . »\r\n\r\nاحكام\r\n1 - عرق جنب از حلال پاك و نماز با آن جايز است امّا اگر جنابت از حرام باشد مثل جنابت به واسطهء زنا يا استمنا يا لواط ( العياذ باللَّه ) اقوى اين است كه در لباس آلوده به عرق آن نماز خوانده نشود و از آن اجتناب گردد .\r\n2 - بنابر احتياط ، همين حكم را دارد عرق جنبى كه با همسرش در حالت حيض ، يا در حال روزه و يا در ظهار قبل‌از كفّاره دادن همبستر شده است .\r\n3 - مطابق آنچه از ادلّهء شرعى استفاده مىشود واجب است از عرق شتر نجاستخوار اجتناب شود و بنابر احتياط واجب از عرق ساير حيوانات نجاستخوار نيز اجتناب شود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nحكم شك در نجس و نجاست\r\n\r\nحديث شريف :\r\nزراره مىگويد : به امام باقر عليه السلام عرض كردم كه لباسم به خون دماغ يا غير آن يا منى آلوده شده و من جاى آن را علامت گذاشتم تا به آب برسم امّا به آب رسيدم و وقت نماز فرارسيد ولى من فراموش كردم كه لباسم آلوده بوده پس نماز گزاردم و بعداز نماز يادم آمد . امام فرمود :\r\n« نماز را اعاده مىكنى و لباس را مىشوئى . »\r\nگفتم : اگر جاى نجاست را نديده باشم ولى بدانم كه چيزى به لباسم رسيده و جستجو هم كرده ولى نيافته باشم و بعداز نماز بيابم حكم چيست ؟ فرمود :\r\n« لباس را مىشوئى ولى نماز را اعاده نمىكنى . »\r\nگفتم : چرا چنين است ؟ فرمود :\r\n« چون توبه پاكى آن يقين داشته‌اى ، سپس شك كرده‌اى و هيچگاه سزاوار نيست كه يقين را به واسطهء شك نقض كنى . »\r\nگفتم : من مىدانم كه لباسم به نجس آلوده شده ، ولى جاى آن را نمىدانم تا بشويم ؟ فرمود :\r\n« آن قسمتى را كه فكر مىكنى نجس شده بشوى تا آنجا كه يقين\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبه طهارت آن پيدا كنى . »\r\nگفتم : اگر شك كرده باشم كه نجس شده يا نشده آيا بر من لازم است كه در آن جستجو كنم ، و آن را زير و رو كنم ؟ فرمود :\r\n« نه ، ولى تو با اين كار فقط مىخواهى شكى را كه در دلت ايجاد شده ، از بين بردارى . »\r\nگفتم : اگر در حالى كه مشغول نماز هستم ، نجاست را در لباسم ببينم ؟ فرمود :\r\n« نماز را مىشكنى و از نو اعاده مىكنى در صورتى كه در ابتدا دربارهء محل نجاست شك كرده باشى سپس آن را ببينى ، امّا اگر شك نكرده باشى و لباست را ( به واسطهء نجاست ) مرطوب ببينى ، دراين صورت نماز را قطع مىكنى و محل نجاست را مىشوئى و بعداز همانجا كه نماز را قطع كرده‌اى شروع و تمام مىكنى زيرا تو نمىدانى شايد چيزى بعد بر تو افتاده باشد ، پس لازم نيست يقين را به واسطهء شك نقض كنى . » « 1 »\r\n\r\nاحكام\r\nقبلًا دربارهء كيفيّت ثابت شدن نجاست ، و نيز طهارت بعداز نجاست سخن گفته شد و دراين‌جا فروعى است كه بايد مورد اشاره قرار گيرد :\r\n1 - هر چيزى پاك است تا زمانى كه بدانى نجس شده است و اگر\r\n\r\n\r\n","description":"","footnote":"\r\n( 1 ) - بحارالانوار ، ج 77 ، ص 124 ، به نقل از علل الشرائع ، ج 2 ، ص 49 .\r\n","page_name":" 120 ","page_number":120},
  {"content":"\r\n\r\nعلم به نجاست پيدا نكردى ، اشكال ندارد كه از آن استفاده كنى چه ، دربارهء حكم شك داشته باشى يا دربارهء موضوع .\r\n2 - غسالهء حمّام « 1 » ، نجس نيست مگر اينكه بدانى آب نجسى در آن ريخته است . البتّه بهتر اين است كه از آن اجتناب شود .\r\n3 - اگر در نجاست چيزى شك كردى يا در آن شبههء نجاست وجود داشت بهتر اين است كه بر روى آن آب بپاشى مثل معابد مجوس ، يهود و نصارى و لباسى كه بدون رطوبت با سگ و خوك تماس يافته باشد و همچنين لباسى كه با بدن كافر تماس يافته و لباس و بدنى كه دربارهء نجاست آن شك دارى و همچنين لباسى كه مذى يا عرق جنب يا ادرار شتر و گوسفند به آن رسيده باشد .\r\n\r\n\r\n","description":"","footnote":"\r\n( 1 ) - غُساله حمّام يعنى : آبى كه در هنگام و پس از شستن چيزى يا بدن انسان ، از آن‌جدا مىشود .\r\n","page_name":" 121 ","page_number":121},
  {"content":"\r\n\r\n\r\nنجاست چگونه منتقل مىشود\r\n؟ \r\nحديث شريف :\r\n1 - على بن جعفر مىگويد : از امام موسى كاظم پرسيدم دربارهء اينكه موش ، مرغ خانگى و كبوتر و مانند آنها روى مدفوع راه مىروند سپس روى لباس پا مىگذارند آيا بايد شسته شود ؟ فرمود :\r\n« إن كان قد استبان من أثرهنّ شيء فاغسله ، وإلّا فلا بأس » « 1 »\r\n. « اگر اثرى از آنها روى لباس آشكار است آن را بشوى ، و گرنه اشكال ندارد . »\r\n2 - همچنين مىگويد : از او پرسيدم دربارهء كسى كه روى مدفوع خشك راه مىرود و لباس و پاهايش به نجاست مىخورد ، آيا مىتواند وارد مسجد شود و نماز بگذارد و آن محل برخود با نجس را نشسته باشد ؟ فرمود :\r\n« إذا كان يابساً فلا بأس » « 2 »\r\n. « اگر خشك بوده اشكال ندارد . »\r\n3 - حضرت امام محمّدباقر عليه السلام فرمود :\r\n\r\n\r\n","description":"","footnote":"\r\n( 1 ) - بحارالانوار ، ج 77 ، ص 127 ، به نقل از قرب الاسناد ، ص 117 ، چاپ نجف .\r\n( 2 ) - بحارالانوار ، ج 77 ، ص 128 ، به نقل از قرب الاسناد ، ص 94 ، چاپ سنگى .\r\n","page_name":" 122 ","page_number":122},
  {"content":"\r\n\r\n« اگر موش در روغن بيفتد و در آن بميرد ، پس اگر روغن ، جامد باشد ، آن موش و اطراف آن را بيرون بينداز ، و بقيّه را بخور ، و اگر روغن ، مايع باشد ، آن را نخور و براى روشنايى استفاده كن ، روغن زيتون نيز همين حكم را دارد . » « 1 »\r\n\r\nاحكام\r\nدر انتقال و سرايت نجاست از اعيان نجس به چيزهاى پاك دوشرط معتبر است :\r\nاوّل اينكه : بين عين نجس و اشياى پاك تماس حاصل شده باشد .\r\nدوّم اينكه : تماس با رطوبت مسرى باشد .\r\nبنابراين اگر چيز پاك با نجس تماس يابد و رطوبتى در ميان باشد ، بدون شك نجس مىشود امّا اگر با دست خشك خود روى محل نجس خشك بكشى ، دستت نجس نمىشود .\r\nفروع مسأله بشرح ذيل است :\r\n1 - اگر زمين تر يا لباس مرطوب با نجاست تماس يابد ، تنها همان محل تماس ، نجس مىشود نه ساير قسمتها ولى اگر رطوبت ، مُسرى و شديد باشد مثل لباسى كه از آن آب مىچكد يا زمينى كه آب بر روى آن جارى است ، اطراف محلّ تماس نيز نجس مىشود .\r\n2 - مطابق آنچه از ادلّه استفاده مىشود ، اقوى اين است كه نَمْ يا رطوبت اندك ، نجاست را انتقال نمىدهد اگرچه عمل به احتياط\r\n\r\n\r\n","description":"","footnote":"\r\n( 1 ) - وسائل الشيعه ، ج 16 ، باب 43 ، ابواب الأطعمة المحرّمة ، ص 374 ، حديث 3 .\r\n","page_name":" 123 ","page_number":123},
  {"content":"\r\n\r\nاوْلى است . برخى از فقها گفته‌اند : شستن جايى كه ميّت انسان را ، بعداز سرد شدن بدن و قبل‌از غسل دادن ميّت ، حتّى اگر بدون رطوبت لمس كرده باشد ، واجب است . اين حكم ، مستحبّ و مناسب احتياط مىباشد .\r\n3 - روغن جامد در اثر تماس يافتن با نجاست خشك ، نجس نمىشود و جايز است از آن استفاده شود امّا اگر نجاست در ميان روغن مايع يا روغن زيتون بيفتد ، روغن نجس مىشود و همچنين نفت وروغن‌هاى صنعتى وهمهء مواد مايع و روان با تماس يافتن با نجس ، نجس مىشوند .\r\n4 - شك دراين‌جا هم حكم شك در ساير احكام فقهى را دارد يعنى به آن ترتيب اثر داده نمىشود مگر اينكه قبل‌از آن يقينى وجود داشته باشد زيرا يقين به واسطهء شك نقض نمىگردد بلكه حالت قبلى استصحاب مىشود .\r\n5 - اگر آب با فشار از آبشار يا فواره مىريزد ، نجاست بر خلاف جهت آب منتقل نمىشود . « 1 »\r\n6 - نجاستى كه از چيز نجس شده ، به چيزى پاك برسد ، حكم نجاست اصلى را دارد اگر عين نجس منتقل شود - كه غالباً چنين است - و گرنه آن حكم را ندارد . پس اگر سگ ظرفى را ليسيده يا از آن خورده باشد بعد آب آن در ظرف ديگرى ريخته شود ، آن ظرف ديگر\r\n\r\n\r\n","description":"","footnote":"\r\n( 1 ) - در مثل فواره كه آب با فشار از پايين به بالا مىرود در صورتى كه نجاست به بالا برسد ، پائين نجس نمىشود و در مثل آبشار برعكس ، بالا نجس نمىشود اگر نجاست به پايين برسد . ( مترجم )\r\n","page_name":" 124 ","page_number":124},
  {"content":"\r\n\r\nهم از باب احتياط بايد با خاك ماليده و شسته شود .\r\n7 - چيز نجس شده ، نيز نجس كننده است . پس اگر لباس يا چيز ديگر با ادرار يا خون يا نجاسات ديگر نجس شود ، سپس عين نجاست در ظاهر بر طرف گردد ، بعد چيز ديگر با رطوبت مسرى با آن تماس يابد ، آن چيز هم نجس مىگردد و همچنين است هر جا كه آثار نجاست در چيز نجس شده باقى بماند و بواسطهء رطوبت به چيز ديگر منتقل شود ، بايد از آن چيز ديگر نيز اجتناب گردد هر چند عين نجاست مشاهده نشود .\r\n8 - اگر به جهت تعدّد واسطه‌ها ، يا سپرى شدن مدّتى كه معمولًا در آن مدّت آثار نجاست بر طرف مىگردد ، عين نجاست يا آثار آن منتقل نشود ، به گونه‌اى كه در عرف تماس يافته با نجاست تلقى نشود ، اجتناب از آن واجب نيست ولى اجتناب كردن موافق احتياط مىباشد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nموارد وجوب تطهير\r\n\r\nقرآن كريم :\r\n1 - ( يَا أَيُّهَا الَّذِينَ آمَنُوا لَاتَقْرَبُوا الصَّلَاةَ وَأَنتُمْ سُكَارَى حَتَّى تَعْلَمُوا مَا تَقُولُونَ وَلَا جُنُباً إِلَّا عَابِرِي سَبِيلٍ حَتَّى تَغْتَسِلُوا وَإِن كُنتُم مَرْضَى أَوْ عَلَى سَفَرٍ أَوْ جَاءَ أَحَدٌ مِنكُم مِنَ الْغَائِطِ أَوْ لَامَسْتُمُ النِّسَاءَ فَلَمْ تَجِدُوا مَاءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ إِنَّ اللَّهَ كَانَ عَفُوّاً غَفُوراً ) « 1 » .\r\n« اى كسانى كه ايمان آورده‌ايد ! در حال مستى به نماز نزديك نشويد تا بدانيد چه مىگوييد ، و همچنين هنگاميكه جنب هستيد - مگر اينكه راهگذر باشيد - تا غسل كنيد . و اگر بيماريد ، يا مسافر ، و يا « قضاى حاجت » كرده‌ايد ، و يا با زنان آميزش جنسى داشته‌ايد ، و دراين حال آب نيافتيد ، با خاك پاكى تيمّم كنيد ، ( به اين طريق كه ) صورتها و دستهاىتان را با آن مسح نمائيد . خداوند ، بخشنده وآمرزنده است . »\r\n2 - ( وَإِن كُنتُمْ جُنُباً فَاطَّهَّرُوا . . . ) « 2 » .\r\n« اگر جنب بوديد خود را بشوييد و پاك كنيد . . . »\r\n\r\n\r\n","description":"","footnote":"\r\n( 1 ) - سورهء نساء ، آيهء 43 .\r\n( 2 ) - سورهء مائده ، آيهء 6 .\r\n","page_name":" 126 ","page_number":126},
  {"content":"\r\n\r\n3 - ( أَن طَهِّرَا بَيْتِيَ لِلطَّائِفِينَ وَالْعَاكِفِينَ وَالرُّكَّعِ السُّجُودِ ) « 1 » .\r\n« خانهء مرا براى طواف كنندگان و مجاوران و ركوع كنندگان و سجده كنندگان ، پاك و پاكيزه كنيد . »\r\n\r\nاحكام\r\nواجب است نجاست از لباس و بدن براى نماز و طواف بر طرف شود . همچنين واجب است بر طرف كردن نجاست از مساجد و حرم امامان عليهم السلام .\r\nاين مسأله فروعى دارد كه ذكر مىشود :\r\n1 - نماز در لباس نجس باطل است . همچنين نماز كسى كه جايى از بدنش نجس باشد ، باطل مىشود ، ولى اين حكم استثناهايى دارد كه ان شاء اللَّه در احكام لباس نمازگزار بيان مىشود .\r\n2 - بر طرف كردن نجاست ، براى توابع نماز نيز واجب است مثل نماز احتياط ، قضاى تشهّد و سجدهء فراموش شده و حتّى - بنابر احتياط - براى دو سجدهء سهو .\r\n3 - طاهر كردن مساجد ( داخل ، سقف ، ديوارها و همهء جاى آن ) واجب است چنان كه طاهر كردن ديوارهاى بيرونى آن مخصوصاً در صورتى كه از ديگر ديوارها مشخّص باشد ، نيز بنابر احتياط ، واجب است . طاهر كردن مسجد واجب فورى است و وجوب آن كفائى مىباشد . اين وجوب براى كسى كه مسجد را نجس كرده شديدتر\r\n\r\n\r\n","description":"","footnote":"\r\n( 1 ) - سورهء بقره ، آيهء 125 .\r\n","page_name":" 127 ","page_number":127},
  {"content":"\r\n\r\nاست ولى اختصاص به او ندارد .\r\nاگر ديوارها در واقع از حدود مسجد خارج باشد ولى در عرف جزء مسجد به شمار آيد ، بنابر احتياط از جهت وجوب تطهير حكم مسجد را دارد .\r\n\r\n\r\n","description":"","footnote":"","page_name":" 128 ","page_number":128}
  ]