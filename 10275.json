[
  {"content":"\r\n\r\nجغرافياى تاريخى كشورهاى اسلامى\r\nجلد اول\r\nدكتر حسين قرچانلو\r\nتهران\r\n1380\r\nسازمان مطالعه و تدوين كتب علوم انسانى دانشگاهها ( سمت )\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nالهيات 25\r\nقرچانلو ، حسين ، 1319 -\r\nجغرافياى تاريخى كشورهاى اسلامى / حسين قرچانلو . - تهران : سازمان مطالعه و تدوين كتب علوم انسانى دانشگاهها ( سمت ) ، 1380 .\r\nج . نقشه . - ( سازمان مطالعه و تدوين كتب علوم انسانى دانشگاهها ( سمت ) ؛ 508 : الهيات ؛ 25 )\r\nبها : 15000 ريال .\r\nISBN 964 - 459 - 529 - 7\r\nفهرستنويسى بر اساس اطلاعات فيپا .\r\nپشت جلد به انگليسى : Hosein Gharachanloo , Historical Geography of the Islamic Countries .\r\nكتابنامه ص . 412 - 418 .\r\n1 . كشورهاى اسلامى - جغرافياى تاريخى . الف . سازمان مطالعه و تدوين كتب علوم انسانى دانشگاهها ( سمت ) . ب . عنوان .\r\n7 ج 4 ق / 56 / 35 DS\r\n17671 / 911\r\nكتابخانه ملى ايران 23322 - 79 م\r\nسازمان مطالعه و تدوين كتب علوم انسانى دانشگاهها ( سمت )\r\nجغرافياى تاريخى كشورهاى اسلامى ( 1 )\r\nدكتر حسين قرچانلو\r\nچاپ اول : تابستان 1380\r\nتعداد : 3000\r\nحروفچينى و ليتوگرافى : سمت\r\nچاپ و صحافى : دفتر نشر فرهنگ اسلامى\r\nقيمت : 15000 ريال . در اين نوبت چاپ قيمت مذكور ثابت است و فروشندگان و عوامل توزيع مجاز به تغيير آن نيستند .\r\nكليه حقوق اعم از چاپ و تكثير ، نسخه بردارى ، ترجمه و جزاينها براى \" سمت \" محفوظ است ( نقل مطالب با ذكر مأخذ بلامانع است ) .\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\nجلد اول\r\n\r\n[ مقدمه كتاب 
  ]\r\n\r\nسرآغاز\r\nبسم اللّه الرحمن الرحيم بكوشيد كه ملتهاى خودتان را اسلامى كنيد ، ملتهاى خودتان را بيدار كنيد و تاريخ صدر اسلام را براى آنها بخوانيد .\r\nصحيفهء نور ؛ ج 17 ، ص 195\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\n\r\nسخن « سمت »\r\nيكى از اهداف مهم انقلاب فرهنگى ، ايجاد دگرگونى اساسى در دروس علوم انسانى دانشگاهها بوده است و اين امر ، مستلزم بازنگرى منابع درسى موجود و تدوين منابع مبنايى و علمى معتبر و مستند با در نظر گرفتن ديدگاه اسلامى در مبانى و مسائل اين علوم است .\r\nستاد انقلاب فرهنگى در اين زمينه گامهايى برداشته بود ، اما اهميّت موضوع اقتضا مىكرد كه سازمانى مخصوص اين كار تأسيس شود و شوراى عالى انقلاب فرهنگى در تاريخ 7 / 12 / 63 تأسيس « سازمان مطالعه و تدوين كتب علوم انسانى دانشگاهها » را كه به اختصار « سمت » ناميده مىشود ، تصويب كرد .\r\nبنابراين ، هدف سازمان اين است كه با استمداد از عنايت خداوند و همّت و همكارى دانشمندان و استادان متعهد و دلسوز ، به مطالعات و تحقيقات لازم بپردازد و در هركدام از رشته‌هاى علوم انسانى به تأليف و ترجمه منابع درسى اصلى ، فرعى و جنبى اقدام كند .\r\nدشوارى چنين كارى بر دانشمندان و صاحبنظران پوشيده نيست و به همين جهت مرحلهء كمال مطلوب آن ، بايد بتدريج و پس از انتقادها و يادآوريهاى پياپى ارباب نظر به دست آيد و انتظار دارد كه اين بزرگواران از اين همكارى دريغ نورزند .\r\nاين كتاب به همراه ديگر مجلدات آن براى دانشجويان رشتهء الهيات ( گرايش تاريخ و تمدن ) در مقاطع كارشناسى و كارشناسى ارشد تدوين شده است . اميد مىرود كه علاوه بر جامعهء دانشگاهى ، ساير علاقه‌مندان نيز از آن بهره‌مند شوند .\r\nاز استادان و صاحبنظران ارجمند تقاضا مىشود با همكارى ، راهنمايى و پيشنهادهاى اصلاحى خود ، اين سازمان را در جهت اصلاح كتاب حاضر و تدوين ديگر آثار مورد نياز جامعهء دانشگاهى جمهورى اسلامى ايران يارى دهند .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nفهرست مطالب\r\nعنوان صفحه\r\nپيشگفتار 1\r\nبخش اول : كليات فصل اول : تعريف جغرافيا 5\r\nجغرافيا از ديدگاه جغرافيانويسان اسلامى 8\r\nزمينه‌ها و عوامل مؤثر در پيدايش و رشد دانش جغرافيا 9\r\nتأثير روشهاى جغرافيايى هند ، ايران و يونان در شكل‌گيرى جغرافياى اسلامى 15\r\nتأثير جغرافياى هندى بر جغرافياى اسلامى 17\r\nتأثير جغرافياى ايران بر جغرافياى اسلامى 18\r\nتأثير جغرافياى يونان بر جغرافياى اسلامى 21\r\nفصل دوم : پيدايش مكاتب جغرافيايى در اسلام 25\r\nمكتب عراقى و جغرافيانويسان مشهور اين مكتب 27\r\nمكتب بلخى و ويژگيهاى آن و جغرافيانويسان مشهور اين مكتب 34\r\nتقسيمات جغرافيايى جهان 39\r\nفصل سوم : پيدايش جغرافياى رياضى نزد مسلمانان 41\r\nآغاز توجه به جغرافياى نجومى در دوره امويان 44\r\nآغاز توجه به جغرافياى نجومى در دوره عباسيان 47\r\nاقدامات مأمون در ايجاد زيج ممتحن و . . . 55\r\nفصل چهارم : آغاز سيروسفر و پيدايش كتب جغرافياى عمومى و سفرنامه‌ها 86\r\nفصل پنجم : آغاز دريانوردى مسلمانان به منظور اكتشافات جغرافيايى و توسعه تجارت و بازرگانى 101\r\nفصل ششم : توجه به شگفتيها و عجايب سرزمينها 112\r\nفصل هفتم : مكتب نقشه‌نگارى اسلامى ، مكتب شريف ادريسى 117\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n\r\nعنوان صفحه\r\nفصل هشتم : كيانشناختى ، تدوين كتابهاى جغرافياى ناحيه‌اى و محلى ، تأليف فرهنگنامه‌هاى جغرافيايى ، و انحطاط جغرافيا و بررسى عوامل آن 133\r\nتدوين كتابهاى جغرافياى ناحيه‌اى و محلى 134\r\nتأليف فرهنگنامه‌هاى جغرافيايى 136\r\nانحطاط جغرافيا و بررسى عوامل آن 137\r\nبخش دوم : جغرافياى تاريخى شهرها فصل اول : جزيرة العرب 139\r\nآب و هواى شبه جزيره عربستان 148\r\nكشاورزى و دامدارى و ثروتهاى معدنى جزيرة العرب 149\r\nفصل دوم : تقسيمات عربستان 155\r\nحجاز 156\r\nتهامه 206\r\nيمن و تقسيمات آن 212\r\nعمان 226\r\nبحرين ، احساء ، يمامه ، نجد و عروض 230\r\nفصل سوم : بين النهرين ( عراق ، جزيره ) 247\r\nعراق 247\r\nناحيه سفلى و ناحيه عليا 247\r\nجزيره ( شمال عراق ) 285\r\nفصل چهارم : آسياى صغير ، شهرهاى مرزى جزيره و شام 320\r\nثغور جزيره 321\r\nثغور شام 333\r\nاميرنشينهاى دهگانه تركمان آسياى صغير 354\r\nفهرست اشخاص 373\r\nفهرست اعلام جغرافيايى 389\r\nمنابع و مآخذ 412\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\n\r\nپيشگفتار\r\nبه نام خداوند بخشايندهء مهربان\r\nحمد و سپاس از آن خداوندى است كه آسمانها و زمين را آفريد . موجودات را از عدم به عرصهء وجود جلوه داد . خداوندى كه از كمال احسان ، نهال وجود بنى آدم را به  لَقَدْ كَرَّمْنا بَنِي آدَمَ  آبيارى و به ميوهء  إِنِّي جاعِلٌ فِي الْأَرْضِ خَلِيفَةً  بارور فرمود . صانعى كه جميع موجودات به زبان بىزبانى اداى ثناى بىمنتهاى او نموده و به قدم عجز و ناتوانى سپاس بىقياس او پيموده‌اند . عندليبان باغ آفرينش از هر غنچه كتابى خوانند و هر ورقى از اشجار امكان را بابى دانند .\r\n برگ درختان سبز در نظر هوشيار * هر ورقش دفتريست معرفت كردگار \r\nبعد از حمد و ثناى آفريدگار جهان ، درود او بر محمد مصطفى ( ص ) ، آن شكوفهء باغ لولاك و آن ميوهء درخت و ما ارسلناك و آن شاهد يوم مشهود و آن شفيع روز موعود و زبدهء عالم وجود باد ؛ همچنين درود و تحيّات خداوند بر عترت و اهل بيت و اولاد الطيبين و الطاهرين او باد . « 1 »\r\nپيدايش جغرافياى تاريخى « 2 » يا به تعبير ديگر « توپولومى » « 3 » ، كه شاخه‌اى از جغرافياست ، در كشور ما بيشتر از دو سه دهه نيست . كرسى اين درس در دانشكدهء الهيات با پيشنهاد آقاى دكتر منوچهر ستوده در رشتهء فرهنگ و تمدن اسلامى تأسيس شد . در نيمهء دوم دهه 1340 ش ، كتاب سرزمينهاى خلافت شرقى نوشته گاى لسترنج ، ترجمه و كم‌وبيش الگويى براى اين درس شد . بعدها به پيشنهاد گروه فرهنگ و تمدن\r\n\r\n\r\n","description":"","footnote":"\r\n( 1 ) . رياض السياحه ؛ ص 2 و 3 .\r\n( 2 ) .  historical geography \r\n( 3 ) .  topolomy \r\n","page_name":" 1 ","page_number":7},
  {"content":"\r\n\r\nاسلامى دانشكده الهيات و معارف اسلامى تحقيق و تطبيق اعلام جغرافيايى فتوح البلدان بلاذرى با فرهنگ جغرافيايى ارتش به عنوان رسالهء دكترى و از سال 1350 ش تدريس دو واحد درس جغرافياى تاريخى اسلام بنا به پيشنهاد گروه آموزشى فرهنگ و تمدن به اينجانب واگذار شد . از همان زمان به نواقص و مشكلات اين درس پىبردم و سعى و تلاش خود را براى تهيهء جزوات متعدد و منابع مورد لزوم به كار بستم و با همت و كوشش دكتر ابو القاسم اجتهادى ، مدير گروه وقت ، درس جغرافياى تاريخى را در برنامهء هر سه مقطع كارشناسى ، كارشناسى ارشد و دكترى قرار داديم .\r\nپس از انقلاب اسلامى كه برنامه‌هاى درسى گروههاى آموزشى دانشگاهها طبق مصوبه‌هاى ستاد انقلاب فرهنگى بررسى و تصويب شد ، درس جغرافياى تاريخى نيز در كميته الهيات در سه مقطع ياد شده به تصويب رسيد و بنده و همكارانم براى هر سه مقطع شرح درس نوشتيم كه تا امروز مطابق آن عمل مىشود . تلاش و كوشش بنده از آغاز انقلاب تا كنون اين بوده است كه درس را در مجراى علمى و محققانه‌ترى قرار دهم .\r\nبعدها كه سازمان سمت تدوين كتب درسى را براى دانشگاههاى سراسر كشور به عهده گرفت ، تهيهء مجموعهء « جغرافياى تاريخى اسلام » ( 1 و 2 ) به اينجانب واگذار شد كه اكنون به فضل خداى بزرگ يكى از مجلدات آن تقديم دانشجويان و خوانندگان عزيز مىشود .\r\nكتاب حاضر متضمن دو بخش است : بخش اوّل شامل كلياتى دربارهء مفاهيم مرتبط با جغرافياى تاريخى است و بخش دوم شامل جغرافياى تاريخى شهرهاست .\r\nهدف كتاب ، آشنا كردن دانشجويان با جغرافياى تاريخى جهان اسلام است ؛ البته توصيه مىشود كه يادگيرى جغرافياى تاريخى بايد با مطالعهء تاريخ اسلام همزمان باشد .\r\nدر اين كتاب نيز به اين ارتباط اشاره شده است . در اين تأليف سعى شده از قديمترين منابع و مآخذ استفاده شود . در بخش اوّل براى هر فصل ابتدا مقدمه و تعريف ارائه شده ، سپس به نمونه‌هايى چند اشاره كرده‌ايم . در بخش دوّم كتاب ، كه صرفا جغرافيايى است ، براى هر فصل مقدمه‌اى جغرافيايى آورده‌ايم ؛ سپس به تعريف كرسى يا مركز آن منطقهء جغرافيايى و شهرهاى آن پرداخته‌ايم . در تنظيم فصول كتاب ، خصوصا قسمت جغرافيا ،\r\n\r\n","description":"","footnote":"","page_name":" 2 ","page_number":8},
  {"content":"\r\n\r\nسعى شده است كه علاوه بر استفاده از منابع معتبر ، از آنها بر حسب توالى تاريخى استفاده شود . ضمنا در آغاز هر فصل جغرافيايى ، اطلاعاتى از وضع موجود آن منطقه جغرافيايى با توجه به كتابها ، دايرة المعارفها و اطلسهاى جغرافيايى داده شده است . بايد در نظر داشت كه مطالب اين كتاب تا پايان قرن نهم هجرى قمرى را در بر مىگيرد ؛ چون از اواخر قرن نهم به بعد بىتوجهى به اين علم باعث انحطاط جغرافيا و از بين رفتن اين رشته از علوم شده است . مطلب ديگر آنكه در اين كتاب سعى شده است از منابع دست اوّل به زبان اصلى ( عربى ، انگليسى و غيره ) استفاده شود و در بعضى موارد نيز كه از ترجمهء منابع عربى يا انگليسى و غيره استفاده شده ، مسلما با اصل عربى آن مقابله شده است ، از طرفى چون زبان مادرى ما فارسى است و ما بايد در تقويت اين زبان تا جايى كه مقدور است بكوشيم و چون مخارج فراوانى براى برگرداندن كتابهاى بيگانه به زبان فارسى هزينه كرده‌ايم بىتوجهى به اين دستاوردها لطمهء فراوانى به اين رشته از نقل علوم وارد مىكند . پيشينيان نيز به امر ترجمه توجه مىكرده‌اند ؛ براى مثال مأمون عباسى براى هر كتاب ترجمه شده به حنين بن اسحاق هم وزن آن طلا مىبخشيد تا شايد اين اقدام باعث تشويق و تحريك ديگران به ترجمهء كتب ناياب علمى گردد .\r\nاكنون ما نيز بايد با تأمّل در اقدامات پيشينيان براى پيشبرد علوم و معارف گذشتگان ، به امر ترجمه ، كه تنها وسيلهء ارتباط از يك زبان به زبان ديگر است ارزش و اعتبار فراوان قائل شويم . بنابراين اگر مؤلف در جاهايى از كتاب ، از ترجمه‌هاى مترجمين گرانقدرى مانند عنايت الله رضا ، محمد ابراهيم آيتى ، عبد المحمد آيتى و علينقى منزوى و ديگران استفاده برده به لحاظ آن است كه زحمات اين عزيزان را به نوعى تقدير كند و از طرفى هم به امر مهم ترجمه و برگرداندن كتابهاى مهم اسلامى ، كه به زبان عربى و در انحصار يك قشر خاصى قرار دارد و همگان از استفادهء آنها محرومند ، توجه داده باشد .\r\nحسين قرچانلو\r\n\r\n","description":"","footnote":"","page_name":" 3 ","page_number":9},
  {"content":"\r\n . \r\n","description":"","footnote":"","page_name":" 4 ","page_number":10},
  {"content":"\r\n\r\n\r\n[ بخش اول : 
  ] كليات\r\n\r\nفصل اول تعريف جغرافيا\r\nجغرافيا دانشى است كه از مختصات جغرافيايى مكانهاى مختلف ، محيط طبيعى ، آب و هوا ، شرايط جوّى ، كوهها ، رودها ، درياها ، جزاير ، بيابانها ، جنگلها ، موقعيت طبيعى شهرها و سرزمينها و همچنين حيات جانورى و گياهى بحث و گفتگو مىكند . به تعبير ديگر ، جغرافيا دانشى است كه دربارهء سطح زمين و عوارض طبيعى ، آب و هوا ، روييدنيها ، جنس خاك ، فرآورده‌ها ، انسانها و پراكندگى آنها در سطح زمين سخن مىگويد .\r\nعلم جغرافيا چندين شاخه دارد كه بعضى از آنها را مىتوان علم جداگانه‌اى محسوب كرد ؛ از جمله : جغرافياى رياضى ، جغرافياى طبيعى ، جغرافياى زيستى ، جغرافياى انسانى ، جغرافياى اقتصادى ، جغرافياى سياسى ، جغرافياى گياهى ، جغرافياى حيوانى ، جغرافياى ديرينه ( ديرينه‌شناسى ) ، جغرافياى نظامى ، اقيانوس‌شناسى ، اقليم‌شناسى ، هواشناسى ( علم انواء ) و بالاخره جغرافياى تاريخى كه شاخهء جديدى از علم جغرافياست . هر يك از موارد ياد شده جداگانه مطالعه مىشوند :\r\n1 . جغرافياى رياضى از شكل و حركات زمين ، فصول ، اندازه‌گيرى ابعاد زمين و نمايش آن به‌وسيلهء نقشه‌هاى جغرافيايى بحث مىكند .\r\n2 . جغرافياى طبيعى از عوارض طبيعى و خارجى سطح زمين ، توزيع خشكيها و درياها و اقيانوسها و دگرگونى آنها ، آب و هواشناسى ، پراكندگى رستنيهاى طبيعى و زندگى جانورى گفتگو مىكند .\r\n\r\n","description":"","footnote":"","page_name":" 5 ","page_number":11},
  {"content":"\r\n\r\n3 . جغرافياى زيستى دربارهء پراكندگى گياهان و جانوران روى زمين گفتگو مىكند و به تعبير ديگر رابطهء موجودات زنده با محيط طبيعى آنها را نشان مىدهد . اين علم به دو شاخهء اصلى ، جغرافياى گياهى و جغرافياى انسانى و جانورى تقسيم مىشود .\r\n4 . جغرافياى انسانى پراكندگى جوامع انسانى را با توجه به شرايط جغرافيايى محيط زيست آنها بررسى مىكند .\r\nبعضى از جغرافيادانان ، به جاى جغرافياى انسانى ، عنوان جغرافياى اجتماعى را به كار مىبرند ، اما به نظر برخى ديگر نمىتوان جغرافياى اجتماعى را معادل جغرافياى انسانى دانست ؛ چون جغرافياى اجتماعى آن قسمت از جغرافياى انسانى است كه از اجتماع ساكنان شهرى و روستايى و فعاليتهاى اجتماعى آنان ، جدا از فعاليتهاى اقتصادى و سياسى ، بحث مىكند . « 1 »\r\n5 . جغرافياى اقتصادى دربارهء توليد ، پخش و مصرف فرآورده‌هاى گوناگون كشاورزى و دامى بحث مىكند و به تعبير ديگر همان جغرافياى بازرگانى است .\r\n6 . جغرافياى سياسى از حدود جغرافيايى كشورها و همچنين روابط داخلى و بين المللى و تشكيلات ادارى و اجتماعى آنها گفتگو مىكند . در جغرافياى سياسى دربارهء زمين از لحاظ حكومت انسان بر آن ، و توزيع جوامع بشرى بحث مىشود . رشتهء ژئوپولتيك « 2 » در قرن بيستم از آن منشعب شده است .\r\n7 . جغرافياى گياهى دربارهء توزيع جغرافيايى گياهان بر سطح زمين و رابطهء آنها با محيط خود و نيز دربارهء نحوه بررسى استفاده از گياهان به عنوان معرفهايى كه تغييرات شيميايى آب و وجود آب در لايه‌هاى زير زمين را تعيين مىكند ، بحث مىكند .\r\n8 . جغرافياى حيوانى ( جغرافياى وحش ) دربارهء پراكندگى جغرافيايى جانوران وحشى در سطح زمين بحث و گفتگو مىكند . اين نوع از جغرافيا و بعضى ديگر از مباحث جغرافيا با بوم‌شناسى رابطه‌اى نزديك دارند .\r\n\r\n\r\n","description":"","footnote":"\r\n( 1 ) . فلسفهء جغرافيا ؛ ص 34 .\r\n( 2 ) .  geopolitic \r\n","page_name":" 6 ","page_number":12},
  {"content":"\r\n\r\n9 . جغرافياى ديرينه ( ديرينه‌شناسى ) وضعيت پوستهء زمين از نظر قرار گرفتن خشكيها و درياها در روزگاران گذشته و وضع جغرافيايى زمين را در گذشته بر اساس مطالعات چينه‌شناسى مناطق مختلف زمين مشخص مىكند .\r\nبه‌طور كلى در چينه‌شناسى و جغرافياى ديرينه دو موضوع زير بررسى مىشود :\r\nالف ) تعيين توالى طبقات ( زمين ) در دوره‌هاى مختلف زمانى كه از روى آنها مىتوان تاريخ وقوع حوادث زمين‌شناسى را تعيين كرد .\r\nب ) تعيين توالى طبقات ( زمين ) در مكان كه از روى آنها مىتوان جغرافياى دوره‌هاى مختلف زمين‌شناسى را از لحاظ تغيير چهره يا رخسارهء ( رسوبات ) طبقات مشخص كرد . در ديرينه‌شناسى همچنين دوره‌هاى فعاليت آتشفشانها و تشكيل سنگهاى خارا و دگرگونى آنها مورد بررسى قرار مىگيرد .\r\nبنابراين علوم چينه‌شناسى و جغرافياى ديرينه كه در آنها تاريخ زمين در زمان و مكان مطالعه مىشود ، در حقيقت اساس بررسى تاريخ زمين محسوب مىشوند .\r\n10 . جغرافياى نظامى دانشى است كه ارتفاعات و معابر آنها ، رودها ، جنگلها ، دشتها و راه ورود و خروج آنها را كه اهميت نظامى دارد ، بررسى مىكند و همچنين درباره موقعيت شهرها و نوع محصولات كشاورزى هر منطقه از نظر سهولت دستيابى به آنها هنگام جنگ ، گفتگو مىكند .\r\n11 . اقيانوس‌شناسى بررسى علمى پديده‌هايى است كه اختصاص به اقيانوسها دارد و از دو ديدگاه مورد مطالعه قرار مىگيرد :\r\nالف ) مطالعهء فيزيكى كه از شكل و ساختمان ، ناهمواريهاى كف و بستر ، جريان آب ، درجهء حرارت و غلظت آب اقيانوسها گفتگو مىكند .\r\nب ) مطالعه بيولوژيك كه در آن ، « حيات در اقيانوسها » و زندگى حيوانى و گياهى با توجه به محيط اقيانوسها به‌طور كامل بررسى مىشود . « 1 »\r\n12 . اقليم‌شناسى و هواشناسى « 2 » بررسى جوّ زمين و ارتباط آن با سنگين اسپهر « 3 »\r\n\r\n\r\n","description":"","footnote":"\r\n( 1 ) . فلسفهء جغرافيا ؛ ص 31 .\r\n( 2 ) .  meteorology \r\n( 3 ) .  sangin espehr \r\n","page_name":" 7 ","page_number":13},
  {"content":"\r\n\r\n( يعنى آن قسمت از زمين كه در زير پوستهء بيرونى آن واقع است ) و آب اسپهر را بر عهده دارد . در اين دانش دربارهء فشار جوّ ، دما ، باد ، بارندگى ، ابرها ، آفتاب و غير آنها گفتگو مىشود . اين دانش تقريبا همان علم انواء در نزد مسلمانان بوده است .\r\n13 . جغرافياى تاريخى . در اين باره تعريف خاصى وجود ندارد ، ولى از گفتهء محققان تاريخ و جغرافيا برمىآيد كه جغرافياى تاريخى علمى است كه از تأثير محيط جغرافيايى بر وقايع تاريخى ، سير تكامل دولتها و تغييرات مرزى آنها و تاريخ اكتشافات جغرافيايى بحث مىكند . به عبارت ديگر ، جغرافياى تاريخى شامل بازسازى محيطهاى گذشته به شيوهء بررسى سلسله وقايع در يك زمان يا ارزيابى آنها با توجه به تحولات تاريخى گذشته است . « 1 »\r\n\r\nجغرافيا از ديدگاه جغرافيانويسان اسلامى\r\nاصطلاح جغرافيا ( جغرافيا ، جائوگرافيا و غيره ) ، كه عنوان كتاب مارينوس صورى ( 70 - 132 م ) و كتاب بطلميوس قلوذى ( 90 - 168 م ) بود ، در دوران ترجمه و نقل علوم به زبان عربى به « صورة الارض » ترجمه و بعدها عنوان برخى آثار جغرافيايى مسلمانان شد . اين اصطلاح نخستين‌بار در رسايل اخوان الصفا به معناى « نقشهء جهان و اقاليم » به كار رفت . مسعودى ( م . 345 ق ) نخستين جغرافيادانى است كه در تعريف جغرافيا اصطلاح « قطع الارض » يعنى درنورديدن زمين را به كار برده است ، سپس پيشرفت علوم و ترجمهء آنها از زبانهاى بيگانه و علاقهء خاص مسلمانان به علم جغرافيا آنان را به نوشتن رسالات و مقالات متعددى در موضوعات مختلف جغرافيايى وادار كرد كه با عناوين « كتاب البلدان » ، « المسالك و الممالك » ، « صورة الارض » ، « علم الطرق » و غيره در تمدن اسلامى درخشيدن گرفت . « 2 » برخى از جغرافيادانان نظير ابن فقيه ( م . 290 ق ) ، صاحب كتاب مختصر البلدان و مقدسى ( م . 390 ق ) صاحب كتاب احسن التقاسيم فى معرفة الاقاليم به جغرافيا با ديدى عالمانه‌تر نگريسته و سعى كرده‌اند به\r\n\r\n\r\n","description":"","footnote":"\r\n( 1 ) .  A Dictionary of Geography ; London : 1969 , p . 176 . \r\n( 2 ) .\r\n The Encyclopedia of Islam ; Leiden : 1965 , Vol . 2 . , p . 575 . \r\n","page_name":" 8 ","page_number":14},
  {"content":"\r\n\r\nخصوصيات طبيعى سرزمينها و ويژگى مردم آنها و آداب و رسوم معمول هر يك كه برترى و تمايز آنها را نسبت به هم نشان مىدهد ، توجه كنند . « 1 » مقدسى آشنايى با جغرافيا را براى همه گروههاى جامعهء اسلامى ، اعم از خلفا ، وزرا ، بازرگانان ، زائران ، عيّاران و ديگران لازم مىدانسته است . « 2 »\r\nبه نوشته مقبول احمد و تشنر ، ابو ريحان بيرونى ( م . 440 ق . ) عنوان « المسالك و الممالك » را براى علم جغرافيا مناسب مىدانست ؛ چون با تعيين موقعيت جغرافيايى شهرها و راههاى ارتباطى ميان آنها ، سازگارى بيشترى داشته است . « 3 »\r\n\r\nزمينه‌ها و عوامل مؤثر در پيدايش و رشد دانش جغرافيا\r\nعوامل ذيل در پيدايش و رشد دانش جغرافيا مؤثر بوده است :\r\n1 . اندكى پس از ظهور اسلام ، مسلمانان سرزمينهاى وسيعى را تصرف كردند و طبعا با راه يافتن به ممالك جديد به توسعهء قدرت سياسى ، برقرارى اخوّت عظيم اسلامى و كسب اطلاعاتى دربارهء سرزمينهاى اسلامى علاقه‌مند شدند . « 4 »\r\n2 . از آنجا كه طلب علم و دانش بر همهء مسلمانان فريضه « 5 » است و در آن هيچگونه استطاعتى شرط نيست ، بر مسلمانان لازم بود كه آباديها و راهها و منازل و مردمان ديگر را خوب بشناسند تا با چشم دل به جستجوى دانشهاى مختلف بروند . « 6 » از اين‌رو مشاهده مىشود كه نخستين كتابهاى جغرافياى مسلمانان از منازل و مساكن قبايل چادرنشين سخن مىگويد و نخستين كسانى كه در اين‌باره تأليفاتى دارند ، راويان ادب مانند اصمعى ( م . 213 ) و ابو عبيده ( م . 209 ) هستند ؛ سپس نويسندگانى\r\n\r\n\r\n","description":"","footnote":"\r\n( 1 ) .  loc . cit  .\r\n( 2 ) . احسن التقاسيم ؛ ص 1 و 2 .\r\n( 3 ) . علم جغرافيا و تطورات آن در جهان اسلام ؛ ص 90 .\r\n( 4 ) . خدمات مسلمانان به جغرافيا ؛ ص 21 .\r\n( 5 ) . « طلب العلم فريضة على كل مسلم » ؛ « اطلبوا العلم و لو بالصين » ( معالم الاصول ؛ ص 9 ) .\r\n( 6 ) . مختصر البلدان ؛ مقدمه ، ص 8 .\r\n","page_name":" 9 ","page_number":15},
  {"content":"\r\n\r\nمانند همدانى ( م . 334 ) صاحب كتاب جغرافياى شبه جزيرهء عرب به جغرافياى جزيرة العرب پرداختند . « 1 »\r\n3 . مهمترين انگيزه جهانگردى و سفر مسلمانان حج است . طبق دستور اسلام هر مسلمان در صورت توانايى مالى ، بايد به حج رود ؛ بنابراين شناخت راهها ( مسالك ) ، آباديها و كشورهايى ( ممالك ) كه در مسير قرار داشت لازم بود . هر ساله هزاران مسلمان از اكناف بلاد اسلامى به سوى خانهء خدا ره مىسپردند و در بازگشت از رويدادها و مسير سفر و ممالك ميان راه سخن مىگفتند و بعضى خاطره‌هاى خود را مىنگاشتند تا ديگران را نيز از تجارب خود بهره‌مند سازند .\r\n4 . چهارمين عامل شناسايى آفاق است . اسلام از آغاز با آموزشهاى خود استعداد و شعور فردى و اجتماعى مسلمانان را توسعه داد . قرآن كريم با نقل سرگذشت پيشينيان ، مردم را توجه داد كه بايد در آثار گذشتگان نيك بنگرند و پند آموزند تا هم براى سعادت خويش كوشيده باشند و هم سير در عالم و معرفت آفاق و نفوس موجب توسعه انديشه و گستردگى قلمرو ذهنيات آنان شود ؛ « 2 » چنان كه خداوند مىفرمايد : آيا روى زمين سير نكردند تا ببينند عاقبت كسانى كه پيش از آنها بودند چه شد ؟ همانها كه نفراتشان از اينها بيشتر و نيرو و آثارشان در زمين فزونتر بود ؛ اما هرگز آنچه را به دست مىآوردند نتوانست آنها را بىنياز سازد ( و عذاب الهى را از آنان دور كند ) . « 3 » و در جاى ديگر فرموده است : آيا آنان در زمين سير نكردند تا دلهايى داشته باشند كه حقيقت را با آن درك كنند يا گوشهاى شنوايى كه با آن ( نداى حق را ) بشنوند ؟ چرا كه چشمهاى ظاهر نابينا نمىشود ، بلكه دلهايى كه در سينه‌هاست كور مىشود . « 4 » و در جاى ديگر خداوند كريم مىفرمايد : بگو روى زمين گردش كنيد سپس بنگريد سرانجام تكذيب كنندگان آيات الهى چه شد . « 5 »\r\n5 . مسلمانان در چگونگى فتح ممالكى چون روم ، ايران و مصر اختلاف نظر\r\n\r\n\r\n","description":"","footnote":"\r\n( 1 ) . تاريخ تمدن اسلام ؛ ج 3 ، ص 507 .\r\n( 2 ) . مختصر البلدان ؛ مقدمه ، ص 8 .\r\n( 3 ) . مؤمن ، 82 .\r\n( 4 ) . حج ، 46 .\r\n( 5 ) . انعام ، 11 .\r\n","page_name":" 10 ","page_number":16},
  {"content":"\r\n\r\nداشتند ؛ چون طريقهء فتح با وضع و دريافت ماليات و جزيه از آن سرزمينها ارتباط داشت ؛ بنابراين لازم بود كه مسائل شناخته شده را تدوين كنند و ناشناخته‌ها را با تحقيق و بررسى بشناسند و به ديگران بياموزند . بدين لحاظ امثال بلاذرى ( م . 287 ) مؤلف فتوح البلدان ، ابن خرداذبه ( م . 300 ) مؤلف المسالك و الممالك و قدامة بن جعفر ( م . 366 ) مؤلف كتاب الخراج را بر آن داشت كه به تدوين مباحث جغرافيايى در زمينه‌هاى مختلف بپردازند . « 1 »\r\n6 . عامل ديگر بازرگانى و كسب معاش بود ؛ زيرا لازم بود تا مسلمانان براى بازرگانى و دادوستد ، شهرها و ممالك و راه ورود و خروج آن نواحى را بشناسند كه گاهى اين امر به كشف اماكن و مواضع جغرافيايى جديد كمك فراوان مىكرد . مسلمانان سعى داشتند كه با ممالك دور مانند چين و بعضى از قسمتهاى روسيه و نقاط ناشناخته افريقا روابط تجارى برقرار كنند . در ميان بازرگانان مسلمان ، جهانگردانى ديده مىشدند كه هم به قصد سياحت و هم كسب درآمد و بازرگانى مسافرت مىكردند ؛ براى نمونه بازرگانى مسلمان ، به نام سليمان در قرن نهم ميلادى به چين مسافرت كرد و سفرنامه‌اى نوشت . « 2 » هرچند بيقين نمىتوان از سير و سياحت بازرگانان مسلمان سخن گفت ، آثار بر جاى مانده ، مانند سفرنامه‌ها و كتب جغرافيايى از رفت و آمد آنها به ممالك مهم آن زمان و نيز از برترى تجارى آنها ، در آن نواحى گواهى مىدهند . « 3 »\r\nعوامل مذكور جغرافياى اسلامى را با شكل خاص خود به وجود آورد و جغرافيادانان مسلمان را واداشت تا علم جغرافيا را در زمينه‌هاى متعدد مانند جغرافياى رياضى ، وصفى و انسانى تدوين كنند . اين حركت علمى در زمينهء جغرافيا « مدرسهء اوّل » يا « مدرسهء اسلامى » نام دارد و اطلاعات عرب قبل از اسلام ، از مسائل جغرافيايى كه بيشتر در زمينهء معرفت علم انواء يا هواشناسى ، جغرافياى فلكى ، شناسايى راههاى بازرگانى و راههاى دريايى بوده است « مدرسه عربى » يا « مدرسه دوم » نام دارد . « 4 » در\r\n\r\n\r\n","description":"","footnote":"\r\n( 1 ) . مختصر البلدان ؛ مقدمه ، ص 8 و تاريخ تمدن اسلام ؛ ج 3 ، ص 507 .\r\n( 2 ) . تمدن اسلام و عرب ؛ ص 601 .\r\n( 3 ) . جهانگردان مسلمان در قرون وسطا ؛ ص 19 .\r\n( 4 ) . مختصر البلدان ؛ مقدمه ، ص 8 و 9 .\r\n","page_name":" 11 ","page_number":17},
  {"content":"\r\n\r\nاشعار دورهء جاهلى عرب اسامى اماكن متعددى آمده است كه نشان دهنده اطلاعات عرب قبل از اسلام از جغرافياى عربستان است . در قرآن كريم نشانه‌هايى از آراى جغرافيايى و كيهان‌شناسى آمده است كه به مفاهيم كهن اين علم در نزد بابليان ، ايرانيان ، يونانيان و روايات كتاب مقدس مسيحيان و تلمود يهوديان شباهت دارد : « 1 » آسمانها و زمين به هم پيوسته بودند و ما آنها را از يكديگر باز كرديم . « 2 » خداست آنكه هفت آسمان را آفريد و از زمين نيز همانند آنها را . « 3 » خدا همان كسى است كه آسمانها را بدون ستونهايى كه براى شما ديدنى باشد ، برافراشت . « 4 » و براى ماه منزلگاههايى قرار داديم ( و هنگامى كه اين منازل را طى كرد ) سرانجام به صورت شاخه كهنه قوسى شكل و زرد رنگ خرما درمىآيد . « 5 » آياتى نيز زمين را پهنه‌اى گسترده وصف مىكند كه كوهها بر آن محكم و استوار شده تا آن را نگه دارد . از اين آيات چنين برمىآيد كه زمين همچون صفحهء مدورى است كه كمربندى از آب و كوهها آن را احاطه كرده و آسمان بر اين كمربند افراشته شده و زير زمين نيز مانند روى آن ، آب است . « 6 » در قرآن آمده است :\r\nخورشيد در چشمه‌اى گل‌آلود غروب مىكند . « 7 » در اين آيه اشاره است به اقيانوس اطلس و زمين گسترده و مسطح كه احتمالا ريشه در جغرافياى يونانى دارد . « 8 » همچنين مفهوم دو دريا در قرآن كريم آمده است : او كسى است كه دو دريا را در كنار هم قرار داد ؛ يكى گوارا و شيرين و ديگرى شور و تلخ و در ميان آنها برزخى قرار داد تا با هم مخلوط نشوند ( گويى هر يك به ديگرى مىگويد : ) دور باش و نزديك نيا . « 9 » احتمالا كلمه برزخ ريشه ايرانى دارد ؛ زيرا شكل ديگر آن فرسخ و در پهلوى فرسنگ است . مفهوم دو دريا در آيه اشاره به دو درياى مديترانه و درياى سرخ است كه ميان آن دو ، برزخى قرار گرفته است .\r\nگذشته از اينها بعضى از اصطلاحات كه در قرآن آمده ريشه غير عربى دارد ؛ مانند بروج\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 90 و 91 .\r\n( 2 ) . انبياء ، 30 .\r\n( 3 ) . طلاق ، 12 .\r\n( 4 ) . رعد ، 2 .\r\n( 5 ) . يس ، 39 .\r\n( 6 ) . علم جغرافيا و تطورات آن در جهان اسلام ؛ ص 91 .\r\n( 7 ) . كهف ، 86 .\r\n( 8 ) . تاريخچهء جغرافيا در تمدن اسلامى ؛ ص 3 .\r\n( 9 ) . فرقان ، 53 .\r\n","page_name":" 12 ","page_number":18},
  {"content":"\r\n\r\n( بورگس « 1 » يونانى و پورگوس لاتينى ) ، بلد يا بلدة ( كه در زبان سامى از لاتينى پالاتيوم « 2 » يا يونانى پالاتيون به عاريت گرفته شده است ) و كلمهء قريه ( از سريانى قريثا « 3 » به معناى شهر يا ده اخذ شده است ) . « 4 »\r\nبايد توجه كنيم كه اصطلاح مدرسهء عربى كه ما در اينجا به كار برده‌ايم غير از آن اصطلاحى است كه دكتر نيكولا ( نقولا ) زياده در كتابش به كار برده و از جغرافيادانان قرن چهارم هجرى قمرى و مكتب بلخى سخن گفته است . « 5 »\r\nمسلمانان پس از ترجمهء كتب يونان ، اطلاعات فراوانى كسب كردند و از مباحثى كه در اين كتابها بود در تأليفات خويش بهره گرفتند و پس از تحقيقات بسيار نتيجهء تحقيقات خود را بر آن كتابها افزودند و حتى بسيارى از اغلاط بطلميوس را تصحيح كردند « 6 » و به‌طور چشمگير در زمينهء اين علم استقلال يافتند . اين دوره را « مدرسه سوم » يا « مدرسه يونانى » ناميده‌اند .\r\nبه گفتهء ميللر كتاب الاشكال يا صورة الاقاليم ( صور الاقاليم ) ابو زيد بلخى ، تأليفى كاملا مستقل بوده است « 7 » و مىتوان آن را اولين اطلس عربى در جغرافيا ناميد ؛ زيرا اين كتاب مجموعه‌اى از نقشه‌ها با شروح آنهاست . « 8 »\r\nشريف ادريسى ، مؤلف كتاب نزهة المشتاق فى اختراق آلافاق نقشه‌هايى رسم كرد كه به گفتهء دكتر نيكولا زياده مدتها در شناختن نقشهء جهان مرجع اروپاييان بوده است . « 9 » اين دوره را « مدرسه چهارم » يا « مدرسه شريف ادريسى » مىنامند .\r\nبنابراين معلومات مسلمانان در زمينهء جغرافيا و نقشه‌هاى جغرافيايى بسيار مهم بوده است . به گفتهء يكى از محققان ، آثار و تحقيقات مسلمانان در جغرافيا از جهات مختلف اهميت دارد . وصف راهها و كشورها ، بيان طول و عرض طبيعى شهرها ، شرح\r\n\r\n\r\n","description":"","footnote":"\r\n( 1 ) .  Burgus \r\n( 2 ) .  Palatium \r\n( 3 ) .  Qrisa \r\n( 4 ) . علم جغرافيا و تطورات آن در جهان اسلام ؛ ص 91 .\r\n( 5 ) . الجغرافية و الرّحلات عند العرب ؛ ص 31 .\r\n( 6 ) . تاريخ آداب اللغة العربية ؛ ج 1 ، ص 510 .\r\n( 7 ) . مختصر البلدان ؛ مقدمه ، ص 9 .\r\n( 8 ) . الجغرافية و الرّحلات عند العرب ؛ ص 31 .\r\n( 9 ) . همان ؛ ص 15 .\r\n","page_name":" 13 ","page_number":19},
  {"content":"\r\n\r\nمنازل بين راه و بندرها و علاقهء خاص به جغرافياى انسانى باعث شد كه آثار مسلمانان در جغرافيا متنوع و آموزنده شود و مىبينيم كه در جغرافيا وسعت و عرصهء تحقيقات مسلمانان بسيار فراتر از يونانيان است . « 1 » سيروسفر به گوشه و كنار گيتى ، در نظر مسلمانان بسيار اهميت داشت ؛ از همين‌رو پنج قرن قبل از سفر اروپاييان ( مانند سفر بنيامين طليطلى و ماركوپولو ) جهانگرد مسلمانى به نام سليمان تاجر از چين ديدن كرده است و مشهودات او از اين سفر در روايت ابو زيد حسن سيرافى ، جمع كنندهء اخبار الصين و الهند ، گرد آمده است .\r\nاز موضوعات جالب توجه مسلمانان آشنايى با موقعيت شهرها و وصف عجايب و شگفتيهاست . اطلاعات جغرافيايى مسلمانان به حدود قلمرو خلافت محدود نمىشده است ، بلكه آنان از راه دريا تا چين ، هند ، فيليپين ، كره و حتى به ژاپن و از راه خشكى به آسياى ميانه تا سرزمين چين سفر كرده‌اند . « 2 » ذكر اين نكته لازم است كه جغرافيا نويسان مسلمان به مشاهده و تجربهء شخصى علاقهء خاصى داشتند . به همين دليل غالب اطلاعات آنها از تجربه و مشاهده ناشى مىشده است ، نه از نقل مندرجات كتب ؛ چنان كه در آثار ابو الحسن مسعودى ، كه جهانگردى باتجربه و نكته سنج بود ، نمونه‌هاى تحقيق و بررسى را به خوبى مىبينيم . متأسفانه اثر ارزندهء او كتاب القضايا و التجارب كه گزارش سفرهاى اوست ، از ميان رفته است ؛ اما ذوق و دقت و وسعت نظر وى را در مطالب جغرافيايى از كتابهاى مروج الذهب و التنبيه و الاشراف مىتوان دريافت . « 3 »\r\nبا اين همه ، آنچه موجب جمع‌آورى اين اطلاعات شده است - بر خلاف ترديدى كه بعضى محققان در اين باب كرده‌اند - بدون شك تا حدى كنجكاوى و علاقهء مسلمانان به تحقيق در احوال بلاد و اقوام مختلف بوده است . در واقع جغرافياى انسانى از مسائلى بود كه مسلمانان به آن علاقهء خاصى نشان مىدادند و آثار ابن فقيه ، مسعودى و بيرونى گواه اين مدعاست . به‌طور كلى وصفهايى كه جغرافيانويسان مسلمان از بلاد و\r\n\r\n\r\n","description":"","footnote":"\r\n( 1 ) . مختصر البلدان ؛ مقدمه ، ص 10 و كارنامه اسلام ؛ ص 76 .\r\n( 2 ) . كارنامهء اسلام ؛ ص 77 - 79 .\r\n( 3 ) . همان ؛ ص 77 .\r\n","page_name":" 14 ","page_number":20},
  {"content":"\r\n\r\nنواحى قلمرو خلافت كرده‌اند ، تنها مربوط به شناخت سرزمين و اقليم آن بلاد نيست ، بلكه دربارهء آداب و رسوم اقوام مختلف ، انواع حرف و صنايع ، طرز معيشت ، عقايد و زبان آنها اطلاعات سودمندى ارائه مىدهد . « 1 »\r\n\r\nتأثير روشهاى جغرافيايى هند ، ايران و يونان در شكل‌گيرى جغرافياى اسلامى\r\nدر آغاز خلافت عباسيان و پس از انتقال پايتخت اسلامى از دمشق به بغداد ( 145 ق ) ، مسلمانان با جغرافيا به صورت علمى آشنا شدند . فتح ايران و مصر و سند ، براى مسلمانان فرصتى پيش آورد تا از پيشرفتهاى علمى و فرهنگى مردم اين سرزمينها كه گاهواره‌هاى تمدن جهان قبل از اسلام در تصرف ايشان بود ، آگاه شوند « 2 » . در اينجا بايد به گفتهء سارتون اشاره كنيم كه مىگويد : براى گسترش علم ، انتقال به اندازهء اكتشاف ، اساسى است و ميان تمدن و بيمارى مسرى شباهتهايى وجود دارد ؛ زيرا هر دو از راه تماس قومى با قوم ديگر سرايت مىكند . « 3 » مىدانيم كه كوفه و بصره از مراكز بزرگ علوم اسلامى به شمار مىرفتند . ميان حيره ، مركز مهم نسطورىگرى ، و بصره مراودهء علمى و فرهنگى برقرار شد . در بصره كه مركز فرهنگى جنوب عراق بود ، سنّت طلبگى بسرعت گسترش يافت . همچنين ميراث فرهنگى يونان نيز از ادسّا « 4 » ( رها ) و نصيبين « 5 » كه دو مركز آموزش علم يونانى بودند ، به جنديشاپور در ايران منتقل شد و سپس از جنديشاپور به بغداد انتقال يافت . از طرفى مراكز آموزش مونوفيزيتها بر خلاف نسطوريان كه در جنديشاپور متمركز بود ، به صورت ديرهاى پراكنده ، از ديگر منابع و مراكز انتقال فرهنگ و دانش يونان به فرهنگ و تمدن اسلامى بود . « 6 »\r\nدر اينجا سؤالى مطرح مىشود و آن اينكه چرا با وجود آنكه امويان به گهوارهء قديم تمدن هلنى يعنى انطاكيه و اسكندريه ، كه در آنجا سريانيان نقش واسطه‌اى داشتند ، نزديكتر\r\n\r\n\r\n","description":"","footnote":"\r\n( 1 ) . همان ؛ ص 78 .\r\n( 2 ) . علم جغرافيا و تطورات آن در جهان اسلام ؛ ص 91 .\r\n( 3 ) .\r\n Introduction to the History of Science ; Vol . 1 , p . 15 . \r\n( 4 ) .  Edessa \r\n( 5 ) .  Nisibis ( Nisibe )  .\r\n( 6 ) . خدمات مسلمانان به جغرافيا ؛ ص 17 .\r\n","page_name":" 15 ","page_number":21},
  {"content":"\r\n\r\nبودند كار جغرافياى علمى مسلمانان از دوران عباسيان يعنى در نيمه دوم قرن دوم هجرى آغاز شد و چرا در آغاز كار حاملان جغرافياى علمى غالبا ايرانيان بودند ؟ در جواب مىتوان گفت كه عباسيان در جهت‌گيرى سياسى بيشتر با ايران و فرهنگ ايرانى ارتباط داشتند . « 1 » برمكيان و ديگر وزراى ايرانى در تشويق خلفا به فعاليتهاى علمى نقش مهمّى ايفا مىكردند . « 2 » منجمان كه در دربار ساسانيان شناخته شده بودند ، به دوران امويان نامى از آنها نيست و كلمه منجّم را در اشعار پيش از سال 132 هجرى قمرى نمىتوان يافت . « 3 »\r\nاستقرار خلافت عباسيان در سال 132 هجرى قمرى مقدمهء عصرى سراسر افتخار ، قدرت و شكوه ، جاه و جلال و فرهنگ و سعادت براى ملل تحت سلطه مسلمانان بود و فعاليتهاى علمى از آن هنگام آغاز شد . « 4 » گفته‌اند ، منصور خليفهء عباسى براى انتخاب محل پايتخت جديد از منجّمان يارى خواست ، به اين مناسبت نام دو تن از منجّمان به ميان مىآيد كه طبق معمول آن دوران ، هيأت‌شناس نيز بوده‌اند و به ميراث علمى روزگار خود معرفت كامل داشته‌اند . يكى از آن دو تن ، نوبخت بود كه اعقاب وى در علم و سياست در دربار عباسى منزلت ممتازى به‌دست آوردند . ديگرى ما شاء اللّه يهودى بود كه با ميراث علمى ايران كاملا آشنا بود و زيج شاه را كه اصل آن به دوران ساسانى باز مىگردد ، خوب مىشناخت . ميان اين ميراث ايرانى و جنديشاپور ، مدرسهء طبى معروف دوران ساسانيان ، كه هر چند بيشتر طبيبانش مسيحى بودند ، زبانشان پارسى بود ، رابطه‌اى مىتوان ديد . « 5 »\r\nعلوم بيگانه تا زمان ابو جعفر منصور ( 136 - 158 ق / 753 - 775 م ) ، بانى بغداد ، شكوفا نشد . دلبستگى و علاقهء فراوان وى به احكام نجوم و ترجمه كتابهاى علمى به زبان عربى موجد برپايى انقلابى فرهنگى شد . اوج انقلاب در دوران مأمون عباسى بود كه به دنبال آن تمدن اسلامى را غنايى سرشار بخشيد .\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 75 - 76 .\r\n( 2 ) . علم جغرافيا و تطورات آن در جهان اسلام ؛ ص 91 .\r\n( 3 ) . تاريخ الادب الجغرافى العربى ؛ ص 76 .\r\n( 4 ) . خدمات مسلمانان به جغرافيا ؛ ص 17 .\r\n( 5 ) . تاريخ الادب الجغرافى العربى ؛ ص 76 - 77 .\r\n","page_name":" 16 ","page_number":22},
  {"content":"\r\n\r\n\r\nتأثير جغرافياى هندى بر جغرافياى اسلامى\r\nروايات اسلامى ارتباط با دانش هندى را چنين بيان كرده‌اند كه به سال 154 يا 156 هجرى قمرى در سفارت هند در دربار منصور عباسى ، دانشمندى هندى به نام كنكه يا كنكا « 1 » بود كه در شناسايى حركات كواكب و محاسبهء آنها و ساير كارهاى نجومى بنابر طريقهء دانشمندان قوم خود و مخصوصا روش كتابى سنسكريتى به نام « سوريا سدّهانتا » « 2 » تأليف براهما گوپتا « 3 » ( متولد 598 م ) رياضيدان و منجم مشهور مهارت داشت . منصور به او تكليف كرد كه آن كتاب را خلاصه كند . سپس دستور داد تا آن را به عربى ترجمه كنند تا كتابى در دست مسلمانان باشد كه آن را مبناى محاسبهء حركات ستارگان قرار دهند . « 4 » محمد بن ابراهيم فزارى و يعقوب بن طارق اين مهم را انجام دادند و از آن زيجى پديد آوردند كه ميان دانشمندان مسلمان به سند هند مشهور شد و تا زمان مأمون عباسى كه روش بطلميوس در محاسبهء كواكب و جداول فلكى بتدريج متداول شد ، جز به زيج فزارى عمل نمىكردند . كلمهء سدّهانتا ( سند هند ) در زبان سنسكريتى به معناى معرفت ، علم و روش علمى است ، اما در محيط اسلامى تحت تأثير اشتقاقهاى عاميانه به « السند هند » مبدل شد كه تسميهء عربى دو قسمت هندوستان يعنى سند و هند از آن مايه گرفته است . « 5 » دانشمندان براى آنكه ميان اين كتاب و كتاب سند هند ابو جعفر محمد بن موسى خوارزمى ( م . 232 ) ، كه در زمان مأمون تأليف كرده بود ، تمايزى باشد آن را سند هند كبير ناميدند . « 6 »\r\nتأثير نجوم هندى بر جغرافياى اسلامى بيش از تأثير جغرافياى هندى بوده است .\r\nهنديان را از لحاظ استعداد و پيشرفت در جغرافيا با يونانيان مقايسه مىكردند ؛ اما يونانيان را در جغرافيا پيشرفته‌تر مىدانستند . « 7 »\r\n\r\n\r\n","description":"","footnote":"\r\n( 1 ) .  Kanka \r\n( 2 ) .  Surya - Siddhenta \r\n( 3 ) .  Brahmagupta \r\n( 4 ) . تاريخ نجوم اسلامى ؛ ص 188 و 189 .\r\n( 5 ) . تاريخ الادب الجغرافى العربى ؛ ص 77 و تاريخ نجوم اسلامى ؛ ص 189 .\r\n( 6 ) . تاريخ نجوم اسلامى ؛ ص 189 - 190 .\r\n( 7 ) . علم جغرافيا و تطورات آن در جهان اسلام ؛ ص 92 .\r\n","page_name":" 17 ","page_number":23},
  {"content":"\r\n\r\nازجمله مفاهيم جغرافيايى كه دانشمندان مسلمان با آن آشنا شدند ، عقيدهء آريابهاتا « 1 » ( متولد 476 م . ) بود مبنى بر اينكه گردش روزانهء افلاك امرى صرفا ظاهرى است و اين خطاى ظاهرى از دوران زمين بر گرد محورش حاصل مىشود ؛ خشكيها و درياها بر سطح زمين به يك نسبت مساوى توزيع شده‌اند . خشكى ، شبيه به لاك‌پشتى است كه از هر طرف با آب احاطه شده و شكل گنبدى را دارد كه كوه مرو « 2 » ( كوهى خيالى ) بر قلهء آن است كه در زير قطب شمال قرار دارد و چهار حدّ آن عبارت است از :\r\nجاماكوت « 3 » در مشرق ، روم در مغرب ، لنكا « 4 » يا سيلان در زير قبه ( زير آسمان ) و سيدپور « 5 » در جنوب و قسمت مسكون زمين به نه قسمت تقسيم مىشود . هنديان طولهاى جغرافيايى را از سيلان يا سرنديب ( كه امروز آن را سرى لانكا مىگويند ) حساب مىكردند و چنان مىپنداشتند كه نصف النهار مبدأ از اجّين « 6 » ( كه شهرى در ايالت مالوه « 7 » هند بود ) مىگذرد . مسلمانان انديشهء قبة الارض بودن سيلان را پذيرفتند ؛ اما بعدها چنان پنداشتند كه قبة الارض همان اجّين است و به خطا چنان تصور مىكردند كه هنديان طولهاى جغرافيايى را از اجّين حساب مىكرده‌اند . « 8 »\r\n\r\nتأثير جغرافياى ايران بر جغرافياى اسلامى\r\nدر متون جغرافيايى مسلمانان شواهد كافى در دست است كه از تأثير ايرانيان بر جغرافيا و نقشه‌كشى مسلمانان حكايت دارد ؛ ولى چگونگى انتقال معلومات ايرانى هنوز مشخص نشده است . كرامرز « 9 » آلمانى اشاره دارد كه در قرن سوم هجرى قمرى تأثير جغرافياى يونان بر جغرافياى اسلامى غلبه داشته است ؛ اما از اواخر اين قرن به بعد تأثير جغرافياى شرقى بخصوص ايران بيش از جغرافياى غربى بوده است ؛ زيرا نويسندگان\r\n\r\n\r\n","description":"","footnote":"\r\n( 1 ) .  Arybhatiya \r\n( 2 ) .  Meru \r\n( 3 ) .  Jamakut \r\n( 4 ) .  Lanka \r\n( 5 ) .  Sidpur \r\n( 6 ) .  Ujjaini \r\n( 7 ) .  Malwa \r\n( 8 ) . علم جغرافيا و تطور آن در جهان اسلام ؛ ص 92 ؛ ( تاريخچهء جغرافيا در تمدن اسلامى ، ص 6 و 7 ) .\r\n( 9 ) .  Analecta Orientalia ; 1 , 147 - 148 . \r\n","page_name":" 18 ","page_number":24},
  {"content":"\r\n\r\nجغرافيا بيشتر ايرانى بوده‌اند ؛ « 1 » همچنين هنوز جنديشاپور مركز بزرگ دانش و پژوهش باقى مانده بود . ترديدى نيست كه مسلمانان با بعضى از آثار پهلوى در نجوم ، جغرافيا ، تاريخ و . . . آشنا شده بودند . بسيارى از اين آثار به عربى ترجمه شد و مبناى تأليفات عربى در موضوعات مختلف گرديد . مسعودى كتابى فارسى به نام زيج الشاه را به حبش بن عبد الله مروزى بغدادى ( وفات ميان سالهاى 250 تا 261 ) نسبت داده است . « 2 » او ضمن گفته‌هايى دربارهء تاريخ ايران از دو كتاب تاريخى هم نام برده است كه به قول وى از تاريخهاى مهم دورهء ساسانى به شمار مىرفته‌اند ؛ همچنين از كتابى فارسى به نام گاهنامه سخن مىگويد كه دربارهء طبقات پادشاهان ايران ، شرح سازمان داخلى دولت ساسانى و ترتيب درجات و مراتب آنان است . اين كتاب بخشى از كتاب آيين‌نامه مىباشد . « 3 »\r\nمسعودى مىنويسد : به سال 303 ق / 915 م در شهر اصطخر پارس نزد يكى از بزرگ‌زادگان ايران كتابى بزرگ ديدم كه دربارهء علوم و تاريخ پادشاهان و بناهاى آنان بود كه در كتب ديگر چون خداىنامه و آيين‌نامه ديده نمىشد . اين كتاب كه از خزاين شاهان ايران به‌دست آمده بود ، براى هشام بن عبد الملك ( 105 - 125 ق / 724 - 743 م ) به زبان عربى ترجمه شد . « 4 » بعيد نيست كه مسلمانان اطلاعات خود را دربارهء جغرافيا و شناسايى اماكن جغرافيايى ايران و نيز مرزهاى مملكت ساسانيان و تقسيمات كشورى و ادارى آنان از تأليفاتى از اين نوع به دست آورده باشند . « 5 » در ميان مفاهيم و سنتهاى جغرافيايى ايران ، كه اعراب گرفته‌اند ، مهمتر از همه تصور هفت كشور يا هفت اقليم است كه بنابراين تصور ، زمين به هفت دايرهء هندسى مساوى تقسيم شده كه هر كدام يك كشور يا يك اقليم است ( شكل 1 ) . دايرهء چهارم ايرانشهر نام دارد و در قسمت مركزى ايرانشهر « سواد » قرار گرفته است و شش كشور يا اقليم ديگر گرداگرد آن واقعند « 6 » ؛ ولى مسلمانان تصور مىكردند كه زمين پيوسته تحت تأثير كوه افسانه‌اى قاف بوده و هفت اقليم زمينى تصاويرى است از آنچه در آسمان مىباشد و در واقع برابر با\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 92 .\r\n( 2 ) . همانجا .\r\n( 3 ) . فرهنگ ايرانى پيش از اسلام ؛ ص 159 .\r\n( 4 ) . التنبيه و الاشراف ؛ ص 106 .\r\n( 5 ) . علم جغرافيا و تطورات آن در جهان اسلام ؛ ص 92 .\r\n( 6 ) . همان ؛ ص 92 .\r\n","page_name":" 19 ","page_number":25},
  {"content":"\r\n\r\nهفت آسمان است . در علم احكام نجوم براى آن تعبير ديگرى بيان شده است كه هر اقليم همانند با يكى از سيارات و يكى از بروج منطقة البروج است و اقاليم ، قرينه‌هاى زمينى هفت آسمان هستند . اين عقيده در نزد بابليان و يونانيان نيز معروف بوده است .\r\nايرانيان قديم نيز چنين تصور مىكردند ، ولى به جاى تصور طولى نسبت به اقاليم ، تصور دواير متحد المركز را داشتند . قرآن نيز از هفت آسمان سخن مىگويد ، ولى علماى جغرافياى اسلامى به اشتباه اين هفت آسمان را هفت اقليم سنتى مىپنداشتند و بنابر همين طرز تصور به بحث درباره تقسيمات نواحى مختلف زمين مىپرداختند . « 1 » جغرافيانويسان اسلامى تا مدتها تحت تأثير اين طرز تصوّر بودند . با وجود اينكه بيرونى براى اين تقسيم مبناى علمى يا طبيعى قائل نبود و آن را نادرست‌تر از تقسيم زمين به اقاليم به روش يونانيان مىدانست ، ولى جغرافيادانان مسلمان هرگز فريفته تقسيم زمين به سه يا چهار قطعه يا ناحيه ، به روش يونانى نشدند « 2 » و بيشتر آنان از روش هفت اقليم ايرانى تبعيت كردند .\r\nشكل 1\r\nتصور دو درياى اصلى ، بحر الروم ( مديترانه ) و بحر فارس ( اقيانوس هند و متفرعات آن يعنى خليج فارس و درياى عمان و . . . ) كه هر دو از بحر المحيط ( اقيانوسها ) سرچشمه گرفته‌اند يكى از جانب شمال غربى ( اقيانوس اطلس ) و ديگرى از جانب\r\n\r\n\r\n","description":"","footnote":"\r\n( 1 ) . علم و تمدن در اسلام ؛ ص 88 .\r\n( 2 ) . علم جغرافيا و تطورات آن در جهان اسلام ؛ ص 92 .\r\n","page_name":" 20 ","page_number":26},
  {"content":"\r\n\r\nمشرق ( اقيانوس كبير ) و برزخى ( برزخ سوئز ) كه آنها را از يكديگر جدا مىكند ، چندين قرن در جغرافيا و نقشه‌نگارى اسلامى اثر داشته است . كرامرز آلمانى مىگويد : با آنكه احتمال دارد كه اين تصور در آخرين تحليل بر نوشته‌هاى بطلميوس متكى باشد ، اين واقعيت كه اقيانوس هند غالبا بحر فارس ناميده شده ، مىرساند كه اين دريا ، لااقل ، جزئى از ديدگاه جغرافيايى ايرانيان قديم بوده است .\r\nسنتهاى ايرانى در آثار عربى مربوط به سفرهاى دريايى و كشتيرانى تأثير فراوان داشته است . شاهد اين امر استفاده از كلمات فارسى براى مصطلحات و مفاهيم دريانوردى است ؛ از جمله : بندر ، ناخدا ، رهمانى يا راهنامه به معناى دفتر آموزشهاى حركت كشتى . بعضى از اسامى فارسى هم مانند ، خن « 1 » يا لوزى ( خط سير كشتى كه بر روى نقشه‌هاى دريايى رسم مىشده است ) ، قطب الجاه ( قطب ) نشان دهنده تأثير ايرانى در گلباد ( جهت نماى ) عربى است . در نقشه‌نگارى نيز از اصطلاحاتى چون طيلسان ، شابوره و قواره « 2 » ( براى بيان شكل بعضى از سواحل ) استفاده شده است . اين كلمات كه در ابتدا معرف نوعى از لباس بوده ، تا قرن 7 ق / 13 م متداول بوده است . وجود چنين كلماتى نشان مىدهد كه در ايران قديم نقشه‌هايى وجود داشته است . « 3 »\r\n\r\nتأثير جغرافياى يونان بر جغرافياى اسلامى\r\nشواهدى در دست است كه معلومات جغرافيايى و نجومى يونانيان با ترجمهء آثار بطلميوس ( وفات پس از 161 م ) و ديگر فيلسوفان و منجمان يونانى ، خواه از اصل يونانى كتاب يا از ترجمهء سريانى متنهاى يونانى ، به مسلمانان انتقال يافت « 4 » . بطلميوس در آتن و اسكندريه تدريس مىكرد . مهمترين اثر وى كتاب اوّل منظومهء رياضى يا المجسطى « 5 » نام دارد . المجسطى يا مگيستى به معناى « بزرگ » است كه مسلمانان به اين\r\n\r\n\r\n","description":"","footnote":"\r\n( 1 ) .  Xann \r\n( 2 ) .  qowara \r\n( 3 ) . همان ؛ ص 92 - 93 .\r\n( 4 ) . همان ؛ ص 93 .\r\n( 5 ) .  Almagesti \r\n","page_name":" 21 ","page_number":27},
  {"content":"\r\n\r\nكلمهء يونانى حرف تعريف افزودند . بطلميوس ، خلاصه‌اى از آنچه تا زمان وى دربارهء حجم زمين و محل واقعى نقاط معروف شناخته شده بود ، در اين كتاب آورده است . « 1 » او زمين را مركز جهان مىدانست و براى بيان حركات اجرام سماوى تعداد زيادى دواير يا افلاك غير متحد المركز « 2 » تصور كرده بود . اين فكر و تصور ظاهرا تا حدى ( در آغاز توجه مسلمانان به علوم ) قابل قبول به نظر مىرسيد ؛ ولى بعدها كه منجمان مسلمان با كوشش و تلاش بسيار به نارساييهاى آن پى بردند ، در اصلاح آن كوشيدند . « 3 » كتاب الجغرافياى بطلميوس در دوران نقل و ترجمه چندين‌بار ترجمه شد . از اين كتاب جز تحرير و اقتباسى از آن كه ابو جعفر محمد بن موسى خوارزمى ( م . 232 ق / 847 م ) فراهم كرده است ، چيزى در دست نيست . « 4 » كتاب خوارزمى با عنوان صورة الارض ترجمهء متداول آن روزگار از كلمهء يونانى جغرافيا بوده است ؛ ولى ظاهرا عنوانهاى ديگر نيز داشته است ، ابو الفداء ( م . 725 ) در كتاب خود آن را به نام « رسم الرّبع المعمور » خوانده است . « 5 »\r\nابن خرداذبه هم در قرن سوم به كتاب الجغرافياى بطلميوس مراجعه و آن را ترجمه كرده است . « 6 » اين كتاب را نخستين‌بار در دورهء عباسيان ابو يحيى بطريق ( م . 184 ق / 800 م ) ضمن هشت مقاله ترجمه كرد ؛ سپس ثابت بن قرّه حرّانى ( م . 319 ) آن را دوباره ترجمه كرد . « 7 » از كتابهاى ديگر بطلميوس كه به عربى ترجمه شد و در دانش جغرافيا مورد استفاده قرار گرفت ، المقالات الاربعه ، كتاب الانواء ، منظومه كتاب الملاحم است . آثار ديگر جغرافياى يونان كه به زبان عربى ترجمه شده و در جغرافياى اسلامى نيز بىتأثير نبوده است ، بدين شرح است : جغرافيا تأليف مارينوس صورى ( م .\r\nحدود 70 - 130 ) كه مورد استفادهء مسعودى هم بوده است . وى نقشهء عالم را كه خود مارينوس ترسيم كرده بود ، در اختيار داشته است . طيماووس تأليف افلاطون ،\r\n\r\n\r\n","description":"","footnote":"\r\n( 1 ) . انتقال علم يونانى به جهان عربى ؛ ص 52 و 53 .\r\n( 2 ) .  epicycles \r\n( 3 ) . همان ؛ ص 53 .\r\n( 4 ) . علم جغرافيا و تطورات آن در جهان اسلام ؛ ص 93 .\r\n( 5 ) . تاريخ الادب الجغرافى العربى ؛ ص 108 .\r\n( 6 ) . تاريخچه جغرافيا در تمدن اسلامى ؛ ص 11 .\r\n( 7 ) . تاريخ علوم عقلى در تمدن اسلامى ؛ ص 62 .\r\n","page_name":" 22 ","page_number":28},
  {"content":"\r\n\r\nالآثار العلويه ، السماء و العالم ، و ما بعد الطبيعهء ارسطو كه همه اين كتابها در دوران ترجمه و نقل به زبان عربى ترجمه شده است . « 1 » استقرار خلافت عباسيان در سال 132 ق / 750 م ، مقدمهء دورانى پرافتخار در اسلام شد . تاريخ‌نويسان معاصر ، دورهء اول عصر عباسى را عصر طلايى اسلام ناميده‌اند ؛ زيرا اين دوره از خلافت اسلامى ، هم از لحاظ ثبات سياسى و نظام ادارى و اجتماعى در اوج ترقى بود و هم نهضت علمى و فرهنگى اسلام در اين عصر آغاز شد . چنان كه گفته شده است ، اين دوره را بدان سبب كه ادارهء امور در دست وزيران ، دبيران و سرداران ايرانى بود ، دورهء نفوذ ايرانى خوانده‌اند . علاقه ايرانيان به علم و ادب موجب شد تا خلفا نيز به علم و ادب علاقه‌مند شوند و رفته‌رفته كسانى به ترجمهء كتبى از آثار ايرانى ، يونانى و . . . بپردازند و چون در مقابل اين كار تشويق مىشدند ، كم‌كم اين نهضت به پايگاه بلندى رسيد و در اثر كار و كوشش مترجمان و نويسندگان ، زبان عربى كه قبلا از لحاظ سرمايه علمى و فنى بىبضاعت بود ، مايهء علمى گرفت و بيت الحكمهء بغداد كه مأمون آن را براى همين منظور تأسيس كرده بود و آن را بعضى از دانشمندان ايرانى سرپرستى مىكردند ، شهرت و توسعهء فراوان يافت . « 2 »\r\nپس از آنكه آثار نويسندگان و منجّمان و فيلسوفان يونانى در علم جغرافيا به عربى ترجمه شد و تصورات ، نظريات و نتايج رصدهاى نجومى در اختيار مسلمانان قرار گرفت ، زمينه‌اى فراهم شد تا جغرافيا بر پايه‌هاى علمى بنا شود . تأثيرات ايران بدون شك بر جغرافياى ناحيه‌اى و وصفى و نيز در نقشه‌نگارى قابل توجه بود ؛ ولى روش يونانى عملا بر شالودهء جغرافياى اسلامى تأثير بيشترى داشته است ، تا جايى كه مىتوان گفت نوعى رقابت ميان اعتقادات ايرانى و يونانى وجود داشت ؛ مثلا درباره تقسيم قسمت مسكون زمين به كشورها يا اقليمها ، اعتقادات يونانى مقبولتر بود .\r\nروشهاى جغرافياى يونانى خصوصا جغرافياى رياضى ، طبيعى ، انسانى و زيستى در جغرافياى اسلامى بيشتر نمود داشت ؛ زيرا تداوم يونانى مآبى بيشتر بود و تا قرن\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 93 .\r\n( 2 ) . فرهنگ ايرانى پيش از اسلام ؛ ص 132 و 133 .\r\n","page_name":" 23 ","page_number":29},
  {"content":"\r\n\r\nنوزدهم ميلادى ادامه داشت ( اثر آن در كتابهاى جغرافيايى كه در قرن چهارم هجرى قمرى به زبان فارسى نوشته شده و حتى در كتابهاى هندى كه به زبان اردو نوشته شده مشهود است ) ، در صورتى كه در اروپا تأثير جغرافياى يونانى يا بطلميوسى بسيار زود از ميان رفته است . از طرفى در طول قرنهاى سوم و چهارم هجرى قمرى ، مبارزه‌اى نهانى ميان تصورات نظرى اساتيد يونانى و نتايج عملى حاصل شده توسط بازرگانان و دريانوردان مسلمان وجود داشته است . حقيقت امر اين است كه علم يونانى هنگام انتقال به مسلمانان تقريبا پنج قرن قدمت داشت ؛ به‌طورى كه چون جغرافيادانان مسلمان خواستند معلومات معاصر خود را در چهار چوب اطلاعات بطلميوسى قرار دهند و آن را با علم يونانى تأييد كنند ، دچار اشكال شدند ؛ در نتيجه در بيان مطالب خلط و اشتباه پيش آمد ؛ چنان كه از تأليفات ادريسى پيداست كه غالبا در نقشه‌هاى ترسيمى وى غلطهايى پيدا شد و در جهان آن روز رواج يافت . « 1 » با اين همه ، آنچه موجب جمع‌آورى اين همه اطلاعات مختلف در زمينهء مسائل جغرافيايى در جهان اسلام شد - بر خلاف ترديدى كه بعضى در اين باب كرده‌اند - بدون شك تا حدى حس كنجكاوى و تلاش مسلمانان و علاقهء بىحدّ آنها به تحقيق در احوال زمين و نقاط شناخته شده و ناشناختهء آن بوده است .\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 93 و 94 .\r\n","page_name":" 24 ","page_number":30},
  {"content":"\r\n\r\n\r\nفصل دوم پيدايش مكاتب جغرافيايى در اسلام\r\nدر اواخر قرن سوم هجرى قمرى / نهم ميلادى آثار فراوانى در علم جغرافيا به زبان عربى تأليف شد . به نظر مىرسد مسلمانان عرب زبان بعضى از آثار پهلوى يا ترجمه‌هايى از آن آثار را كه دربارهء مملكت ساسانيان ، جغرافيا ، امكنه‌شناسى ، راههاى چاپارى و اصول تشكيلات ادارى بوده ، در اختيار داشته‌اند . در اين قرن چند كتاب جغرافيا با نام المسالك و الممالك ( راهها و كشورها ) تأليف شد . « 1 » نخستين تأليفى كه چنين عنوانى داشت ، كتاب اديب ابو العباس جعفر بن احمد مروزى ( م . 274 ) بوده است كه ابن نديم در كتاب خود بدان اشاره كرده است ؛ « 2 » ولى با وجود اشارهء تحسين‌آميز ابن نديم ، شهرت و رواجى به‌دست نياورد . همزمان با ابو العباس ، ابن خرداذبه ( م . 300 ) دومين مسوّدهء كتاب خود را در سال 272 ق / 885 م . به پايان آورد . كتاب وى اساس و سرمشق همهء تأليفات جغرافياى عمومى قرار گرفت . ابن خرداذبه رئيس ديوان بريد و ديوان كشف اخبار ( ديوان اشراف ) و مردى دانشمند و محقق بود . او خود نوشته است كه كتابش را به درخواست خليفهء عباسى تأليف كرده است . همچنين اشاره مىكند كه پيش از آن اثر بطلميوس را از يونانى يا سريانى به عربى ترجمه كرده است ؛ ولى بايد دانست كه ميل خليفه به جغرافيا ، از نياز به كشوردارى سرچشمه گرفته بوده است . قدامة بن جعفر كاتب ( م . 266 ) علم الطرق ( علم راهها ) را نه تنها براى اداره كارهاى ديوان يعنى دبيرخانهء دولتى لازم\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 96 .\r\n( 2 ) . الفهرست ؛ ص 248 .\r\n","page_name":" 25 ","page_number":31},
  {"content":"\r\n\r\nمىدانسته ، بلكه براى شخص خليفه نيز هنگام سفر يا لشكركشى ضرورى مىشمرده است . « 1 »\r\nآثار جغرافيايى كه در قرنهاى سوم و چهارم هجرى قمرى تأليف شده است به دو دستهء اصلى تقسيم مىشود :\r\nالف ) آثار جغرافيايى مكتب عراقى . « 2 » اين آثار جغرافياى تمام عالم را در بر دارد ، ولى جغرافياى كشورهاى اسلامى را با تفصيل بيشترى مطرح كرده است . نويسندگان اين آثار سعى كرده‌اند اطلاعات دنيوى و غير دينى را كه در كتابهاى جغرافيايى اسلامى يافت نمىشود ، گرد آورند . به همين دليل اين دسته از تأليفات را « ادبيات دنيوى جغرافيايى آن عصر » ناميده‌اند . جغرافيادانانى كه در اين زمينه كتابهايى نوشته‌اند ، به امكنه و شبكه راههاى عمومى ميان قسمتهاى مختلف جهان اسلام ( خصوصا دوران عباسيان ) توجه داشته‌اند و اطلاعاتى هم از جغرافياى رياضى ، نجومى ، طبيعى ، انسانى و اقتصادى به آنها ضميمه كرده‌اند . ابن خرداذبه ، يعقوبى ، ابن فقيه ، قدامه و مسعودى از برگزيدگان اين گروه از جغرافيادانان هستند . جغرافيادانان اين مكتب دو گروه هستند : 1 ) گروهى كه بيان مطالب و تأليف كتابهاى خود را بر مبناى چهار جهت شمال ، جنوب ، مشرق و مغرب قرار داده و بغداد را مركز جهان به شمار آورده‌اند ، مانند يعقوبى ( م . 282 ) مؤلف البلدان ، 2 ) گروهى كه فصل‌بندى كتابهاى خود را بر مبناى اقليمها قرار داده و غالبا مكه را مركز جهان شمرده‌اند ، مانند ابن رسته ( م . 290 ) مؤلف الاعلاق النفيسه .\r\nب ) آثار جغرافيايى مكتب بلخى . نويسندگان اين آثار در روش نگارش از ابو زيد بلخى ( م . 322 ) پيروى كرده‌اند و فقط به گزارش سرزمينهاى اسلامى پرداخته و هر ناحيه يا ايالت از آن را اقليم جداگانه‌اى دانسته‌اند و جز در مورد نواحى مرزى كمتر به بحث دربارهء جغرافياى سرزمينهاى غير اسلامى پرداخته‌اند . « 3 » اصطخرى ، ابن حوقل و مقدسى از برگزيدگان اين گروه هستند .\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 97 .\r\n( 2 ) . چون در آن زمان عراق مركز تعليم و تعلّم جغرافيا بود و بسيارى از علماى جغرافيا از آنجا برخاسته بودند ، آثار اين دسته از جغرافيادانان را آثار جغرافيايى مكتب عراقى مىنامند .\r\n( 3 ) . همان ؛ ص 97 .\r\n","page_name":" 26 ","page_number":32},
  {"content":"\r\n\r\n\r\nمكتب عراقى و جغرافيانويسان مشهور اين مكتب\r\nدر اين مكتب آثار ابن خرداذبه ، يعقوبى و مسعودى از دو لحاظ با تأليفات ساير جغرافيانويسان همين مكتب تفاوت دارد : نخست اينكه از روش تقسيم زمين به چند اقليم تبعيت كرده‌اند ، و ديگر اينكه عراق را با ايرانشهر يكى شمرده و در تقسيمات جغرافيايى خويش آن را مركز قرار داده و كار تأليف خود را از آنجا آغاز كرده‌اند . به نوشتهء مسعودى عراق در ميان اين اقليمها اقليم چهارم است ، پس برگزيده و اشرف نقاط زمين و سرگل ايرانشهر است . « 1 » بيرونى نيز هفت كشور يا اقليم را كه به هفت دايرهء مساوى تقسيم شده معرفى كرده « 2 » و اقليم مركزى آن را كه شامل خراسان ، فارس ، جبال و عراق بود ، ايرانشهر ناميده است . وى مىنويسد : آبادانى زمين ، از جهت سياست و گسترش فرمانروايى ، به هفت پارهء گرد برابر تقسيم شده ، بدان‌گونه كه شش دايرهء برابر ، دايرهء هفتم برابر با آنها را در ميان مىگيرد و سبب اين گونه بخش كردن ، آن است كه پادشاهان بزرگ در ايرانشهر جايگاه داشتند كه عراق و فارس و جبال و خراسان است و از ايشان [ پادشاهان 
  ] بعضى در آغاز روزگار و پيش از آنكه مردمان در همه‌جا پراكنده شده باشند ، بر همهء اين كشورها چيره بودند و ناگزير بايستى در ميانه جاى گيرند تا راه رسيدن به آرزوها براى ايشان هموار شود و آنچه را كه مىخواستند به چنگ بياورند . « 3 »\r\nبنابراين اين گونه تقسيم‌بندى هيچ ارتباطى با وضع طبيعى و جغرافيايى يا خصوصيات نجومى نداشته است ، بلكه بيشتر بر تغييرات سياسى يا اختلافات نژادى و زبانى متكى بوده است . « 4 » با تأسيس بغداد به عنوان پايتخت دولت عباسى طبعا عراق در جهان اسلام اهميت سياسى يافت ؛ به‌طورى كه ابن خرداذبه عراق را با ايرانشهر برابر گرفت و ناحيهء سواد كه در زمانهاى گذشته دل ايرانشهر ناميده مىشد ، در تقسيم‌بندى جغرافيايى وى مركزيتى پيدا كرد . او كتاب خود را با وصف سواد آغاز كرده است . « 5 »\r\n\r\n\r\n","description":"","footnote":"\r\n( 1 ) . التنبيه و الاشراف ؛ ص 36 .\r\n( 2 ) . التفهيم ؛ ص 197 - 200 .\r\n( 3 ) . تحديد نهايات الاماكن . . . ؛ ص 109 و 110 .\r\n( 4 ) . همان ؛ ص 110 .\r\n( 5 ) . المسالك و الممالك ؛ ص 5 .\r\n","page_name":" 27 ","page_number":33},
  {"content":"\r\n\r\nيعقوبى نيز عراق را مركز جهان به شمار آورده و آن را سرة الارض يا ناف زمين ناميده است . او در وصف مركز عراق گفته است : بغداد شهر بزرگى است كه از نظر وسعت و عمران و آبادى و پر آبى و خوبى هوا در مشرق و مغرب زمين بىنظير است . شهر بنى هاشم و دار الملك ايشان و مركز سلطنت آنان است و چون در مركز عالم قرار دارد ، آب و هوايش معتدل و گواراست و مردمانش خوش‌سيما و باهوشند و خلق و خوى نيكو دارند . « 1 »\r\nيعقوبى علاوه بر وصف بغداد ، سامره ( سرّ من رأى ) را هم ذكر كرده است . كتاب او با وصف اين دو شهر آغاز مىشود . « 2 »\r\nمسعودى مورخ و جغرافيادان مشهور نيز به برترى عراق اشاره مىكند و مىنويسد :\r\nاقليم چهارم در ميان هفت اقليم از همه معتدلتر و برتر است و عراق در ميان اين اقليم ، برگزيده و اشرف نقاط زمين است . . . ، و ناحيه‌اى كه مدينة السلام ( بغداد ) در آنجاست از لحاظ پاكيزگى و آذوقه بهترين نقاط جهان است . « 3 » بر خلاف ابن خرداذبه ، يعقوبى و مسعودى ، جغرافيانويسان ديگرى مانند قدامة بن جعفر ، ابن رسته و ابن فقيه هيچ علاقه‌اى به عراق يا ايرانشهر در آثار خود نشان نمىدهند ، بلكه بيشتر به مكه و عربستان توجه مىكنند ؛ مثلا قدامة بن جعفر براى بغداد فقط بدان سبب كه پايتخت مملكت اسلام بوده و از لحاظ سياسى و ادارى مورد توجه بوده است ، اهميتى قائل شده . او در كتاب خود پيش از آنكه راههاى بغداد را ذكر كند ، راههايى را كه به مكه منتهى مىشود وصف كرده است . بدين ترتيب ، قدامة بن جعفر در شيوهء جغرافيانويسى ، از روش هفت اقليم ايرانى عدول كرده و به بيان جغرافيا از جنبهء اسلامى تمايل يافته است . او بيشترين اهميت را به مرزهاى مملكت اسلام كه در مقابل دولت بيزانس واقع شده است مىدهد . « 4 » چنين تمايلى در ابن رسته ( م . 290 ) نيز ديده مىشود . او كاملا از سنت ايرانى كناره‌گيرى كرده و در ترتيب جغرافيانويسى ، مقام اول را به مكه و مدينه داده است . « 5 » وى\r\n\r\n\r\n","description":"","footnote":"\r\n( 1 ) . البلدان ؛ ص 233 - 235 .\r\n( 2 ) . همان ؛ ص 233 و 255 .\r\n( 3 ) . التنبيه و الاشراف ؛ ص 35 و 41 .\r\n( 4 ) . نبذ من كتاب الخراج ؛ ص 252 و 253 .\r\n( 5 ) . الاعلاق النفيسه ؛ ص 24 و 58 .\r\n","page_name":" 28 ","page_number":34},
  {"content":"\r\n\r\nهنگام بيان اقاليم زمين ، از روش ايرانى هفت اقليم تبعيت نكرده است ، بلكه به اقليمهاى يونانى توجه نموده و مىنويسد : بعضى عقيده دارند كه زمين سطحى است گسترده در چهار جهت مشرق ، مغرب ، جنوب و شمال و مخلوقات فقط بر يك طرف آن در قسمت بالاى زمين يعنى سمت شمال در ربع مسكون قرار دارند . « 1 »\r\nابن فقيه نيز مقام اوّل را به مكه و مدينه داده است . طرز تقسيم‌بندى كتاب او بر روش اقليمهاى يونانى است ، ولى در وصف سرزمينهاى مشرق ، به روش هفت اقليم ايرانى توجه داشته است . « 2 » به نظر مىرسد كه جغرافيانويسان اسلامى نمونه‌هايى قديمى از كتب جغرافيايى در اختيار داشته و از آن اقتباس كرده‌اند . به گفتهء مسعودى ، ايرانيان و نبطيان و سريانيان ، قسمت معمورهء زمين را به چهار قسمت : خراسان ( مشرق ) ، خورورآن يا خوربرآن ( مغرب ) ، نيمروز ( جنوب ) و باختر ( شمال ) تقسيم كرده‌اند . « 3 » بنابراين ، آثار ابن خرداذبه ، يعقوبى و قدامه ، بنابر جهات اربعه يعنى شمال ، جنوب ، مشرق و مغرب و از روى تقسيم جهان به چهار ربع نوشته شده است ، ولى در آثار ابن رسته و ابن فقيه تقسيم زمين بر حسب نواحى و سرزمينها آمده است . ابن خرداذبه ، كه به حق مىتوان او را پدر جغرافياى اسلامى دانست ، سرمشق و اسلوبى براى نوشتن جغرافيا به زبان عربى بر جاى نهاد ؛ ولى چنان كه كرامرز آلمانى اشاره كرده ، وى مبتكر اين روش نبوده است و مىبايستى نمونه و الگويى از كتابى قديمتر در اختيار او بوده باشد . احتمالا وى به ترجمهء اثرى پهلوى از ايران قديم دسترسى داشته است . ابن خرداذبه علاوه بر مملكت اسلام ، مرزها و كشورها و اقوام مرزى را نيز وصف كرده است . او همچنين با اثر بطلميوس آشنا بوده و اين مطلب از وصفى كه از حدود قسمتهاى مسكونى زمين ارائه كرده و از اينكه طرز تفكر يونانيان را دربارهء قاره‌هاى أروفا « 4 » ، لوبيا ، ايتوفيا « 5 » و اسقوتيا « 6 » در كتابش آورده است ، آشكار مىشود . « 7 » يعقوبى ( م . 282 ) ، كه از بانيان مكتب عراق\r\n\r\n\r\n","description":"","footnote":"\r\n( 1 ) . همان ؛ ص 23 .\r\n( 2 ) . مختصر البلدان ؛ ص 16 و 23 .\r\n( 3 ) . التنبيه و الاشراف ؛ ص 31 .\r\n( 4 ) .  Arufa \r\n( 5 ) .  Etyufia \r\n( 6 ) .  Esqutia \r\n( 7 ) . المسالك و الممالك ؛ ص 5 و 155 .\r\n","page_name":" 29 ","page_number":35},
  {"content":"\r\n\r\nاست ، ادعا مىكند كه بسيار مسافرت كرده و اطلاعات خود را از ساكنان هر ناحيه گرفته و درستى آنها را به گواهى مردمان راستگوى آن مناطق رسانيده است . غرض وى از نوشتن كتابش وصف راههايى است كه به مرزهاى مملكت اسلام منتهى مىشده و نيز سرزمينهاى مجاور با اين راهها . البته وى بيشتر به وصف امكنه و راههاى كاروانى پرداخته است . روش تأليف او با روش تأليف ابن خرداذبه شباهت دارد ، يعنى كتاب بر اساس جهات اربعه ( شمال ، جنوب ، مشرق و مغرب ) نوشته شده است . قدامة بن جعفر نيز كه از جغرافيانويسان مكتب عراقى است ، فصل يازدهم كتاب خود را به نام كتاب الخراج و صنعة الكتابة به بيان منزلگاههاى پستى ( بريد ) و جاده‌هاى مملكت عباسيان اختصاص داده است . غرض اصلى وى وصف مملكت اسلام و حدود و ثغور ( مرزهاى ) آن على الخصوص قسمت مجاور با امپراتورى روم شرقى بوده است كه وى آن را بزرگترين دشمن اسلام مىدانسته است . در كتاب قدامه رنگ اسلامى جغرافيا و جنبهء سياسى و دفاع از حدود مشهود است . در اين كتاب اقوام و كشورهايى كه مملكت اسلام را احاطه كرده‌اند ، نيز توصيف شده است . قدامه از جغرافياى عمومى و جغرافياى طبيعى نيز سخن گفته ، ولى ظاهرا اطلاعات خود را دربارهء جغرافياى اقليمى از منابع يونانى اقتباس كرده است . « 1 »\r\nالاعلاق النفيسه نوشته ابن رسته ، ارتباط محكمى با مكتب عراقى دارد . اين كتاب بدان سبب كه مؤلف آن مكه و مدينه را بر ديگر بلاد مقدم داشته است نظير كتاب قدامة بن جعفر است ؛ ولى غرض اصلى ابن رسته از تأليف آن فراهم آوردن اطلاعاتى از سرزمينهاى اسلامى و سرزمينهاى ديگرى كه خارج از جهان اسلام قرار داشتند ، بوده است . ابن رسته در ابتداى كتاب به صورتى كامل و جامع از جغرافياى رياضى سخن گفته و نظريات و عقايد گوناگون را دربارهء مسائل مختلف در آن آورده است . با توجه به اطلاعات فراوان و متنوعى كه در پايان كتاب دربارهء مردم‌شناسى و اديان اسلامى آمده ، مىتوان كتاب را دايرة المعارف كوچكى از علوم جغرافيا و تاريخ به شمار آورد . ابن فقيه\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 100 .\r\n","page_name":" 30 ","page_number":36},
  {"content":"\r\n\r\nهمدانى از معاصران ابن رسته ( م . 290 ) نيز كتاب مختصر البلدان خود را به روش ناحيه‌اى و اقليمى تأليف كرده است . وى وصف مكه و مدينه را بر اوصاف ديگر بلاد مقدم داشته و روش كلى كتاب را به سبك اصطخرى و ابن حوقل ( پيروان مكتب بلخى ) نوشته است . ابن فقيه در كتاب خود گزارش سفر سليمان تاجر را به چين و هند نقل كرده است . از خصوصيات كتاب وى آن است كه علاوه بر اطلاعات جغرافيايى صحيح و مورد اعتماد ، آيات قرآن و احاديث مفصل را نيز در تأييد گفتار خود آورده است . از ويژگيهاى ديگر كتاب نقل داستانهاى خرافى و افسانه‌اى است . اين كتاب از لحاظ جغرافياى عمومى و جغرافياى رياضى بسيار ضعيف است ؛ ولى در جغرافياى وصفى و شرح احوال مردمان بلاد مختلف و خصايص و خصوصيات آنها ، بهترين منبع براى علم مردم‌شناسى به شمار مىآيد . « 1 »\r\nابو الحسن على بن حسين مسعودى ( م . 345 ق ) از جغرافيانويسان مكتب عراق و مورخى نامدار است كه خصوصيات جهانگردى مجرب و اطلاعات يك جغرافيادان برجسته را توأما دارا بود . متأسفانه كتاب گزارش سفرهاى او به نام كتاب القضايا و التجارب در دست نيست ، ولى از روى آثار موجود او ، مروج الذهب و معادن الجوهر و التنبيه و الاشراف ، اطلاعاتى از سفرهاى وى به دست مىآيد . متأسفانه كتاب اخبار الزمان « 2 » و نسخه خطى كتابخانه مولانا آزاد « 3 » به نام كتاب عجائب الدنيا ( در پشت جلد كتاب العجايب نوشته شده ) هر دو به غلط به مسعودى نسبت داده شده است . اين كتابها هيچ ربطى به كتاب بزرگ از دست رفتهء او ، يعنى كتاب اخبار الزمان ندارد . مسعودى به جغرافيا همچون بخشى از تاريخ مىنگرد و به همين دليل در كتاب وى جغرافيا به عنوان مقدمه‌اى بر تاريخ آمده است . وى خلاصهء نوشته‌هاى جغرافيايى پيش از خود و سفرنامه‌هاى معاصر با خود و نيز خلاصهء گزارشهاى سفرهاى دريايى را در كتاب خويش\r\n\r\n\r\n","description":"","footnote":"\r\n( 1 ) . مختصر البلدان ، و علم جغرافيا و تطورات آن در جهان اسلام ؛ ص 101 .\r\n( 2 ) . چاپ عبد الله الصاوى ، قاهره : 1938 .\r\n( 3 ) . دانشگاه عليگره ، در مجموعه قطب الدين ، نسخه شماره 1 / 36 .\r\n","page_name":" 31 ","page_number":37},
  {"content":"\r\n\r\nآورده و براى تأييد آن مطالب ، آنچه را شخصا در سفرها از ملاقات با مردم و اقوام مختلف ديده و شنيده بر آن افزوده است . « 1 » مسعودى بيشتر عمر خود را در سير و سفر بوده است . از نواحى گوناگون هند ، بخصوص سند ، پنجاب ، كنكن « 2 » ، مالابار ديدن كرده و بعد از عبور از سيلان ( سرىلانكاى امروز ) به سوى درياى چين پيش رفته است . پس از برگشت ، به زنگبار و ماداگاسكار در سواحل افريقا رفته ، سپس بر سر راه خود به بغداد ، از عمان عبور كرده است . وى از آسياى صغير ، سوريه و فلسطين ديدن كرد و در خلال سالهاى آخر حيات خود به مصر آمد و در فسطاط مصر زندگى را بدرود گفت .\r\nمروج الذهب ، گزارش تجربيات و مشاهدات مسعودى است كه مىتوان آن را دايرة المعارف تاريخى - جغرافيايى دانست . مسعودى در اين كتاب از زلزله‌ها ، شكل‌بندى لايه‌هاى زمين ، طبيعت درياها و . . . سخن گفته است . « 3 » همانطور كه اشاره شد ، مسعودى از پيروان مكتب عراقى در جغرافياست و اهميت فراوانى براى عراق و مركز آن بغداد قائل است . وى در تأليف خود ، علاوه بر وصف اقليمهاى هفتگانه « 4 » به تقسيمات ديگرى نيز اشاره مىكند و مىنويسد : علماى رياضى ، زمين را به چهار ربع تقسيم كرده‌اند : مشرق ، مغرب ، شمال و جنوب . او به تقسيم زمين به مسكون و غير مسكون ، ( يعنى آباد و غير آباد ) نيز اشاره دارد . « 5 » وى با توجه به اينكه از پيروان مكتب عراقى در جغرافياست ، در روش اقليمى ، از هفت اقليم ايرانى تبعيت كرده است . او مىنويسد :\r\nهمهء معمورهء جهان به هفت قسم تقسيم مىشود كه هر قسمت را اقليم گويند . . . . دربارهء اين اقليمها اختلاف كرده‌اند كه آيا در شمال و جنوب است ، يا فقط در شمال قرار گرفته و بيشتر بر اين رفته‌اند كه هفت اقليم در شمال است و در جنوب نيست . « 6 » مسعودى دربارهء شناخت اماكن و راهها و منزلگاههاى پستى مملكت عباسيان گزارش مرتب و منظمى ارائه نمىدهد ؛ ولى خلاصه‌اى بسيار عالى از اطلاعات جغرافيادانان\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 102 .\r\n( 2 ) .  Konkan \r\n( 3 ) . خدمات مسلمانان به جغرافيا ؛ ص 38 .\r\n( 4 ) . التنبيه و الاشراف ؛ ص 31 - 35 .\r\n( 5 ) . مروج الذهب ؛ ج 2 ، ص 83 .\r\n( 6 ) . التنبيه و الاشراف ؛ ص 31 .\r\n","page_name":" 32 ","page_number":38},
  {"content":"\r\n\r\nمسلمان معاصر خويش را در جغرافياى رياضى و طبيعى در كتاب خود آورده است . كار اصلى وى در زمينهء جغرافياى انسانى و جغرافياى عمومى بوده است . او با تكيه بر تجارب و مشاهدات شخصى خود بعضى از نظريات و مفاهيم بىاساس جغرافياى اسلامى را متزلزل ساخت و از اين راه به پيشرفت جغرافيا كمك مؤثرى كرد . او حتى در رد كردن نظريات كهن جغرافيادانان يونانى ، همچون بطلميوس ، در خصوص وجود قاره‌اى در نيمكرهء جنوبى [ كه بطلميوس منكر آن بوده است 
  ] ترديدى به خود راه نداده است . « 1 »\r\nجغرافيادان برجستهء ديگر مكتب عراقى كه تأثير وى در پيشرفت جغرافياى اسلامى از لحاظ تنوع و عمق ، از جغرافيادانان ديگر اين مكتب كمتر نيست ، ابو عبد الله محمد بن احمد جيهانى ( اوايل قرن 4 ق / 9 م ) ، وزير دولت سامانيان بوده است .\r\nمتأسفانه تأليف پر ارزش وى كه مشتمل بر هفت مجلد بوده است ، در دست نيست ( نسخه‌اى كه در كابل وجود دارد ، هيچ ربطى به كتاب جيهانى ندارد ) . « 2 » احتمال دارد كه جيهانى از متن اصلى كتاب المسالك و الممالك ابن خرداذبه كه آن نيز هفت مجلد بوده است ، استفاده كرده باشد . چون جيهانى كتاب خود را در بخارا ( پايتخت سامانيان ) تأليف كرده ، توانسته است دامنهء تحقيقات خويش را در آسياى مركزى و مشرق اقصى ، از نويسندگان مسلمان معاصر خويش وسيعتر و عميقتر كند . وى اطلاعات دست اوّل خود را از منابع مختلف كسب كرده است . به همين دليل كتاب او اهميت خاصى دارد .\r\nبسيارى از جغرافيادانان بعد از وى دربارهء داستانهاى دلپسند و جالب و شگفتيهاى جهان آن روز اطلاعاتى از كتاب او اقتباس كرده‌اند . « 3 » به عقيده اسپرنگر « 4 » احتمالا ادريسى ( م .\r\n548 يا 560 ) صاحب كتاب نزهة المشتاق نيز در وصف بسيارى از نواحى آسيا ، اطلاعات خود را از جيهانى گرفته است . « 5 »\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 102 .\r\n( 2 ) . رجوع كنيد به : مينورسكى ، « جيهانى كاذب » ، مجله مدرسه مطالعات شرقى و افريقايى ؛ ص 89 - 96 .\r\n( 3 ) . علم جغرافيا و تطورات آن در جهان اسلام ؛ ص 103 .\r\n( 4 ) .  Sprenger \r\n( 5 ) . خدمات مسلمانان به جغرافيا ؛ ص 36 .\r\n","page_name":" 33 ","page_number":39},
  {"content":"\r\n\r\nاز آثار جغرافيايى ديگرى كه به روش مكتب عراق نوشته شده ، كتاب حدود العالم ، از مؤلفى ناشناخته است . اين كتاب به سال 372 ق / 982 م به فارسى تأليف شده و قديمترين اثر جغرافيايى به زبان فارسى است كه درباره جغرافياى جهان در روزگار قديم نوشته شده است . مؤلف از كتابهاى جغرافيايى موجود پيش از خود بهرهء فراوان برده است ؛ ولى هيچيك از آنها را در اثرش ذكر نمىكند . به گفته تومانسكى ( ص 132 و ج 10 و  ( ZVO  او فقط از بطلميوس ، كه آگاهيهاى مربوط به جزاير برطانيه را از او اقتباس كرده است ، نام مىبرد . « 1 » در اين كتاب به صحت و دقت ارقام كاملا توجه شده است ؛ همچنين در تعميمهاى جغرافيايى و اصطلاحاتى كه به كار رفته از ديگران تقليد نشده است . اصالت كار مؤلف در اين است كه قسمت مسكون زمين را به « اجزاى عالم » و « ناحيه‌هاى » جداگانه تقسيم كرده است كه اين تقسيم به تقسيم‌بندى بطلميوس و يونانيان كاملا شبيه است . « 2 » مينورسكى اين كتاب را به علت ايجاز بسيار موزونش ، اثرى برجسته مىشمارد و عقيده دارد كه شايد براى پيشگفتار نقشه‌اى جغرافيايى كه مؤلف بارها بدان اشاره مىكند ، نوشته شده باشد . متأسفانه هيچ نشانى از اين نقشه در دست نيست . او همچنين بر اين باور است كه آثار بلخى ، اصطخرى ، ابن خرداذبه و احتمالا ابن حوقل منابعى بوده‌اند كه نويسندهء حدود العالم از آنها بسيار سود برده است .\r\nمؤلف قبل از وصف نقاط مسكون دنيا ، فصلهايى از كتاب را به درياها ، جزيره‌ها ، كوهها ، رودخانه‌ها و بيابانها اختصاص داده است . « 3 »\r\n\r\nمكتب بلخى و ويژگيهاى آن و جغرافيانويسان مشهور اين مكتب\r\nابو زيد احمد بن سهل بلخى ( م . 322 ) در محلى به نام شامستان در نزديكى بلخ پا به عرصهء وجود گذاشت . براى كسب علم و دانش به عراق رفت و از محضر فيلسوف مشهور كندى ( م . 260 ) استفاده‌ها برد و در نزد او فلسفه و تاريخ آموخت . پس از\r\n\r\n\r\n","description":"","footnote":"\r\n( 1 ) . حدود العالم ؛ ( با تعليقات مينورسكى ) ، مقدمه بارتولد ، ص 7 و 8 .\r\n( 2 ) . علم جغرافيا و تطورات آن در جهان اسلام ؛ ص 103 .\r\n( 3 ) . خدمات مسلمانان به جغرافيا ؛ ص 41 و 42 .\r\n","page_name":" 34 ","page_number":40},
  {"content":"\r\n\r\nبازگشت به زادگاه خويش ، در خدمت شاهزادهء بلخ ، احمد بن سهل بن هاشم مروزى بود .\r\nبلخى يكى از نخستين مسلمانانى است كه به كار نقشه‌كشى پرداخت و اثر مهم وى صور الاقاليم شامل توضيح نقشه‌ها و جداول جغرافيايى است . « 1 » روش كار وى چون مورد قبول جغرافيانويسان بعدى قرار گرفت ، مكتب بلخى ناميده شد . جغرافيانويسان مكتب بلخى رنگ اسلامى مثبتى به جغرافيا دادند و علاوه بر آنكه كار اساسى خود را بيشتر منحصر در وصف سرزمينهاى اسلامى كردند به آن دسته از مفاهيم و اطلاعات جغرافيايى كه در قرآن يا در احاديث و اقوال صحابهء پيامبر ( ص ) به آنها اشاره شده بود ، اهميت مىدادند ؛ مثلا بنابر روايتى مجموع خشكيها را به صورت مرغى تصور مىكردند كه سر آن چين ، بال راست آن هند ، بال چپ آن خزر ، سينهء آن مكه ، حجاز ، شام ، عراق و مصر و دم آن افريقاى شمالى است . « 2 » همين روايت اساس كار ترسيم نقشه در مكتب بلخى بوده است .\r\nبه نظر مىرسد اين نقشه برداشتى باشد از مشاهدهء نقشه‌اى از زمين كه از ايران قديم بر جاى مانده و مسلمانان به آن دسترسى پيدا كرده‌اند . ظاهرا اين نوع روايات كه منعكس كنندهء اطلاعات جغرافيايى قديم مسلمانان است ، در عصر متأخرتر براى مبارزه با اطلاعات علمى مسلمانان ، كه تازه در شرف رواج بوده ، ساخته شده است . ناگفته نماند كه بعضى از علماى جغرافيا اين روايات را از لحاظ علمى صحيح دانسته‌اند . با اينكه علم پيشرفت كرده بعضى از اين روايات در انديشهء جغرافيايى بعضى از مسلمانان و نيز در ترسيم نقشه‌هاى جغرافيايى تأثير عميقى داشته است . « 3 » جغرافيانويسان مكتب بلخى ، مجموعهء خشكيها را به شكل مدور ( اشاره به مسطح بودن زمين است ) مىپنداشته‌اند كه « بحر محيط » ( اشاره به اقيانوسهاست ) همچون گردنبندى آن را احاطه كرده ، و از اين بحر محيط يا اقيانوس دو خليج داخل خشكى مىشده ( مديترانه و اقيانوس هند ) كه يك برزخ در بحر قلزم ( درياى سرخ ) آنها را از يكديگر جدا مىكرده است ، چنين تصورى مبتنى بر قرآن « 4 » بوده است . جغرافيانويسان مكتب بلخى بر خلاف پيروان مكتب عراقى ، جزيرة العرب را از آن جهت كه مكه و خانهء كعبه در آن واقع است ، ناحيهء\r\n\r\n\r\n","description":"","footnote":"\r\n( 1 ) . همان ؛ ص 37 .\r\n( 2 ) . مختصر البلدان ؛ ص 3 .\r\n( 3 ) . علم جغرافيا و تطورات آن در جهان اسلام ؛ ص 91 و 104 .\r\n( 4 ) . فرقان ، 53 .\r\n","page_name":" 35 ","page_number":41},
  {"content":"\r\n\r\nمركزى زمين به شمار مىآوردند . اين توجيه جديد كه بيشترين اهميت را به مكه و كعبه داده بود ، خصوصيت برجستهء مكتب بلخى شد . جغرافيانويسان مكتب بلخى در آثار خود فقط به توصيف بلاد اسلامى ، كه خود به بيست اقليم تقسيم كرده بودند ، پرداختند و در مقدمهء كتابهاى خود به صورتى كلى از بلاد غير اسلامى نيز ذكرى به ميان آوردند .\r\nمبناى تقسيم‌بندى آنان به ايالات يا اقاليم ، نه بر اساس ترتيب تقسيم به كشورهاى مرسوم در ايران بود و نه بر اساس ترتيب تقسيم به اقليمهاى يونانى . تقسيم مذكور جنبهء ارضى و طبيعى محض داشت و نسبت به روشهاى پيشين پيشرفته‌تر بود و تا حدى جنبهء نوپردازى داشت . « 1 » همان‌گونه كه ابن حوقل گفته است ، وى از ترتيب هفت اقليم نقشه قواديان ( قباديان ) كه در آغاز كتابش بدان اشاره كرده ، پيروى نكرده است . او معتقد است كه اگر آن نقشه صحيح هم باشد ، باز بسيار درهم آميخته است . « 2 » ابو اسحاق ابراهيم بن محمد فارسى اصطخرى ( م . 340 ) سهم عمده‌اى در اشاعهء افكار مكتب بلخى داشته است . از زندگى او اطلاع چندانى در دست نيست ، ولى مسافرتهاى بسيارى كرده و تجارب حاصل از اين مسافرتها را در كتاب المسالك و الممالك خود آورده است . بدون شك او اين كتاب را بر مبناى كتاب ابو زيد بلخى نوشته است . تأليف اصطخرى خود مأخذ معتبرى براى جغرافيادانان اين مكتب شد . اين كتاب در قرن پنجم و ششم قمرى به فارسى برگردانده شد . كتاب وى الگوى بسيارى از كتب جغرافيايى فارسى گرديد . « 3 » ابو القاسم محمد بن حوقل بغدادى ( م . 367 ق ) از كودكى به جغرافيا علاقهء فراوان داشت . او در سالهاى 331 ق / 943 م تا 357 ق / 968 م به سفرهاى طولانى پرداخت .\r\nعلاقهء او به جغرافيا چنان بود كه حتى در مسافرتهايش كتابهاى جيهانى ، ابن خرداذبه و قدامة بن جعفر را با خود مىبرد . ابن حوقل بدان دليل به تأليف كتب جغرافيا پرداخت كه كتابهاى موجود را كافى و كامل نمىدانست . در سال 340 هجرى قمرى اصطخرى را ملاقات كرد و به تقاضاى او در كتاب و نقشه‌هاى خود تجديد نظر كرد و سپس آن را با همان عنوان المسالك و الممالك يا « صورة الارض » در حدود سال 367 ق / 977 م\r\n\r\n\r\n","description":"","footnote":"\r\n( 1 ) . همان ؛ ص 104 .\r\n( 2 ) . صورة الارض ؛ ص 15 به بعد .\r\n( 3 ) . تاريخچه جغرافيا در تمدن اسلامى ؛ ص 30 .\r\n","page_name":" 36 ","page_number":42},
  {"content":"\r\n\r\nبتفصيل بازنويسى كرد . دزى « 1 » معتقد است كه او براى فاطميان مصر و شمال افريقا جاسوسى مىكرده ، ولى اين مسأله از ارزش كتاب و زحمات وى نمىكاهد . « 2 » هرچند ابن حوقل در تأليف خود بيشتر مديون اصطخرى بوده ، بدون شك وى برجسته‌ترين جغرافيادان قرن چهارم هجرى قمرى بوده است ؛ چه ، در نقشه‌نگارى مستقل عمل كرده و تابع ديگران نشده است . از اين گذشته ، از مسافرتها و شنيده‌هاى خود اطلاعات تازه‌اى در جغرافيا وارد كرده است كه تا چندين قرن پس از آن كتاب وى منبع معتبرى براى جغرافيانويسانى مانند ابو الفداء بوده است . « 3 » ابن حوقل از شرق تا غرب دنياى اسلام را بجز صحراى بزرگ ( افريقا ) ، درنورديد و بعيد نيست كه آنچه نوشته است نتيجهء مشاهدات و تجربيات وى باشد . وى انگيزه تأليف اين كتاب را خستگى ، دورى از وطن ، سفرهاى پىدرپى و طى طريق مستمر ذكر كرده است . « 4 » او نخستين مسودهء اين كتاب را به سيف الدولهء حمدانى ( م . 356 ق / 967 م ) تقديم كرد و دومين مسودهء كتاب را حدود سال 367 ق / 977 م ( سال وفاتش ) نوشت . « 5 »\r\nاز نام‌آوران ديگر مكتب بلخى ، ابو عبد الله محمد بن احمد مقدسى ( م . 390 ق / 1000 م ) مؤلف كتاب احسن التقاسيم فى معرفة الاقاليم ، جغرافيادان مبتكر و دانشمند زمان خويش بود . وى ادّعا مىكند كه جغرافياى عربى را بر پايهء جديدى نهاده و معناى تازه و چشم‌انداز وسيعترى به آن داده است . او جغرافيا را براى طبقات مختلف اجتماع و نيز براى صاحبان حرفه‌هاى گوناگون سودمند مىدانسته است ؛ بنابراين مباحث مختلفى را مانند شكل و سيماى طبيعى اقليمها ، معادن ، زبانها ، نژادهاى مردم ، عادات ، آداب و رسوم ، مذاهب ، فرقه‌ها ، وزنها ، اندازه‌ها ، تقسيمات ارضى ، راهها و فواصل در كتاب خويش آورده است . وى معتقد بود كه جغرافيا را نمىتوان از راه قياس كسب كرد ، بلكه\r\n\r\n\r\n","description":"","footnote":"\r\n( 1 ) .  Dozy \r\n( 2 ) . خدمات مسلمانان به جغرافيا ، ص 37 و جهانگردان مسلمان در قرون وسطا ؛ ص 46 .\r\n( 3 ) . علم جغرافيا و تطورات آن در جهان اسلام ؛ ص 105 .\r\n( 4 ) . جهانگردان مسلمانان در قرون وسطا ؛ ص 45 .\r\n( 5 ) . تاريخ الادب الجغرافى العربى ؛ ص 217 .\r\n","page_name":" 37 ","page_number":43},
  {"content":"\r\n\r\nبايد از طريق مشاهدهء مستقيم و به دست آوردن اطلاعات دست اوّل فراهم نمود . به همين دليل براى آنچه عملا مشاهده شود و عقل آن را بپذيرد ، اهميت فراوان قائل بود .\r\nمقدسى آنچه را جنبهء اساسى داشته ، بىآنكه سرقت كند ، از ديگران به عاريت گرفته است ؛ از اين‌رو كتاب وى را مىتوان به سه قسمت تقسيم كرد : يكى آنچه خود وى مشاهده كرده ، دوم آنچه از مردم مورد اعتماد شنيده ، سوم آنچه در آثار مكتوب دربارهء موضوعات خاص يافته است . مقدسى يكى از چند جغرافيادان اسلامى است كه درباره اصطلاحات جغرافيايى بحث و تحقيق كرده و معانى خاص بعضى از الفاظ جغرافيايى را روشن ساخته است ؛ « 1 » مثلا بحثى را دربارهء واژه شام در كتابش آورده است . « 2 » از اين گذشته ، وى در مقدمه كتاب خود خلاصه و فهرستى از اقاليم و نواحى و نظاير آنها را آورده است تا خواننده بهتر با مطالب كتاب آشنا شود و آسانتر و سريعتر از مندرجات آن اطلاع حاصل كند و راهنماييهاى لازم را به دست آورد . « 3 » مقدسى زمين را تقريبا كروى شكل دانسته كه استوا آن را به دو بخش مساوى تقسيم كرده است و محيطش 360 درجه و از استوا تا هر يك از دو قطب 90 درجه است . وى چنين پنداشته است كه نيمكرهء جنوبى را تقريبا آب فرا گرفته و خشكى در نيمكرهء شمالى متمركز است . « 4 » او بر خلاف اصطخرى و ابن حوقل ، مملكت اسلام را به چهارده اقليم ( هفت اقليم عرب و هفت اقليم عجم ) تقسيم كرده است . شايد اين طرز تقسيم‌بندى براى آن بوده است كه كار وى با طرز تصوّر رايجى كه هفت اقليم را در شمال خط استوا و هفت اقليم را در جنوب اين خط مىدانست ، مطابق درآيد اين عقيده منسوب به شخصيتى افسانه‌اى به نام هرمس « 5 » است كه مسلمانان او را فيلسوفى از سرزمين مصر مىدانستند ؛ بنابراين وى با ابو زيد بلخى و جيهانى كه هر دو را امام و مقتداى خود مىشمرده ، اختلاف نظر دارد . « 6 » مقدسى سيّاحى بزرگ بود كه از تمام نواحى دنياى اسلام ، بجز هندوستان و اسپانيا ، ديدن\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 105 .\r\n( 2 ) . احسن التقاسيم ؛ ص 152 .\r\n( 3 ) . همان ؛ ص 1 - 62 .\r\n( 4 ) . همان ؛ ص 58 - 59 .\r\n( 5 ) .  Hermes \r\n( 6 ) . علم جغرافيا و تطورات آن در جهان اسلام ؛ ص 105 .\r\n","page_name":" 38 ","page_number":44},
  {"content":"\r\n\r\nكرده است . او گردآورى اطلاعات مربوط به تمام نقاط دنياى اسلام را بر پايهء مسافرتها و مشاهدات شخصى قرار داده و براى درك صحيح زندگى ، آداب و رسوم و نيازهاى مردمان را در قالبى به هم پيوسته ، معرفى كرده است . او روش كار خود را به بهترين نحو با بيانى رسا مطرح مىكند : « مصلحت آن ديدم كه به موضوعى بپردازم كه دانشمندان و نويسندگان ، بدان توجه نكرده‌اند و شاخه‌اى از دانش را برگزينم كه جز به صورت ناقص از آن سخن نگفته‌اند و آن شرح بلاد امپراتورى اسلام است . . . چنين تشخيص دادم كه اين اطلاعات براى مسافران و بازرگانان اهميت خاصى دارد ، شاهزادگان و بزرگان را بدان رغبت است و قضات و فقها آن را طالبند و مردم عادى و صاحب منصبان از آن لذت مىبرند » . « 1 » مقدسى براى هر بخش از تقسيمات سرزمينهاى اسلامى نقشه‌اى جداگانه تهيه كرده و در اين نقشه‌ها نشانه‌ها و روشهايى را براى نمايش ناهمواريهاى زمين به كار برده است تا براى همگان بدرستى قابل درك باشد . جاده‌ها را به رنگ سرخ ، سواحل حاصلخيز را زرد ، درياهاى نمك را سبز ، رودخانه‌هاى مشهور را آبى و كوههاى اصلى را خرمايى رنگ كرده است . « 2 » وى در حقيقت به نقشه‌هاى جغرافيايى روح تازه‌اى داده و آنها را از يك ترسيم ساده و خشك به نقشه‌هاى حاوى مناظر و مرايا و چشم‌اندازهاى تازه مبدل كرده است .\r\n\r\nتقسيمات جغرافيايى جهان\r\nبه نظر جغرافيادانان متقدّم ، زمين را دايرهء بزرگى به نام خط استوا به دو نيمهء شمالى و جنوبى تقسيم مىكند . هرگاه دايرهء ديگرى به نام دايرة الآفاق كه از دو قطب زمين مىگذرد ، دايره اول را قطع كند ، زمين به چهار قسمت يا چهار ربع تقسيم مىشود كه دو ربع آن در شمال و دو ربع ديگر در جنوب خط استوا قرار مىگيرد و يكى از دو ربع شمالى ، همان قسمت مسكون زمين يا ربع مسكون است و به اعتقاد قدما سه ربع ديگر را آب فرا گرفته است . « 3 » اين روش تقسيم‌بندى در نزد يونانيان نيز معتبر بوده است .\r\n\r\n\r\n","description":"","footnote":"\r\n( 1 ) . خدمات مسلمانان به جغرافيا ؛ ص 39 و 40 .\r\n( 2 ) . همان ؛ ص 40 .\r\n( 3 ) . حدود العالم ( با تعليقات مينورسكى ) ؛ ص 90 و 91 و تقويم البلدان ؛ ص 7 .\r\n","page_name":" 39 ","page_number":45},
  {"content":"\r\n\r\nيونانيان ، ربع مسكون يا بخش آباد زمين را به چهار قسمت يا چهار اقليم تقسيم مىكردند كه از آن جمله است : « أروفى » ( اروپا ) كه در آن اندلس ، صقالبه ، روم ، فرنگ ، طنجه تا مرز مصر قرار دارد ؛ « لوبيّه » كه در آن مصر ، قلزم ، حبشه ، بربر و آنچه در بالاى آن است و درياى جنوبى قرار دارد ؛ « إتيوفيا » كه در آن تهامه ، يمن ، سند ، هند و چين واقع است ؛ « إسقوتيا » كه در آن ارمينيه ( ارمنستان ) ، خراسان ، ترك و خزر قرار دارد . « 1 » ابو ريحان بيرونى ( م . 440 ) تقسيم ربع مسكون زمين را به اعتقاد يونانيان چنين آورده است : بر زمين [ مصر 
  ] قسمت آباد زمين را دو پاره كرده‌اند ، آنچه در سمت مشرق آن است « ايسيا » يا « آسيا » نام دارد و آنچه در سمت مغرب است درياى شام آن را به دو پارهء شمالى - جنوبى تقسيم كرده است ؛ قسمتى كه در جنوب است نامش لوبيه و اندر آن سياهان و گندمگونانند ؛ قسمت ديگر كه در شمال است نامش أوربى ( اروپا ) است و اندر آن سپيدان و سرخان قرار دارند ؛ آسيا را كه در سمت مشرق است به چند پاره تقسيم كرده‌اند ، عراق ، پارس و خراسان را نيز از آن جدا كرده‌اند و ايسياى ( آسياى ) كوچك نام داده‌اند و آنچه باقى مىماند ايسياى بزرگ ( آسياى بزرگ ) خوانده‌اند . « 2 »\r\nدر واقع ربع مسكون ( بنابر تعريف يونانيان ) بر جهات اربعه يعنى ، شمال ، جنوب ، مشرق و مغرب و از روى تقسيم جهان به چهار ربع ( اقليم ) تقسيم شده است ، كه قبلا در مكتب عراقى و پيروان آن اشاره شد .\r\n\r\n\r\n","description":"","footnote":"\r\n( 1 ) . المسالك و الممالك ؛ ص 155 و مختصر البلدان ؛ ص 6 - 7 .\r\n( 2 ) . التفهيم ؛ ص 195 .\r\n","page_name":" 40 ","page_number":46},
  {"content":"\r\n\r\n\r\nفصل سوم پيدايش جغرافياى رياضى نزد مسلمانان\r\nاطلاعات علمى اعراب پيش از اسلام و آغاز اسلام بسيار ابتدايى و از مقولهء معلوماتى بود كه سينه‌به‌سينه و دهان‌به‌دهان نقل ، و از راه تجربه پذيرفته مىشد . از آن ميان اطلاعات نجومى آنان نيز از بابليان و مهاجران يهود كه در سرزمين آنان اقامت كرده بودند ، اخذ شده بود ؛ از قبيل مواقع بروج و منازل ماه و آفتاب و همچنين عقايدى راجع به احكام نجوم . به همين سبب غالب اسامى بروج و منازل قمر و آفتاب در عربى عينا و يا از حيث ريشه شبيه اسامى كلدانى است ؛ مانند ثور ( ثورا ) ، توأمين ( تامى ) يعنى جوزا و سرطان ، سنبله ( شبلتا ) ، عقرب ( عقربا ) ، قوس ( قشتا ) ، جدى ( كديا ) ، دلو ( دولا ) . علاوه بر دوازده برج ، منازل قمر هم نزد عرب مشهور و هر يك به اسمى موسوم بوده است . اعراب از ستاره‌شناسى نيز مانند غالب اقوام بيابانگرد ، كه داراى آسمانى صاف هستند ، اطلاعات مختصرى داشتند . « 1 » بيابانگردان عرب به شناختن ستارگان ثابت بزرگ و زمان طلوع و غروب آنها شديدا نياز داشتند ؛ چه بسيار پيش مىآمد كه شبانگاه ناگزير از پيمودن بيابانهاى بىآب و علف مىشدند و تنها از طريق شناختن ستارگان مىتوانستند راه خود را بيابند . اين آيهء قرآن كريم اشاره به همين معنى است :  « هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ »  . « 2 » پس مايهء شگفتى نيست كه اعراب باديه‌نشين بعضى از كواكب ( ستارگان ) ثابت را شناخته و به آنها نامهاى خاصى داده‌اند و اين نامها\r\n\r\n\r\n","description":"","footnote":"\r\n( 1 ) . تاريخ علوم عقلى و تمدن اسلامى ؛ ص 29 و 30 .\r\n( 2 ) . انعام ، 97 .\r\n","page_name":" 41 ","page_number":47},
  {"content":"\r\n\r\nدر اشعارشان نيز آمده است ، مانند فرقدين ، دبران ، عيوق ، ثرتا ، سماكين و شعريين .\r\nكتاب ابو الحسن عبد الرحمان بن عمر الصّوفى ( م . 376 ق / 986 م ) كه دربارهء كواكب و صور فلكى نوشته شده ، نشان دهنده وسعت معرفت اعراب نسبت به ستارگان است . « 1 »\r\nاكنون موضوع منازل قمر را به اختصار بيان مىكنيم : اعراب علاقهء بسيارى به ماه داشتند ؛ چه از نور آن براى داستان‌سرايى ، راهنمايى در سفرهاى شبانه و رهايى از تاريكى استفاده مىكردند ؛ بعلاوه ماه مقاصد كسى را كه درصدد آزردن ايشان بود ، برملا مىكرد . بنابراين بيست و هشت مجموعه از ستارگان آسمان را كه نزديك فلك البروج و فلك قمر ( ماه ) قرار داشت ، برگزيدند تا مانند نشانه‌هايى براى راه قمر در آسمان باشد .\r\nهر يك از آنها تقريبا جايگاه ماه در يكى از شبهاى ماه نجومى بود . اين مجموعه‌هاى ستاره‌اى را « نجوم الاخذ » يا منازل قمر مىناميدند « 2 » كه ذكر آنها در دو آيه از آيه‌هاى قرآن كريم آمده است :  « هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً ، وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ »  « 3 » ؛  « وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ »  . « 4 » اعراب دورهء جاهلى از منازل قمر براى پيشگويى حوادث جوّى در فصول سال استفاده مىكردند و معتقد بودند كه هر شب چهارده منزل ( از منازل قمر ) در بالاى افق در آسمان ديده مىشود و چهارده منزل ديگر ناپيدا و در زير افق قرار دارد و چون يكى از آن منزلها غروب كند ، نظير آن در مشرق ، منزلى طلوع خواهد كرد . اعراب اين غروب منزل و طلوع منزل ديگر را « رقيب » مىناميدند . از غروب و فجر يك منزل ( ستاره‌اى ) تا غروب و فجر منزل ديگرى كه در پى آن است تقريبا سيزده روز طول مىكشد ؛ چه خورشيد مسافت يك منزل ( يعنى 28 / 1 محيط دايره ) را تقريبا در سيزده روز مىپيمايد . اعراب سقوط منزلى را به هنگام فجر در مغرب و طلوع منزل مقابل آن را در مشرق در همان ساعت « نوء » مىناميدند و براى انواء تأثيراتى از قبيل وزيدن بادها و ريزش باران و سردى و گرمى هوا قائل بودند . بعدها واژه « نوء » به معناى باران يا باران سخت و در\r\n\r\n\r\n","description":"","footnote":"\r\n( 1 ) . تاريخ نجوم اسلامى ؛ ص 137 .\r\n( 2 ) . همان ؛ ص 144 .\r\n( 3 ) . يونس ، 5 .\r\n( 4 ) . يس ، 39 .\r\n","page_name":" 42 ","page_number":48},
  {"content":"\r\n\r\nدوران اسلامى به معناى هواشناسى به كار رفت . « 1 » مسأله مهم ديگرى كه اعراب دورهء جاهلى ، خصوصا اعراب حجاز و نجد ، به آن توجه داشتند « نسىء » يا « كبيسه » بوده است ؛ ولى چون نگاهدارى حساب سال نزد مردم مكه در اواخر دورهء جاهليت و اوايل اسلام چندان روشن نيست نمىتوان بدرستى معنى كلمهء نسىء را كه در قرآن « 2 » آمده است ، معلوم كرد . مفسران قرنهاى اول و دوم و سوم هجرى قمرى در اين‌باره با يكديگر اختلاف دارند . بعضى گفته‌اند كه نسىء بر وزن فعيل به معناى مفعول است ، و بعضى ديگر ، آن را مصدر نسأ ، ينسأ ، دانسته‌اند . بعضى برآنند كه قرائت صحيح « نسى » بدون همزه است و در معناى لغوى اختلاف كرده‌اند . اغلب نسىء را به معناى تأخير و پس‌انداختن دانسته‌اند و بعضى آن را به معناى افزودن گرفته‌اند . مجاهد نسىء را پس انداختن حرمت ماه دانسته است ؛ يعنى ماهى را تغيير و تبديل كردن به ماهى ديگر و حكم ماه حرامى را در هر سه سال ، سالى ده روز به ماهى متأخر انداختن كه بدعت زمان جاهليت بود « 3 » و اين اشاره است به كلام خداوند كه فرموده است :  « لِيُواطِؤُا عِدَّةَ ما حَرَّمَ اللَّهُ »  . « 4 » به نظر مىرسد كه نسىء نوعى از كبيسه گرفتن براى ايجاد تعادل ميان سال قمرى و سال شمسى بوده است . در دوران اسلامى نخستين رياضيدانى كه به نسىء توجه كرد ، ابو معشر بلخى ( م . 272 ق / 886 م ) بود . وى در كتاب الالوف « 5 » نوشته است كه مسلمانان مانند اعراب جاهليت سال قمرى را با نگاهدارى حساب رؤيت ماه به كار مىبردند و در\r\n\r\n\r\n","description":"","footnote":"\r\n( 1 ) . تاريخ نجوم اسلامى ؛ ص 143 ، 144 ، 158 و 159 .\r\n( 2 ) . همانا عدد ماه‌هاى سال نزد خدا در كتاب دوازده ماه است . از آن روزى كه خدا آسمان و زمين را بيافريد و از آن دوازده ، چهار ماه ماه‌هاى حرام خواهد بود . اين است دستور دين استوار و محكم پس در آن ماهها ظلم و ستم در حق خود و يكديگر مكنيد . . . نسىء افزايش در كفر است كه تا كافران را به جهل و گمراهى كشند . سالى ماه حرام را حلال مىشمرند و سالى ديگر حرام را تا بدين وسيله عده ماههايى كه خدا حرام كرده پايمال كنند و حرام خدا را حلال گردانند . . . . ( توبه ، 36 - 37 ) .\r\n( 3 ) . آيه 37 ، سوره توبه ، ترجمه الهى قمشه‌اى .\r\n( 4 ) . توبه ، 37 .\r\n( 5 ) . اين كتاب از ميان رفته است ، ولى گفتار ابو معشر دربارهء نسىء در كتاب منتهى الادراك فى تقاسيم الافلاك ، عبد الجبار بن عبد الجبار بن محمد الخرقى ( م . 553 / 1158 ) آمده است ( رجوع كنيد به : نسخهء خطى كتابخانهء ملى پاريس ) .\r\n","page_name":" 43 ","page_number":49},
  {"content":"\r\n\r\nدهم ذى الحجّه ، حج مىگزاردند . اين هنگام در فصل واحدى از سال قرار نمىگرفت ؛ گاه در تابستان ، گاه در زمستان و گاهى در دو فصل ديگر بود . چون مسلمانان مىخواستند كه زمان حجّ آنها با زمان بازرگانى ايشان مصادف باشد ، عمل كبيسه را از يهوديان آموختند و آن را نسىء ، يعنى تأخير ناميدند . براى اين كار مردى از بنى كنانه به نام قلمّس را برگزيدند و فرزندان او را كه پس از وى به كار كبيسه مىپرداختند ، قلامسة و نسأة ( حسابگران نسىء ) ناميدند . « 1 » مقريزى به نقل از بيرونى مىنويسد : اعراب عمل كبيسه‌گيرى را دويست سال قبل از اسلام از يهوديان آموخته بودند . « 2 » از اين بحث نتيجه مىگيريم كه اعراب قبل از اسلام با بسيارى از ثوابت و ستارگان و محل طلوع و غروب آنها آشنا بودند و براى آنها شكلها و صورتهايى قرار مىدادند كه با روش اقوام ديگر تفاوت داشت ؛ همچنين سيّارات و منازل قمر را مىشناختند و در به كار بردن اين منازل و نگاهدارى حساب نوء بر ساير اقوام امتياز داشتند ؛ ولى چون از رياضيات به روش علمى و خصوصا از هندسه آگاهى نداشتند و به علوم ديگر هم بىاعتنا بودند ، نمىتوانستند سالها را به حساب درست و دقيق تعيين كنند . اكنون به بحث دربارهء توسعه و ترقى علم نجوم و جغرافياى رياضى در دوران خلفا ( على الخصوص عباسيان از باب نيازى كه به اين علوم داشتند ) مىپردازيم .\r\n\r\nآغاز توجه به جغرافياى نجومى در دورهء امويان\r\nدورهء خلفاى راشدين و امويان ، از لحاظ علوم عقلى و توجه به نجوم و علوم ديگر تفاوتى با دورهء جاهليت نداشت ؛ چه زمان آشوبها ، جنگهاى داخلى و كشورگشاييها بود . به همين دليل در اين دوره ، مسلمانان فقط به سياست و جهاد و به دست آوردن غنيمت و امور دينى و ادبيات توجه داشتند . حتى پس از تأسيس دولت امويان و انتقال دار الخلافه از مدينه به دمشق نيز وضع چنين بود و خلفاى بنى اميه پس از فراغت از امور سياسى و\r\n\r\n\r\n","description":"","footnote":"\r\n( 1 ) . تاريخ نجوم اسلامى ؛ ص 106 - 112 .\r\n( 2 ) . المواعظ و الاعتبار بذكر الخطط و الآثار ؛ ج 2 ، ص 54 .\r\n","page_name":" 44 ","page_number":50},
  {"content":"\r\n\r\nآشوبها و جنگها ، تنها به احياى سنتهاى دورهء جاهلى يعنى شعر ، اخبار ، شكار ، لهو و لعب و تجمّلات دربارى مشغول بودند . « 1 » به نوشته كراچكوفسكى ، جاى شگفتى است با آنكه امويان به گهواره قديم تمدن هلنى ( يونانى ) يعنى انطاكيه و اسكندريه ، كه در آنجا سريانيان نقش واسطه را داشتند ، نزديكتر بودند ، در آغاز كار ، حاملان علوم ( خصوصا در جغرافياى رياضى ) غالبا ايرانيان بودند . « 2 » مع الوصف بايد از خالد بن يزيد بن معاويه ( م .\r\n85 ق / 705 م ) ، نوه معاوية بن ابى سفيان مؤسس دولت امويان ، ياد كنيم كه نسبت به علوم اهتمام مىورزيد . او را به سبب توجهش به علوم حكيم آل مروان لقب داده بودند .\r\nخالد به علم نجوم نيز رغبت داشت و مقدارى از اموال خود را صرف تهيه كتب و آلات نجومى كرد و گويا به ترجمهء كتبى دربارهء نجوم نيز امر كرده بود . « 3 » دليل دورى مسلمانان قرن اول و اوايل قرن دوم هجرى قمرى از علم نجوم و علوم رياضى و طبيعى گفتار مفسّران و محدثان است كه مطالب آنان دربارهء نجوم و ستارگان گزارشهايى در خصوص آسمان و زمين و ستارگان بوده كه هيچ سودى نداشته است و تنها آنچه را كه در نزد عوام الناس از اهل كتاب و مجوسيان رايج بوده است ، بازگو كرده‌اند . از نومسلمانانى مانند وهب بن منبّه يهودى الاصل مطالبى در تأليفات ( جغرافيايى و نجومى ) اسلامى وارد شده يا احاديثى بعدها وضع يا جعل شده كه در آنها سخنانى خرافى و دور از عقل بيان شده است . نمونهء آن اطلاعاتى است كه مطهر بن طاهر مقدسى در قرن چهارم در كتاب خود البدء و التاريخ آورده است . او از قول ابو حذيفه و او از عطاء نقل كرده است كه طول و عرض خورشيد و ماه نهصد فرسخ در نهصد فرسخ است . نيز از قول ضحاك نقل كرده است كه خورشيد نه هزار فرسخ و بزرگتر از ماه است و بزرگى ستارگان دوازده فرسخ در دوازده فرسخ است . از عكرمه روايت شده كه گفت : بزرگى خورشيد به اندازهء دنيا و ثلث آن است و بزرگى ماه درست به اندازهء دنياست . « 4 » رواياتى نيز موجود است\r\n\r\n\r\n","description":"","footnote":"\r\n( 1 ) . تاريخ نجوم اسلامى ؛ ص 174 .\r\n( 2 ) . تاريخ الادب الجغرافى العربى ؛ ص 75 - 76 .\r\n( 3 ) . تاريخ علوم عقلى در تمدن اسلامى ؛ ص 37 .\r\n( 4 ) . البدء و التاريخ ؛ ج 2 ، ص 17 .\r\n","page_name":" 45 ","page_number":51},
  {"content":"\r\n\r\nكه سند آن به عبّاس بن عبد المطلّب مىرسد . او از پيامبر ( ص ) نقل كرده است كه حضرت ( ص ) فرمودند : « ميان آسمان و زمين ، پانصد سال راه و از هر آسمان به آسمان ديگر پانصد سال راه است و پيمودن هر آسمان پانصد سال طول مىكشد و بالاى آسمان هفتم دريايى است كه فاصلهء ميان زير و روى آن به اندازهء فاصلهء ميان آسمان و زمين است و بر بالاى آن هشت بز كوهى است كه ميان سم و زانوى آنها به اندازهء فاصله آسمان تا زمين است و سپس بر بالاى آن عرش است كه فاصلهء ميان پايين و بالاى آن به اندازهء فاصلهء ميان آسمان و زمين است و خداى تبارك و تعالى بالاى آن است » . « 1 » در تفسير اين آيه  « كُلٌّ فِي فَلَكٍ يَسْبَحُونَ »  « 2 » مفسّران متقدم نظريات عجيبى ابراز داشته‌اند كه بىتوجهى ايشان را به علم هيأت ( نجوم ) نشان مىدهد . فخر الدين رازى مىنويسد : بعضى مىگويند كه فلك موج جمع شده‌اى است كه خورشيد و ماه و ستارگان در آن روانند . « 3 » اين عقيده شبيه عقيدهء اهل حساب است كه مىگويند : خداوند متعال ، وقتى ستارگان را آفريد ، همه را در يك برج فراهم و متوقف كرد ، سپس از آنجا آنها را به راه انداخت و همچنان روان هست تا باز در همان برج فراهم شود و چون بدانجا بازگردد ، قيامت برپا و دنيا نابود شود . به عقيدهء هندوان نيز طوفانى كه به زمان نوح حادث شد ، قيامت و پايان دنيا بوده است . بعدها ابو معشر بلخى ( م . 272 ق ) محاسبهء تقويم را از طوفان نوح آغاز كرد . « 4 » بايد گفت كه اطلاعات مسلمانان صدر اسلام از علم هيأت چندان اساس و پايه علمى نداشت ، ولى در پايه‌ريزى جغرافياى رياضى مسلمانان كه در دوره‌هاى بعد در حال تكوين و شكل‌گيرى بود ، بىتأثير نبوده است . چنان كه در آثار مسعودى به روايات فراوانى دربارهء آفرينش آسمان و زمين برمىخوريم كه مبناى آنها همان روايات نقل شده از بزرگان اسلام است كه به صورتى آنها را با كتاب خدا و گفتار پيامبر ( ص ) پيوند داده‌اند ؛ براى مثال آنجا كه خلقت آسمانها و تعدد آنها را برمىشمرد ، مىنويسد : آسمان سوم از ياقوت سرخ و آسمان ششم از ياقوت زرد و\r\n\r\n\r\n","description":"","footnote":"\r\n( 1 ) . ابن حنبل ؛ مسند ؛ ج 1 ، ص 206 .\r\n( 2 ) . انبياء ، 34 و يس ، 40 .\r\n( 3 ) . تفسير ؛ ج 6 ، ص 118 .\r\n( 4 ) . تاريخ الادب الجغرافى العربى ؛ ص 78 .\r\n","page_name":" 46 ","page_number":52},
  {"content":"\r\n\r\nآسمان هفتم از نور است كه خدا آن را از فرشتگانى پر كرده كه چون به نزديك خدايند به تعظيم وى بر يك پا ايستاده‌اند و پاهايشان زمين هفتم را شكافته و قدمشان به فاصلهء پانصد سال راه زير زمين هفتم استوار است و سرهايشان زير عرش است . « 1 » بدين ترتيب مىتوان گفت ، اطلاعات مسلمانان در آغاز اسلام و تا پايان دولت امويان در جغرافياى رياضى مبتنى بر همين اقوال و روايات بود و به عقيدهء برخى اين گونه اطلاعات در دورهء امويان براى مبارزه با اطلاعات علمى بوده كه توسط شعوبيان و دشمنان عرب در شرف رواج بوده است .\r\n\r\nآغاز توجه به جغرافياى نجومى در دورهء عباسيان\r\nدر آغاز خلافت عباسيان و پس از انتقال پايتخت از دمشق به بغداد ، اعراب و مسلمانان با جغرافيا به صورت علمى آن آشنا شدند . فتح ايران و مصر و سند اين فرصت را براى آنها پيش آورد كه از پيشرفتهاى علمى و فرهنگى اين اقوام ، كه گاهواره‌هاى تمدن جهان در تصرف ايشان بود ، آگاهى مستقيم حاصل كنند و نيز مراكز تحقيق و تحصيل و آزمايشگاهها و رصدخانه‌هايى را كه قبلا در اختيار آنها بود ، متصرف شوند ؛ اما كسب و جذب علوم بيگانه به‌طور جدى ، همان‌طور كه قبلا هم اشاره كرديم ، تا زمان ابو جعفر منصور عباسى ( 135 - 158 / 753 - 775 ) ، بانى شهر بغداد ، شكوفا نشد . « 2 » از ميان خلفاى عباسى نخستين كسى كه به علوم توجه كرد منصور بود كه به طب و نجوم و بخصوص احكام نجوم توجه بسيار داشت ؛ چنان كه اين مرد باهوش و مدبّر به عملى دست نمىزد ، مگر آنكه ابتدا با منجمان در آن باب مشورت كند . « 3 » در عهد منصور منجمان بزرگى در ايران مىزيستند كه از مشاهير آنان نوبخت منجم بود . ابن نديم مىگويد : نژاد خاندان نوبخت به ايرانيان مىرسد . « 4 » هنگامى كه منصور به پيشنهاد مستشار خود ، خالد بن برمك\r\n\r\n\r\n","description":"","footnote":"\r\n( 1 ) . مروج الذهب ؛ ج 1 ، ص 34 .\r\n( 2 ) . علم جغرافيا و تطورات آن در جهان اسلام ؛ ص 91 .\r\n( 3 ) . تاريخ علوم عقلى در تمدن اسلامى ؛ ص 39 .\r\n( 4 ) . الفهرست ؛ ص 492 .\r\n","page_name":" 47 ","page_number":53},
  {"content":"\r\n\r\nايرانى ، تصميم گرفت شهر بغداد را بنا كند ، منجمانى چون نوبخت ايرانى و ماشاء الله بن أثرى يهودى ، از اهالى مرو براى اين منظور انتخاب شدند . « 1 »\r\nدر سال 154 / 771 يا 156 / 773 در دربار منصور عباسى ، دانشمندى هندى ( كنكه ) حضور داشت كه از هند رساله‌اى دربارهء نجوم و جدولهاى آن به همراه آورده بود . محمد بن ابراهيم فزارى و يعقوب بن طارق آن كتاب را به عربى ترجمه كردند و سند هند كبير ناميدند . اين رساله به‌طور قطع كتاب سوريا سدّهانتا است كه به سال 628 ميلادى توسط براهما گوپتا تأليف شده است ، در رسالهء سند هند پس از مقدمه‌اى مختصر تعدادى جدول نجومى دربارهء حركت اجرام سماوى و طلوع و غروب برجها آمده بود . اين حركات بر حسب دورانهاى زمانى چند هزار ساله ( ميليون ساله ) موسوم به كلپ « 2 » ( 4320000 سال ) محاسبه شده بود ؛ بر اساس اين فرض كه در آغاز جهان ماه و خورشيد و ستارگان در يك خط ( يا يك برج ) جمع بودند ، سپس به حركت درآمدند و در نهايت جهان به همان وضع نخستين باز مىگردند ( يعنى هر كلپ برابر است با آغاز يك آفرينش تا پايان آن كه قيامت است و برابر با 4320000 سال بوده است ) . اين نظريه مدتها در اروپا شناخته شده بود و دانته شاعر معروف فرانسوى آن را در كمدى الهى خود به كار برده است . « 3 » هنديان نيز چنان مىپنداشتند كه ستارگان غير ثابت در آغاز آفرينش همه با اوجها و جوزهرهايشان ( حضيضشان ) در ابتداى برج حمل يعنى در منطقهء اعتدال ربيعى قرار داشتند و سپس به حركات با سرعتهاى مختلف پرداختند و پس از هزاران هزار دوران كامل ، بار ديگر با اوجها و جوزهرهاى خود در اوّل برج حمل اجتماع خواهند كرد . مجموع سالهاى شمسى نجومى ميان دو اجتماع كلّى ( يعنى جمع شدن در برج حمل و آغاز حركت و پس از هزاران هزار دوران ، اجتماع كردن دوباره در برج حمل ) كلپ نام دارد . اعراب شمارهء سالهاى كلپ را مجموع سالهاى سند هند و\r\n\r\n\r\n","description":"","footnote":"\r\n( 1 ) . انتقال علم يونانى به جهان عربى ؛ ص 232 و 233 .\r\n( 2 ) .  Kalpa \r\n( 3 ) . تاريخ الادب الجغرافى العربى ؛ ص 77 - 78 .\r\n","page_name":" 48 ","page_number":54},
  {"content":"\r\n\r\nمجموع روزهاى آن را ايّام سند هند يا ايام العالم ناميده‌اند . هنديان براى آسانى محاسبه ، جزئى از كلپ را اختيار كرده و آن را مهايگ « 1 » يا يگ « 2 » ( 4320000 سال ) ناميده بودند . « 3 »\r\nاز متن عربى كتاب سند هند چيزى در دست نيست ؛ به همين دليل بدشوارى مىتوان از نقش مترجمان آن ، محمد بن ابراهيم فزارى و يعقوب بن طارق ، سخن گفت ؛ اما مىتوان نقش فزارى را در آثار جغرافيادانان بعدى مشاهده كرد . ظاهرا فزارى در كتاب خود قواعد و روشهاى هندى را براى تنظيم جدولهاى نجومى تازه ، يعنى زيج به كار برده است . وى همچنين مكتبى را كه در فرهنگ اسلامى « مكتب سند هند » ناميده مىشد ، بنياد نهاده ، ولى طبعا اصطلاحات و اضافاتى اساسى در آن ( سورى سدّهانتا ) كرده و محاسبهء تقويم هندى را به سالهاى عربى برگردانده است ؛ يعنى نظام كلپ هندى را به حساب سالهاى قمرى ، كه نزد مسلمانان معمول بود ، مبدل كرده است . در قطعه‌اى از زيج وى ، به نقل از مسعودى ، نام شمارى از شهرهاى اسلامى آمده كه نشان دهنده توجه وى به عامل تاريخىاى است كه هندوان نسبت به آن كاملا بيگانه بوده‌اند . براى نخستين‌بار فزارى به پيوستگى تاريخ و جغرافيا كه بعدها جزء مشخصات همهء نوشته‌هاى جغرافيايى مسلمانان شد ، پى برده بود . مطالب اين قطعه نشان مىدهد كه كمى پس از سال 170 / 786 تنظيم شده و ظاهرا زيج فزارى هم در همان زمان شكل نهايى گرفته است . « 4 » ياقوت ( م . 626 ق ) به نقل از ابو ريحان بيرونى ( م . 440 ق ) دربارهء تقسيم قسمت آباد زمين به هفت كشور مطابق روش ايرانيان چنين آورده است : ابو ريحان گفته است : اين طرز تقسيم از هرمس است و محمد بن ابراهيم فزارى در زيج خود به او ( هرمس ) نسبت داده است . . . و فزارى اين را افزوده است كه هر كشور هفتصد فرسخ در هفتصد فرسخ است . « 5 » بدون شك فعاليت محمد بن ابراهيم فزارى و معاصرانش در تكامل نجوم و جغرافياى رياضى اسلامى دوران تازه‌اى را به وجود آورده است . فزارى و ماشاء الله\r\n\r\n\r\n","description":"","footnote":"\r\n( 1 ) .  mahayuga \r\n( 2 ) .  Yuga \r\n( 3 ) . تاريخ نجوم اسلامى ؛ ص 191 و 192 .\r\n( 4 ) . تاريخ الادب الجغرافى العربى ؛ ص 79 .\r\n( 5 ) . معجم البلدان ؛ ج 1 ، ص 27 .\r\n","page_name":" 49 ","page_number":55},
  {"content":"\r\n\r\nيهودى نخستين بار اسطرلاب را به مسلمانان دادند و احتمالا از رسالهء سريانى سوروس سبوكت ( سيبخت ) ( نيمه قرن هفتم م ) استفاده كرده‌اند . مروّج ديگر مكتب هندى در نجوم و رياضيات يعقوب بن طارق ، هم‌عصر فزارى است كه صاحب الفهرست دربارهء وى مىنويسد : از منجمان بسيار بافضل است و اين كتابها از اوست : كتاب تقطيع كردجات الجيب و كتاب ما ارتفع من قوس نصف النهار . . . . « 1 » مهمترين اثر وى در نجوم و رياضيات ، كتاب علم فلك است . به دوران منصور عباسى نظام « سند هند » در نجوم اسلامى بر اساس چند رسالهء هندى استوار شد و همچنان مدت پنجاه سال رقيبى نداشت تا اينكه در دوران مأمون عباسى مكتب يونانى به رقابت با آن برخاست ؛ امّا اين نظام يكباره از ميان نرفت ؛ زيرا بزرگ رياضىدانهاى دوران مأمون ، يعنى ابو جعفر محمد بن موسى خوارزمى ، جدولهاى نجومى خود سند هند صغير را بر اساس نظام هندى نهاده بود . « 2 » يكى از روشهاى نظام هندى ، محاسبهء خط زوال يعنى نصف النهار و تعيين مبدأ محاسبهء طول جغرافيايى از مشرق به مغرب است كه با تأليفات جغرافيايى مسلمانان مرتبط بوده است و نفوذ آن در بعضى زمينه‌ها در دانش اروپايى تا به روزگار كريستف كلمب استمرار داشته است . « 3 » طبق نظريه دانشمندان هند ، خطوط طول در كتابهاى هندى بر حسب نصف‌النهارى آغاز مىشود كه از نيمهء قسمت آباد زمين يعنى جزيرهء لنكا مىگذرد . اعراب آن را سرنديب ناميده‌اند و اكنون سيلان يا سرىلانكا ناميده مىشود .\r\nمنجّمان دورهء اسلامى نقطه‌اى را كه در آن خط استوا و خط نصف النهار مبدأ يكديگر را قطع مىكنند و از نيمهء قسمت آبادان زمين مىگذرد ، « قبة الارض » يا « قبه » ناميده‌اند و چنان تصور مىكردند كه خط نصف النهار لنكا از يكى از شهرهاى معروف ايشان به نام اجّين مىگذرد . كلمهء اجّين در زبان عرب به صورت أزّين درآمد . اين واژه با شكل كلمه اوزن نزد بطلميوس قرابت دارد ؛ بنابراين مسلمانان اجّين را ازين ناميدند و گفتند كه طولهاى جغرافيايى بنابر روش هنديان از خط نصف النهار ازين مىگذرد و سپس به\r\n\r\n\r\n","description":"","footnote":"\r\n( 1 ) . الفهرست ؛ ص 498 .\r\n( 2 ) . تاريخ الادب الجغرافى العربى ؛ ص 80 .\r\n( 3 ) . همانجا .\r\n","page_name":" 50 ","page_number":56},
  {"content":"\r\n\r\nاشتباه گمان كردند كه ازين همان قبّه يا قبة الارض است و لفظ ازين را نيز به صورت ارين يا قبة ارين تصحيف كردند . از همين‌جا كلمهء أرين به معناى محل اعتدال در اشياء در زبان عربى به كار رفت . « 1 » به نوشته سيد شريف جرجانى ارين محل اعتدال در اشياء است و نقطه‌اى است از كرهء زمين كه در آن ارتفاع دو قطب برابر است . نه شب از روز بلندتر مىشود و نه روز از شب و عرفا آن را به معناى مطلق محل اعتدال مىدانند . « 2 » محاسبهء طولها از نصف النهار أرين حتى پس از نفوذ مكتب يونانى به دوران مأمون عباسى كاملا از ميان نرفت . همدانى جغرافيادان و باستانشناس معروف عرب كه اصل وى از جنوب جزيرة العرب بود ، به قرن چهارم ق / دهم م در كتاب صفة جزيرة العرب طول شهرهاى معروف عربستان ، از جمله مكه و مدينه را از مبدأ مشرق يا نصف النهار أرين اندازه گرفته و گفته است كه منابع وى ، فزارى و هم‌عصر مشهورش حبش بن عبد الله مروزى بوده‌اند . « 3 »\r\nمكتب يا « نظام » سند هند بجز اصطلاح قبة الارض و أرين نظريات ديگرى را از راه روايات ايرانى با اضافات مختلف به قلمرو جغرافياى اسلامى وارد كرد . به گفتهء بيرونى ، بعضى از جغرافيادانان محل جزيرهء جمكوت « 4 » را بر درجهء 90 مشرق جزيرهء لنكا يعنى در انتهاى معموره ( مشرق ) مشخص كرده‌اند و گفته‌اند كه هندوان آن را ياماكوتى « 5 » ناميده‌اند ؛ امّا هرگز از آن ياد نمىكنند . از اين قرار جمكوت در مشرق ، مقابل « جزاير سعادت » يا « نيكبختان » يا « خالدات » بطلميوس در مغرب است . بيرونى جمكوت را همان گنگدز دانسته است ، قلعه‌اى افسانه‌اى كه به پندار روايات ايرانى ، كيكاوس يا جم آن را در اقصاى مشرق بر خط استوا بنياد كرده بود و فاصلهء آن در 180 درجهء شرقى جزاير خالدات و 90 درجه در مشرق قبهء أرين قرار داشت . در پايان قرن شانزدهم ميلادى در كتابى فارسى به نام جغرافياى اكبرى طورى وانمود شده كه گويى\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 81 و تاريخ نجوم اسلامى ؛ ص 190 .\r\n( 2 ) . التعريفات ؛ ص 16 .\r\n( 3 ) .  Al'Hamadani ; Vol . 1 , p . 44 - 46 . \r\n( 4 ) .  Djamkut \r\n( 5 ) .  Yamakoti \r\n","page_name":" 51 ","page_number":57},
  {"content":"\r\n\r\nاين قلعه واقعا وجود داشته است . « 1 »\r\nاحتمالا نظريه وجود قبة الارض در أرين به اروپا راه يافته و در آنجا منجر به پيدايش نظرياتى شده كه اين نظريات نتايجى را دربر داشته است . آدلارد باثى « 2 » مترجم جدولهاى نجومى خوارزمى ، در اثناى سفرهاى خود در مشرق در سالهاى 1110 - 1114 ميلادى نظريات بنيادى مسلمانان را دربارهء قبة الارض و تقسيم منظم آن فرا گرفت . او ظاهرا نخستين كسى بود كه اين نظريات را در حدود سال 1126 ميلادى ضمن ترجمهء جدولهاى خوارزمى به اروپا وارد كرد . در ضمن گفتار وى آمده است كه « أرين يا قبة الارض بر خط استوا در نقطه‌اى قرار دارد كه در آنجا « عرض » ها پايان مىپذيرد و مشخصات طولى هر مكان را از خط زوال أرين مىتوان معلوم كرد » . سپس ژرارد قرمونه‌اى ( كرمونايى ) « 3 » ، مترجم مشهور ( 1114 - 1187 م ) ، همين نظريه را كه ظاهرا از طليطله گرفته بود ، رواج داد . بعدها تعدادى از دانشمندان قرون وسطاى اروپا مانند روجر بيكون « 4 » و آلبرت كبير « 5 » آن را پذيرفتند . ضمنا در نقشه‌اى كه به سال 1272 ميلادى كشيده شده بود ، أرين به سوى شمال تغيير مكان داده بود . پس از آن در قرن چهاردهم ميلادى پطرس اليايى « 6 » ( الياكو ) اسقف شهر كامبره « 7 » ( 1330 - 1420 ) با رسالهء صورت عالم « 8 » خود كه در حدود سال 1410 ميلادى تأليف كرد و در حدود سالهاى 1480 - 1487 به چاپ رسيد ، در كشفيات جغرافيايى بعدى تأثير فراوانى گذاشت . هرچند اين رساله از لحاظ مطالعات اسلامى چندان اهميتى نداشت و چون شامل قطعاتى از ترجمهء لاتينى آثار ابن رشد ، ابن سينا ، على بن رضوان و فرغانى بود ، بدان توجه مىشد نكته جالب اين است كه چون نظريهء أرين در متن رساله و هم در نقشهء كتاب آمده بوده ، بعدها مورد توجه كريستف كلمب قرار گرفت . هم‌اكنون حواشى وى بر نسخه‌اى از\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 82 .\r\n( 2 ) .  Adelard of Bath \r\n( 3 ) .  Gerard of Cremona \r\n( 4 ) .  Roger Bacon \r\n( 5 ) .  Albertus Magnus \r\n( 6 ) .  Petrus de Aliaco \r\n( 7 ) .  Cambrai \r\n( 8 ) .  Imago Mundi \r\n","page_name":" 52 ","page_number":58},
  {"content":"\r\n\r\nكتاب صورت عالم كه متعلق به وى بوده به‌جا مانده است . به نظر مىرسد اينكه كلمب اعتقاد به گلابى شكل بودن زمين داشت در نتيجهء توجه به نظريهء أرين بوده است . به همين دليل يك درجه نصف النهار را برابر با 3 / 2 56 ميل ايتاليايى حساب كرد . « 1 » بنابراين فاصلهء ميان سواحل غربى اروپا و سواحل شرقى آسيا را خيلى كمتر از آنچه حقيقت داشت ، حساب كرد و اين اشتباه باعث كشف قارهء جديد يعنى امريكا شد . « 2 » نظريات و اصطلاحات نجومى و جغرافيايى هند نه تنها مستقيما به فرهنگ اسلامى راه يافت ، بلكه احيانا از طريق آثار جغرافيايى ايران نيز نفوذ فراوان داشته است . يكى از اين اصطلاحات كلمهء زيج است كه معمولا بر جدولهاى نجومى اطلاق مىشود . اصل كلمه از زيگ فارسى و زيك پهلوى است ؛ يعنى تارى كه پود به آن بافته مىشود ؛ سپس به جدولهاى عددى اطلاق شد ؛ بدين سبب كه خطوط آن همانند تارهاست . شوى « 3 » مورخ علوم دقيق اسلامى دربارهء زيج تفسير ديگرى دارد . وى مىگويد كه زيج از زه فارسى يا زيق به معناى وتر يا نخى است كه در اندازه‌گيرى به كار مىرود ؛ ولى اين تفسير مخالف نظريه ابو ريحان است كه معتقد است ، زيج با كلمهء قانون در نزد يونانيان مطابقت دارد . زيج را مسلمانان بر هر كتاب نجومى و جدولهاى آن اطلاق كرده‌اند و كلمهء يونانى قانون كه ظاهرا در قالب سريانى به مسلمانان رسيده تقريبا به همان معناى جداول است .\r\nبعضى از محققان ، وصف اقاليم هفتگانه را ، كه احتمالا اساس آن از پندارهاى ايرانى هفت كشور بوده ، نيز از آثار نفوذ شرقى « هند و ايرانى » مىدانند . « 4 »\r\nدر دوران شكوفايى فرهنگ و تمدن اسلامى تنها كتاب فارسىاى كه در نجوم\r\n\r\n\r\n","description":"","footnote":"\r\n( 1 ) . ميل ايتاليايى در آن زمان معادل با 1589 متر بود ؛ بنابراين 384 متر كوتاهتر از ميل عربى بوده است .\r\nاگر 1589 را در 3 / 2 56 ميل ضرب كنيم ، طول قوس يك درجه مساوى 897108 متر به دست مىآيد كه از اندازهء مسلمانان به مقدار 22 كيلومتر كمتر است .\r\n( 2 ) . تاريخ الادب الجغرافى العربى ؛ ص 83 و تاريخ نجوم اسلامى ؛ ص 365 .\r\n( 3 ) .  Schoy \r\n( 4 ) . تاريخ الادب الجغرافى العربى ؛ ص 85 .\r\n","page_name":" 53 ","page_number":59},
  {"content":"\r\n\r\nاسلامى تأثير فراوان داشت زيج شاه يا زيج شهريار بود كه به نظر مىرسد از رصدهاى هندى مايه داشت ، نه پارسى . اصل پهلوى آن به نام زيگ شتروايار « 1 » مشهور بود و محاسبهء تقويمى آن از پادشاهى يزدگرد سوم ، آخرين پادشاه ساسانى ، يعنى از روز شانزدهم ماه ژوئن سال 632 ميلادى برابر با 21 ربيع الاوّل سال 11 هجرى قمرى ، آغاز مىشد . « 2 » به نوشته ابن رستهء اصفهانى ( م . 290 ) ، در اصفهان بنايى بوده كه استوارترين بناهاى دنيا بوده است . وى مىنويسد : « به گفته ابو معشر زيج شاه ، كه اصحاب حساب در اين زمان به آن عمل مىكنند ، در آن بنا مدفون بود و به آن زيج ، آب نرسيده بود ؛ بعدها كه پيدا شد آن را اصل قرار دادند و ما مىدانيم كه شخصى مانند ابو معشر دروغ نمىگويد و در باب آنچه اصلى ندارد سخن به گزاف نمىراند و چيزى را كه راست نباشد در كتابهاى خود نمىآورد ؛ بنابراين از فضايل شهر اصفهان وجود همين زيج است كه همهء مردم روى زمين خصوصا اهالى ايرانشهر بر آن اعتماد كرده‌اند و اگر اين كتاب نبود براى رياضيدانان و منجمان كار تقويم دشوار مىگرديد . . . تنها در زيج شاه بود كه احكام نجومى را صحيح يافتند و تاريخ مبدأ زيج را پادشاهى يزدگرد بن شهريار آخرين پادشاه از شاهان عجم نهادند تا كار با آن زيج آسان گردد » . « 3 »\r\nچون از اصل فارسى كتاب زيج شاه چيزى به دست ما نرسيده نمىتوان دربارهء آن قضاوت كرد ، ولى قالب عربى آن نقش مهمى در نجوم اسلامى داشته است . چنان كه گفته‌اند ماشاء الله يهودى از آن استفاده كرده و ابو جعفر محمد بن موسى خوارزمى كه مروّج مكتب يونانى در نجوم و جغرافياى رياضى بوده ، با نظريات آن بيگانه نبوده است .\r\nهنگامى كه پايه‌هاى مكتب يونانى در جغرافيا استوار شد ، استفاده از زيج شهريار از رواج افتاد ، ولى كاملا از ميان نرفت و غالبا حبش بن عبد الله مروزى منجم بر آن تكيه داشته است . « 4 »\r\n\r\n\r\n","description":"","footnote":"\r\n( 1 ) .  Zik - Shatroayar \r\n( 2 ) . همانجا .\r\n( 3 ) . الاعلاق النفيسه ؛ ص 162 .\r\n( 4 ) . تاريخ الادب الجغرافى العربى ؛ ص 86 .\r\n","page_name":" 54 ","page_number":60},
  {"content":"\r\n\r\n\r\nاقدامات مأمون در ايجاد زيج ممتحن و الصّورة المأمونيه و اندازه‌گيرى يك درجهء نصف‌النهار و تأثير آن در جغرافيادانان بعدى\r\nمدت بيش از نيم قرن آشنايى مسلمانان با جغرافياى ايرانى ، هندى و يونانى سبب انقلابى عظيم در انديشهء جغرافيايى مسلمانان شد . مفاهيمى چون « زمين كروى است ، نه مسطح » و « كرهء زمين در مركز عالم قرار دارد » نخستين بار به صورتى مدون و منظم در اختيار مسلمانان قرار گرفت . « 1 » از ميان خلفاى عباسى بيش از همه مأمون به آثار نجومى و كتب قديمى ايران اظهار علاقه مىكرد و به درس و بحث آنها مىپرداخت . گفته شده كه در آغاز امر و تا هنگامى كه مأمون تحت تأثير فضل بن سهل بود ، در مباحث نجوم و قضاياى آن امعان نظر مىنمود و به احكام آن عمل مىكرد . « 2 » حمايت دور از تعصّب وى از دانش و علوم ، اسباب پيشرفت علوم را در كنار پيشرفت همهء شاخه‌هاى دانش فراهم آورد . « 3 » در نتيجهء نهضتى كه به همت مأمون در تمدن اسلامى ايجاد شد ، كتب متعددى در منطق ، فلسفه ، نجوم ، رياضيات ، طب ، ادب و سياست از يونانى و پهلوى و هندى و سريانى و نبطى به زبان عربى ترجمه شد و مبدأ تمام تحقيقات مسلمانان در علوم مختلف قرار گرفت . « 4 » مأمون ده سال پس از عزيمت به بغداد درصدد برآمد كه تجربهء اراتوستنس « 5 » يونانى را براى اندازه‌گيرى طول قوس يك درجهء زمين تكرار كند . براى اين منظور گروهى از دانشمندان را در دشت سنجار بين النهرين واقع در مغرب موصل جمع كرد . از رؤساى دانشمندان گردآمده در آنجا سند بن على ( م . 246 / 860 ) ، يحيى بن ابى منصور ميمونى ( م . ؟ ) از بندگان آزاد شدهء خاندان مأمون ، عباس بن سعيد الجوهر ( م . پس از 217 / 833 ) ، على بن عيسى اسطرلابى ( م . ؟ ) و [ احتمالا محمد بن موسى خوارزمى ( م . بعد از 232 ) 
  ] بودند . « 6 » اين دانشمندان دو دسته شدند ؛ دسته‌اى رو به شمال و\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 94 .\r\n( 2 ) . فرهنگ ايرانى پيش از اسلام ؛ ص 228 .\r\n( 3 ) . خدمات مسلمانان به جغرافيا ؛ ص 89 .\r\n( 4 ) . تاريخ علوم عقلى در تمدن اسلامى ؛ ص 45 .\r\n( 5 ) .  Eratostenes \r\n( 6 ) . انتقال علم يونانى به جهان عربى ؛ ص 253 و 254 .\r\n","page_name":" 55 ","page_number":61},
  {"content":"\r\n\r\nدسته‌اى رو به جنوب حركت كردند تا جايى كه ارتفاع قطب يك درجه براى ايشان تغيير كرد . آنگاه مسافتى را كه هر دسته طى كرده بود ، اندازه گرفتند كه براى يك دسته 57 ميل و براى دسته ديگر 4 / 1 56 ميل درآمد و هر ميل برابر با 4 هزار « ذراع سياه » بود .\r\nذراع سياه مقياس خاصى بود كه براى همين منظور وضع كرده بودند . هنگامى كه نتيجه را به مأمون عرضه كردند ، رقم ميانه را كه 3 / 2 56 ميل بود ، اختيار كرد . « 1 » اندازه‌گيرى زيجهاى قديمى يونانيان بار ديگر در دامنهء كوه قاسيون نزديك شهر دمشق و [ رصدخانه محلهء شماسيه بغداد 
  ] تكرار شد و همه تلاش دو رصدخانه اين بود كه مطالب المجسطى را به روش علمى تحقيق كنند . در نتيجه ، محل جغرافيايى همه نقاط مهم كرهء زمين از نو تعيين شد . « 2 » حاصل كار دسته‌جمعى منجمان ، تهيه جداولى نجومى به نام الزيج الممتحن يعنى جداول آزموده شده بود . « 3 » محاسبهء مأمونى ( 3 / 2 56 ) در درجهء خط نصف النهار از همهء محاسبات دوران وى درست‌تر و رايجتر شد . بعدها با ترجمهء آثار و تأليفات عربى در زمينهء جغرافيا به لاتين ، محاسبه مأمونى به اروپا نيز راه يافت ؛ ولى دانشمندان قرنهاى چهاردهم و پانزدهم ميلادى اروپا به تفاوت ميل عربى با ميل اروپايى توجه نكردند و اين بىتوجهى موجب اشتباهات بزرگى شد كه يكى از آنها به كريستف كلمب در كار كشف امريكا كمك كرد . « 4 » دربارهء مبدأ خط نصف النهار نيز جغرافيادانان بر يك نقطه اتفاق نداشتند . منجمان مسلمان محاسبات خود را يا به روش يونانيان از اقصاى مغرب آغاز كرده ( مانند حمد الله مستوفى ) و در جهت مشرق تا 180 درجهء معموره پيش مىرفتند يا خط نصف‌النهار أرين را مبدأ طول جغرافيايى مىگرفتند و 90 درجه به سوى مشرق و 90 درجه به سوى مغرب پيش مىرفتند . آنان در اين مورد بسيار دقيق عمل مىكردند ؛ چنان كه فرزندان موسى بن شاكر عرض جغرافيايى محلهء باب الطاق بغداد را 33 درجه و 20 دقيقه تعيين كرده بودند كه كاملا مطابق با واقع بود . ماهانى ( م . حدود\r\n\r\n\r\n","description":"","footnote":"\r\n( 1 ) . تقويم البلدان ؛ ص 20 و 21 و تاريخ الادب الجغرافى العربى ؛ ص 96 و تاريخ نجوم اسلامى ؛ ص 358 .\r\n( 2 ) . تاريخ الادب الجغرافى العربى ؛ ص 98 .\r\n( 3 ) . علم جغرافيا و تطورات آن در جهان اسلام ؛ ص 95 .\r\n( 4 ) . تاريخ الادب الجغرافى العربى ؛ ص 98 .\r\n","page_name":" 56 ","page_number":62},
  {"content":"\r\n\r\n260 يا 270 / 874 - 884 ) عرض جغرافيايى شهر سامره را 34 درجه و دوازده دقيقهء شمالى تعيين كرده بود ، ولى بر اساس محاسبهء اوپنهايم « 1 » ، 34 درجه و 11 دقيقه و 50 ثانيه شمالى بوده است . بيرونى تفاوت طول جغرافيايى بغداد و غزنه را با روشى كه شخصا ابداع كرده بود برابر با 24 درجه و 20 دقيقه تعيين كرده بود ؛ ولى محاسبات جديد با اندك تفاوتى آن را 23 درجه و 50 دقيقه تعيين كرده است . يك مثال جالب توجه از محاسبات مسلمانان اندازه‌گيرى طول جغرافيايى درياى مديترانه بوده است . يونانيان به پيروى از بطلميوس طول اين دريا را 62 درجه مىدانستند ، اما محمد بن موسى خوارزمى در زمان مأمون آن را 52 درجه محاسبه كرد . بعدها ابراهيم زرقالى در جدولهاى طليطله اندازهء آن را كوچكتر كرد و به 44 درجه ، يعنى تقريبا به طول حقيقى آن ( 42 درجه ) محاسبه كرد . آثار منجمان دوران مأمون دربارهء نقاط جغرافيايى به نام زيج ممتحن مأمونى موسوم گشت . اين آثار بر بنياد رصدهايى بود كه به سال 214 ق / 829 در بغداد و 217 ق / 832 در دمشق انجام گرفت . اگرچه قالب اصلى آن مفقود شده و به ما نرسيده است ، ولى از آثار مشابه فرغانى و خوارزمى كه معاصر با آن بوده‌اند ، مىتوان دانست كه زيج ممتحن در جغرافياى اسلامى تأثير فراوانى داشته است . « 2 » براى قضاوت دربارهء زيج ممتحن مأمونى بايد به رسالهء معروف احمد بن محمد بن كثير فرغانى ( متوفاى بعد از سال 247 / 861 ) به نام كتاب الحركات السماوية و جوامع علم النجوم رجوع كرد ؛ زيرا اين اثر از نخستين رساله‌هاى عربى دربارهء علم نجوم است و گويا در اروپاى قرون وسطى از همهء تأليفات در اين زمينه معروفتر بوده است . « 3 » از اين رساله دو ترجمهء لاتينى قديمى در دست است : يكى ترجمهء يحيى اشبيلى « 4 » كه در 529 / 1135 انجام شده و در سالهاى 1493 و 1537 و 1546 ميلادى در اروپا به چاپ رسيده است ؛ ديگرى ترجمهء ژرارد قرمونه‌اى است كه در 1910 ميلادى در رم به چاپ رسيد . اصل عربى اين رساله را در\r\n\r\n\r\n","description":"","footnote":"\r\n( 1 ) .  Oppenheim \r\n( 2 ) . همان ؛ ص 98 و 99 .\r\n( 3 ) . همان ؛ ص 100 .\r\n( 4 ) .  Johannes Hispalensis \r\n","page_name":" 57 ","page_number":63},
  {"content":"\r\n\r\nسال 1669 گوليوس « 1 » ، خاورشناس هلندى ، در شهر ليدن به چاپ رساند . « 2 » فواصلى كه براى سيارات در اين رساله داده شده تا زمان كوپرنيكوس ( لهستانى ) در مغرب زمين مورد قبول بوده است . فرغانى در تعيين فواصل سيارات پيرو نظريه « مكان بيهوده در عالم وجود ندارد » بوده است ؛ بدين معنا كه فلك اوج يك سياره مماس با فلك حضيض سيارهء ديگرى است . « 3 » فرغانى در كتاب الحركات السماويه مختصرى از مبادى ابتدايى علم نجوم را بر بنياد نظريه يونانى بيان مىكند ، بدون آنكه از قواعد پيچيدهء هندسى سخنى به ميان آورد . نكته مهم آنكه فرغانى جدولى به رسالهء خود ضميمه كرده كه مكانهاى مهم جغرافيايى را به ترتيب هفت اقليم از مشرق به مغرب با تعيين محل جغرافيايى آنها بيان مىكند . تحقيقات در اين زمينه نشان داده است كه جدولهاى مذكور اقتباسى از بعضى فصول زيج مأمونى بوده است . به بركت ترجمهء رسالهء فرغانى به لاتين ، مغرب زمين از ديرباز با زيج ممتحن مأمونى آشنا شد . شهرت فرغانى در نجوم تا قرن هجدهم در اروپا باقى ماند . « 4 »\r\nنخستين اثر جغرافيايى كه اندكى بعد از زمان مأمون نوشته شد ، كتاب صورة الارض نوشته ابو جعفر محمد بن موسى خوارزمى ( متوفاى بعد از 232 ) است كه علم جغرافياى مسلمانان بر اساس آن پايه‌ريزى شد . تاريخ دقيق كتابت آن هنوز روشن نشده است ، ولى به گفتهء ويدمان ، « 5 » خوارزمى در فعاليتهاى علمى كه در دوران مأمون خليفه عباسى ( 198 - 218 ) رونق يافت مشاركت داشت و عقيدهء بعضى بر آن است كه صورة الارض با نقشهء مشهور دنيا كه دانشمندان بسيار آن را براى مأمون ترسيم كردند ، ارتباط دارد . « 6 » رسالهء خوارزمى دربارهء حساب سبب شهرت او در اروپا شد ؛ زيرا اين رساله نخستين اثرى بود كه مسلمانان و غريبان ( اروپاييان ) را با حساب هندى آشنا كرد .\r\n\r\n\r\n","description":"","footnote":"\r\n( 1 ) .  Golius \r\n( 2 ) . تاريخ نجوم اسلامى ؛ ص 51 .\r\n( 3 ) . علم و تمدن در اسلام ؛ ص 171 .\r\n( 4 ) . تاريخ الادب الجغرافى العربى ؛ ص 100 و 101 .\r\n( 5 ) .  Wiedemann \r\n( 6 ) . خدمات مسلمانان به جغرافيا ؛ ص 30 .\r\n","page_name":" 58 ","page_number":64},
  {"content":"\r\n\r\nاصل اين رساله مفقود شده است ، ولى ترجمهء لاتينى آن ، كه متعلق به قرن دوازدهم ميلادى است ، به صورت نسخهء خطى منحصربه‌فردى در كمبريج به عنوان « الگوريسمى » « 1 » در حساب هندى به جا مانده است . اندكى بعد اين كلمه در قالب لاتينى « الگوريسموس » « 2 » به معناى « حساب با ارقام عربى » درآمد كه جاى ارقام يونانى و رومى « 3 » را گرفت . جدولهاى جغرافيايى خوارزمى نيز مانند هر زيج ديگر مقدمهء نجومى مفصلى دارد كه به منزلهء يك نظريهء مستقل نجومى است . نشان ارتباط جدولهاى خوارزمى با ميراث هندى و ايرانى اين است كه خط نصف النهار آن از أرين ( أجّين ) مىگذرد و در محاسبهء زمان از تقويم يزدگردى تبعيت مىكند . جدولهاى نجومى خوارزمى نيز از نظر رواج و نفوذ مستمر سرنوشتى همانند جبر و مقابلهء وى داشت . ظاهرا جدولهاى خوارزمى از ترجمهء سند هند فزارى مايه گرفته بود . او مدتها آن را مطالعه كرد و نسخه‌اى را با نام سند هند صغير تأليف كرد . با وجود اهميتى كه تأليفات خوارزمى دارد اطلاعات ما دربارهء خود او بسيار كم است . « 4 » بعضى او را همان محمد بن موسى خوارزمى ( بنى موسى بن شاكر ) با كنيهء ابو عبد الله دانسته‌اند كه در زمان مأمون مىزيسته و از سران لشكرى و رياضيدانهاى زمان وى بوده است ، « 5 » ولى فون مژيك آلمانى كه دربارهء خوارزمى و اثر وى صورة الارض تحقيق فراوان كرده ، كنيهء او را روى جلد كتاب ، ابو جعفر ضبط كرده است ؛ « 6 » بنابراين به نظر مىرسد كه محمد بن موسى خوارزمى صاحب كتاب صورة الارض غير از محمد بن موسى خوارزمى ( بنى موسى بن شاكر ) بوده است ، ولى هر دوى آنان هم‌عصر بوده و به دربار مأمون وابستگى كامل داشته‌اند . گفتيم كه از سرگذشت خوارزمى به‌طور قطع ، اطلاع چندانى در دست نيست ، جز اينكه در گروه منجمان مأمون بود و با دار الحكمه ( بيت الحكمه ) معروف روابط نزديك داشت و ظاهرا در تجربيات علمى مربوط به اندازه‌گيرى محيط زمين سهمى داشته است . آخرين\r\n\r\n\r\n","description":"","footnote":"\r\n( 1 ) .  algorithmi de numero indorum \r\n( 2 ) .  algorithmus \r\n( 3 ) .  abacus \r\n( 4 ) . تاريخ الادب الجغرافى العربى ؛ ص 106 و 107 .\r\n( 5 ) . تاريخ علوم عقلى در تمدن اسلامى ؛ ص 46 .\r\n( 6 ) . صورة الارض ؛ چاپ فون مژيك ، افست در بغداد ، 1345 / 1926 م .\r\n","page_name":" 59 ","page_number":65},
  {"content":"\r\n\r\nبار كه نامى از او به ميان آمده مقارن وفات خليفه الواثق بالله ( 232 / 847 ) بوده و گويا كمى پس از آن درگذشته است . مهمترين اثر جغرافيايى خوارزمى كه موضوع بحث ما در اين كتاب است صورة الارض نام دارد كه ترجمهء متداول آن روزگار از كلمهء يونانى جغرافيا بوده است ؛ « 1 » ولى به نظر مىرسد كه عنوانهاى ديگرى نيز داشته است . ابو الفداء در قرن هشتم هجرى قمرى از آن با نام « رسم الرّبع المعمور » ياد مىكند . « 2 » از اين تأليف خوارزمى مانند ديگر آثار وى فقط يك نسخه باقى مانده كه متعلق به رمضان سال 428 / 1037 ، يعنى فقط دو قرن پس از تأليف كتاب است . در سال 1878 ميلادى اسپيتا « 3 » عرب‌شناس معروف كه در آن هنگام مدير كتابخانهء خديوى مصر بود ، اين نسخه را در قاهره يافت . او ضمن دو مقاله كه به سالهاى 1879 و 1882 منتشر شد نظر دانشمندان را به اين كتاب جلب كرد و از آن پس اين كتاب موضوع تحقيقات مكرر بوده است . پس از مرگ اسپيتا در سال 1883 ميلادى اين نسخه به كتابخانه استراسبورگ منتقل شد و فون مژيك در سال 1926 ميلادى آن را به چاپ رساند . چون خوارزمى بر نجوم و رياضيات مسلط بود ، كتاب جغرافياى خود را به صورت زيج يعنى جدولهاى نجومى درآورده است . كتاب ترجمهء كامل كتاب الجغرافيا يا المدخل الى الجغرافياى بطلميوس نيست ، بلكه خوارزمى مطالب او را با اصلاحات به صورت جدولها و با اضافات بسيار از جغرافياى مسلمانان مرتب كرده است . جدولها بلافاصله پس از « بسم الله » به صورت دو ستون در هر صفحه ، با بيان موضع جغرافيايى صد و سى و هفت مكان مهم آغاز مىشود . مكانها اقليمهاى مختلف است كه به ترتيب فاصله از نصف النهار بطلميوس ، كه از جزاير سعادت ( خالدات ) در اقصاى مغرب افريقا مىگذرد ، در متن آمده است . پس از جدول شهرها ، به ترتيب جدول كوهها ( كه دويست و نود كوه ذكر شده ) ، وصف درياها و جزيره‌ها و وصف رودهاى هر اقليم آمده است . به نظر مىرسد كه فصل‌بندى مطالب خوارزمى با روش بطلميوس در كتاب المدخل\r\n\r\n\r\n","description":"","footnote":"\r\n( 1 ) . حدود العالم ؛ مقدمهء بارتولد ؛ ص 14 .\r\n( 2 ) . تقويم البلدان ؛ ص 102 .\r\n( 3 ) .  W . Spitta \r\n","page_name":" 60 ","page_number":66},
  {"content":"\r\n\r\nالى الجغرافيا ، بجز در مقاله‌هاى اوّل و دوم بطلميوس كه همراه قواعد اساسى نقشه‌نگارى و انتقاد از كتاب جغرافياى مارينوس صورى است و مقالهء هشتم كه طول نسبى روز را در محلهاى مختلف تعيين مىكند و داراى جدولى از نود و چهار ولايت معمور و آبادان است ، در بقيهء مقالات تفاوت دارد . بطلميوس كوهها و رودها و شهرهاى هر قطعه را برمىشمارد ، ولى خوارزمى آنها را به همراه اقليمها مىآورد و هر يك را جداگانه مطالعه مىكند . بطلميوس از 21 قطعه ( تقسيم زمين ) سخن مىگويد ، ولى مبناى كار خوارزمى همان هفت اقليم ايرانى است و دربارهء تعيين ابعاد جغرافيايى مكانهاى مختلف كمتر اتفاق نظر دارند . نكتهء جالب آنكه خوارزمى اقليمهاى هفتگانه را به ترتيب درجات عرض تقسيم مىكند و اين تقسيم با همهء تقسيمهايى كه نزد مسلمانان معمول بوده تفاوت دارد و چنان كه تحقيقات جديد نشان داده بر بنياد محاسبات دانشمندان يونان بوده است . مارينوس صورى خطوط اراتوستنس را حدود جنوبى اقليمها مىداند ، ولى خوارزمى آن را حدود شمالى ( معموره ) مىشمارد و حد جنوبى اقليم اول را بر خط 16 درجه و 27 دقيقه شمالى گرفته است و حد جنوبى معمورهء زمين را مانند بطلميوس خط عرض 16 درجه و 25 دقيقه جنوبى مىداند . « 1 » پس از خوارزمى بجز سهراب يا ابن سرابيون ، كه در نيمهء اول قرن چهارم مىزيست و كاملا متكى بر خوارزمى بود ، هيچكس از اين تقسيم‌بندى پيروى نكرد . گفته‌اند با وجود آنكه مسلمانان در قرن پنجم هجرى قمرى نقاط مسكون بسيارى را در ساحل شرقى افريقا ، هند و جنوب شرقى آسيا كشف كردند ، باز هم نظريهء ناممكن بودن سكونت در منطقهء حاره ( استوايى ) از مشاهدهء عملى و مستقيم نيرومندتر بود ؛ زيرا همهء منجمان و جغرافيادانان بعدى بدون استثنا تقسيم قديمى اقليمها را به كار گرفتند . تقسيم معموره زمين به هفت اقليم كه در جغرافياى قديم اهميت فراوان داشت ، در تأليفات نجومى و جغرافيايى مسلمانان قانونى اساسى و منبعى همگانى شد ؛ ولى گاه‌وبيگاه قاعدهء هندسى مبناى تقسيم ناديده گرفته مىشد و در مرزهاى حد فاصل اقليمها اختلاف به وجود مىآمد و گاهى نيز نظريات\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 109 و 110 .\r\n","page_name":" 61 ","page_number":67},
  {"content":"\r\n\r\nشگفتى در اين زمينه ابراز مىشد . « 1 » مسعودى معتقد بود همهء شهرهاى بزرگ يك اقليم در يك خط عرض جغرافيايى قرار دارد . « 2 » تأثير خوارزمى بر دانش جغرافيايى مسلمانان خارق‌العاده بود .\r\nدر نيمهء اول قرن چهارم هجرى قمرى كتاب عجايب الاقاليم السبعة تأليف شد كه با كتاب خوارزمى شباهت بسيار داشت تا آنجا كه مىتوان گفت رونويسى از كتاب اوست . هنوز نام مؤلف اين كتاب در ابهام و پيچيدگى است . در نسخهء خطى منحصر به فرد كتاب ( موجود در موزهء بريتانيا كه تاريخ 709 / 1309 را بر خود دارد ) نام مؤلف سهراب آمده است . مؤلف در مقدمه ، خود را بندهء فقير سهراب ناميده است كه چنين نامى ميان جغرافيادانان مسلمان كمتر سابقه دارد . « 3 » بعضى او را ابن سرابيون ناميده‌اند و بعضى او را به اشتباه طبيب معروف آن دوران ، يعنى يحيى بن سرابيون دانسته‌اند . برخى ديگر او را ابو الحسن بن بهلول ناميده‌اند . عنوان كتاب نيز كه در نسخهء خطى « عجايب الاقاليم السبعه » آمده ، مشكوك است ؛ زيرا در كتاب سخنى از شگفتيها نيست . با توجه به متن كتاب ، مىتوان تاريخ تأليف آن را در فاصلهء سالهاى 289 - 334 / 902 - 945 يعنى پيش از آمدن بويهيان به بغداد تعيين كرد . اطلاعات مؤلف از عراق چنان دقيق است كه بدون شك مىتوان گفت در آنجا مقيم بوده است . وى معاصر ابو زيد بلخى بنيانگذار مكتب قديم جغرافيا ( مكتب بلخى ) بود ؛ ولى روشى كاملا مخالف با مكتب مذكور داشت ؛ زيرا كتاب وى بر روش مكتب جغرافياى يونانى نوشته شده است و تا حدودى با روش صورة الارض خوارزمى هم تفاوت دارد . مقدمهء كتاب حاوى اطلاعات مفصلى است كه به كمك آن مىتوان نقشهء مسطح مربعى رسم كرد . كتاب سهراب در فصل‌بندى مطالب با صورة الارض كمى تفاوت دارد . در آغاز كتاب شمار شهرها و اقاليم مختلف را ياد مىكند ؛ سپس به ترتيب به وصف درياها ، جزاير ، شمار كوهها ، چشمه‌ها و رودها مىپردازد و در خاتمه همهء اينها را بر اقليمها تقسيم مىكند . به‌طور كلى مىتوان گفت\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 111 .\r\n( 2 ) . التنبيه و الاشراف ؛ ص 40 .\r\n( 3 ) . متن كامل كتاب رافون مژيك به سال 1903 منتشر كرد و در محافل علمى اروپا به نام وى ثبت شد .\r\n","page_name":" 62 ","page_number":68},
  {"content":"\r\n\r\nكه اختلاف ميان دو كتاب از لحاظ مطالب مقتبس از منابع يونانى بسيار اندك است .\r\nاهميت اساسى كتاب سهراب در فراوانى مطالب منقول از منابع ديگر اسلامى است . گويا مؤلف مىخواسته بر مطالب خوارزمى كه يك قرن پيش فراهم آمده بود ، مايه‌هاى تازه‌اى بيفزايد . اين نكته بخصوص دربارهء كوهها و رودها كاملا صادق است . وصف وى از شبكه كانالهاى دجله در بغداد چنان رساست كه در دههء هفتم قرن گذشته ( قرن 19 ) توجه لسترنج را جلب كرد . او در وصف سرزمين سواد مطالبى اساسى از كتاب سهراب اقتباس كرد . سهراب دلتاى نيل را چنان توصيف كرده است كه گوست « 1 » خاورشناس مىگويد : سهراب مصر را از نزديك مىشناخته و از مردم آنجا بوده است . « 2 » آخرين نكته‌اى كه ذكر آن خالى از لطف نيست اينكه اثر سهراب در مقايسه با اثر خوارزمى به عربى استوارترى نوشته شده و سبك وى در سطح نثر علمى متداول است ، ولى سبك خوارزمى از لحاظ زبان پيچيده است و اين نشان مىدهد كه در دوران خوارزمى سبك نثر رساله‌هاى علمى به زبان عربى هنوز كامل نبوده است . « 3 » جا دارد كه از معاصر جوانتر خوارزمى فيلسوف نامدار ، ابو يوسف يعقوب بن اسحاق كندى ( 260 / 873 ) نيز نام ببريم . كندى در جغرافيا كتابى به نام رسم المعمور من الارض نوشت . اين كتاب وصف مناطق مسكونى زمين است « 4 » و يكى از نخستين ترجمه‌هاى كتاب الجغرافياى بطلميوس به نام وى ثبت شده است . به احتمال قوى كتاب رسم المعمور من الارض همان است كه مسعودى در فصل مربوط به اقيانوسها از آن استفاده كرده است . « 5 » به نوشته نلّينو در تأليفات متعدد دورهء اسلامى نوع ديگرى از منازل قمر به كار رفته است كه اساس آن تقسيم به قسمتهاى مساوى بوده است . اين روش را دانشمندان احكام نجوم در اوايل قرن سوم هجرى قمرى از كتابهاى هندى اقتباس كردند و شايد نخستين كسى كه از اين روش پيروى كرد كندى بوده است . « 6 » بعد از وى منجم معروف ابو معشر جعفر بن محمد بلخى\r\n\r\n\r\n","description":"","footnote":"\r\n( 1 ) .  Guest \r\n( 2 ) .  Delta , p . 305 . \r\n( 3 ) . تاريخ الادب الجغرافى العربى ؛ ص 113 - 115 .\r\n( 4 ) . خدمات مسلمانان به جغرافيا ؛ ص 31 .\r\n( 5 ) . التنبيه و الاشراف ؛ ص 24 و 46 .\r\n( 6 ) . تاريخ نجوم اسلامى ؛ ص 151 .\r\n","page_name":" 63 ","page_number":69},
  {"content":"\r\n\r\n( م . 272 / 886 ) است كه كتاب الامطار و الرياح و تغيّر الأهوية را بر روش حكماى هند تأليف كرده بود . « 1 » شهرت ابو معشر به دانستن علم احكام نجوم ، هم در ميان معاصرانش و هم پس از وى بسيار بوده است . وى در لشكركشى موفق خليفهء عباسى به بصره در سالهاى 267 - 270 يا 259 - 262 براى فرونشاندن شورش صاحب الزنج با او همراه بود .\r\nبرهان فلسفى ابو معشر بر صحت و اعتبار احكام نجوم احتمالا به‌طور كامل در كتاب اثبات علم النجوم او آمده است . اين كتاب اكنون در دست نيست ؛ ولى از آن بتفصيل در نخستين مقاله از كتاب المدخل الكبير ، نوشته شده در سالهاى 228 يا 229 تا 235 ، سخن به ميان آمده است . صحت و اعتبار احكام نجوم در نظر ابو معشر با روش ارسطويى حرّانيان كه رنگى از بينش نوافلاطونى داشت كاملا مغاير بود . ابو معشر معتقد بود كه معرفت و شناخت انسان نسبت به ارتباط ميان فلك ، ( و آنچه از آن تأثير مىپذيرد ) از نيروى استدلال او ، يعنى عقل ، فراهم نيامده بلكه مصدر آن الهام الهى بوده است . حرّانيان به پيامبر وحىآور هرمس ( حكيم ) معتقد بودند . ابو معشر درصدد برآمد كه شخصيت او را جهانى كند ؛ بنابراين نخستين بار هرمس را با هوشنگ شاه ايرانى و ادريس ( اخنوخ ) سامى يكى دانست . ابو معشر معتقد بود كه كيش صائبى در آغاز جهان وجود داشته كه همهء افراد بشر از آن پيروى مىكرده‌اند . وى طبق اين نظريه و نيز بر پايه نسخه‌اى كه مدعى است پيش از طوفان نوح ( ع ) در اصفهان در زير خاك مدفون شده بود ، كتاب زيج هزارات را تأليف كرد . او معتقد بود كه علم نجوم حقيقى ، دورهء پيشگويى را به بشر بازمىگرداند . حركات متوسط سيارات در اين زيج با روش هندى يوگا ( يوگه ) و با استفاده از پارامترهاى هندى تعيين شده است . در اين قسمت ابو معشر بيشتر متكى بر زيج سند هند ( فزارى ) و زيج الاركند ، كه هر دو منشأ هندى دارند ، بوده است .\r\nنصف النهار مبدأ و ويژگيهاى معادلات سياره‌اى او از زيج الشاه ايرانى ، كه مديون منابع هندى است ، گرفته شده ؛ ولى الگوهاى سيّاره‌اى وى از روشهاى بطلميوسى اقتباس شده است . بدين ترتيب اين زيج پيش از طوفان نوح با آميزه‌اى كه از عناصر هندى ، ايرانى و\r\n\r\n\r\n","description":"","footnote":"\r\n( 1 ) . همان ؛ ص 152 .\r\n","page_name":" 64 ","page_number":70},
  {"content":"\r\n\r\nيونانى برخاسته است ثابت مىكند كه نظريهء وحدت ابتدايى و اصلى سنّتهاى فرهنگى بشر نظريهء درستى است . « 1 »\r\nدر زيج الشاه سالها و ادوار مشخصى براى استخراج اوساط كواكب و علل حركات آنها وجود داشت و مردم زمان طهمورث و ايرانيانى كه پيش از ايشان بودند آنها را سالها و ادوار هزارات مىناميدند و بيشتر دانشمندان و شاهان هند و ايران و كلدانيان قديم از مردمان بابل اوساط كواكب را از اين سالها و ادوار استخراج مىكردند . ابو معشر اين زيج را از زيجهاى موجود زمان خود برگزيده بود و پس از آزمايش ، آن را درست‌ترين و مختصرترين همهء آنها يافت . بعدها منجمان زيج شهريار را از آن استخراج كردند . « 2 » زيج ابو معشر بر خط نصف النهار قلعهء گنگدز استوار بود ، يعنى رصدهاى هندى را به قالب پارسى درآورده بود . در قرن هفدهم ميلادى ، حاجى خليفه كه از اين زيج اطلاع كافى داشت دربارهء آن چنين نوشت : زيج ابو معشر مجلد بزرگى است كه بر اساس مكتب پارسيان تأليف شده است . او اين مكتب را ستايش كرده و گفته است كه به اتفاق اهل حساب از ايرانى و غير ايرانى بهترين دوره‌ها ، دورهء اين گروه ( ايرانيها ) است كه آن را « سالهاى جهان » مىناميدند و مردم زمان ما آن را « سالهاى ايرانى » نام داده‌اند . توجه ابو معشر به « دوره‌هاى كيهانى » با نظريات مربوط به « دورانهاى حيات جهان » و طول « سنه كبرى » يا « سال بزرگ » كه بطلميوس و هنديان و عربها طول آن را سى و شش هزار سال نوشته‌اند ارتباط نزديك دارد . كوشش ابو معشر در اين زمينه ، در تاريخ علوم انسانى اهميتى فراوان دارد . ترجمهء رسالهء بزرگ او با عنوان المدخل الى علم احكام النجوم يا المدخل الكبير كه در حدود سال 1140 به وسيلهء هرمان دلماتى « 3 » صورت گرفت به رواج اين نظريات در مغرب زمين كمك فراوان كرد . مسائل عمومى مربوط به تقويم و محاسبهء زمان ، ذهن ابو معشر را مشغول كرده بود ؛ به‌طورى كه او خود را در\r\n\r\n\r\n","description":"","footnote":"\r\n( 1 ) . زندگينامهء علمى دانشوران ؛ ج 1 ، جزوهء 2 ، ص 458 و 459 .\r\n( 2 ) . تاريخ نجوم اسلامى ؛ ص 227 و 228 .\r\n( 3 ) .  Hermann of Dalmatia \r\n","page_name":" 65 ","page_number":71},
  {"content":"\r\n\r\nقلمرو دانش هندى و ايرانى محصور نكرد . از يك قطعهء باقيمانده از كتاب گم‌شدهء هزارات وى مىتوان دانست كه او براى توضيح معناى نسىء چقدر كوشيده است هرچند ابو معشر همانند محمد بن موسى خوارزمى در ترويج مكتب يونانى سهمى داشت ، آخرين مروّج بزرگ دو مكتب ايرانى و هندى نيز بود ؛ زيرا مكاتب مذكور هنوز كاملا متروك نشده بودند . « 1 » مسلم است كه از آغاز قرن سوم هجرى قمرى مكتب يونانى در قلمرو جغرافياى رياضى مسلمانان دو مكتب ديگر ( ايرانى و هندى ) را از ميدان به در كرد . به عبارت ديگر از نيمهء قرن سوم هجرى قمرى مكتب رايج در جغرافياى رياضى مكتب يونان بود . علت ضعف مكتب هندى و ايرانى اين بود كه غالب تأليفات آن رنگ عملى صرف داشت و نويسندگان منحصرا به ذكر قواعد و طريقهء به‌كار بردن جداول پرداخته بودند و توجهى به ذكر براهين و دلايل نداشتند . منجمى كه به آن بسنده مىكرد چنان كه در رصدهاى شخصى و ملاحظات دقيق حاصل از تجربه ، تمرين كافى نداشت ، نمىتوانست از مرحلهء تقليد فراتر رود ؛ زيرا تأليفات اين دو مكتب حاوى تحليل نظرى و تطبيق قواعد نبود . هنگامى كه مسلمانان با تأليفات اقليدس و بطلميوس آشنا شدند دانستند كه به چنين روشى نياز دارند . از طرف ديگر ميراث يونانى وسعت و شمول بيشترى داشت و مسلمانان به صورت جامعترى آن را فرا گرفتند و اين امتياز موجب نفوذ دانش يونانى در ميان اعراب شد . از ديگر عوامل ضعف مكتب هندى و ايرانى اين بود كه ميراث هندى و ايرانى به صورت تأليفاتى جداگانه و در پى كوششهاى فردى به وجود آمده بود ، در حالى كه ميراث يونانى به شكل كار منظم و دسته‌جمعى انجام گرفته بود .\r\nچون بنياد خزانة الحكمه يا بيت الحكمه از دوران هارون الرشيد ( 170 - 193 / 809 - 823 ) آغاز شد ، مأمون ( 198 - 218 / 813 - 823 ) با گماشتن هيأت خاص علمى و اعزام افرادى به روم شرقى براى آوردن كتابهاى يونانى ، به اين مركز رسميت بخشيد و طولى نكشيد كه نهضت ترجمهء علمى در بغداد آغاز شد و نمايندگان همهء ملتها صرف‌نظر از دين و مذهب ، از نواحى مختلف خلافت در آن شركت كردند و در مدتى\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 86 و 87 .\r\n","page_name":" 66 ","page_number":72},
  {"content":"\r\n\r\nكوتاه تأليفات بقراط ، جالينوس ، ارسطو ، اقليدس ، مارينوس صورى ، بطلميوس و . . . را كه بنياد اساسى دانش يونان بود ، به زبان عربى ترجمه كردند و اندكى بعد بطلميوس در ميان جغرافيادانان موقعيتى ممتاز يافت ؛ زيرا با ترجمهء آثار وى دوران تازه‌اى در تاريخ نجوم و جغرافياى مسلمانان آغاز شد . با اطمينان مىتوان گفت كه دو تأليف بزرگ او يكى الجامع و ديگرى المدخل الى الجغرافيا كه معمولا به نام كتاب الجغرافيا شهره است ، بيشتر از همهء آثار وى مورد توجه بوده است . الجامع در ميان اعراب به المجسطى شهرت يافت كه چندين‌بار در دورهء عباسيان ترجمه شد . نخستين ترجمهء آن كه به « نقل قديم » معروف است ، به دستور يحيى برمكى ( م . 190 / 805 ) انجام شد . اين ترجمه از روى متن سريانى صورت گرفت و در دسترس منجمانى چون بتّانى و عبد الرحمن صوفى قرار گرفت ، ولى به اتفاق آراء اين ترجمه ارزش چندانى نداشته است ؛ اما ترجمه حجّاج بن يوسف بن مطر كه در دوران مأمون در حدود سال 212 انجام شد بهتر است . مأخذ اين ترجمه نيز متن سريانى بوده است . همچنين حنين بن اسحاق ( 194 - 260 / 810 - 873 ) نيز اين كتاب را ترجمه كرده است كه بعدها ثابت بن قرّهء حرانى ( 288 - 319 / 834 - 901 ) ترجمهء او را دستكارى كرد . ترجمه‌هاى عربى اين كتاب در اروپاى قرون وسطى نقش مهمى داشت و نخستين‌بار متن عربى المجسطى را ژرارد قرمونه‌اى از سال 1175 ميلادى به بعد به زبان لاتين ترجمه كرد . « 1 » مجسطى شامل سيزده مقاله به شرح ذيل است : مقالهء اوّل درباره مقدماتى چون استدلال بر كرويت آسمان و زمين و ثابت بودن زمين در مركز عالم ؛ مقاله دوم ، دربارهء تفاوت اختلاف عرضهاى بلاد مانند طول روز و شب و ارتفاع قطب و مطالع در اقليمهاى مختلف ؛ مقاله سوم درباره تعيين زمان رسيدن خورشيد به نقاط اعتدال و انقلاب و سپس اندازهء سال شمسى و . . . ؛ مقاله چهارم درباره حركات معتدل ماه در طول و عرض و . . . ؛ مقاله پنجم درباره اختلاف حركات ماه و حساب آن و . . . ؛ مقالهء ششم درباره اجتماع و استقبال نيّرين و كسوفهاى آنها ؛ مقاله هفتم دربارهء ستارگان ثابت ؛ مقاله هشتم دربارهء ستارگان ثابت و تعيين طول و عرض\r\n\r\n\r\n","description":"","footnote":"\r\n( 1 ) . همان ؛ ص 89 و 90 .\r\n","page_name":" 67 ","page_number":73},
  {"content":"\r\n\r\nآنها ؛ مقالهء نهم ، دهم و يازدهم دربارهء حركات پنج ستارهء سرگردان از حيث طول ؛ مقالهء دوازدهم دربارهء پنج ستارهء سرگردان و مقاله سيزدهم دربارهء عرضهاى پنج ستارهء سرگردان و ظهور و اختفاى آنها بحث مىكند . « 1 » بطلميوس كتاب ديگرى به نام كتاب الاربعه يا المقالات الاربعه دارد كه شامل چهار مقاله دربارهء تأثير ستارگان بر سرنوشت جهان است و به منزلهء ذيلى بر المجسطى وى به شمار مىرود كه در دوران منصور عباسى ابو يحيى بطريق ( م . 184 / 800 م ) آن را ترجمه كرد . بعدها در زمان مأمون حنين بن اسحاق و ثابت بن قرّهء حرانى آن را ترجمه كردند . « 2 »\r\nبطلميوس بيشتر منجم و رياضيدان بود تا جغرافيادان ؛ به همين دليل اساس كتاب جغرافياى او جدولهاى نجومى است كه عرض و طول نقاط مهم و مسكون جهان را تعيين كرده است تا جايى كه گفته شده كتاب وى مقدمه‌اى براى ترسيم يك نقشهء جغرافيايى بوده است . شايد هدف بطلميوس اين بوده كه نقشهء زمين را رسم كند نه اينكه به وصف آن بپردازد . « 3 »\r\nجدولهاى نجومى ساده‌اى كه بعدها از المجسطى استخراج شد و احيانا با جدول شهرهاى بزرگ ارتباط داشت شهرت فوق‌العاده يافت . اخيرا معلوم شده كه اين جدولها كتابى مستقل بوده و متعلق به بطلميوس است ؛ ولى جدولهاى نجومى ساده را به ثاون « 4 » نسبت داده‌اند ، در حالى كه ثاون ، شارح آن در قرن چهارم ميلادى بوده است ؛ بنابراين كتابى كه در جهان اسلام به نام زيج بطلميوس معروف شده مربوط به اين جدولها بوده و با المجسطى هيچ ارتباطى نداشته است . ظاهرا آشنايى مسلمانان با اين زيج در دوران هارون الرشيد از طريق سريانيان بوده است . به احتمال قوى هارون الرشيد در استقرار و انتشار كلمهء زيج در جهان اسلام نقش مهمى داشته است . مسلمانان كتاب ديگرى را به نام « ملحمه » ( معركه ) به نادرست به بطلميوس نسبت داده‌اند كه حتى\r\n\r\n\r\n","description":"","footnote":"\r\n( 1 ) . تاريخ نجوم اسلام ؛ ص 274 و 275 .\r\n( 2 ) . تاريخ الادب الجغرافى العربى ؛ ص 93 .\r\n( 3 ) . همان ؛ ص 91 .\r\n( 4 ) .  Theon \r\n","page_name":" 68 ","page_number":74},
  {"content":"\r\n\r\nعنوان آن با مطالب مندرج در كتاب تطبيق نمىكند ؛ زيرا اين كتاب دربارهء نجوم و هيأت است . از ميان همهء كتابهاى نجوم ، تنها اين كتاب منبع اساسى ياقوت در فرهنگنامهء جغرافيايى وى بوده و تعيين طول و عرض شهرها را از آن گرفته و وقايع مختلف نجومى را از آن اقتباس كرده است . تاريخ پيچيده ترجمه‌هاى عربى بطلميوس ( در زمان مأمون ) در كار جغرافياى رياضى يك نوع درهم‌آميختگى به وجود آورد و معلوم نيست اين ترجمه‌ها به كدام منبع علمى انتساب داشته است ، به المدخل الى الجغرافياى بطلميوس يا به جدولهاى سادهء ثاون ولى هيچيك از اين ملاحظات موجب نمىشود كه نقش مهم تأليفات بطلميوس را در تكامل نوشته‌هاى جغرافيايى اسلام ناديده انگاريم . دست‌كم سه تأليف نامبردهء وى ( المجسطى ؛ كتاب الجغرافيا ؛ المقالات الاربعه ) در جهان اسلام رواج داشته است و شگفت نيست كه نفوذ مكاتب هندى و ايرانى كه پيش از آن رايج بود كاهش يابد و در درجهء دوم قرار گيرد . « 1 »\r\nرواج زيج ( جدولهاى نجومى ) با آثار ترجمه شده بطلميوس ، خصوصا كتاب ملحمه و جدولهاى سادهء ثاون ( منسوب به بطلميوس ) ، در ارتباط بود و در تمدن اسلامى موجد چند اثر معتبر نجومى شد كه با زيج الغ‌بيك به پايان رسيد . تقريبا همهء آنها دربارهء طول و عرض مكانهاى جغرافيايى پراكنده در اقليمهاى هفتگانه بود ؛ از جمله زيج بتّانى .\r\nبه گفتهء مستشرق معروف فرانسوى سديلو « 2 » ابو عبد الله محمد بن جابر البتّانى « 3 » ( م . 317 / 929 ) در ميان مسلمانان همان نقش را دارد كه بطلميوس در ميان يونانيان ؛ زيرا هر دو ، مجموع دانشهايى را كه تا زمان آنان به دست آمده بود ارائه كردند . « 4 » بتّانى تقريبا همهء زندگى علمى خود را از سال 264 - 306 در رصدخانهء رقّه به رصد كردن اجرام سماوى گذرانيد . او اصلاحاتى در بعضى آثار بطلميوس بخصوص در كتاب المقالات الاربعه به عمل آورد . از تأليفات بتانى فقط جدولهاى نجومى او معروف به زيج صابى\r\n\r\n\r\n","description":"","footnote":"\r\n( 1 ) . همان ؛ ص 94 و 95 .\r\n( 2 ) .  Sedillot \r\n( 3 ) .  Al - Battani \r\n( 4 ) . خدمات مسلمانان به جغرافيا ؛ ص 92 .\r\n","page_name":" 69 ","page_number":75},
  {"content":"\r\n\r\nبرجا مانده كه مقدمه‌اى مفصّل بالغ بر شصت فصل دارد و همهء مسائل نجوم در آن آمده است . در سال 1140 ميلادى افلاطون تيوولى « 1 » اين كتاب را به لاتين ترجمه كرد كه باعث شهرت بتانى در اروپا شد . « 2 » نوشته‌اند كه همهء جداول بتّانى مفقود شده است . « 3 » در اينجا لازم است به قسمتهايى از زيج صابى كه با جغرافيا به معناى محدود كلمه ارتباط دارد اشاره كنيم : فصل ششم مقدمه كه وصف عمومى زمين است و دربارهء درياهاى روى آن مفصّل سخن مىگويد ، اهميت خاصى دارد . « 4 » به نظر نلّينو تمام مطالب اين فصل از نوشته‌هاى بطلميوس گرفته شده است . « 5 » وصف درياها و جزاير اين فصل كه افلاطون تيوولى آن را ترجمه كرده است از ديرباز در اروپا شناخته شده بود و همهء تصوراتى كه تا دوران اكتشافات جغرافيايى مغرب‌زمين دربارهء اقيانوسها رواج داشت منسوب به بتّانى است . ترجمهء اين فصل مقدمه ، نظر دانشمندان اروپا را جلب كرد و باعث شد كه به نوشته‌هاى جغرافيايى مسلمانان با ديد بهترى نگاه كنند ؛ زيرا كاملترين وصف جهان را كه قرنها گذشتگان از جغرافيانويسان مكتب يونان اقتباس كرده بودند ، ارائه داده بود . از معاصران بتّانى آنهايى كه طرفدار جغرافياى وصفى بودند از مطالب آن استفاده كردند ؛ به‌طورى كه قسمتهايى از آن در نوشته‌هاى ابن رشد ، مسعودى ، قدامه و جيهانى ، به نقل از منابع ديگر ، چنان كلمه‌به‌كلمه تكرار شده كه اثر بتّانى در آن آشكار است . « 6 » به لحاظ اهميت مقدمهء مزبور بخشهايى از آن را عينا نقل مىكنيم :\r\n« . . . زمين مدور است و مركز آن در ميان فلك است و هوا از همه جهت بر آن محيط است و در برابر فلك البروج همانند نقطه‌اى ناچيز است و حدود معمورهء زمين را از جزايرى كه خالدات نام دارد و شش جزيرهء آباد « 7 » است و در بحر\r\n\r\n\r\n","description":"","footnote":"\r\n( 1 ) .  Plato of Tivoli \r\n( 2 ) . تاريخ الادب الجغرافى العربى ؛ ص 116 ، 117 .\r\n( 3 ) . خدمات مسلمانان به جغرافيا ؛ ص 92 .\r\n( 4 ) . تاريخ الادب الجغرافى العربى ؛ ص 117 .\r\n( 5 ) . تاريخ نجوم اسلامى ؛ ص 279 .\r\n( 6 ) . تاريخ الادب الجغرافى العربى ؛ ص 117 .\r\n( 7 ) . امروز جزاير كانارى ( قنارى ) ناميده مىشود و در اقيانوس اطلس و نزديك سواحل شمال غربى افريقا واقع است .\r\n","page_name":" 70 ","page_number":76},
  {"content":"\r\n\r\nاقيانوس غربى واقع است ، گرفته‌اند . از آنجا تا اقصاى آبادى چين را دوازده ساعت دانسته‌اند كه وقتى خورشيد در اقصاى آبادى چين غروب مىكند ، آغاز طلوع آن بر نخستين جزاير آباد مذكور است كه در بحر اقيانوس غربى قرار دارد و اين نصف دايرهء زمين است و طول معموره‌اى است كه از آن آگاه شده‌اند و مسافت آن سيزده هزار و پانصد ميل است مطابق ميلى كه در اندازه‌گيرى زمين به كار رفته است . پس از آن در عرضها نظر كردند و ديدند كه آبادانى از محل خط استوا تا ناحيهء شمال در جزيرهء ثولى در برطانيه ( بريتانيا ) ، كه طول درازترين روز آن بيست ساعت است ، خاتمه مىيابد و گفته‌اند كه خط استوا زمين را از مشرق به مغرب طى مىكند . در ميان هند و حبش از جزيره‌اى [ كه سرنديب نام دارد 
  ] مىگذرد و خط ديگرى ( نصف‌النهارى ) از شمال به جنوب ، استوا را در اين جزيره قطع مىكند كه آنجا قبة الارض است و عرضها از خط استوا تا جزيرهء ثولى حدود شصت جزء است كه يك‌ششم دايرهء زمين است . . . و اندازهء درياى هند را معين كرده‌اند و گفته‌اند طول آن از مغرب به مشرق از اقصاى حبش تا اقصاى هند هشت هزار ميل و عرض آن دو هزار و هفتصد ميل است . . . و سرزمين حبش ( حبشه ) خليجى دارد كه تا ناحيهء بربر كشيده شده و خليج بربرى نام دارد ، طول آن پانصد ميل و عرض آن صد ميل است . و خليجى ديگر به سوى سرزمين ايله ( عقبه ) دارد كه درياى قلزم ( خليج عربى ) است . طول آن هزار و چهارصد ميل و عرض آن هفتصد ميل است و خليج ديگرى دارد كه از سرزمين ايران خارج مىشود و نامش خليج فارس است ، طولش هزار و چهارصد ميل و عرضش پانصد ميل است . ميان اين دو خليج سرزمين حجاز و يمن قرار دارد . . . در همهء اين دريا يعنى ( درياى هند و چين ) حدود هزار و سيصد و هفتاد جزيرهء آباد و غير آباد است . از آن جمله ، جزيره‌اى كه در اقصاى اين دريا و نزديك به ديار چين است و طبرنانى نام دارد كه همان جزيرهء سرنديب است و محيط آن از ناحيهء مشرق سه هزار ميل است و در مقابل سرزمين هند واقع است و كوههاى بزرگ و رودهاى فراوان دارد . از آنجا ياقوت سرخ و لاجورد صادر كنند و اطراف آن\r\n\r\n","description":"","footnote":"","page_name":" 71 ","page_number":77},
  {"content":"\r\n\r\nپنجاه و نه جزيرهء آباد است كه در آنها شهرها و دهكده‌هاى بسيار است . اما درياى اقيانوس غربى كه محيط ( اقيانوس اطلس ) نام دارد ، فقط ناحيهء مغرب و شمال آن كه در اقصاى سرزمين حبشه ( افريقا ) تا برطانيه ( بريتانيا ) است ، شناخته شده است و كشتى بر آن نمىرود و شش جزيره‌اى كه روبروى سرزمين حبش ( افريقا ) در آن هست ، جزاير آبادى است كه آنها را جزاير نيك‌بختان يا سعداء گويند و جزيرهء ديگرى در اين اقيانوس روبروى اندلس هست كه نزديك به خليج غديره قرار دارد . اين خليج كه از اقيانوس مغربى جدا مىشود از ميان اندلس و طنجه و سبته گذشته ، به بحر الروم مىرسد . در ناحيهء شمال اقيانوس مغربى جزاير برطانيه است كه دوازده جزيره است ، آنگاه اين اقيانوس از آبادانى دور شود و كس نداند كه چگونه است ؛ اما درياى روم و مصر ، از نزديك خليجى كه از اقيانوس مغربى است و نزديك جزيره‌اى موسوم به غديره و مقابل اندلس است بيرون مىآيد تا صور و صيدا در جانب مشرق امتداد مىيابد . طول اين دريا پنج هزار ميل و عرض آن در جايى ششصد ميل و در جايى ديگر هفتصد ميل و در جايى هشتصد ميل است و در آن خليجى است كه سوى ناحيه شمال نزديك روميه رود . طول آن پانصد ميل است ، و درياى ادريس ( درياى آدرياتيك ) نام دارد . خليج ديگرى دارد كه سوى سرزمين نربونه ( ناربون ) پيش رود ، طول آن دو هزار ميل است ، در اين دريا دويست و شصت و دو جزيره است كه از آن جمله ، پنج جزيرهء بزرگ است كه يكى از آنها جزيرهء قرنس است كه محيط آن دويست ميل است . و سردانيه ( ساردنى ) كه محيط آن سيصد ميل است . قبرس كه محيط آن سيصد و پنجاه ميل است . صقّليه ( سيسيل ) كه محيط آن پانصد ميل است . و إقريطش ( كرت ) كه محيط آن سيصد ميل است و درياى بنطس ( پونت يا درياى سياه ) از لاذقه ( لازيكا ) تا قسطنطنيه ( استانبول ) بزرگ امتداد دارد و طول آن هزار و شصت ميل و عرض آن سيصد ميل است و رودى كه طنايس ( تانا ) نام دارد ، به آن مىريزد و سرچشمهء اين رود از ناحيهء شمال از درياچه‌اى است كه مايطس ( درياى آزاق يا آزوف ) نام دارد و آن درياى بزرگى است ، اگرچه آن را\r\n\r\n","description":"","footnote":"","page_name":" 72 ","page_number":78},
  {"content":"\r\n\r\nدرياچه نامند و طول آن از مشرق به مغرب سيصد ميل و عرض آن صد ميل است و نزديك قسطنطنيه يك خليج دريايى از درياى بنطس جدا مىشود كه گويى رودى است ( اشاره به درياى مرمره است ) كه به درياى مصر ( مديترانه ) مىريزد .\r\nعرض اين خليج ( مرمره ) در كنار قسطنطنيه سه ميل است .\r\nاما درياى گرگان ( خزر ) كه درياى باب يا باب الابواب است ، طول آن از مغرب به مشرق هشتصد ميل و عرض آن ششصد ميل و در آن روبروى گرگان دو جزيره است كه در گذشته آباد بوده است . . . . و زمين را سه قسمت كرده‌اند ؛ نخستين قسمت از كنار درياى اخضر است تا ناحيهء شمال و خليجى كه از بنطس ( درياى سياه ) است تا درياى بزرگ « يعنى ، اقيانوس » و از ميان درياچه مايطس ( آزوف ) تا درياى بنطس امتداد دارد و حدود اين قسمت از زمين از مغرب و شمال درياى اقيانوس غربى است و از ناحيهء جنوب درياى مصر و روم است و از ناحيهء مشرق رود طنايس و درياچهء مايطس است و اين سرزمين به شكل شبه جزيره است و آن را اروفى ( اروپا ) ناميده‌اند . قسمت دوم زمين از ناحيهء جنوب شروع مىشود تا درياى مصر و تا درياى حبش ( هند در سواحل افريقا ) و اين قسمت زمين از مغرب بحر اخضر ( هند ) است و شمال آن درياى مصر و روم و مشرق آن عريش مصر و جنوب آن درياى حبش در مجاورت افريقا و اين قسمت زمين لوبيا ( لوبيه ) نام دارد . قسمت سوم زمين ، بقيه آبادى زمين است تا دورترين نقطهء آن و حدودش از مغرب رود طنايس و رود و خليج عريش و ايله است و جنوب آن درياى يمن [ درياى عرب از شعبات اقيانوس هند 
  ] و هند و مشرق آن دورترين نقطهء آبادى چين در سمت مشرق و خود سرزمين چين است و اين قسمت زمين را آسياى بزرگ نامند و اين سه قسمت زمين داراى اقليمها و ولايتها و سرزمينهاى آباد است . . . » . « 1 »\r\n\r\n\r\n","description":"","footnote":"\r\n( 1 ) . اين قسمت مقدمه بتّانى در آثار جغرافيايى زير آمده است : المسالك و الممالك ؛ ص 132 و 133 و كتاب الخراج و صنعة الكتابة ؛ ص 111 و 112 و التنبيه و الاشراف ؛ ص 23 - 30 و تاريخ الادب الجغرافى العربى ؛ ص 118 - 121 .\r\n","page_name":" 73 ","page_number":79},
  {"content":"\r\n\r\nذكر اين نكته لازم است كه اين فصل شامل همهء مطالب جغرافيايى زيج بتّانى نيست . بتّانى در آغاز زيجش در تعريف علم نجوم يا جغرافياى رياضى مىگويد : از بزرگترين دانشها از حيث مقام و برترين آنها از حيث مرتبه و نيكوترين آنها براى آرايش و دلچسب‌ترين آنها كه مايهء روشنى فكر و نظر مىشود و به فهم و ادراك توانايى مىبخشد و عقل را پرورش مىدهد . . . علم صناعت نجوم است كه براى شناختن مدت سالها و ماهها و اوقات و فصول و فزونى و كاستى شب‌وروز و مواضع خورشيد و ماه و كسوف آنها و سير مستقيم يا برگشت ستارگان و تغيير پيدا كردن اشكال آنها و ترتيب افلاك و ساير امور وابسته به اينها سود فراوان و فايده‌اى بزرگ دارد و هركس در اينها نيك بينديشد و خوب نظر كند يگانگى خدا بر او اثبات مىشود و به عمق عظمت آفريدگار و گستردگى حكمت و جلالت قدرت و لطافت صنع او پى مىبرد . « 1 » خداوند خود فرموده است :  « إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ »  . « 2 » جدول اقليمهاى بتانى تقريبا با فرغانى يكى است ؛ ولى با صورة الارض خوارزمى اختلاف دارد . جدولهايى كه بتّانى به پيروى از خوارزمى و با استفاده از آثار بطلميوس فراهم آورده ، شامل دو مجموعهء فهرست‌مانند از نام دويست و هفتاد و سه شهر با تعيين عرض و طول آنهاست . در وهلهء اوّل گمان مىرود كه هدف بتّانى تكميل جدول خوارزمى بوده است ؛ زيرا در فهرست اوّل هفتاد و چهار ولايت معمور و آبادان را كه در مقالهء هشتم كتاب بطلميوس آمده ، ولى در صورة الارض خوارزمى نيست ، ياد كرده است . « 3 »\r\nدر اينجا ، جا دارد كه از شرح ثابت بن قرّه حرّانى بر كتاب بطلميوس ياد شود . ثابت از هموطنان بتّانى است ، بعلاوه با بيت الحكمهء مأمون و حاصل علمى منجمان زمان مأمون ارتباط داشته است ؛ ولى در آثار خود چيزى دربارهء آنها نمىگويد .\r\nثابت بن قرّه در آغاز جوانى در بازار حرّان به صرّافى اشتغال داشت و چون به فلسفه\r\n\r\n\r\n","description":"","footnote":"\r\n( 1 ) . تاريخ نجوم اسلامى ؛ ص 290 و 291\r\n( 2 ) . آل عمران ، 190 .\r\n( 3 ) . تاريخ الادب الجغرافى العربى ؛ ص 121 .\r\n","page_name":" 74 ","page_number":80},
  {"content":"\r\n\r\nپرداخت پيشرفت زيادى كرد و بر سه زبان يونانى ، سريانى و عربى مسلط شد . او 150 كتاب در منطق ، رياضى ، نجوم و طب به زبان عربى و پانزده كتاب ديگر به زبان سريانى تأليف كرد . « 1 » ثابت علم هيأت را از محمد بن موسى بن شاكر فرا گرفت . محمد او را به معتضد خليفه معرفى كرد و او از جملهء منجمين دربار معتضد به شمار آمد . « 2 » ترجمهء كتاب الجغرافياى بطلميوس را نيز به ثابت نسبت داده‌اند . وى يكى از ترجمه‌هاى قديم المجسطى را هم اصلاح كرده است . « 3 » به احتمال زياد ثابت از اندازه‌گيرى خط نصف النهار كه به وسيلهء منجمان زمان مأمون انجام شده ، اطلاع داشته است ؛ ولى در آثارش در اين‌باره سخنى نمىگويد . وى همهء ترجمه‌هاى سريانى بطلميوس را با توجه به اشاراتى كه در آثارش كرده خوب مىشناخته است . « 4 »\r\nحدود يك قرن بعد از بتّانى در مصر در دوران فاطميان ابن يونس ، ابو الحسن على صدفى كتابى نجومى به صورت جدولها تأليف كرد كه در اعتبار همانند زيج بتّانى بود . در اين كتاب ابن يونس بر خلاف بتّانى وصف محاسبهء خط نصف النهار را كه در دوران مأمون خليفه محاسبه شده بود ، بتفصيل نقل كرده است . وى در جوانى شاهد فتح مصر به دست فاطميان و بناى شهر قاهره در سال 359 قمرى بوده است . ابن يونس در ايام خلافت العزيز بالله فاطمى ( 365 - 386 ) به رصدهايى پرداخت كه به فرمان خليفه الحاكم بامر الله فاطمى كه در سال 386 قمرى در سن يازده سالگى جانشين العزيز شد ، آن رصدها را بار ديگر تجديد كرد . « 5 » ابن يونس مانند منجمان دربار مأمون منجم دربار فاطميان بوده است و كار خود را در تنظيم جدولهايش در حدود سال 380 / 990 بر كوه المقطّم قاهره در رصدخانه‌اى آغاز كرد كه بعدها جزء « دار الحكمه » الحاكم خليفه فاطمى شد كه تا پايان دوران فاطميان باقى بود و تقريبا همانند سازمان معروف بيت الحكمهء دوران هارون و مأمون عباسى بود . ابن يونس جدولهايش را كه به دليل\r\n\r\n\r\n","description":"","footnote":"\r\n( 1 ) . انتقال علم يونانى به جهان عربى ؛ ص 269 .\r\n( 2 ) . تاريخ مختصر الدول ؛ ص 217 .\r\n( 3 ) . تاريخ علوم عقلى در تمدن اسلامى ؛ ص 77 و 109 .\r\n( 4 ) . تاريخ الادب الجغرافى العربى ؛ ص 122 .\r\n( 5 ) . زندگينامه علمى دانشوران ؛ ج 1 ، جزوهء 2 ، ص 446 .\r\n","page_name":" 75 ","page_number":81},
  {"content":"\r\n\r\nانتساب به الحاكم بامر الله خليفهء فاطمى الزيج الحاكمى الكبير عنوان يافت ، « 1 » اندكى پيش از وفات خود ( 399 ق ) به پايان برد . وى به‌طور قطع تحت تأثير آثار ابو الوفاى بوزجانى بوده و بر تلاشهاى علمى سه فرزند موسى بن شاكر سخت متكى بوده است . « 2 » از مقدمه و فصلهاى چهارم ، پنجم و ششم زيج حاكمى ، كه گزارش رصدها در آن آمده ، آشكار است كه ابن يونس با زيجهاى حبش حاسب ، بتّانى ، نيريزى و زيج ممتحن مأمونى آشنا بوده است ؛ همچنين رصدهايى را از ماهانى ، كه آثار او اكنون در دست نيست ، نقل كرده است . ابن يونس اندازه‌هاى معلوم سياره‌اى زيج ممتحن مأمونى را فهرست كرد . اين امر دست‌كم شناسايى دقيق جدولهاى سياره‌اى اين زيج قديمى را ، كه تنها نسخهء موجود آن مشتمل بر مقدار قابل توجه مواد مجعول است ، امكان‌پذير ساخته است . رصدهايى كه ابن يونس وصف كرده به قرانهاى سيارات با يكديگر و با ستارهء قلب الاسد و كسوف و خسوف و اعتدالين مربوط است . نظريهء وى در خصوص ساعت آفتابى ( در فصلهاى 26 ، 27 و 35 كتابش ) نيز ظرافت و كمال قابل ملاحظه‌اى دارد . ابن يونس در علم احكام نجوم نيز شهرت داشت و بنابر قول كسانى كه زندگينامهء او را نوشته‌اند مقدار فراوانى از وقت خود را مصروف پيشگوييهاى احكام مىكرد . جدولهاى ابن يونس مقدمه‌اى كوتاه و جالب دارد كه موارد استفادهء علمى از نجوم و جغرافياى رياضى را در شعائر اسلامى به اختصار آورده است . او مىگويد : ستارگان را با شريعت رابطه است : شناخت وقت نمازها و طلوع فجر ، كه هنگام آن غذا و آب بر روزه‌دار حرام مىشود ، و نيز غروب شفق ، كه آغاز وقت عشاست و خاتمهء قسم و نذر ، و شناخت وقت كسوف و آمادگى براى نماز و تشخيص قبله و آغاز ماهها و شناخت برخى روزها و موقع زراعت و تلقيح درخت ( گردافشانى ) و چيدن ميوه و تشخيص جهات و راهيابى به هنگام گم كردن راه از طريق ستارگان امكان‌پذير است . ابن يونس رصدهاى موثق كهن و رصدهاى متقدمان از اهل دانش چون ارشميدس ، ابرخس و بطلميوس را در اين مقدمه آورده است و مىگويد : مولا\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 122 - 123 .\r\n( 2 ) . خدمات مسلمانان به جغرافيا ؛ ص 95 .\r\n","page_name":" 76 ","page_number":82},
  {"content":"\r\n\r\nو سيد ما امير مؤمنان ابو على منصور امام الحاكم بامر الله بفرمود تا رصد ستارگان تندرو و برخى از ستارگان كندرو ، تجديد شود . « 1 »\r\nدر مقدمه ابن يونس آنچه از نظر جغرافيايى جالب توجه است تعيين محل 277 شهر است و اين تعداد با تعداد شهرهايى كه در جدولهاى جغرافيايى بتّانى آمده ، چندان اختلافى ندارد . « 2 »\r\nاز تأليفات جغرافيايى ديگرى كه از جغرافياى يونان و اطلاعات جمع‌آورى شده دوران مأمون متأثر بوده است ، رسالهء چهارم از رسائل اخوان الصفا دربارهء جغرافياست .\r\nاين رساله كه در نيمهء دوم قرن چهارم تأليف شده است ، فقط از معلومات مقدماتى دربارهء جغرافياى رياضى و طبيعى بر مبناى مكتب يونانى سخن مىگويد ؛ چه هدف اصلى در تأليفات آن رسائل اين بوده است كه از طريق حكمت خواننده را به يگانگى خدا رهبرى كند . « 3 »\r\nدر اواخر قرن چهارم مسلمة بن احمد مجريطى ( مادريدى ) ( م . 398 ق / 1007 م ) زيج محمد بن موسى خوارزمى را مختصر كرد و همين امر باعث شد كه بعدها در اندلس ، ابو القاسم اصبغ معروف به ابن السّمح ( م . 426 / 1035 ) بر اساس ترجمهء مسلمه از كتاب صورة الارض خوارزمى ، زيج بزرگى براساس روش سند هند تأليف كند . « 4 » از آثار ديگرى كه دلالت بر انتشار روش سند هند و اقدامات زمان مأمون در اندلس دارد آثار ابو اسحاق ابراهيم زرقالى ( م . 480 ) است . وى مؤلف زيج مشهور طليطله است . « 5 » زرقالى كه در محافل علمى اروپا به نام ارزهل « 6 » مشهور است ، به احتمال قوى در آغاز كار نقاش بوده . او ابزارهاى دقيق نجومى مىساخت و اسطرلاب تازه‌اى اختراع كرده بود . مولد وى قرطبه بود ، ولى تقريبا همهء عمر خود را در طليطله ، كه در آن روزگار مركز فرهنگى\r\n\r\n\r\n","description":"","footnote":"\r\n( 1 ) .\r\n Ge ? ographie D'Aboulfeda , 1 , Introduction ge ? ne ? ral a la ge ? ographie des orientaux ; p . XCIV - XCV . \r\n( 2 ) . تاريخ الادب الجغرافى العربى ؛ ص 124 .\r\n( 3 ) . علم جغرافيا و تطورات آن در جهان اسلام ؛ ص 96 .\r\n( 4 ) . تاريخ نجوم اسلامى ؛ ص 219 .\r\n( 5 ) . خدمات مسلمانان به جغرافيا ؛ ص 99 .\r\n( 6 ) .  Arzaehel \r\n","page_name":" 77 ","page_number":83},
  {"content":"\r\n\r\nاسپانيا بود ، گذراند . رسالهء اصطرلاب او به نام الصحيفة الزرقاليّه در اروپا به لاتين ترجمه شد و بر دانش جغرافياى اروپاييان تأثيرى كم‌نظير گذاشت . « 1 » رسالهء مذكور بعدها به زبانهاى عبرى ، كاستيلى و ايتاليايى نيز ترجمه شد . « 2 » فعاليت زرقالى در زمينهء جغرافيا از آنجا كه از ترجمه‌هاى عربى بطلميوس و از صورة الارض خوارزمى بهره گرفته است اهميت فراوان دارد ؛ « 3 » اما متأسفانه نسخه‌هاى اصلى آنها از بين رفته است . « 4 » از جمله كارهاى علمى زرقالى محاسبه طول درياى مديترانه به روشى نزديك به واقع ( 42 درجه ) بود . پيش از آن ، محاسبهء بطلميوس را كه 62 درجه بود ، منجمان مأمون به 54 درجه كاهش داده بودند . « 5 »\r\nجدول يا زيج ديگرى كه از دو مكتب جغرافيايى هند و ايران متأثر است و اهميت بسيار دارد ، زيج معتبر سنجرى تأليف ابو الفتح عبد الرحمان خازنى است . از اين زيج نسخهء منحصربه‌فردى در واتيكان موجود است . جدولهاى مذكور در حدود سال 520 ق / 1126 م در شهر مرو و به احتمال قوى براساس رصدهاى سال 509 ق / 1116 بر مبناى عرض مرو كه هفتاد و سه درجه و چهل دقيقه مشخص شده ، تنظيم شده است .\r\nعنوان جدولها از نام سلطان سنجر سلجوقى آخرين پادشاه سلجوقيان مشرق ( 511 - 522 ق / 1118 - 1157 ) گرفته شده و خازنى جدولهاى خود را به او تقديم كرده است . دربارهء خود خازنى اطلاعات كمى به دست آمده است . گفته‌اند كه غلامى رومى ( بيزانسى ) بوده كه در شهر مرو مىزيسته است . اربابش وى را آزاد كرد و وسايل تحصيل او را فراهم ساخت . « 6 » جالب آنكه برخى از محاسبات خازنى براساس دورانهاى جهانى سدّهانتا ( كلپ هندى ) و نيز دورانهاى « هزاره‌اى » ابو معشر بلخى است و اين دليل است بر اينكه مكتب هندى و ايرانى تا آن زمان هنوز تا حدّى رايج بوده است .\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 124 و خدمات مسلمانان به جغرافيا ؛ ص 109 .\r\n( 2 ) .  Les Penseurs de L'islam ; I - V , Paris : 1850 . \r\n( 3 ) . تاريخ الادب الجغرافى العربى ؛ ص 125 .\r\n( 4 ) .  L'Histoire des Arabes ; Chap . IV , Paris : 1850 . \r\n( 5 ) . همانجا .\r\n( 6 ) . همان ؛ ص 126 و تاريخ نجوم اسلامى ؛ ص 223 .\r\n","page_name":" 78 ","page_number":84},
  {"content":"\r\n\r\nدر غرب دنياى اسلام علىالخصوص اسپانيا نيز دانشمندان در زمينهء جغرافياى نجومى كوششهاى بسيار كردند ، از جمله جابر بن افلح اشبيلى ( متوفى ميان سالهاى 534 - 544 / 1140 - 1150 م ) . مهمترين اثر جابر كارى است بر مجسطى بطلميوس به نام اصلاح المجسطى . « 1 » او جداول نجومى نيز داشته كه بنوموا « 2 » آنها را ترجمه كرده است . « 3 » دانشمند ديگر ابن رشد ، ابو الوليد محمد بن احمد بن محمد فيلسوف مشهور است . وى در قرطبه در سال 520 متولد شد و در شهر مراكش به سال 597 فوت كرد . ابن رشد شارح و مفسر آثار ارسطو بود . او دو شرح مطول و اوسط بر كتاب السماء و العالم ارسطو نوشته است . « 4 » ابن رشد كتابى نيز دربارهء حركت كهكشانها و همچنين خلاصه‌اى بر المجسطى بطلميوس نوشته است . « 5 »\r\nدر قرن هفتم / سيزدهم آثار ابو على حسن مراكشى ( م . 660 / 1262 ) در زمينهء جغرافيا اهميت يافته و ما را متوجه افريقا مىكند . او از قلب اسپانيا تا بخش وسيعى از افريقا و از كنار اقيانوس اطلس تا سواحل نيل را سفر كرده است . « 6 » وى ارتفاع قطب را در 41 شهر اندازه‌گيرى كرد . مهمترين تأليف وى جامع المبادى و الغايات الى علم الميقات نام دارد كه در قسمت اول كتاب از مبادى علومى كه مبناى نجوم است ( وصف جهان ) ، تقويم‌شناسى و طريقهء ساختن ساعت آفتابى ( شاخص ) سخن مىگويد . قسمت دوم كتاب به وصف ابزارهاى رصد و ترتيب كار با آنها اختصاص يافته است ؛ وى همچنين فهرستى از نام دويست و چهل ستاره تهيه كرده كه به سال 622 / 1225 رصد شده است .\r\nبعلاوه عرض صد و پنجاه و سه محل جغرافيايى را تعيين مىكند كه چهل و سه محل را شخصا تحقيق كرده است . جالب آنكه خط نصف النهار ارين را كه مربوط به مكتب رايج پيش از دوران مأمون بود مبدأ طول جغرافيايى گرفته است . « 7 » تأليف ديگر مراكشى\r\n\r\n\r\n","description":"","footnote":"\r\n( 1 ) . تاريخ نجوم اسلامى ؛ ص 53 .\r\n( 2 ) .  Banumua \r\n( 3 ) . خدمات مسلمانان به جغرافيا ؛ ص 99 و 136 .\r\n( 4 ) . تاريخ نجوم اسلامى ؛ ص 43 .\r\n( 5 ) . خدمات مسلمانان به جغرافيا ؛ ص 99 .\r\n( 6 ) . تاريخ الادب الجغرافى العربى ؛ ص 126 .\r\n( 7 ) . همانجا .\r\n","page_name":" 79 ","page_number":85},
  {"content":"\r\n\r\nرساله‌اى در باب ادوات اخترشناسى است . جرج سارتون اثر او را چنين وصف كرده است : مهمترين تأليف در جغرافياى رياضى نه تنها در جهان اسلام ، بلكه در تمام دنيا اين كتاب است كه علاوه بر مطالب نجومى ، مختصات 135 محل جغرافيايى را در خود دارد كه مختصات 34 نقطهء آن را خود مراكشى رصد كرده است . مىتوان گفت ، هيچكدام از مؤلفان قرون وسطاى اسلامى به اندازهء او در توضيح روشها و ادوات علمى نجومى تلاش نكرده است . « 1 »\r\nكتاب جامع المبادى و الغايات را دانشمند معروف فرانسوى سديو به كمك پسرش در سال 1834 و 1835 به فرانسه ترجمه و منتشر كرد . سپس تكمله آن در سال 1842 انتشار يافت . به نظر رينو ، خاورشناس معروف ، اهميت مراكشى بيشتر از لحاظ كارهاى تجربى اوست و مقام علمى او پايين‌تر از ابن يونس بوده است . ولى كتاب مراكشى در زمينهء جغرافياى رياضى بسيار معتبر است و وصف وى از ابزارهاى رصدگيرى هنوز هم در باب خود بىنظير مىباشد . « 2 »\r\nهنگامى كه مراكشى در مغرب رصدهاى نجومى خود را انجام مىداد ، در شرق دنياى اسلام در نتيجهء تسلط مغولان بر بغداد و انقراض خلافت عباسيان ، تحول بزرگى رخ داد كه در اثناى آن تعداد فراوانى از آثار تمدن اسلامى از بين رفت . ولى در زمينهء جغرافياى رياضى اثر معتبرى به نام زيج ايلخانى به وجود آمد . در همين دوران سازمانى به نام رصدخانه مراغه بنياد شد كه بحقيقت شايستگى دار الحكمهء مأمونى و حاكمى را دارا بود . اين رصدخانه و نيز جدولهاى نجومى با نام يكى از دانشمندان بزرگ اسلام ، يعنى خواجه نصير الدين طوسى ( 597 - 672 / 1201 - 1274 ) پيوند دارد . او زبان عربى و فارسى را نيك مىدانست و به آن دو زبان مطلب مىنوشت . بدين لحاظ مىتوان او را نمايندهء دو زبان عربى و فارسى دانست . خواجه نصير الدين در تأليفات خود بيشتر از\r\n\r\n\r\n","description":"","footnote":"\r\n( 1 ) .\r\n Introduction to The History of Science ; carnegie Institute of Washington , Baltimore , 1931 , Vol - II , pp . 41 - 42 . \r\n( 2 ) . تاريخ الادب الجغرافى العربى ؛ ص 126 - 127 .\r\n","page_name":" 80 ","page_number":86},
  {"content":"\r\n\r\nمكتب عربى پيروى كرده كه با ميراث گذشتگان پيوستگى كامل داشته است . « 1 » خواجه به دستور ايلخان رصدخانه‌اى در مراغه نزديك درياچهء اروميه در 657 / 1259 داير كرد .\r\nاو كتابهاى پرارزشى از خراسان ، بغداد ، موصل ، سوريه و بويژه كتابخانه اسماعيليان در الموت جمع‌آورى كرد و در كتابخانهء رصدخانه مراغه نهاد . در امر رصديابى اخترشناسان بسيارى از جمله نجم الدين قزوينى ، مؤيد الدين ، محى الدين ، فخر الدين و ديگران با وى همكارى داشتند . مبناى كار زيج ايلخانى ، با اندك تصرفاتى ، زيج ابن يونس بوده است . « 2 » خواجه رصدخانهء مراغه را به بهترين ابزارهاى رصديابى آن روزگار مجهّز كرد . او گاهى همراه يورشهاى مغول مىرفت تا براى كتابخانهء رصدخانه نسخه‌هاى خطى فراهم كند .\r\nتجهيز رصدخانه تنها از لحاظ ابزار و لوازم و كتاب نبود بلكه علاوه بر شاگردان و فرزندان خواجه كه در آنجا كار مىكردند ، روايتهايى نيز نقل شده است كه بر شركت دانشمندان چينى در كار رصديابى دلالت دارد كه با توجه به امكانات دولت مغول بعيد به نظر نمىرسد . رصدخانهء مراغه زياد دوام نياورد ؛ به‌طورى كه پس از نيمهء اوّل قرن چهاردهم ميلادى / هفتم هجرى قمرى ، چيزى دربارهء آن گفته نشده است و خرابه‌هاى آن هنوز در مراغه پابرجاست . « 3 » خواجه نصير الدين در واقع يك دايرة المعارف علوم بود . فعاليتهاى علمى او ، بجز علوم اسلامى ، شامل علوم دقيقه و رياضيات نيز بود .\r\nسيد حسين نصر دربارهء خواجه نصير الدين مىنويسد : اگر قلمرو علم و هنر و فلسفه را با هم در نظر بگيريم ، بدون شك پس از ابن سينا بزرگترين شخصيت نصير الدين طوسى است . دانشمندان ديگرى نيز همچون بيرونى داراى چنين نبوغ علمى كلى بودند ، ولى هيچكدام به اندازهء خواجه نصير در زمينه‌هاى مختلف بر ديگران تأثير نگذاشتند . « 4 » خواجه نصير الدين دربارهء منطق ، رياضيات ، الهيات ، اقليدس و مجسطى تأليفات بسيارى دارد . از مشهورترين تأليفات او به زبان فارسى كتاب اخلاق ناصرى\r\n\r\n\r\n","description":"","footnote":"\r\n( 1 ) . همان ؛ ص 127 .\r\n( 2 ) . خدمات مسلمانان به جغرافيا ؛ ص 100 و 101 .\r\n( 3 ) . تاريخ الادب الجغرافى العربى ؛ ص 128 .\r\n( 4 ) . علم و تمدن در اسلام ؛ ص 49 .\r\n","page_name":" 81 ","page_number":87},
  {"content":"\r\n\r\nاست كه در آن سخنان افلاطون و ارسطو را دربارهء حكمت عملى به خوبى گرد آورده است . « 1 » زمانى كه خواجه نصير در خدمت اسماعيليان بود چندين كتاب در عقايد آنان تأليف كرد . اين دانشمند كه شيعهء دوازده امامى است آثارى نيز در كلام شيعه بر جاى نهاد ، از جمله ، تجريد العقايد كه معروفترين كتاب از اين نوع است و هنوز در مدارس شيعه كتاب درسى است . « 2 » خواجه نصير الدين در قلمرو علوم دقيقه ( و جغرافياى رياضى ) تقريبا همهء تأليفات دانشمندان قديم را كه مسلمانان عرب‌زبان شناخته بودند ، مطالعه و آنها را ترجمه كرد . از جمله رونويس تازه‌اى از كتاب المجسطى بطلميوس آماده كرد كه تقريبا همهء ترجمه‌هاى گذشتگان را تحت الشعاع قرار داد . او به منظور تنظيم جدولهاى نجومى رصديابى را در سن پيرى يعنى شصت سالگى آغاز كرد ، مع ذالك طى دوازده سال يعنى در حدود سال 670 / 1271 آن را به پايان برد ؛ در صورتى كه در مقدمهء زيج ايلخانى مىنويسد : دورهء رصديابى نجومى به كمتر از سى سال تمام نمىشود . محاسبه در زيج ايلخانى بر بنياد خط نصف النهار مراغه است . كتاب شامل چهار مقاله به شرح ذيل است :\r\n1 . تقويمهاى گوناگون ،\r\n2 . حركت ستارگان ،\r\n3 . تعيين اوقات ،\r\n4 . محاسبات مختلف نجومى .\r\nهرچند جدولهاى اين كتاب غالبا رصدهاى ابتكارى نداشت ، در شرق نزديك شهرت فراوان يافت و حتى پس از پيدايش جدولهاى الغ‌بيك همچنان مورد استفاده بود و به چين نيز راه پيدا كرد و بر دانش نجوم آنجا كاملا مسلط شد . به سال 764 / 1362 يكى از دانشمندان سمرقند مقيم چين با استفاده از جدولهاى خواجه نصير الدين طوسى ، تقويمى براى يكى از نوادگان چنگيز خان تنظيم كرد كه تا قرن چهاردهم ميلادى ، يعنى\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 128 .\r\n( 2 ) . علم و تمدن در اسلام ؛ ص 50 .\r\n","page_name":" 82 ","page_number":88},
  {"content":"\r\n\r\nپس از انقراض دولت مغولى چين در آنجا نفوذ داشت . اصل جدولهاى ايلخانى به احتمال زياد فارسى بوده است ؛ ولى تعداد زيادى ترجمه و شرح به زبان عربى دربارهء آن وجود دارد . يكى از اين شرحها از محمود شاه خلجى است كه از طريق آن ، اروپاييان با جدولهاى زيج ايلخانى آشنا شدند ؛ زيرا به سال 1648 - 1650 قسمتهايى از آن با ترجمهء جان گريوز ، منجم و خاورشناس انگليسى ، منتشر شد . در اين كتاب نيز مانند همه زيجهاى ديگر ، مطالب جغرافيايى خاص كم نيست ، هرچند بيشتر مطالب آن به توضيح طول و عرضها اختصاص دارد . كتاب جغرافياى فارسى ديگرى را نيز با عنوان صورة الاقاليم - كه از مكاتب جغرافيادانان مسلمان گرفته شده - به خواجه نصير الدين طوسى نسبت داده‌اند ؛ ولى دربارهء صحت انتساب آن به خواجه نصير الدين ترديد هست و به نظر مىرسد كه ترجمهء فارسى يكى از كتابهاى ابو اسحق ابراهيم فارسى معروف به اصطخرى باشد . « 1 » از بزرگترين شاگردان و دستياران خواجه نصير الدين ، بايد از قطب الدين مسعود شيرازى ( 634 - 710 / 1236 - 1311 ) نام برد . او در شيراز متولد شد و در آنجا نخستين تعليمات طبى را نزد پدرش فرا گرفت ؛ همچنين تحت تأثير پدر به تصوف گراييد ؛ سپس به مراغه رفت و در آنجا نزد خواجه نصير الدين به تحصيل پرداخت . او در ايران ، شامات و آسياى صغير به سفر پرداخت و در قونيه به تحصيل علم تصوف در نزد صدر الدين قونوى شاگرد محيى الدين ابن عربى مشغول شد . سپس به مصر سفر كرد و در آنجا مدتى مقيم شد ، آنگاه به ايران بازگشت و در تبريز اقامت گزيد .\r\nقطب الدين بزرگترين شارح آثار طبى ابن سيناست . وى كتابهاى متعددى در علم مناظر ، هندسه ، نجوم ، جغرافيا ، فلسفه و علوم دينى تصنيف كرد . « 2 » قطب الدين مسعود شيرازى همانند نصير الدين طوسى جامع فنون و معارف بود تا آنجا كه ابو الفداء وى را متفنّن لقب داده است . او در بعضى زمينه‌ها از خواجه نصير الدين فراتر رفته و بيشتر از وى اصالت نشان داده است . به گفتهء بار تولد ، وى منجم بزرگى بود كه روشهاى تازه‌اى را در\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 129 - 130 .\r\n( 2 ) . علم و تمدن در اسلام ؛ ص 50 و 51 .\r\n","page_name":" 83 ","page_number":89},
  {"content":"\r\n\r\nنجوم جستجو مىكرد . از آثار مهم او در نجوم دو كتاب نهاية الادراك فى دراية الافلاك و التحفة الشاهية فى علم الهيئة است كه با هم مشابهت فراوان دارند . در واقع التحفة الشاهية نسخه اصلاح شده و خلاصه شده نهاية الادراك است . كتاب نهاية الادراك فى دراية الافلاك يك اثر نجومى محض نيست ، بلكه از مسائل مربوط به جهان‌شناسى ، مسّاحى ، انواء ( هواشناسى ) ، مكانيك و نورشناختى گفتگو مىكند . ويدمان دانشمند آلمانى كه دربارهء اين كتاب تحقيق كرده ، آن را بهترين كتاب در زمينهء كيهان‌نگارى به زبان عربى كه خالى از رياضيات است ، شناخته است . گفتار قطب الدين مسعود دربارهء شكل و محل و حركت زمين ، بسيار جالب است و بيشتر به سوى نفى حركت زمين ( نظريه بطلميوسى ) گرايش دارد . وصف او از درياها و اقليمها مانند معمول از منجمان گرفته شده ، ولى كاملتر است ؛ چنان كه در چند مورد مطالبى ارائه مىدهد كه براى رسم يك نقشه جغرافيايى كافى است . قطب الدين اطلاعات مهمى دربارهء هند و جاوه دارد .\r\nاطلاعات او دربارهء مغرب نيز بىاهميت نيست . گويند : هنگامى كه ارغون خان مغول با امپراتور فرانسه و دربار پاپ روابط سياسى برقرار كرد ، قطب الدين مسعود در سال 688 / 1289 نقشه‌اى از درياى مغرب ( مديترانه ) و سواحل آن را به او نشان داد كه محل شهرهاى آسياى صغير با دقت بر آن تصوير شده بود . در محافل اروپا از قطب الدين مسعود ، به‌طورى كه شايستهء وى است ، تقدير به عمل نيامده و هنوز هم هيچيك از آثار وى منتشر نشده است . اطلاعات ما دربارهء قطب الدين مديون تحقيقات ويدمان آلمانى است كه ضمن تحقيق در شرح حال اين دانشمند آراى او را دربارهء چند مسأله علمى توضيح داده است . « 1 »\r\nآخرين زيجى كه اين سلسله آثار جغرافيايى را كامل مىكند زيج الغ بيك ( 796 - 853 / 1393 - 1449 ) ( الغ بيك نوادهء تيمور لنگ ) است . وى پيشگامانى چون غياث الدين جمشيد كاشى ، قاضىزاده رومى و معين الدين كاشانى را به دربار خود فراخواند و آنان جداول جغرافيايىاى ( زيج سلطانى ) كه مقدمهء آن را شخص\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 130 و 131 .\r\n","page_name":" 84 ","page_number":90},
  {"content":"\r\n\r\nسلطان ( الغ بيك ) نوشت ، تنظيم و مرتب كردند . اين زيج براستى آخرين مرحله سنن پرشكوه مكتب ( جغرافيايى ) بغداد ( يعنى زمان مأمون ) را نشان مىدهد . « 1 » زيج الغ بيك استمرار يكى از رشته‌هاى دانش جغرافيايى مسلمانان است و طبعا مطلب تازه‌اى كشف نكرده است . به همين دليل زيج الغ بيك آخرين سخن دربارهء نجوم و جغرافياى قرون وسطاى اسلامى و بلكه مرحلهء كمال اين دانش پيش از اختراع تلسكوپ به شمار مىرود . « 2 »\r\n\r\n\r\n","description":"","footnote":"\r\n( 1 ) . خدمات مسلمانان به جغرافيا ؛ ص 101 .\r\n( 2 ) . تاريخ الادب الجغرافى العربى ؛ ص 131 و 132 .\r\n","page_name":" 85 ","page_number":91},
  {"content":"\r\n\r\n\r\nفصل چهارم آغاز سيروسفر و پيدايش كتب جغرافياى عمومى و سفرنامه‌ها\r\nحج يكى از عوامل اصلى در ترغيب مسلمانان به جهانگردى و جغرافيانگارى بود . مردم بيشمارى از كليهء بلاد به مكه مشرّف مىشدند . بسيارى از مسلمانان خصوصا دو قشر عمدهء بازرگانان و دانشمندان بر اثر برخورد با مسلمانان ساير بلاد به سياحت و زيارت ديگر بلاد ترغيب مىشدند . بسيارى از علاقه‌مندان علم و دانش پس از طى مراحل مقدماتى علوم يا حتى قبل از آن براى تكميل معارف خود به شهرها و كشورهاى ديگر ره مىسپردند تا بر خوان علم دانشمندان شهرها بنشينند و شاگردى كنند ، بازرگانان نيز براى گسترش روابط بازرگانى به سفرهاى تجارتى مىرفتند و در راه شهرها و انسانهاى بيشمار را از اقوام و طوايف مختلف مشاهده مىكردند و بعضا از احوال و عادات آنها مىنوشتند . گشت و گذار و سير و سياحت در مناطقى كه امنيت بيشترى داشت و پادشاهان تسهيلات و خدمات بهترى فراهم كرده بودند آسانتر صورت مىگرفت .\r\nبسيارى از آنان كه سفرهاى علمى و يا رفت و آمد بازرگانى داشتند ، مشاهدات خود را مستقل يا غير مستقل نگاشته‌اند . برخى چون ابن فضلان ، ابن جبير ، ابن بطوطه و ادريسى آثارى بر جاى گذاشته‌اند كه بيانگر عظمت تمدن اسلامى و پيشتازى دانشمندان مسلمان در اين رشته است . برخى چون سلّام ترجمان و ابن وهب قريشى هرچند كتب مستقل ننوشته‌اند ، در آثار ديگران از آنان سخن رفته است . « 1 »\r\n\r\n\r\n","description":"","footnote":"\r\n( 1 ) . جهانگردان مسلمان در قرون وسطا ؛ پيشگفتار ، ص 8 و 9 .\r\n","page_name":" 86 ","page_number":92},
  {"content":"\r\n\r\nدر اواخر قرن سوم قمرى تعداد زيادى كتب جغرافيايى به زبان عربى تأليف شد ؛ از آن جمله چند كتاب جغرافيا با نام المسالك و الممالك . به احتمال قوى نخستين تأليفى كه چنين عنوانى داشته است كتاب ابن خرداذبه بوده است اين كتاب اساس و سرمشق تقريبا همهء تأليفات جغرافياى عمومى قرار گرفت . « 1 » اين كتاب توصيفى است از جاده‌هاى بازرگانى جهان اسلام و مناطق دوردستى چون چين ، كره و ژاپن . هرچند در قسمتهاى مختلف كتاب واقعيات با افسانه‌ها و شايعات درهم آميخته است ، جغرافيادانان بعدى همواره به اين كتاب مراجعه كرده‌اند . « 2 »\r\nاز جغرافيادانان پرآوازهء قرن سوم هجرى قمرى كه در جغرافياى عمومى كتاب ارزنده‌اى نوشته است ، يعقوبى ( احمد بن ابى يعقوب م . 282 ) است . وى كه ابتدا در دربار طاهريان خراسان زندگى مىكرد مردى كثير السفر بود و از هند و مغرب ديدن كرد .\r\nدر سال 278 ق / 891 م كتابى شبيه به فرهنگ امروزى جغرافيا به نام البلدان نوشت . اين كتاب جزئياتى دربارهء اماكن بيشمار به دست مىدهد . يعقوبى سعى كرده است تا واقعيات جغرافياى طبيعى را با توضيح جغرافياى انسانى بسيارى از مناطق بيان كند .\r\nجزئيات مربوط به جاده‌هاى سراسر ايران تنها در اين كتاب به‌طور كامل شرح داده شده است . او بخصوص به جنبه‌هاى آمارى و موضع‌نگارى علاقه‌مند بوده است . يعقوبى را گاهى « پدر جغرافياى اسلامى » ناميده‌اند . « 3 » مسلمانان به جغرافياى انسانى نيز علاقهء بسيار نشان دادند و به وسيلهء بازرگانان ، سياحان ، حاجيان ، دانشمندان و محققان امور جغرافيايى موفق به شناخت جهان و تدوين مسائل جغرافيايى شدند و حتى معلومات جغرافيايى آنان از راه سيسيل به دست اروپاييان رسيد .\r\nهمزمان با تأليفاتى در زمينهء جغرافياى عمومى و وصفى در قرن سوم هجرى قمرى داستانهايى دربارهء سفرها و ولايات بيگانه اعم از سفرهاى خرافى و وصف راهها و منزلگاهها با ذكر سادهء نامهاى جغرافيايى نوشته شد . از وصف سفرهاى آن روزگار خبر\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 96 و 97 .\r\n( 2 ) . خدمات مسلمانان به جغرافيا ؛ ص 31 و 32 .\r\n( 3 ) . همان ؛ ص 32 و 33 .\r\n","page_name":" 87 ","page_number":93},
  {"content":"\r\n\r\nچندان زيادى به ما نرسيده ؛ زيرا شرح غالب اين سفرها از ميان رفته و آنچه باقى مانده مطالبى بدون توضيح و تفسير است ؛ اما همين قسمت مختصر نيز وسعت و دامنهء سفرها را نشان مىدهد ، به‌طورى كه مىتوانيم تصويرى از سفرهاى مختلف آن روزگار در ذهن داشته باشيم . در آغاز اين دوران به خبرهايى از سفرهاى علمى بىنظيرى برمىخوريم كه غالبا هدف از اين سفرها تحقيقات علمى بوده است . « 1 » ادريسى نقل مىكند كه ابراهيم بن مهدى ( م . 224 / 839 ) برادر خليفه هارون الرشيد ( 170 - 193 / 786 - 809 ) در كتاب الطيب آورده است كه خليفه كسانى را به يمن فرستاد تا دربارهء عنبر تحقيق كنند . آنان ضمن سفر خود احوال مردم عدن و خاسك در ساحل درياى عرب در مهره و ديگر نقاط مسكون جنوب جزيرة العرب را بررسى كردند « 2 » و توانستند مركز تهيهء اين مادهء ارزشمند را شناسايى كنند ؛ زيرا در آن روزگار عنبر سفيد و سياه به دليل خاصيت دارويى و بوى خوش بسيار معروف بود . اين ماده كه غالبا آن را از سواحل شرقى افريقا مىآوردند در اقتصاد دستگاه خلافت اهميت داشت و ابو يوسف معاصر هارون الرشيد آن را منبع مهم خراج و معادل مرواريد دانسته است . « 3 »\r\nيك سلسله سفرها و مباحث خاص جغرافيايى هم با نام نوادهء رشيد يعنى الواثق بالله ( 227 - 232 / 842 - 847 ) همراه شد ، ولى انگيزهء آن احيانا عوامل تخيّلى مطلق بوده است . در دو مورد از اين سفرها رياضيدان معروف محمد بن موسى خوارزمى ( م . 259 / 873 ) شركت داشته است . سفر اوّل به آسياى صغير براى تحقيق دربارهء غار اصحاب كهف ، كه ميان عمّوريه و نيقيه بود ، پس از موافقت امپراتور روم شرقى انجام گرفت . « 4 » جالب توجه است كه محمد بن موسى جسدهاى حنوط شده اصحاب كهف را تشخيص نداده است . داستان اين سفر حتى در دوران زندگانى محمد بن موسى رواج چشمگيرى داشته ؛ زيرا ابن خرداذبه آن را با كلمات خود مؤلف در كتابش نقل كرده است . « 5 » مسعودى مورخ و جغرافيادان قرن چهارم هجرى قمرى نيز اين روايت را از\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 146 .\r\n( 2 ) . نزهة المشتاق ؛ ج 1 ، ص 66 .\r\n( 3 ) . تاريخ الادب الجغرافى العربى ؛ ص 146 .\r\n( 4 ) . همان ؛ ص 148 .\r\n( 5 ) . المسالك و الممالك ؛ ص 106 و 107 .\r\n","page_name":" 88 ","page_number":94},
  {"content":"\r\n\r\nاحمد بن محمد بن طيب سرخسى در كتاب خود نقل كرده است . « 1 » مقدسى نيز در نيمهء دوم قرن چهارم داستان سفر به غار اصحاب كهف را بتفصيل روايت كرده است . « 2 » بيزانس‌شناسان معاصر سعى و تلاش فراوان مىكنند كه اين سفر را يك واقعهء درست تاريخى جلوه دهند .\r\nسفر دوم محمد بن موسى خوارزمى به فرمان خليفه به سوى طرخان فرمانرواى خزر بود كه با سفر سلّام ترجمان به سد يأجوج و مأجوج ارتباط مستقيم دارد . داستان اين سفر را نيز ابن خرداذبه در كتابش آورده است . « 3 » سفر سلّام ترجمان به سوى سد يأجوج و مأجوج يك حقيقت تاريخى است . برخى معتقدند سفر او به ديوار چين بوده كه در تصور عامّه با سدّ يأجوج و مأجوج اشتباه شده است . « 4 » در اينجا لازم است گفته شود كه بعضى از سفرها به اجبار و به صورت اسارت بوده است كه در بيدارى بسيارى از مسلمانان آگاه و دانا تأثير داشته است ؛ از جمله اسارت مسلم بن ابى مسلم جرمى به دست بيزانسيان . نام او بدرستى معلوم نيست و اطلاعات ما دربارهء او همين داستان آزادى وى است كه مسعودى آن را روايت كرده و مىگويد : مبادلهء سوم در زمان خلافت واثق در محرم سال 231 در لامس از شهرهاى آسياى صغير انجام شد . مسلم بن ابى مسلم جرمى در ميان اسيران مبادله شد . وى در نواحى سرحدى اعتبارى داشت ، ولايت و مردم روم را به خوبى مىشناخت و دربارهء اخبار روم ، ملوك و سران آنها ، راهها و معبرهاى آن كشور ، موسم جنگ ، تاخت و تاز در قلمرو روم و ممالك مجاور آن چون بر جان ( بلغارها ) و آبر ( بلغارهاى كنار دانوب ) و برغر و صقلاب و خزر و غيره تأليفاتى داشت . در اين مبادله مردى به نام ابو رمله از جانب احمد بن ابى داوود ، قاضى القضاة واثق ، همراه خاقان ( ترك ) حضور داشت كه هنگام مبادله ، اسيران را امتحان مىكرد ، هر كه قائل به خلق قرآن و منكر رؤيت خدا بود ، مبادله مىشد و نيكى مىديد و هر كه انكار مىكرد در سرزمين روم باقى مىماند . جمعى از اسيران بازگشت به سرزمين نصارا را بر اعتقاد به خلق قرآن و نفى رؤيت خدا ترجيح دادند و تسليم نشدند و تا هنگام رهايى\r\n\r\n\r\n","description":"","footnote":"\r\n( 1 ) . مروج الذهب ؛ ج 1 و 2 ، ص 348 .\r\n( 2 ) . احسن التقاسيم ؛ ص 152 و 153 .\r\n( 3 ) . المسالك و الممالك ؛ ص 163 به بعد .\r\n( 4 ) . كارنامه اسلام ؛ ص 80 .\r\n","page_name":" 89 ","page_number":95},
  {"content":"\r\n\r\nمحنتها و رنجها ديدند . « 1 » اين امر نشان مىدهد كه مكتب عقلانى معتزله در آن روزگار هنوز چيره بوده و از همان مقبوليّتى كه بعدها مذهب اهل سنت يافت ، برخوردار بوده است . « 2 » تأليفات جرمى ، كه در اين حكايت بدان اشاره شد ، از نظر مستشرقين اهميت دارد . اگر آثار او باقى مانده بود ، طبعا مىتوانستيم دربارهء بسيارى از مسائل مربوط به تكامل اطلاعات جغرافيايى مسلمانان قضاوت كنيم ، ولى متأسفانه از همهء تأليفات او ، جز قطعه‌اى ناچيز كه صحت انتساب آن نيز به مسلم بن ابى مسلم جرمى مورد ترديد است ، چيزى باقى نمانده است . در اين قطعه درباره تعداد ولايتهاى روم شرقى و مسائل مربوط به تنظيمات آن سخن گفته شده است . « 3 » اين قطعه را ابن خرداذبه نيز روايت كرده است . « 4 » به احتمال زياد خبرهايى را هم كه قدامه دربارهء بيزانس و تقسيمات آن نقل كرده ، متعلق به جرمى بوده كه ضمن آن اطلاعاتى دربارهء جنگهاى مسلمانان در آسياى صغير ( ثغور ) دارد . « 5 » به‌هرحال مسلم است كه تأليفات جرمى منبع بسيار مهمى براى آشنايى مسلمانان عرب با دولت روم شرقى بوده است و براى نخستين‌بار اطلاعاتى دربارهء صقلابيان و همسايگانشان مىدهد . بنا به گفته بار تولد تمام جغرافيادانان متأخر در جهان اسلام ، گفته‌هاى مسلم جرمى را بدون ذكر منبع آن نقل كرده‌اند . مثلا به نظر مىرسد كه نامگذارى درياى سياه به درياى خزر از اوست و همو صقلابيان را از سمت مغرب همسايه مقدونيه دانسته و بر جان يا بلغارهاى كنار درياى سياه و سواحل دانوب را از سمت مغرب همسايه تراكيه و از سمت شمال همسايه مقدونيه به حساب آورده است . « 6 »\r\nتقريبا 50 سال پس از مسلم جرمى در حدود سال 288 / 900 هارون بن يحيى به اسارت روم شرقى درآمد . از وى مطالب بسيار ارزنده‌اى در وصف قسطنطنيه ( پايتخت بيزانس ) باقى مانده است . ابن رسته ( م . 290 ) جغرافيادان اواخر قرن سوم هجرى قسمت\r\n\r\n\r\n","description":"","footnote":"\r\n( 1 ) . التنبيه و الاشراف ؛ ص 171 و 172 .\r\n( 2 ) . تاريخ الادب الجغرافى العربى ؛ ص 149 .\r\n( 3 ) . همان ؛ ص 149 .\r\n( 4 ) . المسالك و الممالك ؛ ص 105 .\r\n( 5 ) . نبذ من كتاب الخراج و صنعة الكتابة ؛ ص 252 و 253 به بعد .\r\n( 6 ) . تاريخ الادب الجغرافى العربى ؛ ص 150 .\r\n","page_name":" 90 ","page_number":96},
  {"content":"\r\n\r\nمهمى از اطلاعات هارون بن يحيى را در كتاب خود آورده است : هارون بن يحيى نزديك عسقلان در فلسطين به اسارت دزدان دريايى ، كه از مردم انطاليه « 1 » ( در آسياى صغير ) بودند ، درآمد . او را از راه دريا و خشكى به قسطنطنيه بردند و مدتها در آنجا بود ، سپس از راه سالونيك ( سلانيك ) به روم رفت و سرزمين صقلابيان و بندقيان ( ونيزيان ) را مشاهده كرد . در روم اطلاعاتى درباره ناحيهء برغند ( بورگونى ) ، فرانسه و بريطانيا ( بريتانيا ) به دست آورد . « 2 » قسمت اساسى روايتهاى هارون بن يحيى خاص وصف قسطنطنيه است كه ابن رسته آنها را در كتابش آورده است . « 3 » روزن خاورشناس روسى حتى پيش از چاپ كتاب ابن رسته ، نظرها را بدان توجه داد و به سال 1879 م متن عربى را با ترجمهء روسى آن انتشار داد . « 4 » ذكر اين نكته لازم است كه وصف هارون بن يحيى از قسطنطنيه حاصل مشاهدهء مستقيم او بوده است ؛ مثلا سخن او دربارهء قسطنطنيه و كليساى اياصوفيه و موكب پرمهابت امپراتور بيزانس هنگام رفتن به كليساى مذكور و آداب و رسوم معمول در كليسا و نواختن ارغنون ( ارگ ) بسيار جالب و از نظر جغرافياى انسانى پرارزش است ؛ « 5 » ولى اطلاعاتى را كه از روم ( روم غربى ) و عجايب آن نقل كرده ، گويى از منابع مسيحى شرق و به احتمال قوى از منابع سريانى اخذ كرده است . « 6 »\r\nبجز اطلاعاتى كه اسيران در زمينهء جغرافيا نقل كرده‌اند ، سفارتهاى بيشمار نيز در توسعهء اطلاعات جغرافيايى نقش بسزايى داشته‌اند . درباره مغرب اسلامى ، نخست بايد از يحيى بن حكم بكرى ( 153 - 250 ) كه اطلاعات فراوان از او به جاى مانده است ، ياد كنيم . يحيى به لحاظ زيبايى صورت و رعنايى قدوبالايش به غزال معروف بود . وى كه از دبيران باكفايت دربار عبد الرحمن اوسط ( امير اندلس ) بود دوبار مأموريت سياسى داشته است : مأموريت نخست در پى تقاضاى صلح از طرف نورمانها بود كه به همراه\r\n\r\n\r\n","description":"","footnote":"\r\n( 1 ) .  Antalya \r\n( 2 ) . همان ؛ ص 150 .\r\n( 3 ) . الاعلاق النفيسه ؛ ص 139 - 142 و 152 .\r\n( 4 ) . تاريخ الادب الجغرافى العربى ؛ ص 150 .\r\n( 5 ) . الاعلاق النفيسه ؛ ص 143 - 145 .\r\n( 6 ) . تاريخ الادب الجغرافى العربى ؛ ص 151 .\r\n","page_name":" 91 ","page_number":97},
  {"content":"\r\n\r\nيحيى بن حبيب « 1 » به سفارت به سرزمين نورمانها اعزام شد . « 2 »\r\nغزال و يحيى بن حبيب با راهنمايان و همراهان نورمانى از شهرك ساحلى شلب ( واقع در جنوب غربى پرتغال ) و از راه اقيانوس اطلس به سوى شبه‌جزيرهء ژوتلند ( دانمارك و جزاير اطراف آن ) حركت كردند . اين دريانوردى طولانى با طوفانهاى مكرر و امواج خروشان دريا توأم بود . هوريك پادشاه نورمان ( 844 يا 845 ) سفير مسلمان اندلس را به گرمى پذيرفت و نامه و هداياى عبد الرحمن را بسيار پسنديد و از سفير و همراهانش در خانهء مجللى پذيرايى كرد . « 3 » چندى قبل يكى از دانشمندان فرانسه سفر غزال را به سوى نورمانها تكذيب كرد ؛ ولى اخيرا زايبل دانشمند نروژى شخصيت پادشاهى را كه در اين سفارت ، غزال او را ديده ، اثبات كرده است . « 4 »\r\nدر مأموريت دوم غزال به فرمان عبد الرحمن اوسط به همراه يحيى بن حبيب با نامه و هدايايى به دربار امپراتور بيزانس فرستاده شد .\r\nمسلمانان مغرب همهء توجه خود را به مردم و سرزمين مشرق ، كه با آنان از ديرباز مناسبات تاريخى و بازرگانى داشتند ، منحصر نكردند ، بلكه براى آشنايى با غرب و كشف ولايتهاى ناشناختهء آن كوشيدند . مسلمانان اندلس با وجود ترس از اقيانوس اطلس كه از ديد آنها به درياى خوفناك ظلمات پيوسته بود ، در كار اكتشاف آن كوشش بسيار كردند . « 5 » مسعودى خبر يكى از اين سفرهاى مخاطره‌آميز را با عباراتى كوتاه در كتاب خود آورده است . او پس از بيان حكايتهاى شگفت‌انگيز و سرگذشت كسانى كه جان خود را به خطر افكنده و سوار بر كشتى شده و بعضى نجات يافته و برخى تلف شده‌اند ، مىنويسد : از آن‌جمله مردى خشخاش نام از مردم اندلس ، كه از پهلوانان و نوچگان قرطبه بود ، گروهى از نوچگان را فراهم آورد و بر كشتىاى كه آماده كرده بود ، نشانيد و به درياى محيط راند و مدتى غايب بود ، آنگاه با غنايم فراوان بازگشت و\r\n\r\n\r\n","description":"","footnote":"\r\n( 1 ) . از منجمان و ستاره‌شناسان برجسته اندلس .\r\n( 2 ) . مقرى ؛ نفح الطيب ؛ ج 1 ، ص 441 .\r\n( 3 ) . اسلام در غرب ؛ ص 143 .\r\n( 4 ) . تاريخ الادب الجغرافى العربى ؛ ص 152 .\r\n( 5 ) . تاريخ الادب الجغرافى العربى ؛ ص 152 .\r\n","page_name":" 92 ","page_number":98},
  {"content":"\r\n\r\nحكايت وى ميان مردم اندلس مشهور است . « 1 »\r\nخبر ديگر درباره سفر هشت عموزاده جوان ملقب به « مغروران » است . آنان سفر خود را از شهر ليسبون آغاز كردند . ادريسى داستان آنها را ضمن سخن از شهر ليسبون در كتابش بتفصيل نقل كرده است : هشت عموزاده تصميم گرفتند به درياى ظلمات روند تا بدانند در آن چيست و نهايتش كجاست ؟ پس يازده روز با باد شرقى برفتند و به سنگستانى مخوف و ظلمانى رسيدند . آنگاه دوازده روز به سوى جنوب رفتند تا به جزيرهء گوسفندان رسيدند و به گله‌هاى بسيار برخوردند ، پس از آن دوازده روز در همان جهت برفتند تا به جزيرهء ديگرى رسيدند كه مردم آنجا چهرهء سرخ و موى اندك و نرم و قامتهاى دراز داشتند . ( آن مردم ) آنها را اسير كردند ، چون وزش باد غربى آغاز شد ، فرمانرواى جزيره دستور داد تا آنها را با چشم بسته به قاره خشكى ( افريقا ) بفرستند كه پس از سه روز و سه شب دريانوردى ، روز چهارم به جايى رسيدند كه مردم آنجا به زبان عربى سخن مىگفتند . . . از آنها شنيدند كه در جنوب مراكش هستند و تا شهرشان دو ماه راه است . محل پياده شدن آنها جايى بود كه بعدها بندر آسفى ساخته شد . « 2 »\r\nبرخى از نكات اين داستان مربوط به فرهنگ عاميانهء قرون وسطاست . دخويه ضمن تحليل افسانه‌هاى قديم اروپا متوجه شباهتهايى ميان اين داستان و داستان سفر كشيش براندن « 3 » شد . اين مطلب نشان مىدهد كه منبع اين دو داستان مشترك است .\r\nهمان‌طور كه دخويه نظر داده ، اين گزارش مربوط به قرن دهم ميلادى و پيش از بناى بندر آسفى بوده است . بيزلى « 4 » معتقد است كه جزيرهء اول كه در داستان آمده بايد جزيرهء ماديره « 5 » و جزيره دوم يكى از جزاير قنارى « 6 » باشد . تمام مطالبى كه دربارهء اين سفر گفته شده است از حدود فرضيات دور از واقع تجاوز نمىكند . مع ذلك متخصصان جغرافياى قرون وسطا معتقدند كه اين سفر در تشويق و تحريك دريانوردان اروپايى ( بخصوص پرتغالى و اسپانيايى ) به سفرهايى كه بعدها در اقيانوس اطلس انجام شد بسيار مؤثر بوده\r\n\r\n\r\n","description":"","footnote":"\r\n( 1 ) . مروج الذهب ؛ ج 1 ، ص 116 .\r\n( 2 ) . نزهة المشتاق ؛ ج 2 ، ص 548 .\r\n( 3 ) .  St . Brandan \r\n( 4 ) .  Beazley \r\n( 5 ) .  Madeira \r\n( 6 ) .  Canaries \r\n","page_name":" 93 ","page_number":99},
  {"content":"\r\n\r\nاست . « 1 » در شرق اسلامى مسلمانان سفرهاى اكتشافى و بازرگانى - بخصوص سفر به هند و ارخبيل مالايا و چين - را براساس ترتيباتى كه از دوران ساسانيان در ناحيهء جنوبى عراق و سواحل خليج فارس رسم بود ، دنبال كردند . دينورى نقل مىكند كه در ايام خلافت عمر وقتى مسلمانان بندر ابلّه ( در نزديكى بندر بصره ) را فتح كردند كشتيهاى چينى در آنجا بودند . « 2 » كاملا روشن است كه ايرانيان حتى در دوران تسلط اعراب در كار دريانوردى از ديگران جسورتر بودند . گفته شده است كه مستعمرهء عربى و ايرانى در بندر كانتون چين آن‌چنان نيرومند بود كه در سال 141 ق / 758 م توانست شهر كانتون را تصرف و غارت كند و از راه دريا آنجا را ترك نمايد . در سالهاى اخير لويسكى « 3 » دانشمند لهستانى ، شواهدى به دست آورده است مبنى بر اينكه در آن روزگار بعضى از مسلمانان به چين رفت‌وآمد داشته‌اند . در كتابى از ابو سفيان محبوب عبدى ( متوفاى نيمهء اوّل قرن سوم قمرى ) نقل شده است كه يكى از مشايخ فرقهء اباضيه - كه از خوارج محسوب مىشوند - به نام ابو عبيده عبد الله بن قاسم كه از علماى بزرگ و تاجر معروفى بود و به كار دادوستد مرّ ( درختچه‌اى از تيره سماقيان ) اشتغال داشت ، براى تجارت به چين رفته است . تاريخ سفر او دقيقا معلوم نيست ؛ ولى به‌طور يقين پيش از غارت بندر كانتون به سال 141 قمرى بوده است . تاجر ديگرى از اين فرقه به نام نضر بن ميمون ظاهرا در حدود اواخر قرن دوم و اوايل قرن سوم از بصره به چين رفته ، ولى هيچگونه تفصيلى از سفر او به دست نيامده است . به‌هرحال سفر اين تاجران راه را براى سليمان تاجر و ابن وهب تاجر هموار كرد . شرح سفر آنان در روايت ابو زيد حسن سيرافى كه در قرن چهارم تأليف شده ، آمده است . « 4 »\r\nابن رسته دربارهء هند مطالبى از ابو عبد الله محمد بن اسحاق به اين شرح روايت مىكند : « ابو عبد الله محمد . . . گويد ؛ عموم پادشاهان زنا را مباح مىدانستند ، مگر پادشاه\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 135 .\r\n( 2 ) . اخبار الطوال ؛ ص 149 .\r\n( 3 ) .  Lewicki \r\n( 4 ) . تاريخ الادب الجغرافى العربى ؛ ص 154 و 155 .\r\n","page_name":" 94 ","page_number":100},
  {"content":"\r\n\r\nسرزمين قمار ( خمر يا كامبوج ) . من به پايتخت اين پادشاه وارد شدم و دو سال نزد او ماندم ؛ همچنين با بازرگانان هند و برخى از هنديان بسيار ملاقات كردم . ايشان شراب نمىنوشند و اين كار جزء ديانت ايشان نيست . » « 1 » به احتمال قوى سفر اين شخص در آغاز قرن سوم قمرى بوده است . بارتولد معتقد است مطالب محمد بن اسحاق منبعى براى نوشته‌هاى ابن رسته ، ابن خرداذبه و ديگر جغرافيادانان مسلمان دربارهء هند است . « 2 »\r\nنخستين اطلاعات مسلمانان درباره راه خشكى ميان آسياى ميانه و چين به همين دوران ارتباط دارد . اين اطلاعات از وصف تميم بن بحر مطوّعى « 3 » سرچشمه گرفته است .\r\nچنان كه از نام او پيداست وى يكى از سپاهيان داوطلب در مرزهاى اسلام بود . تميم ظاهرا مأموريت سياسى داشته است تا به سوى خاقان تركان به تغزغز برود . « 4 » به نوشتهء بارتولد ، تميم اطلاعات فراوانى دربارهء دين تركان داشته و اشاره مىكند كه دين عموم مردم در پايتخت تغزغزان مانوى بوده است . در ديگر بخشهاى آن سرزمين عده‌اى زرتشتى نيز به سر مىبردند . « 5 » به عقيدهء مينورسكى اخبار مربوط به زرتشتيان در سرزمين تغزغزان دور از حقيقت است . شايد منظور تميم بن بحر ، كيش بودا يا دين باستانى قبايل ترك بوده است . « 6 »\r\nدر ميان جغرافيادانان مسلمان در قرن سوم هجرى قمرى ابن خرداذبه نخستين جغرافيادانى است كه وصف راه خشكى چين را ، كه از كشور خاقان تركان مىگذشته ، روايت كرده و تغزغز را چنين وصف كرده است : از نوشجان بالا تا شهر خاقان ( تغزغز ) سه ماه راه در ميان دهات بزرگ و پرنعمت است و مردم آنها تركند و ميان ايشان گبران نيز باشند كه آتش را مىپرستند . . . و پادشاه آنان در شهر بزرگى است كه دوازده دروازهء\r\n\r\n\r\n","description":"","footnote":"\r\n( 1 ) . الاعلاق النفيسه ؛ ص 153 .\r\n( 2 ) . تاريخ الادب الجغرافى العربى ؛ ص 155 .\r\n( 3 ) . مطوعه : مسلمينى كه به ميل و به خرج خود از جهت ثواب دسته‌هايى مسلح و مجهز تشكيل مىدادند و در ثغور و مرزها به جهاد با كفار مىپرداختند ( فرهنگ فارسى مصاحب ؛ ذيل مطوعه ) .\r\n( 4 ) . تاريخ الادب الجغرافى العربى ؛ ص 155 - 156 .\r\n( 5 ) . گزيدهء مقالات تحقيقى ؛ ص 214 .\r\n( 6 ) . همان ؛ ( پاورقى ) ، ص 215 .\r\n","page_name":" 95 ","page_number":101},
  {"content":"\r\n\r\nآهنين دارد و مردم آن شهر زنديقند . « 1 »\r\nتميم نخستين مسلمانى است كه علاوه بر اطلاعاتى دربارهء قوم تغزغز و ديگر قبايل ترك ، از خانچو پايتخت تغزغز كه نزديك تورفان « 2 » بوده ، نيز اطلاعاتى ارائه مىكند . « 3 »\r\nخبر ديگر در اين‌باره سفر معروف سلّام مترجم به نواحى شمال در دوران واثق خليفه است . داستان اين سفر به دليل ذكر نام برخى از مكانها كه در خاك روس واقع است ، براى روسها اهميت بسيار دارد . مينورسكى در سال 1937 ميلادى آن را حكايتى خرافى دانسته كه در آن چند نام جغرافيايى آمده است ؛ « 4 » ولى دخويه در 1888 اين سفر را يك واقعه تاريخى و ترديدناپذير شمرده است و توماشك « 5 » كه آثار او در جغرافياى تاريخى مورد اعتماد است ، نظر دخويه را تأييد كرده است . « 6 » واسيلىيف « 7 » دانشمند بيزانس‌شناس عقيده دارد كه احتمالا سلّام محلهايى را كه طى مسافرت خود ديده براى خليفهء عباسى وصف كرده است ؛ « 8 » ولى بايد گفت كه روايت اين سفر موثق است ؛ زيرا ابن خرداذبه اين حكايت را به لفظ خود سلّام مترجم بازگو مىكند و در آخر داستان اضافه مىكند كه نخست آن را از زبان سلّام شنيده است . « 9 » اين داستان در نوشته‌هاى جغرافيادانان متقدم و متأخر مانند ابن رسته « 10 » ، ابن فقيه « 11 » ، مسعودى « 12 » ، مقدسى « 13 » ،\r\n\r\n\r\n","description":"","footnote":"\r\n( 1 ) . المسالك و الممالك ؛ ص 25 .\r\n( 2 ) .  Turfan \r\n( 3 ) . تاريخ الادب الجغرافى العربى ؛ ص 156 .\r\n( 4 ) . حدود العالم ( تعليقات مينورسكى ) ؛ ص 61 .\r\n( 5 ) .  Tomashek \r\n( 6 ) . تاريخ الادب الجغرافى العربى ؛ ص 157 .\r\n( 7 ) .  Vasiliev \r\n( 8 ) . همانجا .\r\n( 9 ) . المسالك و الممالك ؛ ص 139 و 145 .\r\n( 10 ) . الاعلاق النفيسه ؛ ص 112 و 113 .\r\n( 11 ) . مختصر البلدان ؛ ص 141 و 144 .\r\n( 12 ) . التنبيه و الاشراف ؛ ص 26 و 31 .\r\n( 13 ) . احسن التقاسيم ؛ بخش 1 ، ص 66 ؛ بخش 2 ، ص 520 .\r\n","page_name":" 96 ","page_number":102},
  {"content":"\r\n\r\nادريسى « 1 » ، ياقوت « 2 » و قزوينى « 3 » با كمى اختلاف نقل شده است . سفر سلّام ترجمان به سوى سد يأجوج و مأجوج ( يا ديوار چين ) حقيقتى تاريخى است ، هرچند آنچه را جغرافيادانان از زبان سلّام نقل مىكنند بيشتر به افسانه شبيه است . ظاهرا اين واقعهء تاريخى در قرون وسطا مشهور بوده است . سلّام گفته است كه واثق خليفه عباسى در خواب ديد ، سدى كه اسكندر ذو القرنين ميان سرزمين مسلمانان و سرزمين يأجوج و مأجوج بنا كرده ، شكسته است ؛ وحشت‌زده سلّام را به خبرگيرى از شكست سد فرمان داد . « 4 » كراچكوفسكى مىنويسد : شايد علت اين خواب هول‌انگيز ، اخبارى بود كه به دنبال انقراض دولت اويغور به دست قوم قرقيز در سال 226 ق / 840 م و حركات و جابجايى سپاه تركان در آسياى ميانه به گوش خليفه رسيده بود . « 5 » به همين دليل منابع جغرافيايى نوشته‌اند : سفر سلّام از راه ارمنستان و گرجستان تا بلاد خزر به سوى شمال بوده و از آنجا در جهت مشرق به سوى درياى قزوين رفته است و سپس از بالاى درياى خزر به سمت مشرق حركت كرده تا به كنارهء درياچه بالخاش و جنغاريا « 6 » ( تسونكاريا ) رسيده است و از آنجا از راه بخارا و خراسان به سامره بازگشته است . سلّام بدون شك سدّ معروف قفقاز ( باب الابواب ) را در دربند فعلى ديده و چنان كه دخويه معتقد است احتمالا به ديوار چين نيز رسيده است . به نظر مىرسد سلّام خواسته است تا همراه با ثبت مشاهدات خود روايت قرآن را نيز دربارهء سد يأجوج و مأجوج در قالب ادبى نقل كند .\r\nيكى از دانشمندان بزرگ كه در جغرافياى تاريخى اروپاى شرقى و آسياى ميانه خبره و آگاه است مىگويد : ترديد نيست كه سلّام در حدود سالهاى 842 و 843 ضمن سفرى از قفقاز و سرزمين خزر به سوى مشرق رفته ، سپس از راه برسخان و طراز ( تالاس ) و سمرقند به خراسان بازگشته است . در اين سفر ديوار يا معبرى كوهستانى را كه همانند\r\n\r\n\r\n","description":"","footnote":"\r\n( 1 ) . نزهة المشتاق ؛ ج 2 ، ص 849 و 850 .\r\n( 2 ) . معجم البلدان ؛ ج 3 ، ص 56 ؛ ج 4 ، ص 231 .\r\n( 3 ) . آثار البلاد و اخبار العباد ؛ ترجمه قرن يازدهم ، ج 2 ، ص 453 ، 457 و 483 .\r\n( 4 ) . جهانگردان مسلمان در قرون وسطا ؛ ص 25 .\r\n( 5 ) . تاريخ الادب الجغرافى العربى ؛ ص 158 .\r\n( 6 ) .  Zhungaria \r\n","page_name":" 97 ","page_number":103},
  {"content":"\r\n\r\nديوار بزرگى بوده ، ديده است . « 1 »\r\nكارادوو خاورشناس فرانسوى مىگويد : اين سفر سلّام به قلعه‌هايى واقع در كوههاى قفقاز نزديك دربند يا باب الابواب در داغستان ( غرب درياى خزر ) بوده است . « 2 »\r\nغير از سفرهايى كه از راه خشكى به آسياى ميانه و چين انجام مىشده است سفرهاى دريايى نيز در قرن چهارم ق / نهم م در بندرهاى قلمرو خلافت عباسى مانند بصره و سيراف و مخصوصا بغداد رونق داشته است . داستان سفرهاى دريايى از سفر سليمان تاجر آغاز مىشود . دربارهء او اطلاعات كمى به دست ما رسيده است ، جز اينكه سفرهايش به حدود سال 237 قمرى بازمىگردد . او دوبار به منظور تجارت به هند و چين رفته است . سفر سليمان تاجر از سيراف از راه دريا تا مسقط در جزيرة العرب آغاز شده و پس از عبور از كلم در مليبار ، تنگهء تالك در شمال جزيرهء سيلان ( سرىلانكا ) و خليج بنگال ، جزيرهء لنگبالوس ( يكى از جزاير نيكوبار ) ، كلابره در ساحل غربى شبه جزيرهء مالايا ، جزيرهء تيومن در جنوب غربى ملكا ، دماغهء سن ژاكوپ در نزديكى سايگون ، جزيرهء هاينان ، تنگه ميان جزيرهء هاينان و سرزمين چين به بندر كانفو يا كانتون رسيده است . سفر دريايى او از مسقط تا چين بيشتر از چهار ماه طول كشيده است . « 3 » سليمان در اين سفر راههاى تجارى ، عادات ، نظام اجتماعى و اقتصادى ، توليدات مهم هند ، سرنديب ، جاوه ، چين و . . . را وصف كرده است . امتياز ديگر سفرنامهء سليمان نقل اخبار كافى از روابط مسلمانان با چين در دو قرن سوم و چهارم هجرى قمرى است .\r\nسليمان نخستين مؤلفى است كه از چاى سخن گفته است . وى نقل مىكند كه پادشاه چين عوايد حاصل از سنگ نمك و نوعى گياه را كه چينيها در آب مىجوشاندند و به اسم ساخ مىفروختند ، به خود اختصاص داده بود . سليمان مىگويد : اهالى برخى از جزاير هند طلاى فراوان داشتند ، نارگيل مىخوردند و از آن روغن مىگرفتند . « 4 » وى در\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 159 .\r\n( 2 ) . جهانگردان مسلمان در قرون وسطا ؛ ص 27 .\r\n( 3 ) . تاريخ الادب الجغرافى العربى ؛ ص 159 و 160 .\r\n( 4 ) . جهانگردان مسلمان در قرون وسطا ؛ ص 32 و 33 .\r\n","page_name":" 98 ","page_number":104},
  {"content":"\r\n\r\nگفته‌هاى خود منزلگاههاى ميان راه را كه به گفتهء يونانيان پريپلوس « 1 » خوانده مىشد ، ذكر كرده است . چون هيچگونه اطلاعاتى از خود سليمان در دست نيست ، بعضى از چين‌شناسان بزرگ مانند يول « 2 » و پليو « 3 » در انتساب اين اطلاعات به وى ترديد كرده‌اند .\r\nبعضى نيز معتقدند كه اين اطلاعات متعلق به مسلمانى است كه به هند سفر كرده است .\r\nجالب توجه آن است كه ضمن اين اطلاعات فقط يك‌بار از سليمان سخن به ميان آمده است . فرران « 4 » به اين نكته اشاره كرده است كه ابن فقيه اين اطلاعات را صريحا به سليمان نسبت مىدهد . « 5 »\r\nتقريبا بيست سال بعد از سليمان جهانگرد ديگرى به نام ابن وهب قريشى سفر خود را آغاز كرد . او از اعيان و توانگران عراق بود . چون زنگيان در فتنهء صاحب الزنج بصره را خراب كردند ، ابن وهب با يك كشتى هندى از بندر سيراف به سوى هند و از آنجا به چين سفر كرد . مدتى در شهر كانتون ( خانفو ) چين به‌سر برد و پس از درنگ كوتاهى به خمدان در فاصلهء دو ماه راه با كانتون كه پايتخت چين بود ، وارد شد .\r\nتاكنون روشن نشده است كه ابن وهب مشاهدات خود را تدوين كرده است يا نه ؛ ولى بدون شك ابو زيد حسن سيرافى و مسعودى در مروج الذهب در فصل پادشاهان چين و هند مطالبى از او نقل كرده‌اند . « 6 » ماجراى سفر سليمان و ابن وهب قريشى را در آغاز قرن چهارم قمرى ابو زيد حسين سيرافى تدوين كرد . ابو زيد جهانگرد يا دانشمند نبود ، بلكه ظاهرا به اين گونه ماجراها علاقه‌مند بوده است . در آن روزگار ، جمع‌آورى اين نوع مطالب كارى دشوار نبوده است . « 7 » ابو زيد در ذيل سفرنامهء سليمان تاجر مىنويسد :\r\nكشتيهايى كه از سيراف به سمت درياى سرخ در حركت بودند چون به جدّه مىرسيدند ، پهلو مىگرفتند و كالاهاى خود را به كشتيهاى ويژه‌اى موسوم به كشتيهاى قلزم منتقل مىكردند تا به مصر برده شود ؛ چون كشتيهاى قبلى توان دريانوردى در شمال درياى\r\n\r\n\r\n","description":"","footnote":"\r\n( 1 ) .  periplus \r\n( 2 ) .  Yule \r\n( 3 ) .  Pelliot \r\n( 4 ) .  Ferrand \r\n( 5 ) . تاريخ الادب الجغرافى العربى ؛ ص 160 .\r\n( 6 ) . جهانگردان مسلمان در قرون وسطا ؛ ص 28 و 29 .\r\n( 7 ) . تاريخ الادب الجغرافى العربى ؛ ص 161 .\r\n","page_name":" 99 ","page_number":105},
  {"content":"\r\n\r\nسرخ را نداشتند .\r\nابو زيد درباره هند و ديگر سرزمينهاى ميان دو اقيانوس هند و آرام و درباره مشك ، عنبر و مرواريد اخبار فراوانى گردآورده و نيز از كاهش روابط ميان چين و خاور نزديك بعد از سليمان به علت انقلابات محلى سخن گفته است . « 1 » نام كتاب ابو زيد ، سلسلة التواريخ است « 2 » و نسخهء خطى منحصربه‌فردى از آن در پاريس موجود مىباشد .\r\nنسخه‌پردازان مقدمه‌اى بر آن افزوده‌اند كه مانند نام كتاب ارتباطى با محتويات آن ندارد .\r\nاثر مذكور مدتها نظر دانشمندان را به خود جلب كرده بود تا آنكه در سال 1718 ميلادى ترجمه‌اى از آن به فرانسه منتشر شد و بلافاصله عده‌اى دربارهء آن ترديد كردند و بعضى ديگر آن را مجعول شمردند . « 3 »\r\n\r\n\r\n","description":"","footnote":"\r\n( 1 ) . جهانگردان مسلمان در قرون وسطا ؛ ص 33 .\r\n( 2 ) . خدمات مسلمانان به جغرافيا ؛ ص 27 .\r\n( 3 ) . تاريخ الادب الجغرافى العربى ؛ ص 161 .\r\n","page_name":" 100 ","page_number":106},
  {"content":"\r\n\r\n\r\nفصل پنجم آغاز دريانوردى مسلمانان به منظور اكتشافات جغرافيايى و توسعهء تجارت و بازرگانى\r\nيكى از موضوعات مهمى كه در آثار جغرافيايى مطرح شده است گزارش سفرهاى دريايى است كه معرفت مسلمانان را دربارهء جغرافياى ناحيه‌اى و جغرافياى وصفى افزايش داده است . دلايلى كه موجب پيشرفت مسلمانان و تشويق آنان به سفرهاى دريايى شده به اين شرح است : نخست آنكه اسلام از لحاظ سياسى گسترش مىيافت و مسلمانان بدون توجه به مليت و نژاد مشتاقانه با يكديگر آميزش و انس پيدا مىكردند .\r\nديگر اينكه فعاليتهاى بازرگانى مسلمانان به صورت شگفت‌انگيزى گسترده‌تر مىشد .\r\nعوامل گوناگونى نيز از قبيل زيارت مكه ، مسافرتهاى تبليغى دينى ، اعزام نمايندگان و هيأتهاى رسمى ، دادوستد بازرگانى و حرفهء دريانوردى در تشويق مردم به سفر دريايى تأثير داشته است . « 1 »\r\nدريانوردى مسلمانان از كرانه‌هاى عربستان آغاز شد . عثمان بن ابى العاص ثقفى ، فرماندار بحرين ، از منطقهء عمان به كرانه‌هاى هند در محلى به نام تانه نزديك بمبئى حمله كرد و برادر خود حكم بن ابى العاص را به خليج ديبل در دهانه رود سند فرستاد ( 15 ق / 636 م ) . علاء بن حضرمى جانشين عثمان در فرماندارى بحرين از آب عبور كرد و در خشكى پياده شد و تا اصطخر ( پرسپوليس ) پيش رفت ؛ ولى كشتيهاى او را در ساحل خليج فارس از بين بردند . او ناگزير سفر پرخطرى را از سرزمين دشمن تا\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 105 .\r\n","page_name":" 101 ","page_number":107},
  {"content":"\r\n\r\nبصره در پيش گرفت . چون اين حملات بنا به دستور صريح خليفهء دوم نبود ، وقتى اين رويدادها به گوش وى رسيد با آنها به مخالفت برخاست . عمر از مردم حجاز بود و دريا را بسيار خطرناك مىدانست . او به پيروى از سياست پيامبر ( ص ) ، كه نبايد جان مسلمانان را به خطر انداخت ، فقط يك‌بار دستور حمله دريايى داد . اين حمله بر ضد حبشيها براى كينه‌جويى از تاخت‌وتاز آنها در كرانهء عربستان بود ( 21 ق / 641 م ) . در اين لشكركشى ادوليس ( در حبشه ) به تاراج رفت . « 1 »\r\nدر زمان خليفهء دوم با آنكه اسكندريه پايگاه دريايى عربها بود ، بسرعت نابود شد . گفته‌اند در گذشته ( زمان روميان ) اسكندريه مركز بازرگانى و دادوستد ميان جهان اطراف مديترانه و شرق بوده است و از اين بندر بزرگ كشتيهاى غلّه و آذوقه به سوى قسطنطنيه فرستاده مىشد . نخستين اقدام مسلمانان اين بود كه غلّه مصر را براى اطعام مردم گرسنهء مدينه به سوى اين شهر برگرداندند . در سالهاى گذشته اين غله از راه بيابان به سينا و عربستان غربى برده مىشد ؛ ولى بسيار زود حتى پيش از تصرف كامل مصر به دست مسلمانان عمرو بن عاص كانال تراژان را به دستور خليفه دوم با پيكارى مجدد باز كرد و كشتيها در درياى سرخ به سوى پايين به بندر جار ( فرضه يا لنگرگاه مدينه ) راهى شدند . عمرو بن عاص سپس به خليفهء دوم پيشنهاد كرد كه از درياچه تمساح به سوى شمال شاخه‌اى از كانال را به مديترانه باز كند ؛ ولى عمر اجازه نداد ، زيرا بيم آن داشت كه ناوگان بيزانس از طريق درياى سرخ خطرى براى مكه و مراسم حج ايجاد كند . « 2 »\r\nبعدها معاويه فرماندار سوريه ، پياپى از خليفهء دوم درخواست مىكرد كه به او اجازه دهد تا به جزيرهء قبرس حمله كند . عمر نمىپذيرفت ؛ ولى وضع درياى مديترانه طورى بود كه وجود يك نيروى دريايى براى دفاع از اين امپراتورى نوپا لازم بود سرانجام معاويه موافقت خليفهء سوم ( 23 ق - 35 ق ) را براى حمله به قبرس به منظور به كيفر رسانيدن مردم آنجا به دست آورد ؛ به شرط آنكه همسرش را نيز با خود ببرد . اين حمله به پيروزى انجاميد . « 3 » در حدود بيست سال بعد ناوگان مسلمان عرب در\r\n\r\n\r\n","description":"","footnote":"\r\n( 1 ) . دريانوردى عرب در درياى هند ؛ ص 71 .\r\n( 2 ) . همان ؛ ص 72 و 79 - 80 .\r\n( 3 ) . همانجا .\r\n","page_name":" 102 ","page_number":108},
  {"content":"\r\n\r\nذات الصّوارى ( نبرد دكلها ) ، بر كرانهء ليكيه نزديك فونيكس ، پيروزى بزرگى به دست آورد . ديرى نگذشت كه اعراب مسلمان با ناوگان خود به سيسيل ( صقلّيّه ) حمله كردند و قسطنطنيه در معرض تهديد قرار گرفت . « 1 » در سده‌هاى بعد ناوگان بيزانس ، حملات پىدرپى عربهاى مسلمان را در مديترانهء شرقى دفع مىكرد ؛ با وجود اين در مديترانه غربى ، ناوگان اعراب مسلمان قدرت را در دست داشت . در حقيقت حملات ناوگان بيزانس فقط در كرانه‌هاى سوريه ، فلسطين و مصر سبب نگرانى مسلمانان شده بود .\r\nاز زمانهاى قديم اعراب مسلمان در بازرگانى ميان شرق ( چين و هند و . . . ) و غرب ( مصر و شام و روم و . . . ) نقش واسطه داشتند . به اين مطلب نيز بايد توجه شود كه اعراب واقعى ، يعنى ساكنان حجاز و جلگه سوريه ، اصلا دريانورد نبودند ؛ اما كاركنان كشتيها معمولا از ميان مردم كرانهء عربستان جنوبى و خليج فارس انتخاب مىشدند . به همين دليل استفاده از كلمهء « ناخدا » براى « كاپيتان كشتى » شاهد برترى ايرانيان در دريانوردى بوده است . « 2 »\r\nدر تاريخ سفرهاى دريايى گواهى اندكى از سفرهاى بازرگانى ايرانيان به چين در دورهء ساسانيان در دست است . اكنون بايد ببينيم كه اين گونه سفرهاى دريايى در دورهء خلفاى اموى چگونه انجام مىشده است . طبق اسناد معتبر راه دريايى از خليج فارس به بندر كانتون طولانىترين راهى بود كه ايرانيان و اعراب مسلمان آن را طى مىكردند . در آغاز اسلام در منابع چينى به كشتيهاى « پوسه » ( ايرانى ) اشاره فراوان شده است . چينيها ايرانيان را زرتشتيان پارسىگو و مسلمانان عربىزبان ايرانى را « تاشيه » مىگفتند .\r\nنخستين‌بار كه در منابع چينى از ايرانيان ياد شده مربوط به سال 51 ق / 671 م است . در اين سال جهانگردى چينى به نام « اى چينگ » در بندر كانتون سوار بر كشتى پوسه شده و به سوى جنوب به بهوگه ( پالم بانگ ) در سوماتراى رفته است .\r\nدر ماجراى ديگرى به سال 109 ق / 727 م دربارهء پوسه آمده است كه آنها\r\n\r\n\r\n","description":"","footnote":"\r\n( 1 ) .  The Arabconquest of Egypt ; 1902 , p . 25 - 121 . \r\n( 2 ) . دايرة المعارف اسلام ؛ ج 1 ص 844 .\r\n","page_name":" 103 ","page_number":109},
  {"content":"\r\n\r\n( مسلمانان ) در كشتيهاى بزرگ به كشور « هان » يعنى چين مىرانند و مستقيما به بندر كانتون براى تهيه اجناس ابريشمى مىروند . به‌طورىكه در سال 131 ق / 748 آبادى بسيار بزرگى از مردم پوسه در جزيرهء هاينان وجود داشته است . در حوادث سال 141 ق / 758 م در تاريخ تانگ آمده است كه مردمان تاشيه و پوسه با هم شهر بندرى كانتون ( كوانگ چو ) را تاراج كردند و سوزاندند و از راه دريا برگشتند . « 1 » اين كار جسورانه و ناپسند شايد به سبب سستى نيروى پادشاهى چين در بندر كانتون بوده است . چون در آن هنگام فغفور چين در شمال آن سرزمين سرگرم سركوب شورش تركها بود . به‌هرحال اين تاراج نشان مىدهد كه در آن زمان شمار قابل ملاحظه‌اى از بيگانگان در كانتون بودند . از اسناد آن زمان درك مىشود كه مردم تاشيه ( اعراب مسلمان ) مانند يك جامعهء بيگانه در آنجا بوده‌اند . « 2 »\r\nدر دورهء امويان بعضى از سفرهاى دريايى به منظور جنگ انجام شده است ؛ از جمله ، تصرف سند در دوران فرمانروايى حجاج بن يوسف بر عراق است كه محمد بن قاسم با كشتيهايى در سال 92 ق / 710 م بندرهاى پرارزش ديبل و منصوره را فتح كرد .\r\nحورانى روايتى از مروزى نقل مىكند كه برخى مسلمانان شيعه كه از آزار و شكنجه واليان خراسان گريخته بودند ، در جزيره‌اى در يكى از رودخانه‌هاى بزرگ چين ماندگار شدند . اينان در زمانهاى بعد ميانجى دادوستد ميان چينيها و بيگانگان بودند . « 3 » همزمان با تأسيس بغداد و توسعه و رونق دو بندر بصره و سيراف ، فعاليت اعراب و ايرانيان مسلمان در كار بازرگانى نيز گسترش پيدا كرد . اين فعاليتها از چين در مشرق تا سفاله « 4 » در ساحل شرقى افريقا امتداد يافت . اعراب فن دريانوردى را از ايرانيان فرا گرفتند و در اين فن خبره شدند . آنان از قرن سوم هجرى قمرى به بعد بادهاى موسمى و بادهاى بسامان را مىشناختند و تنها از سواحل جزيرة العرب به سوى هندوستان كشتيرانى مىكردند . با\r\n\r\n\r\n","description":"","footnote":"\r\n( 1 ) . دريانوردى عرب در درياى هند ؛ ص 82 - 84 .\r\n( 2 ) . همان ؛ ص 84 .\r\n( 3 ) . دريانوردى عرب در درياى هند ؛ ص 85 .\r\n( 4 ) .  Sofala \r\n","page_name":" 104 ","page_number":110},
  {"content":"\r\n\r\nشاخه‌هاى دريا در ميان خليج فارس و درياى چين آشنا شدند و اين مجموعه را به هفت دريا تقسيم كردند و هر يك را نامى خاص گذاشتند و از عدن به افريقاى شرقى شراع كشيدند ( بادبان برافراشتند ) و تا نقطه‌اى در جنوب مانند سفاله پيش رفتند . آنان آزادانه در بحر احمر ( درياى سرخ ) ، بحر الروم ( مديترانه ) ، درياى سياه ، درياى خزر و همچنين رودهاى نيل و سند كشتيرانى مىكردند . هرچند كشتيهاى اعراب در مقايسه با كشتيهاى چينى كوچك بود و در اقيانوس هند خطر مواجه شدن با والهاى بزرگ آنها را تهديد مىكرد ، با شجاعت و شكيبايى به مسافرتهاى دريايى دور و دراز و پرخطر تن درمىدادند و از نقشه‌هاى دريايى ( رهمانىها و دفاتر ) استفاده مىكردند . با توسعه دريانوردى تجارت نيز گسترش يافت . اعراب و مسلمانان با قدرت سياسى خاصى كه در خاورميانه داشتند و با رونق اقتصادىاى كه در سرزمين خويش براى ايشان فراهم آمد ، در مشرق‌زمين از لحاظ بازرگانى اهميت فراوانى به دست آوردند و نه تنها دامنهء بازرگانى ايشان توسعه يافت ، بلكه روزبه‌روز بر حجم و كميّت آن نيز افزوده شد . آنان با قبايل بومى جزاير آندامان و نيكوبار دادوستد ، حتى به صورت پاياپاى ، مىكردند ؛ در صورتى كه زبان يكديگر را به هيچ‌وجه نمىفهميدند . « 1 » از اواخر قرن سوم ق / نهم م ، تجارت با چين رو به كاهش گذاشت ؛ زيرا همزمان با شورش نيروهاى هوانگ چائو در سال 265 ق / 878 م و محاصره بندر كانتون گروه بسيارى از بازرگانان خارجى ( بيگانه ) در چين قتل عام شدند . « 2 » پس از آن ، كشتيهاى مسلمانان در مشرق از كله ( كالا ) كه بندرى در شبه جزيرهء مالزى بود و اكنون از بين رفته است ، پيشتر نمىرفت . انگيزه اصلى اعراب و مسلمانان براى اكتشاف سرزمينهاى تازه بازرگانى بود و بندرت ذوق اكتشاف جغرافيايى ، آنان را به اين كار وامىداشت . هرچند داستانهايى از ماجراجويى و جهان‌پويى مسلمانان در اوايل ثبت شده ، بيشتر آنها افسانه‌هاى شگفت‌انگيز و ساختگى است . روى هم رفته بايد گفت كه در اين دوره اعراب مسلمان براى تكميل معلومات\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 105 و 106 .\r\n( 2 ) . دريانوردى عرب در درياى هند ؛ ص 105 .\r\n","page_name":" 105 ","page_number":111},
  {"content":"\r\n\r\nجغرافيايى خود ، كه از يونانيان گرفته بودند ، فعاليتى نكردند ؛ ولى بدون شك معلومات ايشان دربارهء بعضى از نواحى ، مانند شمال و شرق افريقا ، آسياى غربى و مركزى و هند درست‌تر و كاملتر بوده است . اينكه اعراب به اكتشاف سرزمينهاى ناشناخته و حتى سرزمينهايى كه اطلاعاتى نظرى دربارهء آنها داشته‌اند ، نپرداخته‌اند ، معلول چند علت است ؛ اوّل اينكه در هر سرزمينى كه حسّ سودجويى بازرگانى آنان راضى مىشد ، از آنجا پا فراتر نمىگذاشتند ؛ دوم اينكه بعضى تصورات و انديشه‌هاى مذهبى و غيرمذهبى كه بر ذهن ايشان مستولى بود ، آنان را از برداشتن گام بزرگ تازه منصرف مىكرد ؛ مثلا اقيانوس اطلس را چشمهء گل‌آلود ( عين حمئة ) « 1 » و درياى تاريكى ( بحر ظلمات ) مىپنداشتند . به همين دليل در ساحل غربى افريقا پايين‌تر از حدى معين به كشتيرانى نمىپرداختند ؛ چه گمان مىكردند در آن ناحيه دريا بسيار متلاطم است و امواج جزر و مد عظيم كشتيها را خواهد شكست ؛ « 2 » و بالاخره ترس از قبايل بومى و آدمخواران ( داخل افريقا ، خصوصا افريقاى مركزى و شرق هند ) ظاهرا عامل ديگرى بوده است كه مسلمانان را از پيشرفت بيشتر به سمت مشرق و جنوب بازمىداشته است . « 3 » از قديمترين سفرنامه‌هاى اين دوره اخبار الصين و الهند ( 235 ق / 850 م ) منسوب به سليمان تاجر است . اين كتاب گواه است بر شوق و ذوق عالمانه‌اى كه بازرگانان مسلمان داشته‌اند تا اخبار و اطلاعات سرزمينهاى دور مشرق را در دسترس خوانندگان همزمان خود قرار دهند . در سالهاى بعد ماجراى سفرهاى دريايى به صورت سلسلهء منظمى تدوين شد كه يكى از آنها داستانهاى سندباد بود . اين داستان شهرت جهانى يافت و پيش از آنكه جزء مجموعهء بزرگ هزار و يكشب درآيد ، وجود مستقل داشته است و اخيرا معلوم شده كه نبايد آن را از داستانهاى خرافى خالص ، كه حوادث آن خارج از محدوده زمان و مكان است ، بدانيم ؛ زيرا تحقيقات رينو ، دخويه و فرران نشان داده است كه سفرهاى سندباد در سيراف ، بصره و بغداد ( همان مكانى كه ماجراهاى سليمان تاجر اتفاق افتاده است ) و\r\n\r\n\r\n","description":"","footnote":"\r\n( 1 ) . كهف ، 86 .\r\n( 2 ) . علم جغرافيا و تطورات آن در جهان اسلام ؛ ص 106 .\r\n( 3 ) . همانجا .\r\n","page_name":" 106 ","page_number":112},
  {"content":"\r\n\r\nتقريبا در حدود سال 189 ق / 900 م صورت گرفته است ؛ ولى فرران و كازانوا ، متفقا معتقدند كه داستانهاى سندباد از داستانهاى ديگر قديمتر است ؛ زيرا نامى از چين در آنها نيست . كازانوا تاريخ داستانهاى سندباد را همزمان با دوران هارون الرشيد و عرصهء حوادث داستانها را هند و ارخبيل مالايا دانسته است . سفرهاى سندباد در سرگذشت قديسان قرون وسطاى اروپا تأثير فراوان داشته است . افسانه قديس براندن كه به اوايل قرن يازده ميلادى مربوط است ، در بسيارى موارد از اين داستانها مايه گرفته است .\r\nسفرهاى دريايى در افسانه‌هاى اخروى مسيحىگرى اروپا نيز تأثير داشته است . « 1 » گفتيم كه سفرهاى دريايى از بلاد مشرق چون چين ، هند و سواحل افريقاى شرقى بخصوص سرزمين معروف زنگ ( كه به تقريب همان زنگبار كنونى است ) آغاز شد . مسعودى مورخ قرن چهارم هجرى در يكى از سفرهايش به شرق افريقا از درياى زنگ و سختيهاى آن چنين ياد كرده است : بر درياهايى چون درياى چين ، روم ، سرخ و يمن سفر كردم و سختيها فراوان بر من وارد آمد ؛ شديدترين آنها درياى زنگ بود كه ماهى معروفى به نام وال هرگاه كه در آب دريا مىپريد آنچنان آب به فضا مىپاشيد كه گويى تير از كمان رها شده است و دريانوردان شب‌وروز به وسيلهء كوبيدن طبل و چوب با او در ستيز بودند تا بگريزد و خود را از دستش برهانند . « 2 »\r\nخطر اصلى سفرهاى دريايى غير از طوفانهاى شديد و ماهيان عظيم الجثه كه حركت و پرش آنها موجب واژگونى كشتيها مىشد ، هجوم دزدان و راهزنان درياها بوده است .\r\nبه گفته كاىتان « 3 » ، در سالهاى 168 - 189 / 785 - 805 مردم كوكوسونگ ، از دزدان بيرحم و خطرناك دريا بودند كه دريانوردان از آنان بسيار مىترسيدند ؛ همچنين در آن سوى سوماترا مردم ساكن جزاير نزديك درياى جنوب ( سيام و كامبوج ) از دزدان دريايى مشهور بودند . نقل شده است كه تمام كشتيهايى كه از اين قسمت از دريا عبور\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 161 - 162 .\r\n( 2 ) . مروج الذهب ؛ ج 1 ، ص 105 .\r\n( 3 ) .  Kytan \r\n","page_name":" 107 ","page_number":113},
  {"content":"\r\n\r\nمىكردند ، براى حفظ و حراست خود ناچار بودند كه گروهى از مردان جنگى و پرتاب‌كنندگان گلوله‌هاى نفتى را در كشتيهاى خود جاى دهند ، ولى با وجود همهء اين پيش‌بينيها برخى از كشتيها را راهزنان دريايى غارت مىكردند . « 1 »\r\nبزرگ بن شهريار ، ناخداى رامهرمزى ، از دريانوردان و مؤلفان اين دوره ( 299 - 399 ق ) است . او تمام عمر خود را بر روى اقيانوس هند سپرى كرده و در حدود سال 342 ق / 953 م كتاب عجايب الهند را تأليف كرده است . اين كتاب داستانهاى آموزنده و شگفت‌انگيزى دربارهء دريانوردان جزاير شرق هند و قسمتهاى ديگر اقيانوس دارد و ظاهرا براى مطالعه عموم مردم تأليف شده است . با اينكه بيشتر مطالب آن افسانه است ، نمىتوان بعضى از داستانهاى آن را هنگام تحقيق در پيشرفت جغرافياى اسلامى ناديده گرفت . « 2 » نقل داستانهاى دريايى در نوشته‌هاى جغرافياى اسلامى ، قرنهاى متمادى ادامه داشت . از آثار ممتاز اين دوره مجموعه داستانهاى معروف به صد و يكشب است كه احتمالا در نيمهء دوم قرن چهاردهم ميلادى تدوين شده است . از متن اين داستانها پيداست كه مؤلف با هزار و يكشب آشنا بوده ، ولى از مطالب آن چيزى اقتباس نكرده است . در اين مجموعه از جزيرهء كافور و سفر دريايى به چين و خمدان ، پايتخت آن كشور ، سخن رفته است . اين مجموعه با حكايت ابن وهب جهانگرد رابطهء نزديك دارد .\r\nسفرهاى دريايى به منظور تجارت و اكتشاف سرزمينهاى جديد به مرور قرون ، سير تكاملى خود را طى كرد ؛ به‌طورى كه در قرن چهاردهم ميلادى راهنماهاى دريانوردى ناخدايان عرب مسلمان را ، مانند ابن ماجد كه راهنماى واسكودوگاما بود ، به وجود آورد . « 3 » سير و تدوين علم جغرافيا در اين دوره با تجسس و اكتشاف همراه بوده است ؛ ولى آثارى كه درباره دريانوردى تأليف شده بود ( ظاهرا قسمت عمدهء آن از ميان رفته است ) با معلومات كسب شده از منابع يونانى و غير يونانى تعارض داشت . به همين دليل\r\n\r\n\r\n","description":"","footnote":"\r\n( 1 ) . دريانوردى ايرانيان ؛ ج 1 ، ص 304 و 305 .\r\n( 2 ) . علم جغرافيا و تطورات آن در جهان اسلام ؛ ص 107 .\r\n( 3 ) . تاريخ الادب الجغرافى العربى ؛ ص 163 .\r\n","page_name":" 108 ","page_number":114},
  {"content":"\r\n\r\nغالبا ميان معلومات نظرى و عملى تناقضهايى پيدا مىشد و اين يكى از مسائل دشوارى بود كه جغرافيانويسان و جهانگردان مسلمان با آن روبرو بودند . همين تعارض ميان نظر و عمل تكامل جغرافياى اسلامى را در دورهء بعد معين كرد . هنگامى كه « اصحاب عمل » يعنى علماى علوم عقلى جاى خود را به « اصحاب نظر » يعنى علماى علوم نقلى دادند ، انحطاط جغرافياى اسلامى قطعى شد . « 1 » اواخر قرن چهارم و اوايل قرن پنجم هجرى قمرى را مىتوان اوج شكوفايى جغرافياى اسلامى دانست . در اين زمان اطلاعاتى كه مسلمانان از يونانيان و اقوام ديگر گرفته بودند ، با پژوهشها و مشاهدات و مسافرتهايشان تلفيق شد و به درجه‌اى از تكامل رسيد ؛ بعلاوه در ادبيات عربى اسلامى جغرافيا موقعيت ويژه‌اى يافت و براى بيان مطالب جغرافيايى شيوه‌ها و اشكال خاصى ابداع شد و رواج و قبول عامه يافت .\r\nكارهاى بيرونى در جغرافيا در قرن پنجم هجرى قمرى از دو لحاظ حائز اهميت است ؛ وى از طرفى خلاصه‌اى انتقادى از مجموع اطلاعات زمان خويش را فراهم آورد و چون از نقش ايرانيان ، يونانيان ، هنديان و اعراب در جغرافيا آگاه بود ، توانست تحقيقى مقايسه‌اى در مطالب جغرافيايى انجام دهد . او معتقد بود كه در اين زمينه يونانيان از هنديان پيشرفته‌تر بوده‌اند و اين سبب شده است كه روش و طرز كار يونانيان پذيرفته شود . بيرونى تعصب بى جا نداشت و از نظريات بيشمارى كه با مفروضات يونانى سازگارى نداشت ، جانبدارى مىكرد . از طرف ديگر ، وى وضع جغرافيايى بسيارى از شهرها را اندازه گرفت و طول قوس يك درجه را بر روى نصف النهار نيز حساب كرد : به اين ترتيب يكى از سه عمل بزرگ مسّاحى تاريخ نجوم اسلامى به دست وى انجام گرفته است . بيرونى در جغرافياى عمومى و فيزيكى و انسانى پيشرفتهايى داشته است . او با اتكا به نوشته مسعودى مبنى بر اينكه تخته‌پاره‌هايى از يك كشتى اقيانوس هند در مديترانه پيدا شده بود ، به امكان وجود راههاى آبى ميان اقيانوس اطلس و هند در جنوب جبال القمر ( كوههاى كليمانجارو ) و سرچشمه‌هاى نيل پى برد ؛ ولى رسيدن به آن راهها\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 107 .\r\n","page_name":" 109 ","page_number":115},
  {"content":"\r\n\r\nرا به علت وجود بادهاى شديد و جزرومدهاى بزرگ دشوار مىدانست . وى گفته است همان‌گونه كه در مشرق ، اقيانوس هند به قارهء جنوبى ( آسيا ) راه يافته و منشعباتى دارد در مغرب نيز خشكى در اقيانوس هند نفوذ كرده و در اين ناحيه اقيانوس هند با كانالهايى به اقيانوس اطلس راه يافته است . با آنكه وى به صورت نظرى ، دريانوردى بر گرد سواحل افريقاى جنوبى را امكان پذير شمرده بود ، ولى مسلمانان هرگز در اين نواحى به دريانوردى نپرداختند . اين انديشه باقى بود تا آن هنگام كه پرتغاليها بدان جامهء عمل پوشانيدند . بيرونى تصور مىكرد كه آب ، قاره‌ها را احاطه كرده است و مركز ( تودهء خاك ) جابه‌جا مىشود و وضع طبيعى سطح زمين تغيير مىكند ( مثلا زمينهاى داير ، باير مىشوند ، آب جاى خاك را مىگيرد و بالعكس ) . او بوضوح حدود قسمتهاى مسكون زمين را در زمان خود شرح مىدهد . ظاهرا در اين‌باره منابع اطلاع وى آثارى از معاصران خود او بوده است كه جغرافيانويسان پيش از وى به آنها دسترسى نداشته‌اند . « 1 »\r\nدر خاتمهء اين فصل لازم است به ادبيات بحرى در دورهء اسلامى اشارهء مختصرى شود . قبلا اشاره شد كه فعاليتهاى دريايى مسلمانان منحصر به درياى مديترانه و درياى عرب بود . به قدرت رسيدن ناوگان اعراب و مسلمانان در مديترانه ممكن نبود ؛ زيرا ناوگان مسلمانان پيوسته با ناوگان مسيحيان در حال جنگ دريايى بود . با آنكه مسلمانان با درياى مديترانه آشنايى كامل داشتند ، ولى از كشتيرانى بر اقيانوس اطلس بيمناك بودند . تنها يك مسلمان به نام ابن فاطمه ( 648 ق / 1250 م ) جرأت كرد در اين اقيانوس دريانوردى كند . از گزارش سفر وى در كتاب ابن سعيد مغربى چنان برمىآيد كه ابن فاطمه در سواحل غربى افريقا توانست تا جبل الابيض ( كاپ بلان در موريتانيا ) پيشروى كند . « 2 » به نظر مىرسد خود ابن سعيد مغربى غرب افريقا را درنورديده و مصب رودخانهء سنگال را ديده ، اما احتمالا در نقل اين مطالب بيشتر بر سفرنامه ابن فاطمه تكيه كرده است . ابن فاطمه در جنوب مراكش به سفر دريايى پرداخت و بر ساحل غربى افريقا قدم نهاد و تا جايى پيش رفت كه اروپاييان تا آن زمان به كشف آن منطقه دست\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 107 و 108 .\r\n( 2 ) . همان ؛ ص 110 .\r\n","page_name":" 110 ","page_number":116},
  {"content":"\r\n\r\nنيافته بودند . سرانجام كشتى او در ساحل طلايى جنوب اسپانيا غرق شد . « 1 » به‌طور كلى تعيين نقش مسلمانان در پيشرفت جغرافياى بحرى دشوار است ؛ چه از سفرهاى ايشان اطلاع كمى در دست است . با روى كار آمدن عثمانيان در آسياى صغير سرانجام ناوگان عثمانى در درياى مديترانه به كمال قدرت رسيد ؛ ولى در اقيانوس هند مسلمانان توانستند قدرت خود را تا زمان راهيابى پرتغاليان به اين دريا حفظ كنند . « 2 » شهاب الدين احمد بن ماجد ( متوفاى قرن نهم هجرى قمرى ) كشتى واسكودوگاما را از مليندى ( مالندى ) در ساحل شرقى افريقا تا كاليكوت واقع در سواحل غربى هند در سال 1498 ميلادى هدايت كرد . ابن ماجد در كتاب الفوائد فى اصول علم البحر و القواعد از روش كشتيرانى و به كارگيرى قطب‌نما سخن گفته و نيز اطلاعات بسيار زيادى از درياى سرخ و اقيانوس هند داده است . از ديگر دريانوردان مسلمان سليمان بن احمد مهرى ( قرن دهم هجرى قمرى ) از مردم جنوب شبه‌جزيرهء عرب است . كتابهاى العمدة المهريه فى ضبط العلوم البحريه در زمينهء علوم نظرى دريانوردى و المنهاج الفاخر فى علم البحر الزاخر دربارهء علوم عملى دريانوردى از اوست . « 3 » آثار ابن ماجد و سليمان مهرى نشان دهنده اوج معرفت مسلمانان در جغرافياى دريايى است . آنان در دريانوردى از نقشه‌هاى دريايى كه احتمالا خطوط نصف النهار مدارات بر آنها ترسيم شده بود و همچنين از اسبابهاى دقيق دريانوردى استفاده مىكردند و از اطلاعات نجومى بهرهء فراوان مىبردند .\r\n\r\n\r\n","description":"","footnote":"\r\n( 1 ) . جهانگردان مسلمان در قرون وسطا ؛ ص 101 .\r\n( 2 ) . علم جغرافيا و تطورات آن در جهان اسلام ؛ ص 110 .\r\n( 3 ) . جهانگردان مسلمان در قرون وسطا ؛ ص 10 - 11 .\r\n","page_name":" 111 ","page_number":117},
  {"content":"\r\n\r\n\r\nفصل ششم توجه به شگفتيها و عجايب سرزمينها\r\nذكر عجايب و شگفتيها در رمانها و داستانها و حتى در كتابهاى تاريخ قديم معمول بوده است و مورخين مىخواسته‌اند به اين وسيله نوشتهء خود را مورد توجه خوانندگان قرار دهند . آثارى مانند عجايب المخلوقات ، سندبادنامه ، اسكندرنامه نمونه‌هايى از اين نوع تأليفات هستند .\r\nدر قرن چهارم هجرى قمرى روحيه جستجوگرى علمى و كشف حقايق در مردم تقويت شد . آنان با شوق و شور به داستانهاى عجيبى كه دريانوردان از درياى چين ، هند و بلاد دوردست نقل مىكردند ، گوش فرامىدادند . « 1 » جستجوى عجايب بلاد كه طبعا جالب و گاه خيال‌انگيز است ، موجب شد كه مسلمانان به سفرنامه‌ها و بعضا كتب جغرافيايى مشحون از اغراقهاى گزاف‌آميز و داستانهاى شگفت‌انگيز با ديدهء ترديد بنگرند . گفته‌اند نخستين كتاب دربارهء طلسمات و عجايب تأليف بلنياس حكيم ( نديم و جليس اسكندر ) است . كتاب او الگوى عجايب‌نويسان جهان شد . « 2 » يكى از كهنترين كتب دربارهء شگفتيهاى جهان در دوران اسلامى كتاب عجايب البلدان « 3 » نوشته ابو المؤيد بلخى است كه قسمتى از نوشته‌هاى او را نويسندهء تاريخ سيستان در كتابش آورده است . « 4 »\r\n\r\n\r\n","description":"","footnote":"\r\n( 1 ) . تمدن اسلامى در قرن چهارم هجرى ؛ ج 2 ، ص 13 .\r\n( 2 ) . مجمل التواريخ و القصص ؛ ص 129 تا 131 .\r\n( 3 ) . اين كتاب به نامهاى « عجايب الاشياء » و « عجايب الدنيا » نيز معروف است .\r\n( 4 ) . عجايب‌نامه ؛ ( در پاورقى ) ص 16 و 17 .\r\n","page_name":" 112 ","page_number":118},
  {"content":"\r\n\r\nابو المؤيد بلخى اين كتاب را به نام نوح بن منصور سامانى نوشت كه از سال 365 تا 387 هجرى قمرى در بخارا حكومت مىكرده است . اصل اين اثر از ميان رفته و آنچه به دست ما رسيده ، نسخه‌هايى مغلوط و تحريف شده است . كتاب ديگرى كه احتمالا پيش از كتاب ابو المؤيد بلخى و يا همزمان با آن نوشته شده ، ولى متن فارسى آن موجود نيست ، كتاب عجايب الهند ناخدا بزرگ بن شهريار رامهرمزى است . اين كتاب مجموعه‌اى از حكايات عجيب و غريبى است كه دريانوردان و بازرگانان ايرانى ، هندى و عرب براى اين دريانورد ايرانى نقل كرده‌اند . بيشتر مطالب اين كتاب مربوط به چين و هند است كه منشأ عجيب و غريبترين حكايتهاست . « 1 » شهريار در آغاز كتاب مىنويسد : خداوند عجايب و شگفتيهاى گيتى را ده قسمت كرده ؛ نه قسمت آن را به مشرق عالم و يك قسمت را به مغرب و شمال و جنوب عطا كرده است . از نه قسمت عجايب مشرق ، هشت قسمت آن را به چين و هند و يك قسمت باقيمانده را به ممالك مشرق زمين اختصاص داده است . « 2 »\r\nكتاب ديگرى كه تصادفا از دستبرد روزگار مصون مانده تحفة الغرائب نوشته محمد بن ايوب طبرى رياضيدان معروف قرن پنجم هجرى است . اين كتاب يكى از منابع اساسى كتاب عجايب المخلوقات و غرائب الموجودات زكرياى قزوينى است . « 3 »\r\nكتاب‌شناسان ، عجايب‌نويسى را در رديف كتب جغرافيا قرار مىدهند و اين گونه متون را نمونه‌هاى ابتدايى كتب جغرافيا مىدانند ؛ اما بايد گفت كه در كتابهاى عجايب ، گسترهء مطالب از حد و حدود جغرافيا درمىگذرد و فقط قسمتهايى كه درباره شهرها و اقليمهاست به كتابهاى جغرافيايى شباهت دارد . كتاب عجايب يك فرهنگ جغرافيايى صرف نيست ، بلكه مجموعه‌اى است از شگفتيهاى آسمان و زمين ، درياها و رودخانه‌ها ، سنگها و كوهها ، انسان و . . . نكتهء ديگر اينكه كتب جغرافيايى سابقه‌اى طولانىتر دارند و نخستين كتابهاى جغرافيا منابع بكرى براى عجايب‌نويسان بوده است . يكى از كهنترين\r\n\r\n\r\n","description":"","footnote":"\r\n( 1 ) . عجايب‌نامه ؛ مقدمه ، ص 17 .\r\n( 2 ) . عجايب هند ؛ ص 1 .\r\n( 3 ) . عجايب‌نامه ؛ تعليقات ، ص 17 و 32 .\r\n","page_name":" 113 ","page_number":119},
  {"content":"\r\n\r\nمتون به‌جاماندهء فارسى در علم جغرافيا كتاب حدود العالم من المشرق الى المغرب است . نويسنده اين كتاب نامعلوم است و تقريبا همزمان با عجايب البلدان ابو المؤيد بلخى نوشته شده و احتمالا مورد استفادهء ابو المؤيد بلخى بوده است . عجايب‌نويسى بتدريج رونق گرفت و نويسندگان بسيارى به اين قالب ادبى ، كه در عين‌حال گونه‌اى دانشنامه و كتاب مرجع آن روزگار بود ، روى آوردند . « 1 » از جملهء اين آثار عجايب‌نامه نوشتهء محمد بن محمود همدانى است . اين كتاب پر از شگفتيهاست ؛ به‌طورى كه گاهى خود نويسنده پس از نقل حكايتى مراتب ناباورى و ترديدش را با جمله‌هاى « عجيب است و شگفت است » و « اين نادر است و عقل قبول نمىكند » بيان مىكند و مىگويد :\r\n« اگر راست است و اگر دروغ ، ما ايراد كرديم » و در جاى ديگر مىگويد : « با اينكه بعضى حكايتها با عقل جور درنمىآيد ، ولى نبايد آنها را دروغ پنداشت . اگرچه از عقل دور است ، اما در كتب اقاليم آورده‌اند » . « 2 » از نسخ خطى متعدد اين كتاب ، يازده نسخه را استورى ، ايران‌شناس انگليسى ، و سه نسخه خطى ديگر آن را مرحوم محمد تقى دانش‌پژوه در مقاله‌اى به نام « عجايب‌نامه » در مجلهء راهنماى كتاب معرفى كرده است . « 3 » ترتيب متن در نسخه‌هاى خطى يكسان نيست ، ولى در غالب نسخه‌ها پس از پيشگفتار نويسنده ، متن كتاب بر ده ركن تقسيم شده است : ركن اوّل افلاك و فرشتگان و عجايب خورشيد و ماه و ستارگان را شرح مىدهد . ركن دوم از عجايب آتش ، رعدوبرق ، باد و ابر بحث مىكند . ركن سوم مربوط به عجايب زمين ، آب ، درياها ، نهرها ، چشمه‌ها ، چاهها ، كوهها ، سنگها و صخره‌هاست . ركن چهارم از عجايب اقاليم ، بلاد ، مسجدها ، كنيسه‌ها ، واديها ، خسوف و زلزله گفتگو مىكند . ركن پنجم درباره عجايب درختان است . ركن ششم دربارهء عجايب صورتها ، مقبره‌ها و گنجهاست . ركن هفتم حاوى مطالبى درباره عجايب آدمى ، ارواح ، حواس پنجگانه ، زنان ، عاديان ، نوادر آدمى ، تركان و هندوان است ؛ بعلاوه در اين ركن درباره شرف پيامبر ( ص ) ، كاهنان ، مدعيان ، كيميا ،\r\n\r\n\r\n","description":"","footnote":"\r\n( 1 ) . همان ؛ تعليقات ، ص 17 و 18 .\r\n( 2 ) . همان ؛ تعليقات ، ص 27 .\r\n( 3 ) . همان ؛ ص 22 و راهنماى كتاب ؛ ش 1 ، س 3 ، ( ارديبهشت 1339 ) ، ص 24 .\r\n","page_name":" 114 ","page_number":120},
  {"content":"\r\n\r\nطب ، عجايب خواب و مرگ ، قيامت و بىوفايى دنيا بحث شده است . مطالب ركن هشتم دربارهء عجايب جنّ و غول و نسناس است . ركن نهم درباره عجايب پرندگان بحث مىكند . ركن دهم حاوى مطالبى درباره مخلوقات است . بعضى از ركنها به ترتيب الفبايى تنظيم شده است . اركان دهگانهء اين كتاب در اغلب موارد سطحى و تصنّعى است و ارتباط محكمى ميان آنها وجود ندارد . اين به‌هم‌ريختگى و عدم ارتباط مطالب متن خواندن آن را دشوار كرده است . به اين ترتيب جنبهء دانشنامه‌اى و دايرةالمعارفى متن بر جنبهء ادبى و داستانى آن رجحان دارد . « 1 » كتاب ديگرى كه در آن به عجايب و آثار سرزمينهاى اسلامى اشاره شده الاشارات الى معرفة الزيارات نوشتهء على بن ابى بكر بن على هروى است كه در آن گهگاهى به ذكر رويدادها و عجايب تاريخى مىپردازد . از اين كتاب مخطوطه‌اى به نام رحلهء ابى الحسن بن ابى بكر بن على هروى موصلى در دار الكتب مصر موجود است كه در پايان كتاب به سال 602 هجرى قمرى اشاره شده است . اين سفرنامه مملو از خرافات و اساطير است ، ولى در برخى از اجزاى آن و صفها و تعاريفى وجود دارد كه حاكى از ژرف‌نگرى مؤلف است . كتاب ديگر در اين زمينه عجايب المخلوقات و غرائب الموجودات اثر زكريا بن محمود قزوينى ( 600 ق / 1203 م ) است . اين كتاب شامل دو بخش است : بخش اول دربارهء افلاك و ستارگان و اجرام سماوى است ؛ بخش دوم دربارهء زمين ، كوهها ، جزيره‌ها ، درياها ، رودخانه‌ها و چشمه‌هاست . در اين كتاب قزوينى به تبعيت از تقسيم‌بندى بطلميوس زمين را به هفت اقليم تقسيم مىكند . در قسمت اسپانيا از جغرافيادانان برجسته مسلمان آن كشور از جمله احمد غرناطى نام مىبرد . او با آثار ابراهيم طرطوشى اندلسى ( 477 ق / 1085 م ) جاحظ ، ابن فضلان ، ابو دلف و . . . آشنا بود . « 2 » از جمله روايت قزوينى از طرطوشى حديث شهر زنان است كه دكتر حسين فوزى در فصل جزاير النساء در كتاب حديث السندباد القديم به آن اشاره كرده است . « 3 » قزوينى مرز ميان عجايب‌نويسى و جغرافيا را تا حدودى مراعات كرد و كتاب آثار البلاد و اخبار العباد را در چهارچوب جغرافيا نوشت ؛ ولى در\r\n\r\n\r\n","description":"","footnote":"\r\n( 1 ) . عجايب‌نامه ؛ تعليقات ، ص 22 و 23 .\r\n( 2 ) . خدمات مسلمانان به جغرافيا ؛ ص 54 و 55 .\r\n( 3 ) . جهانگردان مسلمان در قرون وسطا ؛ ص 105 .\r\n","page_name":" 115 ","page_number":121},
  {"content":"\r\n\r\nترجمهء فارسى عجايب المخلوقات در موارد مختلف ، آثار تقليد از كتاب محمد بن محمود همدانى ( عجايب‌نامه ) به چشم مىخورد ؛ بدون اينكه از نويسندهء آن نامى به ميان آيد . قزوينى در آثار خود از ابو على سينا ، ابو ريحان بيرونى ، جاحظ نويسندهء كتاب الحيوان و تحفة الغرائب بكرّات نام برده است . قزوينى نويسنده‌اى خلّاق و مبتكر نبوده ؛ بلكه محققى بزرگ و ناقل مطالب ديگران بوده است . « 1 » به گفته كراچكوفسكى بسيارى از دانشمندان او را با هرودوت و پلينى برابر دانسته‌اند . « 2 » قزوينى در آثار البلاد و عجايب المخلوقات تأكيد مىكند كه چيزى بر مطالب ديگران نيفزوده است و به اين ترتيب مىخواهد دربارهء دقت علمى آنچه نقل مىكند به خواننده‌اش اطمينان دهد . « 3 »\r\n\r\n\r\n","description":"","footnote":"\r\n( 1 ) . عجايب‌نامه ؛ تعليقات ، ص 18 و 19 .\r\n( 2 ) . تاريخ ادب الجغرافى العربى ؛ ص 388 .\r\n( 3 ) . عجايب‌نامه ؛ تعليقات ، ص 18 و 19 .\r\n","page_name":" 116 ","page_number":122},
  {"content":"\r\n\r\n\r\nفصل هفتم مكتب نقشه‌نگارى اسلامى ، مكتب شريف ادريسى\r\nاز دوران باستان انگيزهء وطن‌دوستى و برترىطلبى سبب شد تا ملتها وطن خود را مركز جهان بدانند : يونانيان كوه « المپ » ، مصريان شهر « تب » و چينيان ، بابليان و هنديان نيز هر يك كشور خود را مركز عالم مىشمردند . كهنترين نقشهء جهان از زمان فرمانروايى بابليان باقى مانده است . اين نقشه در حدود چهار هزار سال پيش بر روى لوحى گلين رسم شده است كه كشورگشاييهاى سارگن پادشاه اكّد ( 2300 ق . م ) را نشان مىدهد . « 1 » بدون شك فنيقيان كه دريانوردى بر روى مديترانه را آغاز كردند ، از نقشه‌هايى استفاده مىكرده‌اند ؛ همچنين آشوريان در پيشرفت تمدن خود ، در زمان آشور بانيپال ( 667 - 626 ق . م ) از دانش جغرافيا بهره‌مند بوده‌اند . پس از تمدن آشور ، دوران تمدن هلنى ( يونانى ) فرا رسيد . « 2 » دانشمندان يونان با سه موضوع مهم جغرافيايى مواجه بوده‌اند كه عبارت بود از : شكل زمين و موقعيت درياها نسبت به آن ؛ سكون زمين هنگام حركت ؛ و رابطهء زمين با اجرام سماوى .\r\nنخستين‌بار فيثاغورث دربارهء كروى بودن زمين مطالبى را مطرح كرد ، ولى ديگر دانشمندان يونان كه تحت تأثير عقايد كهن بابليان و كلدانيان بودند به نظريات او توجه نكردند . بعدها يكى از شاگردان وى به نام هكاتوس ملطى به كار گرفتن نقشهء\r\n\r\n\r\n","description":"","footnote":"\r\n( 1 ) . اطلس العراق ؛ ص 109 - 110 .\r\n( 2 ) . همان ؛ ص 112 .\r\n","page_name":" 117 ","page_number":123},
  {"content":"\r\n\r\nجغرافيا را در يونان معمول ساخت . ويژگى نقشهء هكاتوس چنين بود : تقسيم جهان به دو بخش اروپا و آسيا ؛ محسوب شدن سرزمين ليبى جزء آسيا ؛ دايره‌اى بودن زمين كه از هر سو آب آن را فرا گرفته است ؛ تقسيم زمين به دو نيمه به وسيله درياى مديترانه ، سياه و خزر كه نيمهء بالا شامل اروپا و نيمهء پايين شامل آسيا و افريقا بوده است .\r\nترسيم نقشه در يونان به زمان اراتوستنس ( اواخر قرن سوم پيش از ميلاد ) برمىگردد . وى كتابى درباره جغرافيا نوشت و در آن يك نقشهء جغرافيايى به شكل مستطيل ترسيم كرد كه حاوى قاره‌هاى شناخته شده و اطلاعاتى نزديك به واقع بود .\r\nبعد از اراتوستنس ، بطلميوس قلوذى در اواسط قرن دوم ميلادى قواعد دانش جغرافيا را پىريزى كرد و كتاب مشهور خود موسوم به كتاب الجغرافيا را نوشت . در اين كتاب حدود 26 نقشه از سرزمينهاى مختلف و يك نقشه كه دربرگيرندهء همه آنها بود ، رسم كرد . « 1 » بعد از بطلميوس ترسيم نقشه‌هاى جغرافيايى تا مدتى به تعويق افتاد . با ظهور اسلام به لحاظ مقتضيات سياسى و ادارى دنياى رو به گسترش اسلام به نقشه و نقشه‌نگارى توجه ويژه‌اى مبذول شد . بدين‌ترتيب در قرن دوم نقشه‌اى از ديلم براى حجاج بن يوسف ( م . 95 ) تهيه شد . « 2 » برخى گفته‌اند : در زمان خلافت منصور عباسى ( حك . 136 - 158 ) نقشه‌اى از باتلاقهاى بصره ( بطيحه ) وجود داشته است . « 3 » نخستين نقشه‌هاى عالم به زبان عربى ، كه حاوى بعضى جزئيات نيز بوده است ، مربوط به اوايل قرن سوم هجرى قمرى است . اين امر براى مسلمانان از طريق آشنايى با آثار نجومى و جغرافيايى يونان ، هند و ايران ممكن گرديد و از اين زمان تا قرن يازدهم ميلادى نقشه‌نگارى به صورت علمى انجام مىشد و چندين مرحلهء تكوينى را پشت سر گذاشت . منجمان و جغرافيادانان مسلمان براساس سنّتهاى گوناگون به رسم نقشه‌هاى جهانى ، منطقه‌اى و دريايى پرداختند تا سرانجام تكنيكهاى نو جايگزين روشهاى قديمى ايشان شد . « 4 » با وجود پيشرفت علم بعضى از روايات در انديشهء جغرافيايى مسلمانان و در ترسيم نقشه‌هاى\r\n\r\n\r\n","description":"","footnote":"\r\n( 1 ) . همان ؛ ص 112 - 114 و 117 .\r\n( 2 ) . تاريخ الادب الجغرافى العربى ؛ ص 71 .\r\n( 3 ) . « نقشهء جغرافيايى » ، تاريخچه جغرافيا در تمدن اسلامى ؛ ص 71 .\r\n( 4 ) . همان ؛ ص 72 .\r\n","page_name":" 118 ","page_number":124},
  {"content":"\r\n\r\nجغرافيايى تأثير عميقى داشته است ؛ از جمله روايتى كه بنابر آن زمين به شكل مرغى است كه سر آن چين ، بال راست آن هند ، بال چپ آن خزر ، سينهء آن مكه ، حجاز ، شام ، عراق و مصر ، و دم آن افريقاى شمالى است . همين روايت اساس كار ترسيم نقشه در مكتب بلخى بوده است . احتمال دارد كه اين طرز تصور از مشاهدهء نقشه‌اى از زمين حاصل شده باشد كه از ايران قديم بر جاى مانده و اعراب به آن دسترسى پيدا كرده بودند . « 1 » نتيجهء كار دسته‌جمعى منجمان در زمان مأمون عباسى ( 198 - 218 ) تأليف جداول نجومى به نام الزيج الممتحن در نيمه اول قرن سوم بود . در همين زمان نقشه‌اى از عالم به نام « الصورة المأمونيه » نيز ترسيم شد . به گفته مسعودى اين نقشه بر نقشه‌هاى بطلميوس و مارينوس صورى ترجيح داشته است . مسعودى الصورة المأمونيه را با نقشه‌هاى بطلميوس و مارينوس صورى مقايسه كرده بود . « 2 » به گفتهء زهرى كه در سال 532 زندگى مىكرده ، ابراهيم بن حبيب فزارى ( يا محمد بن حبيب ) نسخه‌اى از اين نقشه تهيه كرده و كتاب الجغرافيهء زهرى نيز مبتنى بر همين نسخه بوده است . « 3 » چون مواد جغرافيايى كتاب زهرى بر اساس هفت كشور ايرانى تنظيم شده ، احتمالا الصورة المأمونيه مبتنى بر تركيبى از نظام ايرانى و نظام بطلميوسى بوده است . در اين نظام جهان مسكون به هفت اقليم موازى با خط استوا تقسيم مىشود كه براساس طول روز از هم مجزا مىشوند . كتاب صورة الارض خوارزمى كه فهرستى از نقشه‌هاى منطقه‌اى از هر يك از اقاليم است ؛ براساس نقشهء واحدى از عالم ( الصورة المأمونيه ) تنظيم شده است . « 4 » در نقشه‌هاى اين كتاب كه با نقشه‌هاى شناخته شدهء دورانهاى بعد اختلاف كامل دارد ، ابتكار فراوان به خرج داده شده است . اين كتاب بدان سبب كه از قديمترين آثار موجود نقشه‌كشى مسلمانان است اهميت دارد ؛ ولى متأسفانه براى قضاوت درباره مطالب كتاب و شناخت آن به منابع ديگر نياز داريم . قراين قوى نشان مىدهد كه صورة الارض فقط شرح نقشه‌اى است كه طبق روش بطلميوس كشيده شده است . اصل\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 2 .\r\n( 2 ) . همان ؛ ص 95 .\r\n( 3 ) . كتاب الجغرافيه ؛ ص 1 .\r\n( 4 ) . « نقشهء جغرافيايى » ؛ ص 73 .\r\n","page_name":" 119 ","page_number":125},
  {"content":"\r\n\r\nاين كتاب در دست نيست و نسخهء خطى استراسبورگ نيز كه فقط چهار نقشه دارد قسمتهايى پراكنده است ؛ بعلاوه ، يكى از اين نقشه‌ها هدف نظرى داشته و به منظور نشان دادن خطوط ساحلها براى توضيح اصطلاحات دانشمندان ترسيم شده است ؛ مثلا نقشهء جزيرهء گوهر و كوههاى اطراف آن نمونهء جالبى از جغرافياى داستانى است يا نقشه نيل ، كه در آن روزگار مسير آن كاملا شناخته شده بود ، با مكتب قديم جغرافياى نجومى سازگار است ، به دليل آنكه حدود هفت اقليم بر آن نمايان مىباشد . آخرين نقشهء كتاب بسيار بااهميت است ؛ زيرا درياى مايوتيس ( آزوف كنونى ) را نشان مىدهد و بر خلاف نقشه‌هاى سابق ، كه جنوب را در بالا نشان داده‌اند ، شمال را در بالا قرار داده است . در كتاب خوارزمى از نقشهء جهان كه در نسخه‌هاى « اطلس العالم » مكتب جغرافيايى عرب موجود بود ، اثرى نيست . تعيين خطوط طول و عرض به تحديد رسم چنين نقشه‌اى كمك مؤثر مىكند . تحقيقات فون مژيك فرض نلّينو را ، كه رسالهء خوارزمى بر بنياد نقشه استوار است ، تأييد مىكند ؛ اما به نظر او نقشه بر متن سريانى تكيه دارد . به نظر هونيگمان ، خوارزمى مىخواسته در اين كتاب تا حد امكان نقشهء مأمونى را با نقشه بطلميوس درهم‌آميزد ، ولى در اين كار موفق نشده است . « 1 »\r\nثابت بن قرّه ( م . 288 ) كه جغرافياى بطلميوس را به زبان عربى ترجمه كرده ، نقشه‌اى از عالم به نام « صفة الارض » كشيده كه مفقود شده است . تمام نقشه‌هاى مذكور براساس روش نقشه‌نگارى يونانى - اسلامى تهيه شده‌اند ؛ ولى از چند نظر با نقشه‌هاى بطلميوس تفاوت دارند : نخست آنكه از شيوهء تصوير مخروطى بطلميوسى پيروى نكرده‌اند و طول و عرض جغرافيايى را به صورت خطهاى مستقيمى كشيده‌اند كه گويى بر سطحى مستوى قرار دارد . آنان شكل كروى زمين را در نظر نگرفته‌اند .\r\nابو ريحان بيرونى ( م . 442 ) ضمن انتقاد از مارينوس صورى براى برخى مفروضات در نقشه او از كرهء زمين و همچنين انتقاد از بتّانى ( م . 317 ) در مورد تعيين جهت قبله مىگويد : ايشان دايره‌هاى نصف النهار را در حكم خطهاى مستقيم دانسته‌اند ؛\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 111 و 112 .\r\n","page_name":" 120 ","page_number":126},
  {"content":"\r\n\r\nبدين‌ترتيب به چنين خطاى فاحشى دچار شده‌اند . « 1 » دوم آنكه در نقشه‌هاى بطلميوسى عالم مسكون به هفت اقليم و بيست و يك مدار در شمال خط استوا و چهار مدار در جنوب آن تقسيم شده است ، ولى در نقشه‌هاى يونانى - اسلامى تنها تقسيم عالم به اقاليم هفتگانه مراعات شده است . سوم آنكه تفاوتهايى در مشخصات طبيعى دو روش وجود دارد ؛ مثلا اقيانوس هند در نقشه‌هاى بطلميوسى به‌صورت درياى محصور ( بسته ) نشان داده شده ، در حالى كه نقشه‌هاى يونانى - اسلامى آن را در جنوب شرقى با اقيانوس محيطى مشرق ( اقيانوس كبير ) مرتبط كرده است . سيلان نيز در نقشه‌هاى يونانى - اسلامى به مراتب كوچكتر از آن است كه در نقشه‌هاى بطلميوسى نشان داده شده است .\r\nبرخى از اين تفاوتها مولود اطلاعات دقيقترى است كه جغرافيادانان و نقشه‌نگاران مسلمان دربارهء آسيا و افريقا داشته‌اند ؛ بعلاوه ، منجمان مسلمان جدولهاى نجومى يونانيان و مسلمانان متقدم را بر مبناى رصدهاى خويش تصحيح كرده بودند كه اين امر آنان را در كشيدن نقشه‌هاى دقيقتر يارى داده است . « 2 » در قرن چهارم هجرى قمرى ابو زيد احمد بن سهل بلخى ( م . 322 ) روشى نو در نقشه‌نگارى اسلامى پايه‌گذارى كرد .\r\nاو از پيشگامان ترسيم نقشه‌هاى جغرافيايى در ميان جغرافيادانان و دانشمندان اسلامى است . كتاب صورة الاقاليم او درباره توضيح نقشه‌ها و جداول جغرافيايى است . « 3 » اصل اين كتاب از بين رفته است ؛ ولى اصطخرى ( م . 340 ) از نقشه‌هاى ابو زيد نسخه‌بردارى كرده و احتمالا بر كيفيت آنها افزوده است . اصطخرى بيست و يك نقشه از ولايات و نيز نقشه‌اى از جهان كشيد كه در كتاب المسالك و الممالك او آمده است . « 4 » ابن حوقل و مقدسى از جغرافيادانانى هستند كه روش بلخى را در جغرافيا و نقشه‌نگارى دنبال كرده‌اند . ابن حوقل ، اصطخرى را ملاقات كرده و به تقاضاى او نقشه‌هاى كتابش را تصحيح كرده است . « 5 »\r\n\r\n\r\n","description":"","footnote":"\r\n( 1 ) . كتاب تحديد نهاياة الاماكن لتصحيح مسافاة المساكن ؛ ص 206 و « نقشهء جغرافيايى » ؛ ص 74 و 75 .\r\n( 2 ) . « نقشهء جغرافيايى » ؛ ص 75 و 76 .\r\n( 3 ) . خدمات مسلمانان به جغرافيا ؛ ص 37 .\r\n( 4 ) . اصطخرى ؛ « نقشه‌هاى رنگى » ؛ چاپ ايرج افشار ، تهران : 1340 ش .\r\n( 5 ) . خدمات مسلمانان به جغرافيا ؛ ص 35 و 38 .\r\n","page_name":" 121 ","page_number":127},
  {"content":"\r\n\r\nاز جملهء نخستين آثارى كه در قرن چهارم هجرى قمرى به زبان فارسى در زمينهء جغرافيا تأليف شده ، كتاب حدود العالم ( تأليف در سال 372 ) است . بنا به گفتهء مينورسكى ، مؤلف كتاب بر مبناى نقشه‌اى متقدم احتمالا شكل اصلاح شدهء نقشه‌هاى ابو جعفر خازنى را مجددا اصلاح كرده و بهبود بخشيده است ، ولى نقشه‌اى كه صاحب حدود العالم بر روى آن كار كرده در دست نيست . بعيد نيست كه به روش مكتب بلخى بوده است . مينورسكى معتقد است كه اين كتاب پيشگفتارى است بر نقشه‌اى جغرافيايى كه نويسنده بارها بدان اشاره مىكند . متأسفانه هيچ نشانى از اين نقشه در دست نيست . « 1 »\r\nمقدسى سرزمينهاى اسلامى را به چهارده بخش يا ايالت تقسيم و نقشهء جداگانهء هر قسمت را تهيه كرده است . او در اين نقشه‌ها ، نشانه‌ها و روشهايى را براى نمايش ناهمواريهاى زمين به كار برده تا براى همگان بدرستى قابل درك باشد . جاده‌ها را به رنگ سرخ ، سواحل حاصلخيز را زرد ، درياهاى نمك را سبز ، رودخانه‌هاى مشهور را آبى و كوههاى اصلى را خرمايى رنگ كرده است . « 2 » در قرن پنجم ابو ريحان بيرونى مفاهيم تازه‌اى در جغرافياى طبيعى وارد كرد كه بعدها منجر به نوآوريهاى مسلمانان در نقشه‌هاى جغرافيايى دنيا شد . بيرونى نخستين كسى است كه نظريه ارتباط اقيانوس هند را با اقيانوس اطلس از راه تنگه‌هايى در جنوب جبل القمر ( در افريقاى مركزى با قلهء معروف كليمانجارو ) و سرچشمه‌هاى رود نيل مطرح كرد . بسيارى از جغرافيادانان و نقشه‌نگاران بعدى از نظريه بيرونى پيروى كرده‌اند .\r\nدر قرن پنجم هجرى قمرى ، محمود كاشغرى نقشهء غريبى از عالم بر مبناى زبانشناسى كشيد كه در آن نواحى ترك زبان را نشان مىداد . وى در اين نقشه ، كاشغر را مركز عالم قرار داده و منطقهء هفت رودخانه ( يدّى صو « سو » ) و شهر بلاساغون را در اطراف آن آورده . اعتبار و اهميت اين نقشه به لحاظ نشان دادن جايگاه قبايل ترك\r\n\r\n\r\n","description":"","footnote":"\r\n( 1 ) . همان ؛ ص 41 .\r\n( 2 ) . همان ؛ ص 40 .\r\n","page_name":" 122 ","page_number":128},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 123 ","page_number":129},
  {"content":"\r\n\r\nخليج فارس و خليج عرب در نقشهء جهان كلوديوس بطلميوس - قرن دوم ميلادى ( متن لاتين ) نقل از : اطلس نقشه‌هاى برابر با اصل آ . ا . نوردنسكيولد (  A . E . Nordenskiold  ) چاپ شده در قرنهاى 15 و 16 ميلادى .\r\n\r\n","description":"","footnote":"","page_name":" 124 ","page_number":130},
  {"content":"\r\n . \r\n","description":"","footnote":"","page_name":" 125 ","page_number":131},
  {"content":"\r\n . \r\n","description":"","footnote":"","page_name":" 126 ","page_number":132},
  {"content":"\r\n\r\nبوده است . « 1 » در قرن ششم ابو عبد الله شريف ادريسى ( م . 560 ق / 1166 م ) كه در دربار رجار دوم ، پادشاه نورمان سيسيل ، مىزيست از بزرگترين جغرافيادانان قرون وسطى بوده است . « 2 » او به دستور رجار ، مجموعه‌اى شامل نقشه‌هاى عالم به وجود آورد . ادريسى نقشه‌هاى بطلميوس را مبناى كار خود قرار داد و نقشهء نقره‌اى يا كره‌اى آسمانى رنگ و شبحى از دنياى شناخته شدهء آن روزگار را به شكل دايره ساخت . سپس نقشه‌اى از عالم كشيد و هر يك از هفت اقليم را به ده بخش طولى تقسيم كرد و بعد نقشهء جداگانه و تفصيلى هر يك از اين بخشها را ترسيم نمود . او اطلاعات جغرافيايى را كه از منابع مسلمانان و نورمانها به دست آورده بود بدان نقشه‌ها وارد كرد . اين نقشه‌ها بخشى از تأليف بزرگ جغرافيايى او موسوم به نزهة المشتاق فى اختراق آلافاق است . به استثناى نقشهء نقره‌اى ( كرهء جغرافيايى ) خوشبختانه بقيهء نقشه‌هاى او تا كنون باقى مانده است .\r\nنقشه‌هاى ادريسى بهترين نمونهء همكارى ميان مسلمانان عرب‌زبان و نورمانها در زمينهء نقشه‌نگارى است . « 3 » زمانى كه اروپا قرون وسطى را سپرى مىكرد ، نقشه‌هاى ادريسى نشان دهنده كمال نقشه‌بردارى مسلمانان بود . « 4 » به گفتهء دكتر نيكولا زياده نقشه‌هاى ادريسى در شناختن نقشهء جهان مدتها مرجع اروپاييان بوده است . « 5 » پس از ادريسى ، احمد طوسى كه يكى از كيهان‌نگاران مسلمان و مؤلف كتاب فارسى عجائب المخلوقات ( تأليف حدود 576 ) است ، نقشه‌هايى را به روش مكتب بلخى ترسيم كرد . در يكى از نسخ خطى كتاب عجائب المخلوقات كه در كتابخانه گوتا موجود است ، شش نقشه به روش مكتب بلخى وجود دارد . نقشه‌هاى مذكور عبارتند از : نقشهء بحر خزر ( درياى قزوين ) ، درياى مديترانه ، جبال ، سند و خليج فارس و بلاد عرب . در قرن هفتم هجرى نيز تعدادى نقشهء عالم ترسيم شد كه برخى به روش يونانى - اسلامى و بعضى به روش مكتب بلخى بوده است .\r\n\r\n\r\n","description":"","footnote":"\r\n( 1 ) . تاريخ الادب الجغرافى العربى ؛ ص 290 .\r\n( 2 ) . خدمات مسلمانان به جغرافيا ؛ ص 51 .\r\n( 3 ) . « نقشهء جغرافيايى » ؛ ص 83 و خدمات مسلمانان به جغرافيا ؛ ص 51 .\r\n( 4 ) . كارنامه اسلام ؛ ص 82 .\r\n( 5 ) . الجغرافية و الرّحلات عند العرب ؛ ص 15 .\r\n","page_name":" 127 ","page_number":133},
  {"content":"\r\n\r\nنقشهء غريبى از عالم متعلق به سال 646 هجرى قمرى در يك جزء باقيمانده از رساله‌اى فارسى در زمينهء جغرافيا وجود دارد . در اين نقشه ، اقيانوس هند از جنوب جبل القمر مىگذرد و سپس به سمت شمال مىپيچد و به اقيانوس اطلس و درياى مديترانه مىپيوندد ؛ بدين ترتيب قاره افريقا را احاطه مىكند ؛ ولى « سرزمين ناشناخته » نيز بخشى از ربع جنوبى كرهء زمين را فراگرفته و افريقا را به سمت شمال دور مىزند تا به اسپانيا متصل شود . « 1 » نقشه‌هايى كه نقشه‌نگاران قرنهاى هفتم و هشتم رسم كرده‌اند ، مميزات ويژه و جالب توجهى دارد ؛ براى مثال نقشهء عالم متعلق به زكريا بن محمد بن محمود قزوينى ( م . 682 ) كه از روش مكتب بلخى پيروى كرده است . در اين نقشه كوه افسانه‌اى قاف اقيانوس محيط را دربر گرفته است و در سمت جنوبى كوه قاف نيز چشمهء افسانه‌اى آب حيات به سمت سرزمين ناشناخته جارى است . « 2 » از جغرافيادانان معاصر قزوينى ، ابن سعيد مغربى ( م . 685 / 1286 ) مؤلف كتاب الجغرافيا فى الاقاليم السبعه است كه تنها گزيده‌اى از اين كتاب به‌جا مانده است . « 3 » نقشه‌هاى بيضوى عالم كه ميللر به ابن سعيد نسبت داده است به احتمال زياد به مؤلف ناشناس مختصر ابن حوقل تعلق دارند . از سوى ديگر ، نقشهء عالم ابن سعيد از روش يونانى - اسلامى پيروى مىكند ، ولى در ربع جنوبى كرهء زمين دريايى جاى سرزمين ناشناخته را گرفته و اقيانوس هند در جنوب افريقا به اقيانوس اطلس مىپيوندد و بخش جنوبى افريقا به شكل چنگال نمايانده شده است . به نظر مىرسد كه مؤلف در مورد حدود قاره‌ها و جزيره‌ها دچار تشتت رأى بوده است . « 4 » از نقشه‌هاى ابن سعيد مغربى كه سالم به دست ما رسيده ، « نقشهء عراق » ، « نقشه عربستان » و « نقشهء بين النهرين » است . « 5 » در قرن هفتم و هشتم هجرى قمرى در نقشه‌نگارى اسلامى گرايشهاى جديدى ايجاد شده است كه از جالبترين آنها نقشه‌هايى است كه در آن شبكه‌اى از خطوط عمودى و افقى در حكم طول و عرض جغرافيايى\r\n\r\n\r\n","description":"","footnote":"\r\n( 1 ) . « نقشهء جغرافيايى » ؛ ص 84 و 85 .\r\n( 2 ) . همان ؛ ص 85 و 86 .\r\n( 3 ) . خدمات مسلمانان به جغرافيا ؛ ص 50 .\r\n( 4 ) . « نقشهء جغرافيايى » ؛ ص 85 .\r\n( 5 ) . اطلس العراق ؛ ج 2 ، ص 127 .\r\n","page_name":" 128 ","page_number":134},
  {"content":"\r\n\r\nكشيده شده است . اين خطوط خانه‌هاى مربع شكلى به وجود آورده‌اند كه اسامى مكانها در آنها ثبت شده و بدين ترتيب موضع جغرافيايى آن اماكن مشخص شده است . معلوم نيست كه اين روش جديد در نقشه‌نگارى اسلامى از نقشه‌نگارى چينى كه در آن خانه‌هاى مستطيل شكل به صورت مقياسى براى نشان دادن فاصله معمول بوده ، تأثير پذيرفته يا اينكه خاص نقشه‌نگاران مسلمان است . نمونه‌هايى از نقشه‌هاى مغولى كه از اين طرح پيروى كرده در دست است كه در همين دوره در چين تهيه شده است . « 1 » نمونهء قابل ذكرى از اين نوع ، نقشهء حمد الله مستوفى ( م . 750 ) است كه در آن ، عالم مسكون به هجده بخش طولى مساوى تقسيم شده است و طولها چنانند كه گويى از سطحى مستوى مىگذرند و به صورت خطهاى مستقيم درآمده‌اند و در قطبها در يك نقطه جمع نمىشوند . عالم مسكون نيز به نه بخش موازى تقسيم شده است و از خط استوا شروع مىشود و به سمت شمال امتداد مىيابد . بدين ترتيب ، هر يك از مربعها تقريبا 10 درجه * 10 درجه وسعت دارد و هر درجه ( بنا بر محاسبات منجمان مأمون ) معادل 3 / 2 56 ميل عربى است . اسامى مكانها بدون رعايت ترتيبى در هر يك از مربعها و اسامى هفت اقليم نيز در اطراف دايرهء عالم مسكون نوشته شده است . . . مستوفى شبكه‌اى با خانه‌هاى مستطيل‌شكل به كار برده است . در اين نقشه هر خانه نمايندهء 1 درجه * 1 درجه است و اسامى شهرها و قصبات عمده در هر يك از آنها آمده است .\r\nاين نقشه شامل 64 تا 111 درجه طول شرقى و 16 تا 45 درجه عرض شمالى است .\r\nحمد الله مبدأ طول جغرافيايى را نصف‌النهارى كه از جزاير خالدات مىگذشته ( طبق نظر بطلميوس ) گرفته است . نقشه او از اقليم اول تا اقليم ششم را در شمال خط استوا نشان مىدهد . « 2 » ابن وردى ( م . 749 ق ) نقشه‌اى از عالم كشيده كه بسيار شبيه نقشهء حمد الله مستوفى است . نگاهى سطحى به اين دو نقشه ( حمد الله و ابن وردى ) عقب‌ماندگى و درجا زدن آشكارى را كه كشورهاى مسلمان در اين دورهء فترت دچار آن بوده‌اند ،\r\n\r\n\r\n","description":"","footnote":"\r\n( 1 ) . « نقشه جغرافيايى » ؛ ص 86 و 87 .\r\n( 2 ) . همان ؛ ص 87 و 88 .\r\n","page_name":" 129 ","page_number":135},
  {"content":"\r\n\r\nروشن مىسازد و شايد عامل اصلى اين عقب‌ماندگى و درجا زدن ، بىثباتى و آشفتگىاى باشد كه پس از جهانگشايى مغولان در آن روزگار گريبانگير كشورهاى اسلامى شده است . « 1 » نقشهء عالم متعلق به حافظ ابرو ( م . 833 ) نمونهء ديگرى از اين نوع نقشه‌هاست . . . نقشهء عالم او از بسيارى جهات به نقشهء حمد الله مستوفى شبيه است . . .\r\nفقط ربع جنوبى كرهء زمين را آب فراگرفته و ساحل جنوبى افريقا مدور است و اين امر در قياس با برخى از نقشه‌هاى متقدم كه آن را به شكل چنگال نشان داده‌اند ، پيشرفتى به‌شمار مىآيد . « 2 »\r\nدر سال 958 ق / 1551 م على بن احمد صفاقسى تونسى نقشه‌هايى را به صورت اطلس تهيه كرد . اين اطلس شامل هشتاد نقشه از جمله يك تقويم شمسى و يك نقشهء دايره‌اى شكل است كه طول روز را در هر ماه از سال شمسى در اقليم چهارم نشان مىدهد و همچنين نقشه‌هاى شمال افريقا ، سواحل اسپانيا ، سواحل درياى سياه و درياى مديترانه ، ترسيم شده است . از اطلس صفاقسى يك نسخهء كهن خطى با شماره 2278 در كتابخانهء ملى پاريس موجود است . « 3 » نقشهء عمومى عالم صفاقسى بر نقشهء ادريسى تكيه دارد . در اين نقشه نواحى مختلف سواحل درياى سياه و درياى آزوف نيز آمده است .\r\nصفاقسى احتمالا اين اطلس را براى ناخدايى تهيه كرده كه در درياى مديترانه يا درياى سياه با كشتيهاى مسيحيان يا سوريان در رفت‌وآمد بوده است . اين نقشه به اعتقاد ميللر ، حاصل كوششى در جهت تركيب نقشهء دريايى كاتالونيايى با نقشه ادريسى به منظور تهيه نقشهء دريايى عربى جديد بوده است . « 4 »\r\nدر قرن دهم هجرى نقشه‌نگاران ترك پيشرفتهاى بسيار مهمى را در نقشه‌نگارى اسلامى موجب شدند . در واقع مىتوان گفت كه آنها ميان نقشه‌نگارى سنّتى اسلامى و نقشه‌نگارى نوين پلى زدند . از برجسته‌ترين نمونه‌هاى كار ايشان نقشه‌هاى پيرى رئيس\r\n\r\n\r\n","description":"","footnote":"\r\n( 1 ) . اطلس العراق ؛ ج 2 ، ص 127 و 128 .\r\n( 2 ) . « نقشهء جغرافيايى » ؛ ص 88 و 89 .\r\n( 3 ) . اطلس العراق ؛ ج 2 ، ص 128 .\r\n( 4 ) . « نقشهء جغرافيايى » ؛ ص 90 .\r\n","page_name":" 130 ","page_number":136},
  {"content":"\r\n\r\n( م . 962 ) ، دريانوردى ترك است . وى نقشه‌اى از عالم كشيد كه در سال 919 هجرى قمرى تكميل شد و فقط نيمكرهء غربى آن در دست است . در اين نقشه شبه‌جزيرهء ايبرى ، شمال غربى افريقا ، اقيانوس اطلس و سواحل جزاير امريكا ديده مىشود . اين نقشه بر پوست آهو كشيده شده و شامل تصويرهاى رنگى ، يادداشتهايى دربارهء كشورها ، ملتها ، حيوانات و گياهان است كه در سال 923 به سلطان سليم پادشاه عثمانى تقديم شد .\r\nاين نقشه در واقع يك راهنماى كشتيرانى است و مبناى رياضى دارد و در تهيهء آن پيرى رئيس تقريبا از بيست نقشه استفاده كرده كه چهار نقشه به كاشفان پرتغالى تعلق داشته است . يكى از اين نقشه‌ها ، نقشهء از دست رفتهء كريستف كلمب است كه حاوى اكتشافات او طى سفر سومش در سال 1498 ميلادى بود . « 1 » كراچكوفسكى مىنويسد : در آغاز قرن شانزدهم پيرى رئيس نقشهء جهان را بر بنياد چهارده نقشهء جغرافيايى موجود رسم كرد كه هشت نقشه از اين چهارده نقشه از آن بطلميوس بوده است . « 2 » در سال 941 هجرى قمرى پيرى رئيس دومين نقشه‌اش را تهيه كرد كه در آن بخش شمالى اقيانوس اطلس و نواحى تازه كشف شده امريكاى شمالى و مركزى نشان داده شده است . « 3 » متأسفانه در آثار عربى اسلامى قرن دهم هجرى خصوصا در آثار ابن ماجد ( م . پس از 905 ) و سليمان مهرى ( نيمه اول قرن دهم ) كه از دريانوردان اقيانوس هند بوده‌اند ، به وجود نقشه‌هاى دريايى اسلامى صريحا اشاره نشده است ؛ ولى دوباروس « 4 » نقشه‌اى دريايى را كه ابن ماجد ضمن ملاقات با واسكوداگاما در شرق افريقا ، آن را به وى نشان داده ، وصف كرده است . به گفته دوباروس اين نقشه شامل سراسر ساحل هند بوده و مدارات و نصف‌النهارات بر روى آن به شيوهء مغربيان ( يعنى اعراب شمال افريقا ) نشان داده شده ، ولى مسير بادها در آن مشخص نشده است . دريانوردان مسلمان اقيانوس هند\r\n\r\n\r\n","description":"","footnote":"\r\n( 1 ) . « نقشهء جغرافيايى » ؛ ص 90 و 91 .\r\n( 2 ) . تاريخ الادب الجغرافى العربى ؛ ص 103 .\r\n( 3 ) . « نقشهء جغرافيايى » ؛ ص 91 .\r\n( 4 ) .  Joao de Barros \r\n","page_name":" 131 ","page_number":137},
  {"content":"\r\n\r\nنقشه‌هايى دريايى با خطوط مدرج و به شيوه بومى تهيه كردند كه در آنها مدارات نشان دهنده ارتفاع ستارگان بر ميزان اصبع ( انگشتان ) و نصف‌النهارها نشان دهنده فاصله‌هاى ثابت بود . به گفتهء تيبتس « 1 » دريانوردان مسلمان اقيانوس هند از نظام اندازه‌گيرى مسافات استفاده مىكردند و براى اين كار احتمالا از خطوط عمودى نقشه‌ها استفاده مىشده است . « 2 »\r\n\r\n\r\n","description":"","footnote":"\r\n( 1 ) .  Tibbetts \r\n( 2 ) . « نقشهء جغرافيايى » ؛ ص 93 و 94 .\r\n","page_name":" 132 ","page_number":138},
  {"content":"\r\n\r\n\r\nفصل هشتم كيهانشناختى ، تدوين كتابهاى جغرافياى ناحيه‌اى و محلى ، تأليف فرهنگنامه‌هاى جغرافيايى و انحطاط جغرافيا و بررسى عوامل آن\r\nكيهانشناختى « 1 » ( كيهان‌نگارى ) همان تحقيق و بررسى در ماهيت جهان مادى است كه پيوسته مورد توجه بشر بوده است . به بيان ديگر پژوهشى علمى است درباره قوانين كيهانى و فلسفهء طبيعت و هستى كه معمولا به وسيلهء دانشمندان رشتهء نجوم ، فيزيك و رياضيات انجام مىشود . « 2 » صورت ابتدايى آن همان تعبيرات اساطيرى است و سپس شاخه‌اى از فلسفه مابعدالطبيعه شده و عاقبت پس از دهه دوم قرن بيستم به صورت علمى مستقل درآمده است ؛ مثلا داستانهاى آفرينش كه در اديان آمده ، صورتهايى از كيهانشناختى است . اسطوره‌هاى كيهانشناختى غالبا در دينهاى ابتدايى با شعائر دينى و مطالب مربوط به آفرينش يا تكامل جهان همراه بوده است . كار فلسفه در مراحل اوليه تغيير دادن شكل اين اسطوره‌ها و عقلانى كردن آنها بوده است ؛ زيرا اين گونه بحثها با گذشت زمان تكامل نمىيافت . در قرنهاى ششم و هفتم هجرى كتبى تأليف شده كه فقط به جغرافيا اختصاص نداشته ، بلكه در آنها از كيهانشناسى ، آفرينش جهان ، احكام نجوم و موضوعات مشابه نيز بحث شده است . هدف اصلى از اين گونه تأليفات آن بوده است كه معرفت دربارهء جهان به صورتى منظم و دسته‌بندى شده در دسترس خوانندگان معمولى گذاشته شود . بدون شك مؤلفان اين كتب از منابع قديم عربى بهره مىگرفته‌اند .\r\n\r\n\r\n","description":"","footnote":"\r\n( 1 ) .  cosmology \r\n( 2 ) . فرهنگ گيتاشناسى ( اصطلاحات جغرافيايى ) ؛ ص 11 و فرهنگ فارسى مصاحب ؛ ج 2 ، ص 2345 .\r\n","page_name":" 133 ","page_number":139},
  {"content":"\r\n\r\nاطلاعات اين كتب به صورتى غيرانتقادى عرضه شده است و بندرت در آنها مىتوان به تحقيق و تتبعى برخورد . علت تأليف اين گونه كتب ، بيشتر تنزل مقام تعليم و تعلم بوده كه خود در عدم پيشرفت معرفت جغرافيايى مؤثر افتاده است . « 1 » تأليفاتى كه در زمينهء كيهانشناختى نوشته شده عبارتند از : تحفة الالباب ( يا الاحباب ) و نخبة العجائب تأليف ابو حامد غرناطى . او در سال 524 / 1131 از طريق درياى قزوين ( درياى خزر ) به مصبّ رود ولگا رسيد و تا سال 530 / 1135 در سرزمين بلغارهاى كناراتل سكنى گزيد ؛ سپس به خوارزم رفت و به لحاظ علاقه‌اى كه به بلغارها داشت به شبه‌جزيرهء بالكان سفر كرد و از هنغاريا « 2 » ( هنگرى در مجارستان ) نيز ديدن كرد . در سال 555 / 1160 به مركز خلافت بغداد آمد . وى در سال 557 / 1162 به موصل رفت و سرانجام در سال 565 / 1170 در دمشق درگذشت . « 3 » از كتب ديگر در اين زمينه عجائب البلدان و نيز آثار البلاد تأليف زكريا بن محمد بن محمود قزوينى ( م . 682 / 1282 ) است . كتاب عجايب المخلوقات و غرايب الموجودات او در گيتىشناسى است ، اين كتاب شامل دو بخش است كه بخش اوّل دربارهء اشياى آسمانى يعنى ستارگان و اجرام سماوى و بخش دوم دربارهء اشياى زمينى بحث مىكند . « 4 » از ديگر كتب كيهانشناسى نخبة الدهر فى عجايب البرّ و البحر دمشقى انصارى ( م . 727 / 1337 ) و خريدة العجائب و فريدة الغرائب ابن وردى ( م .\r\n861 / 1457 ) است . « 5 »\r\n\r\nتدوين كتابهاى جغرافياى ناحيه‌اى و محلى\r\nاز قرن هفتم تا دهم هجرى قمرى ، آثار جغرافيايى متعددى به فارسى و عربى بر مبناى ناحيه‌اى ( محلى ) تأليف شد . هرچند جغرافيادانان اين دوره كارى قابل توجه نكرده‌اند ، چند مورخ و جغرافيادان اطلاعاتى پرمايه دربارهء جغرافياى ناحيه‌اى ارائه داده‌اند .\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 109 .\r\n( 2 ) .  Hongharia \r\n( 3 ) . تاريخ الادب الجغرافى العربى ؛ ص 326 .\r\n( 4 ) . خدمات مسلمانان به جغرافيا ؛ ص 54 .\r\n( 5 ) . علم جغرافيا و تطورات آن در جهان اسلام ؛ ص 109 .\r\n","page_name":" 134 ","page_number":140},
  {"content":"\r\n\r\nدر اين دوره روشهاى جغرافيايى قديم محفوظ مانده بود ، ولى در انديشه و عمل ، اصالت و ابتكارى وجود نداشت ؛ به‌طورى كه در جغرافياهاى نجومى ، طبيعى و انسانى پيشرفت اساسى حاصل نشد . تأليف كتابهايى در جغرافياى ناحيه‌اى در اين دوره با پيشرفت اسلام و سياست اسلامى در مشرق زمين ارتباط نزديك داشت ؛ زيرا پادشاهان ، بنابر اهداف سياسى ، به تاريخ‌نگارى و جغرافيانويسى اهميت مىدادند . « 1 » در عراق و بين‌النهرين كه مركز قديمى فعاليت جغرافيايى بود ، كمتر آثار جغرافيايى نوشته مىشد . كتاب سريانى مئارث قدشى « 2 » تأليف ابن عبرى ( م . 685 / 1286 ) تأثير فراوانى در روش جغرافيايى اسلامى داشت . اين كتاب نقشه‌اى نيمدايره‌اى از عالم دارد . « 3 » در زمان فرمانروايى ايّوبيان و مماليك در مصر و شام ، ادبياتى جغرافيايى به نام خطط « 4 » فراهم آمد « 5 » كه در واقع تاريخ و جغرافياى مصر بوده است ، تقى الدين مقريزى ( م . 845 ق ) حوادث و داستانهاى مصر را از فتح آن سرزمين به دست مسلمانان تا انقراض فاطميان ؛ همچنين خطط ( مصر - قاهره ) و قسمتى از اخبار مربوط به صحابه‌اى كه به مصر آمده بودند ، محل قبور و آثار شايستگان ، عجايب و جغرافياى سرزمين مصر و آنچه را قضاعى و ابو عمر كندى به مصريان نسبت داده بودند ، در اتعاظ الحنفاء باخبار الائمة الفاطميين الخلفا گرد آورد . « 6 » از زمان ايوبيان به بعد دلبستگى به ادبيات مصر ، موجبات تأليف و جمع‌آورى گزارشها و داستانهاى عجيب و غريب دربارهء فراعنهء مصر و افسانه‌هاى مورد توجه عموم را فراهم آورد . در بعضى از كتابهاى تاريخى تأليف شده در ايران ، آسياى مركزى و هندوستان بخشى از جغرافياى وصفى و جغرافياى محلى ( ناحيه‌اى ) آمده است و بعضا كتابهاى خاصى درباره مصر و اماكن جغرافيايى تأليف شده است ؛ « 7 » براى مثال تاريخ قم ، تأليف حسن بن عبد الملك قمى ؛ تاريخ بغداد ، تأليف\r\n\r\n\r\n","description":"","footnote":"\r\n( 1 ) . همان ؛ ص 111 .\r\n( 2 ) .  Me'aras qodsi \r\n( 3 ) . علم جغرافيا و تطورات آن در جهان اسلام ؛ ص 111 .\r\n( 4 ) .  xetat \r\n( 5 ) . همان ؛ ص 111 .\r\n( 6 ) . تاريخ تاريخ‌نگارى در اسلام ؛ ص 317 .\r\n( 7 ) . علم جغرافيا و تطورات آن در جهان اسلام ؛ ص 111 .\r\n","page_name":" 135 ","page_number":141},
  {"content":"\r\n\r\nخطيب بغدادى ؛ فارسنامه ، تأليف ابن بلخى . به نوشتهء نفيس احمد ، جغرافياى ناحيه‌اى از ديرباز مورد توجه بوده است و اين نوشته‌ها گنجينه عظيمى از اطلاعات دقيق را در خود دارند . تنوع فراوان چشم‌اندازها و مشاهدات هوشمندانهء بسيارى از جغرافيادانان اين دوره ، نخستين مجموعهء خواندنيهاى دلفريب را به وجود آورد . با گذشت زمان ، نوشته‌هاى سياحان بنام ، بررسيهاى متخصصين موضع‌نگار و آثار انتقادى جغرافيادانان جامعه‌شناس به محتواى جغرافياى اسلامى ( در زمينهء جغرافياى ناحيه‌اى و محلى ) رنگ و تنوع زيادى بخشيد . « 1 »\r\n\r\nتأليف فرهنگنامه‌هاى جغرافيايى\r\nروش تحقيقات جغرافيايى در شام مقارن با حملهء مغول نتايج ثمربخشى به بار آورد .\r\nگذشته از خلاصهء ابو الفداء و كتابهاى زيارتى ( الزّيارات ) سودمندترين اثر در ادبيات جغرافيايى به زبان عربى معجم البلدان ياقوت حموى ( م . 626 / 1229 ) است . اين كتاب كه در سال 621 / 1224 به پايان رسيد ، فرهنگى جغرافيايى از اسامى امكنه ، موضوعات تاريخى ، نژادشناسى ( قوم‌شناسى ) و جغرافياى طبيعى است . « 2 » مقدمهء كتاب از وسعت زمين ، آب و هواى اقاليم و به‌طوركلى از جغرافياى سياسى ، رياضى و طبيعى سخن مىگويد . علاوه‌بر اين ، شامل گزارشهاى مفصلى است دربارهء سرزمينهاى اسلامى از اسپانيا تا ماوراء النهر و هندوستان ، به همان شكل كه ياقوت در سدهء هفتم ق / سيزدهم م ديده است . « 3 » ياقوت واژه‌هاى جغرافيايى را با روايات ادبى و علمى دوره‌هاى قديمتر موافق ساخته است . او در واقع خلاصه‌اى از معرفت جغرافيايى قبل از خود و زمان خودش را ارائه مىدهد . حتى در زمان حاضر هم براى كسانى كه اهل تحقيق در جغرافياى تاريخى هستند ، اين كتاب از منابع دست اوّل به‌شمار مىرود . معجم البلدان\r\n\r\n\r\n","description":"","footnote":"\r\n( 1 ) . خدمات مسلمانان به جغرافيا ؛ ص 23 .\r\n( 2 ) . علم جغرافيا و تطورات آن در جهان اسلام ؛ ص 109 .\r\n( 3 ) . خدمات مسلمانان به جغرافيا ؛ ص 53 .\r\n","page_name":" 136 ","page_number":142},
  {"content":"\r\n\r\nدر واقع نمايندهء دوره‌اى است كه در آن مؤلفان در انديشهء تأليف لغتنامه‌هايى بوده‌اند كه به پايان رساندن آنها جز با تكيه بر اطلاعات وسيع جغرافيايى گردآمده تا آن زمان و پيروى از روش جغرافياى شام ممكن نبوده است . « 1 »\r\n\r\nانحطاط جغرافيا و بررسى عوامل آن\r\nاز قرن ششم تا قرن دهم هجرى نشانه‌هاى انحطاط در كار جغرافيانويسان مسلمان آشكار مىشود ؛ چنان كه ، به استثناى آثار ادريسى و ابو الفداء ، تأليفات اين دوره در مقايسه با تأليفات دوره‌هاى قبل در سطح پايين‌ترى قرار دارد . توجه عالمانه همراه با نقّادى نسبت به موضوع و اهميت دادن به صحت اطلاعات كه از مختصات نويسندگان قديمتر بود ، از ميان رفته و خلاصه كردن معلومات روايتى و نظرى قديم جانشين آن شده بود . « 2 » برخى را عقيده بر آن است كه حمله مغول در قرن هفتم ق / سيزدهم م ضربهء كشنده‌اى بر پيكر فرهنگ اسلامى وارد كرد و سبب شد كه به دنبال آن يك دورهء فترت پيش آيد . اعتقاد بعضى بر آن است كه متون جغرافيايى ديگر شامل اطلاعات باارزش نبود و شكل تقليدى بىارزشى داشت . « 3 » روش وصف جهان به صورت كلى كه جغرافيادانان دورهء گذشته ( قرن ششم ) از آن پيروى مىكردند ، توسط بعضى از جغرافيادانان اين دوره ( دورهء فترت ) زنده نگاه داشته شد ، ولى چون دستگاه خلافت عباسى در اين هنگام در حال فروپاشى بود ، آنان كمتر به تأليفاتى كه به بحث در بلاد اسلامى منحصر باشد مىپرداختند . شكل و ترتيب ابواب كتابهاى جغرافيا نيز با شكل و ترتيب كتابهاى جغرافياى قديم متفاوت بود . در تأليفات تازه اين تمايل پيدا شده بود كه جغرافياى نجومى و رياضى را به جغرافياى وصفى نزديك كنند . در اين دوره تأثير جغرافياى يونانى در بعضى از تأليفات آشكارتر بود ، در صورتى كه تأثير جغرافياى ايران و هند رو به نقصان مىرفت . شايد اين نقصان بدان علت بود كه كتابهاى جغرافيايى را به زبان فارسى تأليف مىكردند ، ولى فعاليت جغرافيايى در مراكزى مانند شام ، سيسيل و\r\n\r\n\r\n","description":"","footnote":"\r\n( 1 ) . علم جغرافيا و تطورات آن در جهان اسلام ؛ ص 109 .\r\n( 2 ) . همان ؛ ص 108 .\r\n( 3 ) . خدمات مسلمانان به جغرافيا ؛ ص 130 و 131 .\r\n","page_name":" 137 ","page_number":143},
  {"content":"\r\n\r\nاسپانيا گسترش مىيافت و به صورت مراكز مهم تعليم و تعلّم جغرافيا درمىآمد . در اين مراكز كتابهاى مهمى تأليف شد كه از مهمترين اين آثار منتهى الادراك فى تقسيم الافلاك تأليف محمد بن احمد خرقى « 1 » ( م . 533 / 1138 ) ، كتاب الجغرافية تأليف محمد بن ابو بكر زهرى « 2 » ( حيات حدود 531 / 1137 ) ، كتاب الجغرافيا فى الاقاليم السبعه تأليف ابن سعيد مغربى است . « 3 » كتاب زهرى بر پايهء اقاليم يونانى تنظيم شده بود . در اين كتاب به خوبى تمايل به نزديك كردن جغرافياى وصفى و جغرافياى نجومى نمايان بود . در كتاب ادريسى ( نزهة المشتاق فى اختراق الآفاق ) نيز همين تمايل ديده مىشود كه نمونهء جالبى از همكارى مسلمانان و نورمانها در فعاليتهاى جغرافيايى بود . تأليف ادريسى در جغرافياى طبيعى و جغرافياى وصفى اقدام مهمى به‌شمار مىرفت . كتاب تقويم البلدان نوشتهء شاهزادهء مملوك ابو الفداء نيز خلاصه جغرافياى عالم بود كه آن را در سال 721 / 1321 تأليف كرد . در اين كتاب طول و عرض بلاد آمده و جغرافيا به صورت ناحيه‌اى مورد بحث قرار گرفته و به شكلى منظم از جغرافياى وصفى و نجومى و انسانى سخن به ميان آمده است . « 4 »\r\nدر خاتمه لازم است به دسته‌اى ديگر از كتابهايى كه اطلاعات جغرافيايى دارد ، اشاره شود . به اين نوع كتابها ادبيات زيارتى گفته مىشود . اين نوع كتب دربارهء شهرها و نقاطى است كه از لحاظ دينى يا زيارتى اهميتى داشته است . در اين گونه كتابها تنها به وصف اماكن و تعيين مواضع آنها بسنده نشده ، بلكه از امكنهء مقدس اسلامى ، قبور اولياء ، تكيه‌ها ، رباطهاى متصوفه ، مدارس تعليم و تعلّم شريعت اسلامى و نظاير اينها سخن رفته است . در اين تأليفات گزارشهاى مفصلى از اسامى امكنه در شهرهاى مختلفى چون مكه و مدينه و دمشق نيز ديده مىشود . به‌طور كلى اين كتابها راهنماى زائران و مؤمنان بوده است . از اين دسته آثار مىتوان اشارات الى معرفتة الزّيارات تأليف هروى ( م . 611 / 1214 ) و الدّارس فى تاريخ المدارس تأليف عبد القادر محمد نعيمى را نام برد . « 5 »\r\n\r\n\r\n","description":"","footnote":"\r\n( 1 ) .  Xaraqi \r\n( 2 ) .  Zohri \r\n( 3 ) . علم جغرافيا و تطورات آن در جهان اسلام ؛ ص 108 .\r\n( 4 ) . همان ؛ ص 109 .\r\n( 5 ) . همانجا .\r\n","page_name":" 138 ","page_number":144},
  {"content":"\r\n\r\n\r\n[ بخش دوم : 
  ] جغرافياى تاريخى شهرها\r\n\r\nفصل اول جزيرة العرب\r\nشبه‌جزيرهء عربستان كه در جنوب غربى آسيا واقع شده بزرگترين شبه‌جزيرهء جهان است كه از مشرق به خليج فارس ، از مغرب به درياى سرخ يا قلزم و از جنوب به اقيانوس هند ( درياى عرب ) محدود است . مرز شمالى عربستان را بدقت نمىتوان معلوم كرد ، ولى مىتوان يك خط فرضى از خليج عقبه تا فرات امتداد داد و آن را مرز شمالى جزيرة العرب دانست . از لحاظ زمين‌شناسى بيابان شام ( بادية الشام ) جزء عربستان است ، ولى از لحاظ جغرافيايى جزء عربستان محسوب نمىشود . وسعت اين شبه‌جزيره بنابه گفتهء جغرافيانويسان قريب به 3 ميليون كيلومتر مربع و تقريبا دو برابر وسعت ايران است .\r\nكوههاى اين شبه‌جزيره متعلق به دورهء ژوراسيك از دوران دوم زمين‌شناسى است . اين سرزمين را اقيانوس هند و خليج فارس از خاك ايران و هند جدا كرده و هنوز قسمت ساحلى عمان صورت كوهستانى خود را حفظ كرده است . در دوران سوم زمين‌شناسى شكافى كه باعث تشكيل درياى سرخ ( بحر احمر ) شد ، عربستان را از افريقا نيز جدا كرد و در قسمت غربى عربستان كوههاى سراة ( شراة ) ايجاد شد كه رشتهء جنوبى آن تا مغرب شهر صنعاء پايتخت يمن امتداد دارد و در شمال به كوههاى شام متصل است . قلّه آن به جبل بنى شعيب معروف است و 3760 متر ارتفاع دارد رشته كوههاى غربى شبه‌جزيره كه به موازات درياى سرخ كشيده شده داراى آتشفشانهايى است كه اكنون خاموشند و گدازه‌هاى آنها حرّه‌هايى را در مغرب و بخشهاى ميانى عربستان به وجود\r\n\r\n","description":"","footnote":"","page_name":" 139 ","page_number":145},
  {"content":"\r\n\r\nآورده‌اند . به نوشتهء ياقوت قريب سى حرّه در قسمتهاى غربى و مركزى عربستان وجود داشته كه بعضى از آنها از نظر وسعت قابل توجه بوده‌اند ، از جمله : حرّة اوطاس ، حرّة بنى سليم و حرّة بنى هلال . « 1 » از رشته كوههاى غربى شبه‌جزيره در شمال مدينه دو رشته كوه جدا مىشود كه به منزلهء دو حصار و سدّ محكمند و نام آنها اجا و سلمى يا كوههاى طى است . كوه سلمى امروز به جبل شمّر شهرت دارد . در كرانه‌هاى جنوبى عربستان رشته كوههايى كه از كوههاى يمن شاخه مىگيرند به سمت مشرق تا سرزمين عمان امتداد مىيابد و در اين رشته كوه ، قله‌هاى جبل اخضر ( كوه سبز ) 9 تا 10 هزار پا ارتفاع دارد . در لابلاى رشته كوههاى جنوبى درّه‌هايى وجود دارد كه نشان دهندهء عبور آب باران و سيل به سوى درياست . در سرزمين نجد ، مركز شبه‌جزيره ، برجستگيهايى از سنگهاى آهكى وجود دارد و در پاره‌اى از نقاط نيز برجستگيهايى از سنگ گرانيت و بازالت پديد آمده است . كوه طويق در شرق نجد و جنوب شرقى رياض واقع است . اين كوه از سنگهاى ماسه‌اى تشكيل شده و سنگها و تخته‌سنگهاى آهكى بر آن احاطه دارد .\r\nپژوهشهاى انجام شده بيانگر اين مطلب است كه برخى از تخته سنگها و گدازه‌ها را آتشفشانها به اين منطقه پرتاب كرده‌اند . « 2 » در حد فاصل ميان كوهستانها و بر زمينهاى هموار و پست توده‌هايى از ريگهاى درشت وجود دارد كه به آنها « داره » گفته مىشود و جمع آن « دارات » است . « 3 » در داره‌ها معمولا گياهان و هليان ( هرگونه علف براى چهارپايان و دامها مانند يونجه و شبدر ) و روييدنيهاى صحرايى مىرويد . « 4 » ياقوت ، حدود 60 داره را از كتب علما و از اشعار محكم عرب و گفتار شفاهى شيوخ مورد اعتماد در كتاب خود آورده است . « 5 » برخى از اين دارات به لحاظ آمدن نامشان در اشعار جاهلى داراى اهميتند ، مانند دارة جلجل كه امرؤ القيس كندى از آن در معلّقه خود ياد كرده است . يكى ديگر از اين دارات ، دارة الآرام است كه در شعر برج بن خزير مازنى جايى پر\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 247 - 253 .\r\n( 2 ) . المفصل فى تاريخ العرب . . . ؛ ج 1 ، ص 161 .\r\n( 3 ) . معجم البلدان ؛ ج 4 ، ص 526 .\r\n( 4 ) . المفصل فى تاريخ العرب . . . ؛ ج 1 ، ص 160 .\r\n( 5 ) . معجم البلدان ؛ ج 2 ، ص 526 - 536 .\r\n","page_name":" 140 ","page_number":146},
  {"content":"\r\n\r\nاز شقايق نعمانى ياد شده كه حجاج بن يوسف ثقفى وى را براى جنگ با خوارج به كمك مهلب فرستاده بود . « 1 »\r\nدر عربستان رودخانه‌اى كه پيوسته به دريا بريزد وجود ندارد ؛ ولى واديهايى است كه مصب سيلابهاست و كاروانهاى تجارت و حج مسير خود را به وسيلهء آنها تشخيص مىدهند . فيلبى ، جهانگرد معروف ، از درياچه‌اى در وادى الافلاج نام مىبرد كه از ريزش سيلابها تشكيل شده بود . طول اين درياچه هشت هزار متر و عرض آن چهارصد متر بوده است . « 2 »\r\nدره‌هاى فراوانى در شبه‌جزيرهء عربستان وجود دارد كه به هنگام بارندگى پر از آب مىشود ؛ چنان كه گويى رودهايى سركش و كف بر لب‌اند ؛ اين درّه‌ها بيشتر طويل و كم‌عمقند . درّه‌هايى كه آب آنها به درياى سرخ يا درياى عرب مىريزد تا اندازه‌اى كوتاه با گذرگاههاى ژرف‌تر و سراشيبيهاى تند هستند . بعضى از نويسندگان بر وجود رودهايى در عربستان تصريح كرده‌اند ؛ چنان كه هرودوت از رودى به نام « كورس » نام برده كه به گفتهء او بسيار بزرگ بوده و به درياى قلزم ( سرخ ) مىريخته است . « 3 » به نوشتهء جواد على ، بطلميوس هم از رود بزرگى به نام لار ياد كرده كه در كتاب صورة الارض به صورت لادو آمده است ( ص 116 ) . اين رود از نجران و شرق جبل السراة سرچشمه مىگيرد ؛ سپس به شمال‌شرقى جريان مىيابد و پس از طى سرزمينها و واحه‌ها به خليج فارس مىريزد . امروزه اين رود از بين رفته است . موريتس مىگويد : رودى كه بطلميوس بدان اشاره كرده همان « وادى دواسر » است . « 4 » اين وادى از شرق نجران به سمت شمال‌شرقى امتداد دارد و پس از طى كيلومترها راه از بيان ربع الخالى گذشته ، به سواحل خليج فارس مىرسد . واديهاى ديگرى در شبه‌جزيرهء عربستان وجود دارد ؛ مانند وادى الرّمه و وادى الحمض كه با كندن چاههاى كم‌عمق در اين واديها مىتوان به آب دست يافت . در بعضى مواقع اين آب بر روى زمين نيز جارى مىشود . « 5 »\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 527 .\r\n( 2 ) . تاريخ دول و ملل اسلامى ؛ ص 2 و 3 .\r\n( 3 ) . المفصل فى تاريخ العرب . . . ؛ ج 1 ، ص 164 .\r\n( 4 ) . همانجا .\r\n( 5 ) .  The Geographical Journal ; CXIII , 1949 , p . 86 . \r\n","page_name":" 141 ","page_number":147},
  {"content":"\r\n\r\nامتداد وادى الرّمه از نزديك حرّه خيبر و حرّه فدك به سمت شرق و جنوب شرقى است ؛ سپس دوباره به سمت شرق امتداد مىيابد و در محلى به نام قصيم كه بعدها باطن خوانده شد ، دو شاخه مىگردد و يكى از آنها در دهناء ( نفود جنوبى ) تا محلى در نزديكى بصره جارى مىشود . « 1 »\r\nوادى حمض ( وادى اضم ) « 2 » از جنوب حرّهء خيبر به سمت جنوب غربى امتداد مىيابد تا به مدينه مىرسد . در نزديك مدينه ( در سمت شمال آن ) وادى عقيق و وادى القرى به وادى حمض مىپيوندد . آبهايى كه از چشمه‌هاى كوههاى خيبر روان مىشود در اين وادى جريان مىيابد و در جنوب روستاى الوجه به درياى قلزم ( سرخ ) مىريزد . « 3 » به گفتهء موريتس شهر پرآوازهء لوك كومه « 4 » در نزديكى مصبّ اين وادى به دريا قرار داشته و آيليوس گالوس ، سردار رومى ، هنگام فتح يمن از آنجا گذشته است . « 5 » به نوشتهء ياقوت ، اين شهر در محلى به نام الحوراء قرار داشته است . « 6 » در بعضى از قسمتهاى جزيرة العرب چشمه‌ها و كاريزهايى وجود دارد كه از بعضى از آنها آب گرم آتشفشانى بيرون مىآيد مانند آنچه در عسير ، حجاز ، يمن ، حضرموت ، عمان ، احساء ، الهفّوف و ديگر جاهاست . « 7 »\r\nسواحل شبه‌جزيرهء عربستان نسبتا آباد است ؛ ولى در قسمتهاى داخلى آن چند كوير بزرگ از شمال تا جنوب كشيده شده است . در شمال شبه‌جزيره بادية الشام قرار گرفته است . همان‌طور كه گفته شد بادية الشام از نظر جغرافيايى جزء شبه‌جزيرهء عربستان نيست ، ولى از نظر زمين‌شناسى مانند بيابانهاى داخل عربستان است و با نفوذ شمالى ، بيابان بزرگ عربستان ، مرز مشترك دارد . بادية الشام از جنوب فلسطين تا جنوب غربى عراق امتداد دارد . اين بيابان ميان نواحى تاريخى معروف ادوم ، موأب\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 822 و 823 .\r\n( 2 ) . البلدان ؛ ص 313 .\r\n( 3 ) . المفصل فى تاريخ العرب . . . ؛ ج 1 ، ص 166 .\r\n( 4 ) .  Leuke Kome \r\n( 5 ) .  Pauly Wissowa . \r\n( 6 ) . معجم البلدان ؛ ج 2 ، ص 356 .\r\n( 7 ) . همانجا .\r\n","page_name":" 142 ","page_number":148},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 143 ","page_number":149},
  {"content":"\r\n . \r\n","description":"","footnote":"","page_name":" 144 ","page_number":150},
  {"content":"\r\n . \r\n","description":"","footnote":"","page_name":" 145 ","page_number":151},
  {"content":"\r\n . \r\n","description":"","footnote":"","page_name":" 146 ","page_number":152},
  {"content":"\r\n . \r\n","description":"","footnote":"","page_name":" 147 ","page_number":153},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 148 ","page_number":154},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 149 ","page_number":155},
  {"content":"\r\n . \r\n","description":"","footnote":"","page_name":" 150 ","page_number":156},
  {"content":"\r\n\r\n[ تصوير 
  ] ( مؤتفكات ) ، فلسطين ، عربستان شمالى و وادى سرحان واقع است . مرز جنوبى آن نسبتا آباد و واحه‌هاى قابل سكونت مانند دومة الجندل دارد كه در تاريخ اسلام معروف است و در حال حاضر جوف ناميده مىشود . مرز جنوبى بادية الشام و نواحى آباد آن پيش از اسلام و اندكى پس از آن به مشارف شام معروف بوده است . « 1 » در جنوب جوف ( دومة الجندل ) نفود شمالى واقع است . نفود بزرگ بيابانى است پوشيده از شنهاى سفيد و سرخ . طول و عرض اين بيابان 640 در 320 كيلومتر است . اين بيابان ميان جوف و جبل شمّر و ناحيهء نجد قرار دارد . سطح بيابان را تپه‌هايى از ماسه‌هاى موج‌آسا مىپوشاند كه بلندى برخى از آنها به 150 متر مىرسد . ژرفا و شكل اين تپه‌ها متفاوت و بيشتر به شكل نعل اسب است . پس از زمستانهاى پربارش اين بيابان به بهشتى زيبا تبديل مىشود ؛ ولى زندگى در اين بهشت زمينى كوتاه است و جز چند هفته نمىپايد . « 2 »\r\nدومين كوير ، دهنا يا سرزمين سرخ « 3 » است كه ميان نجد ، كويت و الأحساء قرار دارد . اين بيابان از شمال غربى به جنوب شرقى امتداد دارد . طول و عرض آن 600 در 50 كيلومتر است . دهنا از سمت جنوب به ربع الخالى مىپيوندد . ربع الخالى بيابان بسيار بزرگى است كه تمام جنوب و شرق عربستان - به استثناى سواحل عمان - يعنى از شمال مهره و حضرموت تا مرزهاى نجد و شمال يمن و از مملكت عمان تا مرزهاى شرق يمن را فراگرفته است . « 4 » جغرافيادانان متأخر نيز بخشهاى جنوبى دهنا را ربع الخالى خوانده‌اند ؛ زيرا سكنه نداشته « 5 » و اين نامگذارى در برابر ربع مسكون بوده است . اين بيابان را متقدمين بيابان صيهد نيز مىگفتند « 6 » و قسمتى از آن ، كه در شمال‌شرقى يمن قرار دارد ، به ريگزار يبرين معروف بوده است . « 7 » قسمت غربى اين بيابان را ، كه در مجاورت يمن است ، احقاف گفته‌اند . به نظر مىرسد آنچه در آيه 21 سوره احقاف محل\r\n\r\n\r\n","description":"","footnote":"\r\n( 1 ) . تاريخ اسلام ؛ ص 4 .\r\n( 2 ) . المفصل فى تاريخ العرب . . . ؛ ج 1 ، ص 157 و 158 .\r\n( 3 ) . معجم البلدان ؛ ج 2 ، ص 635 .\r\n( 4 ) . تاريخ عربستان و قوم عرب ؛ ج 1 و 2 ، ص 3 .\r\n( 5 ) .\r\n Ency . of Islam ; Vol . 1 , p . 895 ; The Empty Quarter ; The Geographical Journal . \r\n( 6 ) . معجم البلدان ؛ ج 3 ، ص 458 .\r\n( 7 ) . همان ؛ ج 4 ، ص 1005 و 1006 .\r\n","page_name":" 151 ","page_number":157},
  {"content":"\r\n\r\nقوم عاد ذكر شده همين احقاف است . اين كلمه در اصل به معناى تپه‌هاى ريگ و شن است . به نوشته ياقوت قسمت ديگرى از اين بيابان و بار نام داشته كه سيصد فرسخ در سيصد فرسخ بوده و ميان شحر و صنعا قرار داشته است . وى از احمد بن محمد همدانى نقل مىكند كه و بار ميان نجران و حضرموت و بلاد مهره و شحر واقع بوده است . « 1 » و بار كه روزگارى از سرزمينهاى سرسبز و خرم و بارور بوده ، امروزه بيابانى بيش نيست . آثار آباديهاى پيش از اسلام در آن نمايان است و گويا جايگاه اقوام روبارى بوده كه بطلميوس از آنان به نام جوباريتاى « 2 » ياد كرده است . « 3 »\r\n\r\nآب و هواى شبه‌جزيرهء عربستان\r\nعربستان در شمار خشكترين و گرمترين مناطق دنياست ، با آنكه از شرق و غرب به دريا محدود است ، اما وسعت آبهاى مجاور به قدرى كم است كه گرمى و خشكى اين اراضى وسيع و كم‌باران را كم نمىكند . به علت وزش بادهاى موسمى سموم ، كه به‌طور منظم در داخل و قلب عربستان مىوزد ، بارانهاى پربركت اقيانوس هند خيلى كم به داخل جزيره نفوذ مىكند . به همين دليل گاه خشكساليهاى سخت ايجاد مىشود و گاهى اوقات نيز رگبارهاى تند و كوتاه به صورت غيرعادى مىبارد و شهرهايى چون مكه و مدينه را به ويرانى تهديد مىكند . در شمال حجاز ، واحه‌هاى دورافتاده‌اى است كه وسعت وسيعترين آنها به ده ميل مربع مىرسد . اين واحه‌ها تنها محل استقرار مردم حجاز است . به همين دليل 6 / 5 اين مردم صحرانشينند . بعضى از اين واحه‌ها مانند واحهء فدك كه در صدر اسلام شهرتى داشته ، اكنون اهميت خود را از دست داده است . بيشتر اين مناطق حاصلخيز به روزگار پيامبر ( ص ) به دست يهوديان كشت مىشد . دماى هوا در اراضى پست حجاز 80 تا 90 درجهء فارنهايت است . دماى مدينه كمى بيش از 70 درجه فارنهايت است . بارانهاى موسمى فقط در يمن و عسير مىبارد . در واديهاى حاصلخيز\r\n\r\n\r\n","description":"","footnote":"\r\n( 1 ) . همان ؛ ج 4 ، ص 896 .\r\n( 2 ) .  Jobaritai \r\n( 3 ) .  Ency of Islam ; Vol . 4 , p . 1073 . \r\n","page_name":" 152 ","page_number":158},
  {"content":"\r\n\r\nاين ناحيه اراضى سرسبز تا دويست ميلى ساحل كشيده شده است . ارتفاع صنعا ، پايتخت يمن ، از سطح دريا هزارپا است . به همين دليل اين شهر يكى از زيباترين و خوش آب و هواترين شهرهاى جزيرة العرب است . همچنين در مناطق ساحلى اراضى حاصلخيز ديگرى به‌طور ناپيوسته وجود دارد ، حضرموت درّه‌هاى عميق با آبهاى زيرزمينى فراوان دارد . آب و هواى انتهاى شرقى جزيرة العرب تا عمان تا حدودى مرطوب و آب و هواى جدّه ، حديده و مسقط گرم و مرطوب است . « 1 »\r\n\r\nكشاورزى و دامدارى و ثروتهاى معدنى جزيرة العرب\r\nخشكى هوا و شورى خاك در جزيرة العرب براى رشد بسيارى از گياهان مناسب نيست .\r\nنخل خرما عروس نباتات عربستان است كه ميوهء آن در همه‌جا مرغوب و رايج است خرما از مهمترين فراورده‌هاى كشاورزى عربستان است و حتى در درون جزيرة العرب نيز مصرف فراوان دارد . عربها از خشك و تازه آن بهره‌هاى فراوان مىبرند و از آن ، روغن و انواع نوشيدنيها مىگيرند و هستهء آن را آرد مىكنند . اين گياه گرانبهاست و بر ديگر گياهان برترى دارد . خرمابن نه‌تنها در ميان عربها ، بلكه در ميان ديگر ساميان هم سرور درختان بوده است . نخلستان مانند شتر مايهء توانگرى بود . خرما نخستين خوراك و خورش عربها و از كهنترين و مقدسترين درختان كاشته شده به وسيلهء ساميان بوده است . « 2 » حدود صد نوع خرما در مدينه و اطراف آن كشت مىشده كه نويسندگان عرب از آن ياد كرده‌اند . از ديگر محصولات كشاورزى گندم ، جو ، ذرت ، برنج و تاك است . گندم در يمن و بعضى واحه‌ها ، برنج در عمان و احساء و تاك ( مو ) در طايف و يمن كشت مىشود . در مناطق پرآب مانند يمن و طايف كه مردم آن گرايش به كشاورزى داشتند و از روزگار جاهلى ييلاق مردم مكه بوده ، درختان ميوه مانند انار ، سيب و زردآلو كشت مىشده است . « 3 » نام برخى از درختان و ميوه‌ها كه در قرآن آمده دليل وجود آنها در حجاز\r\n\r\n\r\n","description":"","footnote":"\r\n( 1 ) . تاريخ عرب ؛ ج 1 ، ص 21 و تاريخ عربستان و قوم عرب ؛ ج 1 ، 2 و 3 ، ص 3 و تاريخ دول و ملل اسلامى ؛ ص 1 و 2 .\r\n( 2 ) . المفصل فى تاريخ العرب . . . ؛ ج 1 ، ص 206 و 207 .\r\n( 3 ) . همان . . . ؛ ج 1 ، ص 207 و 209 .\r\n","page_name":" 153 ","page_number":159},
  {"content":"\r\n\r\nو ديگر نقاط است ؛ مانند انجير ، زيتون ، انگور ، سدر و انار . درختان گز ، اراك ، تاغ كوهى ، كه از آن ذغال به دست مىآيد ، اقاقيا ، سمح و سيسنبر هنوز هم در جاهاى گوناگون جزيرة العرب ( خصوصا در بخشهاى غربى و جنوبى ) بر بلنديها مىرويد .\r\nمناسبترين مناطق كشت غلات و سبزيها حجاز ، يمن ، عربستان جنوبى ، نجد و عروض است . برخى از ميوه‌ها و تره‌بار از عراق و شام ، هند و افريقا به عربستان آورده مىشود .\r\nخربزه كه مردم مدينه به آن خربز مىگويند ، چنان كه از نام فارسىاش پيداست از روزگاران پيش از اسلام وارد عربستان شده است . فرآورده‌هايى چون بخور ، كندر ، صمغ ، مرّ ( درختچه‌اى از تيره سماقيان ) و ديگر فرآورده‌هاى كشاورزى ، كه عربستان جنوبى بدان شهرت يافته و منبع ثروت و مايهء عظمت دولتهاى متمدن عربستان جنوبى بوده و گاهى باعث درگيريهايى ميان آنها و دولتهاى بزرگ آن زمان چون ايران و روم مىشده است ، اكنون ارزش خود را از دست داده‌اند . « 1 »\r\n\r\n\r\n","description":"","footnote":"\r\n( 1 ) . همانجا .\r\n","page_name":" 154 ","page_number":160},
  {"content":"\r\n\r\n\r\nفصل دوم تقسيمات عربستان\r\nعربستان به نوشتهء يونانيان به سه بخش تقسيم مىشده است : عربستان بيابانى ، عربستان سنگى و عربستان خوشبخت .\r\nالف ) عربستان بيابانى ، بيابانهاى داخل عربستان بوده كه از دسترس روميان و يونانيان و ارتش آنان به دور بوده است .\r\nب ) عربستان سنگى موسوم به پتره يا بطرا در شمال غربى عربستان شامل مناطق كوهستانى و بلنديهاى شرق بحر الميت بوده و تا خليج عقبه امتداد دارد .\r\nج ) عربستان خوشبخت شامل جنوب بادية الشام تا يمن و سواحل جنوب غربى و سواحل جنوبى عربستان در كنار بحر احمر و درياى عرب بوده است . برخى از دانشمندان اروپايى معتقدند كه كلمهء خوشبخت با كلمهء يمن ( خير و بركت ) ارتباط دارد .\r\nبدين معنا كه يمن از يمن گرفته شده است . همين معنا را يونانيان در تسميه خوشبخت در نظر گرفته‌اند . بعضى نوشته‌اند كه جزيرة العرب همان عربستان خوشبخت است كه در انگليسى عربستان راستين « 1 » خوانده مىشود . « 2 »\r\nاعراب ، عربستان را به پنج بخش حجاز ، تهامه ، يمن ، نجد و عروض تقسيم كرده و\r\n\r\n\r\n","description":"","footnote":"\r\n( 1 ) .  Arabia Proper \r\n( 2 ) . المفصل فى تاريخ العرب . . . ؛ ص 168 - 171 .\r\n","page_name":" 155 ","page_number":161},
  {"content":"\r\n\r\nاين تقسيم را به عبد الله بن عباس نسبت داده‌اند . « 1 » اعراب كه نزد لغويون و جغرافيادانان مسلمان معمول بوده ، مىپردازيم .\r\n\r\nحجاز\r\nحجاز رشته كوهستان غربى عربستان يا جبل السراة است و جهت آن شمالى - جنوبى و در حد فاصل تهامه و ارتفاعات نجد واقع شده است . « 2 » به نوشته اصطخرى حجاز ديار عرب بوده و شامل مكه ، مدينه ، يمامه و آنچه به آن پيوند داشته ، بوده است . « 3 » مقدسى ، حجاز را يكى از چهار خوره ( ناحيهء ) جزيرة العرب نام برده است . « 4 » به گفتهء ياقوت ، حجاز كوهى است واقع در اراضى پست ميان تهامه و نجد و چون فاصل ميان اين دو ناحيه است ، حجاز ( حاجز - مانع ) ناميده شده است . « 5 » حجاز از نگاه جغرافيادانان مسلمان به‌طوركلى از مرزهاى شام در عقبه آغاز مىشده و تا ليث ( در مرز يمن ) مىرسيده است . « 6 » برخى از دانشمندان تبوك و فلسطين را جزء حجاز مىدانند . « 7 » حجاز اماكن و مواضع مهم و تاريخى دارد كه از آن جمله است ؛ سرزمين حسمى كه در منتهىاليه شمال حجاز و نزديك به مرزهاى شام در كنار خليج عقبه قرار دارد . « 8 » اين ناحيه پرآب و حاصلخيز است و آثار بسيارى دارد و يكى از كوره‌هاى آن ارم خوانده مىشود . « 9 » برخى از شرق‌شناسان معتقدند ، اين كلمه با آنچه در قرآن پيرامون اين واژه آمده « 10 » و افسانه‌هاى پيامبران و روايتهاى تاريخى كهن پيوند دارد . در روزگار جاهلى قبيله‌هاى عرب جذام در حسمى مىزيستند . اكنون عربهاى حويطات در اين ناحيه زندگى مىكنند كه به گفتهء خاورشناسان ، بازمانده‌هاى نبطيان قديم محسوب مىشوند . « 11 »\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 76 و 77 .\r\n( 2 ) . تاريخ عربستان و قوم عرب ؛ جزء 1 ، 2 و 3 ، ص 6 .\r\n( 3 ) . المسالك و الممالك ؛ ص 16 و 21 .\r\n( 4 ) . احسن التقاسيم ؛ بخش 1 ، ص 102 .\r\n( 5 ) . معجم البلدان ؛ ج 2 ، ص 204 و 205 .\r\n( 6 ) . المفصل فى تاريخ العرب . . . ؛ ج 1 ، ص 172 .\r\n( 7 ) . معجم البلدان ؛ ج 2 ، ص 205 .\r\n( 8 ) . ر . ك : اطلس تايمز ؛ نقشه عربستان .\r\n( 9 ) . معجم البلدان ؛ ج 2 ، ص 268 .\r\n( 10 ) . فجر ، 7 .\r\n( 11 ) . المفصل فى تاريخ العرب . . . ؛ ج 1 ، ص 172 و 173 .\r\n","page_name":" 156 ","page_number":162},
  {"content":"\r\n\r\nبندر عقبه ( ايله قديم ) واقع در منتهىاليه خليج عقبه ، جزء ناحيهء حسمى به‌شمار مىآمده است . به نوشتهء يعقوبى ، ايله بندرى باشكوه بر ساحل درياى شور ( قلزم ) بود و حجاج شام ، مصر و مغرب در آنجا به بازرگانى و دادوستد مىپرداختند . مردم آن آميزه‌اى از نژادهاى مختلف بودند . « 1 » مسعودى مىنويسد : يحنّة بن رؤبه ، اسقف ايله ، در تبوك به حضور پيامبر ( ص ) رسيد و قبول كرد كه هر فرد بالغ از مردم ايله در سال دينارى سرانه دهد ؛ « 2 » همچنين ساكنين آبادى مقنا واقع در ساحل شرقى خليج عقبه كه ظاهرا يهودى بوده‌اند ، در سال نهم هجرت با حضرت رسول ( ص ) قرارداد صلح امضا كردند . « 3 » به موازات شهر حجر يا مداين صالح ، مسكن قوم ثمود ، بندر معروف وجه قرار داشت . به عقيده بعضى بندر وجه جزء حجر بوده است . اين بندر همچنان از بنادر مهم عربستان در ساحل درياى سرخ است .\r\nمدين كه در ساحل شرقى درياى سرخ در ناحيهء حجاز واقع است ، در كتب مقدس عهد عتيق زادگاه يكى از اولاد ابراهيم ( ع ) ناميده شده است . « 4 » احتمالا قوم يا قبيله مدين قديم كه در تورات « 5 » نام آنها آمده ، در آنجا ساكن بوده‌اند . « 6 » در قرآن نيز از قوم مدين سخن رفته است . « 7 » در كتب مقدس آمده كه مدين از خليج عقبه تا موآب و كوه سينا امتداد داشت و به گفته برخى از شبه‌جزيره سينا تا فرات امتداد داشته است . مدينىها با مردم فلسطين ، لبنان و مصر تجارت داشته‌اند . حضرت موسى ( ع ) مدتى در مدين ساكن بوده است ؛ « 8 » از اين‌رو برخى آن را پناهگاه موسى ( ع ) ناميده‌اند . عده‌اى نيز مدينىها را همان قوم شعيب ( ع ) مىدانند . به نظر مىرسد اصحاب الايكه كه در قرآن « 9 » ذكر آن رفته ، همان قوم مدين است ؛ ولى اين مطلب كه مدينىهايى كه قرآن از آنها نام برده همان\r\n\r\n\r\n","description":"","footnote":"\r\n( 1 ) . البلدان ؛ ص 119 .\r\n( 2 ) . التنبيه و الاشراف ؛ ص 272 .\r\n( 3 ) . تاريخ عربستان و قوم عرب ؛ جزء 1 ، 2 و 3 ، ص 5 و تاريخ عرب ؛ ص 151 .\r\n( 4 ) . قاموس كتاب مقدس ؛ ص 788 .\r\n( 5 ) . سفر پيدايش ؛ 25 : 2 و خروج 22 - 15 : 2 .\r\n( 6 ) . تاريخ عربستان و قوم عرب ؛ جزء 1 ، 2 و 3 ، ص 5 .\r\n( 7 ) . هود ، 95 .\r\n( 8 ) . قاموس كتاب مقدس ؛ ص 788 .\r\n( 9 ) . اعراف ، 85 .\r\n","page_name":" 157 ","page_number":163},
  {"content":"\r\n\r\nمدينىهايى هستند كه در تورات و كتب يونانى از آنها سخن گفته شده ، مسلم نيست . « 1 » قبل از اسلام اهميت مدين به لحاظ راه بازرگانى آن بود كه به وادى القرى منتهى مىشد .\r\nاين راه در دوران اسلامى نيز همچنان محل عبور كاروانهاى تجارى و حج بود . به نوشتهء يعقوبى مدين شهرى است كهن و آباد ، داراى چشمه‌هاى بسيار و رودهاى جارى و خوشگوار و باغها و بوستانها و نخلستانها ، و ساكنين آن مردمى به‌هم آميخته‌اند . « 2 » به نوشته اصطخرى مدين بر كنارهء درياى قلزم و در شش منزلى مدينه و برابر تبوك قرار دارد و از تبوك بزرگتر است و چاهى كه موسى ( ع ) از آن آب كشيد و گوسفندان شعيب را سيراب كرد ، آنجاست . همو گويد كه اين چاه را ديدم ، پوشيده‌اند و خانه‌اى بر آن بنا كرده‌اند . آب مشروب مدين از چشمه‌اى روان است . « 3 » مقدسى معتقد است كه چون اصطلاحات وزن و اندازه و آداب ( رسوم ) مدينىها شامى است و اين شهر در مرز حجاز واقع شده ، از جزيرة العرب نيست . « 4 »\r\nدر شمال حجاز نزديك به مرز شام شهر كوچك تبوك ( امروز به قسمتهاى شمالى حجاز نيز تبوك مىگويند ) واقع است . در سال نهم هجرت پيامبر خدا ( ص ) براى جنگ با روميان به تبوك آمد كه مردم آنجا با ايشان به قرار جزيه مصالحه كردند . « 5 » اصطخرى و ابن حوقل مىنويسند : تبوك ميان حجر و شام و به فاصلهء چهار مرحله از آن در نيمراه شام قرار دارد . قلعه‌اى در آن است كه چشمهء آب و نخلستان دارد ، در آن ديوارى است كه آن را به نام رسول خدا ( ص ) مىخوانند و گفته‌اند كه اصحاب الايكه ، كه خداوند شعيب ( ع ) را به سوى آنها فرستاد ، از اين جايگاه بودند . « 6 » مقدسى به مسجدى كه به نام پيامبر ( ص ) نامگذارى شده بود اشاره كرده است . « 7 » به نوشتهء ياقوت ، تبوك ميان وادى القرى و شام ، بين دو كوه حسمى و شرورى ، قرار دارد . حسمى در غرب و\r\n\r\n\r\n","description":"","footnote":"\r\n( 1 ) . تاريخ عربستان و قوم عرب ؛ جزء 1 ، 2 و 3 ، ص 5 .\r\n( 2 ) . البلدان ؛ ص 120 .\r\n( 3 ) . مسالك و ممالك ؛ ص 22 و معجم البلدان ؛ ج 4 ، ص 451 .\r\n( 4 ) . احسن التقاسيم ؛ بخش 1 ، ص 251 .\r\n( 5 ) . فتوح البلدان ؛ ص 88 و البلدان ؛ ص 119 .\r\n( 6 ) . مسالك و ممالك ؛ ص 22 و صورة الارض ؛ ج 1 ، ص 32 .\r\n( 7 ) . احسن التقاسيم ؛ ص 179 .\r\n","page_name":" 158 ","page_number":164},
  {"content":"\r\n\r\nشرورى در شرق آن واقع است . « 1 »\r\nدر جنوب شرقى تبوك و شمال‌شرقى حجر قصبه معروف تيماء در مشرق راه بازرگانى يمن به شام واقع است . در كتب مقدس يهود نوشته شده كه تيماء قريه‌اى ميان دمشق و مكه بوده كه به گمان بعضى همان اليفاز « 2 » بوده است ؛ همچنين روايت شده « 3 » كه قبيله‌اى از اسماعيليان از اولاد تيماء در بلاد عرب سكونت داشتند . « 4 » از متون سالنامه‌هاى قديمى به دست مىآيد كه به سال 728 ق . م ، قبيلهء مسآى « 5 » و مردم شهر تيماء و سبأ . . .\r\nبراى شاه آشور ، تيگلات پلسر سوم ( حك : 745 - 725 ق . م ) طلا و شتر و ادويه به عنوان باج فرستادند . « 6 » در متون بابلى و آشورى نيز آمده است كه تيماء مدتى مقر نابونيدس ( حك : 555 - 538 ق . م ) ، آخرين پادشاه كلدانى ، بوده است و در الواح ميخى باقيمانده از آن روزگار آمده كه نابونيدس به سال سوم سلطنت خود امير تيماء را كشت . اندكى بعد دولت بابل به سال 538 ق . م به دست ايرانيان سقوط كرد . « 7 » بلاذرى مىنويسد : چون بخت النّصر بيت المقدس را ويران كرد از بنى اسرائيل گروهى جلاى وطن كردند . . .\r\nطايفه‌اى از ايشان به ناحيهء حجاز آمدند و در وادى القرى و تيماء و يثرب منزل گزيدند . « 8 » در آغاز اسلام ، پيامبر ( ص ) در بازگشت از خيبر رهسپار وادى القرى شد و اهالى آنجا را چند روز محاصره كرد تا سرانجام پيروز شد . چون مردم تيماء از كار رسول خدا ( ص ) آگاه شدند ، با ايشان به شرط پرداخت جزيه مصالحه كردند و در سرزمين خود باقى ماندند ؛ اما در زمان خليفهء دوم مردم فدك و تيماء و خيبر مجبور به كوچ شدند . « 9 » ابن رسته به لشكركشى حضرت موسى به حجاز و تسلط يهود بر سلطان حجاز ، ارقم بن ابى ارقم كه مقر او شهر تيماء بوده اشاره كرده است . « 10 » اصطخرى مىنويسد : تيماء قلعه‌اى\r\n\r\n\r\n","description":"","footnote":"\r\n( 1 ) . معجم البلدان ؛ ج 1 ، ص 825 .\r\n( 2 ) . سفر پيدايش ، 36 : 11 .\r\n( 3 ) . سفر پيدايش ، 25 : 15 .\r\n( 4 ) . قاموس كتاب مقدس ؛ ص 271 .\r\n( 5 ) .  Mesay \r\n( 6 ) . تاريخ عرب ؛ ص 48 .\r\n( 7 ) . همان ؛ ص 50 و 51 .\r\n( 8 ) . فتوح البلدان ؛ ص 22 .\r\n( 9 ) . همان ؛ ص 50 و 51 و التنبيه و الاشراف ؛ ص 237 و 238 .\r\n( 10 ) . الاعلاق النفيسه ؛ ص 71 و 207 و تقويم البلدان ؛ ص 87 .\r\n","page_name":" 159 ","page_number":165},
  {"content":"\r\n\r\n( حصنى ) بود آبادانتر از تبوك و در سمت چپ آن قرار داشت . خرماستان باديه ( بيابان ) بود و از آنجا تا مرزهاى شام سه روز راه فاصله داشت . « 1 » صاحب حدود العالم مىنويسد :\r\nتيماء شهر كوچكى بود با مردم بسيار و در دل بيابان قرار داشت . « 2 » به نوشته مقدسى تيماء ، شهرى كهن در زمين وسيع پر از نخل بود . باغهايش فراوان و آبش بسيار ، با چشمه‌اى با آب سبك و شگفت‌انگيز و زيبا كه آب آن از يك پنجرهء آهنين عبور مىكرد و به يك بركه مىريخت . تيماء چاههاى آب شيرين نيز داشت كه به سمت باغها جارى بود . بيشتر ساختمانهاى شهر ويران بود ، جامع آن در ميان شهر و بازارها در اطراف شهر قرار داشت . مردم تيماء آزمند و حريص بودند . مرجعى دانشمند و فرمانروايى كارآمد نداشتند . خطبه‌خوان آنها بقّال و حاكمشان كفّاش بود . مردمى سخت متعصب بودند و زره‌هاى داودى داشتند كه به هنگام آشوبها بر تن مىكردند . « 3 » ولى ياقوت از قول اصمعى مىنويسد : سرزمينى است كه در آن آب نيست . « 4 » به نوشته ابو الفداء ، تيماء جايگاه قبيله طىّ بوده است . « 5 »\r\nدر شمال حجاز و در قسمتهاى غربى شبه‌جزيره ، نواحى حرار يا حرّات ( زمينهاى آتشفشانى ) قرار دارد . اين منطقه پوشيده از سنگ و ريگهاى سياه و مواد آتشفشانى منجمد « لاوا » است . به گفته دانشمندان مسلمان ، حرار زمينى است با سنگهاى سياه و فرسوده ، چنان كه گويى به آتش سوخته شده است و زير آن زمين نرمى قرار دارد كه سياه نيست ، بلكه بسيارى سنگها و نزديكىشان به يكديگر آن را سياه مىنماياند . « 6 »\r\nحرّة العويرض با بيش از 150 كيلومتر طول و 1500 تا 2100 متر ارتفاع از بزرگترين اين حرات است . « 7 » حرّهء حجاز و حرّه غرب جزيرة العرب تا حرّه‌هاى شام در\r\n\r\n\r\n","description":"","footnote":"\r\n( 1 ) . مسالك و ممالك ؛ ص 24 و صورة الارض ؛ ج 1 ، ص 34 .\r\n( 2 ) . حدود العالم ؛ ص 169 .\r\n( 3 ) . احسن التقاسيم ؛ بخش 1 ، ص 363 .\r\n( 4 ) . معجم البلدان ؛ ج 1 ، ص 907 .\r\n( 5 ) . تقويم البلدان ؛ ص 121 .\r\n( 6 ) . لسان العرب ؛ ج 2 ، ص 242 و معجم البلدان ؛ ج 2 ، ص 247 به بعد .\r\n( 7 ) . تاريخ عربستان و قوم عرب ؛ جزء 1 ، 2 و 3 ، ص 6 .\r\n","page_name":" 160 ","page_number":166},
  {"content":"\r\n\r\nمنطقهء حرران بويژه صفاة امتداد مىيابد . « 1 » اين نوع حرّه‌ها در منطقهء ميانهء شبه‌جزيرهء عربى ، جنوب شرقى نجد ، جنوب و جنوب غربى عربستان نيز وجود دارد ؛ از همين‌رو سنگهاى آتشفشانى در نزديكى باب المندب و عدن يافت مىشود . « 2 » در اشعار جاهلى به بعضى از حرّه‌هاى شمال حجاز اشاره شده است ، ازجمله « حرّة النار » كه به روزگار خليفهء دوم روشن بوده و آتش از آن زبانه مىكشيده است . « 3 » در زمان خلافت عثمان بن عفان ابرهاى دودآسا از برخى كوههاى اطراف مدينه به آسمان زبانه مىكشيده است .\r\nواپسين رويداد آتشفشانى در حجاز به سال 654 ق / 1256 م اتفاق افتاد . در اين سال يكى از كوههاى شرق مدينه آتشفشان كرد كه تا چندين هفته ادامه داشت و گدازه‌هاى آن تا چند كيلومترى شهر مدينه پيش آمد . « 4 » تعدادى از حرّه‌ها به بارورى ، بالندگى و فراوانى آب شهره شده‌اند ؛ بويژه حرّه‌هاى حجاز كه يكى از حرّه‌هاى آن حرّه روستاى خيبر است و دربارهء آن گفته‌اند : بهترين روستاى عربى است . « 5 » اعراب جاهلى با استخراج سنگ آسياب و فلزات از مناطق حرّه‌ها بهره‌بردارى مىكرده‌اند ؛ چنان كه اين حره‌ها از مراكز كهن فلزكارى محسوب شده است ؛ مانند حرّه بنى سليم « 6 » . ناگفته نماند كه دانشمندان مسلمان دربارهء حرّه‌ها كتابهايى نوشته‌اند ، از جمله كتاب الحرار منسوب به ابو عبد الله محمد غلابى و كتاب الحرّات از ابو عبيده . « 7 »\r\nوادى القرى ، وادى مهمى است كه ميان العلا و شهر مدينه قرار دارد . ابن رسته ، وادى القرى را از نواحى مدينه برشمرده است . « 8 » به نوشتهء اصطخرى وادى القرى به داشتن درختان خرما و چشمه‌هاى آب معروف بوده است . « 9 » صاحب حدود العالم مىنويسد : وادى القرى از شهرهاى كوچك با مردم بسيار است . « 10 » مقدسى وادى القرى را\r\n\r\n\r\n","description":"","footnote":"\r\n( 1 ) . المفصل فى تاريخ العرب . . . ؛ ج 1 ، ص 151 و 152 .\r\n( 2 ) .  Ency . Britani ; Vol . 2 , p . 174 . \r\n( 3 ) . معجم البلدان ؛ ج 2 ، ص 252 .\r\n( 4 ) . المفصل فى تاريخ العرب . . . ؛ ج 1 ، ص 152 .\r\n( 5 ) . طبقات ابن سعد ؛ ج 1 ، بخش 2 ، ص 5 .\r\n( 6 ) . معجم البلدان ؛ ج 2 ، ص 248 و 249 .\r\n( 7 ) . الفهرست ؛ ص 59 ، 80 و 180 .\r\n( 8 ) . الاعلاق النفيسه ؛ ص 207 .\r\n( 9 ) . مسالك و ممالك ؛ ص 21 .\r\n( 10 ) . حدود العالم ؛ ص 169 .\r\n","page_name":" 161 ","page_number":167},
  {"content":"\r\n\r\nمركز ناحيه قرح دانسته است . « 1 » به نوشته ياقوت وادى القرى از نواحى مدينه است و روستاهاى بسيار دارد .\r\nراه كاروانروى قديمى جنوب ( يمن ) - شمال ( شام ) از وادى القرى مىگذشته است . در سال پنجم هجرى ناصر خسرو در سفر از بيت المقدس به مكه از وادى القرى عبور كرده است . « 2 » در سال ششم هجرت زيد بن حارثه به قصد طايفهء جذام كه در ناحيهء حسمى بودند ، از وادى القرى عبور كرد . چندى بعد در ماه رجب زيد به طايفهء فزاره كه در وادى القرى اجتماع كرده بودند ، حمله كرد و از ملكهء قوم فزاره ، امّ قرفه ، شكست خورد . در ماه رمضان وى مجددا به بنى فزاره حمله كرد . اين حمله به پيروزى زيد انجاميد و امّ قرفه كشته شد . « 3 » در سال هفتم هجرت رسول خدا ( ص ) پس از غزوه خيبر رهسپار وادى القرى شدند ، ولى ميان مردم آنجا و پيامبر ( ص ) صلح واقع شد . « 4 » در اواخر روزگار امويان مروان بن محمد براى سركوب خوارج كه بر مدينه مسلط شده بودند ، عبد الملك بن محمد بن عطيه سعدى را با چهار هزار نفر به جنگ آنها فرستاد كه دو گروه در وادى القرى با هم روبرو شدند . « 5 » از نواحى آباد وادى القرى ، حجر يا مداين صالح است كه در جنوب شرقى حرة العويرض قرار دارد . « 6 » الواحى كه از اين نواحى به دست آمده نشان مىدهد كه حجر در قرن اوّل ميلادى جزء كشور نبطيان بوده است . « 7 » پس از سقوط پترا ( پايتخت نبطيان ) در 105 ميلادى ، حجر كه روزگارى يك شهر ثمودى بود ، به دست لحيانىها افتاد . « 8 » در تواريخ عربى از لحيانىها نامى به ميان نيامده ، مگر در روايتى كه آنها را جزء قبيلهء بائدهء جرهم شمرده‌اند كه بعدها جزء قبيلهء هذيل شده‌اند . با انحطاط لحيانىها قدرت ثمودىها در حجر رو به فزونى گذاشت ؛ اما چون راه تجارت و حمل و نقل از حجر به شرق ديدان منتقل شد ، حجر اهميت خود را از دست داد و آبادى جديد قرح در 3 كيلومترى جنوب غربى ديدان جاى آن را گرفت . بعدها\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 77 .\r\n( 2 ) . سفرنامه ؛ ص 61 .\r\n( 3 ) . التنبيه و الاشراف ؛ ص 232 .\r\n( 4 ) . همان ؛ ص 237 و 238 .\r\n( 5 ) . همان ؛ ص 309 .\r\n( 6 ) . تاريخ عربستان و قوم عرب ؛ جزء 1 ، 2 و 3 ، ص 6 .\r\n( 7 ) . تاريخ عرب ؛ ص 88 .\r\n( 8 ) . همان ؛ ص 91 .\r\n","page_name":" 162 ","page_number":168},
  {"content":"\r\n\r\nقرح ، العلا ناميده شد . « 1 » به نوشتهء يكى از مستشرقين حجر كه مسكن ثموديان بوده ، همين خريبهء كنونى است ، نه مداين صالح فعلى كه حجر نبطيان بوده است . فاصلهء اين دو آبادى ده ميل است . « 2 » حجر يا مداين صالح در منابع اسلامى موطن قوم ثمود شناخته شده است .\r\nدر نوشته‌هاى ابن خرداذبه در شرح راه دمشق - مدينه ، حجر منزل قبل از وادى القرى آمده است . « 3 » به نوشته اصطخرى حجر ده كوچكى است به فاصلهء يك روز راه از وادى القرى و در ميان كوههاى اثالب قرار دارد . حجر جايگاه قوم ثمود بوده و خداى تعالى دربارهء ايشان مىفرمايد :  « وَ ثَمُودَ الَّذِينَ جابُوا الصَّخْرَ بِالْوادِ »  ، « 4 »  « وَ كانُوا يَنْحِتُونَ مِنَ الْجِبالِ بُيُوتاً آمِنِينَ »  . « 5 » چون به اين آثار از دور نگاه كنند مانند يك كوه پيوسته به نظر مىرسد كه گرداگرد آن پشته‌هاى ريگ است كه بر سر آن به سختى مىتوان رفت . چاه ( قوم ) ثمود آنجاست « 6 » و در قرآن به آن اشاره شده است :  « لَها شِرْبٌ وَ لَكُمْ شِرْبُ يَوْمٍ مَعْلُومٍ »  « 7 » . به نوشته مقدسى حجر شهرى كوچك با بارو و چاههاى آب و كشتزارهاست . مسجدى نيكو در بالاى تپه‌اى مانند يك صفّه دارد كه در سنگ كنده شده است . خانه‌ها و آثار شگفت‌انگيز ثمود در آنجاست . « 8 » ياقوت حجر را ديار ثمود ناميده و اطلاعاتى را كه اصطخرى و ابن حوقل نقل كرده‌اند ، تأييد مىكند . « 9 »\r\nمدينه ، دومين شهر مذهبى عربستان بعد از مكه است . اين شهر كه در جاهليت يثرب ناميده مىشد ، پس از ورود رسول خدا ( ص ) به آنجا مدينة الرسول يا مدينة النّبى نام گرفت . به نوشته يعقوبى مدينه در جنوب وادى القرى در زمين هموار و ميان دو كوه احد در شمال و عير در جنوب قرار گرفته است . هواى آن به غايت گرم ( حدود 70 درجه فارنهايت ) است و چهار رودخانه به نامهاى وادى بطحان ، عقيق اكبر و عقيق اصغر و\r\n\r\n\r\n","description":"","footnote":"\r\n( 1 ) . تاريخ عربستان و قوم عرب ؛ جزء 3 ، 4 ، 5 و 6 ، ص 10 .\r\n( 2 ) . المفصل فى تاريخ العرب . . . ؛ ج 1 ، ص 299 .\r\n( 3 ) . المسالك و الممالك ؛ ص 191 .\r\n( 4 ) . فجر ، 9 .\r\n( 5 ) . حجر ، 82 .\r\n( 6 ) . مسالك و ممالك ؛ ص 22 و صورة الارض ؛ جزء 1 ، ص 32 .\r\n( 7 ) . شعرا ، 155 .\r\n( 8 ) . احسن التقاسيم ؛ بخش 1 ، ص 120 ، 121 و 146 .\r\n( 9 ) . معجم البلدان ؛ ج 2 ، ص 208 .\r\n","page_name":" 163 ","page_number":169},
  {"content":"\r\n\r\nوادى قناة دارد . در اطراف مدينه باغها و نخلستانهاى فراوان وجود دارد و آب مشروب مردم شهر از چشمه زرقاء است . « 1 » حتّى مىنويسد : مدينه در شمال‌شرقى جدّه و شمال مكه قرار دارد و فاصلهء آن تا مكه حدود 500 كيلومتر و تا بندر جدّه 425 كيلومتر است .\r\nلبنيات مدينه در حجاز امتياز خاصى دارد . خاك مدينه پربركت و حاصلخيز است . نام مدينه قبل از اسلام در الواح سبئى « يثربا » آمده و در كتاب بطلميوس نوشته شده كه مدينه در شمال مكه و در 300 ميلى آن قرار دارد . « 2 » در مدينه اندكى قبل از اسلام يهوديان بنى نضير و بنى قريظه به كشاورزى پرداختند تا جايى كه اين شهر از مراكز معتبر كشاورزى محسوب شد . شايد همين يهوديان كه زبانشان آرامى بوده ، نام يثرب را به كلمهء آرامى مدينتا تبديل كرده باشند . « 3 » به نوشتهء نور الدين سمهودى ، مدينه اسامى بسيارى داشته كه برخى از آنها چنين است : مدينه ، طيّبه ، طابه ، مسكينه ، جابره ، مجبوره ، مرحومه ، عذراء ، محبّه ، محبوبة ، عاصمة ، كه احتمالا از تورات گرفته شده ، و اسامى ديگر كه بالغ بر 90 نام است در كتب احاديث و لغت و تاريخ آمده است . « 4 »\r\nدر يك فرسخى شمال مدينه كوه احد كه از كوههاى ديگر به شهر نزديكتر است ، قرار دارد . قبور شهداى غزوهء احد در دامنهء كوه و گرداگرد قبر حمزه عموى پيامبر ( ص ) است . در دامنهء كوه ، چشمهء آبى است كه مهراس نام دارد . در راه احد سه مسجد به نامهاى مسجد امام على ( ع ) ، مسجد سلمان فارسى و مسجد الفتح كه سورهء فتح در آن نازل شده ، وجود دارد . « 5 » در شرق مدينه دو كوه أجا و سلمى قرار دارد كه به كوههاى طى مشهور است و حاجيان كوفه بايد از آن دو كوه عبور كنند . در جنوب مدينه كوه عير واقع است . « 6 » آب مشروب مردم مدينه پيش از اسلام و پس از آن از چاه رومه تأمين مىشد . اين چاه در شمال مدينه و مازن حفر شده « 7 » و فاصلهء آن تا مدينه يك ساعت راه بود . چاههاى ديگر مدينه كه براى شرب و آبيارى از آن استفاده مىشد ، عبارتند از : چاه عروه ، چاه أريس ،\r\n\r\n\r\n","description":"","footnote":"\r\n( 1 ) . البلدان ؛ ص 92 و حرمين شريفين ؛ ص 121 و 122 .\r\n( 2 ) . تاريخ عرب ؛ ص 131 .\r\n( 3 ) . همان ؛ ص 132 .\r\n( 4 ) . وفاء الوفاء ؛ ج 1 ، ص 8 - 19 .\r\n( 5 ) . ابن بطوطه ؛ سفرنامه ؛ ج 1 ، ص 129 و 130 و تقويم البلدان ؛ ص 114 .\r\n( 6 ) . تقويم البلدان ؛ ص 92 و 119 .\r\n( 7 ) . البلدان ؛ ص 92 .\r\n","page_name":" 164 ","page_number":170},
  {"content":"\r\n\r\nقبة الخضراء و منارهء كنار آن .\r\n\r\n","description":"","footnote":"","page_name":" 165 ","page_number":171},
  {"content":"\r\n . \r\n","description":"","footnote":"","page_name":" 166 ","page_number":172},
  {"content":"\r\n . \r\n","description":"","footnote":"","page_name":" 167 ","page_number":173},
  {"content":"\r\n . \r\n","description":"","footnote":"","page_name":" 168 ","page_number":174},
  {"content":"\r\n\r\nچاه بيرحا ، چاه انس بن مالك و غيره . « 1 » در مدينه غير از چاهها ، چشمه‌هاى جوشندهء گوارايى نيز وجود داشت ؛ از جمله : عين الصّورين ، چشمهء ثنية مروان ، چشمهء خانقين ، چشمهء خيف القاضى . « 2 » مهمترين چشمه‌اى كه آب مشروب مدينه را تأمين مىكرد چشمهء ازرق يا عين الزرقاء بود . اين چشمه از چاه جعفريه واقع در غرب مسجد قبا سرچشمه مىگرفت . اين چشمه به دستور مروان بن حكم كارگزار معاويه ، در مدينه روان شده بود و چون رنگ چشمهاى مروان كبود بود ، آن را زرقاء ناميدند . بعدها بر روى آن گنبدى ساختند كه از سمت شمال و جنوب باز بود و در هر طرف پلكانى براى برداشتن از آب چشمه قرار دادند . قبل از اسلام ، مدينه مركز ساير قراى اين ناحيه بوده است . آورده‌اند كه تا قبل از سيل عرم ، يهوديان در مدينه هميشه فرمانروا بوده‌اند . پس از آنكه رسول خدا ( ص ) در روز دوشنبه دوازدهم ربيع الاول به يثرب هجرت فرمودند به مدت يك ماه در منزل ابو ايوب انصارى منزل گزيدند تا زمانى كه محل مسجد را خريدند و آن را بنا كردند . رسول خدا ( ص ) مسجد مدينه را دوبار بنا كرد : يك بار هنگامى كه براى نخستين‌بار به مدينه آمد و بار ديگر زمانى كه بشارت فتح خيبر را خداوند به او داد . « 3 » پيامبر ( ص ) قبلهء مسجد را درست در محاذات كعبه تعيين و براى مسجد سه در بنا كرد .\r\nآنگاه كه حكم تغيير قبله نازل شد ، در جنوبى را مسدود ساختند . ساختمان مسجد در بقيه عمر پيامبر ( ص ) و ابو بكر به همين شكل باقى بود ، اما عمر به مساحت مسجد افزود . « 4 » بعد از درگذشت حضرت رسول ( ص ) مسجد مدينه و آرامگاه نبوى به تعمير نياز پيدا كرد ؛ از اين‌رو عمر ستونهاى چوبى مسجد را برداشت و ديوارى آجرى بنا كرد و ديوار طرف قبلهء مسجد را نيز امتداد داد و براى خاموش كردن معترضان ، حديثى از پيامبر ( ص ) نقل كرد كه پيامبر خدا ( ص ) فرمود : اگر مسجد تا به صنعاء هم امتداد پيدا كند مسجد من خواهد بود . « 5 » بعدها عثمان ديوار مسجد را امتداد داد . « 6 » در اين هنگام مسجد را سفيدكارى\r\n\r\n\r\n","description":"","footnote":"\r\n( 1 ) . وفاء الوفا ؛ ج 2 ، ص 120 - 121 و 126 - 132 و 137 و 142 - 148 و مراة الحرمين ؛ ج 1 ، ص 429 .\r\n( 2 ) . البلدان ؛ ص 93 .\r\n( 3 ) . الاعلاق النفيسه ؛ ص 64 تا 66 .\r\n( 4 ) . سفرنامه ابن بطوطه ؛ ج 1 ، ص 119 و 122 .\r\n( 5 ) . الاعلاق النفيسه ؛ ص 66 و 67 .\r\n( 6 ) . همانجا .\r\n","page_name":" 169 ","page_number":175},
  {"content":"\r\n\r\nكردند و در بناى آن سنگهاى منقوش به كار بردند . بجز طرف شرقى مسجد ، جهات ديگر آن را توسعه دادند و ستونهاى سنگى در آن كار گذاشتند و با مفتولهاى آهنى و ارزيز سرب استوار ساختند و سقف مسجد را با چوب ساج پوشانيدند و محرابى هم براى مسجد بنا كردند . طبرى مىنويسد : در سال 88 هجرى قمرى وليد بن عبد الملك دستور داد تا مسجد پيامبر ( ص ) را بازسازى و خانهء همسران پيامبر ( ص ) را ويران كنند و در مسجد داخل نمايند . « 1 » او پس از ويران كردن مسجد كسى را نزد فرمانرواى روم فرستاد . . .\r\nو از او صد هزار مثقال طلا و كارگر و چهل‌بار موزاييك درخواست كرد و سپس همه را نزد عمر بن عبد العزيز فرستاد . « 2 » عمر بن عبد العزيز خانه‌هايى را كه در سه جهت مسجد قرار داشت خريدارى و در چهارگوشهء مسجد چهار مناره بنا كرد . عمر محرابى نيز براى مسجد بنا كرد . گفته‌اند كه اين نخستين بناى محراب در اسلام بوده است . « 3 » عمر مسجد را با سنگهاى منقوش و مرمرهاى رومى بنا كرد و سقف مسجد را گل‌اندود و روى ديوارهاى داخلى مسجد را با آب طلا صيقل داد . او حجرات همسران پيامبر ( ص ) را خراب و آرامگاه پيامبر ( ص ) را داخل مسجد كرد . عمر از مشرق به مغرب مسجد شش ستون ، در سمت شمال به دنبال ستونهاى قبلى كه در اطراف قبر پيامبر ( ص ) بود چهارده ستون و در سمت مشرق مسجد نيز چهار ستون اضافه كرد و خانهء پيامبر ( ص ) را داخل مسجد كرد و سه ستون هم در شبستان مسجد قرار داد . « 4 » گرداگرد مدفن پيامبر ، ديوار مضاعفى ساخته شده بود كه محل دفن را همچون خانهء كعبه مربع‌شكل نشان مىداد ؛ از اين‌رو براى اينكه مردم همچون كعبه برگرد آن طواف نكنند ، شكل ديوار خارجى را با افزودن يك برآمدگى سه گوشه در طرف شمال تغيير دادند . در آغاز حكومت عباسيان ، منصور عباسى تصميم گرفت مسجد مدينه را توسعه دهد . حسن بن زيد ( والى مدينه ) به منصور نوشت كه اگر مسجد مدينه از سمت مشرق توسعه يابد آرامگاه رسول خدا ( ص ) در وسط قرار خواهد گرفت . منصور عباسى به لحاظ اينكه در\r\n\r\n\r\n","description":"","footnote":"\r\n( 1 ) . تاريخ طبرى ؛ ج 4 و جزء 8 ، ص 65 .\r\n( 2 ) . تاريخ يعقوبى ؛ ج 2 ، ص 238 .\r\n( 3 ) . سفرنامه ابن بطوطه ؛ ج 1 ، ص 121 .\r\n( 4 ) . الاعلاق النفيسه ؛ ص 69 و 79 .\r\n","page_name":" 170 ","page_number":176},
  {"content":"\r\n\r\nسمت مشرق خانهء عثمان و بنى اميه قرار داشت از توسعهء مسجد پيامبر ( ص ) صرف‌نظر كرد ؛ ولى به فرمان وى در صحن مسجد سايبانى بنا كردند كه زائران روزها از آن استفاده مىكردند . « 1 » در سال 161 مهدى عباسى به جعفر بن سليمان ( والى مدينه ) دستور داد كه مسجد پيامبر ( ص ) را توسعه دهد . اين توسعه در حدود 100 ذراع از طرف شمال مسجد بود و از طرف قبله و شرق و غرب توسعه‌اى داده نشد ، ولى ده ستون در صحن مسجد تا شبستان زنان و پنج ستون در داخل شبستان زنان در جهت شام ساخته شد . « 2 » مىگويند :\r\nنخستين كسى كه دستور داد براى مسجد رسول ( ص ) كتيبه بنويسند ، مهدى عباسى بود .\r\nدر زمان عباسيان در سال 236 هجرى قمرى براى اولين‌بار محمد بن اسحاق جعدى حصارى بلند به دور مدينه كشيد تا شهر از تهاجمات اعراب صحرانشين و جنگهاى بدويان مصون بماند و براى اين حصار چهار دروازه در چهار جهت اصلى قرار داد . « 3 » به نوشته يعقوبى ( م . 282 ) مدينه شهرى پاكيزه و در زمينى هموار و سازگار كه هم بيابانى و هم كوهستانى است ، قرار دارد و مردم آن از مهاجران و انصار و تابعانند .\r\nسرچشمه آب رودخانه‌هاى مدينه كوههايى است كه در محل حرّهء بنى سليم و در ده فرسخى مدينه قرار دارد . خراج مدينه از ده يك نخلستان و صدقات است . درياى اعظم ( بحر قلزم ) با مدينه سه روز راه فاصله دارد و در ساحل مدينه بندرى است به نام جار . در آنجا كشتيهاى بازرگانان از جمله كشتيهاى مصر پهلو مىگيرند . « 4 » ابن رسته به لطافت هواى مدينه اشاره مىكند و مىگويد : مدينه شهرى است خوشبو ، چنان كه گويى باغستانهاى آن سخن مىگويند و عطر آن همه‌جا پراكنده مىشود . بويى كه از خاك و زمين آن برمىخيزد و بركتى كه از خاكش حاصل مىشود و نسيم دلنشين هواى آن ، همه دليل بر آن است كه آنجا را حرم نهاده‌اند « 5 » . به نوشتهء اصطخرى ، مدينه تقريبا نصف مكه است و در شورستانى قرار دارد و در اطراف آن درخت خرما بسيار است . آب كشاورزى\r\n\r\n\r\n","description":"","footnote":"\r\n( 1 ) . سفرنامه ابن بطوطه ؛ ج 1 ، ص 121 و 122 .\r\n( 2 ) . الاعلاق النفيسه ؛ ص 72 - 75 .\r\n( 3 ) . مراة الحرمين ؛ ص 411 و 413 .\r\n( 4 ) . البلدان ؛ ص 92 و 93 .\r\n( 5 ) . الاعلاق النفيسة ؛ ص 70 .\r\n","page_name":" 171 ","page_number":177},
  {"content":"\r\n\r\nايشان ، آب چاه است كه سياهان مىكشند . شهر داراى بارو است و مسجد پيامبر ( ص ) تقريبا در ميان شهر قرار دارد و آرامگاه وى در مشرق صحن مسجد و به سوى قبله واقع است . « 1 » مقدسى ، شهر مدينه را با همان نام قديمى يثرب به صورت ناحيه و شهرى در حجاز آورده است . او مىنويسد : يثرب شهر پيامبر ( ص ) است و من آن را به لحاظ شهرهاى مهم پيرامونش و حومه‌اى كه دارد ، ناحيت خواندم و كمتر از نصف مكه است .\r\nبيشتر آن را باغها ، نخلستانها و ديه‌ها فراگرفته ، كشتزارش كم و آبى گوارا دارد ، نزديك دروازهء شهر آب‌انبارهاى عميقى ساخته‌اند كه آب كاريزها بدانها وارد مىشود و براى استفاده ، با پلكانهايى به پايين مىروند . خليفهء دوم كاريزى را از خارج مدينه به در مسجد النّبى جارى ساخته كه اكنون ( زمان مقدسى ) ويران است . بازارهاى مدينه پيرامون مسجد قرار دارد ، دلگشا و شكوهمندند ، ساختمانهاى شهر با گل ساخته شده و زمين اطراف شهر شوره‌زار است . مسجد النبى تقريبا دوسوم از وسعت شهر را فراگرفته و به سمت بقيع الغرقد و به الگوى مسجد دمشق ساخته شده ، ولى از آن بزرگتر نيست .\r\nمسجد پيامبر ( ص ) را ابتدا وليد بن عبد الملك به طرز زيبايى ساخت ؛ بعدها بنى عباس بر آن افزودند . مسجد مدينه بيست در دارد . شهر مدينه نيز درهاى متعدد دارد ، ولى چهار دروازهء مهم شهر به نامهاى دروازهء بقيع ، دروازهء تثنيه ، دروازهء جهينه و دروازهء خندق است كه دروازهء اخير رو به مكه است . « 2 » ناصر خسرو كه در قرن پنجم هجرى قمرى به قصد سفر حج از مدينهء پيامبر ( ص ) ديدن كرده مىنويسد : مدينه رسول خدا ، شهرى است بر كنارهء صحرايى نهاده و زمين نمناك و شوره‌زار دارد . آبش روان اما اندك است ، و نخلستان دارد . . . و مسجد رسول خدا ( ص ) به اندازهء مسجد الحرام است و حظيرهء [ چهار ديوارى آرامگاه 
  ] رسول ( ص ) در كنار منبر مسجد است و وقتى رو به قبله كنند جانب چپ قرار دارد . . . و آن ( حظيره ) خانه‌اى مخمّس است و ديوارها از ميان ستونهاى مسجد برآورده است . بر سر اين خانه دارافزين ( محجر - طارمى ) كشيده تا كسى بدانجا نرود و\r\n\r\n\r\n","description":"","footnote":"\r\n( 1 ) . مسالك و ممالك ؛ ص 20 و صورة الارض ؛ ج 1 ، ص 30 .\r\n( 2 ) . احسن التقاسيم ؛ ص 69 ، 80 و 82 .\r\n","page_name":" 172 ","page_number":178},
  {"content":"\r\n\r\nدام در گشادگى آن كشيده تا مرغ بدانجا نشود . ميان مقبره و منبر هم چهار ديوار است از سنگهاى رخام ( مرمر ) و آن را روضه گويند كه بستانى است از بستانهاى بهشت ؛ چه پيامبر ( ص ) فرموده است : « بين قبرى و منبرى روضة من رياض الجنّة » و شيعه گويند ، آنجا آرامگاه فاطمهء زهرا ( سلام الله عليها ) است و مسجد را درى است و از شهر بيرون به سوى جنوب ، صحرايى است و گورستانى در آن ديده مىشود . « 1 » ياقوت ضمن تأييد گفتار جغرافيادانان قبل از خود مىنويسد : شهر يثرب شهر رسول خدا ( ص ) است .\r\nمساحت آن حدود نصف شهر مكه است و در زمينى شوره‌زار واقع شده است . درختان خرماى بسيار و آب فراوان دارد . نخلستانها و زمينهاى مزروعى مدينه با آب چاه و به وسيله بردگان آبيارى مىشود ، مدينه بارويى دارد . مسجد آن در ميان شهر و آرامگاه حضرت رسول ( ص ) در شرق مسجد واقع است . آرامگاه به شكل خانه‌اى بلند است كه ميان آن و سقف مسجد جز يك دريچه كه آن هم بسته است ، در ديگرى نيست . در كنار آرامگاه پيامبر ( ص ) گور ابو بكر و عمر قرار دارد . منبرى كه پيامبر ( ص ) بر آن خطبه مىكرد نيز در مسجد است . بقيع الغرقد در شرق مدينه و بيرون آن است . « 2 »\r\nدر سال 654 ق / 1256 م . آتشفشانى در اطراف مدينه اتفاق افتاد و قسمتى از حرّهء مدينه را به وجود آورد . « 3 » در سال 655 ق / 1257 م بر اثر رعدوبرق آتش عظيم در مدينه افتاد و كتابخانهء نفيس اين شهر كه بزرگترين مجموعهء آثار اسلامى بود ، سوخت ؛ « 4 » همچنين در همين زمان المستعصم بالله خليفه عباسى مهندسان ، كارگران ، مواد و مصالح ساختمانى لازم را به مدينه فرستاد و كار تعمير مسجد پيامبر ( ص ) آغاز شد ؛ سپس الملك المظفر ، امير يمن ، هم چوب و مواد ساختمانى فراوانى به مدينه فرستاد . در سال 705 هجرى قمرى نيز نور الدين على بن المعز امير فاطمى مصر و بيبرس ( آقا پلنگ ) ظاهرى مواد و مصالح لازم را براى تعميرات مسجد به مدينه گسيل داشتند . « 5 » در زمان\r\n\r\n\r\n","description":"","footnote":"\r\n( 1 ) . سفرنامهء ناصر خسرو ؛ ص 102 و 103 .\r\n( 2 ) . معجم البلدان ؛ ج 4 و ص 458 و 459 .\r\n( 3 ) . مكهء مكرّمه ، مدينه منوره ؛ ص 158 و 159 .\r\n( 4 ) . تاريخ جنگهاى صليبى ؛ ج 3 ، ص 360 .\r\n( 5 ) . مراة الحرمين ؛ ص 463 و 464 .\r\n","page_name":" 173 ","page_number":179},
  {"content":"\r\n\r\nالملك المنصور قلاوون ، امير مصر ، در نزديكى باب السلام وضوخانه‌اى وسيع با اتاقهايى در اطراف آن و با آبى روان بنا شد كه تصدى ساختمان آن با امير علاء الدين معروف به اقمر بود . « 1 » قلاوون گنبدى چوبى با طبلهء هشت ضلعى ( هشت تركى ) بالاى ضريح نبوى ساخت . « 2 » در سال 725 هجرى قمرى الملك الناصر محمد بن قلاوون سقف قسمت شرقى مسجد و آستانهء درها و قسمت غربى مسجد پيامبر ( ص ) را تعمير كرد .\r\nدر سال 813 الاشرف برسباى دو رديف رواق مسقف در طرف قبلهء مسجد و در كنار صحن ساخت و قسمتهاى مخروب را نيز تعمير كرد . در سال 853 هجرى قمرى جقمق ظاهرى سقف آرامگاه شريف حضرت رسول ( ص ) و بعضى از سقفهاى فروريخته مسجد را تعمير كرد . در سال 879 الملك الاشرف قايتباى تعميراتى اساسى در سقفها ، ستونها ، ديوارها و مناره‌هاى مسجد آغاز كرد . در شب سيزدهم ماه رمضان سال 886 در اثر رعدوبرق ، منارهء رئيسيه فروريخت و ديوار و بيشتر ستونهاى مقابل مناره خراب شد و مقصوره ، منبر ، كتب و مصاحف ( قرآنها ) بجز آرامگاه شريف پيامبر ( ص ) همه آتش گرفت . چون خبر آتش‌سوزى به اشرف قايتباى رسيد ، امير سنقر الجمالى را براى تعمير مسجد پيامبر ( ص ) به مدينه فرستاد . « 3 » در اين تعميرات بر بالاى آرامگاه حضرت رسول ( ص ) گنبد سفيد يا كبود رنگى كه قبة البيضاء و قبة الزرقاء گفته مىشد ، ساخته شد . قايتباى دستور داد مناره‌اى ( منارهء پنجم ) هم در جناح غربى مسجد اضافه كنند . « 4 »\r\nدر دورهء تركان عثمانى مسجد مدينه به تعميرات كلى نياز داشت ؛ چون در نوسازى سال 867 ، در ايام مماليك مصر ، تعمير كلى در حرم نبوى صورت نگرفته بود ، سلطان سليمان عثمانى در سال 940 منارهء غربى و همچنين سردر گوشهء جنوب غربى مسجد ، معروف به باب السلام ، را بازسازى كرد كه هم‌اكنون نام وى بر كاشيهاى سردر باب السلام ديده مىشود . براى نخستين‌بار محرابى براى امام جماعت حنفيان ، كه خليفهء\r\n\r\n\r\n","description":"","footnote":"\r\n( 1 ) . سفرنامه ابن بطوطه ؛ ج 1 ، ص 122 .\r\n( 2 ) . مكه مكرّمه ، مدينه منوره ؛ ص 160 .\r\n( 3 ) . مراة الحرمين ؛ ص 463 ، 465 و 466 .\r\n( 4 ) . مكه مكرّمه ، مدينه منوره ؛ ص 160 .\r\n","page_name":" 174 ","page_number":180},
  {"content":"\r\n\r\nعثمانى و بسيارى از تركان بر مذهب او بودند ، ساخته شد . « 1 » در سال 1275 هجرى قمرى داوود پاشا به سلطان عبد المجيد عثمانى نامه نوشت و در آن متذكر شد كه مسجد نبوى نياز به تعمير اساسى دارد . سلطان عثمانى شخصى را براى بررسى اوضاع به مدينه فرستاد و وقتى براى او مسلم شد ، دستور تعمير و بناى مسجد مدينه را صادر كرد . در اين تعميرات رنگ گنبد را به رنگ سبز تغيير دادند و از آن پس آرامگاه حضرت رسول ( ص ) قبة الخضراء ( گنبد سبز ) نام گرفت . « 2 »\r\nقبا نام محلى در جنوب غربى مدينه است كه بر سر راه مكه به مدينه قرار دارد .\r\nرسول خدا ( ص ) هنگام هجرت از مكه به مدينه ابتدا در اين محل نزد سعد بن خيثمة نزول اجلال فرمودند و نخستين شالودهء بناى مسجد قبا را به دست مبارك خودشان گذاشتند و در ساختمان اين مسجد شركت مؤثر داشتند . گويند حضرت ( ص ) با نوك نيزه‌اى كه از پدر خود به ارث برده بودند ، حدود مسجد را بر روى زمين ترسيم كردند . هر ضلع مسجد را 66 ذراع قرار دادند . ديوارهاى مسجد با پاره‌سنگهايى كه از كوههاى اطراف شهر آورده شده بود ، بنا گرديد . پس از رحلت پيامبر ( ص ) همواره اين مسجد مورد تجليل و بزرگداشت صحابه و ساير مسلمانان بود . « 3 » به نوشتهء يعقوبى ، از مدينه تا قبا شش ميل راه فاصله بود و منازل اوس و خزرج قبل از اسلام در آنجا قرار داشت . « 4 » اصطخرى مىنويسد : قبا در دو ميلى شهر مدينه به سمت قبله قرار دارد و خانه‌هاى انصار آنجاست و به اندازهء دهى مىماند . « 5 » به نوشتهء مقدسى ، قبا ديهى بوده در دو ميلى سمت چپ راه مكه و در آن ساختمانهاى بسيار از سنگ بوده . مسجد تقوى ، كه در قرآن بدان اشاره شده ، در آن قرار داشته است . اين مسجد صحنى بزرگ و سنگ‌چين داشته و آبى گوارا در آن جارى بوده است . مسجد ضرار هم كه پيامبر ( ص ) به ويرانى آن فرمان داد ، در آنجا بوده است . « 6 » ياقوت علاوه بر تأييد گفتار مقدسى ، مىنويسد : قبا نام چاهى در\r\n\r\n\r\n","description":"","footnote":"\r\n( 1 ) . همان ؛ ص 183 .\r\n( 2 ) . مراة الحرمين ؛ ص 464 - 466 .\r\n( 3 ) . مكه مكرّمه ، مدينه منوره ؛ ص 93 .\r\n( 4 ) . البلدان ؛ ص 93 .\r\n( 5 ) . مسالك و ممالك ؛ ص 21 و صورة الارض ؛ جزء 1 ، ص 30 .\r\n( 6 ) . احسن التقاسيم ؛ بخش 1 ، ص 118 .\r\n","page_name":" 175 ","page_number":181},
  {"content":"\r\n\r\nدهى بوده كه آن ده را نيز به نام آن چاه نامگذارى كرده‌اند . قبا مسكن بنى عمرو بن عوف از انصار بوده است . « 1 » به نوشتهء حمد الله مستوفى ، قبا در آن هنگام نيز دهى ويران بوده است . « 2 »\r\nابواء ، در هشت فرسخى شمال جحفه است . مشهور است كه عبد الله پدر رسول خدا ( ص ) در آنجا وفات كرده است و به نوشته مسعودى ، مادر پيامبر ( ص ) نيز در ابواء درگذشته است . به نوشتهء يعقوبى ، خانه‌هاى قبيلهء بنى اسلم در آنجا بود . « 3 » به نوشتهء اصطخرى ابواء در كنار راه مسافران حج و در شش ميلى ودّان واقع بود . « 4 » در سال دوم هجرت رسول خدا ( ص ) تا ودّان و ابواء به قصد تعرض بر كاروان قريش پيش آمدند . « 5 »\r\nخيبر در شش منزلى شمال‌شرقى مدينه واقع است . ابن خرداذبه در وصف نواحى مدينه از خيبر نام برده است . « 6 » به نوشتهء ابن فقيه ، تب خيبر مشهور و زبانزد همه بوده است . « 7 » اصطخرى به زراعت و نخلستان فراوان خيبر اشاره كرده است . « 8 » به نوشته مسعودى ، هنگامى كه پيامبر خدا ( ص ) در سال چهارم هجرت آهنگ خيبر كرد ، مردم آنجا براى مقابلهء با او دف‌زنان و با پوششهاى رنگين و زيورآلات طلا بيرون آمدند . « 9 » مقدسى خيبر را جزء نواحى مدينه به‌شمار مىآورد و مىنويسد : خيبر شهرى استوار است ؛ جامعى خوب دارد و درى كه امير المؤمنين على ( ع ) آن را از جا بركند در آنجاست . « 10 » به نوشتهء ياقوت خيبر ناحيه‌اى بوده به فاصلهء هشت بريد از مدينه و بر كنار راهى كه به شام مىرفت قرار داشته است . اين ناحيه قلعه‌ها ، كشتزارها و نخلستانهاى فراوان داشت . قلعه‌هاى آن ناعم ، قموص ، شقّ ، نطّاة ، سلالم ، وطيح ، و كتيبه نام داشته است . خيبر در لغت يهود به معناى قلعه است كه پيامبر ( ص ) آن را در سال هفتم و به\r\n\r\n\r\n","description":"","footnote":"\r\n( 1 ) . معجم البلدان ؛ ج 4 ، ص 23 .\r\n( 2 ) . نزهة القلوب ؛ ص 14 .\r\n( 3 ) . البلدان ؛ ص 94 .\r\n( 4 ) . مسالك و ممالك ؛ ص 24 .\r\n( 5 ) . التنبيه و الاشراف ؛ ص 214 .\r\n( 6 ) . المسالك و الممالك ؛ ص 129 .\r\n( 7 ) . مختصر البلدان ؛ ص 118 .\r\n( 8 ) . مسالك و ممالك ؛ ص 23 .\r\n( 9 ) . التنبيه و الاشراف ؛ ص 226 .\r\n( 10 ) . احسن التقاسيم ؛ بخش 1 ، ص 120 .\r\n","page_name":" 176 ","page_number":182},
  {"content":"\r\n\r\nروايتى سال هشتم هجرت فتح كرد . « 1 » ابو الفداء به نقل از ادريسى مىنويسد : خيبر شهرى كوچك و قلعه‌مانند است ، داراى نخلستانها و كشتزارها . در صدر اسلام خانه بنى قريظه و بنى نضير بوده و جايگاه سمؤل بن عاديا آنجا بوده است . « 2 »\r\nجار ، بندرى است در كنار مدينه و تا ساحل درياى قلزم امتداد دارد . ميان جار تا مدينه يك شبانه‌روز راه است . اصطخرى مىنويسد : فاصله اين بندر تا مدينه سه مرحله است . جار از بندر جدّه كوچكتر است . « 3 » مقدسى دربارهء جار مىنويسد : در كرانهء دريا واقع است و از سه جهت ديوار ( بارو ) دارد و سمتى كه به سوى درياست ديوار ندارد ، خانه‌هايش بلند و بازارى آبادان دارد . انبار شهر مدينه به شمار مىرود . آب جار از محل بدر جارى است . خوراك مردم آن از مصر مىآيد . در اين بندر مسجد جامعى است كه صحن ندارد . « 4 » به نوشتهء ياقوت بندر پرجمعيت جار لنگرگاه كشتيهايى است كه از سرزمين حبشه ، مصر ، عدن ، چين و ساير شهرهاى هند به آنجا مىآيند . اين بندر كاخهاى بسيار و مسجد جامعى دارد . آب آشاميدنى آن از چشمه يليل تأمين مىشود . در مقابل جار جزيره‌اى به مسافت يك ميل در يك ميل است كه جز كشتيهاى حبشه ، كشتى ديگرى از آنجا عبور نمىكند . « 5 »\r\nفرع منزلگاهى در جنوب شهر مدينه و به فاصلهء چهار روز راه از آن است . پيامبر خدا ( ص ) در سال سوم هجرت براى جنگ با قبيلهء بنى اسلم به ناحيهء فرع رفت . « 6 » به نوشتهء اصطخرى فرع منبر و جامعى داشته است . در زمان مؤلف ، كشتزارهاى خراب فراوانى در اطراف فرع بوده است . « 7 » به نوشته مقدسى فرع از نواحى مكه بوده است . « 8 » ياقوت مىنويسد : فرع دهى از نواحى ربذه در سمت چپ سقياست كه ميان آن و مدينه هشت بريد راه است ، منبر و نخلستان دارد و آبش فراوان است . « 9 » به نوشته ابو الفداء فرع\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 503 و 504 .\r\n( 2 ) . تقويم البلدان ؛ ص 89 .\r\n( 3 ) . مسالك و ممالك ؛ ص 21 .\r\n( 4 ) . احسن التقاسيم ؛ بخش 1 ، ص 119 .\r\n( 5 ) . معجم البلدان ؛ ج 2 ، ص 5 .\r\n( 6 ) . التنبيه و الاشراف ؛ ص 222 .\r\n( 7 ) . مسالك و ممالك ؛ ص 21 .\r\n( 8 ) . احسن التقاسيم ؛ بخش 1 ، ص 77 .\r\n( 9 ) . معجم البلدان ؛ ج 3 ، ص 878 .\r\n","page_name":" 177 ","page_number":183},
  {"content":"\r\n\r\nدر جنوب مدينه قرار دارد و داراى دهات بيشمار و پرجمعيت است و نزديكترين راه مدينه به مكه از كنار آن مىگذرد و مسافران از راهزنان آنجا ايمن نيستند . « 1 »\r\nجحفه روستاى بزرگى بوده كه در چهار منزلى مكه قرار داشته و به مدينه نزديكتر بوده است . نخستين‌بار ابن خرداذبه در وصف راه كاروان‌رو مدينه به مكه ، جحفه را از ناحيهء تهامه و ميقات مردم شام نوشته است . « 2 » به نوشتهء يعقوبى ، در جحفه قومى از بنى سليم سكنا داشته‌اند . « 3 » ابن رسته مىنويسد : جحفه ده بزرگى است كه در آن بازارى است . آب مشروبش از چاهها تأمين مىشود و ميان آن و دريا 8 ميل فاصله است . آنجا ميقات مردم شام است . « 4 » اصطخرى جحفه را منزل قبيلهء بنى عامر ياد كرده و فاصلهء آن را تا دريا دو ميل نوشته است . « 5 » مقدسى مىگويد : جحفه از نواحى مكه و شهرى است آباد كه فرزندان جعفر بن ابى طالب در آن زندگى مىكنند . دژى با دو دروازه دارد . چند چاه آب در آن است . در دو ميلى جحفه يك چشمه و يك بركهء بزرگ آب است . . . و اين شهر تب‌خيز است . در قرن پنجم هجرى قمرى ناصر خسرو در سفر حج از جحفه عبور كرده و دربارهء آن نوشته است : چون از مدينه خارج شديم به دو منزل ( فاصله ) از مدينه كوه و تنگنايى مانند درّه بود كه آن را جحفه مىگفتند و آن ميقات مغرب و شام و مصر است . گويند سالى سيلى آمد و حاجيان را هلاك كرد و آنجا را بدين لحاظ جحفه نام داده‌اند . « 6 » به نوشته ادريسى جحفه منزلى آباد و پرجمعيت و شهرى بىديوار و ميقات مردم شام بوده و تا دريا چهار ميل فاصله داشته است . « 7 » در آغاز قرن هفتم هجرى قمرى ، به روزگار ياقوت ، جحفه ويران بوده و فاصله‌اش تا بندر جار حدود سه مرحله و تا شهر مكه نيز سه مرحله بوده است . ياقوت از سكّرى نقل مىكند كه جحفه آغاز ناحيهء تهامه به سوى مكه بوده است . « 8 »\r\n\r\n\r\n","description":"","footnote":"\r\n( 1 ) . تقويم البلدان ؛ ص 95 .\r\n( 2 ) . المسالك و الممالك ؛ ص 107 .\r\n( 3 ) . البلدان ؛ ص 94 .\r\n( 4 ) . الاعلاق النفيسه ؛ ص 208 .\r\n( 5 ) . مسالك و ممالك ؛ ص 23 و صورة الارض ؛ جزء 1 ، ص 33 .\r\n( 6 ) . سفرنامه ؛ ص 103 و 104 .\r\n( 7 ) . نزهة المشتاق ؛ ج 1 ، ص 142 .\r\n( 8 ) . معجم البلدان ؛ ج 2 ، ص 35 .\r\n","page_name":" 178 ","page_number":184},
  {"content":"\r\n\r\nودّان ، جايگاهى است در يك منزلى جحفه ، و فاصله ودان تا ابواء ، كه در غرب راه مدينه به مكه است ، شش ميل است . ياقوت در وصف ودّان مىنويسد : . . . مانند فعلان از ودّ به معناى محبت ( دوستى ) گرفته شده است . دهى ميان مكه و مدينه و از نواحى فرع است . « 1 »\r\nغدير ( آبگير ) خم در دو ميلى جحفه ( ميان مكه و مدينه ) قرار دارد . « 2 » به نوشته ياقوت خم در سه ميلى جحفه واقع است و آبگيرى دارد و چشمه آبى كه به آن مىريزد .\r\nمسجد رسول خدا ( ص ) ميان چشمه و آبگير قرار دارد . او از حازمى نقل مىكند كه رسول خدا ( ص ) در كنار غدير خطبه ( مهمى ) ايراد كرده است . « 3 » احتمالا اشاره به خطبه‌اى است كه رسول خدا در بازگشت از حج به موجب وحى بر منبرى از جهاز شتر ايراد كردند و حضرت على ( ع ) را به امارت مؤمنان منصوب نمودند . « 4 »\r\nينبع ، بندرى در ساحل درياى سرخ است . به نوشته اصطخرى ، ينبع قلعهء استوارى بوده با نخلستان و كشاورزى و آب فراوان و علويان را در آنجا وقفى بوده است . « 5 » مسعودى در اخبار سال دوم هجرت ينبع را ناحيه‌اى ياد كرده كه تا مدينه 9 منزل فاصله داشته و يكى از سفرهاى جنگى پيامبر خدا ( ص ) به نام ذو العشيره به اين ناحيه بوده است . « 6 » مقدسى مىنويسد : ينبع در حجاز واقع است . [ بندرى 
  ] بزرگ و پرآب است .\r\nديوارى استوار دارد و جايى آباد و پرنخلتر از مدينه است . دژى استوار و بازارى پررونق دارد ( بيشتر بازاريان مدينه در موسم حج از مردم ينبع هستند ) . اين شهر دو دروازه دارد و مسجد جامع آن نزديك يكى از دروازه‌هاست . بيشتر مردم شهر از بنى الحسن ( علويان حسنى ) هستند . « 7 » ياقوت ضمن تأييد گفتار مقدسى مىنويسد : على بن ابى طالب ( ع ) را در آنجا ملكى بوده است كه فرزندانش عهده‌دار ادارهء آن بوده‌اند . « 8 »\r\n\r\n\r\n","description":"","footnote":"\r\n( 1 ) . معجم البلدان ؛ ج 4 ، ص 910 .\r\n( 2 ) . البلدان ؛ ص 94 .\r\n( 3 ) . معجم البلدان ؛ ج 2 ، ص 471 .\r\n( 4 ) . تاريخ يعقوبى ؛ ج 2 ، ص 112 .\r\n( 5 ) . مسالك و ممالك ؛ ص 23 .\r\n( 6 ) . التنبيه و الاشراف ؛ ص 215 .\r\n( 7 ) . احسن التقاسيم ؛ بخش 1 ، ص 119 .\r\n( 8 ) . معجم البلدان ؛ ج 4 ، ص 1038 و 1039 . و نزهة القلوب ؛ ص 15 .\r\n","page_name":" 179 ","page_number":185},
  {"content":"\r\n\r\nمكه شهر و كرسى ناحيهء حجاز است كه در درّه‌اى تنگ و هلالىشكل ميان دو كوه ابو قبيس و قعيقعان واقع است . به نوشته اصطخرى مكه در ميان كوههاست و طول آن به اندازه دو ميل است و كعبه در ميان شهر قرار دارد . « 1 » مقدسى مىنويسد : مكه قصبهء حجاز است . ساختمانهاى شهر از سنگ سياه و سفيد نرم و بالاى آن از آجر ساخته شده ، بالكنهاى چند طبقه با چوب ساج دارد ، هوايش در تابستان گرم است ، ولى شبهايى خوش دارد ، خدا هزينه گرم كردن ( خانه‌ها ) را از عهده ايشان برداشته است . پايين‌تر از مسجد الحرام را مسفله ( پايين شهر ) نامند و بالاتر از مسجد را معلاة ( بالا شهر ) گويند ، گشادى مسجد به پهناى دره است . . . و در كعبه روبه‌روى مشرق و بلنديش از زمين به اندازهء قامت يك انسان است و دو لنگه دارد . درازاى مسجد سيصد و هفتاد ذراع و پهنايش سيصد و پانزده ذراع است و درازاى كعبه بيست و چهار ذراع و يك وجب در بيست و سه ذراع و يك وجب است . « 2 » هواى اين درّه بسيار خشك و گرم است ، آب مشروب مكه از چاههايى كه از بارانهاى زمستان و بهار مايه مىگيرد ، تأمين مىشود . اين بارانها گاهى به صورت رگبارهاى شديدى است كه سيلابهاى عظيم به وجود مىآورد و شهر را به ويرانى تهديد مىكند . بدين سبب براى حفظ خانهء كعبه از خطر سيل ، سيل‌برهايى در كوه كنده شده كه آثار آن هنوز باقى است . ته اين درّه را بطحاء مىگفتند و خانه كعبه در آنجا قرار دارد . پيرامون كعبه مسجد الحرام است و در اطراف آن خانه‌هاى مسكونى كه تا دامنه كوهها امتداد دارد . « 3 » مكه سرزمينى لم يزرع و به دليل احاطه كوهها بشدت خشك است . اهميت شهر مكه بدان سبب بود كه بر سر راه بازرگانى يمن به شام و فلسطين و مصر قرار داشت . وجود خانه كعبه هم بر اهميت آن مىافزود . درباره معناى مكه اقوال گوناگونى ذكر شده است . بعضى گفته‌اند : مكه را بكه مىگفتند ، چون مردم در آن ازدحام مىكرده‌اند . « 4 » ابن اسحاق گفته است : در جاهليت چنان بود كه هركس در مكه ستمى مىكرد او را زود هلاك و يا از مكه بيرون مىكردند ، بدين سبب مكه را بكّه نام\r\n\r\n\r\n","description":"","footnote":"\r\n( 1 ) . مسالك و ممالك ؛ ص 18 .\r\n( 2 ) . احسن التقاسيم ؛ ص 71 و 72 .\r\n( 3 ) . حرمين شريفين ؛ ص 13 .\r\n( 4 ) . تقويم البلدان ؛ ص 87 .\r\n","page_name":" 180 ","page_number":186},
  {"content":"\r\n\r\nنهادند كه گردن جبّاران را فرو مىكوبد و ظالمان و ستمكاران را به خود راه نمىدهد . « 1 » برخى برآنند كه بكه اسم علم است براى شهر حرام . عده‌اى معتقدند كه دو واژه بكه و مكه مترادفند . بعضى مكه را اصل شهر و بكه را مكان خانه دانسته‌اند . عده‌اى گفته‌اند كه بكه به معناى « اذا زحم لازدحام الناس » است . « 2 » از امام فخر رازى نقل شده كه مكه را بدان سبب مكه گفته‌اند كه جايى كم‌آب است و گويا زمين آنجا آبش را مكيده است . « 3 » اهل اخبار نيز براى مكه اسامى مختلفى از قبيل صلاح ، امّ رحم ، الباسة ، الناسه ، الحاطمه ، كوثى آورده‌اند « 4 » و در قرآن كريم نيز با نامهاى ام القرى و البلد الامين آمده است . « 5 » بعضى گفته‌اند ، شايد كلمهء مكه مأخوذ از كلمه بابلى مكا به معناى خانه باشد . برخى ديگر آن را از كلمهء حبشى مكورابا ( خانهء مقدس ) مىدانند . « 6 » گرداگرد مكه كوههايى است كه ارتفاع چندانى ندارند و مهمترين آنها دو كوه ابو قبيس و قعيقعان است . اين دو كوه را اخشبان نيز ناميده‌اند . « 7 » كوه ابو قبيس واقع در شرق و جنوب شرقى مكه ، « 8 » يكى از دو كوه اخشب و نزديكترين كوهها به مكه است . ابو قبيس مشرف بر مسجد الحرام و شهر مكه است و از فراز آن زيبايى و وسعت حرم و كعبه به خوبى ديده مىشود . قريش اين دو كوه را جبل الامين نيز ناميده‌اند ؛ زيرا اين كوه حجر الاسود را كه به امانت در آنجا نهاده شده بود ، به ابراهيم خليل ( ع ) پس داد . پيامبر خدا ( ص ) هنگام شق القمر بر كوه ابو قبيس ايستاده بود . « 9 » در كنار ابو قبيس دو شعب ( دره ) به نامهاى اجياد الاكبر و اجياد الاصغر قرار داشت . كوه قعيقعان دومين كوه از اخشبين به‌شمار مىرود كه مشرف بر مكه و در مغرب آن قرار گرفته است . « 10 » از ديگر كوههاى مكه ، جبل الاحمر در شمال و كوه خندمه نزديك دو شعب اجياد الاكبر و اجياد الاصغر است . چهار كوهى كه در دو طرف جادهء\r\n\r\n\r\n","description":"","footnote":"\r\n( 1 ) . سيرت رسول الله ؛ نصف اول ، ص 115 .\r\n( 2 ) . معجم البلدان ؛ ج 5 ، ص 181 - 188 .\r\n( 3 ) . التفسير الكبير ؛ ج 7 و 8 و جزء هفتم ، ص 156 و 157 .\r\n( 4 ) . المفصل فى تاريخ العرب ؛ جزء چهارم ، ص 11 .\r\n( 5 ) . شورى ، 7 و تين ، 3 .\r\n( 6 ) . مكه مكرّمه ، مدينه منوره ؛ ص 46 .\r\n( 7 ) . سفرنامه ابن بطوطه ؛ ج 1 ، ص 135 .\r\n( 8 ) . تقويم البلدان ؛ ص 78 .\r\n( 9 ) . سفرنامه ابن بطوطه ؛ ج 1 ، ص 149 .\r\n( 10 ) . تقويم البلدان ؛ ص 78 .\r\n","page_name":" 181 ","page_number":187},
  {"content":"\r\n\r\nتنعيم واقع شده جبل العير نام دارد . چنان كه در قرآن « 1 » آمده حضرت ابراهيم ( ع ) اجزاى بدن پرنده‌اى را بر فراز اين چهار كوه نهاد و سپس اجزاء را فراخواند ؛ آنها به هم پيوستند و پرنده به حالت نخستين بازگشت . « 2 » كوه بعدى حرا واقع در سه ميلى مكه است . رسول خدا ( ص ) پيش از بعثت در اين كوه ( غار حرا ) به عبادت مىپرداخت و آغاز وحى هم در اين كوه بوده است . « 3 » كوه ديگر جبل ثور در سر راه يمن و به فاصلهء يك فرسخ از مكه قرار دارد . غارى كه رسول خدا ( ص ) در مهاجرت از مكه به مدينه به اتفاق ابو بكر وارد آن شد در همين كوه است . « 4 » از ديگر كوههاى اطراف مكه جبل الرحمة ( كوه بخشايش ) است كه آن را إلال نيز مىگويند . « 5 » ديگرى كوه ثبير است و در ميان مكه و عرفات قرار دارد و به لحاظ بلندىاش آن را از مزدلفه و منى مىتوان ديد . در جاهليت از مزدلفه حركت نمىكردند ، مگر آنكه شعاع آفتاب بر كوه ثبير بتابد . « 6 » علت نامگذارى اين كوه به ثبير فوت مردى به نام ثبير از طايفه هذيل در آن بوده است . « 7 »\r\nآب آشاميدنى مردم مكه از چاهها تأمين مىشده است . از مهمترين چاهها ، چاه زمزم بوده كه دربارهء پيدايش آن داستانهاى فراوانى در كتب تاريخى و جغرافيايى آمده است . چاه بعدى چاهى بود كه وليد بن عبد الملك ميان دو تپهء طوى و حجون حفر كرد .\r\nآب مشروب حاجيان از اين چاه تأمين مىشده است ؛ بدين صورت كه آب چاه را به مكه مىبردند و در حوض چرمينى كه در كنار زمزم براى استفاده مردم گذارده بودند ، مىريختند . آب اين چاه بعدها خشك شد . چشمهء ثقبه از ديگر منابع تأمين آب مشروب مردم مكه بود . سليمان بن عبد الملك به والى حرمين ، خالد بن عبد الله قسرى ، دستور داد كه آب اين چشمه را به مكه جارى و ميان زمزم و ركن حجر الاسود آب‌نما كند . خالد آب اين چشمه را كه در پاى كوه ثبير بود به مكه آورد و در حوضى مرمرين ميان زمزم و ركن جارى ساخت . اين حوض تا زمان عباسيان موجود بود تا آنكه به دستور آنها ،\r\n\r\n\r\n","description":"","footnote":"\r\n( 1 ) . بقره ، 263 .\r\n( 2 ) . سفرنامه ابن بطوطه ؛ ج 1 ، ص 135 و 150 .\r\n( 3 ) . تقويم البلدان ؛ ص 78 .\r\n( 4 ) . همانجا .\r\n( 5 ) . سفرنامه ابن بطوطه ؛ ج 1 ، ص 150 و 151 .\r\n( 6 ) . تقويم البلدان ؛ ص 78 .\r\n( 7 ) . المسالك و الممالك ؛ ص 17 و 18 .\r\n","page_name":" 182 ","page_number":188},
  {"content":"\r\n\r\nكعبه و قسمتى از مسجد الحرام و دو منارهء آن .\r\n\r\n","description":"","footnote":"","page_name":" 183 ","page_number":189},
  {"content":"\r\n . \r\n","description":"","footnote":"","page_name":" 184 ","page_number":190},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 185 ","page_number":191},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 186 ","page_number":192},
  {"content":"\r\n\r\nداوود بن على ، حاكم مكه ، آن را ويران ساخت . « 1 » در زمان خلافت معاوية بن ابى سفيان حدود ده رشته قنات آب به سوى مكه جارى شد . اين رشته قناتها باقى بود تا اينكه در اواخر دوران بنى اميه ، عبد الله بن عامر در سفر حج دستور داد تا آب تمام چشمه‌هاى مكه را در مجراى واحدى جمع كنند و در صحراى عرفات جارى سازند . اين چشمه كه عرفه ناميده شد ، به هنگام خلافت متوكل عباسى از بين رفت ؛ ولى خليفه صد هزار دينار به مكه فرستاد تا آن را تعمير و آبش را به مكه جارى سازند . در سال 241 هجرى بر اثر زلزله‌اى ، بار ديگر چشمهء عرفه خراب شد كه معلوم نيست در چه تاريخى مجددا آن را تعمير كردند . « 2 » در زمان هارون الرشيد به دستور همسرش ، زبيده ، از قناتى كه در حنين ( 35 كيلومترى شمال‌شرقى عرفه ) حفر شده بود راه آبى تا مكه حفر و آب به شهر مكه جارى شد . پس از آن ، راه آب ديگرى از وادى نعمان كه از كوه كرا سرچشمه مىگرفت ، به قنات حنين ضميمه شد . بعدها مجراى هفت قنات ديگر را به راه آب اصلى افزودند و آب را در مجرايى سنگى كه گاهى در عمق زمين و زمانى آب‌نما مىشد ، جارى ساختند .\r\nچشمه حنين كه به چشمهء زبيده نيز معروف بود ، همواره مورد توجه دولتهاى اسلامى حاكم بر حرمين بوده است . « 3 » تاريخ مكه ، مركز و مهمترين شهر حجاز ، با تاريخ خانهء كعبه ، قبله‌گاه مسلمانان ، پيوند ناگسستنى دارد . در زمان خلافت عمر ( 13 - 22 ق ) كه جهان اسلام گسترش يافت و مسلمانان رو به فزونى گذاردند ، هنگام حج ، انبوه زائران خانه را جايى نبود ، از اين‌رو به دستور عمر خانه‌هاى اطراف كعبه خريدارى و جزء عرصهء اطراف كعبه شد . عمر همچنين دستور داد تا ديوار كوتاهى در اطراف مسجد الحرام بنا كنند و درهايى در برابر كوچه‌هاى سابق كه ميان خانه‌ها وجود داشت ، قرار دهند . « 4 » نقل مىكنند كه عمر كعبه را پس از سيل مكه در سال 17 هجرى توسعه داد .\r\n\r\n\r\n","description":"","footnote":"\r\n( 1 ) . تاريخ طبرى ؛ ج 4 ، ص 66 و تاريخ يعقوبى ؛ ج 2 ، ص 251 .\r\n( 2 ) . مراة الحرمين ؛ ص 210 ، 214 - 223 .\r\n( 3 ) . همان ؛ ص 214 و 218 و مسجد الحرام و كعبه ؛ ص 341 - 343 .\r\n( 4 ) . تاريخ يعقوبى ؛ ج 2 ، ص 34 و الكامل فى التاريخ ؛ ج 2 ، ص 376 .\r\n","page_name":" 187 ","page_number":193},
  {"content":"\r\n\r\nاين سيل عظيم ، كه سيل ام نهشل « 1 » ناميده شد ، از قسمت بالاى مكه جارى شد و نشانه‌هاى حرم را از بين برد و حجر الاسود را از جا كند و در پايين مكه افكند . چون خبر سيل به عمر رسيد بلافاصله به مكه سفر كرد و محل حجر الاسود را از ساكنين حرم پرسيد و حجر را در محل خود قرار داد ؛ آنگاه براى دفع سيلهاى احتمالى در آينده دستور داد در سمت بالاى درّهء مكه سدى با سنگهاى بزرگ ساختند و درون آن را با خاك انباشتند . « 2 » از آن‌پس ، كعبه از ويرانى سيلهاى بعدى مصون ماند . عثمان هم به دوران خلافت خود در سال 26 هجرى قمرى مسجد الحرام را وسعت داد . او خانه‌هاى اطراف مسجد را خريد . بعضى ، از فروش خانهء خود امتناع كردند . عثمان فرمان داد آن خانه‌ها را ويران كنند و بهاى آنها را در بيت المال نهاد . . . و نيز نشانه‌هاى حرم را تجديد كرد . « 3 » در زمان امويان ، به روايتى در سال 63 و روايت ديگر در سال 64 هجرى ، بر اثر آتش‌سوزىاى كه در اطراف كعبه رخ داد ، كعبه سوخت . به گفته محمد بن عمر كعبه سه روز رفته از ماه ربيع الاول سال 64 هجرى قمرى ، بيست و نه روز پيش از آنكه خبر مرگ يزيد برسد ، سوخت و خبر مرگ يزيد شب سه‌شنبه اوّل ربيع الاخر رسيد . پس از اين واقعه ابن زبير تصميم گرفت كعبه را خراب كند و آن را تقريبا به همان صورتى كه ابراهيم ( ع ) بنا كرده بود درآورد . او پس از ساختن كعبه ، حجر الاسود را كه هنگام آتش‌سوزى شكاف برداشته و سه پاره شده بود ، با نقره محكم ساخت و بر روى ركن حجر الاسود قرار داد ؛ سپس درون و بيرون كعبه را با عطرى به نام خلوق خوشبو كرد و كعبه را با پارچه‌هاى مصرى پوشانيد و از تنعيم احرام عمره بست و پياده رفت . « 4 »\r\nساختمان كعبه به همين صورت بود تا حجاج بن يوسف ثقفى مكه را فتح كرد و عبد الملك بن مروان به او نوشت ، آنچه را كه ابن زبير به خانهء كعبه افزوده خراب كند .\r\nحجاج چنين كرد و بناى كعبه را به همان صورت زمان قريش درآورد . « 5 » چون نوبت\r\n\r\n\r\n","description":"","footnote":"\r\n( 1 ) . چون اين سيل ام نهشل ، زنى از خاندان اموى را با خود برد ، بدين نام معروف شده است ( اخبار مكه ) .\r\n( 2 ) . مسجد الحرام و كعبه ؛ ص 354 .\r\n( 3 ) . تاريخ يعقوبى ؛ ج 2 ، ص 56 و 57 .\r\n( 4 ) . تاريخ يعقوبى ؛ ج 2 ، ص 204 .\r\n( 5 ) . الاعلاق النفيسه ؛ ص 30 .\r\n","page_name":" 188 ","page_number":194},
  {"content":"\r\n\r\nخلافت به وليد بن عبد الملك رسيد ، سىهزار دينار نزد خالد بن عبد الله قسرى ، عامل خويش در مكه ، فرستاد و دستور داد كه مسجد را چنان كه شايسته است تزيين كند . خالد در خانهء كعبه را زراندود كرد و ناودان خانه را كه سابقا از نقره بود و همچنين ستونهاى داخل خانه را مطلا كرد .\r\nدر زمان عباسيان ، خصوصا ابو جعفر منصور ، حجاج از كمبود جا در كعبه ناراحت بودند . ابو جعفر به زياد بن عبيد الله حارثى نوشت كه خانه‌هاى پيرامون مسجد الحرام را بخرد و به صحن مسجد بيفزايد ؛ ولى مردم از فروختن خانه‌ها امتناع ورزيدند . ابو جعفر منصور اين مسأله را با امام جعفر بن محمد ( ع ) در ميان گذاشت . امام ( ع ) گفت : از مردم بپرس كه آيا آنان بر خانه ( كعبه ) وارد شده‌اند يا خانه بر آنان . منصور به زياد بن عبيد الله نوشت و زياد آن مسأله را به مردم گفت . آنان در پاسخ گفتند : ما بر خانه وارد شده‌ايم .\r\nامام ( ع ) فرمود كه حريم خانه به آن تعلق دارد . منصور به زياد نوشت تا خانه‌هاى پيرامون مسجد الحرام را ويران كند . خانه‌ها خراب شد و تمام دار الندوه نيز جزء مسجد گرديد و اين افزايش از طرف دار الندوه بود ، بدين جهت خانه ( كعبه ) در كنار مسجد الحرام قرار گرفت تا زمان مهدى پسر منصور كه خانه را در وسط قرار داد . « 1 » مهدى عباسى در سال 160 هجرى حج گزارد ، چون كعبه در اين زمان در كنار مسجد الحرام قرار داشت ، دستور داد خانه‌هاى جانب شرقى كعبه را خريدارى و ضميمهء فضاى مسجد سازند و نيز ناهمواريهاى اطراف مسجد را يكسره كنند . اين كار به پايان نرسيده بود كه مهدى درگذشت و پسرش هادى نقشهء پدر را تكميل كرد . مهدى آخرين كسى بود كه بر وسعت مسجد الحرام افزود و در مسجد چهارصد و هشتاد و چهار ستون مرمر اضافه كرد و دو منارهء سبز ميان صفا و مروه بنا كرد . « 2 » هارون الرشيد نيز دو بناى بسيار محترم شهر مكه ، يكى خانه‌اى كه حضرت محمد ( ص ) در آن به دنيا آمده بود و ديگرى خانه ارقم را ، كه نخستين نماز جماعت مسلمانان به صورت مخفيانه در آن اقامه شده بود ، به مسجد\r\n\r\n\r\n","description":"","footnote":"\r\n( 1 ) . تاريخ يعقوبى ؛ ج 2 ، ص 358 و 359 و تاريخ طبرى ؛ ج 5 ، ص 171 .\r\n( 2 ) . تاريخ يعقوبى ؛ ج 2 ، ص 395 و 396 .\r\n","page_name":" 189 ","page_number":195},
  {"content":"\r\n\r\nتبديل كرد . هزينه اين كار را مادر هارون پرداخت . بناى ديگرى كه در زمان هارون ساخته شد كاخى با چشم‌انداز خانهء كعبه بود . اين كاخ خانهء بلورين ناميده شد . بناى معتبر ديگرى كه مركز فرهنگى آن زمان به‌شمار مىرفت ، سراى برمكيان بود . در ايام خلافت معتمد ( 256 - 279 ق ) قسمتى از ديوارهاى شبستان غربى و رواقهاى مجاور مسجد الحرام فروريخت . علت آن ، ريزش خانهء زبيده ، دختر منصور عباسى ، بر روى سقف شبستان بود . موفق برادر معتمد هزينهء تجديد ساختمان را از بغداد فرستاد و اين تعمير در سال 272 هجرى قمرى با تزيينات بىسابقه‌اى پايان يافت . « 1 » در زمان معتضد عباسى ، امير مكه از خليفه درخواست كرد كه دار الندوه را به مسجدى جداگانه تبديل كند . پيشنهاد وى پذيرفته شد . . . و براى مصونيت كعبه سيل‌برگردانى عميق در جانب دار الندوه در سمت غربى كعبه حفر كردند . . . اين تعميرات سه سال طول كشيد و در سال 284 هجرى قمرى خاتمه يافت . « 2 » در دوران مقتدر ( 295 - 320 ق ) مسجد الحرام را از جانب غربى توسعه دادند . در سال 317 هجرى قمرى قرمطيان به مكه حمله كردند و دو هزار نفر از زائران خانهء خدا را كشتند و زنان و كودكان را به اسيرى گرفتند . . . مهاجمان گنجينهء كعبه را همراه با حجر الاسود به يغما بردند به اميد آن كه در هجر ( از شهرهاى احساء ) عبادتگاهى بسازند و مردم را به آنجا بكشانند . . . سرانجام پس از 22 سال . . . حجر الاسود را به جايى كه به آن تعلق داشت بازگرداندند . « 3 » عباسيان در دوران خلافت خود ، هرچند به ظاهر ، به مكه و مدينه توجه داشتند و غير از اصلاحاتى كه در كعبه انجام دادند ، مساجدى در منى ، عقبه - محلى كه حضرت محمد ( ص ) با مردم مدينه پيمان بسته بود - و خيف بنا كردند .\r\nگفته شده كه حضرت رسول ( ص ) در خيف مدتى در چادرى مقيم شده بودند . « 4 »\r\nدر دوران خلافت فاطميان و حكومت ايوبيان و مماليك برجى ، وضع مكه و خانهء كعبه به همان صورت زمان عباسيان بود . در سال 358 هجرى جوهر صقّلى سردار\r\n\r\n\r\n","description":"","footnote":"\r\n( 1 ) . مكه مكرمه ، مدينه منوره ؛ ص 149 و 150 .\r\n( 2 ) . البلدان ؛ ص 315 .\r\n( 3 ) . الكامل ؛ ج 13 ، ص 239 و 240 و مسجد الحرام و كعبه ؛ ص 360 و 361 .\r\n( 4 ) . مكه مكرمه ، مدينه منوره ؛ ص 149 ، 150 و 152 .\r\n","page_name":" 190 ","page_number":196},
  {"content":"\r\n\r\nالمعز لدين الله فاطمى به مكه آمد و حكومت شرفا را در مكه برقرار كرد كه تا اين اواخر نيز برقرار بود . شريف مكه در موسم حج امر نگهبانى مكه و مراقبت و سرپرستى حاجيان را عهده‌دار بود . نخستين شريفى كه از طرف معز در مكه حكومت و شرافت يافت جعفر بن محمد بن حسن بن موسى حسنى ملقب به ثأئر بود . در زمان او در مكه به نام المعز لدين الله خطبه خوانده مىشد . معز كه مردى مدبّر و دانشمند بود ، از اين فرصت استفاده كرد و وى را رسما به ولايت حرمين منصوب نمود . حكومت حرمين تا سال 455 هجرى قمرى در خانوادهء وى باقى بود ، از آن‌پس به اعقاب برادرش منتقل شد . در زمان صلاح الدين ايوبى ، مكثر بن عيسى ، كه از نواده‌هاى جعفر بن محمد بود ، شريف مكه شد .\r\nچون او به مردم اجحاف مىكرد ، صلاح الدين ايوبى حكومت او را ملغى كرد و دستور داد كه پس از آن ، خطبه به نام خليفهء عباسى و صلاح الدين خوانده شود . پس از مدتى شريف قتاده كه نوادهء شريف عبد الله ، برادر شريف جعفر بن محمد بن حسن ثأئر بود ، در سال 597 هجرى قمرى به حكومت رسيد . « 1 » حكومت شرفا تا سال 630 هجرى قمرى تا حدى مستقل بود ؛ ولى از آن‌پس ، شرفا گاهى تابع پادشاهان مصر و زمانى تابع امراى يمن و شام بودند تا اينكه در سال 922 هجرى قمرى كه سلطان سليم اوّل بر مصر و حرمين تسلط يافت ، تابع سلاطين عثمانى شدند . « 2 » آنان در دوران حكومت تركان بر جهان اسلام تا روى كار آمدن شريف غالب سرسپردگى خود را نسبت به تركان حفظ كردند . در زمان شريف غالب ، وهابيه ( 1115 - 1201 ق ) نيرو گرفتند . شريف غالب به كمك محمد على پاشا ، والى مصر از جانب دولت عثمانى ، آنها را سركوب كرد ؛ ولى در سال 1228 هجرى قمرى محمد على پاشا كه قصد داشت مصر را مستقل كند و به حجاز نيز چشم دوخته بود ، شريف را اسير كرد و به مصر فرستاد و شريف يحيى را به جاى او گماشت و از آن زمان حكومت حجاز تابع مصر شد . « 3 » در سال 1256 هجرى قمرى حجاز از مصر منتزع شد و شريف محمد بن عون رسما از طرف سلطان عبد المجيد\r\n\r\n\r\n","description":"","footnote":"\r\n( 1 ) . الرحلة الحجازية ؛ ص 73 و 74 .\r\n( 2 ) . همان ؛ ص 74 و 76 .\r\n( 3 ) . مسجد الحرام و كعبه ؛ ص 369 و 370 و الرحلة الحجازية ؛ ص 77 و 78 .\r\n","page_name":" 191 ","page_number":197},
  {"content":"\r\n\r\nعثمانى والى مكه گرديد ؛ ولى بعد از جنگ جهانى اوّل شريف حسين به سلطنت حجاز رسيد ، اما طولى نكشيد كه عبد العزيز بن سعود بر او مسلط شد و شريف حسين را به جزيرهء قبرس تبعيد كرد . « 1 »\r\nمضافات مكه : منى در سه ميلى مكه مانند شعبى ( درّه‌اى ) است كه درازاى آن حدود دو ميل و پهنايش كم است . « 2 » به نوشته مقدسى منى شهرى است كه در يك فرسنگى مكه و درون مرز حرم قرار دارد . . . و در روزهاى ( موسم ) حج آباد است و در باقى سال جز نگهبانان كسى در آن نيست . . . منى جاى قربانى كردن است . . . و كمتر شهر اسلامى است كه مردم آن در منى خيمه و خرگاهى نداشته باشند . . . در آغاز منى از سمت مكه عقبه ( گردنه ) اى است كه جمره ( محل رجم شيطان ) در آن قرار دارد . « 3 » به نوشته ابو الفداء ، منى بر سر راه عرفات واقع است . « 4 » حمد الله مستوفى مىنويسد : منى در مغرب مسجد الحرام است و جمرهء عقبه در آخر آن قرار دارد . « 5 »\r\nجمرة العقبه ، در پايان منى و به سوى مكه واقع است . البته جزء منى نيست و جمرهء نخستين بالاى مسجد خيف و به سوى مكه قرار دارد . « 6 » ابن رسته دربارهء رمى جمرات مىنويسد : از خصوصيات كعبه آن است كه در طى قرون تاريخ ، مردمى كه به حج رفته‌اند ، در محل رمى جمرات با سنگريزه رجم شيطان كرده‌اند ؛ ولى اين محل هميشه بدون تغيير بوده و اگر اينجا محل نشانه‌هاى شگرف و اعجوبه‌ها نبود مىبايست به صورت كوهى ( از سنگ‌ريزه‌ها ) درآمده باشد ، در حالى كه سيل هرگز آن سنگها را نشسته يا مردمان از آنجا سنگ برنگرفته‌اند . « 7 » به نوشتهء مقدسى ، در آغاز منى از طرف مكه عقبه‌اى است كه جمرهء آن را در روز عيد ( قربان ) و در سومين روز ( مناسك )\r\n\r\n\r\n","description":"","footnote":"\r\n( 1 ) . فلسفه و اسرار حج ؛ ص 20 و 21 .\r\n( 2 ) . مسالك و ممالك ؛ ص 19 و صورة الارض ؛ جزء 1 ، ص 29 .\r\n( 3 ) . احسن التقاسيم ؛ ص 76 و معجم البلدان ؛ ج 4 ، ص 642 و 643 .\r\n( 4 ) . تقويم البلدان ؛ ص 81 .\r\n( 5 ) . نزهة القلوب ؛ ص 7 و 8 .\r\n( 6 ) . مسالك و ممالك ؛ ص 19 و صورة الارض ؛ جزء 1 ، ص 29 .\r\n( 7 ) . الاعلاق النفيسه ؛ ص 57 و 58 .\r\n","page_name":" 192 ","page_number":198},
  {"content":"\r\n\r\n[ تصوير 
  ] سنگسار مىكنند و جمره نخستين نزديك مسجد خيف و جمرهء دوم ميان آن دو ( جمرة عقبه و جمرهء نخستين ) واقع است و مسجد كبش نزديك عقبه ( منى ) است . ( نزديك ) عقبه ، چاهها و كارگاهها و قيصريه‌ها و دكانهاى خوش‌ساخت دارد كه با سنگ و چوب ساج ، ميان دو كوه كه بر آنها مشرف است ، بنا شده‌اند . « 1 »\r\nمزدلفه محل استقرار حاجيان است كه شب را در آنجا مىمانند و نماز مىگزارند . « 2 » به نوشتهء مقدسى ، مزدلفه در يك فرسنگى منى واقع است . نمازخانه ، سقاخانه ، مناره و چند بركه ( آب ) نزديك كوه ثبير دارد . « 3 » ياقوت مىنويسد : از آن جهت آنجا را مزدلفه گفته‌اند كه مردم در منى گرد آيند ، ولى در آنجا اجتماع و بيتوته كنند . بعضى گفته‌اند كه به سبب گردآمدن آدم ( ع ) و حوّا در آنجا مزدلفه خوانده شده است . . . و جاى آن ميان بطن محسّر و مأزمين است . « 4 » حاجيان نماز شام ( مغرب ) و خفتن ( عشا ) و صبح را در آنجا مىخوانند . « 5 »\r\nميقات در لغت به معناى جاى كار و هنگام كار است و در اصطلاح به اماكنى اطلاق مىشود كه حاجيان به موسم حج در آنجا احرام مىبندند . « 6 » ميقاتها عبارتند از :\r\nذات عرق در چهل و هشت ميلى مكه ، كه ميقات مردم عراق است . پيامبر خدا ( ص ) در جمادى الآخر سال سوم هجرت ، زيد بن حارثه را به قرده از سرزمين نجد ، كه ميان ربذه و ذات عرق در جادهء عراق قرار داشت ، فرستاد تا راه كاروان قريش را ببندد .\r\nزيد بر اين كاروان دست يافت . « 7 » مقدسى مىنويسد : ذات عرق ديهى است در دو منزلى مكه و جايى خشك با چاههاى آب است . در حديث آمده است كه مردم عراق از ذات عرق آغاز به تهليل مىكنند . « 8 »\r\n\r\n\r\n","description":"","footnote":"\r\n( 1 ) . احسن التقاسيم ؛ ص 76 و معجم البلدان ؛ ج 2 ، ص 117 .\r\n( 2 ) . مسالك و ممالك ؛ ص 19 و صورة الارض ؛ جزء 1 ، ص 29 .\r\n( 3 ) . احسن التقاسيم ؛ ص 76 و 77 .\r\n( 4 ) . معجم البلدان ؛ ج 4 ، ص 519 .\r\n( 5 ) . نزهة القلوب ؛ ص 8 .\r\n( 6 ) . فرهنگ نفيسى ؛ ج 5 ، ص 3625 .\r\n( 7 ) . التنبيه ؛ ص 244 .\r\n( 8 ) . احسن التقاسيم ؛ ص 78 .\r\n","page_name":" 193 ","page_number":199},
  {"content":"\r\n . \r\n","description":"","footnote":"","page_name":" 194 ","page_number":200},
  {"content":"\r\n\r\nيلملم در نزديكى شهر كوچك سرّين ميقات مردم يمن است . به نوشتهء يعقوبى در يلملم حاجيان يمن محرم مىشوند . « 1 » مقدسى مىگويد : پيامبر خدا ( ص ) يمن را دو ميقات قرار داد كه در آن دو احرام مىبندند . « 2 » ( يكى يلملم و ديگرى قرن ميقات مردم صنعاء و نجد است ؛ بنابراين براى دو بخش جنوبى و شمالى يمن دو ميقات نهاده شده است ) . « 3 » ياقوت دربارهء يلملم ، يكى از دو ميقات يمن ، مىنويسد : جايگاهى بوده به فاصله دو شب از مكه و آنجا مردم يمن احرام مىبستند . در آنجا مسجد معاذ بن جبل ( نيز ) قرار داشت . او به نقل از مرزوقى مىنويسد : يلملم كوهى است از ناحيهء طايف به فاصلهء دو شب يا سه شب از آن . بعضى هم يلملم را دره‌اى در آن كوه دانسته‌اند . « 4 » به نوشته حمد الله مستوفى فاصلهء يلملم تا مكه بيست و هفت فرسنگ بوده است . « 5 » ياقوت دربارهء قرن مىنويسد : اويس قرنى از مردم آنجا بوده است . « 6 » فاصله قرن تا حرم ( مكه ) از راه نجد دو فرسنگ است . قرن تا مكه يك شبانه روز فاصله دارد . « 7 »\r\nميقات مردم مصر ( بندر ) عيذاب در آن سوى درياى سرخ است . به نوشته يعقوبى ، عيذاب بر ساحل درياى شور واقع است كه مردم از آنجا به سوى مكه ، حجاز و يمن سوار ( كشتيها ) مىشوند و بازرگانان طلا و عاج و جز آن را در كشتيها بار مىكنند و مىبرند . « 8 » اصطخرى در وصف مردم بجه مىنويسد : زمين ايشان ميان حبش ( حبشه ) و زمين نوبه و زمين مصر و معدن طلا واقع است و از اين معدن تا به حصنى بر ساحل دريا ، كه آن را عيذاب گويند ، ده مرحله فاصله است . « 9 » عيذاب بندرى است روبروى جده كه هركس از آن سوى ( دريا ) آيد از آنجا احرام بندد . « 10 » ناصر خسرو نوشته است : بيستم ربيع الاول سال 442 هجرى قمرى به شهر عيذاب رسيديم . . . اين شهر بر كنار دريا نهاده است .\r\n\r\n\r\n","description":"","footnote":"\r\n( 1 ) . البلدان ؛ ص 317 .\r\n( 2 ) . احسن التقاسيم ؛ ص 78 .\r\n( 3 ) . ر . ك . : صحيح بخارى ؛ ج 1 ، ص 387 .\r\n( 4 ) . معجم البلدان ؛ ج 4 ، ص 1025 و 1026 .\r\n( 5 ) . نزهة القلوب ؛ ص 4 .\r\n( 6 ) . معجم البلدان ؛ ج 4 ، ص 71 .\r\n( 7 ) . نزهة القلوب ؛ ص 4 و 5 .\r\n( 8 ) . البلدان ؛ ص 335 .\r\n( 9 ) . مسالك و ممالك ؛ ص 37 و صورة الارض ؛ جزء 1 ، ص 50 .\r\n( 10 ) . احسن التقاسيم ؛ ص 78 .\r\n","page_name":" 195 ","page_number":201},
  {"content":"\r\n\r\nمسجد آدينه دارد . . . و متعلق به سلطان مصر است . باجگاهى است كه از حبشه و زنگبار و يمن كشتيها آنجا آيد . . . در اين شهر . . . آب چاه و چشمه نباشد ، الّا آب باران و اگر اتفاق افتد و آب باران قطع شود ، بجاويان آب به آنجا آرند و بفروشند . « 1 » ادريسى مىنويسد :\r\nمردم آنجا سياهند و آب آشاميدنى آنها از چاههاست . . . از عيذاب به جدّه مىروند و پهناى دريا آنجا يك گره دريايى است و ميان اين دو محل يك شبانه روز فاصله است .\r\nدر شهر عيذاب والىاى از طرف حاكم بجه اقامت دارد كه او خود تابع ( سلطان مصر ) است . مردم عيذاب به همهء نواحى سرزمين بجه رفت‌وآمد دارند و خريد و فروش مىكنند ، از آنجا روغن و عسل و لبنيات مىآورند . در شهر عيذاب با قايقهاى صيادى ماهيان زيادى را كه خوش‌طعم و خوش‌خوراكند ، صيد مىكنند . « 2 » ياقوت مىنويسد :\r\nعيذاب شهر ( بندرى ) كوچكى است بر ساحل درياى قلزم . بندرگاه كشتيهايى است كه از عدن به سوى صعيد ( مصر ) مىآيند . « 3 » ابو الفداء مىنويسد : دربارهء اينكه عيذاب جزء مصر است يا جاى ديگر ، اختلاف كرده‌اند . بعضى آن را از نواحى مصر مىدانند و برخى آن را از شهرهاى بجه گرفته‌اند و عده‌اى هم آن را از شهرهاى حبشه به شمار آورده‌اند .\r\nبه‌هرحال عيذاب لنگرگاهى است براى بازرگانان يمن و حاجيانى كه از مصر بر كشتى سوار مىشوند و از عيذاب به سوى جدّه مىروند . « 4 »\r\nجحفه ، ميقات مردم شام بود . به گفتهء يعقوبى جحفه جايگاه قومى از بنى سليم بوده است . « 5 »\r\nذو الحليفه ، ميقات مردم مدينه و مكه بوده است ؛ ولى اهالى مكه به هنگام عمره به جعرانه كه با مكه يك مرحله فاصله داشت مىرفتند و احرام مىبستند . « 6 » به نوشتهء حمد الله مستوفى ، از ذو الحليفه تا مكه يازده روز راه بوده است . « 7 »\r\nجدّه ، بندر مكه و ميقات حاجيانى است كه از عيذاب به مكه مىآيند ، اين بندر\r\n\r\n\r\n","description":"","footnote":"\r\n( 1 ) . سفرنامه ؛ ص 113 و 114 .\r\n( 2 ) . نزهة المشتاق ؛ ج 1 ، ص 135 و 136 .\r\n( 3 ) . معجم البلدان ؛ ج 3 ، ص 751 .\r\n( 4 ) . تقويم البلدان ؛ ص 121 .\r\n( 5 ) . البلدان ؛ ص 314 .\r\n( 6 ) . احسن التقاسيم ؛ ص 78 .\r\n( 7 ) . نزهة القلوب ؛ ص 4 .\r\n","page_name":" 196 ","page_number":202},
  {"content":"\r\n\r\nپس از تخريب شعيبه در كنار آن بنا شد . « 1 » به نوشتهء يعقوبى جدّه از مضافات مكه در ساحل دريا بوده است . « 2 » اصطخرى مىنويسد : جدّه فرضه مردم مكه است و آبادان ، و تجارت آن بسيار است و در حجاز بعد از مكه آبادترين شهر است و بازرگانى مردم آن با مردم پارس ( ايران ) است . « 3 » مقدسى دربارهء اين بندر مىنويسد : بارانداز يمن و مصر است . مردم آن بازرگانان مرفّهى هستند . شهر داراى مسجدى است كه در بازار واقع شده و اطراف آن باروست ؛ ولى آب مشروب ( آشاميدنى ) را از راه دور مىآورند ، تعداد ايرانيها در آنجا بسيار است . كاخهاى شگفت‌انگيز دارند . كوچه‌هاى شهر راست و مستقيم و زيباست و هواى ( شهر ) گرم است . « 4 » به نوشتهء ادريسى ، جدّه پيش بندر مردم مكه است و ميان آن دو ، چهل ميل فاصله است . جدّه شهر بزرگ و آبادى است .\r\nبازرگانى آن فراوان و مردمش ثروتمند و صاحب اموال فراوانند و حالشان نيكوست . . . و بعد از مكه ، مردم هيچ شهرى از شهرهاى حجاز مانند مردم جده ثروتمند و نيكوحال نيستند . در جدّه يك والى ( فرمانروا ) از طرف امير هاشمى مكه است كه صدقات را مىگيرد و احتياجات مردم را برمىآورد و حقوق آنها را پاس مىدارد . مردم جده كشتيهاى بسيار دارند كه به جهات مختلف مىروند و در جده براى صيد ماهى صيدگاه بسيار است . « 5 » ابن جبير مىنويسد : جدّه شهر كوچكى است بر ساحل درياى قلزم كه بيشتر خانه‌هاى آن نيين ( ساخته شده از نى ) است و در آنجا مهمانسراهايى با سنگ و گل نيز ساخته‌اند كه در طبقهء بالاى آنها اتاقهايى نيين چون حجره‌ها برآورده‌اند و بامهايى دارد كه مردم ، شب هنگام از گزند گرما بر فراز آنها مىآسايند . در اين روستا آثارى كهن وجود دارد كه نشان مىدهد در روزگار پيشين شهرى بوده و اثر ديوار و باروى پيرامون شهر كهن تا امروز ( زمان ابن جبير ) باقى است و نيز در آنجا گنبدى باستانى و استوار است كه گويند منزل حوّا ، بدان هنگام كه روى به مكه نهاد ، بوده است . . . جده دو مسجد دارد كه به\r\n\r\n\r\n","description":"","footnote":"\r\n( 1 ) . الرحلة الحجازية ؛ ص 5 .\r\n( 2 ) . البلدان ؛ ص 316 .\r\n( 3 ) . مسالك و ممالك ؛ ص 21 و صورة الارض ؛ جزء 1 ، ص 31 .\r\n( 4 ) . احسن التقاسيم ؛ ص 79 .\r\n( 5 ) . نزهة المشتاق ؛ ج 1 ، ص 138 و 139 .\r\n","page_name":" 197 ","page_number":203},
  {"content":"\r\n\r\nخليفه دوم منسوب است . يكى از اين دو مسجد دو ستون از چوب آبنوس دارد كه برخى بناى آن را به هارون الرشيد نسبت مىدهند . بيشتر مردم اين شهر كوچك و اطراف آن ، از سادات علوى حسنى و حسينى و جعفرى هستند . . . در بيرون شهر كاريزهايى است كهن كه وضع آنها دلالت بر قدمتشان دارد . گويند اين قسمتهاى ( كهن ) متعلق به ايرانيها بوده است كه در آنجا چاههايى در دل صخره‌ها كنده بودند . . . كه شمار آنها بيش از سيصد و شصت حلقه چاه بوده است . . . بيشتر مردم اين ( شهر ) و اطراف آن از فرقه‌ها و گروههايى هستند كه . . . بر مذاهب و آيينهاى مختلفند . . . بر حرمين شريف مكثر بن عيسى ، از فرزندان حسن بن على ( ع ) ، حكومت مىكند ، كه مرد خطاكارى است و به نظر مىرسد كه از جنس تبار بزرگوار خود نباشد . « 1 »\r\nحديبيّه محلى است كه قسمتى از آن در حل و قسمت ديگرش در حرم قرار دارد و همانجايى است كه كفار قريش راه را بر رسول خدا ( ص ) بستند . . . از حديبيه تا مسجد الحرام يك روز بيشتر راه است . « 2 » به نوشتهء مسعودى ، پيامبر ( ص ) در ذيقعده سال ششم هجرت با هزار و ششصد نفر به قصد حج به حديبيّه آمد . . . مشركان مانع ورود او به مكه شدند . حضرتش در حديبيّه كه در نه ميلى مكه و بر كنار حرم قرار داشت اقامت كرد . بيعت رضوان نيز در همين سفر بسته شد . « 3 » ياقوت مىنويسد :\r\nحديبيه آبادىاى ميانه است و بزرگ نيست و به نام چاهى كه آنجاست ( بئر على ) و نزديك مسجد شجره واقع شده ، خوانده مىشود . در اينجا بود كه با رسول خدا ( ص ) بيعت كردند . « 4 » ابو الفداء مىگويد : حديبيه موضعى است كه قسمتى از آن در حل و قسمت ديگرش در حرم است و همانجايى است كه مشركان راه را بر رسول خدا ( ص ) گرفتند و او را از زيارت خانه خدا بازداشتند . « 5 » به نوشتهء حمد الله ، حديبيه مقابل حرم قرار دارد . « 6 »\r\n\r\n\r\n","description":"","footnote":"\r\n( 1 ) . رحله ابن جبير ؛ ص 111 - 115 .\r\n( 2 ) . المسالك و الممالك ؛ ص 20 و صورة الارض ؛ جزء 1 ، ص 30 .\r\n( 3 ) . التنبيه و الاشراف ؛ ص 255 .\r\n( 4 ) . معجم البلدان ؛ ج 2 ، ص 222 .\r\n( 5 ) . تقويم البلدان ؛ ص 112 .\r\n( 6 ) . نزهة القلوب ؛ ص 8 .\r\n","page_name":" 198 ","page_number":204},
  {"content":"\r\n\r\nمسجد شجره ، كه نام آن بئر على بوده ، در يك فرسخ و نيمى مدينه در كنار جادهء مدينه - مكه قرار دارد . شجره ميقاتگاه شيعيانى است كه از مدينه به سوى مكه حركت مىكنند . مسجد شجره ، مسجد كوچكى است كه يك طرف طاق آن حديثى در فضيلت مسجد و نماز ، از حضرت رسول ( ص ) نوشته‌اند . در سمت راست اين مسجد به فاصله يك ميدان قلعهء خرابهء بزرگى به نام قلعة حصون العقيق نمايان است . اين قلعه كه قبل از بعثت پيامبر ( ص ) از آن يهوديها بود ، كم‌كم روبه ويرانى گذاشت ؛ اما آثار آن تا كنون باقى مانده است . « 1 »\r\nعسفان آبشخورى است ميان جحفه و مكه و به نوشتهء يعقوبى از مضافات مكه است . « 2 » ادريسى مىنويسد : عسفان قلعه‌اى است كه ميان آن و دريا حدود ده ميل راه است و آب چاههاى آن شيرين است و گروهى از قبيلهء جهينه در آنجا اقامت دارند . « 3 » به نوشتهء ياقوت عسفان آبشخور و ده بزرگى است كه مسجد جامع و نخلستانها و مزارع سرسبز دارد و در 36 ميلى مكه واقع است . « 4 » ابو الفداء مىگويد : استراحتگاهى است براى حاجيان و تا خليص ( كه در شمال آن است ) يك مرحله فاصله دارد . « 5 »\r\nمحصّب جايگاهى است ميان مكه و منى و به منى نزديكتر است و چون ريگزار است به آن محصّب گفته‌اند . « 6 »\r\nعرفات صحرايى است كه جبرئيل ( ع ) آدم ( ع ) را به آنجا برد و در معرف نشاند و به او گفت : چون آفتاب غروب كرد ، هفت‌بار به گناهت اعتراف كن ؛ از اين‌رو آنجا را معرف ( محل اعتراف ) يا عرفات گفته‌اند . « 7 » به نوشتهء اصطخرى ، عرفات در حرم نيست ، ولى در مرز آن قرار گرفته است . « 8 » مقدسى مىنويسد : عرفات ديهى است با كشتزارهاى سبز هندوانه و خربزه . مردم مكه در آنجا خانه‌هايى دارند كه روز عرفه را در آنجا\r\n\r\n\r\n","description":"","footnote":"\r\n( 1 ) . سفرنامه فراهانى ؛ ص 219 .\r\n( 2 ) . البلدان ؛ ص 96 .\r\n( 3 ) . نزهة المشتاق ؛ ج 1 ، ص 141 .\r\n( 4 ) . معجم البلدان ؛ ج 3 ، ص 673 .\r\n( 5 ) . تقويم البلدان ؛ ص 82 .\r\n( 6 ) . تقويم البلدان ؛ ص 80 و 81 .\r\n( 7 ) . اعلاق النفيسه ؛ ص 25 .\r\n( 8 ) . مسالك و ممالك ؛ ص 19 و صورة الارض ؛ جزء 1 ، ص 29 .\r\n","page_name":" 199 ","page_number":205},
  {"content":"\r\n\r\nمىگذرانند . عرفات ( عرفه ) موقف حاجيان است . . . در آنجا سقّاخانه‌ها و حوضچه‌ها و قنات پرآبى است . تيرى ساخته‌اند كه پيشنماز براى دعا پشت آن مىايستد و مردم گرد او بر تپه‌هاى نزديك به نمازگاه بر كرانهء عرفات گرد مىآيند ، ولى هنگام حج توقف در درّه جايز نيست و هركس پيش از غروب آفتاب از عرفات بيرون آيد يك قربانى بر او واجب مىشود . در مرزهاى عرفات نشانه‌هاى سفيدى است و در نمازگاه منبرى از آجر ساخته‌اند . « 1 » ياقوت مىنويسد : عرفه همان عرفات است . . . در آنجا جبرئيل ( ع ) امتها را بر ابراهيم ( ع ) شناساند . . . عده‌اى نيز گويند كه آدم ( ع ) و حوا بعد از فرود آمدن از بهشت يكديگر را در آنجا شناختند و بعضى نيز گفته‌اند كه مردم در آنجا به گناهشان اعتراف مىكنند . « 2 »\r\nمأزمين درّه‌اى است ميان دو كوه كه انتهايش به عرفات مىپيوندد . در آنجا مسجد و چشمه‌اى است كه به عبد الله بن عامر بن كريز منسوب است . « 3 » به نوشتهء مقدسى مأزمين به فاصله دو ميل جلوتر از عرفات واقع است و آنجا مرز حرم است . « 4 » ياقوت مىنويسد :\r\nمأزمين تنگنايى است ميان مشعر الحرام و عرفات در مكه و اين درّه ميان دو كوه قرار گرفته و پايانش به بطن عرنه منتهى مىشود . « 5 »\r\nطايف شهر كوچكى است در دو منزلى جنوب مكه كه در منطقه‌اى كوهستانى واقع شده است . در جاهليت و اسلام مسكن قبيلهء ثقيف بوده است و در دوران خلافت امويان ضميمه حكومت امير مكه بوده است . « 6 » ابن رسته مىنويسد : طايف مخلافى از مخلافهاى مكه است . « 7 » در قرن چهارم شهر كوچكى بوده ، هوايى خوش داشته و از آنجا ميوه به مكه مىآورده‌اند . مويزش [ معروف 
  ] بوده ، در اطراف مكه هيچ‌جايى سردتر از سر كوه غزوان كه طايف در دامنهء آن قرار داشت ، نبوده است . در بالاى اين كوه ، آب يخ مىبسته و باعث اعتدال هواى طايف مىشده است . « 8 » صاحب حدود العالم مىنويسد :\r\n\r\n\r\n","description":"","footnote":"\r\n( 1 ) . احسن التقاسيم ؛ ص 77 .\r\n( 2 ) . معجم البلدان ؛ ج 3 ، ص 646 و 648 .\r\n( 3 ) . مسالك و ممالك ؛ ص 19 .\r\n( 4 ) . احسن التقاسيم ؛ ص 77 .\r\n( 5 ) . معجم البلدان ؛ ج 4 ، ص 391 .\r\n( 6 ) . البلدان ؛ ص 96 .\r\n( 7 ) . الاعلاق النفيسه ؛ ص 184 .\r\n( 8 ) . مسالك و ممالك ؛ ص 21 و 22 و صورة الارض ؛ جزء 1 ، ص 32 .\r\n","page_name":" 200 ","page_number":206},
  {"content":"\r\n\r\nطايف شهركى است خرد بر دامن كوه و از وى اديم ( چرم ) خيزد « 1 » مقدسى در وصف اين شهر گفته است : شهرى است با هواى خنك شامى و آب سرد . بيشتر ميوه‌هاى مكه از آنجاست . . . هرگاه گرما پادشاهان مكه را خسته كند بدانجا روند . « 2 » طايف خانهء قبيله ثقيف و شهرى است كوچك و متمدن . آبهايش گوارا و هوايش معتدل و ميوه‌اش فراوان است . كشتزارهاى به‌هم پيوسته دارد . انگور بسيار و شيره‌اى معروف دارد كه به همهء آفاق مىبرند . بيشتر ميوهء آنجا را به مكه مىبرند . در طايف بازرگانان ثروتمندى زندگى مىكنند كه ثروت آنها پوستهاى دباغى شدهء بسيار عالى و گرانبهاست . « 3 » به نوشتهء ياقوت ، ميان طايف و مكه گردنه‌اى بود به فاصلهء نصف روز راه تا مكه . صاحب يمن در سال 430 هجرى راه اين گردنه را چنان آباد كرد كه در پهناى اين راه سه رديف شتر با بارهايشان حركت مىكردند . . . طايف به سبب محصور بودن در كوهها در گودى قرار دارد . شهر با ديوارى كه به گرد آن كشيده شده محصور است . « 4 » يك قرن بعد از ياقوت ، ابو الفداء گفتار او را تأييد مىكند و مىنويسد : طايف سردترين نقطهء حجاز است و آب در بالاى قلهء كوه آن يخ مىبندد . « 5 » ابن بطوطه به محصول باغات خرما ، انگور و شفتالو و انجير طايف اشاره مىكند و مىنويسد : مردم طايف ميوه‌ها را به رباط ربيع كه از بهترين رباطهاى مكه است ، هديه مىبرند . « 6 » ميرزا محمد حسين حسينى فراهانى كه در سالهاى 1302 تا 1303 هجرى قمرى طايف را ديده است ، مىنويسد : قصبهء طايف در نيم فرسنگى قرن المنازل واقع است و آرامگاه عبد الله بن عباس پسر عموى رسول خدا ( ص ) در آنجاست كه زيارتگاه و گنبد عالى سفيدكارى شده‌اى دارد . « 7 »\r\nرجيع يكى از اماكن حجاز است كه ميان مكه و طايف قرار دارد . در اين منطقه است كه اعراب عضل و قاره بر اصحاب رسول خدا ( ص ) خيانت كردند . « 8 »\r\n\r\n\r\n","description":"","footnote":"\r\n( 1 ) . حدود العالم ؛ ص 166 .\r\n( 2 ) . احسن التقاسيم ؛ ص 79 .\r\n( 3 ) . نزهة المشتاق ؛ ج 1 ، ص 144 .\r\n( 4 ) . معجم البلدان ؛ ج 3 ، ص 495 .\r\n( 5 ) . تقويم البلدان ؛ ص 90 .\r\n( 6 ) . سفرنامه ابن بطوطه ؛ ج 1 ، ص 159 و 160 .\r\n( 7 ) . سفرنامه فراهانى ؛ ص 174 .\r\n( 8 ) . التنبيه و الاشراف ؛ ص 246 و تقويم البلدان ؛ ص 83 .\r\n","page_name":" 201 ","page_number":207},
  {"content":"\r\n\r\n\r\nتهامه\r\nتهامه همان كرانهء باريك موازى با امتداد درياى سرخ است ( كه ميان دريا و جبل السراة واقع شده است ) . شايد واژه تهامه با واژه تيامتو در بابلى ( به معناى دريا ) و تهوم در عبرى پيوند داشته باشد . « 1 » جواد على مىگويد : من برآنم كه ريشه اين واژه سامى كهن است و با شيبهاى كرانه‌اى بسيار گرم و نمناك ( ساحل درياى سرخ ) ارتباط دارد . « 2 » پهناى تهامه در نقاط مختلف كرانهء دريا تغيير مىكند . در بعضى جاها به پنجاه ميل مىرسد .\r\nقسمتى از تهامه را كه در مقابل يمن واقع است ، « تهامه يمن » گفته‌اند . ارتفاع تهامه يمن در مشرق بيشتر است ، به‌طورى كه در اين قسمت زمين به تپه‌هايى از سنگهاى آهكى و آتشفشانى تبديل مىشود . « 3 » تهامه را به سبب ژرف بودن ، غور يا سافله ( پايين ) نيز گفته‌اند . « 4 » ابن رسته تهامه را از اقليم دوم شمرده و مىنويسد : عاملى از طرف مرزبان ( ايرانى ) باديه بر . . . تهامه نظارت مىكرد و خراج آن نواحى را جمع‌آورى مىكرد . « 5 » اصطخرى دربارهء محدوده تهامه مىنويسد : تهامه كوههايى است كه در غرب به درياى قلزم ، در شرق به ناحيت صعده و نجران ، در شمال به مكه و در جنوب به ( شهر ) صنعاء محدود مىشود . « 6 » اين وصف ظاهرا منطبق با تهامه يمن است .\r\nزبيد مركز تهامهء يمن است . به نوشتهء ابن خرداذبه ناحيهء زبيد در مقابل ساحل غلافقه و ساحل مندب واقع است . « 7 » مقدسى مىنويسد : زبيد قصبهء تهامه يمن و يكى از دو مادر شهر يمن و جايگاه شاهان است . شهرى معتبر و خوش‌ساخت كه به بغداد يمن شهره شده است . در اين شهر بازرگانان ، دانشمندان ، بزرگان و اديبان زندگى مىكنند .\r\nزبيد براى ساكنانش شهرى مبارك است . چاههاى آبش شيرين و گرمابه‌هايش پاكيزه است . شهر بارويى از گل ( خشت ) با چهار دروازه به نامهاى دروازهء غلافقه ، دروازهء عدن ، دروازهء هشام و دروازه شبارق دارد . اطراف شهر ديه‌ها و كشتزارهاست . از مكه\r\n\r\n\r\n","description":"","footnote":"\r\n( 1 ) . المفصل فى تاريخ العرب . . . ؛ ج 1 ، ص 174 .\r\n( 2 ) . همانجا .\r\n( 3 ) .  Ency . of Islam ; Vol . 4 , p . 769 . \r\n( 4 ) . معجم البلدان ؛ ج 1 ، ص 902 .\r\n( 5 ) . الاعلاق النفيسه ؛ ص 96 و 177 .\r\n( 6 ) . مسالك و ممالك ؛ ص 26 .\r\n( 7 ) . المسالك و الممالك ؛ ص 116 .\r\n","page_name":" 202 ","page_number":208},
  {"content":"\r\n . \r\n","description":"","footnote":"","page_name":" 203 ","page_number":209},
  {"content":"\r\n . \r\n","description":"","footnote":"","page_name":" 204 ","page_number":210},
  {"content":"\r\n . \r\n","description":"","footnote":"","page_name":" 205 ","page_number":211},
  {"content":"\r\n . \r\n","description":"","footnote":"","page_name":" 206 ","page_number":212},
  {"content":"\r\n\r\nآبادتر و بزرگتر و مجهزتر است . بيشتر ساختمانهايش از آجر است . خانه‌هايش وسيع و زيباست . مسجد جامع شهر دور از بازارها قرار دارد . يكى از حكام زبيد به نام ابن زياد كاريزى براى شهر كشيده است . در يمن شهرى مانند آن نيست . بازارهايش تنگ و باريك و قيمتها گران و ميوه در آنجا اندك است . بيشتر خوراك مردم آن ذرت و گاورس است . « 1 » در سال 410 هجرى قمرى نجاح ( نامى ) زبيد را تصرف و قيس امير آنجا و غلامش مرجان را زنده به گور كرد و به نام خود سكه زد و با دستگاه خلافت عباسى مراوده برقرار كرد . . . در سال 452 هجرى قمرى به دست كنيزى كشته شد و غلام او كهلان به جايش نشست تا آنكه قاضى محمد بن على همدانى صليحى بر زبيد دست يافت . « 2 » در سال 473 هجرى قمرى سعيد بن نجاح ، على بن محمد صليحى را كشت و بر زبيد مسلط شد . اندكى بعد در 477 احمد بن على المكرم بر سعيد بن نجاح دست يافت . . .\r\nو زبيد را تصرف كرد . در سال 482 جياش بن نجاح ناگهان بر دار الاماره زبيد تاخت و آنجا را تصرف كرد . او به نام عباسيان خطبه خواند ( در حالى كه صليحيان به نام خلفاى فاطمى مصر خطبه مىخواندند ) . وى در سال 498 درگذشت . « 3 » دولت آل انجاح در سال 554 هجرى قمرى به دست على بن مهدى خارجى منقرض شد . « 4 » در اواسط سال 569 هجرى شمس الدوله تورانشاه ، برادر صلاح الدين ايوبى ، به يمن لشكر كشيد . وقتى مصريان به ديوار شهر رسيدند و كسى را در آنجا نيافتند كه از پيشرفت آنها جلوگيرى كند ، نردبانهايى بر ديوار گذاشتند و از آن بالا رفتند و شهر را با خشونت به تصرف درآوردند . امير زبيد ، عبد النبى بن على بن مهدى ، با همسرش اسير شد . شمس الدوله تورانشاه حكومت زبيد را به مبارك بن كامل بن منقذ از امراى خود سپرد . در اين هنگام در زبيد به نام عباسيان خطبه خوانده شد . « 5 » در سال 577 هجرى قمرى قتلغ‌آبه بر شهر زبيد دست يافت و حطان بن منقذ امير آنجا را بيرون كرد ، ولى اندكى بعد قتلغ‌آبه\r\n\r\n\r\n","description":"","footnote":"\r\n( 1 ) . احسن التقاسيم ؛ ص 84 و 85 .\r\n( 2 ) . العبر و ديوان المبتدأ و الخبر . . . ؛ ( تاريخ ابن خلدون ) ، ج 3 ، ص 303 .\r\n( 3 ) . همان ؛ ج 3 ، ص 306 .\r\n( 4 ) . همان ؛ ج 3 ، ص 309 .\r\n( 5 ) . كامل ؛ ج 22 ، ص 62 و تاريخ ابن خلدون ؛ ج 4 ، ص 438 .\r\n","page_name":" 207 ","page_number":213},
  {"content":"\r\n\r\nدرگذشت و مجددا حطان بن منقذ بر زبيد دست يافت . در سال 578 هنگامى كه سيف الاسلام طغتكين ، برادر صلاح الدين ايوبى ، به شهر زبيد رسيد ، حطان بن منقذ به يكى از دژهاى يمن پناه برد . « 1 » به نوشته ياقوت زبيد شهر مشهورى در يمن است كه در روزگار مأمون عباسى به سال 204 ( به دست محمد بن زياد ) بنا شد . « 2 » يك قرن بعد از ياقوت ، ابو الفداء گفته‌هاى او را تأييد مىكند و مىنويسد : باره‌اى دارد كه هشت دروازه دارد و فرضه يمن است . « 3 » ابن بطوطه كه خود زبيد را ديده در وصف آنجا مىگويد :\r\nشهرى است بزرگ كه جزء خاك يمن به‌شمار مىرود و تا صنعاء چهل فرسخ فاصله دارد ، در كشور يمن بعد از صنعاء شهرى به بزرگى و ثروتمندى زبيد نيست ، در اين شهر باغ بسيار و آب و ميوه و موز فراوان است ، زبيد در ميان دشت و دور از دريا واقع است و يكى از مراكز يمن بلكه از زيباترين شهرهاى آنجا مىباشد . . . نخل فراوان دارد . مردم آن خوش‌خوى و لطيف‌طبع و زيباروى هستند . . . مردم زبيد زمستان و تابستان هر روز شنبه را تعطيل مىكنند و به باغهاى خرما مىروند ؛ در اين روز كسى از مردم شهر و حتى بيگانگان در خانه نمىماند ؛ فروشندگان ميوه و حلوا متاع خود را در بيرون شهر عرضه مىكنند ؛ زنها سوار محمل و شتر مىشوند و به گردش مىپردازند . . . علما و دانشمندان زبيد عموما مردمى صالح و متدين و امين و داراى مكارم اخلاقند . « 4 »\r\nعثّر شهرى است در تهامهء يمن . به نوشتهء يعقوبى از مضافات مكه است كه در ساحل دريا و از سواحل ( تهامه ) يمن به‌شمار مىرود . « 5 » مقدسى در وصف آن مىنويسد :\r\nناحيت با اعتبارى است ، پادشاهى جداگانه دارد . شهرهايش زيبايند . عثّر شهرى بزرگ ، نيكو و پرآوازه است . قصبهء آن ناحيت و درگاه صنعاء و صعده به‌شمار مىرود . بازارى آباد و مسجد جامعى زيبا دارد . . . آب ( آشاميدنى ) را از راه دور مىآورند گرمابه‌هايش كثيف است . « 6 » به گفتهء ياقوت ميان اين شهر و مكه ده روز راه فاصله است . . . فوايد آنجا\r\n\r\n\r\n","description":"","footnote":"\r\n( 1 ) . كامل ؛ ج 22 ، ص 210 و 227 .\r\n( 2 ) . معجم البلدان ؛ ج 2 ، ص 915 و 916 و تاريخ ابن خلدون ؛ ج 3 ، ص 313 و 314 .\r\n( 3 ) . تقويم البلدان ؛ ص 89 .\r\n( 4 ) . سفرنامه ابن بطوطه ؛ ج 1 ، ص 269 و 270 .\r\n( 5 ) . البلدان ؛ ص 316 و 319 .\r\n( 6 ) . احسن التقاسيم ؛ ص 86 .\r\n","page_name":" 208 ","page_number":214},
  {"content":"\r\n\r\nدر سال به پانصد هزار دينار مىرسد . « 1 »\r\nحلى را نخستين‌بار ابن خرداذبه ، ضمن سخن از راه خولان‌ذى سحيم به مكه ياد كرده است . حلى از شهرهاى ناحيهء عثّر بود . مقدسى در وصف آن مىنويسد : بندرى آبادان و مرفه است و در آن همه‌گونه آسايش وجود دارد . « 2 » به نوشتهء ادريسى ، حلى شهر كوچكى است و فرمانروايش از مردم آنجا و از طرف امير تهامه انتخاب مىشود . اين شهر پيش‌بندر كسانى است كه از يمن به آنجا مىآيند و از قلزم به بالا مىروند . در حلى از واردشوندگان و خارج‌شوندگان باج گرفته مىشود و همه‌چيز به آنجا آورده مىشود . از حلى از راه خشكى تا شهر عثّر در جنوب پنج روز راه است . « 3 » ياقوت به نقل از عمارهء يمنى مىگويد : حلى شهرى در يمن و بر ساحل دريا واقع است ؛ ميان آن و سرّين يك روز راه و تا مكه هشت روز راه فاصله است . « 4 » يك قرن بعد از ياقوت ، ابو الفداء اشاره مىكند كه حلى در ناحيهء عثّر به حلى بن يعقوب معروف است . « 5 » بعضى حلى را از اعمال زبيد مىدانند ، ابن خلدون مىنويسد : عثّر و حلى و شرجه از اعمال بنى طرف و در دست سليمان بن طرف بود . . . تا آنكه سليمان به اطاعت ابو الجيش بن زياد درآمد ؛ سپس اين نواحى به دست سليمانيان از بنى الحسن ، كه از امراى مكه بودند ، افتاد . « 6 »\r\nشرجه يكى از بنادر تهامهء يمن است ، نخستين‌بار ابن خرداذبه به دنبال مخلافهاى حكم و جازان بندرگاه شرجه را نيز نام مىبرد . « 7 » يعقوبى اين شهر را از منازل ميان مكه تا يمن و بر كنار دريا به نام شرجة القريض دانسته است . « 8 » مقدسى در وصف آن مىنويسد : شهرى است بر كرانه دريا . انبار ذرت عدن و جدّه در آنجاست . شهر از خشت ساخته شده و آب مشروب آن را از راه دور مىآورند ، مسجد جامع شهر بر كرانه دريا واقع است . « 9 » به نوشتهء ياقوت ، شرجه از نواحى مكه و در ابتداى سرزمين يمن واقع است\r\n\r\n\r\n","description":"","footnote":"\r\n( 1 ) . معجم البلدان ؛ ج 3 ، ص 615 .\r\n( 2 ) . احسن التقاسيم ؛ ص 53 ، 70 و 86 .\r\n( 3 ) . نزهة المشتاق ؛ ج 1 ، ص 138 .\r\n( 4 ) . معجم البلدان ؛ ج 2 ، ص 327 .\r\n( 5 ) . تقويم البلدان ؛ ص 93 .\r\n( 6 ) . تاريخ ابن خلدون ؛ ج 3 ، ص 314 .\r\n( 7 ) . المسالك و الممالك ؛ ص 143 .\r\n( 8 ) . البلدان ؛ ص 319 .\r\n( 9 ) . احسن التقاسيم ؛ ص 86 .\r\n","page_name":" 209 ","page_number":215},
  {"content":"\r\n\r\nو همانجايى است كه ناحيهء عثّر قرار داشت . همو گويد كه در حديث اسود عبسى در كتاب حاشيه به خط ابن حاضنه ديدم كه گفته بود ، زرزر بن صهيب شرجى ، مولاى خاندان جبير بن مطعم قرشى ، از آنجا بود كه عطاء از او روايت شنيده و سفيان بن عيينه از او روايت كرده ، وى مردى پرهيزگار بوده است . « 1 » ابو الفداء مىنويسد : شرجه بندرى بر ساحل درياست كه خانه‌هايش از نى ساخته شده و طاقهاى چوبى دارد . « 2 »\r\nسرّين به گفتهء ابن خرداذبه از منازل ميان راه مكه تا عمان بوده است . « 3 » نوشته‌اند از مضافات مكه بر ساحل دريا بوده است . « 4 » اصطخرى در وصف آنجا مىنويسد : سرين مرز ميان يمن و حجاز است ، چون از مرز سرين بيرون شوى به ناحيت يلملم رسى . « 5 » سرين شهرى كوچك و داراى دژى بوده است . جامع آن نزديك دروازه قرار داشت .\r\nشهر داراى يك كارگاه ( ؟ ) بوده است . سرّين فرضه سروات است كه مركز حبوبات و خرما و عسل فراوان ( تهامهء يمن ) بوده است . « 6 » به نوشتهء ادريسى ، سرّين شهرى است بر ساحل دريا و فاصله آن تا حلى پنج روز راه است . قلعه‌اى استوار و خوش‌جايگاه دارد .\r\nآبش فراوان است . فرمانرواى آن حقوق مرسومى ( گمركى ) را از كشتيهايى كه در درياى سرخ از بالا به پايين و بالعكس به اين بندر وارد مىشوند و از كالاهاى بازرگانى و برده تأمين مىكند كه نيمى از آن را به فرمانرواى تهامه و نيم ديگر را به امير هاشمى مكه مىپردازد . « 7 » به نوشتهء ياقوت ، سرّين به لفظ تثنيه شهر كوچكى نزديك مكه بر ساحل درياست كه ميانشان چهار روز راه و ميان آن و جدّه پنج روز راه است . « 8 » ابو الفداء فاصله مكه و سرّين را به فرسخ ، نوزده فرسخ ذكر كرده است . « 9 » ابن خلدون مىنويسد : اين شهر در انتهاى تهامهء يمن است كه بر ساحل دريا قرار دارد . بارو ندارد و خانه‌هايش نيين است . راجح بن قتاده در سال 650 هجرى قمرى آنجا را تصرف كرد . دژ آن نيم مرحله با\r\n\r\n\r\n","description":"","footnote":"\r\n( 1 ) . معجم البلدان ؛ ج 3 ، ص 275 .\r\n( 2 ) . تقويم البلدان ؛ ص 90 .\r\n( 3 ) . المسالك و الممالك ؛ ص 148 .\r\n( 4 ) . البلدان ؛ ص 316 .\r\n( 5 ) . مسالك و ممالك ؛ ص 16 .\r\n( 6 ) . احسن التقاسيم ؛ ص 86 .\r\n( 7 ) . نزهة المشتاق ؛ ج 1 ، ص 138 .\r\n( 8 ) . معجم البلدان ؛ ج 3 ، ص 89 .\r\n( 9 ) . تقويم البلدان ؛ ص 93 .\r\n","page_name":" 210 ","page_number":216},
  {"content":"\r\n\r\nشهر فاصله دارد . « 1 »\r\nمخا ، شهر بندرى تهامهء يمن كه در ساحل بحر قلزم و در دهانهء باب المندب قرار دارد . به نوشتهء مسعودى ، محل معروف به مندب . . . تنگترين گذرگاههاى درياى سرخ است ؛ زيرا عرض آن فقط يك ميل است و بر ساحل آن مخا قرار دارد . « 2 » مقدسى در وصف مخا مىنويسد : شهرى آباد از نواحى زبيد است كه روغن بسيار دارد . آب شهر از چشمه‌اى است كه بيرون آن قرار دارد . جامع شهر نزديك چشمه و بر كرانهء دريا واقع است . « 3 »\r\nغلافقه شهر و بندرى در ساحل درياى سرخ است . به نوشتهء ابن خرداذبه ساحل غلافقه در مقابل زبيد قرار دارد . « 4 » يعقوبى مىنويسد : غلافقه مقابل جزيرهء دهلك ، كه جزيرهء نجاشى نام دارد ، واقع است . « 5 » به نوشته مسعودى ، غلافقهء زبيد كه اكنون ( يعنى قرن چهارم ) قلمرو ابن زياد ( ابو الجيش بن زياد ) است ، مجاور مخا واقع است . « 6 » به نوشته ادريسى غلافقه مخلافى است در خشكى . . . مردم قلعه ( آن ) متمدنند ( شهريند ) . شهر بر همان ساحلى است كه بندرگاه زبيد واقع است و با آن پنجاه ميل فاصله دارد . « 7 » به نوشتهء ياقوت غلافقه شهرى بر ساحل درياى يمن و برابر زبيد است كه لنگرگاهى دارد . فاصله آن تا زبيد پانزده ميل است و مسافران با كشتى از زبيد به آنجا مىروند . « 8 » ابو الفداء از قول العزيزى مىنويسد : زبيد را ساحلى است كه به غلافقه معروف است و ميانشان پانزده ميل فاصله است . « 9 » همو در جاى ديگر مىنويسد : غلافقه پيش‌بندر زبيد است و ميانشان چهل ميل فاصله است . « 10 » احتمالا اين فاصله ميان دو شهر زبيد و غلافقه بوده است ؛ ولى به نظر مىرسد منظور ياقوت از اينكه گفته است فاصله زبيد و غلافقه پانزده ميل است ، فاصله ميان دو ساحل زبيد و ساحل غلافقه باشد .\r\n\r\n\r\n","description":"","footnote":"\r\n( 1 ) . تاريخ ابن خلدون ؛ ج 3 ، ص 314 .\r\n( 2 ) . التنبيه و الاشراف ؛ ص 260 .\r\n( 3 ) . احسن التقاسيم ؛ ص 85 و 86 .\r\n( 4 ) . المسالك و الممالك ؛ ص 141 .\r\n( 5 ) . البلدان ؛ ص 319 .\r\n( 6 ) . التنبيه و الاشراف ؛ ص 260 .\r\n( 7 ) . نزهة المشتاق ؛ ج 1 ، ص 52 .\r\n( 8 ) . معجم البلدان ؛ ج 3 ، ص 808 .\r\n( 9 ) . تقويم البلدان ؛ ص 89 .\r\n( 10 ) . همان ؛ ص 155 .\r\n","page_name":" 211 ","page_number":217},
  {"content":"\r\n\r\n\r\nيمن و تقسيمات آن\r\nيمن در جنوب غربى شبه‌جزيرهء عربستان واقع است و از دو بخش شمالى و جنوبى تشكيل شده است . يمن شمالى ( جمهورى يمن شمالى ) از شمال به كشور عربستان ، از مشرق و جنوب شرقى به جمهورى يمن جنوبى ، از جنوب به باب المندب و از مغرب به درياى سرخ محدود است . اين جمهورى قسمتى از سرزمين پادشاهى قديم سبأ بوده است . يمن جنوبى كه در منتهى اليه جنوب جزيرة العرب قرار دارد ، از شمال به عربستان سعودى از مشرق به شيخ‌نشينهاى شبه‌جزيرهء عمان ، از جنوب به درياى عرب ( از متفرعات اقيانوس ) ، از مغرب به يمن شمالى ، از جنوب غربى به باب المندب محدود است . يمن جنوبى در قديم بيشتر به نام حضرموت معروف بوده است . بعد از اينكه يمن شمالى به استقلال رسيد سكنهء يمن جنوبى نيز خواهان استقلال شدند ، ولى مشكلات سياسى مانع اين امر شد و اين سرزمين كه به عدن معروف بود ، به صورت شيخ‌نشين اداره مىشد تا اينكه در سال 1968 ميلادى به استقلال رسيد . به عقيده برخى از دانشمندان مرزهاى يمن در قديم از تثليث شروع مىشده تا صنعاء و سپس تا حضرموت ، شحر و عمان ، عدن ابين و تهامه ( در ساحل درياى سرخ ) ادامه داشته است . كوههاى سراة از شمال تا جنوب يمن تا سواحل درياى عرب امتداد داشته است و در لابلاى آن درّه‌هايى بود كه آب باران در آن روان مىشد . « 1 » ناحيهء يمن بيشتر از سنگهاى ماسه‌اى و لايه‌هاى ته‌نشين به وجود آمده است . در اين سرزمين حرّه‌هاى زيادى وجود دارد كه برخى از جهانگردان از آنها ياد كرده‌اند ؛ مانند ارحب در شمال صنعاء كه مردم از آن براى خانه‌سازى سنگ سياه استخراج مىكنند . « 2 » در نزديكى ذمار آتشفشان و در بخش شمالى وادى ابرد و درّه ميان صرواح و مأرب زمينهاى حرّه يافت مىشود . مناطق آتشفشانى در قسمتهايى از عربستان جنوبى نيز مانند حضرموت ، عدن ، عمان و الربع الخالى وجود دارد كه از سنگهاى آتشفشانى در كارهاى ساختمانى استفاده مىشود .\r\n\r\n\r\n","description":"","footnote":"\r\n( 1 ) .  Ency . of Islam ; Vol . 4 , p . 764 .  .\r\n( 2 ) . المفصل فى تاريخ العرب . . . ؛ ج 1 ، ص 191 و 192 .\r\n","page_name":" 212 ","page_number":218},
  {"content":"\r\n\r\nبه نوشته جواد على ، نيبور ، سياح معروف مىگويد : مردم يمن گوگرد را از كوهى در مشرق ذمار استخراج مىكردند . « 1 » چون سرزمين يمن و بيشتر نواحى شبه‌جزيرهء عرب به شيوه‌اى فنى بررسى نشده و كارشناسان آزموده بدان گام ننهاده‌اند ، بدشوارى مىتوان از معادن و گونهء خاك اين مناطق در تمدن قبل از اسلام سخن گفت . فلزات به‌دست آمده از ويرانه‌ها و حفاريهاى آثار باستانى يمن نشان‌دهنده وجود شمشيرهاى ( مرغوب ) آبدار و برنده در جاهليت و اسلام در اين سرزمين بوده است . « 2 » جواد على به نقل از نيبور مىنويسد : در صعده و ديگر جاها معدنهايى بوده كه از آن آهن استخراج مىشده است . « 3 » همدانى جغرافيادان عرب نيز ضمن اشاره به معدنهاى طلا و نقرهء يمن گفته است كه اين دو فلز از معادن رضواض ، آهن از معادن نقم و غمدان و فصوص البقران و عقيق سعوانى ( منسوب به وادى سعوان ) از معادن شهاره و عيشان در كوههاى ناحيهء همدان يمن استخراج مىشده است . « 4 » از برخى معادن مزبور كه به روزگار قبل از اسلام مورد استفاده بوده ، در روزگار اسلامى نيز بهره‌بردارى مىشده است . « 5 » آب و هواى يمن به گونه‌اى است كه هر نوع گياهى در آن مىرويد ؛ زيرا هواى تهامه گرم و مرطوب ، ارتفاعات معتدل و هوا لطيف است . بيشتر فراورده‌هاى كشاورزى از اين سرزمين به دست مىآيد .\r\nبراى استفاده بيشتر از زمينها ، كشاورزان بلنديها را به صورت مدرّج و پلكانى درآورده‌اند تا آب باران را در آن نگهدارى كنند . مردم يمن سالها پيش از اسلام متنوعترين گونه‌هاى محصولات را مىكاشته‌اند و نام عربستان خوشبخت و عربستان سبز براستى سزاوار اين منطقه است . « 6 » از محصولات يمن تاك ، انار ، سيب ، زردآلو ، بخور ، كندر ، صمغ ، مرّ و . . .\r\nاست و در مناطق باران‌خيز غلات ، سبزيها و تره‌بار كشت مىشود . در منطقهء يمن و جنوب عربستان از اسب ، استر و خر ( الاغ ) استفاده مىشده است ؛ خصوصا از استر كه در زندگى عربها افزون بر سوارى جنبهء خودنمايى نيز داشته است . در يمن و نواحى جنوب\r\n\r\n\r\n","description":"","footnote":"\r\n( 1 ) . همان ؛ ج 1 ، ص 192 .\r\n( 2 ) . همانجا .\r\n( 3 ) . همان ؛ ج 1 ، ص 195 و 196 .\r\n( 4 ) . صفة جزيرة العرب ؛ ص 321 و 322 و المفصل فى تاريخ العرب . . . ؛ ج 1 ، ص 195 و 196 .\r\n( 5 ) . المفصل فى تاريخ العرب . . . ؛ ج 1 ، ص 195 و 196 .\r\n( 6 ) . همان ؛ ج 1 ، ص 210 .\r\n","page_name":" 213 ","page_number":219},
  {"content":"\r\n\r\nعربستان دامدارى نيز پررونق بوده است . در اين مناطق جاندارانى چون پلنگ ، يوزپلنگ ، گرگ ، گربه وحشى ، كفتار ، گاو وحشى ، خر وحشى ، شترمرغ ، آهو ، سوسمار ، موش صحرايى و پرندگانى چون عقاب ، باز ، كركس ، جغد ، كلاغ ، شانه‌به‌سر ( هدهد ) ، كبوتر ، هزاردستان و گنجشك وجود دارد . « 1 » نخستين دولت حاكم بر يمن و جنوب عربستان ، دولت معينى است كه در ناحيهء جوف يمن ( جوف جنوبى ) روى كار آمد و قسمت اعظم عربستان جنوبى زير سلطهء آنان بود . معين در اصل معان ( كه در تورات به صورتهاى ماعون و معون و معين براى ناميدن محل اين قوم آمده ) بوده است به معناى چشمهء آب . پايتخت معين شهر قرناو بود كه در جوف جنوبى ، شمال‌شرقى صنعاء قرار داشت . به‌نظر مىرسد قرناو همان شهر معين در 110 كيلومترى شمال مأرب باشد . معينىها براى تجارت با شمال مهاجرنشينهايى در منطقهء يمن و قسمت غربى و شمال عربستان به وجود آورده بودند و كالاهاى تجارتى را از ساحل جنوبى عربستان از بنادر قان ( حصن غراب ) ، ظفار ( بندر مهره ) ، شبوه ( پايتخت حضرموت ) ، تمنع ( پايتخت دولت قتبان ) ، وادى خريب ، مأرب ( پايتخت سبأ ) ، جوف معين و نجران به سوى شمال مىآوردند . « 2 » بعدها سبئيان ، كه در جنوب معين و شمال قتبان و شمال غربى حضرموت زندگى مىكردند ، به جاى معينيان نشستند و بتدريج اسم و شهرت آنان بر ساير ممالك مجاور غلبه كرد . شهرت سبأ در ميان مسلمانان به لحاظ آمدن نام آن در قرآن « 3 » و شرح و بسطى كه در روايات اسلامى از قصص تورات و كتب يهود اخذ شده ، بوده است . « 4 » پايتخت دولت سبئيان در ابتدا شهر صرواح واقع در مغرب مأرب بود « 5 » و سپس شهر مأرب واقع در شصت ميلى مشرق صنعاء پايتخت شد . اين شهر در ارتفاع 3900 پا از سطح دريا قرار داشت و محل تلاقى چند راه بازرگانى بود كه سرزمين كندر و بخور را به بنادر مديترانه پيوند مىداد . سد مأرب از بناهاى مشهور اين شهر است « 6 » كه آن\r\n\r\n\r\n","description":"","footnote":"\r\n( 1 ) . همان ؛ ج 1 ، ص 202 - 204 .\r\n( 2 ) . تاريخ عربستان و قوم عرب ؛ قسمت 1 و 2 ، ص 21 ، قسمت 3 ، 4 و 5 ، ص 2 .\r\n( 3 ) . سبأ ، 15 .\r\n( 4 ) . تاريخ عربستان و قوم عرب ؛ قسمت 3 - 5 ، ص 18 و 19 .\r\n( 5 ) . تاريخ عرب ؛ ص 68 .\r\n( 6 ) . همان ؛ ص 69 و 70 .\r\n","page_name":" 214 ","page_number":220},
  {"content":"\r\n\r\nرا يكى از مكرّب‌هاى ( مقرّب ) سبأ به نام ايتعمر ( يتعمر - يعمر عربى ) كه در اواخر قرن هشتم قبل از ميلاد حكومت داشته است ، به انجام رسانيد . بناى سد را پدر ايتعمر آغاز كرده بود . « 1 » در اواخر دوران سبئيان ، جنگهاى داخلى يمن باعث تحولاتى در آن خطّه و به وجود آمدن دولتهاى تازه‌اى در عرصه سياست يمن شد . يكى از آن دولتها امراى قلعهء معروف زيدان واقع در ظفار بود . ظفار از شهرهاى جنوبى يمن بود كه در هفده كيلومترى جنوب غربى يريم قرار داشت و بعدها پايتخت دولت حمير « هاماوران » شد و اكنون خرابه‌هاى آن در جنوب صنعاء ، پايتخت فعلى يمن ، قرار دارد . اين شهر غير از ظفارى است كه در سرزمين مهره بر ساحل درياى عرب ( اقيانوس هند ) واقع است . « 2 » پس از سبئيان حميريان بر روى كار آمدند . مركز حكومتى آنها از مأرب به ظفار ( جنوب صنعاء ) انتقال يافت . حميريان سراسر يمن و راههاى تجارتى را تحت نفوذ خود درآوردند . به نوشتهء حتّى ، كلمهء حومريتى « 3 » براى نخستين‌بار در كتاب گردش به دور درياى عرب ( حدود سال 60 م ) آمده و از آن پس در كتاب پلين بدان برمىخوريم .\r\nحميريان خويشاوند سبئيان به شمار مىرفتند كه بعدها وارث فرهنگ و بازرگانى آنها شدند . جمع‌آورى كندر و بخور كه پيوسته جنبهء تقدس دينى داشته ، منبع اساسى درآمد اين دولت بزرگ بوده است . يونانيان و روميان ظفار را سيفار يا سفار ( كه در سفر تكوين آمده و به معناى شهر داخلى است ) مىناميده‌اند . اين شهر در صد ميلى شمال شرقى بندر مخا بر سر راه صنعاء بوده است . ظفار در عربستان جنوبى مقام مأرب ، پايتخت سبأ ، و قرناو ، پايتخت دولت معين ، را به دست آورد و هنوز آثار آن بر اوج كوه مدورى به نزديك شهر برم در يمن ديده مىشود . « 4 »\r\nمىگويند يكى از پادشاهان حميرى به نام ليشرح بن يحصب « 5 » كه در قرن اوّل ميلادى مىزيست ، قصر غمدان را در صنعاء بنا كرد . حميريان شهرنشين براى آنكه از هجوم ناگهانى بدويان محفوظ بمانند قصرهاى محكم و استوارى ساختند . به گفته دو\r\n\r\n\r\n","description":"","footnote":"\r\n( 1 ) . تاريخ عربستان و قوم عرب ؛ قسمت 3 - 5 ، ص 20 .\r\n( 2 ) . همان ؛ قسمت 3 - 5 ، ص 23 .\r\n( 3 ) .  Homeritae \r\n( 4 ) . تاريخ عرب ؛ ص 71 .\r\n( 5 ) . معجم البلدان ؛ ج 3 ، ص 811 .\r\n","page_name":" 215 ","page_number":221},
  {"content":"\r\n\r\nجغرافيادان معروف ، همدانى و ياقوت ، غمدان كاخى بيست طبقه بوده و هر طبقهء آن بيست ذراع ارتفاع داشته است . اين كاخ از سنگ گرانيت و سماق و مرمر ساخته شده و دربار پادشاه در طبقهء بالاى آن بود . سقف آن را از تخته‌سنگى بسيار شفاف پوشانيده بودند ؛ به‌طورى كه انسان مىتوانست از ميان آن آسمان را ببيند و كلاغ را از غليواج بازشناسد . نماهاى چهارگانهء قصر از سنگهاى الوان به رنگهاى سپيد ، سرخ ، زرد و سبز بود . در چهار پايه اصلى بنا چهار مجسمهء شير از مس ( كه شباهت با شير واقعى داشت ) ساخته شده بود كه هرگاه باد به آن مجسمه‌ها مىوزيد از دهانش صداى غرش خارج مىشد . « 1 » غمدان تا هنگام ظهور اسلام پابرجا بود و ظاهرا در جنگهايى كه براى گسترش اسلام صورت گرفت از ميان رفت . از اواسط قرن چهارم ميلادى ( ظاهرا در حدود 354 - 355 و به قولى ميان سالهاى 341 و 346 ) نصرانيت در يمن رواج يافت . بر حسب روايات اين كار را تئوفيلوس ، معروف به هندى ، در زمان امپراتور روم كنستانتين ( 361 - 377 م ) ، انجام داد . از آن پس در ظفار و عدن به اجازه پادشاه حمير كليساهايى بنا كردند كه ظاهرا استيلاى حبشه در همان اوان به گسترش اين دين كمك كرد . در عهد آناستاسيوس ، امپراتور روم ( 491 - 518 م ) ، مسيحيت در ميان حميرىها رواج بيشترى يافت و امپراتورى روم با ملوك حمير روابطى منظم برقرار كرد . در اوايل قرن ششم ميلادى ( شايد در حدود 515 م ) زرعه يا پنيهاس معروف به ذونواس ( يوسف ) ، كه بر ضد حكمران يمنى لخيعه ينوف ذوشناتر . . . خروج كرد ، حميرىها را مغلوب ساخت و خود پادشاه يمن شد و دين يهود را پذيرفت . « 2 » ذونواس به آزار و اذيت مسيحيان پرداخت . اختلاف پيروان دو دين يكتاپرستى ، در عربستان جنوبى سرانجام به دشمنى گراييد و باعث كشتار مسيحيان نجران « 3 » در سال 523 ميلادى شد . « 4 » بعد از كشتار مسيحيان در نجران ، آوگوست « 5 » ، قيصر روم ، به سردارى آيليوس گالوس « 6 » به عربستان\r\n\r\n\r\n","description":"","footnote":"\r\n( 1 ) . همان ؛ ج 3 ، ص 811 و 812 و صفة جزيرة العرب ؛ ص 360 - 362 .\r\n( 2 ) . تاريخ عربستان و قوم عرب ؛ قسمت 3 - 5 ، ص 5 و 6 .\r\n( 3 ) . اصحاب الاخدود ( بروج ، 4 ) .\r\n( 4 ) . تاريخ عرب ؛ ص 79 .\r\n( 5 ) .  Auguste  ، اوگوستوس :  Augustus  .\r\n( 6 ) .  Aylius Gallus \r\n","page_name":" 216 ","page_number":222},
  {"content":"\r\n\r\nلشكر كشيد و نجران و نشق و كميته را فتح كرد و تا مأرب ، پايتخت سبأ و جنوب شرقى آن هم پيش رفت . سپاه روم مدتى مأرب را محاصره كرد ، ولى پس از شش روز به دليل بىآبى بدون كاميابى عربستان را رها كرد و به مصر بازگشت . روميان ناكامى در لشكركشى دو ساله را به يمن بيشتر نتيجهء خيانت نبطيان در راهنمايى مىدانند ؛ ولى خرابيهايى كه اين لشكركشى در خاك سبأ ايجاد كرد در تنزل رونق آن مملكت و شايد ضعف آن دولت در يمن بىتأثير نبوده است . « 1 » ايجاد راه دريايى در بحر قلزم موجب شد تا روم با حبشهء افريقا ( دولت اكسوم ) ارتباط برقرار كند . اين ارتباط حبشه را كه دشمن ديرينهء يمن بود ، بر ضد دول عربستان جنوبى تقويت كرد . بعدها كه دعات رومى نصرانيت را در حبشه گسترش دادند ، در حبشه مسيحى تحولى ايجاد شد . حبشىها دو بار در سالهاى 523 و 525 به يمن حمله كردند . حملهء دوم حبشه در سال 525 ، كه در زمان پادشاهى كالب الااصبحه بود ، به سردارى أرياط و ابرهه ( ابراهيم ) ، كه تابع أرياط بود ، انجام گرفت . در اواخر بهار يا اوايل تابستان ( سال 525 ) اين دو سردار يمن را گرفتند .\r\nارياط به صنعاء وارد شد و ابرهه در جند در مشرق شهر تعزّ سكنا گرفت . چندى بعد ابرهه بر ارياط شوريد و او را كشت . در حدود سالهاى 533 - 534 ميلادى ابرهه كار يمن را مستقيما خود به دست گرفت . او در صنعاء كليسايى به نام قليس ( يونانى كليسا ) بنا كرد و خواست آن را مركز حج اعراب قرار دهد ، ولى كامياب نشد . در جنگهاى ايران و روم كه در سنه 540 مسيحى شروع شد ، دولت روم در تلاش بود تا ابرهه را بر ضد ايران برانگيزد . عاقبت به تحريك روم ابرهه به ايران لشكركشى كرد . به عقيده برخى ، سپاه ابرهه همان اصحاب فيل است كه قصد خرابى كعبه را داشته‌اند . لشكركشى مذكور مدتى قبل از ولادت حضرت رسول ( ص ) بوده است نه مقارن با ولادت آن حضرت كه برخى از مورخين مسلمان آن را عام الفيل دانسته‌اند . محمد بن سائب كلبى كه بغوى از او در تفسير سورهء فيل نقل كرده ، حملهء ابرهه را به مكه 23 سال قبل از ولادت\r\n\r\n\r\n","description":"","footnote":"\r\n( 1 ) . تاريخ عربستان و قوم عرب ؛ قسمت 3 - 6 ، ص 32 و 33 .\r\n","page_name":" 217 ","page_number":223},
  {"content":"\r\n\r\nپيامبر ( ص ) دانسته است . « 1 »\r\nقهرمان نهضت عربان براى رهايى يمن از تسلط حبشيان ، چنان كه روايات مىگويند ، سيف بن ذى يزن است كه از نژاد شاهان قديم حمير بود . كوشش موفقيت‌آميز سيف در داستانهاى منثور عرب مقامى معتبر دارد . سيف كه به كمك ايرانيان بر يمن چيره شده بود ادارهء امور يمن را به روش مختلط ( ايران و يمن ) انجام مىداد . او اسما فرمانروا شد و در قصر غمدان كه به دوران حبشيان ساخته شده بود ، اقامت گزيد ؛ « 2 » ولى چندى بعد به دست مخالفان خود كشته شد و ايرانيان تا فتح يمن به دست مسلمانان يمن را اداره مىكردند . دربارهء فتح يمن ، بلاذرى مىنويسد : چون خبر پيروزيهاى پيامبر ( ص ) به مردم يمن رسيد ، هيأتهايى از ايشان نزد وى آمدند و رسول خدا ( ص ) عهدنامه‌هايى براى آنان نوشت مبنى بر آنكه آنچه از اموال و اراضى و دفائن قبل از تنظيم عهدنامه در دست ايشان است باقى باشد . « 3 » پيامبر ( ص ) اداره هر گوشه از سرزمين جنوبى عربستان را به يكى از صحابه واگذار كرد . خالد بن سعيد بن عاص را به امارت صنعاء و اطراف آن فرستاد ؛ مهاجر بن ابى امية بن مغيرهء مخزومى را والى شهر صنعاء كرد ؛ زياد بن لبيد را والى حضرموت ساخت ؛ ابو موسى اشعرى را بر زبيد و رمح و عدن و سواحل امارت داد و عمرو بن حزم انصارى را والى نجران كرد . « 4 » حمزهء اصفهانى از چند والى ايرانى يمن قبل از اسلام ياد مىكند . « 5 »\r\nپس از تسلط مسلمانان بر يمن ، اين سرزمين به صورت مخلافهاى متعدد اداره مىشد . مخلاف برابر با كوره ( يعنى ناحيه ) در نزد مردم عراق بوده است و هر مخلاف را نامى بود كه به آن شناخته مىشد . . . و به تعبير ديگر مخلاف برابر با جند ( اردوگاه ) در نزد مردم شام بوده است . « 6 » ابن خرداذبه نخستين جغرافيادانى است كه مخاليف يمن را نام برده و فاصلهء هر مخلاف را تا مخلاف ديگر بيان مىكند . « 7 » به نوشته يعقوبى يمن\r\n\r\n\r\n","description":"","footnote":"\r\n( 1 ) . تاريخ عربستان و قوم عرب ؛ قسمت 3 - 6 ، ص 7 - 10 و تاريخ عرب ؛ ص 80 .\r\n( 2 ) . تاريخ عرب ؛ ص 84 .\r\n( 3 ) . فتوح البلدان ؛ ص 101 .\r\n( 4 ) . همان ؛ ص 101 - 103 .\r\n( 5 ) . سنى ملوك الارض و الانبياء ؛ ص 115 و 116 .\r\n( 6 ) . جغرافية شبه جزيرة العرب ؛ ص 254 .\r\n( 7 ) . المسالك و الممالك ؛ ص 136 - 143 .\r\n","page_name":" 218 ","page_number":224},
  {"content":"\r\n\r\nهشتاد و چهار مخلاف دارد كه مانند استانها و شهرهايند . « 1 »\r\nبه لحاظ وسعت اطلاعات دربارهء مخلافهاى يمن و اسامى بسيار نامأنوس ضبط شده در كتب جغرافيايى كه همهء آنها بدون شرح و تفصيلند ، به همين مقدار كه گفته شد بسنده مىكنيم و فقط به بعضى شهرهاى يمن مانند صنعاء كه بعد از اسلام نيز اهميت داشته‌اند ، اشاره مىكنيم .\r\nاز صنعاى قبل از اسلام و تاريخ آن سخن گفتيم ؛ ولى اين شهر به لحاظ قدمت و عظمتش در دوران اسلام نيز از مراكز مهم يمن به‌شمار مىرفته است . ابن رسته در وصف آن مىنويسد : صنعاء پايتخت يمن است . در يمن ، تهامه و حجاز شهرى بزرگتر ، پرجمعيت‌تر ، پربركت‌تر و اصيلتر . . . از شهر صنعاء نيست . صنعاء شهرى است كوهستانى - بيابانى ، داراى هواى معتدل و خوشگوار كه در تمام سال يكنواخت و شبيه به هواى لطيف بهارى است . . . اكثر خانه‌هاى آن با گچ و آجر و سنگهاى ظريف و صاف مزين شده است . . . و كف بعضى از خانه‌ها را با آجر و گچ پوشانيده‌اند . در قديم اين شهر حصار نداشت ، ولى بعد از فتنهء ابن يعفر ، پادشاه آن بارويى به دور شهر ساخت . شهر را خيابانى به دو نيمه تقسيم مىكند . دو طرف اين خيابان كاخهايى از سنگ و آجر ساخته شده و تمام كوچه‌هاى شهر به همين خيابان باز مىشود . بازار شهر در جهت قبله قرار دارد . . . مسجد جامع شهر نزديك حصار شهر و از سنگ و گچ ساخته شده است ، گفته‌اند ؛ اين مسجد به امر حضرت رسول ( ص ) و در زمان او بنا شده است . « 2 » مسجد صنعاء 22 مناره داشت كه در هر نماز از همهء مناره‌هاى آن به تسلسل اذان گفته مىشد .\r\nبه نوشتهء اصطخرى ، صنعاء جايگاه پادشاهان يمن بوده است و بنايى عظيم در آن است كه اكنون ويران شده و به صورت تلّى بزرگ باقى مانده كه آن را غمدان گويند . « 3 » صاحب حدود العالم در وصف صنعاء مىنويسد : قصبهء يمن است ، شهرى است خرم و آبادان و\r\n\r\n\r\n","description":"","footnote":"\r\n( 1 ) . البلدان ؛ ص 317 - 319 و صفة جزيرة العرب ؛ ص 165 - 231 .\r\n( 2 ) . الاعلاق النفيسه ؛ ص 127 - 129 .\r\n( 3 ) . مسالك و ممالك ؛ ص 26 و صورة الارض ؛ ص 36 .\r\n","page_name":" 219 ","page_number":225},
  {"content":"\r\n\r\nهرچه از بيشتر نواحى يمن خيزد از اين شهر ( نيز ) خيزد . . . و گندم و كشتهاى ديگرشان به سالى دوبار ثمر دهد و جو سه‌بار يا چهار بار از غايت اعتدال هوا . اين شهر باره‌اى دارد از سنگ و گويند كه نخستين بنايى كه از پس طوفان كرده‌اند ، اين است . « 1 » مقدسى در وصف صنعاء مىنويسد : قصبهء ( مركز ) نجد ( ارتفاعات ) يمن است ، سابقا از زبيد بزرگتر و آبادتر بود . . . ولى امروز درمانده [ كم‌اهميت‌تر از آن 
  ] شده است ، اما شهرى مرفه ، پرميوه و ارزان است ، نان خوب و بازرگانى سودمند دارد . اكنون كه كوچكتر شده ، باز هم خوش‌بنا و بازارش گشاده است ، ساختمانهايش به كوفه ماند ، همه از آجر است ، جامعى زيبا در يك سمت شهر دارد . همچنين مىنويسد : خود صنعاء يكى از مخلافهاى يمن است . در جاى ديگر مىنويسد : بيشتر مردم صنعاء و صعده پيرو ابو حنيفه‌اند و مساجد جامع در دست ايشان است . « 2 » ياقوت مىنويسد : چنان كه گفته‌اند صنعاء به لحاظ بسيارى ميوه‌هايش و گوارايى آبهايش به دمشق شباهت دارد . « 3 » ابو الفداء به نقل از العزيزى مىنويسد : صنعاء بازارهاى بزرگ و كالاهاى بازرگانى بسيار دارد . « 4 » ظاهرا به نوشتهء حمد الله مستوفى ، صنعاء ديگر حكم پايتخت يمن را نداشته است ، مىنويسد : اكنون دار الملك يمن شهر تعزّ است ، ولى صنعاء را آب و هوا چنان سازگار است كه چهار فصل در آن ديده مىشود . « 5 »\r\nمأرب شهرى است در جنوب غربى شبه‌جزيرهء عربستان كه در گذشته پايتخت دولت سبأ بوده است . خرابه‌هاى شهر قديمى مأرب هم‌اكنون در شمال‌شرقى صنعاء ديده مىشود . خرابه‌هاى اين شهر در دشتى كه ارتفاعش از سطح دريا 160 / 1 متر است قرار دارد . وادى اذنه « 6 » هم‌اكنون نيز آنجا را مشروب مىكند . قصبهء مأرب امروز در آن ناحيه بر سر پشته‌اى ( تپه‌اى ) در شمال‌شرقى صنعاء قرار دارد . مأرب ، مركز دولت سبأ ،\r\n\r\n\r\n","description":"","footnote":"\r\n( 1 ) . حدود العالم ؛ ص 166 و 167 .\r\n( 2 ) . احسن التقاسيم ؛ بخش 1 ، ص 124 ، 127 ، 135 و 136 .\r\n( 3 ) . معجم البلدان ؛ ج 3 ، ص 421 .\r\n( 4 ) . تقويم البلدان ؛ ص 95 .\r\n( 5 ) . نزهة القلوب ؛ ص 263 .\r\n( 6 ) .  Azzana \r\n","page_name":" 220 ","page_number":226},
  {"content":"\r\n\r\nبر سر راه كاروانى بخور قرار داشته است . اين شهر قبل از اسلام بر اثر سيل عرم « 1 » ويران شد . « 2 »\r\nبعد از اسلام نخستين جغرافيادانى كه از مأرب نام برده ، ابن خرداذبه است كه هنگام سخن از مخلافهاى يمن ؛ ده مأرب را جزء مخلاف أعلا و أنعم و . . . ياد كرده است . « 3 » به نوشتهء يعقوبى مأرب خود مخلافى از 84 مخلاف يمن بوده است . « 4 » اصطخرى در آغاز قرن چهارم هجرى قمرى از مأرب نام برده و از آبگيرى كه به ديار سبأ بوده و سدى بر آن بسته بودند سخن گفته است . « 5 » صاحب حدود سبأ را از شهركهاى بانعمت و مردم بسيار ياد كرده است . « 6 » به نوشته مقدسى سبأ ناحيتى است كه در پيرامونش چند دهكدهء منبردار هست و قصبه‌اى آباد دارد . « 7 » ادريسى مىنويسد : شهر سبأ ( مأرب ) اكنون ويران است . . . فاصلهء آن تا ظفار سه مرحله است و دهى است كه در قديم شهرى بزرگ و آباد و پرجمعيت بوده است در آنجا كاخ سليمان بن داوود ( ع ) بوده كه به كاخ صرواح معروف بوده است . در حال حاضر ( زمان ادريسى ) جز تلها و ويرانه‌ها چيزى از آن كاخ باقى نمانده است . « 8 » به نوشته ابو الفداء مأرب پايتخت تبابعهء يمن و در پايان كوههاى حضرموت بوده است . او نام آن را به نام بانىاش يشجب بن يعرب بن قحطان خوانده است . « 9 » آثار باقيمانده از سبأ و مأرب را چند سياح خارجى در نيمهء دوم قرن نوزدهم و آغاز قرن بيستم ، از كتيبه‌هاى موجود در خرابه‌هاى شهر سبأ ( مأرب ) شناسايى كرده‌اند . « 10 »\r\nصعده شهر و ناحيه‌اى است در شمال يمن با معادن آهن كه استخراج آن دشوار است . از آنجا سنگ جزع يمانى صادر مىكنند . صعده يكى از مخلافهاى يمن بوده كه\r\n\r\n\r\n","description":"","footnote":"\r\n( 1 ) .  arem \r\n( 2 ) . سبأ ، 16 .\r\n( 3 ) . المسالك و الممالك ؛ ص 137 و 138 .\r\n( 4 ) . البلدان ؛ ص 97 .\r\n( 5 ) . مسالك و ممالك ؛ ص 17 و 28 و صورة الارض ؛ جزء اوّل ، ص 39 .\r\n( 6 ) . حدود العالم ؛ ص 168 .\r\n( 7 ) . احسن التقاسيم ؛ بخش 1 ، ص 103 .\r\n( 8 ) . نزهة المشتاق ؛ ج 1 ، ص 56 و 153 .\r\n( 9 ) . تقويم البلدان ؛ ص 97 .\r\n( 10 ) . ر . ك . : تاريخ عربستان و قوم عرب ؛ قسمت 1 و 2 ، ص 23 - 28 .\r\n","page_name":" 221 ","page_number":227},
  {"content":"\r\n\r\nقبيلهء خولان در آن سكونت داشته‌اند . « 1 » به نوشتهء اصطخرى صعده شهرى آبادان و محل بازرگانى است . پوستى كه به نجران و جرس و طايف مىبرند ، بيشتر از صعده مىآيد و حسينيان آنجا مقام دارند . « 2 » صعده در سرزمين خولان بن عمرو بن الحاف قرار داشته كه در جاهليت جماع خوانده مىشده است و همان روزگار در آنجا كاخ استوارى بوده است . « 3 » صاحب حدود مىنويسد : صعده شهرى است آبادان با مردم بسيار و بازرگانانى از بصره . در قديم جايگاه پادشاهان يمن بوده است . صعده چرم بسيار و نعلين يمنى دارد . « 4 » به نوشتهء مقدسى ، ( صنعتگران ) آنجا ظرفهايى از پوست و فرشهاى زيبا و چرم نيكو مىساخته‌اند ، صعده شهر علويان و اقطاع ايشان بوده است . « 5 » ادريسى مىنويسد :\r\nپوستهاى دباغى شده را از صعده به حجاز مىبردند . « 6 » ياقوت اطلاعات جغرافيادانهاى قبل از خود را درباره صعده نقل كرده و از يكى از دهات آباد صعده به نام اعمشيه كه در 25 ميلى آن بوده ، نام برده است . « 7 »\r\nتعزّ شهرى مركزى كه در جنوب يمن ، در 51 كيلومترى شمال شهر مخابر دامنهء جبل صبر واقع است و فاصلهء آن تا شهر زبيد سه مرحله و ارتفاع آن از سطح دريا 1374 متر است . شهر قديمى آن ، ديوارى بزرگ با دروازه‌هاى فراوان و بازارى بزرگ داشته است . تعزّ شهرى قديمى است كه بسيارى از بناهاى آن در شورشهاى قرن نوزدهم ميلادى ويران شده است . در شهر مساجد زيبايى وجود دارد كه به دوران رسوليان يمن ( از 628 تا 858 ق / 1229 - 1454 م ) ساخته شده است . اين مساجد از بزرگى و عظمت شهر حكايت مىكند . « 8 » ياقوت در وصف قلعهء آن مىنويسد : قلعه بزرگ تعزّ از قلعه‌هاى مشهور يمن بوده است . « 9 » يك قرن بعد ، ابو الفداء مىنويسد : در زمان ما تعزّ جايگاه پادشاهان يمن است و قلعهء آن كه در كوههاست ، بر تهامه و سرزمين زبيد سايه افكنده\r\n\r\n\r\n","description":"","footnote":"\r\n( 1 ) . البلدان ؛ ص 97 و 98 .\r\n( 2 ) . مسالك و ممالك ؛ ص 26 .\r\n( 3 ) . صفة جزيرة العرب ؛ ص 115 و 116 .\r\n( 4 ) . حدود العالم ؛ ص 166 .\r\n( 5 ) . احسن التقاسيم ؛ بخش 1 ، ص 124 .\r\n( 6 ) . نزهة المشتاق ؛ ج 1 ، ص 146 .\r\n( 7 ) . معجم البلدان ؛ ج 3 ، ص 389 و تقويم البلدان ؛ ص 96 .\r\n( 8 ) . جغرافية شبه جزيرة العرب ؛ ص 308 .\r\n( 9 ) . معجم البلدان ؛ ج 1 ، ص 854 .\r\n","page_name":" 222 ","page_number":228},
  {"content":"\r\n\r\nاست و بالاى شهر تعزّ باغ و بوستانهايى است كه به آن صهلة گفته‌اند و امير يمن آب را از كوهها بدانجا جارى ساخته و در ميان بوستانها بناى بزرگى ساخته است . « 1 » ابن بطوطه سياح مغربى كه از يمن ديدن كرده در وصف تعزّ مىنويسد : از بزرگترين و نيكوترين شهرهاى يمن است . مردمى خشن و متكبر دارد . اين شهر سه محله دارد كه در محله اول سلطان با غلامان و حواشى و رجال دولت ، در محله دوم امرا و لشكريان و در محله سوم تودهء مردم سكونت دارند . تعز بازار بزرگى دارد كه محالب خوانده مىشود . « 2 »\r\nشبام شهر كوچكى كه در ارتفاع 2635 مترى از سطح دريا واقع است . سلسله جبال كوچكى از شمال غربى آن مىگذرد كه قلعهء شبام بر آن قرار دارد . بر گرد شهر بارويى است . اين شهر كاملا قديمى است . گلازر ( آلمانى ) از آنجا نقوش گرانبهايى را ، كه دلالت بر قدمت شهرهاى يمن داشت ، به دست آورد . « 3 » ابن رسته مىنويسد : در شش فرسخى صنعاء قلعه‌اى است كه از آن ابن يعفر ، امير يمن ، بوده و به نام شبام ( شبام ) معروف است . اين قلعه بجز يك معبر تنگ كوهستانى دشوار و صعب العبور كه بر آن پلى نصب كرده‌اند ، راه ديگرى ندارد . در اين قلعه بيش از 500 كوشك و بيش از 40 قريه وجود دارد . در آنها چشمه‌ها ، نهرها ، مزارع ، بوستانها ، نخلها و چهارپايانى مانند شتر ، گاو و گوسفند فراوان است . در خود قلعه بازار و مسجد جامع بزرگى است . « 4 » همدانى ( م . 334 ) در وصف شبام مىنويسد : شهرى است با مساجد بزرگ . ساكنان آن حضرموتىها بودند . در آن شهر سه مسجد بوده است كه كندىها نيمى از آنها را خراب كرده‌اند . اين شهر نخستين شهر حميرىها بوده است . « 5 » فاصلهء شبام تا صنعاء به نوشته مقدسى يك مرحله بوده است . « 6 » به نوشتهء ادريسى شبام از سرزمين حضرموت است .\r\nقلعه‌اى بلند واقع در كوه شبام دارد كه مشرف بر شهر است . در اين كوه دهات بسيار آباد ، كشتزارها ، آب روان ، غلات ، درختان خرما و نيز سنگهاى گرانبهاى عقيق ، نقره و جزع\r\n\r\n\r\n","description":"","footnote":"\r\n( 1 ) . تقويم البلدان ؛ ص 91 .\r\n( 2 ) . سفرنامه ابن بطوطه ؛ ج 1 ، ص 272 .\r\n( 3 ) . جغرافية شبه جزيرة العرب ؛ ص 303 .\r\n( 4 ) . اعلاق النفيسه ؛ ص 131 .\r\n( 5 ) . صفة جزيرة العرب ؛ ص 169 .\r\n( 6 ) . احسن التقاسيم ؛ بخش 1 ، ص 156 .\r\n","page_name":" 223 ","page_number":229},
  {"content":"\r\n\r\n( نوعى سنگ ) وجود دارد . « 1 » ياقوت مىنويسد : آب آشاميدنى مردم صنعاء از شبام تأمين مىشود و ميان آن و صنعاء يك شبانه روز راه است . بالا رفتن بر كوه شبام دشوار است .\r\nدر اين كوه غارهاى بزرگى است كه در آنها فرزندان ابن يعفر ساكنند و در دل اين كوه قلعه‌هاى سخت شگفت دارند . سيتغ كوه شبام وسيع است و در آنجا كشتزارها و درختان فراوانى است . « 2 » به نوشتهء ابو الفداء ، شبام قصبهء حضرموت بوده كه ميان آن تا صنعاء 71 فرسخ و به قول بعضى يازده مرحله راه بوده است . « 3 » احتمال دارد كه ابو الفداء اشتباها شبوه پايتخت حضرموت را با قلعهء شبام نزديك صنعاء يكى گرفته باشد .\r\nحضرموت ، از نواحى ديگر يمن است كه در ساحل جنوبى عربستان كنار درياى عرب ( از متفرعات اقيانوس هند ) واقع است و سرزمين مهره كه در امتداد شرقى آن قرار دارد به آن ضميمه مىشود . حضرموت از مغرب به يمن و از شمال به بيابان ربع الخالى محدود است . قسمت عمدهء حضرموت را واديهايى كه از ارتفاعات جنوب عربستان منشأ مىگيرد ، تشكيل مىدهد . اين ارتفاعات به درازاى حدود 640 كيلومتر از غرب به شرق امتداد دارد ، قسمتهايى از اين ارتفاعات ، 2400 متر بلندى دارد . ميان اين ارتفاعات و دريا ، دشت ساحلى قرار دارد . بندر مهم مكلّا ( المكلّا ) « 4 » از مراكز دادوستد مهم با هند و جاوه در اندونزى است . محصولات عمدهء حضرموت خرما ، گندم ، نيل و توتون است . حضرموت در ايام باستانى به لحاظ تجارت بخور و مرّ مشهور بوده و در مآخذ قديم يونانى نامش آمده است . اراضى ساحلى حضرموت به دوران قديم شامل مهره و شحر بود كه به نام سرزمين بخور و كندر شهرت داشت . « 5 » به نوشتهء اصطخرى ، حضرموت در مشرق عدن ، نزديك دريا واقع است . در آنجا ريگزارى است كه آن را احقاف خوانند و حضرموت شهرى كوچك است و ناحيتى بسيار دارد . گور هود\r\n\r\n\r\n","description":"","footnote":"\r\n( 1 ) . نزهة المشتاق ؛ ج 1 ، ص 154 .\r\n( 2 ) . معجم البلدان ؛ ج 3 ، ص 249 .\r\n( 3 ) . تقويم البلدان ؛ ص 97 .\r\n( 4 ) .  Al - Mokalla \r\n( 5 ) . تاريخ عرب ؛ ص 46 ، 71 .\r\n","page_name":" 224 ","page_number":230},
  {"content":"\r\n\r\nپيامبر ( ع ) آنجا قرار دارد و نزديك آن ، چاه برهوت واقع است . « 1 » صاحب حدود العالم مىنويسد : « ناحيتى است خرم و آبادان و اندر وى شهرهاست و رسم ايشان چنان است كى هر غريبى كى به شهر ايشان اندر شود و به مزگت [ مسجد 
  ] ايشان نماز كند هر روزى سه‌بار طعام برند او را و نواخت بسيار كنند ، مگر كى مخالفتى كند به مذهب ايشان » . « 2 » مقدسى ، قصبه ( مركز ) حضرموت را احقاف مىنامد و مىنويسد : در ميان شنزار و دور از كرانهء دريا قرار دارد . جايى است آباد و پرجمعيت ، مردمش به دانش و كار تمايل دارند ، ولى آزمند و سيه چرده‌اند . « 3 » ادريسى در وصف مهره كه از توابع حضرموت است مىنويسد : مركز آن شحر ناميده مىشود و زبان مردم مهره ، عجمى ( غير عربى ) و زبان حميريان قديم است . « 4 » ياقوت در قرن هفتم فقط از تريم و شبام ، دو شهر حضرموت ، و از قلعه‌ها و آباديهاى آنها ياد كرده است . « 5 » ابو الفداء به محصول خرماى حضرموت ، كه به شحر آورده مىشده و فاصلهء آن تا شحر چهار روز راه بوده ، اشاره كرده است . « 6 »\r\nشبوه ، پايتخت حضرموت ( همان سابوتاى يونانى و رومى ) است كه از اواسط قرن پنجم قبل از ميلاد تا اواخر قرن اول ميلادى رونق داشته است . « 7 » در همان روزگار اين شهر ( شبوه ) از مواضع مهم جادهء بخور و تجارت ميان مصر و هند بود . از قرن 3 ق . م تا قرن 6 ميلادى ، شبوه مقر سلسله‌اى از كاهنان بود كه بر بعضى از شهرهاى پرنعمت حضرموت فرمانروايى داشتند . از شبوه در جغرافياى قرون وسطاى اسلامى نامى نيامده است ؛ فقط ياقوت در وصف آن مىنويسد : از شهرهاى حميريان بود و مردم آن از آنجا بيرون آمدند و در حضرموت ، كه نزد ايشان شبام خوانده مىشد ، سكونت كردند . « 8 » بر جاى شبوه امروز آبادى كوچكى است كه تابع حكومت عدن مىباشد . « 9 »\r\nشحر ، در مشرق سيحوت ( صيهد ) در كرانه‌هاى سرزمين مهره قرار دارد و مهره در\r\n\r\n\r\n","description":"","footnote":"\r\n( 1 ) . مسالك و ممالك ؛ ص 27 و صورة الارض ؛ جزء 1 ، ص 38 .\r\n( 2 ) . حدود العالم ؛ ص 168 .\r\n( 3 ) . احسن التقاسيم ؛ بخش 1 ، ص 126 .\r\n( 4 ) . نزهة المشتاق ؛ ج 1 ، ص 154 و 155 .\r\n( 5 ) . معجم البلدان ؛ ج 2 ، ص 285 .\r\n( 6 ) . تقويم البلدان ؛ ص 84 .\r\n( 7 ) . تاريخ عرب ؛ ص 46 ، 71 .\r\n( 8 ) . معجم البلدان ؛ ج 3 ، ص 257 .\r\n( 9 ) . فرهنگ فارسى مصاحب ؛ ذيل شبوه .\r\n","page_name":" 225 ","page_number":231},
  {"content":"\r\n\r\nزبان عربى جنوبى به معناى كرانه ( ساحل ) است . « 1 » شحر در بيابانى از شن با ديوارى از گل به دور آن بود و در گوشه و كنار آن برجهاى مثلث‌شكلى قرار داشت . در كنار باروى شهر قلعه‌هاى دايره‌شكلى براى حفاظت از شهر ساخته بودند . سواحل سرزمين شحر را بيشتر كوههايى مىپوشانيد كه تا ساحل دريا پيش آمده بود . در اين كوهها بخور مىروييد و بندر اين سواحل ، شهر حاسك ، بر كنار خليج بزرگى بوده كه كوريا موريا خوانده مىشد . « 2 » ابن خرداذبه نخستين جغرافيادان مسلمان است كه ضمن وصف راه ساحلى جنوب عربستان از عمان تا مكه ، شحر را ياد كرده است . او مىگويد : سرزمين كندر است . « 3 » به نوشتهء اصطخرى ، ديار مهره ، قصبه‌اى دارد كه شحر خوانده مىشود . ولايتى خشك است . زبانشان دشوار است . از آنجا نجيبان نيكرو خيزد و كندر از آنجا آورند . « 4 » صاحب حدود العالم مىنويسد : از شحر ، استران نيك خيزد و لبان ( صمغ عربى ) از آنجا به همه جهان مىبرند . « 5 » به نوشته مقدسى شحر مركز صيد ماهيهاى بزرگ است كه به عمان و عدن و ديگر جاهاى يمن و بصره برده مىشود . درختهاى كندر ( صمغ ) در آنجا مىرويد . « 6 » به نوشته ادريسى در شحر قبايل مهره كه عرب خالصند ، سكونت دارند . . . اكثر اين سرزمين خشك است . « 7 » عنبر شحرى ( منسوب به شحر ) در سواحل شحر يافت مىشود . « 8 » به نوشتهء ابو الفداء مركز بلاد شحر شهر ظفار است . در بلاد شحر بسيارى از گياهان هند مانند نارگيل يافت مىشود . در شمال آنجا ريگزار احقاف واقع است . « 9 »\r\n\r\nعمان\r\nعمان « 10 » ، سلطان‌نشينى مستقل در گوشهء جنوب شرقى شبه‌جزيرهء عربستان است . پايتخت\r\n\r\n\r\n","description":"","footnote":"\r\n( 1 ) . المفصل فى تاريخ العرب . . . ؛ ج 1 ، ص 177 .\r\n( 2 ) . جغرافية شبه جزيرة العرب ؛ ص 357 و 365 .\r\n( 3 ) . المسالك و الممالك ؛ ص 147 و كتاب الخراج ؛ ص 192 .\r\n( 4 ) . مسالك و ممالك ؛ ص 27 .\r\n( 5 ) . حدود العالم ؛ ص 168 .\r\n( 6 ) . احسن التقاسيم ؛ بخش 1 ، ص 77 و 126 .\r\n( 7 ) . نزهة المشتاق ؛ ج 1 ، ص 154 و 155 .\r\n( 8 ) . معجم البلدان ؛ ج 3 ، ص 263 .\r\n( 9 ) . تقويم البلدان ؛ ص 93 .\r\n( 10 ) .  Oman \r\n","page_name":" 226 ","page_number":232},
  {"content":"\r\n\r\nو بندر عمده‌اش شهر مسقط بر كنار درياى عمان و درياى عرب واقع است . رأس المسندم در داخل سواحل متصالح ( شيخ‌نشينها ) نيز جزء عمان است . عمان از طرف شمال به ربع الخالى محدود مىشود . دو شهر قديمى آن صحار و صور بازارهاى محلى و بندرگاه كشتيرانى به سوى هند ، يمن ، زنگبار و سواحل خليج فارس است . عمان از لحاظ محصولات كشاورزى و منابع معدنى ثروتمند است . صادراتش خرما ، ليمو ، انار و ماهى خشك است . در آنجا پرورش شتر نيز رايج است . بيشتر مردم آن پيرو مذهب اباضىاند .\r\nسرزمين عمان از منطقهء كوهستانى و دشتهاى كرانه‌اى تشكيل شده و منطقهء كوهستانى آن از سنگهاى آتشفشانى است . در لابلاى كوههاى عمان درّه‌هايى است كه بيشتر آنها خشك و بدون آب است و راه مواصلاتى ميانه كرانه و زمينهاى داخلى از اين درّه‌ها مىگذرد . هواى عمان گرم و استوايى است . ايرانيان قديم عمان را « مزون » مىناميدند . « 1 » در عمان شهرهاى باستانى مانند صحار ، نزوه و دبا از آغاز روزگار اسلام معروف بوده است . صحار پايتخت قديم عمان . . . يكى از بازارهاى دوران جاهليت بوده است . « 2 » در سال هشتم هجرت ، پيامبر ( ص ) عمرو بن عاص را نزد جيفر و عياذ ( دو برادر ) فرزندان جلندى ازدى به عمان فرستاد تا صدقات و زكات آنجا را از توانگران گرفته و به تنگدستان دهد و از مجوس ( زرتشتيان ) هم جزيه ( گزيت ) بگيرد ؛ گفته شده كه اين كار در سال هفتم هجرت بوده است . « 3 » به نوشتهء اصطخرى ، عمان ولايتى گرمسير است . . . در عمان خرما و ميوه بسيار باشد ؛ مانند انار ، موز و ناق كه به عربى آن را نبق « 4 » گويند . . . و كشتيهاى بزرگ آنجا آيد [ لنگر اندازند 
  ] . بر كرانهء درياى پارس هيچ شهرى آبادانتر و توانگرتر از صحار نيست ، در اين ولايت شهرهاى بسيار است و گويند كه اعمال آن سيصد فرسنگ باشد . در آنجا قومى از خوارجند كه ايشان را شراة خوانند . . . [ به روزگار 
  ] معتضد ، ميان ايشان و قومى از بنى سامة بن لوى جنگ افتاد . مردى از ايشان به نام محمد بن قاسم\r\n\r\n\r\n","description":"","footnote":"\r\n( 1 ) . ايرانشهر بر مبناى جغرافياى موسى خورنى ؛ ص 95 .\r\n( 2 ) . المفصل فى تاريخ العرب . . . ؛ ج 1 ، ص 177 و 178 .\r\n( 3 ) . كامل ؛ ج 1 ، ص 328 .\r\n( 4 ) . كنار كه بار درخت سدر است .\r\n","page_name":" 227 ","page_number":233},
  {"content":"\r\n\r\nسامى به نزد معتضد آمد و از وى مدد خواست . معتضد مردى را به نام ابو ثور با وى راهى عمان كرد ، او عمان را فتح كرد و خطبه به نام معتضد عباسى خواند . قوم شراة به ناحيتى كه آن را نزوه خوانند مسكن گزيدند . « 1 » به نوشتهء صاحب حدود العالم « عمان شهرى است عظيم بر كران دريا و اندر وى بازرگانان بسيارند و باركدهء همه جهان است و هيچ شهرى نيست اندر جهان كه اندر وى بازرگانان توانگرتر از آنجا بود و همهء جهازهاى ( كشتيهاى ) مشرق و مغرب و جنوب و شمال بدين شهر افتد و از اينجا به جايها ببرند » . « 2 »\r\nواليان قرمطى از سال 317 تا 375 هجرى قمرى به عمان آمدوشد داشتند . . . و مردم نزوه ، كه خوارج بودند ، حكومت را به دست گرفتند و قرامطه و رافضيان را قتل‌عام كردند . « 3 » مقدسى ، عمان را يكى از چهار خورهء ( ناحيهء ) بزرگ جزيرة العرب نام مىبرد و مىنويسد : هشتاد فرسخ در هشتاد فرسخ است . قصبهء آن ( مركز آن ) صحار و شهرهايش :\r\nنزوه ، سرّ ، ضنك ، حفيت ، دبا ، سلوت ، جلّفار و . . . است . تمام [ اين سرزمين 
  ] نخلستان و باغ است ، آب مشروب ايشان از چاههاست كه با گاو بيرون مىكشند و بيشتر [ عمان 
  ] كوهستانى است . « 4 » مهره به عمان متصل است و در شمال آن قرار دارد . عمان سرزمينى مستقل ، پرجمعيت با درختان نخل و ميوه‌هاى گرمسيرى بسيار چون موز ، انار ، انجير و انگور است . دو شهر صور و قلهات ، از شهرهاى عمان ، بر ساحل درياى نمك فارس واقع است . اين دو شهر كوچك ، ولى آبادند . آب آشاميدنى مردم عمان از چاهها تأمين مىشود . مردم آنجا ماهى و مرواريد صيد مىكنند . « 5 » ياقوت ، عمان را خوره‌اى عربى بر ساحل درياى يمن و هند و در اقليم اول و در مشرق هجر « هگر قديم » مىداند . او مىنويسد : عمان شهرها ، نخلستانها و زراعت فراوان دارد . گرماى آن ضرب المثل است . « 6 » ابو الفداء مىنويسد : عمان شهر بزرگى است و لنگرگاهى دارد كه كشتيهاى سند و هند و چين و زنگبار بدانها درآيند و قصبهء آن ، صحار ، بر كنار درياى پارس است و\r\n\r\n\r\n","description":"","footnote":"\r\n( 1 ) . مسالك و ممالك ؛ ص 27 .\r\n( 2 ) . حدود العالم ؛ ص 169 .\r\n( 3 ) . تاريخ ابن خلدون ؛ ج 3 ، ص 131 .\r\n( 4 ) . احسن التقاسيم ؛ بخش 1 ، ص 102 ، 104 ، 132 و 133 .\r\n( 5 ) . نزهة المشتاق ؛ ج 1 ، ص 155 .\r\n( 6 ) . معجم البلدان ؛ ج 3 ، ص 717 .\r\n","page_name":" 228 ","page_number":234},
  {"content":"\r\n\r\nشهرى بزرگتر از آن نيست . « 1 » به نوشته حمد الله ، عمان بزرگترين شهر ( جنوب شرقى ) عربستان است و درياى عمان بدان منسوب است . « 2 »\r\nصحار شهر و بندرى است در ساحل درياى عمان . ابن خرداذبه مىنويسد : عمان همان صحار و دبا است . « 3 » بر كرانهء درياى پارس هيچ شهرى آبادانتر و توانگرتر از صحار نيست . « 4 » به نوشتهء همدانى ، صحار بزرگترين خوره ( ناحيه ) سرزمين عمان است . « 5 » در قرن چهارم هجرى قمرى شهرى مهمتر و آبادتر از صحار ، قصبهء عمان بر كرانهء درياى چين ، نبوده است . اين شهر پرجمعيت گردشگاهها و ثروت بسيار داشته و ميوه‌خيز و پربركت و ثروتمندتر از زبيد و صنعاء بوده است . بازارهايش شگفت‌انگيز ، خانه‌هايش از آجر و چوب ساج . . . و جامع آن با گلدسته‌هاى زيبا و بلند در كنار دريا و در انتهاى بازارها قرار داشته است ، چاههاى آبش شيرين و كاريزى گوارا داشته و مردم در اين شهر از هر جهت در رفاه بوده‌اند . [ شهر 
  ] درگاه چين و انبار مشرق‌زمين و عراق و پناهگاه يمن محسوب مىشده است . بيشتر مردمش ايرانى بوده‌اند . . . محراب مسجد جامع آن چنان ستاره‌كوبى شده كه از هر جهت بچرخى [ و بدان نگاه كنى 
  ] رنگ‌به‌رنگ مىشود به طورى كه از يك طرف زرد و از طرف ديگر سبز و از سويى ديگر سرخ رنگ ديده مىشود . « 6 » هر ساله بازرگانان بسيارى از سرزمينهاى ديگر به آنجا آمد و رفت مىكنند و تمام كالاهاى يمن به آنجا آورده مىشود . « 7 » بناهاى شهر همه از آجر و ساج ساخته شده و در آن نواحى ، شهرى همانند آن از نظر ( خوش‌ساختى ) بنا نبوده است . « 8 » در اوايل قرن دهم هجرى قمرى پرتغاليها صحار [ و عمان 
  ] را تصرف كردند ؛ بعدها ناصر بن مرشد يعربى ، امام عمان ، بر صحار دست يافت . « 9 »\r\nنزوه ، در دامنهء كوه اخضر ، از شهرهاى قديم عمان و در 150 كيلومترى جنوب\r\n\r\n\r\n","description":"","footnote":"\r\n( 1 ) . تقويم البلدان ؛ ص 99 .\r\n( 2 ) . نزهة القلوب ؛ ص 263 .\r\n( 3 ) . المسالك و الممالك ؛ ص 60 .\r\n( 4 ) . مسالك و ممالك ؛ ص 27 .\r\n( 5 ) . صفة جزيرة العرب ؛ ص 237 .\r\n( 6 ) . احسن التقاسيم ؛ بخش 1 ، ص 131 و 132 .\r\n( 7 ) . نزهة المشتاق ؛ ج 1 ، ص 156 .\r\n( 8 ) . معجم البلدان ؛ ج 3 ، ص 369 .\r\n( 9 ) . تاريخ مسقط و عمان ، بحرين ، قطر و روابط آنها با ايران ؛ ص 330 - 331 و 364 .\r\n","page_name":" 229 ","page_number":235},
  {"content":"\r\n\r\nغربى مسقط ( در دامنه‌هاى جنوبى سلسله جبال عمان ) واقع است . اصطخرى مىنويسد :\r\nقوم شراة ( از خوارج ) به نزوه رفتند و هنوز آنجايند . « 1 » در آخر قرن چهارم هجرى نزوه شهرى بزرگ در مرز كوهستان بود . ساختمانهايش از گل و مسجد جامع آن در ميان بازار بود . آب آشاميدنى مردم آن از چاه تأمين مىشد . دور شهر را نخلستان فراگرفته بود . « 2 » ياقوت مىنويسد : نزوه در ساحل دريا نيست ، بلكه كوهى است در عمان و در آن ، آباديهاى بزرگ بيشمارى است كه تمام آنها را نزوه خوانند . . . مردم آن عرب و از خوارجند . در آنجا نوعى پارچه مخلوط با حرير ( ابريشم ) مىبافند كه در ديگر سرزمينهاى عرب بافته نمىشود . « 3 »\r\nمسقط ، شهر و پايتخت و بندر مهم سلطان‌نشين عمان است كه در كنار درياى عمان و جنوب كوههاى اخضر قرار دارد . بامهاى خانه‌هاى مسقط ، جز بناهاى سلطنتى ( كاخها ) ، همه مرتفع و مسطحند . كاخ حكومتى آن يادگار استيلاى پرتغاليان است و در وسط شهر قرار دارد . ابن رسته نخستين جغرافيادانى است كه از مسقط نام برده است . « 4 » در اواخر قرن چهارم هجرى ، مسقط بندرى بوده كه كشتيهاى يمن را پذيرا مىشده و جايى زيبا و پرميوه بوده است . « 5 » به نوشتهء ياقوت ، مسقط شهرى ساحلى بوده كه در پايان مرزهاى عمان و در جانب يمن قرار داشته است . « 6 » هم‌اكنون مسقط بزرگترين بندر در ساحل خليج فارس است . « 7 » ساكنان آن ، بيشتر هندى و بلوچ و سياهپوست هستند . اين شهر بدان سبب كه بندرگاه خوبى است و مشرف بر مدخل خليج فارس است مركز اصلى صادرات و واردات عمان مىباشد .\r\n\r\nبحرين ، احساء ، يمامه ، نجد و عروض\r\nبحرين پيش از اسلام و در صدر اسلام و تا حدود قرن هفتم هجرى قمرى به همه سرزمين\r\n\r\n\r\n","description":"","footnote":"\r\n( 1 ) . مسالك و ممالك ؛ ص 27 .\r\n( 2 ) . احسن التقاسيم ؛ بخش 1 ، ص 132 .\r\n( 3 ) . معجم البلدان ؛ ج 4 ، ص 776 .\r\n( 4 ) . الاعلاق النفيسه ؛ ص 99 .\r\n( 5 ) . احسن التقاسيم ؛ بخش 1 ، ص 132 .\r\n( 6 ) . معجم البلدان ؛ ج 4 ، ص 519 .\r\n( 7 ) . جغرافية شبه جزيرة العرب ؛ ص 373 .\r\n","page_name":" 230 ","page_number":236},
  {"content":"\r\n\r\nساحل جنوبى خليج فارس از بصره تا عمان اطلاق مىشده است و معلوم نيست كه وجه تسميهء اين سرزمين به بحرين چيست . مىدانيم كه بحرين يعنى محلى كه دو دريا آن را دربر گرفته باشد ؛ در حالى كه موقعيت اين سرزمين چنين نيست . شايد دليل آن وجود دريا از يك طرف و صحراهاى انباشته از شن از طرف ديگر باشد كه مانند دريايى آن را فراگرفته است . ضمنا بايد گفت كه بحرين و احساء جزئى از منطقهء عروض يا ريگزار بزرگ جنوب شرقى عربستان هستند . سرزمين بحرين از سمت شمال و مغرب و جنوب به صحراهاى بىآب و علف و ريگزارهاى شبه‌جزيرهء عرب محدود است . . . و راههاى كاروانى صعب‌العبورى آن را به مدينه ، حجاز ، يمن و عمان مربوط مىكرده است .\r\nوسعت حوزهء خشكى كه بحرين بر آن اطلاق مىشده است ، با ميزان نفوذ و غلبهء قبايل و اقوامى كه در آن مىزيسته‌اند ، ارتباط داشت و گاهى شامل كليهء صحراها و واحه‌هايى مىشد كه پيرامون آن پراكنده بوده است . در تشكيلات ادارى دورهء ساسانى اين ناحيه را به چند ولايت يا حكومت‌نشين به نامهاى « هگر » يا « هجر » و « بتن اردشير » يا « خط » و « ميشماهيگ » يا « اوال » ، كه امروز بحرين خوانده مىشود ، تقسيم كرده بودند كه هر يك از آنها مستقيما با تشكيلات مركزى جنوب غربى كشور ساسانيان ارتباط داشته است . « 1 » به نوشته طبرى ، اردشير ( بابكان ) از گور به بحرين رفت و پادشاه آن « سنتروگ » « 2 » را در حصار گرفت ؛ چندانكه ناگزير شد خود را از باروى شهر به زير اندازد تا كشته شود . . . سپس اردشير به مداين بازگشت . « 3 » اردشير بعدها بتن اردشير را ، كه يكى از شهرهاى منطقهء بحرين است ، ساخت . چون اردشير بناى بارهء آن را بر اجساد مردم آنجا كه بر ضد او شورش كرده بودند ، نهاد آن شهر را بتن اردشير ناميدند . « 4 » به نوشتهء دينورى اين شهر را « فوران اردشير » هم مىگفتند . « 5 » عده‌اى گفته‌اند كه اردشير شهر خط را در بحرين بنيان نهاد . « 6 » نولد كه معتقد است كه خط قسمت ساحلى بحرين است و شهرهاى\r\n\r\n\r\n","description":"","footnote":"\r\n( 1 ) . جغرافياى تاريخى ايران باستان ؛ ص 615 .\r\n( 2 ) . سنطروق يا ساسيرون .\r\n( 3 ) . تاريخ ايرانيان و عربها در زمان ساسانيان ؛ ص 48 .\r\n( 4 ) . تاريخ سنى ملوك الارض و الانبياء ؛ ص 44 .\r\n( 5 ) . اخبار الطوال ؛ ص 145 .\r\n( 6 ) . تاريخ ايرانيان و عربها . . . ؛ ص 48 .\r\n","page_name":" 231 ","page_number":237},
  {"content":"\r\n\r\nقطيف و عقير در آن قرار دارد . « 1 » در اوايل سدهء چهارم ميلادى هنگامى كه شاپور دوم هنوز طفل و صغير بود ، قبايل عرب بحرين و يمامه [ عبد القيس و كاظمه 
  ] چندين مرتبه به خاك ايران هجوم آوردند . « 2 » شاپور چون به حد رشد رسيد براى سركوب اعراب از دريا گذشت و به خط آمد و مردم آن نواحى را بكشت و همچنان برفت تا به هجر ( هگر ) رسيد كه در آنجا اعراب بنى تميم و بكر بن وائل و عبد القيس بودند ، آنها را نيز كشتار كرد . . . سپس به ناحيهء يمامه آمد و اعراب آنجا را بكشت . پس از آن گروهى از مردم بنى تغلب را در بحرين ، كه همان خط ( دارين ) است و هيج مىخواندند ، ( در ساحل بحرين ) ساكن گردانيد . « 3 » شاپور ( دوم ) دست از تعقيب اعراب برنداشت و با لشكرى فراوان با كشتيها به قطيف آمد و هجر را تصرف كرد و اعراب را اسير و شانه محبوسين را سوراخ كرد و طنابى از ميان آن گذراند . بدين سبب او را در تاريخ مشرق هوبه سنبا يا ذوالاكتاف ناميده‌اند و از آن زمان به بعد بحرين جزء حكومت ايران گرديد . « 4 » ماركوارت مىنويسد : عمان ( و احتمالا بحرين ) در نيمه دوم قرن اول ميلادى در تصرف امپراتورى ايران بوده است . او اضافه مىكند كه به نظر مىرسد ، عمان ( و بحرين ) در دوران استيلاى مسلمانان به‌طور مستقيم در تصرف ايران نبوده ، بلكه تحت حاكميت برادران عبد و جعفر ، پسران جلنده ( جلندى ) ، بوده است . « 5 » به‌نوشتهء بلاذرى ، در روزگار پيامبر ( ص ) منذر بن ساوى عبدى از طايفهء بنو عبد الله بن زيد « 6 » از سوى پارسيان بر اعراب سرزمين بحرين فرمانروايى داشت . « 7 » چون سال هشتم هجرت فرارسيد ، رسول خدا ( ص ) علاء بن عبد الله بن عماد حضرمى را به همراه نامه‌اى براى منذر بن ساوى و سىبخت ، مرزبان هجر ، به بحرين فرستاد و ايشان را به اسلام يا پرداخت جزيه دعوت كرد ، آن دو تن اسلام آوردند و همراه ايشان همهء اعراب آن ديار و\r\n\r\n\r\n","description":"","footnote":"\r\n( 1 ) . همان ؛ ص 70 .\r\n( 2 ) . جغرافياى تاريخى ايران باستان ؛ ص 617 .\r\n( 3 ) . تاريخ ايرانيان و عربها . . . ؛ ص 110 و 111 .\r\n( 4 ) . جغرافياى تاريخى ايران باستان ؛ ص 617 .\r\n( 5 ) . ايرانشهر بر مبناى جغرافياى موسى خورنى ؛ ص 96 .\r\n( 6 ) . عبد الله بن زيد معروف به اسبذى كه به قريهء اسبذ در هجر منسوب بود كه در بحرين به پرستش اسب معروف بودند .\r\n( 7 ) . فتوح البلدان ؛ ص 113 .\r\n","page_name":" 232 ","page_number":238},
  {"content":"\r\n\r\nبرخى از عجمان ( پارسيان ) مسلمان شدند ، ولى مردم سرزمين بحرين مجوسى و يهود و نصارى بودند و علاء با آنان بر پرداخت جزيه صلح كرد . « 1 » بعدها خليفهء دوم ، عمر ، علاء بن حضرمى را از بحرين احضار كرد و به جاى او عثمان بن ابى العاص ثقفى را بر بحرين و عمان گمارد . « 2 »\r\nبه نوشته ابن خرداذبه دهات بحرين عبارتند از : خط ، قطيف ، آرة ، هجر ، فروق و بينونه . « 3 » دربارهء مرزهاى بحرين گفته شده كه بحرين از سمت مغرب به سرزمين يمامه متصل است و سرزمين يمامه از جانب مشرق به بحرين ، از طرف مغرب به مكه و شمال به بيابانى كه به عذيب و ضرّيه و نباج و ديگر حدود بصره متصل است ، محدود مىشود . « 4 » به نوشته اصطخرى ميان بحرين و عمان بيابانى است ، . . . از روزگار بنى اميه ، آل حنظلة بن تميم از فرزندان عروة بن أديه ، از بحرين به فارس آمدند ؛ . . . حسن جنّابى كه او را بو سعيد مىگفتند و مذهب قرمطيان داشت ، از آنجا براى بازرگانى به بحرين آمد ، ولى عربها را دعوت كرد و قومى بسيار بر او گرد آمدند . « 5 » به نوشتهء همدانى ، بحرين را به سبب رودهايش ، محلّم و عين الجريب ، به اين نام خوانده‌اند . « 6 » صاحب حدود العالم مىنويسد : بحرين ناحيتى است با مردم بسيار و شهرها و ديه‌ها و جايهاى آبادان . « 7 » مقدسى در نيمه دوم قرن چهارم فقط از بحرين و هجر نام برده است . او مىنويسد : احساء قصبهء هجر است و بحرين خوانده مىشود . « 8 » ادريسى در قرن ششم ، شهرهاى منطقهء بحرين را نام برده و دربارهء هر كدام شرح مبسوطى داده است .\r\nاين شهرها عبارتند از : هجر ( هگر ) و حمص ، قطيف ، احساء ، بيشه ، زاره و خط كه تيرهاى خطّى منسوب به اين شهر است . « 9 » در سال 605 ، پيش از حملهء مغول ، در ولايت بحرين نوعى خرما به عمل مىآمد كه از آن شراب درست مىكردند . « 10 » به نوشته ياقوت\r\n\r\n\r\n","description":"","footnote":"\r\n( 1 ) . همان ؛ ص 113 و 114 .\r\n( 2 ) . همان ؛ ص 119 .\r\n( 3 ) . المسالك و الممالك ؛ ص 152 .\r\n( 4 ) . الاعلاق النفيسه ؛ ص 213 .\r\n( 5 ) . مسالك و ممالك ؛ ص 28 ، 123 و 130 .\r\n( 6 ) . صفة جزيرة العرب ؛ ص 251 .\r\n( 7 ) . حدود العالم ؛ ص 169 .\r\n( 8 ) . احسن التقاسيم ؛ بخش 1 ، ص 43 .\r\n( 9 ) . نزهة المشتاق ؛ ج 1 ، ص 386 .\r\n( 10 ) . جهان نامه ؛ ص 74 .\r\n","page_name":" 233 ","page_number":239},
  {"content":"\r\n\r\nبحرين نامى است براى همه شهرهايى كه بر كنار درياى هند ، ميان بصره و عمان ، واقعند و قصبهء آن را هجر گفته‌اند . . . در اين ناحيه ، چشمه‌ها و آبها و شهرهاى وسيعى است و بعضى مىگويند كه يمامه نيز از نواحى آن است . در روزگار بنى اميه يمامه از بحرين جدا بوده ، ولى به روزگار بنى عباس عمان ، بحرين و يمامه ناحيهء واحدى بوده‌اند . « 1 » در سال 628 ، اتابك ابو بكر بن سعد زنگى با يارى ناخدا ملك جمشيد ، از ملوك بنى قيصر ، بيشتر سواحل جنوب ، قطيف ، بحرين ، عمان و احساء را به تصرف خود درآورد . « 2 » به نوشتهء ابو الفداء ، بحرين . . . ناحيه‌اى بر ساحل درياى فارس و سرزمين قرامطه بوده است ، اين ناحيه داراى دهات بسيار و همان هجر ( هگر ) است . . . « 3 » حمد الله مستوفى ، بحرين ساحلى و جزيره‌اى را درهم آميخته ، نخست از بحرين جزيره‌اى سخن مىگويد ، ولى در تعريف مركز آن مىنويسد : شهرستان آن را هجر گفته‌اند ، سپس به تعريف بحرين قديمى ( كه در ساحل جنوبى خليج فارس بوده است ) مىپردازد و مىنويسد : اردشير بابكان آنجا را ساخت . در زمان سابق آن را با لحساء ، قطيف ، خط ، ازر ، الآره و . . . از ملك عرب شمرده‌اند . . . از ميوه‌هاى بحرين خرماى فراوان است . « 4 »\r\nاحساء يا لحساء . احساء قسمت عمدهء اراضى ساحلى خليج فارس است كه در كتب قديم به بحرين معروف بوده است ، اين ناحيه به علت نزديكى به دريا ( خليج فارس ) از روزگار پيش از اسلام اهميت بسزايى داشته است . احساء به طول 480 كيلومتر از شمال و شمال غربى به جنوب شرقى در ساحل جنوبى خليج فارس امتداد دارد . « 5 » ناحيهء احساء و بحرين از بخشهاى عروض بوده‌اند كه در نزد مورخ معروف رومى ، پلينى ، به نام كاتارائى « 6 » معروف بوده است . . . بيشترين قسمت احساء را دشتى بيابانى فراگرفته است . احساء در سمت غرب به بلنديهايى منتهى مىشود كه در لابلاى آن تپه‌هاى فراوانى است . اين تپه‌ها در راستاى وادى المياه و كوه طف كشيده شده‌اند . ناحيهء شرقى\r\n\r\n\r\n","description":"","footnote":"\r\n( 1 ) . معجم البلدان ؛ ج 1 ، ص 507 .\r\n( 2 ) . تاريخ جهان‌آراء ؛ ص 126 و 127 .\r\n( 3 ) . تقويم البلدان ؛ ص 99 .\r\n( 4 ) . نزهة القلوب ؛ ص 137 .\r\n( 5 ) . جغرافياى تاريخى ايران باستان ؛ ص 63 .\r\n( 6 ) .  Cataraei \r\n","page_name":" 234 ","page_number":240},
  {"content":"\r\n\r\nاحساء در كرانه دريا بيشتر شوره‌زار است . در اين ناحيه چاههاى فراوان آب با عمق نه‌چندان زياد قرار دارد . پربارش‌ترين منطقه اين ناحيه قطيف است . « 1 » قطيف بر كنار خليجى واقع است كه جزيرهء تاروت را دربر گرفته و از شهرهاى دريايى احساء به شمار مىآيد . سطح اين شهر چند متر از دريا بالاتر است . در محل اين شهر ويرانه‌هاى باستانى وجود دارد . . . كه بايستى جاى شهر بيلبانا « 2 » ، يكى از شهرهاى جرهائيان ( گرهائيان ) ، بوده باشد . . . كرانهء خليج قطيف را پلينى ، مورخ رومى ، سينوس گولوپس « 3 » خوانده است .\r\nگفته‌اند كه گولوپ و كاتنى « 4 » نام دو قبيله‌اى بوده كه در آنجا سكنا داشته‌اند و نام كاتنى يا خطينى ما را به ياد « خط » مىاندازد « 5 » كه در متون عربى بر سراسر كرانهء بحرين اطلاق مىشده است . « 6 » جزيرهء كوچك تاروت كه در خليج قطيف قرار دارد گويا همان شهر قديمى « تارو » يا « تاهرت » است كه نامش در جغرافياى بطلميوس آمده و شهر دارين در آن واقع است . به نظر مىرسد كه اين شهر بر روى خرابه‌هاى باستانى ، كه احتمالا پرستشگاه خداى « عشتروت » بوده است ، بنا شده كه بعدها بخش نخست آن افتاده و صورت « تاروت » باقى مانده است . « 7 » قسمتى از احساء كه در شمال و در كرانهء جنوبى خليج فارس قرار دارد ، سرزمين هموار كويت است كه آن نيز جزء منطقهء بزرگ عروض محسوب مىشود . كرانه‌هاى كويت به صورت تپه‌هاى برجسته شنى است كه در آنجا آب فراوان موجود است . بيشتر كشت آنان درخت خرماست . از پرآوازه‌ترين شهرهاى اين اميرنشين شهر كويت است كه بر كنارهء خليجى واقع است . كويت جايگاه اقوام كهن و قديمى بوك‌ها « 8 » بوده كه پدران قبيله عبد القيس ( عرب ) بوده‌اند . پايتخت آنها شهر كورومانيس « 9 » بوده است كه نام پيشين كويت ( قرين ) از همين كورومانيس گرفته شده است . « 10 » احتمالا خندقى كه شاپور ذوالاكتاف دستور كندن آن را داد تا شارسان ( شهرهاى\r\n\r\n\r\n","description":"","footnote":"\r\n( 1 ) . المفصل فى تاريخ العرب . . . ؛ ج 1 ، ص 174 و 175 .\r\n( 2 ) .  Bilbana \r\n( 3 ) .  Gaulopes \r\n( 4 ) .  Chateni \r\n( 5 ) . المفصل فى تاريخ العرب . . . ؛ ج 1 ، ص 176 .\r\n( 6 ) . معجم البلدان ؛ ج 2 ، ص 453 .\r\n( 7 ) . المفصل فى تاريخ العرب . . . ؛ ج 1 ، ص 176 .\r\n( 8 ) .  Bukae , Abueaei \r\n( 9 ) .  Coromanis \r\n( 10 ) . همان ؛ ج 1 ، ص 176 و 177 .\r\n","page_name":" 235 ","page_number":241},
  {"content":"\r\n\r\nعراق ) را از گزند عربهاى بيابانگرد آسوده بدارد ، در خليج كاظمه در شمال اميرنشين كويت به دريا مىرسيده است . « 1 » در قرون نخستين اسلامى مركز احساء شهر هجر بود كه نزديك قصبهء احساء قرار داشت و سپس يكى از مراكز قرمطيان بحرين گشت . « 2 » ابن خرداذبه هنگام سخن از دهات بحرين به قطيف كه جزء احساء بوده و هجر كه قصبهء احساء به‌شمار مىآمده ، اشاره كرده است . « 3 » به نوشتهء همدانى ، احساء منازل و خانه‌هاى طايفه سعد از بنى تميم بود و بازار پررفت‌وآمدى داشت كه جرعاء ناميده مىشد و اعراب بدانجا رفت‌وآمد مىكردند . « 4 » مقدسى مىگويد : احساء كه قصبه‌اش هجر بود و بحرين خوانده مىشد ، شهرى است بزرگ و پرنخلستان و آبادان و پرجمعيت ، جايگاه گرما و قحطى است و يك مرحله از دريا فاصله دارد .\r\nچشمه‌مانندى دارد ، تجارتگاه است ، جزيره‌هايى در آنجاست كه پايگاه قرمطيان آل بو سعيد است ، خردگرايى و عدل در آنجا حكمفرماست ، ولى جامع آن بيكار مانده است . . . « 5 » ادريسى ، احساء را همراه قطيف از شهرهاى بحرين نام برده است . « 6 » ياقوت مىنويسد : احساء شهرى است در بحرين معروف و مشهور ، نخستين كسى كه آن را آباد كرد و بارو كشيد و مركز بحرين قرار داد ابو طاهر حسن بن ابو سعيد جنّابى قرمطى بود ، اين شهر تا به امروز آباد و مشهور است . « 7 » ابو الفداء مىنويسد : احساء نخلستانهاى بسيار و آبهاى جارى دارد كه از چشمه‌سارهاى گرم بيرون مىآيد . اين شهر در خشكى و در دو منزلى جنوب غربى قطيف واقع است . . . گردبرگرد آن نخلستان است . . . شهر بارويى ندارد ، ميان آن و يمامه چهار روز راه است . . . مردم احساء و قطيف ، خرما به خرج - در وادى يمامه - برند و در برابر دوبار خرما يك بار گندم گيرند . « 8 » به نوشتهء حمد الله مستوفى شهرهاى احساء ( لحساء ) ، قطيف و . . .\r\n\r\n\r\n","description":"","footnote":"\r\n( 1 ) .  Ency . of Islam ; Vol . 2 , p . 1173 . \r\n( 2 ) . تاريخ عربستان و قوم عرب ؛ ق 1 و 2 ، ص 7 .\r\n( 3 ) . المسالك و الممالك ؛ ص 152 .\r\n( 4 ) . صفة جزيرة العرب ؛ ص 251 .\r\n( 5 ) . احسن التقاسيم ؛ ص 93 و 94 .\r\n( 6 ) . نزهة المشتاق ؛ ج 1 ، ص 386 .\r\n( 7 ) . معجم البلدان ؛ ج 1 ، ص 148 .\r\n( 8 ) . تقويم البلدان ؛ ص 135 .\r\n","page_name":" 236 ","page_number":242},
  {"content":"\r\n\r\nاز سرزمين عرب به شمار مىآمدند و جزاير قطيف و لحساء و ديگر مناطق اين سرزمين بيشتر اوقات از فرمانروايان بحرين اطاعت نمىكردند . « 1 » از اواخر قرن 16 تا اواسط قرن 17 ميلادى اين قسمتهاى خليج فارس تحت استيلاى پرتغاليان قرار گرفت و سپس اسما تحت تسلط دولت عثمانى درآمد . در سال 1913 كه دولت عثمانى سرگرم جنگهاى بالكان بود ، عبد العزيز بن سعود احساء را گرفت و بر قلمرو خود افزود . احساء منبع عايدات سرشار نفت عربستان سعودى است .\r\nبحرين ( مجمع الجزاير ) در خليج فارس ميان شبه‌جزيرهء قطر و خاك عربستان سعودى قرار دارد . مركز آن بندر مهم منامه « 2 » است ، بزرگترين جزاير بحرين عبارتند از :\r\nمحرّق « 3 » ، ستره « 4 » ، ام نعسان « 5 » كه همه به واسطهء صيد مرواريد از قديم اهميت و شهرت داشته‌اند . مجمع الجزاير بحرين به‌طور كلى قسمتى از منطقه‌اى است كه در قديم به آن بحرين ( از بصره تا عمان ) مىگفتند . بحرين ( جزيرهء محرق ) به خط مستقيم در 195 كيلومترى ايران ( جنوب غربى جزيرهء نخيلو ) واقع است . مساحت بحرين 2 / 691 كيلومتر مربع است ، جزيرهء بزرگ آن بحرين است كه با پنجاه كيلومتر طول و بين 13 تا 25 كيلومتر عرض ، 85 درصد مساحت كشور بحرين را تشكيل مىدهد . اراضى زراعتى جزيره بحرين در دشت و تپه‌هاى كم‌ارتفاع قرار گرفته است . حاشيهء شمال آن ( به عرض حدود پنج كيلومتر ) حاصلخيز است و بيشتر مزارع و باغهاى جزيره در اين قسمت قرار دارد . آب و هواى قسمت مركزى جزيره خشك و زمينهاى آن كويرى و پوشيده از گياهان صحرايى است . زمينهاى قسمت جنوبى ( تشكيل شده از شن و ماسه ) تا دماغه رأس البر در منتهىاليه جزيره امتداد دارد . « 6 » بلندترين نقطهء آن در مركز جزيره به نام جبل الدخان حدود 135 متر از سطح درياى آزاد ارتفاع دارد . جزيرهء بحرين داراى منابع آب زيرزمينى و چشمه‌ها و چاههاى آرتزين ( جوشان ) است . دماى بحرين در گرمترين\r\n\r\n\r\n","description":"","footnote":"\r\n( 1 ) . نزهة القلوب ؛ ص 137 .\r\n( 2 ) .  Manama \r\n( 3 ) .  Moharraq \r\n( 4 ) .  Setra \r\n( 5 ) .  Omme Nacsan \r\n( 6 ) . مؤسسه مطالعات و پژوهشهاى بازرگانى ؛ بحرين ؛ تهران : 1362 .\r\n","page_name":" 237 ","page_number":243},
  {"content":"\r\n\r\nساعات حدود 49 درجه و در خنكترين ساعات 17 درجه سانتىگراد است . اقتصاد بحرين عمدتا بر پايهء فعاليتهاى بازرگانى ، خدمات و بخش ساختمان است و بخشهاى صنايع ، نفت و بخش كشاورزى در درجه دوم اهميت قرار دارد . در گذشته صيد و تجارت مرواريد بخشى از اقتصاد بحرين را تشكيل مىداد ، ولى امروزه با وجود مرواريد پرورشى ژاپن ، صيد مرواريد در بحرين رو به كاهش گذاشته و در واقع عملا متوقف شده است . به نوشته راولينسون در جزيرهء بحرين كتيبه‌اى به خط ميخى يافت شده و در آن از جزيره‌اى به نام ديلمون نام برده شده كه همان جزيرهء بحرين است . « 1 » در سال 1332 باستانشناسان دانماركى قدمت آثار مكشوفه در شمال جزيرهء بحرين را به عصر حجر رسانده‌اند . در شمال جزيرهء بحرين در زير قلعهء پرتغالىها آثار تمدنى پنجهزار ساله از باقيمانده شهرى با برج و بارو پيدا شده . . . كه به عنوان فرهنگ ناحيهء ديلمون شناخته شده و در هزارهء دوم يا سوم پيش از ميلاد از مراكز تجارى سومريان بوده است . از آثار دورهء اسلامى در بحرين ويرانه‌هاى مسجدى است با مناره‌اى سالم از قرن پنجم هجرى / يازدهم ميلادى . مردم بحرين بعضى شيعه و بقيه سنىمذهبند . « 2 » در دوران تسلط اسكندر ( م . 323 ق . م ) بر ايران از يكى از جزاير بحرين به نام تيلوس « 3 » سخن به ميان آمده است كه احتمالا با يكى از جزاير كنونى بحرين مطابقت دارد . « 4 » در تشكيلات ادارى دورهء ساسانيان كه سواحل غربى خليج فارس به چند ناحيه يا حكومت‌نشين تقسيم شده بود ، ميشماهيگ يا أوال يكى از آن نواحى بود كه با جزيرهء بحرين امروز مطابقت دارد .\r\nساسانيان به ميشماهيگ ، ماش ماهى مىگفتند كه سابقا اين نام به جزيرهء محرق اطلاق مىشد و هم‌اكنون قريه‌اى به همين نام در اين جزيره وجود دارد ؛ ولى كلمهء اوال ، كه تا قرن نهم هجرى گاهى جزيره را اوال مىناميدند ، احتمالا مأخوذ از نام بت قبيلهء بكر بن\r\n\r\n\r\n","description":"","footnote":"\r\n( 1 ) . « بحرين » ، دانشنامهء جهان اسلام ؛ جزوهء هفتم ، ص 989 و 990 .\r\n( 2 ) . همان ؛ ص 989 و 990 .\r\n( 3 ) .  Tylus \r\n( 4 ) . دريانوردى عرب در درياى هند ؛ ص 121 و خليج فارس ؛ ص 57 .\r\n","page_name":" 238 ","page_number":244},
  {"content":"\r\n\r\nوائل بود كه پيش از اسلام در سرزمين بحرين نفوذ داشتند . بعضى هم گفته‌اند كه اوال مشتق از والى به معناى ماهى بال است كه شكل جزيرهء بزرگ بحرين بدان شباهت داشته است . « 1 » اما چرا جزيرهء اوال به بحرين تغيير يافت ؟ در نوشته‌هاى يكى از جغرافيادانان اسلامى آمده است كه « ميان جزيرهء اوال و خشكى فارس آبى جريان دارد و ميان آن و خشكى سرزمين عرب نيز جريان آب ديگرى وجود دارد » . اين امر وجه تسميه اين جزيره به بحرين است كه ميان دو جريان آب ( دو دريا ) قرار دارد . اصطخرى مىنويسد :\r\nدر دل درياى پارس جزيره‌هايى است و أوال يكى از آنهاست . « 2 » به نوشته مقدسى ، اوال از شهرهاى هجر ( يعنى بحرين ساحلى ) بوده و همانجايى است كه لؤلؤ در نزديك آن . . .\r\nبه دست مىآمده است . « 3 » ادريسى مىنويسد : جزيرهء اوال را بحرين خوانند . در آن شهر بزرگى است كه بحرين خوانده مىشود ، شهرى است آباد ، پرنعمت ، پركشت و زرع و درخت خرما دارد . در بحرين آب بسيار است و چاههاى آبشان گواراست . از جمله چشمه‌سارهاى آن ، چشمهء بوزيدان و چشمه مريلغه و چشمهء غذار است كه در ميان شهر « آن جزيره » قرار دارند . از اين چشمه‌ها آب فراوان جوشنده‌اى در كانالهاى حفر شده جريان مىيابد كه آسيابهايى را مىگرداند ؛ مثلا از چشمه‌اى كه به غذار معروف است و دهانهء بزرگ و مدورى دارد ( كه قطر آن شصت وجب است ) آب فراوانى بيرون مىآيد .\r\nدر حالى كه گودى ( عمق ) آن پنجاه قامت انسان است و مهندسان و دانشمندان ماهر ارتفاع چاه را معين كرده‌اند و آن را برابر با ارتفاع آب دريا يافته‌اند و عموم مردم شهرهايى كه در آن حوالى سكونت دارند گمان كرده‌اند كه اين چشمه به دريا متصل است و هيچ اختلافى در اين مورد با هم ندارند . اين درست نيست ، زيرا آب آن چشمه شيرين و گوارا و لذيذ و خنك است ، در حالى كه آب دريا گرم و شور است . . . در اين جزيره حاكم بتنهايى حكومت مىكند و مردم دو ساحل دريا از دادگسترى و استوارى در\r\n\r\n\r\n","description":"","footnote":"\r\n( 1 ) . جغرافياى تاريخى ايران باستان ؛ ص 615 و 616 .\r\n( 2 ) . مسالك و ممالك ؛ ص 35 و نزهة المشتاق ؛ ج 1 ، ص 386 .\r\n( 3 ) . احسن التقاسيم ؛ ص 71 و 101 .\r\n","page_name":" 239 ","page_number":245},
  {"content":"\r\n\r\nدينش از او رضايت دارند و هرگاه درگذشت ، كس ديگرى را به جاى او انتخاب نمىكنند ، مگر آنكه در دادگرى و برپايى حق مانند او باشد . « 1 » به نوشتهء ياقوت ، أوال يا أوال جزيره‌اى است كه دريا آن را احاطه كرده و در ناحيهء بحرين قرار دارد . در اين جزيره درختان نخل و ليمو و بوستانها فراوان است . « 2 » يك قرن بعد از ياقوت ، ابو الفداء به نقل از بلدى عامرى مىنويسد : أوال جزيره‌اى است نزديك قطيف ( در بحرين ساحلى ) ، فاصلهء آن تا قطيف از راه دريا دو روز راه است و در صورت وزيدن باد موافق كمتر مىشود . . . صيدگاه خوبى براى صيد مرواريد دارد . . . بيش از سيصد ديه ، تاكستانهاى بسيار ، نخلستان ، اترج و مراتع وسيع دارد . . . و از اماكن بسيار گرم است . « 3 »\r\nيمامه كه در قديم به نام « جوّا » خوانده مىشد « 4 » ، به نوشتهء مقدسى در قرن چهارم هجرى قمرى يكى از چهار ناحيهء جزيرة العرب و وابسته به خورهء حجر ( هگر ) بوده است . همو در جاى ديگر مىنويسد : يمامه ناحيتى است كه قصبهء آن حجر است . شهرى بزرگ كه دژها و ديه‌ها آن را دربر گرفته است . « 5 » به نوشتهء ياقوت ، يمامه از ناحيه‌هاى نجد شمرده مىشد و مركز آن حجر بوده است . « 6 » به هنگام پيدايش اسلام يمامه شهرها و روستاهايى داشته ، از جمله منفوخه كه قبر اعشى ، سخن‌سراى عرب ، در آنجا بوده است .\r\nيكى ديگر از اماكن آن سدوس است كه از شهرهاى باستانى است و اكنون در آن آثارى از گذشته پيدا شده ، در آنجا تنديسى به قطر 3 و بلندى 22 پا يافت شده است . آلوسى در تاريخ نجد مىنويسد : در نزديكى سدوس ساختمانهايى است كه گمان مىرود از آثار حميريان ( تبعان ) باشد . همچنين گفته‌اند در ميان اين آثار چيزى است مانند گلدسته و بر آن نبشته‌هاى كنده شدهء بسيار است . . . چون مردم سدوس رفت‌وآمد جهانگردان فرنگى را به آنجا ديدند ، ويرانش كردند تا با ايشان ارتباطى نداشته باشند . « 7 » در روستاى فاو ، كه\r\n\r\n\r\n","description":"","footnote":"\r\n( 1 ) . نزهة المشتاق ؛ ج 1 ، ص 386 و 387 .\r\n( 2 ) . معجم البلدان ؛ ج 1 ، ص 395 .\r\n( 3 ) . تقويم البلدان ؛ ص 425 .\r\n( 4 ) . معجم البلدان ؛ ج 5 ، ص 442 .\r\n( 5 ) . احسن التقاسيم ؛ بخش 1 ، ص 102 ، 104 و 133 .\r\n( 6 ) . معجم البلدان ؛ ج 5 ، ص 442 .\r\n( 7 ) . المفصل فى تاريخ العرب . . . ؛ ج 1 ، ص 182 و 183 .\r\n","page_name":" 240 ","page_number":246},
  {"content":"\r\n\r\nدر يمامه قرار دارد ، نبشته‌هايى يافت شده كه اهميت بسيار دارد ، زيرا از نخستين نبشته‌ها به زبان عربى جنوبى است كه به پيش از ميلاد بازمىگردد و از آثار سبئيان است .\r\nگويا اينجا بازمانده شهرى بر سر راه كاروان‌رو بين يمن و خليج فارس و عراق از راه نجد بوده است . « 1 » به نوشتهء برترام توماس در يمامه چاههاى « عويفره » نزديك به فاو قرار داشته كه همان محل اوفير است كه در تورات آمده و به زر و طاووس اشتهار داشته است .\r\nنام عربى آن عفر بوده كه در ترجمهء به يونانى و عبرى اوفير شده است . اين محل به معادن طلا نزديك است . « 2 » يكى از واديهاى يمامه به نام عرض يا عارض است كه به نوشتهء ابن خرداذبه كسى كه از كوفه به سوى طايف رود ابتدا به عرض و سپس به طايف مىرسد . همو در ضمن وصف راه يمامه تا مكه ، عرض را نيز نام مىبرد و مىگويد :\r\nعرض دره‌اى است كه يمامه را دو قسمت مىكند و در اين درّه روستاهاى منفوحه ، وبره ، . . . ، توضح و مقراة قرار دارد . « 3 » بعضى از اين روستاها مانند توضح و مقراة همانهايى است كه شاعر معروف و صاحب معلّقه « 4 » ، امرؤالقيس ، بدانها اشاره كرده است . به نوشتهء ياقوت ، عرض درّه‌اى است در يمامه ، خرم و بارور و داراى روستاها و كشتزارها . « 5 » اين درّه شايد بازمانده آبى روان بوده است . از واديهاى ديگر يمامه ، وادى حنيفه و عرض شمام است . « 6 »\r\nنجد نامى براى سرزمين قديمى است كه در دل جزيرة العرب واقع است و ترجمه انگليسى آن « دل عربستان » است . در لابلاى بلنديهاى نجد دره‌ها و تپه‌هايى است كه چندصد متر بيشتر ارتفاع ندارد و از سنگهاى آهكى و گاهى ماسه‌اى و گرانيت به وجود آمده است . بلندترين قسمتهاى نجد در قسمت غربى آن ، مقابل حجاز است ، و هرچه به مشرق نزديك مىشود سرازيرى آن افزون مىگردد تا به عروض مىرسد . « 7 » نجد طبق نظر\r\n\r\n\r\n","description":"","footnote":"\r\n( 1 ) . همان ؛ ج 1 ، ص 183 .\r\n The Geographical Journal ; Vol . CXIII , June . 1949 , p . 92 . \r\n( 2 ) . همان ؛ ج 1 ، ص 184 .\r\n( 3 ) . المسالك و الممالك ؛ ص 103 ، 121 و 125 .\r\n( 4 ) . معلّقات سبع ؛ ص 22 .\r\n( 5 ) . معجم البلدان ؛ ج 4 ، ص 102 .\r\n( 6 ) . المفصل فى تاريخ العرب . . . ؛ ج 1 ، ص 184 .\r\n( 7 ) . همان ؛ ج 1 ، ص 185 .\r\n","page_name":" 241 ","page_number":247},
  {"content":"\r\n\r\nدانشمندان داراى سه‌بخش است : بخش اوّل ناحيهء وادى الرمه . . . در شمال كه از لايه‌هاى كربونيفرى و ريگ و ماسه‌اى تشكيل شده است . در اين بخش جبل الشمّر و زمينهاى آتشفشانى قرار دارد . بخش دوم ناحيهء ميانهء نجد است . ارتفاعات اين ناحيه بلندتر و كوههايش از سنگهاى آهكى و ماسه‌اى تشكيل شده است . بخش سوم ناحيهء جنوبى نجد است كه ارتفاعات آن دنبالهء بلنديهاى نجد ميانى است . زمينهاى اين بخش داراى گياه ، چشمه‌ها و چاههاست . كارشناسان معتقدند كه منبع آبهاى اين بخش كوه طويق و وادى حنيفه است . ولى دانشمندان عرب نجد را به دو بخش بالا و پايين تقسيم كرده‌اند . « 1 » نجد بالا دنبالهء حجاز و تهامه است و نجد پايين دنبالهء سرزمين عراق است . نجد تا سدهء ششم ميلادى داراى درخت و جنگل بود بويژه در شربه در جنوب وادى الرّمه و در وجره « 2 » .\r\nنخستين جغرافيادانى كه از نجد سخن گفته ابن خرداذبه است كه در وصف راه بيابان مىنويسد : چنانچه از كوفه بيرون آمدى و به عذيب كه در نجد واقع است رسيدى ، در اين حال در نجد خواهى بود . « 3 » ياقوت مىنويسد : گفته‌اند ، نجد نام سرزمين وسيعى است كه در بالاى آن تهامه و يمن و در پايين آن عراق و شام واقع است و مرز نجد از سمت حجاز ذات عرق است . . . و گفته‌اند كه تمام نجد از نواحى يمامه است . « 4 » به نوشتهء ابو الفداء ، نجد ناحيه‌اى است ميان حجاز و عراق ، و سرزمينهاى خشك و سخت را گويند . برخى گفته‌اند كه نجد نام زمينى است مرتفع ميان يمن ، تهامه ، عراق و شام . « 5 »\r\nجزيره « سقطرى » يا « سوقطره » جزيره‌اى است واقع در جنوب عربستان و درياى عرب و نزديك كرانه‌هاى شبه‌جزيرهء عربستان . ابن رسته اين جزيره را به صورت سقوطره آورده است . « 6 » صاحب حدود العالم مىنويسد : سقيطرا ( در دريا ) نزديك بلاد عرب است و جايى است كه نعمت و مردم آن بسيار است . « 7 » به نوشتهء مقدسى در نيمهء دوم قرن چهارم ، اسقوطره جزيره‌اى صومعه‌مانند است در درياى تاريك و آنجا مركز دزدان دريايى هند است كه كشتيها از آنها مىترسند و همچنان در بيم و هراسند تا از\r\n\r\n\r\n","description":"","footnote":"\r\n( 1 ) . همان ؛ ج 1 ، ص 185 و 186 .\r\n( 2 ) . همان ؛ ج 1 ، ص 186 .\r\n( 3 ) . المسالك و الممالك ؛ ص 102 .\r\n( 4 ) . معجم البلدان ؛ ج 5 ، ص 261 .\r\n( 5 ) . تقويم البلدان ؛ ص 109 و 110 .\r\n( 6 ) . الاعلاق النفيسه ؛ ص 99 .\r\n( 7 ) . حدود العالم ؛ ص 21 .\r\n","page_name":" 242 ","page_number":248},
  {"content":"\r\n\r\nآنجا بگذرند . از محصولات آن صبر اسقوطرى را نام مىبرند . « 1 » به نوشتهء ياقوت سقطرى جزيرهء بزرگى است در روبروى يمن كه جنوب آن در دريا واقع است . اين جزيره جزء خشكى عربستان و نزديكترين محل عربستان به خشكى هند است و مسافران ( روندگان ) به سرزمين زنگ ( سيامان ) از آنجا مىگذرند . بيشتر مردم آن اعراب مسيحيند ، از آنجا ( گياه ) صبر و دم الاخوين ، كه صمغ گياهى است و جز در آنجا در جاى ديگرى نيست ، صادر مىشود و آن را القاطر خوانند و دو نوع است : نوع خالص آن شبيه به صمغى قرمز رنگ است . . . و نوع ديگر آن از نوع اول ساخته مىشود . ارسطو به اسكندر هنگامى كه به سوى شام مىرفت دربارهء اين جزيره نوشت و به اسكندر سفارش كرد كه گروهى از يونانىها را به سبب گياه صبر القاطر در آنجا سكونت دهد . . . « 2 » ابو الفداء به نقل از عزيزى مىنويسد : سقطره جزيره‌اى است كه درازايش هشتاد فرسخ است ، ساكنان آن مسيحى نسطورى هستند . صبر سقطره نيكوترين انواع صبر است . « 3 »\r\nجادهء بخور از قديمترين جاده‌هاى كاروانى در شبه‌جزيرهء عربستان است . اين جاده در جنوب و مغرب شبه‌جزيرهء عربستان از سرزمين عمان آغاز مىشد ، سپس از يمن ( شهرهاى عدن ، قان يا « حصن » الغراب ) تا بندر غزّه در كنار درياى مديترانه امتداد داشت . انشعابات جادهء كاروانى بخور به شبوه ( پايتخت حضرموت ) و پس از آن به تمنع ( پايتخت دولت قتبان ) و وادى خريب و مأرب ( پايتخت سبأ ) و سپس به قرناو ( پايتخت دولت معين ) و از آنجا رو به شمال امتداد مىيافت و به نجران مىرسيد . « 4 » در نجران كه از مهمترين آباديهاى پيش از اسلام است ، جاده‌هاى ممتد از جنوب به هم مىپيوستند و جادهء بازرگانى غرب عربستان به سوى شام از آنجا آغاز مىشد . جادهء بخور همچنين از طريق وادى دواسر و يمامه به كرانه‌هاى جنوبى خليج فارس و جادهء عراق مىپيوست . « 5 » بخورات ( يعنى كندر و مرّ و غيره ) از محصولات قسمت جنوبى عربستان\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 20 و 139 .\r\n( 2 ) . معجم البلدان ؛ ج 3 ، ص 227 .\r\n( 3 ) . تقويم البلدان ؛ ص 423 .\r\n( 4 ) . عربستان و قوم عرب ؛ جزء 1 و 2 ، ص 21 و مكه مكرمه ، مدينه منوره ؛ ص 32 .\r\n( 5 ) . المفصل فى تاريخ العرب . . . ؛ ج 1 ، ص 221 .\r\n","page_name":" 243 ","page_number":249},
  {"content":"\r\n\r\nاست كه در جنگلهاى بخور منطقه حضرموت و مهره به دست مىآمد . ادويه معطر و حيوانات كمياب و پرارزش هند مانند طاووس و بوزينه و نيز كالاهاى ديگر از افريقا ( سومالى ) از راه دريا به جزيرهء اسكوترا ( سقوطره ) و عمان ، در جنوب شرقى عربستان ، وارد مىشد و از آنجا با كالاهاى جنوب غربى عربستان بويژه بخورات از راه شرقى عربستان به هجر ( در احساء ) و سپس به بابل و تدمر و فلسطين و از آنجا به بنادر صور و صيدا در ساحل مديترانه ( از مراكز فينيقيان ) برده مىشد .\r\nازمعان ( سحار ) و دلمون « 1 » ( بحرين ) جادهء ديگرى به حضرموت و سواحل جنوبى يمن و سپس از مغرب عربستان در مناطقى كه معينيان و سبئيان و دولتهاى ديگر جنوب و غرب عربستان حكومت مىكردند ، عبور كرده و سپس از طريق مكه و احتمالا يثرب ( مدينه ) به بندر ايله ( بندر عقبه ) و از آنجا به شبه‌جزيرهء سينا و مصر يا به شهر غزّه در كرانهء مديترانه و از آنجا به ديگر شهرهاى سوريه و فلسطين و فينيقيه . . . و آسياى صغير و درياى اژه ( بحر الجزاير ) و يونان مىرسيد . « 2 » ظاهرا در اين جاده‌ها پس از ظهور اسلام نيز رفت‌وآمد برقرار بوده و آباديهايى در طول اين جاده‌ها به چشم مىخورده است .\r\nجغرافيادانان مسلمان فاصلهء آباديها را از بندرها و شهرهاى واقع در جنوب عربستان تا شمال با ماه و مرحله و ميل تعيين كرده‌اند . به نوشتهء اصطخرى ، فاصله عدن ( محل ورود كالاها ) تا مكه حدود يك ماه است و از دو جاده به مكه مىروند : يكى بر ساحل دريا كه دور تر است ، و جادهء ديگر از صنعاء ( پايتخت يمن ) و صعده و جرش و نجران و طايف گذشته به مكه مىرسيد كه كوتاهتر است . « 3 » به نوشته ابن رسته ، از مكه تا مدينه حدود 266 ميل فاصله بوده است . « 4 » به نوشتهء مقدسى اين راه حدود 11 مرحله [ هر مرحله 6 فرسنگ 
  ] بوده است . « 5 » جادهء دمشق تا شهر مدينه را اصطخرى حدود 20 مرحله نوشته است . « 6 » فيليپ حتّى مىنويسد : سفر كاروانها ( ى بازرگانى ) از معين ( يعنى قرناو پايتخت\r\n\r\n\r\n","description":"","footnote":"\r\n( 1 ) .  Dilmun \r\n( 2 ) . تاريخ عربستان و قوم عرب ؛ جزء 1 و 2 ، ص 20 .\r\n( 3 ) . المسالك و الممالك ؛ ص 28 .\r\n( 4 ) . الاعلاق النفيسه ؛ ص 177 - 178 .\r\n( 5 ) . احسن التقاسيم ؛ ص 106 .\r\n( 6 ) . المسالك و الممالك ؛ ص 27 .\r\n","page_name":" 244 ","page_number":250},
  {"content":"\r\n\r\nآن ) تا بندر ايله در ساحل بحر احمر هفتاد روز طول مىكشيده است . « 1 » پس از مدينه جادهء خشكى به ديدان ( العلا ) مىرسيد . « 2 » به نوشته ياقوت العلا نام محلى از وادى القرى است كه ميان آنجا و شام قرار دارد . پيامبر خدا ( ص ) هنگام رفتن به تبوك در آنجا فرود آمد و مسجدى بنا كرد . « 3 » اين محل كه تقريبا در سه كيلومترى جنوب غربى ديدان قديم ساخته شده ، اوايل قرح و سپس العلا ناميده شد . « 4 » جادهء بازرگانى بخور پس از العلا به تيماء ، كه نامش در تورات آمده است و در اسلام نيز شهرتى دارد ، مىرسيد . اين محل ( ناحيه ) عربستان جنوبى ، حجاز ، شام ، عراق و مصر را به هم پيوند مىداد . « 5 » پس از آن پترا ( شهر سنگى ) مركز مهم حمل و نقل بين‌المللى مال التجاره دولتها ميان آباديها و شهرهاى حوراء ، أيله ( عقبهء فعلى ) ، غزّه ، بصرى ، دمشق و مصر بود . پترا از راه بيابان با ايران و سواحل خليج فارس ارتباط داشت . « 6 » جاده‌اى از پترا به غزّه در ساحل درياى مديترانه مىرسيد . شهر غزّه در تجارت عربستان به اندازه‌اى اهميت داشت كه مىتوان آن را شريان حياتى مناطق جنوبى عربستان شمرد . در غزّه 24 ( يا 44 ) نوع سكه ضرب مىشد كه در داخل عربستان رواج داشت . در حقيقت غزّه پايان جادهء بخور و محصولاتى بود كه از چين و هند و افريقا مىآمد . اين جاده از يمن آغاز مىشد . « 7 » داريوش ، پادشاه هخامنشى كه به امر تجارت و دريانوردى اهميت فراوان مىداد ، ظاهرا دستور داد تا اسكيلاكس « 8 » ، درياسالار يونانى كه در خدمت دولت هخامنشى بود ، در درياى سرخ و اقيانوس هند به بررسى بپردازد . احتمالا بايد داريوش با جادهء بازرگانى بخور آشنا و به آن علاقه‌مند بوده باشد ، زيرا به نوشتهء هرودوت مقدار خراج سالانهء سرزمين عربى به صورت جنسى ( عطريات ) به ايران پرداخت مىشد ؛ اما داريوش به\r\n\r\n\r\n","description":"","footnote":"\r\n( 1 ) . تاريخ عرب ؛ ص 74 .\r\n( 2 ) . انتقال علوم يونانى به عالم اسلام ؛ ص 155 .\r\n( 3 ) . معجم البلدان ؛ ج 3 ، ص 709 .\r\n( 4 ) . تاريخ عربستان و قوم عرب . . . ؛ جزء 3 ، 4 ، 5 و 6 ، ص 10 .\r\n( 5 ) . المفصل فى تاريخ العرب . . . ؛ ج 1 ، ص 581 .\r\n( 6 ) . تاريخ عربستان و قوم عرب ؛ جزء 7 ، 8 و 9 ، ص 4 .\r\n( 7 ) . همانجا .\r\n( 8 ) .  Skylax \r\n","page_name":" 245 ","page_number":251},
  {"content":"\r\n\r\nجايگاه اين اعراب خراج‌دهنده در كتيبه‌اش در بيستون و ديگر جاها اشاره نكرده است . « 1 » ظاهرا لشكركشى آيليوس گالوس ، والى رومى مصر ، به عربستان جنوبى ( در 24 يا 25 ق . م ) به امر أوگوستوس براى دستيابى به جادهء بخور ( يا منبع بخورات ) بوده است « 2 » ؛ زيرا دولت روم ( در اين هنگام ) كه بر اثر فتوحات بر هر دو ساحل غربى و شرقى بحر احمر دست يافته و راه خروج تجارت بخور ( يعنى مصر و شهرهاى بندر سوريه ) را مالك شده بود ، به فكر تصرف منبع آن نيز افتاد . « 3 » به گفته فيليپ حتّى ، استرابن جغرافيادان مشهور كه با گالوس ( حاكم رومى مصر ) مناسبات دوستى داشته و تاريخ اين لشكركشى را به قلم آورده ، خيانت . . . نبطيان و راهنمايى آنان را در اين لشكركشى موجب ناكاميها و رنج سپاه رومى مىداند . « 4 » سرانجام سعى و كوشش روميان در برقرار كردن كشتيرانى و به كار انداختن راه دريايى مصر و هندوستان از طريق بحر احمر و كشف موسم منظم بادهاى موافق ( مونسون‌هاى ) جنوب غربى ، كه موجب آمدوشد كشتيها ميان بنادر باب المندب و بندر مصر ( ميوس فورموس ) در ساحل غربى آن دريا گرديد ، بزرگترين ضربه را بر بازرگانى عربستان جنوبى زد و پس از آن كلوديوس « 5 » ( حاكم رومى مصر ) در نيمهء اوّل قرن اوّل ق . م ، تجارت هند را با مصر بر ضرر عربستان برقرار كرد . . . اين امر طبعا راه تجارت عمده و بين‌المللى بخورات را كه تا آن هنگام از جادهء غربى عربستان بود ، به طرف دريا ( بحر احمر ) سوق داد . به نوشتهء فيليپ حتى ، اطلاع از دورهء بادهاى موسمى و راه مستقيم دريايى به هندوستان وقتى صورت گرفت كه روم بر مصر تسلط يافت . ورود كشتيهاى رومى به اقيانوس پايان بازرگانى و رفاه عربها بود . از وضع جادهء بخور در دوره ساسانيان اطلاعى در دست نيست . ظاهرا دولت بيزانس از اين جاده باخبر بوده است .\r\nاحتمالا حملهء خسرو اوّل ( انوشيروان ) به يمن با تسلط بر اين جاده و منبع بخورات و تجارت آن بىارتباط نبوده است .\r\n\r\n\r\n","description":"","footnote":"\r\n( 1 ) . المفصل فى تاريخ العرب . . . ؛ ج 1 ، ص 624 و 625 .\r\n( 2 ) . الرحلات عند العرب ؛ ص 216 و 217 .\r\n( 3 ) . تاريخ عربستان و قوم عرب ؛ جزء 3 ، 4 ، 5 و 6 ، ص 31 و 32 .\r\n( 4 ) . تاريخ عرب ؛ ص 59 .\r\n( 5 ) .  Claudius \r\n","page_name":" 246 ","page_number":252},
  {"content":"\r\n\r\n\r\nفصل سوم بين النهرين ( عراق ، جزيره )\r\n\r\nعراق\r\nناحيه رسوبى پهناورى كه يونانيان به آن « مزوپوتاميا » « 1 » مىگفتند از رسوبات دو رود دجله و فرات به وجود آمده است . ترتيب آبيارى مسلمانان در عراق ، كه از ساسانيان به ارث برده بودند ، ناحيهء عراق را يكى از خرمترين بلاد معمور جهان ساخته بود . اعراب مسلمان جلگهء بين‌النهرين را از مازاد آب فرات كه به چندين نهر مىريخت و در جلگهء بين‌النهرين جارى مىشد و به دجله مىريخت ، آبيارى مىكردند . عربهاى مسلمان بين‌النهرين را به دو ناحيه تقسيم مىكردند :\r\n\r\nناحيهء سفلى و ناحيهء عليا\r\nناحيهء سفلى سرزمينى بود با خاك رسوبى حاصلخيز كه در روزگار قديم به بابل معروف بود . بين‌النهرين سفلى را عراق نيز مىناميدند و مرز شمالى آن خطى فرضى بود كه از مشرق به مغرب ( از تكريت در ساحل دجله به انبار در ساحل فرات ) كشيده و به فرات ختم مىشد . اين خط فرضى در محلى كه اين دو رودخانه در جلگه بين‌النهرين به هم نزديك مىشدند ، قرار داشت . در شمال ناحيهء سفلى يا سرزمين رسوبى ، سرزمين سخت و سنگلاخ بين‌النهرين عليا قرار داشت كه در روزگار قديم آن را نينوا مىخواندند .\r\nبين‌النهرين عليا را عربهاى مسلمان ، جزيره مىناميدند ؛ چون دشتهاى پهناور آن\r\n\r\n\r\n","description":"","footnote":"\r\n( 1 ) .  Mesopotamia  : بين‌النهرين .\r\n","page_name":" 247 ","page_number":253},
  {"content":"\r\n\r\nرا آبهاى فرات و دجله و جويها و نهرهايى كه در جنوب آن به دو رودخانه مذكور مىپيوستند احاطه كرده بود . سرزمين جزيره از شمال تا كوههايى كه آن دو رود بزرگ از آنها سرچشمه مىگرفت امتداد داشت و به سه ناحيه تقسيم مىشد و هر ناحيه به نام قبيله‌اى كه در زمان ساسانيان در آنجا مسكن داشتند ( بكر ، مضر ، ربيعه ) موسوم بود . « 1 »\r\nاعراب مسلمان فرات را كه يفراتس « 2 » نام داشت ، الفرات ناميدند . دجله را كه در تورات به نام ديگلات ( حدّاقل ) « 3 » ضبط شده ، تايگرس « 4 » ناميدند . چون مسلمين در نيمهء اوّل قرن اوّل هجرى عراق را فتح كردند ، طيسفون را كه در كنار دجله و مهمترين شهرهاى عراق و پايتخت زمستانى سلاطين ساسانى بود ، مداين ناميدند و چون اعراب براى مسكن خود در قسمتهاى فتح شده شهرهايى لازم داشتند كه پايگاه نظامى آنها هم بوده باشد ، در مدت كمى سه شهر كوفه ، بصره و واسط را ساختند . در اندك زمانى اين سه شهر چنان رونق يافت و آباد شد كه مهمترين بلاد اين اقليم جديد اسلامى گرديد ؛ مخصوصا كوفه و بصره كه هر كدام مدتى مركز فرمانروايان اموى بود و به آن عراقين ( يعنى دو پايتخت ) مىگفتند . « 5 » در قرون وسطى اوضاع طبيعى عراق با اوضاع طبيعى امروز آن تفاوت بسيار داشت ، زيرا تغييرى كه در مجراى فرات و دجله حادث شد ، نهرهايى را كه در زمان خلفا عراق را در حاصلخيزى بهشت عدن ساخته بود ، ويران كرد .\r\nاكنون رود دجله در مجراى پيچ و خم‌دارى به سمت جنوب شرقى جارى است و در دويست و پنجاه ميلى ( به خط مستقيم ) پايين بغداد با آبهاى فرات در قرنه به هم ملحق مىشود و از الحاق اين دو رود شطى موسوم به شط العرب ( كه به آن دجلهء كور هم مىگفتند ) تشكيل مىشود . اين شط در مجراى پهناورى جارى است و به خليج فارس مىريزد . به نظر مىرسد كه از آغاز صدر اسلام تا نيمهء قرن دهم هجرى رود دجله پس از اينكه به صد ميلى پايين بغداد مىرسيده ، در سمت جنوب و در مجرايى كه امروز به شط\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 2 - 4 ( ديباچه ) .\r\n( 2 ) .  Euphrates \r\n( 3 ) .  Hiddekel \r\n( 4 ) .  Tigris \r\n( 5 ) . سرزمينهاى خلافت شرقى ؛ ص 27 .\r\n","page_name":" 248 ","page_number":254},
  {"content":"\r\n\r\nالحى ( رودخانه مار ) موسوم است ، جارى بوده است . قسمت عمدهء آب دجله به مصرف آبيارى شهر واسط ، كه در دو طرف اين رود قرار داشت ، مىرسيد و بقيه در بطايح مىريخت . در قرون وسطاى اسلامى بطايح محلى بود به مساحت پنجاه ميل عرض و قريب دويست ميل طول و دامنه‌اش تا بصره مىرسيد و در سمت شمال غربى آن آبهاى رود فرات در چند ميلى جنوب كوفه به آن مىريخت ، زيرا در همان زمان فرات اصلى همان رودخانه كوفه و رود حلّه ( يعنى نهر سورا ) بود . « 1 » بلاذرى معتقد است كه بطايح در زمان قباد ، پدر انوشيروان ، پيدا شد . در زمان قباد كه در اواخر قرن پنجم ميلادى به تخت پادشاهى نشست ، به دليل سهل‌انگارى در سربندهاى رود دجله بىنظمى پديد آمد و اين وضع چندين سال ادامه داشت تا جايى كه آب دجله چنان بالا آمد كه از شكاف سدها بيرون ريخت و زمينهاى پست جنوبى و جنوب غربى را فراگرفت و چون انوشيروان جانشين پدر شد به ترميم سدها پرداختند و زمينهاى ويران دوباره آباد شد و به زير كشت و كار درآمد . اما در زمان خسروپرويز ، كه با پيامبر اسلام ( ص ) معاصر است ، فرات و دجله در سال هفتم يا هشتم هجرى چنان طغيان كرد كه سابقه نداشت و رخنه‌ها و شكافهايى در سدهاى بسته شدهء روى دجله پديد آمد و زمينهاى اطراف دو رود دجله و فرات را آب فراگرفت . بلاذرى اضافه مىكند : خسرو پرويز خود به جاده‌سازى و اصلاح خرابى و شكاف سدها شتافت و مال بسيار در اين كار صرف كرد و حتى يك روز چهل كارگر را كه در كار خود قصور ورزيده بودند ، همانجا به دار آويخت ، ولى مفيد واقع نشد و نتوانستند طغيان آب را مهار كنند و چون آبها به حال اوّل برنگشت مرداب يعنى بطايح پديد آمد . . . در سالهايى كه لشكريان اسلام به شهرهاى بين‌النهرين داخل شدند . . . طبعا انتظام سدها و اوضاع آبيارى و كشاورزى از نظرها دور ماند و بر خرابى سدها افزوده شد و دهقانان ، يعنى اشراف ايرانى كه صاحبان املاك و اراضى بودند ، از ترميم سدها و بندهاى رودخانه‌ها و نهرها ناتوان شدند و در نتيجه بر طول و عرض بطايح افزوده شد . « 2 » علت حاصلخيزى كم‌نظير عراق در زمان ساسانيان آبيارى منظم بوده است . زمينهايى كه\r\n\r\n\r\n","description":"","footnote":"\r\n( 1 ) . همان ؛ ص 27 و 28 .\r\n( 2 ) . فتوح البلدان ؛ ص 414 و 415 .\r\n","page_name":" 249 ","page_number":255},
  {"content":"\r\n\r\nميان اين دو رودخانه ( دجله - فرات ) قرار داشت ، از نهرهايى كه از فرات جدا و به سمت شرق جارى مىگرديد ، آبيارى مىشد و زمينهايى كه در سمت چپ دجله و دامنهء ارتفاعات ايران قرار داشت از نهرهايى مشروب مىشد كه از نهروان جدا مىگرديد . « 1 »\r\nمداين اسمى است كه اعراب بر خرابه‌هاى دو مركز متصل به يكديگر ، يعنى كتيسفون و سلوكيه ، گذارده‌اند . اين دو شهر را سه قرن پيش از ميلاد سلوكىها بنياد نهادند . سلوكيه در جانب غربى دجله به نام سلوكوس نيكاتر نامگذارى شده است . معلوم نيست نام كتيسفون را كه اعراب براى اختصار تيسفون ناميدند ، از كجا گرفته‌اند . . . در سال 540 ميلادى كه انوشيروان انطاكيهء شام و سلوكيه را ، كه در كنار رود ازتس ( نهر الكلب ) بود ، فتح كرد به رسم پادشاهان ايران مردم سلوكيه را به تيسفون كوچانيد و در ربض ( حومه ) نوبنيادى در جانب شرقى دجله يعنى مقابل محل سلوكيهء عراق جاى داد . اين ربض تا يك قرن بعد كه اعراب مسلمان عراق را فتح كردند ، پابرجا بود و روميه يعنى شهر رومىها نام داشت . « 2 »\r\nچنان كه مورخان اسلامى گفته‌اند ، مداين از هفت شهر با نامهاى معينى كه در تلفّظ آنها اختلاف است ، تشكيل مىشد . گويا پنج شهر از آن هفت شهر در زمان يعقوبى در قرن سوم هجرى وجود داشته و از اين قرار بوده است : شهر كهنه يعنى تيسفون و در يك ميلى جنوب آن اسبانبر و در كنار آن روميه كه هرسه در جانب شرقى دجله قرار داشت و در جانب غربى دجله بهرسير كه اصل آن « به اردشير » است و در يك فرسخى پايين آن ساباط قرار داشته است . « 3 » به گفته ياقوت ايرانيان آن را بلاس‌آباد ( بلاش‌آباد ) مىگفتند . « 4 »\r\nكاخ باشكوه ساسانيان را كه هنوز آثار آن در جانب شرقى دجله نمايان است ، اعراب ايوان كسرى نام دادند . اين ايوان چنان كه يعقوبى بدان اشاره كرده در شهر اسبانبر قرار داشت . « 5 » كاخ مهم ديگرى نيز در جانب شرقى دجله به نام كاخ سفيد وجود داشت\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 32 .\r\n( 2 ) . همان ؛ ص 35 و 36 .\r\n( 3 ) . البلدان ؛ ص 99 و 100 .\r\n( 4 ) . معجم البلدان ؛ ج 3 ، ص 166 .\r\n( 5 ) . البلدان ؛ ص 99 .\r\n","page_name":" 250 ","page_number":256},
  {"content":"\r\n\r\nكه در يك ميلى شمال شهر كهنه واقع بود . اين كاخ از آغاز قرن چهارم هجرى چنان رو به خرابى گذاشت كه اثرى از آن نماند و بدين سبب تاريخ‌نويسان بعد ، كاخ سفيد و ايوان كسرى را طاق كسرى ناميدند و آن يگانه اثرى است كه تا امروز از ابنيه و عمارات پادشاهان ساسانى در آن محل باقى مانده است . « 1 » در اواسط قرن دوم هجرى قمرى ، منصور خليفه عباسى وقتى خواست بغداد را بسازد تصميم گرفت طاق كسرى را خراب كند و سنگ و آجر آن را در بناى شهر جديد به كار برد . خالد بن برمك ، وزير ايرانى او ، هرچه سعى كرد خليفه را از اين تصميم باز دارد مؤثر واقع نشد ، اما وقتى تخريب طاق را شروع كردند و معلوم شد كه خرج و زحمت خراب كردن آن از تهيه آجر و سنگ بيشتر است ، از خراب كردن طاق منصرف شد . « 2 » منصور پس از ساختن بغداد شهر خود را مدينة السلام ( شهر صلح ) ناميد كه اشاره‌اى به بهشت است . « 3 » اين نامى رسمى بود كه در اسناد ، سكّه‌ها و اوزان و مانند آنها آمده است . « 4 » صورتهاى ديگر اين نام بويژه بغدان ، مدينة ابى جعفر ، مدينة المنصور ، مدينة الخلفاء و الوزراء و مدينة السلام ، نيز به كار رفته است . « 5 » نويسندگان مسلمان عرب‌زبان مىنويسند : منصور شهر خود را در محلى ساخت كه از دورهء قبل از اسلام سكونتگاههاى بسيارى در آنجا وجود داشته و مهمترين آنها دهكدهء بغداد « 6 » در ساحل غربى دجله در شمال ريزشگاه رودخانهء صراة به دجله بود كه به آن « قرن الصّراة » مىگفتند . « 7 » بعضى بغداد را همان روستاى بادوريا مىدانند و به بازار سالانهء آن اشاره مىكنند . « 8 » در ابتدا هيچيك از سكونتگاههاى قديمى ( اطراف بغداد ) اهميت سياسى يا بازرگانى نداشت . بنابراين ، مىتوان شهر منصور را نوبنياد به شمار آورد . جهانگردان اروپايى در قرون وسطى غالبا بغداد را با بابل و گاهى با سلوكيه يكى مىدانستند و آن را در گزارشهاى خود بابل ، ( بابلونيا ) « 9 » و مانند آن مىخواندند . منصور\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 36 .\r\n( 2 ) . همان ؛ ص 37 .\r\n( 3 ) . انعام ، 128 و يونس ، 26 .\r\n( 4 ) . بغداد ؛ ص 3 و 4 .\r\n( 5 ) . معجم البلدان ؛ ج 1 ، ص 456 .\r\n( 6 ) . البلدان ؛ ص 6 .\r\n( 7 ) . همان ؛ ص 6 .\r\n( 8 ) . البلدان ؛ ص 6 و تاريخ بغداد ؛ ج 1 ، ص 25 .\r\n( 9 ) .  Babelonia \r\n","page_name":" 251 ","page_number":257},
  {"content":"\r\n\r\nعباسى پس از تجسس دقيق ، با توجه به ملاحظات نظامى و اقتصادى و اقليمى محل بغداد را انتخاب كرد . اين محل در دشتى حاصلخيز واقع بود كه در آنجا كشت و زرع در دو سوى رودخانه دجله رونق داشت ، همچنين بر سر راه خراسان واقع و محل تلاقى راههاى كاروان‌رو بود و بازارهاى ماهانه در آن محل تشكيل مىشد . در اين محل شبكه‌اى از نهرهاى متعدد وجود داشت كه در كشاورزى از آنها استفاده مىشد و به منزلهء استحكامات شهر نيز بود . در واقع بغداد در وسط بين‌النهرين قرار داشت و از آب و هوايى معتدل و سالم برخوردار بود . « 1 » شهر بغداد با استحكامات و طرح داخلى شبيه قلعه بزرگى بود . در آغاز ، خندقى عميق به عرض چهل ذراع به دور آن كنده شد ؛ آنگاه نخستين ديوار كشيده شد و بين آن و ديوار اصلى شهر فضايى خالى به عرض صد ذراع وجود داشت كه براى مقاصد دفاعى به كار مىرفت . ميان هر دو دروازهء ديوار اصلى 28 برج بزرگ قرار داشت ، جز ميان دو دروازهء كوفه و بصره كه داراى 29 برج بود . بر فراز هر يك از دروازه‌ها قبه‌اى ساخته بودند كه مشرف بر شهر بود و در پايين آنها اقامتگاههايى براى نگهبانان بنا شده بود . در ميان ديوار اصلى ، محوطه‌اى به عرض صد و هفتاد متر وجود داشت كه در آن خانه‌هايى براى صاحب‌منصبان و نزديكان خليفه ساخته بودند . ديوار سوم ديوار ساده‌اى بود كه محوطهء وسيع داخلى را دربر مىگرفت و قصر خليفه ( باب الذهب ) ، مسجد جامع ، ديوانها و خانه‌هاى فرزندان خليفه و دو محل سرپوشيده را يكى براى رئيس نگهبانان و ديگرى براى صاحب شرطه ، در آنجا ساخته بودند . « 2 » مدينة السلام ( بغداد ) چهار دروازه داشت با فاصله‌هاى مساوى از يكديگر كه فاصلهء هر كدام از ديگرى يك ميل عربى بود و از هر دروازه جاده‌اى به خارج كشيده شده بود . سر راه اين جاده‌ها ربضهايى بزرگ بتدريج احداث شد و طولى نكشيد كه ربضها جزء شهر ( بغداد ) شد و از مجموع آنها شهر مدور ( مدينة السلام ) و ربضهاى اطراف بغداد بزرگ به وجود آمد .\r\n\r\n\r\n","description":"","footnote":"\r\n( 1 ) . البلدان ؛ ص 4 و 5 و احسن التقاسيم ؛ بخش 1 ، ص 165 و 166 و بغداد ؛ ص 5 - 7 .\r\n( 2 ) . البلدان ؛ ص 9 - 11 و بغداد ؛ ص 7 و 8 .\r\n","page_name":" 252 ","page_number":258},
  {"content":"\r\n\r\nچهار دروازهء شهر از اين قرار بود :\r\n1 . دروازهء بصره در جنوب شرقى كه از آنجا به ربضهاى كنار دجله ، جايى كه شاخه‌هاى متعدد نهر عيسى به دجله مىريخت ، مىرفتند .\r\n2 . دروازهء كوفه در جنوب غربى كه از آنجا به جنوب مىرفتند و راه كاروان‌رو مكه بود .\r\n3 . دروازه شام در شمال غربى كه از سمت چپ آن راهى بود به سوى شهر انبار در ساحل فرات و از سمت راست آن به شهرهاى جانب غربى دجله در شمال بغداد مىرفتند .\r\n4 . دروازهء خراسان كه در آن براى عبور از روى دجله و رسيدن به بغداد شرقى پل بزرگى بود . اين جانب بغداد در آغاز به لشكرگاه مهدى موسوم بود ؛ زيرا به فرمان مهدى خليفهء عباسى ، پسر منصور ، آن را ساختند و در آنجا براى وى قصرى ساخته شد و مسجد جامعى نيز بنا گرديد . « 1 » سنّتهاى باستانى امپراتورى اسلام نيز در اين طرح قابل ملاحظه است . جدايى خليفه از مردم ، طرح باشكوه قصر و مسجد براى نشان دادن عظمت دولت جديد و تقسيم مردم در محلات جداگانه‌اى كه دروازه‌هاى آنها را مىبستند و محافظت مىكردند ، همگى گواه اين مطلب است . منصور عباسى به بعضى از افراد خاندان و بعضى از ياران و فرماندهان وفادار خود قطعاتى زمين در كنار دروازه‌هاى خارج شهر بخشيد و حومه‌هاى شهر را براى احداث ساختمان به سربازان خود واگذار كرد . « 2 » « قبة الخضراء » ، مظهر شكوه بغداد ، حدود 68 متر ارتفاع داشت و مشرف بر كاخ خليفه بود و بر فراز آن پيكرهء سوارى به چشم مىخورد . اين سوار ( يا مجسمه ) در سال 329 هجرى قمرى در شبى طوفانى بر اثر اصابت صاعقه سرنگون شد ؛ « 3 » اما ديوار اطراف قبة الخضراء مدتى بيشتر باقى ماند و سرانجام در سال 653 هجرى قمرى فروريخت . « 4 » مسجد جامع بغداد در\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 32 و 33 و بغداد ؛ ص 8 .\r\n( 2 ) . البلدان ؛ ص 14 - 22 .\r\n( 3 ) . المنتظم فى تاريخ الملوك و الامم ؛ ج 6 ، ص 317 و 318 .\r\n( 4 ) . بغداد ؛ ص 9 .\r\n","page_name":" 253 ","page_number":259},
  {"content":"\r\n\r\nسال 146 به فرمان منصور پشت قصر ساخته شد كه نسبت به قبله قدرى انحراف داشت . « 1 » در سال 191 هجرى قمرى هارون الرشيد آن را خراب كرد و با آجر ساخت . « 2 » بعدها در سال 280 هجرى قمرى معتضد ( 270 - 289 ) حياط ديگرى به مسجد جامع منصور ، به دليل تنگى جا ، اضافه و بخشهايى از مسجد جامع قديم را تعمير كرد . « 3 » در سال 303 هجرى قمرى مناره مسجد طعمهء حريق گشت ، ولى دوباره ساخته شد . « 4 » منصور مسؤوليت هر محلهء شهر را به عهدهء شخصيتى برجسته قرار داده بود و محله‌ها معمولا از لحاظ قومى ( ايرانى ، عرب ، خوارزمى ) ، شغلى يا گروهى همگن بودند . خانه‌هاى سربازان در خارج از محوطه ديوارها و معمولا در شمال غرب شهر بود و حال آنكه مراكز بازرگانان و صنعتگران در جنوب رودخانهء صراة در كرخ قرار داشت . « 5 » بازارها در نقشهء بغداد سهم مهمى داشتند . در آغاز ، در طول هر يك از چهار راهها ، از ديوار بزرگ تا ديوار داخلى ، اتاقهايى با طاقهاى بلند ( طاقات ) قرار داشت كه در آنها دكانهايى تعبيه كرده و بدين ترتيب چهار بازار به وجود آورده بودند . « 6 » گذشته از اين ، خليفه دستور داده بود كه در هر يك از چهار بخش خارج ديوار فضاى كافى براى بازار قرار دهند ، به طورى كه هر بخش داراى بازارى بزرگ باشد . « 7 » هر حرفه و كسبى ، بازار يا گذرگاه ( درب ) جداگانه‌اى داشت . از بازارهاى كرخ مىتوان بازار ميوه‌فروشان ، پارچه‌فروشان ، كتابفروشان ، صرّافان ، گوسفندفروشان و همچنين بازار مواد غذايى را نام برد . « 8 » همزمان با گسترش شهر بازرگانانى از خراسان ، ماوراءالنهر ، مرو ، بلخ ، بخارا و خوارزم به بغداد آمدند و در محلهء حربيه بازارهايى را تشكيل دادند . هر گروه از اين بازرگانان رهبر و رئيسى داشت . « 9 » به نظر مىرسد كه رؤساى حرفه‌ها از طرف دولت انتخاب مىشدند . « 10 » شهر مدور منصور نمونهء جالبى از شهرسازى اسلامى بود و چنان مدور ساخته شده بود كه\r\n\r\n\r\n","description":"","footnote":"\r\n( 1 ) . طبرى ؛ ج 5 ، ص 261 .\r\n( 2 ) . بغداد ؛ ص 10 .\r\n( 3 ) . المنتظم ؛ ج 5 ، ص 143 .\r\n( 4 ) . همان ؛ ج 6 ، ص 130 .\r\n( 5 ) . البلدان ؛ ص 23 - 26 و بغداد ؛ ص 10 .\r\n( 6 ) . بغداد ؛ ص 11 .\r\n( 7 ) . البلدان ؛ ص 12 ، 13 .\r\n( 8 ) . همان ؛ ص 16 - 18 و 20 و مسالك و ممالك ؛ ص 84 و 85 و صورة الارض ؛ ص 216 و 217 .\r\n( 9 ) . البلدان ؛ ص 20 .\r\n( 10 ) . بغداد ؛ ص 12 .\r\n","page_name":" 254 ","page_number":260},
  {"content":"\r\n\r\nمركز آن نسبت به بخشهاى مختلف داراى فاصلهء مساوى بود و به سهولت از آن مراقبت يا دفاع مىشد . « 1 » درباره مخارج ساخت اين شهر روايات گوناگونى نقل شده است : بنابر يكى از اين روايات ، هجده ميليون دينار بوده است ، « 2 » روايتى ديگر اين مخارج را بالغ بر صد ميليون درهم نقل كرده است ؛ اما بنا به گزارش رسمى و مبتنى بر اسناد دستگاه خلافت ، منصور چهار ميليون و هشتصد و هشتاد و سه هزار درهم براى شهر مدور خرج كرد . « 3 » اگر ميزان پايين دستمزد و هزينهء اندك مصالح ساختمانى و سختگيرى و خسّت منصور را در نظارت بر محاسبات در نظر بگيريم ، اين رقم قابل قبول خواهد بود . در سال 157 هجرى قمرى منصور قصرى در كنار دجله و پايين‌تر از دروازهء خراسان با باغهاى وسيع ساخت و آن را خلد ناميد . اين محل بدون پشه و به سبب خنكى هوايش شهرت داشت ، اين نام يادآور بهشت بود . « 4 » بعدها موقعيت سوق‌الجيشى بغداد و كمبود فضا براى امور لشكرى خليفه را بر آن داشت كه اردوگاهى براى وارث خود مهدى در بخش شرقى دجله بسازد . اردوگاه مهدى در بخش مركزى سمت شرقى دجله قرار داشت ( بعدها به تقليد از قصرى كه هارون ساخت رصافه ناميده شد ) ، و قصر او و مسجد نيز در همان‌جا ساخته شد و پيرامون آنها را خانه‌هاى نظاميان و ملتزمان احاطه كرده بود . بخش بازرگانى در بازارهايى كه به باب الطاق مشهور بود ، بنا گرديد . كار ساختمانى در سال 151 آغاز شد و در سال 157 به پايان رسيد . رصافه تقريبا شهرى بود كه مقابل شهر مدور منصور در سمت شرقى دجله ساخته شد . « 5 » بغداد از حيث بناها و ساختمانهاى شخصى و دولتى ، فعاليتهاى بازرگانى ، ثروت بيكران و جمعيت بسرعت توسعه يافت . تراكم جمعيت در شرق بغداد بيشتر بود ؛ زيرا مردم بر اثر بذل و بخشش مهدى و خلفاى بعد از او و همچنين برمكيان كه محله‌اى مخصوص به خود در دروازهء شماسيه بغداد داشتند ، به\r\n\r\n\r\n","description":"","footnote":"\r\n( 1 ) . همان ؛ ص 13 .\r\n( 2 ) . معجم البلدان ؛ ج 1 ، ص 683 .\r\n( 3 ) . احسن التقاسيم ؛ بخش 1 ، ص 167 و 121 و معجم البلدان ؛ ج 1 ، ص 459 .\r\n( 4 ) . تاريخ طبرى ؛ ج 5 ، ص 288 و تاريخ بغداد ؛ ج 1 ، ص 16 و معجم البلدان ؛ ج 2 ، ص 382 .\r\n( 5 ) . البلدان ؛ ص 23 و مسالك و ممالك ؛ ص 84 و 85 و احسن التقاسيم ؛ بخش 1 ، ص 166 و معجم البلدان ؛ ج 3 ، ص 46 .\r\n","page_name":" 255 ","page_number":261},
  {"content":"\r\n\r\nسوى آنها جذب مىشدند . « 1 » يحيى برمكى قصرى باشكوه در ناحيه شماسيه ساخت و نام قصر الطين را بر آن نهاد . جعفر برمكى هم كاخ بزرگ و مجللى در پايين بغداد شرقى ساخت كه بعدها به مأمون داده شد . « 2 » امين بعد از رسيدن به خلافت از قصر خلد ، كه اقامتگاه پدرش هارون بود ، به باب الذهب ( قصر خلافت ) بازگشت و آن را تعمير كرد و جناحى به آن افزود و پيرامون آن حياطى بنا كرد . « 3 » بخش غربى بغداد ميان دروازهء قطربّل در شمال و محلهء كرخ در سمت جنوب آن توسعه يافت و اين توسعه تا نهر بزرگ عيسى ( كه از فرات جدا مىشد ) امتداد داشت . بغداد تا قبل از تغيير پايتخت به سرّ من رأى چنان زيبا شده بود كه شاعران آن را « بهشت روى زمين » مىخواندند . باغهاى شگفت‌انگيز و حومهء سرسبز و قصرهاى بلند و باشكوه آن با تزيينات مجلل و دروازه‌هاى طلايى و تالارها و لوازم گرانبها و نفيس كاخهاى آن شهرت داشت . « 4 » بغداد در كشمكش ميان امين و مأمون آسيب بسيار ديد ، پس از چهارده ماه محاصرهء شهر ، جنگ به داخل آن كشيده شد . « 5 » طاهر ذو اليمينين كه از سرسختى مدافعان شهر به خشم آمده بود دستور تخريب خانه‌هاى شهر را صادر كرد و بسيارى از محلّات ، از جمله ميان دجله و دار الرّقيق در شمال دروازهء خراسان ، دروازهء سوريه ، دروازهء كوفه تا رودخانه صراة ، نهر كرخايه و محلهء كناسه ويران شد . « 6 » كار تخريب شهر به دست عوام و قانون‌شكنان و عيّاران تكميل شد . قصر خلد و ساير قصرها و بعضى از محله‌هاى بخش شرقى شهر ، سخت آسيب ديد . طبرى و مسعودى مىنويسند : خرابى و ويرانى چندان شديد بود كه عظمت بغداد از ميان رفت . « 7 » هرج‌ومرج و آشوب تا سال 204 هجرى قمرى ، كه مأمون از مرو به بغداد آمد ، كماكان در بغداد ادامه داشت . « 8 » مأمون پس از تسلط بر اوضاع بغداد و اسكان در قصر خود و گسترش آن ، يك ميدان اسب‌دوانى و يك\r\n\r\n\r\n","description":"","footnote":"\r\n( 1 ) . البلدان ؛ ص 25 .\r\n( 2 ) . بغداد ؛ ص 16 .\r\n( 3 ) . الكامل ؛ ج 6 ، ص 221 و بغداد ؛ ص 16 .\r\n( 4 ) . تاريخ طبرى ؛ ج 5 ، ص 263 و معجم البلدان ؛ ج 1 ، ص 459 و بغداد ؛ ص 16 و 17 .\r\n( 5 ) . مروج الذهب ؛ ج 2 ، ص 401 و 402 .\r\n( 6 ) . تاريخ طبرى ؛ ج 5 ، ص 175 و 176 .\r\n( 7 ) . همان ؛ ج 5 ، ص 175 و 176 به بعد و مروج الذهب ؛ ج 2 ، ص 401 و 402 و الكامل ؛ ج 6 ، ص 272 به بعد .\r\n( 8 ) . بغداد ؛ ص 17 .\r\n","page_name":" 256 ","page_number":262},
  {"content":"\r\n\r\nباغ‌وحش به كاخ خود افزود و محلهايى براى غلامان وفادار خود در كنار آن ساخت .\r\nبعدها اين قصر را به حسن بن سهل بخشيد كه به قصر الحسنى شهرت يافت . وى نيز آن را براى دختر خود پوران به ارث گذاشت . « 1 » معتصم درصدد يافتن پايتخت جديدى براى ارتش نوين ترك ، كه اساس آن را خود او ريخته بود ، برآمد . بغداد براى استقرار سربازان ترك معتصم جاى مناسبى نبود ، علىالخصوص كه سربازان ترك رعايت نظم و قانون را نمىكردند و مردم و گروههاى قديمى ارتش با سپاهيان ترك سازگارى نداشتند و هر آن بيم درگيرى و برخورد بود ؛ لذا شهر سامرّا ( سرّ من رأى ) را ساخت و پايتخت را به آنجا منتقل ساخت . از اين تاريخ ( 220 تا 278 ) ديگر بغداد كانون توجه خلفا نبود ، ولى مركز عمدهء تجارت و فعاليتهاى فرهنگى و آموزشى محسوب مىشد . « 2 » در دوران خلافت مستعين پايتخت از سامرّا به بغداد تغيير كرد . بار ديگر بغداد از آشوب تركان آسيب ديد و در سراسر سال 251 هجرى قمرى در محاصرهء قواى معتز خليفه قرار داشت . در اين زمان ، رصافه تا سوق الثلاثاء امتداد يافت . مستعين بغداد را استوار كرد ؛ حصار بخش شرقى را از دروازهء شمّاسيّه تا سوق الثلاثاء امتداد داد و از طرف غرب از قطيعهء امّ جعفر ، پيرامون محلّات شهر ، تا نهر صراة را توسعه داد و خندق مشهور طاهر را پيرامون آن حفر كرد . « 3 » در مدتى كه بغداد در محاصره معتز بود ، خانه‌ها ، دكانها و باغهاى بيرون حصار شرقى بغداد بنا به ضرورت دفاعى خراب شد و محلات شرقى شماسيه ، رصافه و مخرّم به سختى آسيب ديد . « 4 » در همين زمان ابن خرداذبه در وصف بغداد نوشته است : واردات به مدينة السلام ( بغداد ) صد و سى هزار درهم گندم و جو و عوايد بازارها و آسيابها و فوايد ضرابخانه‌هاى آنجا يك ميليون و پانصد هزار درهم است . « 5 » در سال 278 هجرى وقتى خليفه معتمد به بغداد نقل مكان كرد ، قصر حسنى را از پوران ، دختر حسن بن سهل و همسر مأمون ، خواستار شد . پوران آن را تعمير كرد و به شيوه‌اى كه لايق خليفه بود ،\r\n\r\n\r\n","description":"","footnote":"\r\n( 1 ) . بغداد ؛ ص 17 .\r\n( 2 ) . مروج الذهب ؛ ج 2 ، ص 466 و 467 و بغداد ؛ ص 17 و 18 .\r\n( 3 ) . تاريخ طبرى ؛ ج 6 ، ص 100 .\r\n( 4 ) . بغداد ؛ ص 18 .\r\n( 5 ) . المسالك و الممالك ؛ ص 102 .\r\n","page_name":" 257 ","page_number":263},
  {"content":"\r\n\r\nآراست و به وى تقديم كرد . « 1 » در سال 280 هجرى قمرى خليفه معتضد قصر حسنى را بازسازى كرد ، اطراف آن را توسعه داد و ساختمانهاى جديدى به آن افزود و در زمينهاى اطراف آن زندانهايى ساخت . وى بعدها يك ميدان اسب‌دوانى به آن اضافه كرد و سپس حصارى پيرامون قصر و اطراف آن كشيد كه به دار الخلافه شهرت يافت و با ملحقات آن به عنوان اقامتگاه رسمى همچنان باقى ماند . « 2 » سپس معتضد بناى قصر تاج را در ساحل دجله آغاز كرد ، ولى بعدها چون دود فراوانى از سوى شهر مشاهده كرد ، تصميم به ساختن قصر ديگرى دو ميل دور تر در شمال‌شرقى بغداد گرفت و قصر مجلل ثريّا را ساخت و آن را با دهليزى زيرزمينى به قصر حسنى ارتباط داد و باغهايى پيرامون آن ساخت و آبراهه‌اى از نهر موسى به آن كشيد « 3 » و به منظور پاك نگاه داشتن هواى اين كاخها دستور داد تا برنج و نخل در اطراف بغداد كاشته نشود . « 4 » كاخ ثريا تا سال 469 هجرى در وضع خوبى باقى بود ، ولى در اين تاريخ بر اثر طغيان آب دجله ويران شد . « 5 » خرابى شهر مدور منصور نيز از اين زمان آغاز شد و معتضد دستور تخريب حصار شهر را صادر كرد ، ولى هنگامى كه بخش كوچكى از آن را خراب كرد ، هاشميان ( عباسيها ) شكايت كردند و گفتند كه اين حصار يادگار دوران عظمت عباسيان است . از اين‌رو ، معتضد از تخريب حصار دست برداشت ؛ اما مردم بتدريج خانه‌هاى خود را به قيمت خراب كردن حصار و ويرانى شهر توسعه دادند . « 6 » به دوران خلافت مكتفى ( 289 - 295 ) كاخ تاج با تالارها و گنبدهاى آن مرمت ، و باراندازى در كنار دجله ( نزديك به آن ) ساخته شد ، مكتفى در سال 289 هجرى قمرى زندانهاى قصر را ويران كرد و مسجد جامعى ( جامع القصر ) ساخت كه تا زمان مقتدر سومين مسجد جامع به‌شمار مىرفت . « 7 »\r\nمقتدر عباسى ( 295 - 320 ) ساختمانهاى جديدى به قصرهاى سلطنتى قبلى افزود\r\n\r\n\r\n","description":"","footnote":"\r\n( 1 ) . المنتظم ؛ ج 5 ، ص 144 و تاريخ بغداد ؛ ج 1 ، ص 99 به بعد .\r\n( 2 ) . المنتظم ؛ ج 6 ، ص 53 و 54 و نشوار المحاضره ؛ ج 8 ، ص 20 و 21 .\r\n( 3 ) . بغداد ؛ ص 19 ( نقل از ديوان ، شرح ابن معتز ) .\r\n( 4 ) . المنتظم ؛ ج 5 ، ص 144 و بغداد ؛ ص 19 .\r\n( 5 ) . بغداد ؛ ص 19 .\r\n( 6 ) . همانجا .\r\n( 7 ) . المنتظم ؛ ج 6 ، ص 32 و 33 و بغداد ؛ ص 19 و 20 .\r\n","page_name":" 258 ","page_number":264},
  {"content":"\r\n\r\nو همهء آنها را به طرز اعجاب‌انگيزى آراست و به باغ‌وحش اين مجموعه توجهى مخصوص مبذول داشت . حصارى مستحكم پيرامون قصرها و دهليزى مخفى از تالار بارعام به يكى از دروازه‌ها كشيد كه يكى از اقدامات دفاعى لازم بود . « 1 » يكى از عجايب اين مجموعه دار الشجره بود كه درختى سيمين ( نقره‌اى ) در ميان حوضى بزرگ با هجده شاخه و تركه‌هاى متعدد و گنجشكهاى سيمين يا زرّينى داشت كه گهگاه صدايى مىدادند . در دو سوى استخر هجده مجسمهء سوار بود كه در يك جهت حركت مىكردند ، گويى در تعقيب يكديگرند ؛ اين مجموعه همچنين حوضى از سيماب ( جيوه ) به وسعت 30 * 20 ذراع با چهار قايق زرين داشت و پيرامون آن را باغى افسانه‌اى احاطه كرده بود .\r\nباغ‌وحش اين مجموعه داراى انواع جانوران بود . كنام شيران صد شير داشت . قصر فردوس از لحاظ سلاحهايش شگفت‌انگيز بود . در داخل محوطه سلطنتى 23 قصر ساخته شده بود . « 2 » وضع جغرافيايى بغداد ، مردم فعّال آن ، تشويق دولت به تجارت و اعتبار خلافت بسرعت اين شهر را به صورت مركز عمدهء بازرگانى درآورد . بازارها ، در رصافه و بويژه در كرخ شاخص اصلى زندگى شدند . هر پيشه ، بازارى مخصوص داشت ؛ از جمله بازار ميوه ، بازار پارچه ، بازار پنبه ، بازار كتابفروشان با بيش از صد دكان ، بازار صرّافان و بازار عطّاران در كرخ و بازارهاى تجار خارجى در سوق باب الشام بود . در بخش شرقى بغداد ، بازار عطرفروشان ، بازار مواد غذايى ، بازار زرگران ، بازار گوسفندفروشان ، بازار كتابفروشان و بازار كالاى چينى ديده مىشد . « 3 » از بغداد پارچه‌هاى پنبه‌اى و منسوجات ابريشمى و بويژه سربند ، پيش‌بند ، دستار ، بلور تراشيده ، شيشه‌آلات ، روغنهاى مختلف ، داروهاى مايع ، معجونهاى مختلف « 4 » پيراهنهايى با رنگهاى الوان ، عمامه‌هايى از پارچه ظريف و حوله‌هاى مشهور صادر مىشد . « 5 » پيراهنهاى ظريف و\r\n\r\n\r\n","description":"","footnote":"\r\n( 1 ) . تاريخ بغداد ؛ ج 1 ، ص 100 - 105 و بغداد ؛ ص 20 .\r\n( 2 ) . تاريخ بغداد ؛ ج 1 ، ص 103 و 104 و المنتظم ؛ ج 6 ، ص 144 .\r\n( 3 ) . البلدان ؛ ص 241 ، 246 و 254 و مسالك و ممالك ؛ ص 48 و صورة الارض ؛ ص 22 ، 36 و 65 و بغداد ؛ ص 22 .\r\n( 4 ) . حدود العالم ؛ ص 151 .\r\n( 5 ) . بغداد ؛ ص 22 .\r\n","page_name":" 259 ","page_number":265},
  {"content":"\r\n\r\nسفيد « 1 » و سقلاطون ( پارچه‌هاى ابريشمى ) ، ملحم و عتّابى ( پارچه‌هاى ابريشمى و پنبه‌اى ) بغداد شهرت داشت . « 2 » در باب الطاق بغداد شمشيرهاى بسيار مرغوبى ساخته مىشد . بغداد به سبب صنعت چرم‌سازى و كاغذسازى شهرت فراوان داشت . « 3 » ساكنان بغداد آميزه‌اى از ملتها ، رنگها و مذاهب مختلف بودند كه براى كار ، تجارت ، سپاهىگرى يا به عنوان برده به اين شهر آمده بودند ؛ جالب آنكه عوام النّاس رفته‌رفته نقش عمده‌اى در حيات اجرايى و اقتصادى شهر بغداد بر عهده گرفتند . « 4 » با توجه به ارقام و اعدادى كه دربارهء مساجد و گرمابه‌هاى بغداد در قرنهاى سوم و چهارم هجرى داده‌اند و نيز با توجه به مساحت بغداد در آن زمان ، مىتوان جمعيت بغداد را در قرن چهارم هجرى حدود يك ميليون نفر تخمين زد . در بغداد محله‌هاى اشراف‌نشينى مانند ظاهر ، شماسيه ، مأمونيه و درب عون و محله‌هاى فقيرنشينى مانند قطيعة الكلاب و نهر الدّجّاج ديده مىشد . خانه‌هاى افراد معمولى يك طبقه و خانه‌هاى توانگران دو طبقه بود و گرمابه داشت و معمولا به سه قسمت تقسيم مىشد كه با ديوارى از يكديگر مجزّا بود ؛ قسمت زنان ، اتاقهاى پذيرايى و قسمت مستخدمان و غلامان . به باغ توجهى مخصوص مىشد .\r\nقالى ، نيمكت ، پرده و مخدّه بخش عمدهء اثاث خانه را تشكيل مىداد . در تابستان از بادبزن و بويژه خانه‌هاى خنك و سردابها استفاده مىشد . سردرها با كتيبه‌هايى از تصاوير جانوران ، گياهان ، يا انسان آذين مىشد . « 5 » بغداد مركز بزرگ فرهنگى به‌شمار مىرفت و موطن مكاتب فقهى حنفى و حنبلى بود . همچنين بيت الحكمه مركز ترجمهء بعضى تجارب علمى در زمينه‌هاى رياضيات و طب و غيره بود . مساجد آن ، بويژه جامع المنصور ، مراكز عمدهء دانش‌پژوهى بود . تعداد فراوان كتابفروشيهايى كه گاهى به صورت محافل ادبى درمىآمد ، ميزان فعاليتهاى فرهنگى آن را نشان مىدهد . بغداد\r\n\r\n\r\n","description":"","footnote":"\r\n( 1 ) . كتاب مختصر البلدان ؛ ص 254 .\r\n( 2 ) . حدود العالم ؛ ص 151 و احسن التقاسيم ؛ ص 323 و صورة الارض ؛ جزء 1 ، ص 261 و بغداد ؛ ص 23 .\r\n( 3 ) . بغداد ؛ ص 23 .\r\n( 4 ) . تجارب الامم ؛ ج 1 ، ص 74 و 75 و الكامل ؛ ج 8 ، ص 85 و 86 .\r\n( 5 ) . بغداد ؛ ص 24 و 25 .\r\n","page_name":" 260 ","page_number":266},
  {"content":"\r\n\r\nشاعران ، تاريخ‌نويسان و دانشمندان بسيار داشت . « 1 » با مراجعه به تاريخ بغداد ( اثر خطيب بغدادى ) مىتوان به‌شمار بسيار دانشمندان بغداد در هر زمينه پىبرد . دورهء خلاقيّت فرهنگ اسلامى با بغداد پيوند دارد . بعدها در اين دوره كتابخانه‌هاى عمومى به عنوان مراكز مطالعه و تحصيل تأسيس شد كه مشهورترين آنها دار العلم ابو نصر شاپور بن اردشير ، وزير صمصام الدوله بويهى ، بود . تأسيس اين دار العلم و ديگر مراكز علمى كمك فراوانى به ايجاد مدارس پيشرفته‌اى چون نظاميه و مستنصريهء بغداد كرد . در قرنهاى سوم و چهارم ق / نهم و دهم م ، به بيمارستانها توجه فراوان مبذول مىشد ؛ از جملهء آنها بيمارستان سيده ( تأسيس 306 ق ) ، بيمارستان مقتدرى ، ( 306 ق ) و بيمارستان عضدى ( 367 ق به بعد ) بود . بيمارستانهاى ديگرى نيز توسط بزرگان و وزيران در گوشه‌وكنار بغداد تأسيس شد . « 2 » بغداد در دوران آل بويه روزگار سختى داشت . احمد معز الدوله ( در 335 ق ) ابتدا بعضى از نهرهاى منطقهء بادوريا را مرمّت كرد و اين عمل وضع زندگى مردم منطقه را بهبود بخشيد ؛ « 3 » اما بىتوجهى آل بويه بر اثر كشمكش با بريديان و حمدانيان موجب شد تا بسيارى از نهرهايى كه غرب بغداد را مشروب مىكرد ، خراب شود تا آنكه عضد الدوله ( 367 - 372 ق ) به لايروبى و مرمت آنها دستور داد و پلها و سدها مرمت شد . « 4 » در سال 350 هجرى قمرى احمد معز الدوله قصرى بزرگ در باب الشماسيّه ساخت كه داراى ميدانى وسيع ، بارانداز و باغهاى زيبا بود . وى هفت دروازهء آهنين شهر مدور منصور را از جاى دروازه‌هاى قديمى درآورد و در قصر خود كار گذاشت و در حدود يك ميليون دينار ( يازده ميليون درهم ) خرج كرد ؛ ولى در سال 418 هجرى قمرى آن را خراب كردند . « 5 » عضد الدوله خانهء سبكتكين ، حاجب معز الدوله را در مخرّم عليا تعمير كرد و باغهاى وسيعى به آن افزود و آب را با هزينهء\r\n\r\n\r\n","description":"","footnote":"\r\n( 1 ) . همان ؛ ص 25 و 26 .\r\n( 2 ) . تاريخ پزشكى ايران ؛ ص 92 ، 93 ، 157 ، 187 و 188 و تاريخ علوم عقلى در تمدن اسلامى ؛ ص 153 .\r\n( 3 ) . تجارب الامم ؛ ج 2 ، ص 165 و بغداد ؛ ص 28 .\r\n( 4 ) . تجارب الامم ؛ ج 2 ، ص 406 و ج 3 ، ص 69 و الكامل ؛ ج 8 ، ص 518 و بغداد ؛ ص 28 .\r\n( 5 ) . نشوار المحاضره ؛ ج 1 ، ص 138 و 139 و الكامل ؛ ج 8 ، ص 397 و 398 و ج 9 ، ص 252 .\r\n","page_name":" 261 ","page_number":267},
  {"content":"\r\n\r\nفراوان از نهر خالص به وسيلهء ترعه‌هايى به آنجا آورد . اين محل دار الاماره اقامتگاه رسمى آل بويه شد . « 1 » عضد الدوله كه ديد بغداد بدنما شده ، دستور داد تا خانه‌ها و بازارهاى آن را تعمير كنند . او در تجديد بناى مساجد جامع شهر پول بسيار خرج كرد .\r\nوى باراندازهاى كنار دجله را تجديد كرد و به توانگران دستور داد تا خانه‌هاى خود را كه در مجاورت دجله بود تعمير و در قصرهاى ويران بدون صاحب باغ احداث كنند و چون پل مركزى شهر باريك و خراب شده بود آن را تعمير كرد . « 2 » در سال 372 بيمارستان عضدى را بنا نهاد و پزشكان و ناظران و انباردارانى براى آن تعيين كرد و مقدار زيادى دارو ، وسايل و تجهيزات در اختيار آنان قرار داد و اموالى را وقف بيمارستان كرد . « 3 »\r\nدر دوران آل بويه كه بغداد دچار انحطاط شد ، شهر مدور منصور متروك « 4 » و بيشتر محلات غرب بغداد خراب و ويران شد . محله كرخ آبادترين بخش غرب بغداد [ در اين زمان 
  ] و محل كسب بازرگانان بود . « 5 » بخش شرقى شهر آبادتر بود و بزرگان معمولا در آنجا اقامت داشتند . در اين بخش ( شرقى ) اماكنى مانند باب الطاق ، محلى كه بازار بزرگ در آنجا بود ، دار الاماره در مخرّم و كاخهاى خليفه ، در منتهىاليه جنوبى اين بخش ، قرار داشت . « 6 » به نوشتهء ابن حوقل بخش شرقى داراى چهار مسجد جامع به نامهاى مسجد منصور ، مسجد رصافه ، مسجد براثا و مسجد دار السلطان بود . « 7 » در سال 379 و 383 هجرى قمرى مسجد قطيعه و مسجد حربيّه به صورت مساجد جامع درآمد . « 8 » بغداد از آشوب عامّه ، اختلافات فرقه‌اى كه آل بويه دامن مىزدند و نيز عيّاران آسيب بسيار ديد . در منابع از جهل عامّه و آمادگى آنها براى قبول هرگونه دعوت و نيز خوش‌طينتى و ياغيگرى آنان\r\n\r\n\r\n","description":"","footnote":"\r\n( 1 ) . تجارب الامم ؛ ج 3 ، ص 124 و تاريخ بغداد ؛ ص 58 و 59 و المنتظم ؛ ج 7 ، ص 77 و 78 و بغداد ؛ ص 28 .\r\n( 2 ) . تجارب الامم ؛ ج 2 ، ص 404 و 406 و الكامل ؛ ج 8 ، ص 558 و المنتظم ؛ ج 7 ، ص 114 .\r\n( 3 ) . المنتظم ؛ ج 7 ، ص 114 و بغداد ؛ ص 29 .\r\n( 4 ) . بغداد ؛ ص 29 .\r\n( 5 ) . صورة الارض ؛ جزء 1 ، ص 241 و 242 و احسن التقاسيم ؛ ص 120 .\r\n( 6 ) . مسالك و ممالك ؛ ص 84 و صورة الارض ؛ جزء 1 ، ص 216 و احسن التقاسيم ؛ ص 120 .\r\n( 7 ) . صورة الارض ؛ جزء 1 ، ص 216 .\r\n( 8 ) . المنتظم ؛ ج 7 ، ص 149 و 171 .\r\n","page_name":" 262 ","page_number":268},
  {"content":"\r\n\r\nسخن رفته است . « 1 » در دوران آل بويه آشوبهاى فرقه‌اى افزايش يافت و موجب خسارات جانى و مالى بسيار شد . آل بويه روز دهم محرّم را روز عزاى عمومى اعلام كردند .\r\nكشمكش ميان شيعه و سنّى در اين دوره معمول شد . آغاز آن در سال 338 هجرى قمرى ، يعنى زمانى بود كه محلهء كرخ به غارت رفت . در سال 348 هجرى قمرى جنگ ميان دو گروه منجر به ويرانى و آتش‌سوزى باب الطاق بغداد شد . « 2 » در سال 361 هجرى قمرى در محلهء كرخ 300 دكان و خانه‌هاى بسيار و 33 مسجد طعمهء حريق شد و اين آتش‌سوزى به مرگ 17 هزار نفر انجاميد . « 3 » در آشوب 381 هجرى قمرى در بغداد بسيارى از محلات شهر به آتش كشيده شد . « 4 » عيّاران كه اقليتى را در بغداد تشكيل مىدادند و در آخرين ربع قرن چهارم ق / دهم م فعاليت مىكردند ، آشوب و آشفتگى بسيار مىآفريدند . مورخان آنها را راهزن و دزد معرفى مىكرده‌اند . قيام آنها بر ضد توانگران ، فرمانروايان ، بازاريان ، دستگاه انتظامى و اشراف بود . « 5 » در همين اوضاع نابسامان در سال 447 هجرى قمرى طغرل‌بيك سلجوقى وارد بغداد شد . سلجوقيان بر خلاف سياست آل بويه از سنّيان حمايت مىكردند . در سال 448 طغرل دار الامارهء بغداد را توسعه داد . بسيارى از خانه‌ها و دكانها را خراب كرد ، آنها را از نو ساخت و ديوارى پيرامون آن ( دار الاماره ) كشيد . « 6 » در سال 450 هجرى قمرى ارسلان بساسيرى به نام فاطميان بغداد را گرفت . در فتنهء بساسيرى دار الاماره در آتش سوخت و دوباره مرمت شد . « 7 » در سال 484 هجرى قمرى ملكشاه مسجد مخرّم را كه نزديك كاخ خليفه بود ، تعمير و توسعه داد . اين مسجد از آن زمان به بعد ، به جامع سلطان شهرت يافت و كار تكميل آن تا سال 524 هجرى قمرى به طول انجاميد . « 8 » در سال 488 هجرى قمرى خليفه مستظهر پيرامون محله‌هايى كه در قسمت شرقى بغداد حريم شناخته مىشد ، ديوارى كشيد . سپس در سال 507 هجرى قمرى خليفه المسترشد بالله آن را مرمت كرد و چهار دروازه بر اين ديوار ( يا حصار )\r\n\r\n\r\n","description":"","footnote":"\r\n( 1 ) . بغداد ؛ ص 30 .\r\n( 2 ) . المنتظم ؛ ج 7 ، ص 363 ، 364 و 390 .\r\n( 3 ) . الكامل ؛ ج 7 ، ص 45 و المنتظم ؛ ج 7 ، ص 57 .\r\n( 4 ) . الكامل ؛ ج 7 ، ص 45 .\r\n( 5 ) . بغداد ؛ ص 31 و 32 .\r\n( 6 ) . المنتظم ؛ 8 ، ص 169 .\r\n( 7 ) . همان ؛ 8 ، ص 191 و 192 .\r\n( 8 ) . اخبار البشر ؛ ج 2 ، ص 16 .\r\n","page_name":" 263 ","page_number":269},
  {"content":"\r\n\r\nافزود ، بعدها در سال 554 هجرى سيلى اطراف ديوار را فراگرفت و آن را شكافت و بسيارى از محله‌ها را ويران ساخت ؛ ولى شكاف را مرمت كردند و دست به كار ساختن سدّى پيرامون ديوار شدند كه بعدها تكميل شد . « 1 » اين ديوار مرزهاى شرق بغداد را تا پايان دورهء عثمانى تثبيت كرد . از نيمهء دوم قرن پنجم ق / يازدهم م ، تغييرات فراوانى در شكل بغداد پديد آمد : بسيارى از محله‌هاى غرب بغداد رو به ويرانى نهاد و باغها و خانه‌هاى سابق به صورت زمين باير درآمد . « 2 » بنيامين طليطلى ( اهل تودلا ) « 3 » كه در حدود سال 567 ق / 1171 م از بغداد ديدن كرده است ، از عظمت كاخ خليفه با ديوار و باغها و باغ‌وحش و درياچهء آن سخن مىگويد و از بيمارستان عضدى و شصت پزشك آن و آسايشگاه ويژهء بيماران روانى با اعجاب ياد مىكند . وى چهل هزار يهودى در بغداد ديده كه ده مدرسه داشتند . « 4 » ابن جبير ، سيّاح اندلسى ، بغداد را در سال 581 هجرى قمرى ديده است . وى انحطاط كلى آن را ملاحظه كرده و نخوت اهالى آن شهر را به باد انتقاد گرفته است . او نوشته است : اگرچه قسمت اعظم بغداد شرقى خراب شده ، ولى هنوز هفده محله جداگانه باقى است كه هر يك داراى دو ، سه يا هشت گرمابه است . محلهء دارالاماره ، با قصرها و باغهايش در حدود يك ربع ( يا بيشتر ) مساحت شهر را دربرگرفته . اين بخش جمعيت بسيار و بازارهايى پررونق دارد . « 5 » ابن جبير اضافه مىكند :\r\nاز بزرگترين محلات بغداد قريّه است و نزديك آن ربض مربّعه قرار دارد . اين محله سه مسجد جامع دارد : جامع السلطان در شمال ديوار يا حصار شهر ، مسجد رصافه واقع در يك ميلى شمال آن و جامع خليفه . اين محلّه حدود سى مدرسه با ساختمانهاى عالى دارد كه براى نگهدارى آنها و مخارج طلّاب موقوفات بسيار موجود است . مشهورترين اين مدرسه‌ها « نظاميه » است كه در سال 504 تجديد بنا شده . . . « 6 » يكى از محلّه‌هاى آن سوق المارستان است . اين محله همانند شهر كوچكى است و بيمارستان معروف و مجهز\r\n\r\n\r\n","description":"","footnote":"\r\n( 1 ) . المنتظم ؛ ج 10 ، ص 189 ، 190 .\r\n( 2 ) . بغداد ؛ ص 35 .\r\n( 3 ) .  Benjamin Tudela \r\n( 4 ) . بغداد ؛ ص 35 .\r\n( 5 ) . رحلهء ابن جبير ؛ ص 218 و 225 - 228 .\r\n( 6 ) . همان ؛ ص 228 و 229 و بغداد ؛ ص 36 و 37 .\r\n","page_name":" 264 ","page_number":270},
  {"content":"\r\n\r\nعضدى در آن قرار دارد . در ميان ساير محلّات بغداد ، محلّه حربيه كه در شمالىترين قسمت قرار دارد و محلّه عتّابيه كه به سبب پارچه‌هاى عتّابى معروف شده ، جالب توجه است . « 1 » حدودا نيم قرن بعد ، ياقوت ( م . 623 ) اطلاعات مفيدى دربارهء بغداد مىدهد . او غرب بغداد را به صورت يك سلسله محلّات مجزا از هم وصف مىكند كه هر كدام ديوارى جداگانه داشته‌اند و به وسيله ويرانه‌هاى متروكى از يكديگر جدا مىشده‌اند . . . در شرق بغداد زندگى در محلّات پيرامون حريم دار الخلافه متمركز بود . از جملهء محلات وسيع و آباد بغداد شرقى ، باب الأزج با بازارهايش ، مأمونيه در مجاورت آن ، سوق الثلاثاء ، نهر المعلّى و قريّة بود . « 2 » در سال 640 كشمكشهايى ميان مردم بعضى از محلات بغداد ، خصوصا محلّه مختاره و سوق السلطان و ميان قطفتا و قريّه ( در مغرب بغداد ) درگرفت و عدهء زيادى به قتل رسيدند و دكانها غارت شد . « 3 » در سال 641 سيل به نظاميه و نواحى مجاور آن رسيد و چند محله را ويران كرد . در سال 646 سيلاب شرق بغداد را فراگرفت ، بخشى از حصار شهر را ويران ساخت و به محلهء حريم رسيد ؛ همچنين سيل در محله رصافه نيز جارى شد و بسيارى از خانه‌هاى آن محله را ويران كرد . غرب بغداد زير آب فرورفت و بيشتر خانه‌ها ، جز بخشى از باب البصره و كرخ به كلى از ميان رفت . بارديگر در سالهاى 651 و 653 سيل بغداد را فراگرفت كه در اثر آن تعداد زيادى از خانه‌ها فروريخت و كشتزارها آسيب ديد . « 4 » به نظر مىرسد كه طبيعت و انسان براى نابودى بغداد دست‌به‌دست هم داده بودند ؛ زيرا دو سال بعد ، در صفر سال 656 مغولان به بغداد حمله كردند . خليفه المستعصم بالله بدون قيد و شرط تسليم شد و مغول بيش از يك هفته مردم بغداد را قتل‌عام كردند . شمار كشته‌شدگان را هشتصد هزار تا دو ميليون نفر تخمين زده‌اند ، محلات بسيارى بر اثر محاصره و غارت و آتش از ميان رفت و مسجد\r\n\r\n\r\n","description":"","footnote":"\r\n( 1 ) . همان ؛ ص 225 ، 226 و 229 و بغداد ؛ ص 36 و 37 .\r\n( 2 ) . معجم البلدان ؛ ج 1 ، ص 232 ، 441 ، 444 و 534 و ج 2 ، ص 88 ، 167 و 234 و ج 3 ، ص 193 ، 196 ، 197 و 279 و ج 4 ، ص 117 ، 452 ، 255 و 385 .\r\n( 3 ) . الحوادث الجامعة ؛ ص 175 .\r\n( 4 ) . همان ؛ ص 186 ، 187 ، 229 ، 233 ، 267 و 277 .\r\n","page_name":" 265 ","page_number":271},
  {"content":"\r\n\r\nخلفا و ضريح كاظمين طعمهء حريق شد ، ولى بغداد از انهدام كامل نجات يافت . احتمالا فتوايى كه به زور از علما گرفته شد ، مبنى بر آنكه كافر عادل بهتر از امام غير عادل است ، به اين امر كمك كرد . « 1 » هلاكو خان قبل از رفتن از بغداد دستور مرمّت بعضى از ساختمانهاى عمومى را صادر كرد . ناظر وقف ، جامع الخلفا را تجديد بنا كرد و مراقب بود كه مدارس و رباطها دوباره گشوده شود . بغداد دوباره از هر لحاظ به صورت يك مركز ايالت درآمد . « 2 » در دوران وزارت خاندان جوينى ( عطاملك جوينى ) منارهء جامع الخلفا ، بازار نظاميه بغداد و مستنصريه از نو ساخته شد . « 3 » سياست ايلخانان مغول منجر به آشوبهايى بر ضد غير مسلمانان شد ، گاهى ايلخانان از عيسويان حمايت مىكردند و آنان را از جزيه معاف مىداشتند و كليساها و مدارسى براى آنها بنا مىكردند . در زمان ارغون خان مغول ( 683 - 690 ) يهوديان به سبب وجود سعد الدوله ، وزير يهودى ايلخان ، مقامى ارجمند يافتند ؛ زيرا وى برادر خود را به حكومت بغداد گماشت . در سال 690 سعد الدوله به قتل رسيد و عوام بغداد به جان يهوديان افتادند . در زمان غازان خان ( محمود ) غير مسلمانان از لحاظ اختلاف لباس ، برقرارى مجدّد ماليات سرانه و برخورد عوام با آنان در عذاب بودند و بسيارى از آنها به آيين اسلام درآمدند . « 4 » صاحب مراصد الاطلاع كه در دوران ايلخانان به سر مىبرده ، در وصف بغداد مىنويسد : از مغرب بغداد جز چند محلّه جدا افتاده از يكديگر چيزى باقى نمانده است كه پرجمعيت‌ترين آنها كرخ است . وى به محلّهء قريّه ، محلهء پرجمعيت رمّليّة ، بازار دار الرقيق ، دار القزّ ، كه در آنجا كاغذ مىساختند و باب محوّل ، كه شبيه دهكده‌اى دورافتاده بوده ، اشاره مىكند . « 5 » همين مؤلف از بيمارستان عضدى ياد مىكند و مىنويسد كه از محلّه‌هاى حريم الطاهرى ، نهر طابق و قطيعه اثرى برجاى نمانده است و محلهء توثه به دهكدهء دورافتاده‌اى شباهت دارد . « 6 » حمد الله مستوفى گويد : غرب بغداد [ در زمان او 
  ] كرخ نام\r\n\r\n\r\n","description":"","footnote":"\r\n( 1 ) . بغداد ؛ ص 42 .\r\n( 2 ) . همان ؛ ص 42 - 43 .\r\n( 3 ) . الحوادث الجامعة ؛ ص 371 .\r\n( 4 ) . همان ؛ ص 354 ، 465 و 466 و بغداد ؛ ص 44 .\r\n( 5 ) . مراصد الاطلاع ؛ ج 1 ، ص 209 و 146 و ج 2 ، ص 505 و 507 و ج 3 ، ص 1156 .\r\n( 6 ) . بغداد ؛ ص 45 .\r\n","page_name":" 266 ","page_number":272},
  {"content":"\r\n\r\nدارد و پيرامون آن را حصارى مدور با محيطى به طول دوازده هزار گام احاطه كرده ، زندگى در بغداد آسان است و مردم آن خوش‌خلقند . زبان عربى آنها تحريف شده است .\r\nحنبليان و شافعيان در بغداد اكثريت دارند ، اگرچه پيروان فرقه‌ها نيز بسيارند . در بغداد مدرسه و رباط فراوان است . او اضافه مىكند كه اكثر عمارات شهر بغداد از آجر است و آب و هواى آن به گرمى و نرمى مايل است . شمال شهر گشوده . . . و شهرى سازگار و با مزاج زنان سازگارتر است . . . اكثر اوقات در آنجا ارزانى است . . . ميوه‌هاى آن هرچه گرمسيرى باشد بسيار و نيكوست ، مانند خرماى مختوم و خستوى و نار درّاجى و انگور مورقى كه مثل آن در ديگر جاها نيست ؛ ولى ميوه‌هاى سردسيرى در آنجا به عمل نمىآيد . . . حبوبات در آنجا خوب به عمل مىآيد . . . شكارگاههاى فراوان و نيكو دارد . . .\r\nآب دجله از ميان شهر مىگذرد و از رود فرات هم نهر عيسى در دو فرسنگى زير بغداد به دجله مىپيوندد . . . بغداد مزارات متبركه بسيار دارد ؛ از جمله مشهد امام موسى كاظم ( ع ) و نوادهء او امام محمد تقى ( ع ) و مزارات اولياء و مشايخ بسيارى مانند احمد بن حنبل ، امام ابو حنيفه ، ابراهيم ادهم ، جنيد بغدادى ، منصور حلاج و ديگران كه در شهر بغداد و حوالى آن است . « 1 » در سال 740 هجرى قمرى شيخ حسن بزرگ در بغداد استقرار يافت و سلسلهء جلايريان را كه تا سال 813 بر سر كار بود ، تأسيس كرد . مسجد مرجان در بغداد مربوط به همين دوره است . از كتيبه‌هاى مسجد چنين برمىآيد كه مرجان ، يكى از سرداران شيخ اويس جلايرى ، اقدام به ساختن مدرسه و مسجدى در آن زمان كرده كه در سال 758 هجرى قمرى به پايان رسيده است . اين مسجد و مدرسهء آن متعلق به شيعيان و حنفيان بوده است .\r\nامير تيمور دوبار ، در سالهاى 795 و 803 هجرى قمرى ، بغداد را تصرف كرد . در حمله اول شهر آسيب چندانى نديد ، ولى در حمله دوم جمعيت شهر يكسره از دم تيغ گذشت و بسيارى از ساختمانهاى عمومى ( باقيمانده از دورهء عباسيان ) و محلّات شهر خراب شد . اين خود ضربه‌اى كارى بر فرهنگ بغداد وارد آورد . در سال 807 احمد\r\n\r\n\r\n","description":"","footnote":"\r\n( 1 ) . نزهة القلوب ؛ ص 33 - 36 .\r\n","page_name":" 267 ","page_number":273},
  {"content":"\r\n\r\nجلاير به بغداد بازگشت و بعضى از ساختمانها و بازارها را تعمير كرد ، ولى عمر اين دوره كوتاه بود . « 1 » در دورهء كشاكش ايرانيان و عثمانيان بلايايى بر بغداد وارد آمد : به فرمان شاه اسماعيل بسيارى از زيارتگاههاى سنّيان را در بغداد ، بويژه آرامگاه ابو حنيفه و عبد القادر گيلانى ، خراب كردند . . . شاه اسماعيل شروع به ساختن ضريحى براى امام موسى كاظم ( ع ) كرد و حاكمى را با لقب خليفة الخلفا در آنجا به كار گماشت . « 2 » بسيارى از بازرگانان ايرانى در اين دوره به بغداد روى آوردند و امور تجارى را رونق بخشيدند .\r\nپس از مدت كوتاهى ذوالفقار نامى ، سركرده كردان ، بغداد را تصرف كرد و خود را دست‌نشاندهء سلطان سليمان قانونى خواند ، ولى شاه طهماسب آن شهر را دوباره در سال 936 هجرى قمرى بازپس گرفت . در سال 941 هجرى قمرى سلطان سليمان وارد بغداد شد . او گنبدى بر فراز آرامگاه ابو حنيفه ساخت و مسجد و مدرسه‌اى بنيان نهاد و مسجد و تكيه و آرامگاه عبد القادر گيلانى را تعمير كرد و در هر دو مسجد مهمانسرايى براى مستمندان بنا كرد ؛ همچنين زيارتگاه و مسجد كاظمين را كه شاه اسماعيل آغاز كرده بود ، تكميل كرد . « 3 » در دوره‌هاى بعد ، در سال 978 ، مراد پاشا مسجد مراديه را در محلهء ميدان ساخت و مسجد گيلانى تعمير شد . چغالزاده ( وزير اعظم عثمانى ) هم يك كاروانسرا ، يك قهوه‌خانه و يك بازار ساخت . او همچنين جامع الصّغا يا جامع الخفّافين را ساخت و تكيهء مولوى را كه امروز به مسجد آصفيه شهرت دارد ، تعمير كرد . « 4 » جشن پاشا هم مسجدى ساخت كه به نام او شهرت يافت ، اين مسجد را جامع الوزير نيز ناميده‌اند . وى همچنين حصار و خندقى پيرامون كرخ ساخت تا آن را از حمله بدويان حفظ كند . « 5 » جهانگردان اروپايىاى كه در دوران صفوى از بغداد ديدار كرده‌اند ، گفته‌اند :\r\nاين شهر محل تلاقى كاروانها و مركز بزرگ تجارت با عربستان ، ايران و عثمانى است .\r\nيكى از اين جهانگردان به نام رالف « 6 » كه در سال 982 هجرى قمرى بغداد را ديده ، در\r\n\r\n\r\n","description":"","footnote":"\r\n( 1 ) . بغداد ؛ ص 46 و 47 .\r\n( 2 ) . تاريخ العراق ؛ ج 3 ، ص 336 و 343 .\r\n( 3 ) . همان ؛ ج 4 ، ص 28 به بعد .\r\n( 4 ) . همان ؛ ج 4 ، ص 116 ، 128 و 132 .\r\n( 5 ) . بغداد ؛ ص 48 و 49 .\r\n( 6 ) .  Ralph \r\n","page_name":" 268 ","page_number":274},
  {"content":"\r\n\r\nوصف آن مىنويسد : كوچه‌هاى بغداد باريك ، خانه‌ها بدشكل و بسيارى از ساختمانها خراب و بعضى از ساختمانهاى عمومى مانند اقامتگاه پاشا و بازار بزرگ و صرّافخانه سالم است . گرمابه‌هاى بغداد كيفيت خوبى ندارد . بخش شرقى بغداد با حصار و خندق به خوبى محافظت مىشود ، ولى بخش غربى بىحفاظ بوده و به دهكدهء بزرگى شباهت دارد . « 1 » تاورنيه ( 1062 ق / 1652 م ) ، اولياء چلبى ( 1065 ق / 1655 م ) و تونو « 2 » ( 1073 ق / 1664 م ) ، كه بغداد را ديده‌اند ، اظهار مىدارند : ديوار پيرامون بغداد شرقى تقريبا مدوّر است و شصت ذراع ارتفاع و ده تا پانزده ذراع عرض و سوراخهايى براى توپ دارد . برجهاى عريضى در گوشه‌هاى اصلى ديوار ديده مىشود ( اين چهار برج در آن زمان مشهور بوده ) و برجهاى كوچكترى نيز به فواصل كوتاه از يكديگر دارد . بر فراز برجهاى عريض ، توپهاى برنجى نصب كرده‌اند . « 3 »\r\nكوفه . پس از اينكه مسلمانان عراق را فتح كردند ، كوفه را همزمان با بناى بصره ، تقريبا در سال 17 هجرى قمرى و در زمان خلافت عمر ، بنا كردند . « 4 » مقصود از ساختن كوفه ايجاد اردوگاه ثابتى براى سپاهيان مسلمان در جانب غربى رود فرات يعنى جانب باديهء آن رود ، بوده است . شهر در دشتى پهناور در كنار رود فرات و در جوار شهر قديمى حيره ساخته شده است . « 5 » به نوشتهء بلاذرى ، چون مسلمانان در زمينى كه در آن ريگ و گل و شن بود ( در كنار فرات ) سكونت كردند ، پشه آنان را سخت آزار مىداد ؛ سعد بن ابى وقّاص به عمر نوشت كه مردم به پشه‌زدگى دچار شده‌اند ؛ عمر به او نوشت ، اعراب به منزلهء اشتران مىباشند . . . جاى سكونت آنان بايد مناسب باشد . . . آنگاه عبد المسيح بن بقيله نزد سعد آمد و به وى گفت : تو را به سرزمينى هدايت خواهم كرد كه از فلات پايين‌تر و از زمين پست و پشه‌گير بلندتر باشد ؛ پس او را به جايگاه كوفهء امروز راهنمايى كرد كه آن را سورستان مىخواندند . « 6 » چون سعد بن ابى وقّاص به جايگاه مسجد كوفه\r\n\r\n\r\n","description":"","footnote":"\r\n( 1 ) . بغداد ؛ ص 49 و 50 .\r\n( 2 ) .  Thevenot \r\n( 3 ) . بغداد ؛ ص 51 .\r\n( 4 ) . البلدان ؛ ص 6 و 88 .\r\n( 5 ) . سرزمينهاى خلافت شرقى ؛ ص 81 .\r\n( 6 ) . فتوح البلدان ؛ ص 392 و 393 .\r\n","page_name":" 269 ","page_number":275},
  {"content":"\r\n\r\nرسيد ، مردى را دستور داد تا تيرهايى در جهت وزش باد قبله ، باد شمال ، باد جنوب و باد صبا رها كند و محل فرود تيرها را علامت گذارد . آنگاه مسجد و دار الامارهء كوفه را در محل بلندى تعيين كرد و در اطراف مسجد و دار الاماره براى هر قوم سهمى از زمين در نظر گرفت . . . بعدها مغيرة بن شعبه مسجد را توسعه داد و زياد بن ابيه نيز در مسجد بنا احداث كرد و آن را استوار ساخت و دار الامارهء كوفه را نيز مجددا ساخت . « 1 » بلاذرى اضافه مىكند كه شيخى از مردم حيره در كاغذها يا اسناد مربوط به خراب كردن كاخهاى حيره كه متعلق به آل منذر بوده ، مشاهده كرده است كه مسجد جامع كوفه را با قسمتى از مصالح حاصل از تخريب اين كاخها ساخته‌اند و بهاى آن را از جزيهء مردم حيره به شمار آورده‌اند . « 2 » درباره نقشهء مسجد نوشته‌اند كه به شكل مربع بوده است . حفاريهاى باستانشناسى در پايه‌هاى آن نشان داده كه ديوار قبلهء مسجد صد متر ، ديوار شمالى 109 متر و اضلاع شرقى و غربى هر كدام 116 متر بوده است . اين مسجد استحكامات و حصارى داشته كه در جاىجاى آن نيم‌برجكهاى مدور بوده است . پنج مدخل در شمال ، چهار مدخل در جنوب ، سه مدخل در شرق و سه مدخل در غرب مسجد وجود داشته ، ولى عده‌اى اين تعداد را تأييد نكرده و گفته‌اند كه دست‌كم مسجد سه در به نامهاى باب الفيل در شمال ، باب كنده در جنوب يا غرب و در ديگرى كه قصر كنار مسجد را به نمازخانهء مسجد متصل مىكرده ، داشته است و احتمال داده‌اند كه اين در بايد همان باب السّده باشد ؛ همچنين از در ديگرى به نام باب الانماط ياد كرده‌اند كه به سوى بازار كوفه باز مىشده و در ضلع شرقى ديوار مسجد قرار داشته است . « 3 »\r\nدر اينجا متذكر مىشويم كه بازار يا بازارهاى شهر احتمالا در سمت شمال و در مشرق مسجد كوفه قرار داشته ، به‌طورى كه جبههء شمالى مسجد را احاطه كرده و به جبههء شرقى مسجد با فاصلهء كمى از گوشهء شمال‌شرقى كاخ جنب مسجد مىرسيده است . اين بازارها در ابتدا پوششى از حصير داشته‌اند . يك قرن بعد ( در عصر حكومت خالد بن عبد الله قسرى ) كار ساختمان بازارها بر اساسى محكم و طبق ضوابط زيباسازى\r\n\r\n\r\n","description":"","footnote":"\r\n( 1 ) . همان ؛ ص 393 .\r\n( 2 ) . همان ؛ ص 405 .\r\n( 3 ) . كوفه پيدايش شهر اسلامى ؛ ص 249 .\r\n","page_name":" 270 ","page_number":276},
  {"content":"\r\n\r\nانجام شد . « 1 » از آثار مهم ديگرى كه در دوران امويان در كوفه بنياد شد ، قصرى ( كاخى ) باشكوه بود كه زياد بن ابيه آن را ساخت . اين كاخ مركب از سه قسمت بود : يك حصار خارجى ، يك ديوار داخلى و ساختمانهاى مختلف . حصار خارجى در ضلع شمالى - جنوبى 20 / 168 متر و در ضلع شرقى - غربى 68 / 169 متر بود . اين حصار كه با آجر پخته ساخته شده بود ، چهار متر ضخامت و 23 برج داشت . در همين قصر عبيد الله بن زياد به همراه اشراف كوفه در برابر محاصرهء مختار مقاومت كردند . « 2 » درگيريهاى مختار با عبيد الله بن زياد و جنگ با مصعب احتمالا خرابيهايى در كوفه به دنبال داشته است .\r\nكوفه تا قبل از سال 149 ق / 766 م پايتخت ادارى عباسيان نيز بوده ، زيرا دواوين مركزى در آنجا قرار داشته است . « 3 » ابن خرداذبه نخستين جغرافيادانى است كه هنگام وصف راه صحرا ( بيابان ) فقط از كوفه نام برده است . « 4 » به نوشته يعقوبى ، كوفه شهر بزرگ عراق و بزرگترين شهرها و قبة الاسلام و محل هجرت مسلمانان بوده و نخستين شهرى است در عراق كه مسلمانان در سال 14 هجرى قمرى براى ساختمان آن خطكشى كرده و جايگاه خود را در آنجا مشخص كرده‌اند . كوفه در كنار شاخه اصلى رود فرات واقع است و آب شرب مردم آنجا از فرات تأمين مىشده . كوفه از پاكيزه‌ترين ، دلگشاترين و حاصلخيزترين شهرها و خراج آن جزء خراج نواحى سواد بوده است . « 5 » يعقوبى اضافه مىكند كه ابو العباس سفّاح ( نخستين خليفهء عباسى ) در آغاز دولت عباسيان در كوفه منزل گزيد . « 6 » اصطخرى مىنويسد : كوفه از بصره كوچكتر است ( ولى ) آب و هواى كوفه خوشتر و به رود فرات نزديك است . ساختمانهايش مانند ساختمانهاى بصره است . شارستان آن به دست سعد بن ابى وقّاص بنا شده است . « 7 » صاحب حدود العالم مىنويسد : روضهء امير المؤمنين على بن ابى طالب ( ع ) در كوفه است . « 8 » در\r\n\r\n\r\n","description":"","footnote":"\r\n( 1 ) . همان ؛ ص 129 و 131 .\r\n( 2 ) . همان ؛ ص 250 .\r\n( 3 ) . كوفه پيدايش شهر اسلامى ؛ ص 381 .\r\n( 4 ) . المسالك و الممالك ؛ ص 75 و 103 .\r\n( 5 ) . البلدان ؛ ص 87 و 88 .\r\n( 6 ) . همان ؛ ص 7 .\r\n( 7 ) . مسالك و ممالك ؛ ص 83 و صورة الارض ؛ جزء اوّل ، ص 215 .\r\n( 8 ) . حدود العالم ؛ ص 154 .\r\n","page_name":" 271 ","page_number":277},
  {"content":"\r\n\r\nسال 374 هجرى قمرى دو تن از بزرگان قرمطيان به نام اسحاق و جعفر ( به درخواست شرف الدوله ديلمى ) كوفه را تصرف كردند و به نام شرف الدوله در آنجا خطبه خواندند . « 1 » مقدسى مىنويسد : نخستين خورهء عراق از سمت باديه ( بيابان ) عربستان ، كوفه است . او اضافه مىكند كه كوفه شهرى است پربركت . جامعى خوب دارد واقع در مشرق شهر با ستونهاى بلند كه از سنگها استوار شده و دلگشا و زيباست . . . بازارهايى بزرگ ، چاههاى آب گوارا ، ( پيرامون شهر ) نخلستان و باغ و حوضها و نهرهاى آب دارد . « 2 » به نوشتهء ادريسى بازارهاى كوفه آباد است و ديوارى استوار دارد . در كوفه كشتزار و مزرعه و نخلستان بسيار است . مردم آن ثروتمندند و در آغاز اسلام بدوى ( چادرنشين ) بودند ، ولى در حال حاضر شهرنشينند . « 3 » ياقوت در قرن هفتم آنچه را كه جغرافيادانان قبل از او دربارهء كوفه گفته‌اند تأييد مىكند و مىنويسد : منازل مردم كوفه در آغاز شكل‌گيرى شهر ، از شاخه‌هاى نى بود كه هنگام جنگ آنها را جمع مىكردند و چون از جنگ بازمىگشتند دوباره آنها را بنا مىكردند . . . در ايام حكومت مغيرة بن شعبه بر كوفه ، قبايل عرب خانه‌ها را با آجر و ارتفاع كم مىساختند . . . در كوفه اعراب ربيعه و مضر پنجاه هزار خانه داشتند كه بعدها 6 هزار خانوار از اهالى يمن و 24 هزار خانوار از ساير اعراب به آن اضافه شد . اين آمار مربوط به سال 264 هجرى قمرى است . « 4 » ابو الفداء در قرن هشتم مىنويسد : كوفه به قدر نيمه‌اى از بغداد است و آرامگاه امير المؤمنين على بن ابى طالب ( ع ) در نزديكى آن واقع است . مشهدى عظيم بر آن ساخته‌اند و مردم از اقطار زمين به زيارت آن مىآيند . . . شهر را به دليل اجتماع مردم در آن ، كوفه خوانده‌اند . « 5 » حمد الله مستوفى مىنويسد : كوفه شهرى ( قديمى ) است كه هوشنگ پيشدادى آن را ساخته بود و سعد بن ابى وقّاص تجديد عمارت كرد . . . به دوران امير المؤمنين على ( ع ) قصبهء هاشميه در كنار كوفه بنياد شد و منصور عباسى عمارت آن ( هاشميه ) را تمام كرد\r\n\r\n\r\n","description":"","footnote":"\r\n( 1 ) . تاريخ ابن خلدون ؛ ج 3 ، ص 663 .\r\n( 2 ) . احسن التقاسيم ؛ بخش 1 ، ص 161 .\r\n( 3 ) . نزهة المشتاق ؛ ج 1 ، ص 381 .\r\n( 4 ) . معجم البلدان ؛ ج 4 ، ص 491 .\r\n( 5 ) . تقويم البلدان ؛ ص 339 .\r\n","page_name":" 272 ","page_number":278},
  {"content":"\r\n\r\nو با كوفه بارو كشيد كه دور آن هجده هزار گام بود . هواى آنجا از بغداد گرمتر و نيشكر آن نيكوتر و بزرگتر از ديگر ولايتهاست . غله و پنبهء آن نيكوست . . . حضرت على ( ع ) در كوفه چاهى حفر كرد كه در كوفه بجز آن ، چاه آب شيرين وجود ندارد . . . و بيشتر شهر كوفه اكنون ( زمان حمد الله ) خراب است و مردم آنجا اكثرا شيعهء اثنى عشرىاند و زبانشان عربى دگرگون شده است . در كوفه مزارات صحابه بسيار است . . . و ولايات بسيارى از توابع كوفه است و حقوق ديوانى آن شهر به تمغا ( ماليات بر مال و سرمايه ) مقرر است . « 1 »\r\n\r\nحيره .\r\nخرابه‌هاى حيره در كمتر از يك فرسخى جنوب كوفه قرار داشت كه در زمان ساسانيان شهرى بزرگ بود و در مجاورت آن دو كاخ معروف خورنق و سدير بود .\r\nاين شهر در دوران ساسانى محل سكونت اعرابى شد به نام لخمىها كه تابع دولت شاهنشاهى ايران بودند و در واقع مانند حصارى ايران را از تاخت و تاز بدويان چادرنشين محفوظ مىداشت . « 2 » ابن خرداذبه از حيره هنگام وصف راه كوفه تا دمشق نام برده است . « 3 » به نوشتهء ابن رسته ، از نعمانيه كه شهرى از شهرهاى حيره است ، قالى و فرشهاى حيرى صادر مىشد . « 4 » يعقوبى مىنويسد : حيره منازل خاندان بقيله و غير از آنها و پادشاهان بنى لخم يعنى خاندان نعمان بن منذر بود و ايشان اشراف حيره و نصرانى بودند . « 5 » نولد كه به نقل از طبرى مىنويسد : حيره و انبار هر دو در زمان بخت النّصّر ساخته شده بود ؛ حيره ويران شد و مردم آن به انبار رفتند . . . تا آنكه در زمان عمرو بن عدىّ از نو آباد شد ؛ چون او در حيره سكونت گزيد . از آن زمان به بعد پانصد و سى سال و اندى آباد بماند . « 6 » گويند ، نعمان ، پادشاه حيره ، كاخ خورنق را براى بهرام گور . . . ساخت . « 7 » به نوشتهء بلاذرى ، وقتى خالد بن وليد به عراق رسيد . . . به حيره رفت و مردم آنجا در كاخهاى سفيد ، ابن بقيله و عدسيان حصار گرفتند . . . و سرانجام با خالد صلح كردند . « 8 » اصطخرى در نيمه اول قرن چهارم هجرى قمرى در وصف حيره مىنويسد : شهرى است قديمى واقع\r\n\r\n\r\n","description":"","footnote":"\r\n( 1 ) . نزهة القلوب ؛ ص 30 و 31 .\r\n( 2 ) . ايران در زمان ساسانيان ؛ ص 115 .\r\n( 3 ) . المسالك و الممالك ؛ ص 75 .\r\n( 4 ) . الاعلاق النفيسه ؛ ص 218 .\r\n( 5 ) . البلدان ؛ ص 88 .\r\n( 6 ) . تاريخ ايرانيان و عربها در زمان ساسانيان ؛ ص 51 .\r\n( 7 ) . سرزمينهاى خلافت شرقى ؛ ص 82 .\r\n( 8 ) . فتوح البلدان ؛ ص 349 .\r\n","page_name":" 273 ","page_number":279},
  {"content":"\r\n\r\nبر كرانهء بيابان . چون كوفه را بنا كردند ، حيره خالى شد ؛ اما خاك و هواى حيره بهتر است و از آنجا تا كوفه يك فرسنگ راه است . « 1 » ياقوت علاوه بر تأييد گفتهء جغرافيانويسان قبل از خود دربارهء حيره مىنويسد : اين شهر بر كنار نجف واقع است . عده‌اى گمان كرده‌اند كه درياى فارس به آنجا متصل مىشده ( يعنى تا آنجا امتداد داشته ) . . . و جايگاه پادشاهان عرب از خانوادهء نعمان و اجدادش بوده و به حيرة البيضاء معروف بوده است . « 2 » به نوشتهء ابو الفداء ، منذر بن امرؤ القيس در آنجا كيش مسيحيت برگزيد و كليساهاى بزرگ بنا كرد . حيره در محلى است كه آن را نجف خوانند . « 3 » حمد الله مستوفى مىنويسد :\r\nحيره از اقليم سوم و از مداين هفتگانهء عراق است ، آثار و خرابيهاى كاخى كه نعمان براى بهرام گور ساخته بود هنوز پابرجاست و عمارتى بس عالى بوده است . « 4 »\r\n\r\nنجف .\r\nمدفن على بن ابى طالب ( ع ) و مورد تكريم عموم شيعيان است و در چهار ميلى مغرب خرابه‌هاى كوفه قرار دارد . اكنون شهرى آباد و پرجمعيت است . يعقوبى نخستين جغرافيادانى است كه از نجف نام برده و مىنويسد : . . . نجف ساحل درياى شور بوده كه در روزگار قديم تا حيره مىرسيده است . « 5 » نوشته‌اند ، به دو فرسنگى كوفه مشهد حضرت على ( ع ) است و آن را مشهد غروى خوانند ، چون حضرت ( ع ) را در مسجد كوفه زخم رسيد ، وصيت كرد كه بعد از وفات جسد مباركش را بر شترى گذارند و رها كنند . هرجا شتر فرود آمد او را آنجا دفن كنند و چنين كردند . شتر بر همين‌جا كه اكنون آرامگاه اوست ، فرود آمد . در عهد بنى اميه قبر مباركش را نمىتوانستند آشكار كنند تا اينكه در عهد عباسيان هنگام خلافت منصور عباسى ، امام ششم جعفر بن محمد ( ع ) محل قبر را مشخص كرد . « 6 » روايتهاى ديگرى نيز در اين زمينه وجود دارد . « 7 » به نوشتهء ابن حوقل ، ابو الهيجاء امير طايفهء آل حمدان حاكم موصل ( م . 317 ) گنبدى عظيم و مرتفع بر\r\n\r\n\r\n","description":"","footnote":"\r\n( 1 ) . مسالك و ممالك ؛ ص 84 و حدود العالم ؛ ص 154 .\r\n( 2 ) . معجم البلدان ؛ ج 2 ، ص 328 و مراصد الاطلاع ؛ ج 1 ، ص 441 .\r\n( 3 ) . تقويم البلدان ؛ ص 339 .\r\n( 4 ) . نزهة القلوب ؛ ص 40 .\r\n( 5 ) . البلدان ؛ ص 88 .\r\n( 6 ) . فرحة القريح و . . .\r\n( 7 ) . براى اطلاع بيشتر ر . ك . : نزهة القلوب ؛ ص 31 و 32 .\r\n","page_name":" 274 ","page_number":280},
  {"content":"\r\n\r\nقبر على بن ابى طالب ( ع ) بنا كرد كه از هر جانب در داشت و با پرده‌هاى فاخر و فرشهاى گرانبهاى سامانى آن را بياراست و حصارى بلند به گرد آن كشيد . « 1 » اصطخرى و ابن حوقل متّفقا مىگويند ، قبر آن حضرت در زمان آنها در زاويهء مسجد بزرگ كوفه بوده است . « 2 » در سال 366 هجرى قمرى عضد الدوله ديلمى ضريحى روى قبر گذارد و قبه‌اى عالى بر آن ساخت . در سال 443 هجرى قمرى به دنبال آزار شيعيان بغداد ضريح مقدس را به كلى سوزاندند ، ولى طولى نكشيد كه آن مقام دوباره آباد شد و رونق خود را از سر گرفت . « 3 » در آغاز قرن هفتم ياقوت از سد يا بندى كه در نجف بر روى فرات زده شده بود سخن گفته است . « 4 » ابن بطوطه كه در نيمهء اوّل قرن هشتم ( به سال 726 ق ) نجف را ديده در وصف آن مىنويسد : شهرى است نيكو واقع در زمينى پهناور و سخت و يكى از بهترين و پرجمعيت‌ترين شهرهاى عراق است كه بازارهاى خوب و تميز دارد . . . روبروى آرامگاه ، مدارس ، زاويه‌ها و خانقاههايى وجود دارد كه داير و بارونق است ، ديوارهاى مقبره از كاشيهاى لعابدار زيباست . داخل حرم به انواع فرشهاى ابريشمين مفروش است و قنديلهاى بزرگ و كوچك از طلا و نقره در آن آويخته است . در وسط حرم مصطبهء ( سكو ) چهارگوشى است كه صندوقى چوبين دارد و بر روى صندوق صفحات طلاى پرنقش و نگارى است كه در ساختن آن كمال استادى و مهارت به كار رفته و با ميخهاى نقره استوار شده‌اند . ارتفاع مصطبه كمتر از ارتفاع قامت آدمى است و در آن سه قبر است كه مىگويند ، يكى از آن آدم ( ع ) و ديگرى از آن نوح ( ع ) و سومى از آن على بن ابى طالب ( ع ) است و بين اين سه قبر در طشتهاى زرين و سيمين ، گلاب و مشك و انواع عطريات ديگر گذاشته كه زوّار دست خود را در آن فرو برده ، به عنوان تبرّك بر سر و روى خود مىكشند . . . در شهر نجف نه مأمور عوارض و ماليات هست و نه والى يا حاكم .\r\nتمام كارهاى شهر دست نقيب الاشراف است كه از سوى پادشاه عراق تعيين مىشود و او\r\n\r\n\r\n","description":"","footnote":"\r\n( 1 ) . صورة الارض ؛ جزء اوّل ، ص 215 .\r\n( 2 ) . مسالك و ممالك ؛ ص 84 و صورة الارض ؛ جزء اوّل ، ص 215 .\r\n( 3 ) . سرزمينهاى خلافت شرقى ؛ ص 84 .\r\n( 4 ) . معجم البلدان ؛ ج 5 ، ص 271 .\r\n","page_name":" 275 ","page_number":281},
  {"content":"\r\n\r\nنزد پادشاه مقامى بلند و منزلتى رفيع دارد . بر در خانهء او هر صبح و شام طبل‌خانه ( نوبتى ) فرو مىكوبند . حاكم و ماليات‌بگير نجف اوست . مردم نجف تجارت پيشه‌اند و در اقطار جهان به مسافرت و بازرگانى مىپردازند . « 1 »\r\n\r\nكربلا .\r\nكربلا در هشت فرسخى شمال غربى كوفه مدفن امام سوم شيعيان ، حسين بن على ( ع ) است . در محل همين شهر حسين بن على ( ع ) نوادهء پيامبر اسلام ( ص ) در سال 61 هجرى قمرى با تمام ياران و خويشان خود شهيد شد . از نخستين بانى ساختمان آرامگاه اطلاعى در دست نيست ، ولى طبق قراين در قرن سوم ساختمانى در آنجا وجود داشته است ؛ زيرا به امر متوكل خليفهء عباسى در سال 236 هجرى قمرى قبر آن حضرت را خراب كردند و بر آن آب بستند كه آثار قبر محو شود و مردم را از زيارت آن منع كردند و زائرين را به شكنجه و آزار تهديد نمودند . « 2 » به نوشتهء اصطخرى و ابن حوقل ، كربلا در مغرب فرات و مقابل قصر ابن هبيره قرار داشت ؛ آرامگاهى بزرگ بود كه در ايام سال مردم به زيارت آن مىرفتند . « 3 » معلوم نيست تا چه مدت اين محل خراب باقى ماند ، فقط مىدانيم عضد الدوله ديلمى در سال 368 هجرى قمرى ضريح باشكوهى روى قبر آن حضرت ساخت . « 4 » در سال 407 قبهء آرامگاه امام حسين ( ع ) سوخت ، ولى به نظر مىرسد كه پس از اندك زمانى دوباره آن بقعه را ساختند . « 5 » متأسفانه ياقوت از آرامگاه امام ( ع ) سخنى نگفته ، فقط در ضمن كلام از « حائر » ، كه ديوار گرداگرد آرامگاه آن حضرت ( ع ) بوده ، نام برده است . « 6 » حمد الله مستوفى در قرن هشتم فقط از محيط شهر كه دو هزار و چهارصد گام بوده ، سخن گفته است . « 7 » ابن بطوطه كه در قرن هشتم و همزمان با حمد الله مستوفى كربلا را ديده در وصف آن مىنويسد : شهر كوچكى است كه نخلستانها اطراف آن را گرفته‌اند و از رودخانهء فرات آبيارى مىشوند . روضهء مقدسهء امام حسين ( ع ) در داخل شهر واقع شده و مدرسه‌اى بزرگ و زاويه‌اى دارد كه در آن به مسافرين طعام\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 184 - 186 .\r\n( 2 ) . الكامل ؛ ج 7 ، ص 55 و نزهة القلوب ؛ ص 32 .\r\n( 3 ) . مسالك و ممالك ؛ ص 86 و صورة الارض ؛ جزء اوّل ، ص 218 .\r\n( 4 ) . سرزمينهاى خلافت شرقى ؛ ص 85 .\r\n( 5 ) . الكامل ؛ ج 9 ، ص 295 .\r\n( 6 ) . معجم البلدان ؛ ج 4 ، ص 445 .\r\n( 7 ) . نزهة القلوب ؛ ص 32 .\r\n","page_name":" 276 ","page_number":282},
  {"content":"\r\n\r\nمىدهند . . . روى ضريح مقدس امام ( ع ) قنديلهاى زرين و سيمين گذاشته شده و از درهاى آن پرده‌هاى حرير آويخته‌اند ، مردم كربلا از دو طايفه‌اند كه دائما با هم در جنگ و نزاعند . اين دو طايف پيرو مذهب اماميه‌اند ، ولى اختلاف ميان آنان به حدّى است كه شهر را به ويرانى كشانده است . « 1 »\r\n\r\nواسط .\r\nاين شهر را حجاج بن يوسف ثقفى والى معروف عراق در زمان خليفهء اموى عبد الملك بن مروان به سال 84 هجرى قمرى ساخت . « 2 » اين شهر در دو طرف رود دجله قرار داشت و پلى كه از قايقها تعبيه شده بود ، آن دو قسمت را به هم متصل مىكرد .\r\nدر هر قسمت مسجد جامعى بود . ابن خرداذبه ضمن توضيح راههاى عراق نام واسط را مكررا آورده و در وصف آن مىنويسد : واردات واسط سى هزار درهم است . « 3 » يعقوبى در اواخر قرن سوم هجرى در وصف واسط مىنويسد : دو شهر است بر دو سوى دجله ، قسمت قديمى شهر در سمت مشرق دجله است و شهرى هم حجاج در طرف غربى دجله بنا كرد . . . حجاج كاخ خود و نيز قبهء خضراء ، كه آن را « خضراء واسط » مىگفتند ، و مسجد جامع را در سمت غربى شهر بنا كرد . علت آنكه اين شهر را واسط گفته‌اند اين است كه فاصله آن با چهار شهر بصره ، كوفه ، اهواز و بغداد پنجاه فرسخ است . خراج شهر واسط جزء خراج طسوجهاى سواد است و ساكنان آن مردمى مخلوط از عجم و عرب مىباشند . در واسط فرشهايى كه به ارمنى معروف است بافته مىشود « 4 » . به نوشته اصطخرى قلعه ( حصن ) حجاج در واسط است و در سمت غربى دجله قرار دارد ، [ اين سمت 
  ] اندك كشتزارى دارد . شهر واسط آبادان و پرنعمت و هواى آن از هواى بصره بهتر است ، روستايى پيوسته و آباد دارد . « 5 » مقدسى ضمن تأييد گفتهء جغرافيادانهاى قبل از خود مىنويسد : جامع حجاج و گنبد آن در كرانهء غربى رود دجله و در سمت بازارهاست ، دور از شهر مسجد ديگرى است كه گفته‌اند ، نقشهء آن را حجاج طرح كرده است . واسط\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 240 .\r\n( 2 ) . فتوح البلدان ؛ ص 410 .\r\n( 3 ) . المسالك و الممالك ؛ ص 33 و 44 .\r\n( 4 ) . البلدان ؛ ص 101 و معجم البلدان ؛ ج 5 ، ص 347 .\r\n( 5 ) . مسالك و ممالك ؛ ص 83 و صورة الارض ؛ جزء اوّل ، ص 214 .\r\n","page_name":" 277 ","page_number":283},
  {"content":"\r\n\r\nحومه‌اى گسترده و بازارهايى خوب دارد . مردمى خوش‌زبان و فقيه ، قارى ، بازرگان و ثروتمند دارد . « 1 » ياقوت دربارهء حدود واسط مىنويسد : نخستين نواحى واسط از جانب شرقى دجله فم الصّلح و در جانب غربى زرفاميه و پايان نواحى واسط از ناحيهء جنوب بطايح است . پهناى واسط در خيثميه متصل به نواحى باروسما و در جانب شرقى تا نزديك نواحى طيب است . ياقوت اضافه مىكند كه حجاج در سال 84 هجرى قمرى ساختن واسط را آغاز كرد و پس از دو سال كوشش از بناى شهر فارغ شد . همچنين ياقوت از قول گروهى روايت مىكند كه وقتى حجاج از جنگها آسوده و در كوفه ساكن شد به يكى از معتمدان خود گفت كه سرزمينى مرتفع در كنار رود دجله بيابد تا در آنجا شهرى بنا كند . او پس از جستجو محل واسط را يافت و آنجا را براى حجاج وصف كرد ، حجاج به بناى شهر اقدام كرد . . . او مصالح مسجد خود را از كليساى ماسرجيس و زندورد و دوقره آورد و براى ساختمان كاخ ، مسجد جامع و باروى آن و خندق اطرافش 40 ميليون درهم خرج كرد . ياقوت مىگويد : من واسط را به دفعات مكرر ديدم . شهرى بزرگ بود با باغها و دهكده‌هاى بسيار و كالاهاى ارزان . « 2 » به نوشته حمد الله مستوفى هواى واسط به عفونت مايل است . حقوق ديوانى آن به تمغا مقرر و چهل و چهار تومان و هشت هزار و پانصد دينار است . « 3 » ابن بطوطه كه در قرن هشتم به عراق آمده در وصف واسط مىنويسد : شهرى است زيبا با باغهاى فراوان و درختان بسيار . . . مردم واسط از بهترين مردمان عراق ، بلكه به‌طور مطلق بهترين مردمان آن نواحىاند ، اغلب آنان قرآن را حفظ هستند . واسط مدرسهء بزرگى دارد كه حدود سيصد منزل در آن است و مسافرين و بيگانگان براى فراگرفتن درس قرآن در آن مدرسه مسكن مىكنند . « 4 » خرابه‌هاى شهر واسط منطقهء وسيعى است كه در امتداد دو جانب بستر قديم دجله ، كه امروز به دجيله معروف است ، واقع شده و ادارهء باستانشناسى عراق از سال 1936 تا 1942 ميلادى در اين خرابه به كاوش پرداخته و در جانب غربى شهر ويرانه ، آثار مسجد حجاج و قصر او را\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 164 ، 179 .\r\n( 2 ) . معجم البلدان ؛ ج 5 ، ص 348 به بعد .\r\n( 3 ) . نزهة القلوب ؛ ص 47 .\r\n( 4 ) . سفرنامهء ابن بطوطه ؛ ج 1 ، ص 192 .\r\n","page_name":" 278 ","page_number":284},
  {"content":"\r\n\r\nكه گنبد سبز آن از فم الصّلح ديده مىشد ، پيدا كرده است . « 1 »\r\n\r\nبصره .\r\nگويند به معناى سنگهاى سياه است . در زمان خلافت عمر بن خطاب به سال 17 ساخته شد . به نوشتهء بلاذرى ، عمر به عتبة بن غزوان نوشت ، يارانت را در جايگاه واحدى گردآور كه نزديك به آب و چراگاه باشد و اوصاف آن را براى من بنويس . عتبه به عمر نوشت : زمينى را بر كرانهء صحرا در مناطق حاصلخيز يافته‌ام كه نيزار فراوان دارد و نزديك آن آبگيرهايى است كه نيزارها در آن پديد آمده‌اند . عمر چون نامه را خواند به او جواب داد كه مردمان را همانجا منزل ده . مردم در آنجا خانه ساختند و عتبه نيز مسجدى از نى بنا كرد و اين در سال 14 هجرى بود . . . عتبه دار الاماره را در ميدانى كه امروز آن را ميدان بنى هاشم مىنامند ، ولى آن زمان دهناء خوانده مىشد ، بنا كرد و زندان و ديوان ( ادارى ) را نيز در كنار آن ساخت . بعدها ابو موسى اشعرى مسجد و دار الاماره را با خشت و گل ساخت و سقف آن را با علف پوشانيد و مسجد را وسعت داد . « 2 » وقتى معاويه ، زياد بن ابيه را بر بصره گمارد ، وى مسجد بصره را بسيار بزرگ كرد و آن را با آجر و گچ ساخت و سقف مسجد را از چوب ساج بنا كرد . روايت شده كه چون زياد مسجد را بساخت ، در صفهء جلوى آن پنج ستون قرار داد و دو منارهء مسجد را از سنگ بنا كرد . او نخستين كسى بود كه مقصوره ساخت و دار الاماره را به سمت قبلهء مسجد منتقل كرد . نقل شده است كه زياد ستونهاى مسجد را از كوههاى اهواز آورد و كف مسجد را با سنگريزه مفروش كرد . « 3 » چون حجاج بن يوسف ثقفى به عراق آمد خبر يافت كه زياد دار الاماره‌اى در بصره بنا كرده است و خواست تا نام او را از بنا بزدايد و بر آن شد كه عمارت را با آجر و گچ بسازد ، به وى گفتند كه اين كار نام زياد را پايدارتر خواهد كرد ؛ لذا دستور داد آن بنا را خراب كنند و عامهء مردم در اطراف آن خانه‌هايى با گل و خشت بنا كردند ، تا آنكه مهدى خليفهء عباسى مسجد را وسعت داد و تمامى خانه‌ها را داخل مسجد كرد . در دوران خلافت رشيد دار الامارهء ويران هم به مسجد افزوده شد . « 4 »\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ( در پاورقى ) ؛ ص 43 و 44 .\r\n( 2 ) . فتوح البلدان ؛ ص 486 .\r\n( 3 ) . همان ؛ ص 487 و 488 .\r\n( 4 ) . همان ؛ ص 489 .\r\n","page_name":" 279 ","page_number":285},
  {"content":"\r\n\r\nجايگاه بصره به خط مستقيم در دوازده ميلى شط العرب واقع است و به وسيلهء دو نهر بزرگ بدان مىپيوندد : يكى نهر معقل كه از شمال‌شرقى مىآيد و مسير كشتيهايى است كه از بغداد به بصره مىآيند و ديگرى نهر ابلّه مسير كشتيهايى است كه از بصره به جنوب شرقى مىروند و در آبادان به خليج فارس وارد مىشوند . بصره در امتداد نهرى واقع است كه نهرهاى معقل و ابلّه را به هم متصل مىكند و خانه‌هاى شهر از سمت غربى به شكل نيمدايره به حاشيهء بيابان متصل مىشود . « 1 » قدامه از بصره نام برده و در صورت مالياتى سال 240 هجرى قمرى مىنويسد : صدقات بصره در آن سال بيش از شش هزار هزار درهم ( 6000000 ) بوده است . « 2 » بصره از جنگها و فتنه‌هايى كه بر اثر آشوب صاحب الزنج در سال 257 هجرى قمرى پيش آمد ، ويران شد و قسمت عمدهء شهر از جمله مسجد جامع سوخت . « 3 » به نوشتهء يعقوبى ، بصره شهرى مستطيل شكل و ( مساحت آن ) دو فرسخ در يك فرسخ است و مشرف بر دو رودخانه است كه يكى از آنها به « نهر ابن عمر » معروف است . « 4 » در اينجا كلام يعقوبى دربارهء بصره خاتمه مىيابد ، به نظر مىرسد كه حدودا فصلى از كلام مؤلف افتاده است . در سال 311 هجرى قمرى قرامطه به بصره حمله و به مدت هفده روز شهر را غارت كردند . « 5 » به نوشته اصطخرى در روزگار بلال بن ابى برده رودهاى بصره را شمارش كردند ، صد و بيست هزار رود بود كه زورقها در آنها كار مىكرد و هر رودى نامى جدا داشت . ديوارها و بناهاى شهر بصره از خشت پخته ( آجر ) بود و مسافت نخلستانهاى بصره پنجاه و اندى فرسنگ از عبدسى تا عبّادان بود .\r\nزمين بصره خاكى سپيد دارد . . . در نواحى بصره نيزارها و زمين پست باتلاقى وجود دارد . « 6 » صاحب حدود العالم مىنويسد : بصره شهرى بزرگ است و دوازده محله دارد كه هر يكى برابر شهرى است ، ولى از يكديگر جدايند و گور طلحه و انس بن مالك و شيخ حسن بصرى آنجاست و از بصره نعلين و فوطه‌هاى ( لنگها ) نيك و جامه‌هاى كتانى\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 48 .\r\n( 2 ) . كتاب الخراج ؛ ص 132 .\r\n( 3 ) . الكامل ؛ ج 7 ، ص 245 .\r\n( 4 ) . البلدان ؛ ص 102 .\r\n( 5 ) . الكامل فى التاريخ ؛ ج 8 ، ص 143 و 144 .\r\n( 6 ) . مسالك و ممالك ؛ ص 82 و 83 و صورة الارض ؛ جزء اوّل ، ص 212 و 213 .\r\n","page_name":" 280 ","page_number":286},
  {"content":"\r\n\r\nخوب به دست مىآيد . « 1 » مقدسى در نيمهء دوم قرن چهارم در وصف بصره مىنويسد :\r\nخانه‌هاى بصره در سمت بيابان ساخته شده است ، شهر در اين سمت ( بيابان ) يك دروازه دارد ، از اين دروازه تا كنار رود نزديك به سه ميل راه است . بصره سه مسجد جامع دارد ؛ يكى از آنها دلگشا و بزرگ و آباد و در بازار شهر واقع است و ستونهاى سفيد دارد . اين مسجد در عراق مانند ندارد ؛ مسجد ديگر در سمت دروازه‌اى رو به بيابان قرار دارد و اين كهنترين مسجد شهر است . « 2 » سومين مسجد جامع شهر در سويى قرار دارد كه مقدسى به جهت آن كه در شرق يا غرب است اشاره نكرده است . شهر داراى سه بازار به نامهاى قطع الكلّا در كنار رود ، بازار بزرگ شهر و بازار باب الجامع است . همهء اين بازارها زيبايند ( و پرمتاع ) . گرمابه‌هاى شهر خوب است ، ماهى و خرماى نيكو ، گوشت فراوان ، سبزى ، پنبه و شير ( فراوان ) دارد ، دانش و بازرگانى را با هم دارد ، ولى كم‌آب و بدهوا و عفن و پرآشوب است . « 3 » ناصر خسرو كه در سال 443 هجرى قمرى به بصره آمده و مدتى در آنجا اقامت كرده است دربارهء شهر بصره مىنويسد : شهر ديوارى بزرگ دارد جز آن طرف كه رود واقع شده است . . . شهر اغلب خراب است و آبادانيها بسيار از هم پراكنده‌اند ، به‌طورى كه از محله‌اى تا محله ديگر مقدار نيم فرسنگ خرابى است . اما در و ديوار ( شهر ) محكم و معمور است و خلق انبوهى دارد و سلطان را دخل بسيار حاصل مىشود . « 4 » در سال 517 هجرى قمرى قاضى عبد السلام جبّلى ديوارى به دور شهر كشيد كه نيم فرسخ با ديوار قديم آن فاصله داشت . « 5 » ادريسى به نقل از يعقوبى « 6 » در وصف بصره مىنويسد : . . . در بصره هفت هزار و اندى مسجد بود كه اكنون ( زمان ادريسى ) بيشتر آنها جز مسجد جامع ويران است . بازرگانان در اين شهر به خريد و فروش خرما مشغولند . « 7 » ياقوت علاوه بر تأييد گفتهء جغرافيادانهاى قبل از خود ، دربارهء خطط بصره و\r\n\r\n\r\n","description":"","footnote":"\r\n( 1 ) . حدود العالم ؛ ص 152 .\r\n( 2 ) . احسن التقاسيم ؛ بخش 1 ، ص 162 و 163 .\r\n( 3 ) . همانجا .\r\n( 4 ) . سفرنامهء ناصرخسرو ؛ ص 128 ، 130 و 131 .\r\n( 5 ) . سرزمينهاى خلافت شرقى ؛ ص 50 .\r\n( 6 ) . قبلا اشاره شد كه كلام يعقوبى دربارهء بصره كوتاه و احتمالا از كتاب حاضر افتاده است ، ولى احتمالا ادريسى كامل كتاب را داشته است .\r\n( 7 ) . نزهة المشتاق ؛ ج 1 ، ص 384 .\r\n","page_name":" 281 ","page_number":287},
  {"content":"\r\n\r\nروستاهاى آن و دربارهء مدح و ذم بصره در قرون وسطاى اسلامى مطالب فراوانى ذكر كرده است . « 1 » ابو الفداء درباره محدوده شهر بصره مىنويسد : در مغرب و جنوب بصره كوهى است به نام سنام كه جنوب و مغرب آن ، بيابان است . در جنوب بصره درّه‌اى است موسوم به وادى النّساء ؛ چه زنان بدانجا روند و از زمين كماة بيرون آرند . . . مربد محله‌اى بزرگ در بصره است به سمت بيابان كه اعراب از هرسو بدانجا گرد آيند و شعر خوانند و خريد و فروش كنند . بطايح بصره هم از نواحى شهر بصره است . آب آن كم‌عمق است و تنها يك نوع زورق معروف به مرادى در آن آمدورفت مىكند . « 2 » به نوشته حمد الله مستوفى ، مسجد جامع بصره را عبد الله بن عامر از خشت خام ساخت و زياد بن ابيه با آجر بنا كرد و امير المؤمنين على بن ابى طالب ( ع ) آن را بزرگ گردانيد و روايت شده كه سمت قبلهء بنا را به دست مبارك خود تعيين كرد . . . هواى بصره در روز به غايت گرم و در شب به نسبت خوشتر است . آب چاههاى شهر شور است ، اما از شط العرب نهرى خوش به آنجا روان است ، آن را نهر ابلّه خوانند كه چهار فرسنگ طول دارد . . . بصره خرمايى خوب دارد كه آن را تا هند و چين و ماچين مىبرند . مردم بصره بيشتر سياه‌چهره و اثنىعشرى و زبانشان عربى دگرگون شده است و به پارسى نيز سخن مىگويند . . . حقوق ديوانى بصره و ولايات آن . . . چهل و چهار تومان و يك هزار دينار رايج است . « 3 » بصره بعد از حملهء مغول در قرن هشتم شهرى آباد بود . ابن بطوطه كه در اين زمان از بصره ديدن كرده مىنويسد : . . . در دو ميلى بصره عمارت بسيار بلند قلعه‌مانندى به نظر مىرسيد كه پرسيدم كجاست ، گفتند مسجد على بن ابى طالب ( ع ) . بصره در قديم به قدرى بزرگ بوده كه اين مسجد در وسط شهر قرار گرفته بود . . . و از مسجد مزبور تا محل باروى نخستين بصره در حدود دو ميل مسافت است يعنى مسجد در وسط بصرهء فعلى و باروى قديم آن شهر قرار دارد . بصره يكى از مهمترين و مشهورترين مراكز عراق و شهرى است وسيع و داراى مناظر زيبا و باغهاى فراوان و ميوه‌هاى خوب و چون در ملتقاى دو درياى\r\n\r\n\r\n","description":"","footnote":"\r\n( 1 ) . معجم البلدان ؛ ج 1 ، ص 435 و 437 به بعد .\r\n( 2 ) . تقويم البلدان ؛ ص 334 و 351 .\r\n( 3 ) . نزهة القلوب ؛ ص 38 و 39 .\r\n","page_name":" 282 ","page_number":288},
  {"content":"\r\n\r\nتلخ و شيرين واقع شده بسيار سرسبز است . در دنيا جايى نيست كه به اندازهء بصره درخت خرما داشته باشد . . . اين شهر سه محله دارد يكى محلهء هذيل كه رياست آن با شيخ علاء الدين بن اثير است . . . ديگر ، محلهء بنى حرام است كه رئيس آن سيد مجد الدين موسى الحسنى است . . . محلهء سوم موسوم به محلهء عجمها « ايرانيها » است كه رياست آن به عهده جمال الدين بن اللوكى است . مردم بصره اخلاقى نيك دارند و نسبت به بيگانگان مهربان و دلسوزند . . . نماز جمعه را در مسجد على بن ابى طالب ( ع ) به جا مىآورند و بعد در آن مسجد را تا جمعهء ديگر مىبندند . مسجد على ( ع ) يكى از بهترين مساجد بصره و داراى صحن بسيار وسيعى است كه با سنگ‌پاره‌هاى سرخ رنگ مفروش گرديده و اين سنگها را از وادى السباع به آن شهر آورده‌اند . مصحف عثمان در اين مسجد قرار دارد . . . مسجد على ( ع ) هفت مناره دارد كه يكى از آنها متحرك است . مردم معتقدند كه منارهء مزبور فقط هنگام ذكر نام على ( ع ) به حركت درمىآيد . از زيارتگاههاى بصره ، قبر طلحة بن عبيد الله داخل شهر بصره است و گنبد و مسجد و زاويه‌اى دارد كه در آن به مسافرين طعام مىدهند . از مزارات ديگر بصره ، قبر زبير بن عوّام پسر عمهء رسول خدا ( ص ) است كه در خارج شهر واقع شده و گنبد ندارد ؛ اما مسجد و زاويه‌اى دارد كه در آن به درماندگان و ابناء السبيل غذا داده مىشود . ديگرى قبر حليمهء سعديه مادر رضاعى پيامبر ( ص ) است كه در كنار قبر پسرش - برادر رضاعى پيامبر ( ص ) - قرار دارد . ديگرى قبر ابى بكره از صحابهء حضرت رسول ( ص ) است كه قبه‌اى نيز دارد . در 6 ميلى شهر نزديك وادى السباع قبر انس بن مالك خادم پيامبر ( ص ) واقع است . . . در آنجا از آبادى خبرى نيست و از مزارات ديگر قبر حسن بصرى و قبور محمد بن سيرين و محمد بن واسع و . . . است . غير از اين قبور عده بسيارى از صحابه و تابعين پيامبر ( ص ) كه در وقعهء جمل به شهادت رسيده‌اند ، در بصره به خاك سپرده شده‌اند . « 1 »\r\n\r\nابلّه .\r\nشهرى است بر كنار رودى به همين نام و يكى از جنّات اربعهء دنياى قديم بوده است . ابلّه معرّب كلمهء يونانى « آپولوگوس » « 2 » است . سابقهء آن از زمان ساسانيان ،\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 195 - 198 .\r\n( 2 ) .  Apologos \r\n","page_name":" 283 ","page_number":289},
  {"content":"\r\n\r\nبلكه قديمتر است . « 1 » بلاذرى مىنويسد : هنگامى كه خالد بن وليد در سال دوازده هجرى قمرى به بصره آمد و عزم رفتن به كوفه كرد سويد بن قحطبه را در جنگ با مردم ابلّه يارى داد . « 2 » ابن خرداذبه از ابلّه نام برده و از گفتهء او چنين برمىآيد كه در زمان او ابلّه هنوز عنوان بندرى تجارى را در كنار شط العرب داشته است . او مىنويسد : . . . از بغداد با كشتى از راه دجله به ابلّه مىرسند و از آنجا به سوى عمان و سند و هند و چين حركت مىكنند . « 3 » اصطخرى در وصف ابلّه مىنويسد : شهرى كوچك است ليكن نعمت فراوان دارد و آبادان است . . . ابلّه هورى بزرگ دارد كه بيم غرق كشتيها در آن مىرود و آن را هور ابلّه خوانند . « 4 » صاحب حدود العالم مىنويسد : از ابلّه دستار و عمّامه بلّى خيزد . « 5 » به نوشتهء مقدسى ، ابلّه بر كنار دجله و در دهانهء نهر بصره در سمت شمال آن قرار دارد . مسجد جامع شهر در قسمت بالاى آن آباد و بزرگ است و شهر از بصره جمع‌وجورتر و مرفّه‌تر است ، در ابلّه از كتان ، پارچه‌اى چون قصب مىبافند . « 6 » ناصر خسرو قباديانى كه نيم قرن بعد از مقدسى ، ابلّه را ديده در وصف آن مىنويسد :\r\nآن را شهرى آبادان ديدم با قصرها و بازارها و مساجد و اربطه ( رباطها ) كه حدّ و وصف نتوان كرد . اصل شهر بر جانب شمال رود بود و در جانب جنوب رود ، محله‌ها و مساجد و رباطها و بازارها و بناهاى عظيم بود ، چنان كه از آن نزه‌تر در عالم نباشد و آن را شقّ عثمان مىگويند . شط بزرگ آن ، فرات و دجله است و آن را شط العرب گويند . « 7 » در زمان قديم گردابى خطرناك در جايى كه نهر ابلّه به دجله مىريخت وجود داشت كه غالب كشتيها در آنجا غرق مىشدند . به گفتهء ابن حوقل يكى از زنان عباسيان ( بعضى مىگويند ، زبيده بوده است ) آن خطر را از كشتيها بدينگونه دور ساخت كه چند كشتى را از سنگ پر كرد ، در آن گرداب فرو ريخت و گرداب انباشته شد و خطر رفع گرديد . « 8 » در نيمهء دوّم\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 51 .\r\n( 2 ) . فتوح البلدان ؛ ص 477 .\r\n( 3 ) . المسالك و الممالك ؛ ص 129 .\r\n( 4 ) . مسالك و ممالك ؛ ص 83 .\r\n( 5 ) . حدود العالم ؛ ص 152 .\r\n( 6 ) . احسن التقاسيم ؛ بخش 1 ، ص 163 و 178 .\r\n( 7 ) . سفرنامهء ناصر خسرو ؛ ص 133 .\r\n( 8 ) . صورة الارض ؛ جزء اوّل ، ص 213 و سرزمينهاى خلافت شرقى ؛ ص 52 .\r\n","page_name":" 284 ","page_number":290},
  {"content":"\r\n\r\nقرن هفتم ، قزوينى در وصف ابلّه مىنويسد : طرف شرقى ابلّه آباد است و باغات و بساتين بسيار دارد . . . آب از دجله خورند و انواع ميوه در آن است . . . گويند درخت سدر بزرگى در ابلّه بوده كه براى تب نافع بوده است . ابلّه غربى نيز سابق بر اين آباد و معمور بوده ، ولى اكنون خراب است . « 1 » ابن بطوطه كه در نيمهء اوّل قرن هشتم به بصره آمده و ابلّه را نيز ديده در وصف آن مىنويسد : ابلّه شهر بزرگى بوده كه تجار هند و فارس اجناس خود را به آنجا مىآورده‌اند . بعدها ويران شد و اكنون قريه‌اى است كه آثار كاخها و عمارات قديمى آنجا نشان از عظمت آن در گذشته دارد . « 2 »\r\n\r\nجزيره ( شمال عراق )\r\nاعراب مسلمان ، بلاد بين النهرين عليا را از خط فرضىاى كه از تكريت در ساحل دجله به انبار در ساحل فرات كشيده مىشد ، جزيره مىناميدند ، چون آبهاى دجله و فرات عليا جلگه‌هاى آنجا را دربر مىگرفت . « 3 » به نوشتهء اصطخرى ، جزيره ما بين دجله و فرات است و ديار ربيعه و مضر آنجاست . « 4 » صاحب حدود العالم در وصف جزيره مىنويسد : ناحيتى است كه چهارسوى آن آب است ، از دو رود دجله و فرات ؛ به همين دليل اين ناحيت را جزيره خوانند . اين ناحيت آبادان و پرنعمت است . جمعيت بسيار ، هواى خوب و آبهاى روان دارد . . . جمعيت بسيارى از قبيله ربيعه و خوارج در آنجا زندگى مىكنند . « 5 » به نوشته مقدسى ، قسمت شمالى عراق ، جزيره يا « اقليم اقور » ناميده شده كه اصل آن معلوم نيست . « 6 » جزيره از سه قسمت به نام ديار ( جمع‌دار به معناى مسكن و محل ) تشكيل شده است . اين سه ديار عبارتند از : ديار ربيعه ، ديار مضر و ديار بكر ؛ نام سه قبيلهء ربيعه ، مضر و بكر كه قبل از اسلام در زير لواى شاهان ساسانى به آنجا رفته بودند و مسكن هر قبيله به نام همان قبيله موسوم شده بود . « 7 »\r\n\r\n\r\n","description":"","footnote":"\r\n( 1 ) . آثار البلاد و اخبار العباد ؛ ص 345 .\r\n( 2 ) . سفرنامهء ابن بطوطه ؛ ج 1 ، ص 199 .\r\n( 3 ) . سرزمينهاى خلافت شرقى ؛ ص 93 .\r\n( 4 ) . مسالك و ممالك ؛ ص 75 .\r\n( 5 ) . حدود العالم ؛ ص 155 .\r\n( 6 ) . احسن التقاسيم ؛ بخش 1 ، ص 92 ، 190 و 191 .\r\n( 7 ) . ر . ك . : مسالك و ممالك ؛ ص 76 - 78 و احسن التقاسيم ؛ بخش 1 ، ص 192 - 199 .\r\n","page_name":" 285 ","page_number":291},
  {"content":"\r\n . \r\n","description":"","footnote":"","page_name":" 286 ","page_number":292},
  {"content":"\r\n\r\n\r\nديار ربيعه\r\nديار ربيعه شامل سرزمينهايى بود كه از تلّ فافان [ مطابق نقشه 
  ] تا تكريت در طرفين دجله قرار داشت ، يعنى اراضى غربى دجله تا نصيبين و جلگه‌هاى واقع در مشرق دجله كه به وسيلهء رودهاى زاب بالا و زاب پايين و رودخانهء خابور كوچك مشروب مىگرديد . « 1 » ابن خرداذبه نواحى ديار ربيعه را در كتابش برشمرده و نصيبين را شهر ( مركز ) ديار ربيعه نام برده است . « 2 » ابن رسته نيز به ديار ربيعه و مضر در جزيره اشاره كرده است . « 3 » به نوشتهء اصطخرى ، شهر سنجار كه در جزيره در ميان بيابانى قرار دارد به ديار ربيعه معروف است . او اضافه مىكند كه در ديار جزيره گروهى از قبايل ربيعه و مضر مقام دارند . « 4 » مقدسى در وصف ديار ربيعه مىنويسد : نخستين ديار از سه ديار ربيعه ، مضر و بكر از سمت عراق ، ديار ربيعه است . قصبه ديار ربيعه ، موصل و شهرهايش حديثهء دجله ، سنجار ، بلد ، برقعيد ، نصيبين ، دارا ، كفرتوثا ، رأس العين و ناحيت آن جزيرهء ابن عمر و شهرهايش فيشابور ، باعيناثا و غيره . . . است . « 5 » در اينجا از وصف همهء شهرهاى ديار ربيعه خوددارى و فقط به وصف مركز اين ديار و چند شهر مهم آن اكتفا مىكنيم .\r\n\r\nموصل .\r\nكرسى ديار ربيعه در ساحل غربى رود دجله است و در جايى كه شاخه‌هاى اين رود به هم مىپيوندند و رود بزرگى را تشكيل مىدهند ، قرار دارد . مىگويند ، به همين مناسبت آن را موصل ، يعنى محل اتصال ، ناميده‌اند . « 6 » ابن خرداذبه مىنويسد : در دورهء ساسانى جاى موصل شهر بوذاردشير بوده است . « 7 » به نوشتهء بلاذرى ، عمر بن خطاب در سال 20 هجرى قمرى ، عتبة بن فرقد سلّمى را بر موصل گمارد . مردم نينوا با وى جنگيدند . عتبه دژ نينوا را كه در جانب شرقى دجله قرار داشت به عنوه گشود و از دجله عبور كرد . . . وى در موصل ديرهايى يافت كه ساكنان آنها به شرط پرداخت جزيه صلح\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 94 .\r\n( 2 ) . المسالك و الممالك ؛ ص 71 .\r\n( 3 ) . الاعلاق النفيسه ؛ ص 123 .\r\n( 4 ) . مسالك و ممالك ؛ ص 77 .\r\n( 5 ) . احسن التقاسيم ؛ بخش 1 ، ص 192 و 193 .\r\n( 6 ) . سرزمينهاى خلافت شرقى ؛ ص 94 .\r\n( 7 ) . المسالك و الممالك ؛ ص 16 .\r\n","page_name":" 287 ","page_number":293},
  {"content":"\r\n\r\nكردند . . . بعدها عمر ، عتبه را از موصل عزل كرد و هرثمة بن عرفجه را بر آن شهر ولايت داد . در موصل دژ و معابدى از آن ترسايان وجود داشت و يهوديان نيز محله‌اى داشتند .\r\nهرثمه موصل را خطكشى و حدودبندى كرد و اعراب را در آنجا منزل داد . . . آنگاه مسجد جامع شهر را بنا كرد . . . سپس ابن تليد رئيس شرطهء محمد بن مروان حكم والى موصل ، شهر را سنگ‌فرش كرد . سپس سعيد بن عبد الملك بن مروان . . . باروى شهر موصل را ساخت و اين بارو همان است كه هارون الرشيد هنگام عبور از موصل آن را ويران كرد . « 1 » در زمان امويان بر اهميت موصل افزوده شد . در اين زمان پلى از زورقها بر روى دجله تعبيه شد . اين پل شهر را كه در ساحل غربى رود دجله بود ، به خرابه‌هاى نينوا كه در جانب شرقى آن رود قرار داشت ، متصل مىكرد . موصل در زمان مروان دوم ، آخرين خليفهء اموى ، كرسى ايالت جزيره گرديد و به امر اين خليفه در آن شهر مسجدى ساختند كه بعدها به جامع كهنه معروف شد . « 2 » ماليات اين شهر و نواحى آن در اواخر قرن سوم حدود چهار ميليون درهم بوده است . « 3 » اصطخرى در وصف موصل مىنويسد : شهرى است بزرگ كه همهء بناهاى آن از سنگ و گچ است . « 4 » ابن حوقل كه معاصر با اصطخرى است مىنويسد : موصل نواحى وسيع و روستاهاى بزرگ و كوره‌هاى بسيار دارد ، شهرى پرجمعيت . . . است ، از جملهء روستاهاى آن نينواست كه در گذشته شهرى در آن بود و در سمت شرقى دجله قرار داشت ، آثار باقيماندهء بارو و بناهاى آن روشنگر اين حقيقت است . شهر نينوا همان شهرى است كه خداوند بزرگ يونس بن متّى ( ع ) را به سوى آنان فرستاد . در موصل بازارهاى عالى است ، از جمله بازارى به نام سوق الاحد ( يكشنبه بازار ) . مؤلف علاوه‌بر اين ، تمام نواحى و ولايتها و روستاهاى بيشمار اطراف موصل را برشمرده و اضافه مىكند كه بيشتر مردم موصل و نواحى آن كردند . « 5 » به نوشته مقدسى موصل شهرى خوش‌آب‌وهواست با ساختمانهاى زيبا . . . ، سنتهاى كهن ، بازار و\r\n\r\n\r\n","description":"","footnote":"\r\n( 1 ) . فتوح البلدان ؛ ص 465 و 466 .\r\n( 2 ) . معجم البلدان ؛ ج 5 ، ص 223 و سرزمينهاى خلافت شرقى ؛ ص 94 و 95 .\r\n( 3 ) . المسالك و الممالك ؛ ص 71 .\r\n( 4 ) . مسالك و ممالك ؛ ص 76 .\r\n( 5 ) . صورة الارض ؛ جزء اوّل ، ص 196 .\r\n","page_name":" 288 ","page_number":294},
  {"content":"\r\n\r\nمهمانخانه‌هاى زيبا . . . و گردشگاههاى ويژه . . . باد جنوبى بدى بدان مىوزد و آب رودخانه از دسترس ( مردم ) به دور است . دژمانندى به نام مربعه در كنار نهر زبيده دارد كه در آن چهارشنبه بازارى برپا مىشود . در ميان آن دژ فضايى گشاده است كه كشاورزان و كارگران در آنجا گرد مىآيند . در آن دژ مسافرخانه‌اى است ، از مسجد جامع شهر تا كنار رود دجله يك تير پرتاب فاصله است و مسجد جامع بر بالاى بلندى قرار دارد و با پلكانى از آن بالا مىروند ، بيشتر بازارهاى شهر سرپوشيده است . آب چاهها شور و آب مشروب مردم از رود دجله و نهر زبيده است . شهر موصل بر يك كرانهء دجله واقع شده و كاخ خليفه در نيم‌فرسنگى در سمت ديگر دجله و نزديك آثار باقيمانده از نينواى باستانى قرار دارد . گويند نام قبلى موصل ، خولان بوده و چون عربها آن را فتح و آباد كردند موصل ناميدند . . . نزديك موصل شهر و آرامگاه يونس بن متّى قرار دارد و دژى بر آن است كه باد ( و حوادث طبيعى ) آن را واژگون و ويران كرده است . در زمان مقدسى نهرى به نام خوسر آن خرابه‌ها را كه به كشتزار تبديل شده بود ، آبيارى مىكرده است . « 1 » ابن جبير ( 580 ق ) موصل را ديده و در وصف آبادى آن مىنويسد : موصل شهرى كهن . . .\r\nو استوار و شكوهمند است . . . برجهايش از فرط نزديكى به يكديگر ، انتظامى نزديك به پيوستگى دارد ، در داخل باروى گرداگرد شهر اتاقهايى تعبيه شده است كه جايگاه سلاحهاى جنگى براى دفاع از شهر بوده . ( در اطراف بارو ) جان‌پناههايى وجود دارد .\r\nبرفراز شهر دژى قرار دارد كه بنايى به استوارى و محكمى آن نيست ، سراى سلطان به اين دژ متصل است . . . و از دژ تا شهر خيابانى كشيده شده است . يكى از اميران شهر به نام مجاهد الدين ، مسجد آدينه‌اى بر كنارهء دجله ساخته است كه بنايى استوارتر از آن نديده‌ام و زبان از وصف آن قاصر است . شبستان اين مسجد به رواقهايى شباهت دارد كه گرداگرد آن را پنجره‌هاى آهنين كارگذارده و سكوهايى به آنها پيوسته كه مشرف بر دجله است . . . در مقابل مسجد بيمارستانى است كه آن نيز از ساخته‌هاى مجاهد الدين مىباشد . او در درون شهر و بازار ( مركزى ) آن تيمچه يا راسته‌بازارى براى بازرگانان\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 194 و 195 .\r\n","page_name":" 289 ","page_number":295},
  {"content":"\r\n\r\nساخته كه گويى كاروانسرايى بزرگ است و درهاى آهنين بر آن نصب كرده و پيرامون اين راسته‌بازار ، دكانها و حجره‌هاى چندطبقه بر روى هم قرار گرفته است . . . و اين مجموعه در بزرگترين شكل معمارى تزيينى است كه من در سرزمينهاى ديگر راسته‌بازارى آن‌چنان نديده‌ام ، موصل دو مسجد آدينه دارد : يكى نوساز و ديگرى مربوط به روزگار امويان . در هر دو مسجد نماز جمعه مىخوانند . در مسجد آدينهء حومه شهر نيز نماز جمعه مىگزارند . در اين شهر براى آموختن علم ( فقه ) نزديك به شش مدرسه يا بيشتر بر ساحل دجله ساخته‌اند . در موصل بجز بيمارستان حومه شهر ، چندين بيمارستان هم در داخل شهر قرار دارد . . . خداوند ، موصل را به وجود تربت مقدس جرجيس پيامبر ( ع ) ويژگى داده است . بر مزار او مسجدى ساخته‌اند و قبر در گوشهء يكى از اتاقهاى سمت راست داخل مسجد است . محل اين مسجد ميان مسجد آدينهء نوساز و دروازهء پل است و نسبت به كسى كه از دروازهء پل به سوى مسجد آدينه مىرود در سمت چپ قرار داد . . . ديگر از چيزهايى كه خداوند شهر موصل را بدان ويژگى داده تلّ توبه است . همان تلّى كه يونس پيامبر ( ع ) قوم خود را در آنجا نگه‌داشت و دعا كرد ، چون خداوند عذابى را كه بر قوم او نازل كرده بود ، دور ساخته بود . نزديك آن تلّ به فاصلهء يك ميل چشمه‌اى مبارك منسوب به اوست . . . بر اين تلّ رباطى است مشتمل بر اتاقهاى بسيار ، رواقها ، طهارتخانه‌ها و سقّاخانه‌ها . در ميان اين بنا اتاقى است كه پرده‌اى بر آن افكنده‌اند . . . كه پشت آن جايگاه عبادت يونس پيامبر ( ع ) بوده و محراب او نيز همانجاست . . . در اطراف اين رباط روستاهاى بسيار است كه همهء آنها ويران شده است .\r\nگويند اين شهر نينواى باستانى بوده است . اثر باروى شهر هنوز پيداست . « 1 » به نوشته ياقوت موصل شهرى است خوش‌منظر ؛ زيرا از آهك و سنگ مرمر ساخته شده است . . .\r\nتنها عيب موصل كم‌آبى و شدت گرما در تابستان و سرما در زمستان است . ديوار شهر دو جامع بزرگ آن را دربر مىگيرد كه يكى از آن دو جامع در ميان بازار است و از بناهاى نور الدين محمود زنگى است كه بسيار زيبا و باشكوه است و جامع دوم همان است كه\r\n\r\n\r\n","description":"","footnote":"\r\n( 1 ) . سفرنامه ابن جبير ؛ ص 286 - 288 .\r\n","page_name":" 290 ","page_number":296},
  {"content":"\r\n\r\nمروان بن محمد آن را بر بالاى يكى از بلنديهاى شهر ساخته است . « 1 » ابو الفداء مىنويسد :\r\nموصل در زمين هموارى واقع است و دو بارو دارد كه نيمه ويرانند . . . در اين زمان ( قرن هشتم ) بيش از دو ثلث شهر آبادان است و قلعه‌اى ويران دارد . « 2 » به نوشته حمد الله مستوفى ، دور باروى شهر موصل هشت هزار گام است . . . محراب مسجد جامع آن از سنگ تراشيده است . . . و عمارات عاليه بدر الدين لؤلؤ كه در شهر ساخته شده ، ديده مىشود . اكنون بيشتر شهر موصل ويران است ( احتمالا ويرانى شهر بر اثر حملهء مغول و زدوخورد آنان با كردان بوده است ) ، حقوق ديوانى آن سيصد و بيست و هشت هزار دينار است . « 3 » ابن بطوطه كه در قرن هشتم از جزيره و عراق ديدن كرده در وصف موصل مىنويسد : شهرى قديمى و پرنعمت است . قلعهء مشهور بسيار استوارى به نام حدباء دارد .\r\nبرج و باروى شهر مستحكم است و خانه‌هاى سلطنتى با باروى شهر پيوسته است . دو باروى محكم با برجهاى متعدد . . . حومه‌اى وسيع ، مساجد ، گرمابه‌ها ، مسافرخانه‌ها و بازارهاى متعددى دارد . مسجد جامعى در حومه و در ساحل رودخانه دجله دارد كه گرداگرد آن پنجره‌هاى مشبك آهنى و در كنار آن مصطبه‌هايى با نهايت زيبايى و استحكام مشرف بر دجله ساخته شده است . در داخل شهر دو مسجد جامع نو و كهنه وجود دارد . در داخل صحن جامع جديد گنبدى وجود دارد كه در داخل آن حوضچهء مرمرى هشت‌گوشه‌اى بر روى يك ستون مرمرى ساخته شده كه آب از آن با نيروى زياد به بلندى قامت يك انسان فوران مىكند . . . قيصريه موصل بسيار زيبا و داراى درهاى آهنين است كه طبقات دكانها و خانه‌ها در گرداگرد آن بر روى هم قرار گرفته و بناهاى عالى دارد . اهالى موصل در مكارم اخلاق و فضيلت و غريب‌نوازى و نرم‌زبانى مشهورند .\r\nابن بطوطه اضافه مىكند ، امير موصل ( در زمان ابن بطوطه ) سيد علاء الدين بن شمس الدين ملقب به حيدر است . . . وى مردى بخشنده و گشاده‌دست است و سلطان ابو سعيد او را احترام زياد مىگذارد . « 4 »\r\n\r\n\r\n","description":"","footnote":"\r\n( 1 ) . معجم البلدان ؛ ج 5 ، ص 223 و 224 .\r\n( 2 ) . تقويم البلدان ؛ ص 321 .\r\n( 3 ) . نزهة القلوب ؛ ص 102 .\r\n( 4 ) . سفرنامهء ابن بطوطه ؛ ج 1 ، ص 256 و 257 .\r\n","page_name":" 291 ","page_number":297},
  {"content":"\r\n\r\n\r\nنصيبين .\r\n« 1 » همان شهر « نسيبيس « 2 » » روميهاست . اين شهر در قسمت علياى رود هرماس - از شعب چپ رود فرات - واقع است و جغرافيانويسان يونانى آن را « سوكورس » يا « مكدونيس » مىگفتند . « 3 » ابن خرداذبه مىنويسد : نصيبين شهر ديار ربيعه است و از آنجا تا دارا پنج فرسخ راه است . « 4 » به نوشتهء بلاذرى ، عياض بن غنم ، رقّه ، حرّان ، رها ، نصيبين . . . و شهرهاى ساحل فرات را به صلح و سرزمين آن را به عنوه گشود .\r\nوى روايت ديگرى نقل مىكند كه عياض ، نصيبين را پس از جنگيدن به صلحى مانند صلح رها فتح كرد . « 5 » اصطخرى در وصف نصيبين مىنويسد : شهر بزرگ و بانزهتى است در ديار جزيره با آب و سبزى بسيار و بر كنار بيابان واقع است . آب آن از شكاف كوهى كه به آن بالوسا گفته مىشود ، بيرون مىآيد و در بوستانها و مزارع جارى است .\r\nكشاورزى آنان ( بيشتر ) به صورت ديم است . . . معبدى بزرگ دارد كه در اطراف آن ، جايگاه نصاراست ، عقربهاى كشنده نصيبين معروف است . . . نزديك نصيبين كوهى است كه آن را ماردين خوانند . قلعه‌اى استوار بر آن است كه به جنگ آن را نمىتوان فتح كرد . در آن كوه مارهاى كشنده فراوان است و همچنين گوهر آبگينه در آن يافت مىشود ، اصطخرى اضافه مىكند كه گفته‌اند ، كوه جودى كه كشتى نوح ( ع ) بر سر آن نشست در نزديك نصيبين قرار دارد . « 6 » ابن حوقل نوشته است كه قلعه‌اى كه بر روى كوه ماردين نزديك به نصيبين است از آن حمدان بن حسن بن عبد الله بن حمدان است كه به باز اشهب معروف است و فتح آن حتى به جنگ نيز ميسر نباشد . « 7 » مقدسى مىنويسد :\r\nنصيبين از موصل كوچكتر ولى دلگشاتر و دلبازتر و پرميوه است . گرمابه‌هاى زيبا و كاخهاى مجلل دارد ؛ مردم آن مرفّه و خوش‌برخوردند ؛ بازارش از دروازه‌اى تا دروازهء ديگر امتداد دارد ؛ دژى از سنگ و آهك دارد و مسجد جامع آن در ميان شهر است ؛\r\n\r\n\r\n","description":"","footnote":"\r\n( 1 ) .  Nacybyn \r\n( 2 ) .  Nisibis \r\n( 3 ) . سرزمينهاى خلافت شرقى ؛ ص 102 .\r\n( 4 ) . المسالك و الممالك ؛ ص 71 و 72 .\r\n( 5 ) . فتوح البلدان ؛ ص 253 و 254 .\r\n( 6 ) . مسالك و ممالك ؛ ص 76 و صورة الارض ؛ جزء اوّل ، ص 194 .\r\n( 7 ) . صورة الارض ؛ جزء اوّل ، ص 194 .\r\n","page_name":" 292 ","page_number":298},
  {"content":"\r\n\r\nصادرات آن ، شاه بلوط ، كه از فندق بزرگتر و خوشمزه‌تر است ، خشكبار ، دوات و كوزه است . از شگفتيهاى نصيبين چشمه‌اى است كه آب آهك از آن بيرون مىآيد كه در گرمابه‌ها و خانه‌ها از آن استفاده مىكنند . « 1 » در اواخر قرن ششم ابن جبير كه از نصيبين ديدن كرده در وصف آن مىنويسد : نصيبين شهرى است كه به كهنگى و قدمت مشهور است ، بيرونش جوان و درونش پير است ، حومه‌اى خوش‌منظره و چشمگير و وسيع دارد . . . اطراف شهر بوستانهايى است پر از درختان درهم پيچيده و سرشار از ميوه‌هاى رسيده . رودى از كنار شهر مىگذرد و چون دستبندى آن را دربر گرفته و باغها در دو سوى آن قرار دارند . . . شهر داراى دو مدرسه و يك بيمارستان و حكمران شهر معين الدين برادر معز الدين صاحب موصل است . « 2 » به نوشته ياقوت نصيبين از شهرهاى آباد جزيره است كه بر سر راه كاروانهاى موصل - شام قرار دارد . ديوار شهر باقيمانده از زمان روميهاست ، انوشيروان وقتى آن را فتح كرد ديوارش را استوار و كامل كرد . « 3 » ابو الفداء مىنويسد :\r\nگلهاى سفيد نصيبين مشهور است و در آن گل سرخ نرويد . . . و رود آن رود هرماس است . « 4 » حمد الله مستوفى كه معاصر با ابو الفداء است ، در وصف اين شهر مىنويسد :\r\nنصيبين . . . از اقليم چهارم است . دور باروى آن شش هزار و پانصد گام است ، هواى آن متعفّن است . فوايد آن ميوه و انگور بسيار است . . . گل آنجا بهترين گلهاى ايران زمين است ، در روزگار صلاح الدين يوسف باروى آن ، عمارت شد . « 5 » ابن بطوطه جهانگرد طنجه‌اى كه در قرن هشتم از نصيبين ديدن كرده در وصف آن مىنويسد : [ اكنون 
  ] شهرى . . . متوسط الحال و بيشتر آن مخروبه است . در دشت پهناورى قرار گرفته كه آبهاى روان و درختان ميوه دارد . ابن بطوطه همهء اوصافى را كه جغرافيانويسان قبل از او درباره نصيبين گفته‌اند ، تأييد كرده است . « 6 »\r\nدارا . واقع در چند ميلى مشرق دنيسر ( قوچ حصار ) و در زمان روميان قلعه‌اى\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 196 ، 204 و 205 .\r\n( 2 ) . سفرنامهء ابن جبير ؛ ص 292 و 293 .\r\n( 3 ) . معجم البلدان ؛ ج 5 ، ص 288 و 289 .\r\n( 4 ) . تقويم البلدان ؛ ص 317 .\r\n( 5 ) . نزهة القلوب ؛ ص 106 .\r\n( 6 ) . سفرنامهء ابن بطوطه ؛ ج 1 ، ص 258 و 259 .\r\n","page_name":" 293 ","page_number":299},
  {"content":"\r\n\r\nبزرگ بوده است . « 1 » از اخبار به دست آمده چنين برمىآيد كه نقشهء شهر نخست از سوى امپراتور روم آناستاسى « 2 » به تصويب رسيد ؛ سپس به بناى آن اقدام شد . « 3 » دارا طى دورهء ساسانى گاهى در دست روميان و زمانى در تصرف دولت ايران بوده است . آخرين‌بارى كه نام آن در تاريخ رفته و به تصرف دولت ايران درآمده در دوران خسرو اوّل انوشيروان به سال 572 ميلادى بوده است . « 4 » ابن خرداذبه هنگام سخن از راههاى ديار ربيعه مىنويسد : از نصيبين تا دارا 5 فرسخ و از دارا تا كفرتوثا 7 فرسخ راه است . « 5 » اصطخرى مىنويسد : دارا شهرى كوچك و كشاورزى آن به ديم است . « 6 » صاحب حدود العالم در نيمه دوّم قرن چهارم در وصف اين شهر مىنويسد : دارا شهركى است بر دامن كوه و اندر وى آبهاى روان بسيار است . « 7 » به نوشتهء مقدسى ، دارا كوچك و خوش‌ساخت است . نهرى دارد كه همه شهر را آبيارى مىكند ، از روى بامها مىگذرد و به مسجد جامع شهر مىرسد ، سپس به درّه‌اى مىريزد . ساختمانهاى شهر با سنگ سياه و آهك ساخته شده است . « 8 » ابن جبير كه در 580 هجرى قمرى دارا را ديده در وصف آن مىنويسد : شهرى سپيد و بزرگ است و بر كوه ميان شهر كهن دژى دارد . « 9 » به نوشتهء ياقوت دارا شهرى است واقع در دامنهء كوهى ميان نصيبين و ماردين و از اطراف آن گياهى خوشبو به نام « محلّب » مىآورند كه اعراب خود را با آن خوشبو مىسازند . در شهر پادگانى قديمى متعلّق به دارا يا « داريوش » است كه به همين سبب نام شهر را دارا گذاشته‌اند . « 10 » ابن بطوطه كه شهر دارا را ديده در وصف آن مىنويسد : شهرى قديمى است و منظرى روشن دارد ، در اين شهر قلعه‌مانندى است كه اكنون ويران است ، ولى در\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 104 .\r\n( 2 ) .  Anastasi \r\n( 3 ) . شهرهاى ايران ( در روزگار پارتيان و ساسانيان ) ؛ ص 236 .\r\n( 4 ) . ايرانشهر بر مبناى جغرافياى موسى خورنى ؛ ص 132 .\r\n( 5 ) . المسالك و الممالك ؛ ص 72 .\r\n( 6 ) . مسالك و ممالك ؛ ص 77 .\r\n( 7 ) . حدود العالم ؛ ص 159 .\r\n( 8 ) . احسن التقاسيم ؛ بخش 1 ، ص 196 .\r\n( 9 ) . سفرنامهء ابن جبير ؛ ص 294 .\r\n( 10 ) . معجم البلدان ؛ ج 2 ، ص 418 .\r\n","page_name":" 294 ","page_number":300},
  {"content":"\r\n\r\nخارج شهر ده آبادى وجود دارد كه در آنجا منزل كرديم . « 1 »\r\n\r\nإربل .\r\nهمان إربلاى « 2 » قديم است و در سرزمينى پهناور ميان زاب بزرگ و كوچك واقع شده است . « 3 » اين شهر در دورهء اشكانيان به آسانى به تصرف مهرداد اشكانى درآمد ، در آن زمان دژ اربيل شهرت بسيار داشت ، زيرا در آخرين پيكار ميان داريوش سوم و اسكندر ( مقدونى ) سپاه ايران شكست خورد ، اربيل نيز مانند سرزمين آديابنه ( حديب ) به تسخير سپاه اسكندر درآمد . « 4 » در سال 116 ميلادى سپاهيان روم از دجله گذشتند ، آديابنه و شهر عمدهء آن اربيل را به تصرف درآوردند و سوى بابل روان شدند . « 5 » در دورهء ساسانيان تقريبا حدود 316 ميلادى اربل اسقف‌نشين مسيحى بوده و اسقف آن در همين تاريخ درگذشته كه زاخائو به آن اشاره كرده است . « 6 » ابن خرداذبه كه به تقسيمات جغرافيايى دورهء ساسانى اشاره دارد ، اربل را يكى از پنج طسّوج خورهء استان شاذفيروز ( حلوان ) آورده است . « 7 » ياقوت در وصف اربل مىنويسد : شهرى است كه بازرگانان به آنجا آمدورفت مىكنند ، قلعهء آن بر فراز تلّ خاكى بسيار بلند واقع شده و خندق عميقى گرد آن است . باروى شهر كامل نيست و فقط قسمتى از شهر را دربر گرفته . بازار بزرگى دارد و مسجدى در آن است كه مسجد الكف ناميده مىشود و در آن مسجد سنگى است كه نقش كف دست انسانى بر آن است . . . در قرن هفتم در بيرون از بارهء شهر محلاتى بزرگ ساخته شد كه داراى بازارها و قيصريه‌ها بوده است . « 8 » به نوشتهء حمد الله مستوفى ، حاصلش غله و پنبه نيكو است ، حقوق ديوانىاش بيست و دو هزار دينار است . « 9 »\r\n\r\nتكريت\r\n« 10 » . در 30 ميلى شمالى سامرا در جانب غربى دجله واقع است . بعضى اين\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 259 .\r\n( 2 ) .  Arbel \r\n( 3 ) . سرزمينهاى خلافت شرقى ؛ ص 100 .\r\n( 4 ) . شهرهاى ايران ( در روزگار پارتيان و ساسانيان ) ؛ ص 102 .\r\n( 5 ) . همان ؛ ص 111 .\r\n( 6 ) . همان ؛ ص 201 .\r\n( 7 ) . المسالك و الممالك ؛ ص 5 .\r\n( 8 ) . معجم البلدان ؛ ج 1 ، ص 138 .\r\n( 9 ) . نزهة القلوب ؛ ص 102 و 103 .\r\n( 10 ) .  Takryt \r\n","page_name":" 295 ","page_number":301},
  {"content":"\r\n\r\nشهر را آخرين شهر ناحيهء عراق و برخى ديگر آن را آغاز اولين شهرهاى جزيره در كنار رود دجله مىدانند . « 1 » ابن خرداذبه مىنويسد : تكريت از نواحى موصل است و در مقابل آن در صحرا شهر حضر واقع است . « 2 » بلاذرى درباره فتح آن مىنويسد : نسير بن ديسم بن ثور به دستور خالد بن وليد به ناحيهء تكريت در صحرا آمد و مسلمانان غنايمى به چنگ آوردند . همين مؤلف در جاى ديگر مىنويسد : عتبة بن فرقد ، طيرهان و تكريت را بگشود و مردم دژ تكريت را بر جانها و اموالشان امان داد . « 3 » اصطخرى مىنويسد :\r\nتكريت بر جانب غربى دجله قرار دارد . « 4 » ابن حوقل كه معاصر با اصطخرى است پس از تأييد گفتهء او مىنويسد : بيشتر مردم آن شهر نصارا هستند و كوهى بزرگ و بلند بر شهر سايه انداخته و در پشت آن جايى است كه به قلعه معروف است . قلعه‌اى باستانى كه خانه‌هايى دارد و باره‌اى محكم آن را دربر گرفته است و گروههاى نصارا در آن سكونت دارند و به بازرگانى مشغولند . در اطراف تكريت از زمان عيسى ( ع ) و حواريون ديرهايى ، بدون تغيير در بناى آنها ، به‌جا مانده است . از بزرگترين اماكن تجمع نصارا و قديمترين آنها « بيعة الخضراء » با بنايى از گچ ، آجر و سنگ است . در پايين تكريت نهرى از دجله جدا شده به محلّات و خانه‌هاى شهر جارى مىشود . « 5 » صاحب حدود العالم مىنويسد : تكريت ، شهرى است بر حد ميان جزيره و عراق ، آبادان و خرم و بانعمت . « 6 » به نوشتهء مقدسى اين شهر مركز كنجدكارى است و پشمبافانش بسيارند ، نصارا در آنجا ديرى دارند كه زيارتگاه آنان است و آن را گرامى مىدارند . « 7 » در اواخر قرن ششم هجرى قمرى ابن جبير ، تكريت را ديده و در وصف آن مىنويسد : شهرى بزرگ و گسترده است ، بازارهاى پررونق و مسجدهاى بسيار و پرجمعيت دارد ، مردم شهر كيل و ميزان را در ارائه اجناس و كالا رعايت مىكنند و از نظر اخلاق از بغداديان\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 62 .\r\n( 2 ) . المسالك و الممالك ؛ ص 71 و مختصر كتاب البلدان ؛ ص 129 و الاعلاق النفيسه ؛ ص 122 .\r\n( 3 ) . فتوح البلدان ؛ ص 355 و 467 .\r\n( 4 ) . مسالك و ممالك ؛ ص 79 .\r\n( 5 ) . صورة الارض ؛ جزء اوّل ، ص 20 و 206 .\r\n( 6 ) . حدود العالم ؛ ص 154 .\r\n( 7 ) . احسن التقاسيم ؛ بخش 1 ، ص 170 .\r\n","page_name":" 296 ","page_number":302},
  {"content":"\r\n\r\nبهترند . شهر دژ استوارى بر كنار دجله دارد كه تختگاه هميشگى و پايدار شهر بوده است . « 1 » به نوشتهء ياقوت ، تكريت ميان بغداد و موصل واقع و در 30 فرسخى بغداد است .\r\nقلعه‌اى دارد كه قسمت بلند آن مشرف بر دجله است . . . نخستين كسى كه قلعهء آن را ساخته شاپور بن اردشير بابكان بوده است . « 2 » ابو الفداء مىنويسد : تكريت آخرين شهرهاى جزيره است از جانب عراق . . . و از قول ابن سعيد مىگويد : نهر اسحق در جنوب و مشرق تكريت جارى است ، اين نهر را در روزگار متوكل عباسى ، صاحب شرطهء او اسحق بن ابراهيم حفر كرده و از آنجا آغاز حد سواد عراق است . « 3 » حمد الله مستوفى مىنويسد : دور شهر تكريت شش هزار و صدگام است ، هوايش درست است و محصولش خربزه‌اى نيكوست ، در مدت سال سه نوبت در آن ( شهر ) زراعت مىكنند . « 4 » ابن بطوطه كه در قرن هشتم به جزيره سفر كرده در وصف تكريت مىنويسد : شهرى است بزرگ و وسيع با بازارهاى خوب و مساجد متعدد و مردم آن به حسن اخلاق موصوفند . « 5 »\r\n\r\nبلد .\r\n( بلط ) مركز ناحيه‌اى است به همين نام در شهرستان سامرّا ( سرّ من رأى ) .\r\nامروزه جزء استان صلاح الدين عراق است كه در قديم جزء ديار ربيعه بوده است . رود دجله از نزديك آن مىگذرد . به لحاظ قرار گرفتن آرامگاه امام دهم شيعيان ابو جعفر محمد بن على ( الهادى ع ) اين شهر به بلد السيد محمد معروف شده است . نزديك شهر در دو كنارهء شرقى و غربى دجله ويرانه‌هايى قرار دارد كه آثار كنارهء غربى به تلّ ذهب معروف است ، به نظر برخى ، اين آثار باقيماندهء همان شهر اوبس است كه هرودوت و گزنفون از آن نام برده‌اند . « 6 » به نوشتهء ابن خرداذبه ، بلد شهرى در هفت فرسخى ( شمال غربى ) موصل از نواحى ديار ربيعه بوده است . « 7 » به نوشتهء اصطخرى ، بلد شهر كوچكى در\r\n\r\n\r\n","description":"","footnote":"\r\n( 1 ) . سفرنامهء ابن جبير ؛ ص 283 .\r\n( 2 ) . معجم البلدان ؛ ج 2 ، ص 38 .\r\n( 3 ) . تقويم البلدان ؛ ص 327 .\r\n( 4 ) . نزهة القلوب ؛ ص 39 .\r\n( 5 ) . سفرنامهء ابن بطوطه ؛ ج 1 ، ص 255 .\r\n( 6 ) . اصول اسماء المدن و المواقع العراقيه ؛ جزء اوّل ، ص 65 .\r\n( 7 ) . المسالك و الممالك ؛ ص 95 .\r\n","page_name":" 297 ","page_number":303},
  {"content":"\r\n\r\nساحل غربى دجله بود . آب روان و زراعت ديم بسيار داشت . « 1 » ابن حوقل مىنويسد :\r\nبزرگان شهر بلد در عراق به فراوانى ثروت و توانگرى شهره بودند ، ناصر الدولهء حمدانى بر ايشان دست گشاد و در پراكندگى آنان كوشش كرد و بدترين سختيها را بر آنان وارد آورد . « 2 » در نيمهء دوم قرن چهارم مقدسى ، بلد را شهرى پردرآمد با كاخهاى بسيار بزرگ و خوش‌ساخت از گچ و سنگ با بازارها و مسجد جامع در ميان آن ياد كرده است . « 3 » در سال 482 هجرى قمرى سلطان ملكشاه سلجوقى شهر بلد را به عمهء خود صفيه خاتون داد . « 4 » به نوشتهء ادريسى در اواسط قرن ششم بلد ( حدودا ) در 21 ميلى بالاى موصل ، شهرى پركشت و زرع و ثروتمند بود و بجز دجله آب جارى ديگرى نداشت . « 5 » ياقوت از قول حمزهء اصفهانى مىنويسد : نام قديم بلد ، شهر آباد بوده است ، اما وقتى ماهى يونس پيامبر ( ع ) را در نينوا ، روبروى موصل ، بلعيد ، اين شهر به بلطته ( او را بلعيد ) معروف شد .\r\nياقوت اضافه مىكند كه آرامگاه عمر بن حسين بن على ( ع ) و از قول عبد الكريم بن طاووس مىنويسد كه آرامگاه ابو جعفر محمد بن على الهادى نيز در شهر بلد بوده است . « 6 » ابو الفداء به نقل از اللباب « 7 » مىنويسد : بلد موصل را بلد الخطب گويند . « 8 » در حال حاضر خرابه‌هاى شهر بلد قديم را مردم اسكى موصل يعنى موصل كهنه مىگويند . « 9 »\r\n\r\nسنجار .\r\n« 10 » شهرى است واقع در دشتى به همين نام در جزيره و جزء ديار ربيعه است و رود ثرثار ، كه از جبل حمرين سرچشمه مىگيرد ، آن را مشروب مىكند . ابن خرداذبه در فهرست اسامى شهرهاى ديار ربيعه نام سنجار را آورده است . « 11 » اصطخرى مىنويسد :\r\n\r\n\r\n","description":"","footnote":"\r\n( 1 ) . مسالك و ممالك ؛ ص 77 .\r\n( 2 ) . صورة الارض ؛ جزء اوّل ، ص 220 .\r\n( 3 ) . احسن التقاسيم ؛ ص 139 و 140 .\r\n( 4 ) . تاريخ ابن خلدون ؛ ج 4 ، ص 347 .\r\n( 5 ) . نزهة المشتاق ؛ ج 2 ، ص 660 .\r\n( 6 ) . معجم البلدان ؛ ج 1 ، ص 715 و 716 .\r\n( 7 ) . ابو الفداء اشاره نكرده كه از كدام اللباب استفاده كرده است .\r\n( 8 ) . تقويم البلدان ؛ ص 319 .\r\n( 9 ) . سرزمينهاى خلافت شرقى ؛ ص 107 .\r\n( 10 ) .  sindjar \r\n( 11 ) . المسالك و الممالك ؛ ص 72 و كتاب الخراج ؛ ص 147 .\r\n","page_name":" 298 ","page_number":304},
  {"content":"\r\n\r\nسنجار شهرى است در ميان بيابان و ديار ربيعه را سنجار مىخوانند . در سنجار درخت خرما بسيار است و در ولايت جزيره جز به سنجار درخت خرما نباشد . « 1 » ابن حوقل در تكميل سخنان اصطخرى مىنويسد : اين شهر غير از آنكه در ميان بيابان است در دامنهء كوهى نيز قرار گرفته كه آب جارى و چشمه‌هاى جوشان دارد ، ولى زراعت آنها به ديم است . بر گرد شهر باره‌اى ( ديوارى ) از سنگ است . در سنجار ارزانى و پربركتى است .\r\nميوه‌هاى تابستانى و زمستانى مانند سماق ، گردو ، بادام ، زيتون ، أترج ، كنجد و انارهاى دانه‌بزرگ دارد كه به عراق و نواحى ديگر مىفرستند . « 2 » مقدسى در وصف سنجار مىنويسد : در بيابانى پر از درخت خرما واقع است ، كفشگران بسيار دارد و مسجد جامع در ميان شهر و آب آشاميدنى آنها از نهرى گواراست . « 3 » ياقوت مىنويسد : چون سلطان سنجر پسر ملكشاه سلجوقى در آنجا متولد شد ، به همين سبب آنجا را سنجار گفته‌اند . « 4 » قزوينى در نيمهء دوم قرن هفتم در وصف سنجار مىنويسد : آب و هوايى خوب و عمارات عالى دارد . آب در همهء خانه‌ها جارى است و حمّامهاى پاكيزه و خوبى دارد . « 5 » آب شهر به گفتهء ابو الفداء از كوههاى شمالى شهر و قناتها تأمين مىشود . « 6 » به نوشتهء حمد الله مستوفى ، دور باروى سنجار سه هزار و دويست گام است و از سنگ و گچ ساخته شده . . . بام خانه‌هاى هر رسته ( رديف ) زمين كوى يك رستهء ديگر است . . . حقوق ديوانىاش صد و چهل و هفت هزار و پانصد دينار است . « 7 » ابن بطوطه سيّاح قرن هشتم كه سنجار را ديده در وصف آن مىنويسد : سنجار به دمشق شباهت دارد ، مسجد جامع سنجار از مساجد متبركه است كه مىگويند دعا در آن به درجهء استجابت مىرسد . نهر آبى گرد مسجد جارى است كه از وسط آن هم عبور مىكند ، مردم سنجار از اكراد هستند و به شجاعت موصوفند . « 8 »\r\n\r\n\r\n","description":"","footnote":"\r\n( 1 ) . مسالك و ممالك ؛ ص 77 .\r\n( 2 ) . صورة الارض ؛ جزء اوّل ، ص 199 .\r\n( 3 ) . احسن التقاسيم ؛ بخش 1 ، ص 196 و 197 .\r\n( 4 ) . معجم البلدان ؛ ج 3 ، ص 262 .\r\n( 5 ) . آثار البلاد و اخبار العباد ؛ ص 462 .\r\n( 6 ) . تقويم البلدان ؛ ص 319 .\r\n( 7 ) . نزهة القلوب ؛ ص 105 .\r\n( 8 ) . سفرنامهء ابن بطوطه ؛ ج 1 ، ص 259 .\r\n","page_name":" 299 ","page_number":305},
  {"content":"\r\n\r\n\r\nرأس العين .\r\n« 1 » همان « رسااينا » ى رومى است كه در ساحل رودخانهء خابور يكى از سرشاخه‌هاى رود فرات قرار داشت . به نوشتهء ابن خرداذبه ، رأس عين ( رأس العين ) از نواحى ديار ربيعه است و سرچشمهء رود خابور از آنجاست . « 2 » قدامه مىنويسد : در رأس عين چشمه‌هاى آب فراوان وجود دارد . « 3 » در نيمهء اول قرن چهارم اصطخرى در وصف رأس العين مىنويسد : شهرى است بر هامون نهاده ، پنبه در آنجا بيش از همهء [ محصولات 
  ] به عمل مىآيد . نزديك به سيصد چشمهء آب روان دارد كه آب چشمه‌هاى آن صاف است ، چنان كه قعر چشمه‌ها ديده مىشود . اصل رود خابور كه به قرقيسيا مىرود ، از آب اين چشمه‌هاست و بر كنار اين رود بيست فرسنگ آبادى و مزرعه است .\r\nرأس العين از كفرتوثا بزرگتر است و درخت بسيار دارد و بيشتر زراعتش به ديم است . « 4 » به گفتهء ابن حوقل ، شهر ديوارى از سنگ و در داخل حصار شهر تعدادى كشتزار ، آسياب و بوستان وجود دارد . « 5 » مقدسى در نيمهء دوم قرن چهارم در وصف رأس العين مىنويسد :\r\nساختمانهاى شهر از سنگ و گچ است . علاوه بر سيصد و شصت چشمه درياچه‌اى كوچك دارد كه آب آن تا رقّه جارى است . « 6 » ابن جبير كه در اواخر قرن ششم رأس العين را ديده ، ضمن وصف آبها و چشمه‌ها و درياچهء اين شهر و دو نهر بزرگى كه از پيوستن آب چشمه‌ها به وجود مىآيد ، مىنويسد : در كنار نهرى كه به سمت چپ جارى است ، خانقاهى قرار دارد ؛ در نزديكى اين خانقاه گرمابه و مدرسه‌اى است كه هر دو كهنه و فرسوده‌اند ؛ اما مدرسه از لحاظ طرح و موقعيت مكانى در جايى مناسب واقع شده كه همانند آن را نديده‌ام ، اطرافش سبز و خرم و از سه جهت نهر آبى آن را احاطه كرده است . شهر دو مسجد آدينهء نو و كهنه دارد كه مسجد كهنه كنار چشمه‌سارها واقع است .\r\nمىگويند آن را عمر بن عبد العزيز ساخته است ، ولى اكنون فرسودگى و كهنگى بدان راه\r\n\r\n\r\n","description":"","footnote":"\r\n( 1 ) .  Ras'Ain \r\n( 2 ) . المسالك و الممالك ؛ ص 71 و 151 .\r\n( 3 ) . كتاب الخراج ؛ ص 74 .\r\n( 4 ) . مسالك و ممالك ؛ ص 77 .\r\n( 5 ) . صورة الارض ؛ جزء اوّل ، ص 200 .\r\n( 6 ) . احسن التقاسيم ؛ بخش 1 ، ص 197 .\r\n","page_name":" 300 ","page_number":306},
  {"content":"\r\n\r\nيافته است . مسجد آدينهء نو درون شهر قرار دارد و مردم نماز جمعه را در آن برگزار مىكنند . « 1 » ياقوت علاوه بر تأييد اوصافى كه ديگر جغرافيادانان دربارهء رأس العين گفته‌اند ، مىنويسد : . . . متوكل عباسى ده هزار درهم در ميان ( يكى از ) چشمه‌هاى رأس العين پاشيد و مردم همه درهمها را به سبب صافى آب چشمه بيرون آوردند . « 2 » ابو الفداء به نقل از العزيزى مىنويسد : رأس عين را عين ورده نيز گويند . « 3 » به نوشته مستوفى دور شهر ، پنج هزار گام است و هوايش به غايت خوش و ميوه و انگور و غلّه و پنبهء آن نيكوست . « 4 »\r\n\r\nجزيرهء ابن عمر .\r\nدر شمال فيسابور به نام بانى آن حسن بن عمر بن خطّاب از طايفهء بنى تغلب خوانده شده است . « 5 » رود دجله از همه طرف جز يك ناحيه به شكل نيمدايره آن شهر را احاطه كرده بود و در آن سمت كه دجله عبور نمىكرد ، خندقى عميق و پرآب حفر كرده بودند . « 6 » اصطخرى مىنويسد : جزيرهء ابن عمر شهرى كوچك است كه در غرب دجله واقع شده و درخت دارد . « 7 » به گفتهء ابن حوقل اين شهر ميوه و نعمت دارد و بر گرد آن حصارى است . . . و پيش بندر ارمينيه و سرزمين روم و نواحى ميّافارقين و ارزن است و از آنجا با كشتى كالاهايى مانند عسل ، روغن ، پنير ، گردو ، بادام و فندق و غيره را به موصل مىبرند . « 8 » مقدسى بر خلاف جغرافيادانان ديگر مىنويسد : جزيرهء ابن عمر در مشرق دجله قرار دارد . ساختمانهاى آن از سنگ و شهرى زيبا و دلگشاست . « 9 » حمد الله مستوفى مىنويسد : جزيره از اقليم چهارم است ، اردشير بابكان آن را ساخته و شهرى بزرگ است . حدود صد پاره ده از توابع آن است ، انگور بسيار دارد و حقوق ديوانىاش\r\n\r\n\r\n","description":"","footnote":"\r\n( 1 ) . سفرنامهء ابن جبير ؛ ص 297 - 299 .\r\n( 2 ) . معجم البلدان ؛ ج 3 ، ص 14 و آثار البلاد و اخبار العباد ؛ ص 439 .\r\n( 3 ) . تقويم البلدان ؛ ص 311 .\r\n( 4 ) . نزهة القلوب ؛ ص 104 .\r\n( 5 ) . معجم البلدان ؛ ج 2 ، ص 138 .\r\n( 6 ) . سرزمينهاى خلافت شرقى ؛ ص 101 .\r\n( 7 ) . مسالك و ممالك ؛ ص 77 و حدود العالم ؛ ص 157 .\r\n( 8 ) . صورة الارض ؛ جزء اوّل ، ص 202 و 203 .\r\n( 9 ) . احسن التقاسيم ؛ بخش 1 ، ص 196 .\r\n","page_name":" 301 ","page_number":307},
  {"content":"\r\n\r\nصد و هفتاد هزار و دويست دينار است . « 1 » ابن بطوطه كه در قرن هشتم جزيرهء ابن عمر را ديده در وصف آن مىنويسد : قسمت اعظم شهر ويران است و بازارى نيك و مسجدى كهن و استوار دارد كه از سنگ ساخته شده ، باروى شهر نيز با سنگ بنا شده و سكنهء آن مردمى نيك و غريب‌نوازند . « 2 »\r\n\r\nديار مضر\r\nديار مضر سرزمينى است كه در امتداد و ساحل رودخانه فرات قرار داشته است .\r\nمهمترين شهر و كرسى آن رقّه بود كه در محل شهر قديم يونانى كالينيكوس « 3 » يا نصفوريوم « 4 » ساخته شده بود . « 5 » كلمهء رقّه صفت آن محل است ؛ زيرا در زبان عرب هر زمينى را كه مجاور رودخانه‌اى باشد و هنگام طغيان رودخانه آب آن را فراگيرد رقّه گويند ؛ بنابراين اسم رقّه را مىتوان بر هر محل ديگرى با اين صفت گذاشت . به رقّه‌اى كه در ساحل فرات واقع بود براى اينكه با رقّه‌هاى ديگر اشتباه نشود رقّة السوداء ( رقّه سياه ) مىگفتند . « 6 » ابن خرداذبه ضمن وصف راه آمد تا رقّه در ساحل چپ دجله مىگويد : از باجروان تا رقّه سه فرسخ راه است . « 7 » قدامه هم در وصف راهها مىنويسد : از مدينة السلام ( بغداد ) تا رقّه از راه كنار فرات صد و بيست و شش فرسخ راه است . « 8 » در عصر اول عباسى هارون الرشيد در رقّه بناهايى از جمله كاخ صلح ( قصر السلام ) را ساخت و همين كه گرماى بغداد شدت مىگرفت به رقّه يا رافقه مىآمد . طولى نكشيد كه رقّه قديم خراب شد و ساختمانهايى نو در زمينهاى ميان رقّه و رافقه پيرامون باتلاقى كه اكنون به شكل مرداب است به وجود آمد . . . به مرور زمان رقّه را رافقه ناميدند\r\n\r\n\r\n","description":"","footnote":"\r\n( 1 ) . نزهة القلوب ؛ ص 103 .\r\n( 2 ) . سفرنامه ابن بطوطه ؛ ج 1 ، ص 258 .\r\n( 3 ) .  Callinicus \r\n( 4 ) .  Nicephorium \r\n( 5 ) . سرزمينهاى خلافت شرقى ؛ ص 109 .\r\n( 6 ) . معجم البلدان ؛ ج 3 ، ص 58 و 59 .\r\n( 7 ) . المسالك و الممالك ؛ ص 73 .\r\n( 8 ) . كتاب الخراج ؛ ص 80 .\r\n","page_name":" 302 ","page_number":308},
  {"content":"\r\n\r\nو نام رقّه از ميان رفت . « 1 » ابن حوقل در نيمهء اوّل قرن چهارم مىنويسد : بزرگترين شهر ديار مضر ، رقّه است و رقّه و رافقه دو شهر به هم چسبيده‌اند . . . و در هر يك مسجد جامعى وجود دارد و هر دو شهر در ساحل شرقى فرات واقع و آبادند . چون سيف الدوله حمدانى بر آنجا تسلط يافت سختيها ، رنجها و دشواريهاى پىدرپى به مردم روى آورد .\r\nرقّه شهرى پرنعمت و ارزان با بازارهاى نيكو بود و مردمش سخت دوستدار بنى اميه بودند . « 2 » صاحب حدود العالم در نيمهء دوّم قرن چهارم مىنويسد : رقّه و رافقه دو شهر بزرگ ، خرم و به يكديگر پيوسته و بر كرانهء فرات واقعند . « 3 » مقدسى مىنويسد : رقّه ديوارى پهن ( عريض ) دارد كه دو سوار بر روى آن از كنار هم عبور مىكنند ؛ ولى ديوار [ چندان 
  ] بزرگ نيست و دو دروازه دارد . هواى رقّه خوش و دلگشاست . شهر ، كهن ساخت است با ديرهاى بسيار و باغهاى پربركت . مركز صابون‌سازى و زيتون [ بسيار 
  ] است . . . گرمابه‌هاى شهر زيباست . . . بازارهايش زير سايه است [ سايه‌بان دارد 
  ] ، كاخهايش زرق‌وبرق‌دار . . . و علم و دانش در آن بسيار است ، رقّه محترقه نزديك آن ، ويران و نابود شده است . رافقه در حومهء رقّه است ، مسجد جامع آن در ميان بازار ريخته‌گران است . « 4 » به نوشته ياقوت رقه را رقّة البيضاء هم گفته‌اند ، ميان آن و شهر حرّان سه روز راه فاصله است . « 5 » حمد الله مستوفى مىنويسد : رقّه از اقليم چهارم و اكنون خراب است . به زبان رومى آن را قالانيقوس خوانده‌اند و در رسالهء ملكشاهى آمده كه به عهد القادر بالله ، خليفهء عباسى ، جعبرنامى كه حاكم آن ديار بود ، بر لب رود فرات برابر شهر رقّه قلعه‌اى از سنگ خارا ساخت كه دورش يك هزار گام بود . . . آن قلعه در برابر ده صفّين است كه رزمگاه على ( ع ) و معاويه بود بر لب آب فرات بعدها مشهدى ساخته شد كه شهداى طرفين جنگ صفّين در آنجا مدفون شدند . « 6 »\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 110 .\r\n( 2 ) . صورة الارض ؛ جزء اوّل ، ص 203 .\r\n( 3 ) . حدود العالم ؛ ص 156 .\r\n( 4 ) . احسن التقاسيم ؛ بخش 1 ، ص 198 و 199 .\r\n( 5 ) . معجم البلدان ؛ ج 3 ، ص 59 .\r\n( 6 ) . نزهة القلوب ؛ ص 104 .\r\n","page_name":" 303 ","page_number":309},
  {"content":"\r\n\r\nحرّان . حرّان كه نام قديم آن كاره « 1 » است ، در حوالى سرچشمهء رود بليخ واقع بود و به سرزمين صابئين ( كه البته نبايد آنها را با صابئين امروز عراق يكى دانست . صابئين حران به ديانت حضرت ابراهيم باقى مانده بودند ) معروف بود . « 2 » ابن خرداذبه حرّان را از شهرهاى ديار مضر دانسته و مىنويسد : به رومى « هالينوبلس » نام دارد . « 3 » بلاذرى مىنويسد : عياض بن غنم به عزم حرّان روان شد . . . مردم حرّان دروازه‌ها را به روى او بستند و پيغام دادند چنانچه به رها رود ؛ آنان نيز هرگونه مصالحه‌اى را مىپذيرند . روايت ديگرى هم نقل شده كه وقتى عياض از رقّه به حرّان آمد ، آن شهر را خالى يافت ، چون مردم آن به رها رفته بودند ، در آنجا در باب شهر خود با عياض سخن گفتند و با او صلحى همانند صلح رها برقرار كردند . « 4 » به نوشتهء اصطخرى ، حران شهرى ميانه است و گروهى كه ايشان را صابئى خوانند آنجا باشند . نمازگاهى بر تلّى بلند دارند ، آن را به ابراهيم ( ع ) بازخوانند و آنجا را حرمت گذارند و از اطراف به زيارت آن آيند و متبرك شمرند . حران درخت و آب كم دارد و بيشتر كشاورزى آنها به ديم است . « 5 » ابن حوقل مىنويسد : در حران معبدى همانند معبد شهر بلخ وجود داشت كه عبادتگاه صابئين بود و آن را تكريم مىكردند و بزرگ مىداشتند . « 6 » مقدسى در نيمهء دوم قرن چهارم در وصف حران مىنويسد : شهرى دلگشاست و بارويى از سنگ دارد . خوش‌ساخت است و كاريزى دارد كه سرچشمه‌اش معلوم نيست ، مسجد جامعش در كنار شهر است . آب كشاورزى آنان از چاههاست . پنبهء نيكو دارند ، در درستى ترازو نمونه‌اند . « 7 » ابن جبير كه در نيمهء دوم قرن ششم حران را ديده ، مىنويسد : در سمت قبلهء شهر با فاصله‌اى نزديك به سه ميل زيارتگاهى است مبارك كه در آن چشمه‌اى جارى است و جايگاه ابراهيم ( ع ) و\r\n\r\n\r\n","description":"","footnote":"\r\n( 1 ) .  Carrhae \r\n( 2 ) . سرزمينهاى خلافت شرقى ؛ ص 111 .\r\n( 3 ) . المسالك و الممالك ؛ ص 57 .\r\n( 4 ) . فتوح البلدان ؛ ص 252 و 254 .\r\n( 5 ) . مسالك و ممالك ؛ ص 78 و حدود العالم ؛ ص 157 .\r\n( 6 ) . صورة الارض ؛ جزء اوّل ، ص 204 .\r\n( 7 ) . احسن التقاسيم ؛ بخش 1 ، ص 199 .\r\n","page_name":" 304 ","page_number":310},
  {"content":"\r\n\r\nساره ( ع ) و عبادتگاه آنان بوده است . حران بازارهايى منظم و آراسته با ترتيبى شگفت‌انگيز دارد [ به‌طورىكه 
  ] تمام آنها با چوب سقف بسته شده و مردم شهر همواره در زير سايه به‌سر مىبرند و چون به درون بازارها درآيى پندارى به خانه‌اى درآمده‌اى كه خيابانهاى بزرگ دارد و بر سر هر چهار سوق ( چهار بازار ) گنبدى بزرگ و گچين ساخته و برافراشته‌اند كه محل جدا شدن راستهء بازارها از يكديگر است ؛ مسجد آدينه‌اى دارد كهن - كه نوسازى شده - و در نهايت زيبايى كه به اين بازارها پيوسته است . مسجد صحنى بزرگ با سه گنبد و بارگاه دارد كه بر پايه‌هاى مرمرين بنا شده و زير هر گنبد ، چاه آبى گوارا وجود دارد . گنبد بزرگ چهارمى نيز در اين صحن هست كه بر ده ستون مرمرين ستبر نهاده شده كه محيط هر ستون نه وجب و در ميان اين گنبد ستونى تناور و مرمرين قرار دارد كه محيط آن پانزده وجب است . اين گنبدها از ساخته‌هاى روميان است و بالاى گنبدها درون تهى است ، گويى برجى استوار است كه انبار اسلحه و لوازم جنگى روميان بوده است . . . سقف مسجد چهارم با تيرهاى چوبين و طاقها پوشانده شده و تير ( اصلى ) سقف به سبب فراخى دهانهء رواق آن ستبر و بلند است و اين دهانهء رواق پانزده قدم برابر با پنج « بلاط » « 1 » يا « سه گام » است . در سرتاسر ديوار پيوسته به صحن كه مدخل رواق است نوزده در باز كرده‌اند ؛ نه در از طرف راست و نه در از طرف چپ و نوزدهمين در ، درى بزرگ است كه پايهء آن از پايين‌ترين نقطهء ديوار آغاز شده و در بالاترين قسمت ديوار قوسى بزرگ تشكيل مىدهد كه بسيار زيباست ؛ گويى دروازه‌اى از دروازه‌هاى شهر است . تمام اين درها را لنگه‌هايى است از چوب خوش‌ساخت با نقشهاى زيبا كه به درهاى شاه‌نشين كاخها مىماند . ما از حسن بناى اين مسجد آدينه و نظم و ترتيب بازارهاى پيوسته به آن ، در شگفت شديم . حرّان يك مدرسه و دو بيمارستان نيز دارد و خود شهر بارويى استوار و محكم دارد كه پايه‌هاى آن از سنگ\r\n\r\n\r\n","description":"","footnote":"\r\n( 1 ) .  balat  : بلاط ، زمين راست و هموار و سنگهايى كه در سرا و جز آن گسترده باشند و هر زمينى كه بر آن سنگ يا خشت پخته گسترده باشند . ( ناظم الاطباء ؛ نفيسى ؛ ج 1 ، ص 632 ) ، در اينجا به صورت واحد اندازه‌گيرى به كار رفته است .\r\n","page_name":" 305 ","page_number":311},
  {"content":"\r\n\r\nتراشيده است . در سمت شرقى شهر ، دژى استوار و محكم است و پيرامون آن خندقى كنده شده است . پايه‌هاى دژ نيز از سنگهاى به هم فشرده و در نهايت استحكام است ؛ باروى دژ نيز سخت استوار و محكم است . آب شهر از رود كوچكى است كه از فاصلهء دورى به شهر جارى است ، حرّان داراى جمعيتى زياد و ارزاق فراوان و سرشار از بركت و مساجد بسيار و تأسيسات شهرى و رفاهى بيشمار است . اكنون [ زمان ابن جبير 
  ] والى آن از طرف صلاح الدين ايوبى ، مظفر الدين بن زين الدين است . « 1 » به نوشتهء ياقوت ، حرّان نخستين شهرى است كه بعد از طوفان نوح ( ع ) ساخته شده است . « 2 » ابو الفداء مىنويسد :\r\nحرّان [ قبلا 
  ] شهر بزرگى بوده است ؛ اما امروزه [ زمان ابو الفداء 
  ] ويران است . « 3 » به نوشتهء حمد الله مستوفى حرّان از اقليم چهارم است . . . و قلعه‌اى است از سنگ تراشيده ، دورش يك هزار و سيصد و پنجاه گام است و بلندى ديوارش پنجاه گز است ؛ آن را قلعهء نجم خوانند و از قراى حرّان در ده « تلان » ، گويند ولادت حضرت ابراهيم ( ع ) آنجا بوده است . « 4 »\r\n\r\nادسا .\r\nاين شهر را كه اعراب مسلمان « الرّها » خوانده‌اند ، از كلمهء « كالليرهو » « 5 » يونانى گرفته شده است . رها در كنار يكى از شعب رودخانهء بليخ واقع بود . « 6 » به نوشتهء بلاذرى ، ابو عبيده ، عياض بن غنم را به رها گسيل داشت و او آنجا را فتح كرد . « 7 » ابن خرداذبه در نيمهء دوم قرن سوم ، رها را يكى از شهرهاى ديار مضر نام برده و فاصلهء آن را تا حرّان چهار فرسخ نوشته است . « 8 » قدامه مىنويسد : رها شهرى رومى است و در دامنهء كوهى قرار دارد . « 9 » به نوشتهء اصطخرى ، در اين شهر سيصد دير است و كليسايى دارند كه در همهء ( دنياى آن روز ) اسلام از آن بزرگتر نيست و بوستانها و آب و كشاورزى بسيار دارد . « 10 » مقدسى در نيمهء دوم قرن چهارم چيزى بيش از آنچه اصطخرى و ابن حوقل\r\n\r\n\r\n","description":"","footnote":"\r\n( 1 ) . سفرنامهء ابن جبير ؛ ص 300 - 303 .\r\n( 2 ) . معجم البلدان ؛ ج 2 ، ص 235 .\r\n( 3 ) . تقويم البلدان ؛ ص 309 .\r\n( 4 ) . نزهة القلوب ؛ ص 103 و 104 .\r\n( 5 ) .  Callirhoe \r\n( 6 ) . سرزمينهاى خلافت شرقى ؛ ص 111 .\r\n( 7 ) . فتوح البلدان ؛ ص 249 .\r\n( 8 ) . المسالك و الممالك ؛ ص 57 و 73 .\r\n( 9 ) . كتاب الخراج ؛ ص 73 .\r\n( 10 ) . مسالك و ممالك ؛ ص 78 و صورة الارض ؛ جزء اوّل ، ص 204 .\r\n","page_name":" 306 ","page_number":312},
  {"content":"\r\n\r\nدر وصف رها گفته‌اند ندارد ، فقط مىنويسد : مسجد جامع شهر دورافتاده است و كليساى آن از عجايب دنيا به‌شمار مىرود . « 1 » در سال 418 ابو نصر بن مروان شهر رها را به تصرف خود درآورد . « 2 » در 479 هجرى قمرى ملكشاه سلجوقى به رها آمد و آنجا را از روميان گرفت . « 3 » بعدها رها جزء قلمرو فلادروس رومى - مترجم پادشاه روم - قرار گرفت . چون فلادروس به دست سلطان ملكشاه بن بركيارق اسلام آورد ، سلطان فرمانروايى رها را به او داد . « 4 » در سال 539 اتابك عماد الدين زنگى شهر رها را از تصرف فرنگيان درآورد و پس از آن در دست مسلمانان باقى ماند . « 5 » ياقوت ، بناى شهر رها را به سال ششم بعد از مرگ اسكندر ياد كرده است . « 6 » به نوشته ابو الفداء امروز رها ، خرابه‌اى است . « 7 » حمد الله مستوفى مىنويسد : دور شهر پنج هزار و هشتصد گام است و آن را از سنگ تراشيده ساخته‌اند . در شهر كنيسه‌اى از سنگ ساخته‌اند كه گنبدى بزرگ در ميان و زيادت از صد گز حصن گنبد بوده است . « 8 » شرف الدين على يزدى در شرح جنگهاى امير تيمور از رها مكررا نام مىبرد . « 9 » تا آغاز قرن نهم اين شهر را رها مىناميدند تا اينكه تركان عثمانى آنجا را تصرف كردند و آن را « ارفا » ناميدند كه تحريف نام عربى « رها » است و تا اكنون همچنان به ارفا مشهور است . « 10 »\r\n\r\nعانه .\r\nواقع در ساحل رود فرات و همان شهر باستانى « آناتوى » « 11 » يونانى است كه هنوز نام آن در نقشه‌ها ديده مىشود . « 12 » ابن خرداذبه اين شهر را به صورت عانات آورده است . « 13 » دربارهء فتح عانه يا عانات بلاذرى مىنويسد : عمير بن سعد نامه‌اى به عمر بن\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 199 .\r\n( 2 ) . تاريخ ابن خلدون ؛ ج 3 ، ص 453 .\r\n( 3 ) . همان ؛ ج 4 ، ص 32 .\r\n( 4 ) . همان ؛ ج 4 ، ص 76 و 268 .\r\n( 5 ) . الكامل ؛ ج 11 ، ص 102 .\r\n( 6 ) . معجم البلدان ؛ ج 3 ، ص 106 .\r\n( 7 ) . تقويم البلدان ؛ ص 307 .\r\n( 8 ) . نزهة القلوب ؛ ص 104 .\r\n( 9 ) . ظفرنامهء يزدى ؛ ج 1 ، ص 662 .\r\n( 10 ) . سرزمينهاى خلافت شرقى ؛ ص 112 .\r\n( 11 ) .  Anatho \r\n( 12 ) . سرزمينهاى خلافت شرقى ؛ ص 114 .\r\n( 13 ) . المسالك و الممالك ؛ ص 57 .\r\n","page_name":" 307 ","page_number":313},
  {"content":"\r\n\r\nخطاب نوشت و خبر داد كه به بخش شامى فرات آمده و عانات و ساير دژهاى فرات را فتح كرده است . « 1 » به نوشتهء اصطخرى در نيمهء اوّل قرن چهارم عانه ، شهر كوچكى بود در ميان فرات كه رود به دور آن مانند خليجى مىگرديد . « 2 » [ در سال 460 
  ] كه بساسيرى ديلمى بغداد را متصرف گرديد ، القائم بامر الله خليفه عباسى به عانه گريخت و بساسيرى در غياب وى امر كرد خطبه به نام خليفهء فاطمى مصر بخوانند . « 3 » ادريسى در قرن ششم در وصف اين شهر مىنويسد : عانه بازارها و نواحىاى دارد . « 4 » به نوشته ياقوت ، عانه نزديك حديثه نوره واقع و در آن قلعه استوارى است . در قديم هيت و عانات جزء طسّوج انبار بوده است . « 5 » حمد الله يك قرن بعد از ياقوت مىنويسد : عانه شهرى وسط است و آب و هواى [ خوب 
  ] و محصول [ فراوان 
  ] دارد . « 6 »\r\n\r\nقرقيسيا .\r\nدر حدود دويست ميلى جنوب شرقى رقّه در كنار رود فرات واقع است .\r\nاين شهر همان كركسيوم « 7 » قديم است . « 8 » قرقيسيا جايى واقع است كه آبهاى رودخانه خابور به فرات مىريزد . « 9 » اصطخرى مىنويسد : اين شهر بوستان و درخت و كشاورزى و تماشاگاه بسيار دارد . « 10 » ابن حوقل درباره اين شهر مىگويد : شهرى قشنگ است و ميوهء [ فراوان 
  ] دارد كه صادر مىشود . « 11 » صاحب حدود العالم مىنويسد : قرقيسيا شهركى است خرم و بانعمت و همهء سواد آن دائم سبز باشد . « 12 » مقدسى از اين شهر در بخش فراتى ديار مضر نام برده و چيزى در وصف آن ننوشته است . « 13 » به نوشتهء ادريسى ، قرقيسيا در جانب\r\n\r\n\r\n","description":"","footnote":"\r\n( 1 ) . فتوح البلدان ؛ ص 262 .\r\n( 2 ) . مسالك و ممالك ؛ ص 79 .\r\n( 3 ) . معجم البلدان ؛ ج 4 ، ص 72 و سرزمينهاى خلافت شرقى ؛ ص 114 .\r\n( 4 ) . نزهة المشتاق ؛ ج 2 ، ص 656 .\r\n( 5 ) . معجم البلدان ؛ ج 4 ، ص 72 .\r\n( 6 ) . نزهة القلوب ؛ ص 43 .\r\n( 7 ) .  circesium \r\n( 8 ) . سرزمينهاى خلافت شرقى ؛ ص 113 .\r\n( 9 ) . المسالك و الممالك ؛ ص 57 و 151 و كتاب الخراج ؛ ص 76 .\r\n( 10 ) . مسالك و ممالك ؛ ص 78 .\r\n( 11 ) . صورة الارض ؛ جزء اوّل ، ص 204 .\r\n( 12 ) . حدود العالم ؛ ص 156 .\r\n( 13 ) . احسن التقاسيم ؛ بخش 1 ، ص 193 .\r\n","page_name":" 308 ","page_number":314},
  {"content":"\r\n\r\nشرقى فرات ، جايى قرار دارد كه رود هرماس ، كه همان نهر خابور است ، به فرات مىريزد و شهر مذكور ميوهء فراوان دارد . « 1 » در سال 578 صلاح الدين ايوبى كه بر شهرهاى شام مسلط شده بود ، پس از تصرف رقّه ، به خابور و قرقيسيا . . . لشكر كشيد و بر همهء آنها مستولى شد . « 2 » به نوشتهء حمد الله مستوفى ، قرقيسيا از اقليم چهارم و منسوب به طهمورث ديوبند است . « 3 »\r\n\r\nرحبه .\r\nبه معناى ميدان است ، رحبه در مشرق فرات ، كمى دور تر از آن رود واقع است و به نام رحبهء شام يا رحبهء مالك بن طوق ، كه بانى آن بوده ، خوانده شده است . « 4 » بلاذرى مىنويسد : در گذشته از رحبه كه در قسمت پايين قرقيسيا واقع است ، اثرى نبود و آن را مالك بن طوق بن عتّاب تغلبى در روزگار مأمون خليفه بنا و احداث كرد . « 5 » ابن خرداذبه از اين شهر در ناحيهء [ اطراف 
  ] فرات نام برده است . « 6 » اصطخرى مىنويسد :\r\nاين شهر درخت و آب بسيار دارد و در شرق فرات واقع است . « 7 » به نوشته ابن حوقل باروى خوبى دارد و نخلستان و ميوه و تمام غلات آن با آب فرات سيراب مىشود . « 8 » به نوشتهء مقدسى ، رحبه بزرگترين شهر بخش فراتى ديار مضر بوده كه در سمت بيابان قرار داشته و داراى دژ و حومه‌اى وسيع بوده است . « 9 » ادريسى در قرن ششم در وصف رحبه مىنويسد : شهرى پرنعمت و آباد است ؛ بر گرد آن ديوارى از خشت قرار دارد ؛ شهر داراى بازارها و ساختمانها و ميوهء فراوان است . « 10 » ابو الفداء در قرن هشتم مىنويسد : رحبه بر ساحل فرات ميان رقّه و عانه واقع است ، . . . [ مالك بن طوق 
  ] از سرداران هارون الرشيد\r\n\r\n\r\n","description":"","footnote":"\r\n( 1 ) . نزهة المشتاق ؛ ج 2 ، ص 657 .\r\n( 2 ) . تاريخ ابن خلدون ؛ ج 4 ، ص 395 و 453 .\r\n( 3 ) . نزهة القلوب ؛ ص 105 .\r\n( 4 ) . معجم البلدان ؛ ج 3 ، ص 34 و سرزمينهاى خلافت شرقى ؛ ص 113 .\r\n( 5 ) . فتوح البلدان ؛ ص 260 .\r\n( 6 ) . المسالك و الممالك ؛ ص 57 و كتاب الخراج ؛ ص 150 .\r\n( 7 ) . مسالك و ممالك ؛ ص 78 .\r\n( 8 ) . صورة الارض ؛ جزء 1 ، ص 204 و 205 و حدود العالم ؛ ص 156 .\r\n( 9 ) . احسن التقاسيم ؛ بخش 1 ، ص 193 و 199 .\r\n( 10 ) . نزهة المشتاق ؛ ج 2 ، ص 656 و 657 .\r\n","page_name":" 309 ","page_number":315},
  {"content":"\r\n\r\nآن را ساخت . من مىگويم ، رحبهء مذكور خراب شده و از آن آثارى كهن چون مأذنه‌هاى بلند ( مسجد آن ) و غيره . . . باقى مانده بود ، تا اينكه شير كوه بن احمد بن شيركوه بن شادى ، صاحب حمص ، در جنوب آن ، دور از فرات رحبهء جديد را ساخت و آن شهرى است كوچك واقع در دو فرسخى فرات . قلعه آن روى تلّى خاكى قرار دارد . شرب اهالى آنجا از قناتى است از نهر سعيد كه منشعب از رود فرات است . امروز ( زمان ابو الفداء ) رحبه منزلگاه كاروانهاى عراق و شام است و يكى از ثغور اسلامى به شمار مىرود . « 1 » حمد الله مستوفى مىگويد : رحبه از اقليم سوم است و از توابع شام به شمار مىرود . . . در رسالهء ملكشاهى آمده در شرق فرات واقع و از شهر تا رودخانه دوهزار گام فاصله است .\r\nدور شهر پنج‌هزار گام است . باغستان فراوان دارد ، چنان كه چهار فرسنگ طول و يك فرسنگ عرض داشته است . از ميوه‌هاى آن ، سيب و امرود و انگور نيكوست و گويند بعضى درختان ميوهء آنجا در سال دو نوبت ميوه دهد . « 2 »\r\n\r\nسميساط\r\n، يا ساموساتاى « 3 » رومى بالاترين شهر ديار مضر و در نزديكى ثغور واقع است ، جلوى اين شهر رود فرات به سمت غرب جارى مىشود . « 4 » ابن خرداذبه هنگام وصف راهها مىنويسد : از سميساط تا حصن منصور ( كه شهرى مرزى است ) 6 فرسخ راه است . « 5 » به نوشته قدامه اين شهر باره‌اى از سنگ و قلعه‌اى دارد كه رود فرات از ميان آن مىگذرد . « 6 » مسعودى قلعه سميساط را قلعة الطين خوانده است . « 7 » ابن حوقل مىنويسد :\r\nشهرى است با آب و بوستانها و زراعت ديم و درختان بسيار . « 8 » مقدسى ، سميساط را جزء شهرهاى اردوگاه حلب آورده است . « 9 » ادريسى مىنويسد : سميساط قلعه‌اى است در مشرق كوه لكّام و مشرف بر فرات و اطراف آن را كوههايى احاطه كرده و در آن كوهها\r\n\r\n\r\n","description":"","footnote":"\r\n( 1 ) . تقويم البلدان ؛ ص 313 .\r\n( 2 ) . نزهة القلوب ؛ ص 250 .\r\n( 3 ) .  Samosata \r\n( 4 ) . سرزمينهاى خلافت شرقى ؛ ص 116 .\r\n( 5 ) . المسالك و الممالك ؛ ص 73 .\r\n( 6 ) . كتاب الخراج ؛ ص 77 و 119 .\r\n( 7 ) . مروج الذهب ؛ ج 1 ، ص 97 .\r\n( 8 ) . صورة الارض ؛ جزء 1 ، ص 204 .\r\n( 9 ) . احسن التقاسيم ؛ بخش 1 ، ص 79 و 217 .\r\n","page_name":" 310 ","page_number":316},
  {"content":"\r\n\r\nگردو ، انگور و ساير ميوه‌هاى زمستانى و تابستانى به عمل مىآيد كه صاحبى ندارند . « 1 » ياقوت در قرن هفتم مىنويسد : اين زمان مالك سميساط ، الملك الافضل على بن الملك الناصر يوسف بن ايوب صلاح الدين [ ايوبى 
  ] است . « 2 » ابو الفداء در قرن هشتم مىنويسد : شهر كوچكى است داراى مزارع آبى و غير آبى ( ديم ) و در مغرب قلعة الرّوم واقع شده است . « 3 »\r\n\r\nسروج .\r\n« 4 » در نيمه راه شمالى رقّه كه از بيابان عبور مىكند و به سميساط مىرود ، واقع شده است . در واقع سروج سر راه كاروانهايى كه از حرّان و رها به جسرمنبج مىرفتند ، قرار داشت . « 5 » دربارهء فتح اين شهر بلاذرى مىنويسد : عياض بن غنم پس از فتح سميساط به سروج آمد و بر آن ( شهر و ) سرزمين غلبه كرد . « 6 » در نيمهء اول قرن چهارم ، اصطخرى در وصف آن مىنويسد : سروج شهرى بزرگ است با ميوهء بسيار و در يك مرحله‌اى شهر حرّان واقع است . « 7 » به نوشته ابن حوقل اين شهر باره‌اى ( ديوارى ) محكم و استوار دارد ، انگور و ميوه و انارش فراوان است كه از آن [ ربّ 
  ] بسيار به‌دست مىآيد كه در ساختن حلواى ناطف به كار مىرود . « 8 » به نوشتهء مقدسى ، سروج از شهرهاى ديار مضر است كه ناحيهء كفرزاب و كفرسيرين به آن وابسته است . « 9 » سياح و جهانگرد اندلسى ، ابن جبير كه در اواخر قرن ششم به نواحى جزيره آمده ، در وصف سروج از قول حريرى ( صاحب مقامات ) مىنويسد : اين شهر داراى باغ و بوستان و آبهاى پراكنده و روان است . « 10 » به نوشتهء ابو الفداء در قرن هشتم ، سروج شهر ويرانى بوده است ، ولى وى از قول\r\n\r\n\r\n","description":"","footnote":"\r\n( 1 ) . نزهة المشتاق ؛ ج 2 ، ص 651 .\r\n( 2 ) . معجم البلدان ؛ ج 3 ، ص 258 .\r\n( 3 ) . تقويم البلدان ؛ ص 295 .\r\n( 4 ) .  Saruj ( Saroudj ) \r\n( 5 ) . سرزمينهاى خلافت شرقى ؛ ص 116 .\r\n( 6 ) . فتوح البلدان ؛ ص 254 .\r\n( 7 ) . مسالك و ممالك ؛ ص 80 .\r\n( 8 ) . صورة الارض ؛ جزء 1 ، ص 207 .\r\n( 9 ) . احسن التقاسيم ؛ بخش 1 ، ص 79 و 193 .\r\n( 10 ) . سفرنامه ابن جبير ؛ ص 303 و 304 .\r\n","page_name":" 311 ","page_number":317},
  {"content":"\r\n\r\nابن سعيد نقل مىكند كه داراى آب و ميوه فراوان از جمله انارهاى نيكو و گلابى و هلو و به بوده است . « 1 »\r\nداليه « 2 » كه مانند رحبه به داليهء مالك بن طوق معروف است ، از رحبه كوچكتر است ، ولى مكان مهمى بوده كه در جاى مرتفعى در ساحل رود فرات قرار داشته است . « 3 » به نوشتهء ابن خرداذبه ، اين شهر در كنار فرات بوده است . « 4 » اصطخرى مىنويسد : شهر كوچكى است . « 5 » صاحب حدود العالم مىگويد : شهرى انبوه و بانعمت است . « 6 » به نوشته مقدسى ، داليه از شهرهاى بخش فراتى ديار مضر است و از قرقيسيا تا آنجا يك مرحله راه بوده است . « 7 » ياقوت نظر جغرافيادانان قبل از خود را در وصف داليه تأييد مىكند و چيزى غير از گفتهء آنان بيان نكرده است . « 8 » ابو الفداء مىنويسد : صاحب الخال معروف به ابن شامّهء قرمطى كه در شام خروج كرده بود ، در آنجا گرفتار شد . « 9 »\r\n\r\nحصن مسلمه .\r\nاين قلعهء بزرگ كه در 9 فرسخى جنوب حرّان به فاصلهء يك ميل و نيمى دور از ساحل رودخانهء بليخ قرار داشت به نام مسلمه پسر عبد الملك بن مروان خليفهء اموى موسوم بود . « 10 » ابن خرداذبه ، حصن مسلمه را جزء نواحى ديار ربيعه نام برده و فاصلهء آن را تا باجروان 7 فرسخ نوشته است . « 11 » اصطخرى مىنويسد : گروهى از بنى اميه در آنجا سكونت دارند . جايى خوش است و نعمت فراوان دارد و زراعتش با آب باران است . « 12 » به نوشتهء ياقوت ، شرب اهالى حصن مسلمه از آبگيرى است كه درازاى آن دويست ذراع و پهنايش نيز به همين اندازه است و عمق اين آبگير حدود بيست ذراع و\r\n\r\n\r\n","description":"","footnote":"\r\n( 1 ) . تقويم البلدان ؛ ص 307 .\r\n( 2 ) .  Dalia \r\n( 3 ) . سرزمينهاى خلافت شرقى ؛ ص 113 و 114 .\r\n( 4 ) . المسالك و الممالك ؛ ص 57 .\r\n( 5 ) . مسالك و ممالك ؛ ص 80 .\r\n( 6 ) . حدود العالم ؛ ص 156 .\r\n( 7 ) . احسن التقاسيم ؛ بخش 1 ، ص 193 و 209 .\r\n( 8 ) . معجم البلدان ؛ ج 2 ، ص 433 .\r\n( 9 ) . تقويم البلدان ؛ ص 317 .\r\n( 10 ) . سرزمينهاى خلافت شرقى ؛ ص 112 .\r\n( 11 ) . المسالك و الممالك ؛ ص 72 و كتاب الخراج ؛ ص 75 و احسن التقاسيم ؛ بخش 1 ، ص 193 .\r\n( 12 ) . مسالك و ممالك ؛ ص 79 و صورة الارض ؛ جزء 1 ، ص 206 .\r\n","page_name":" 312 ","page_number":318},
  {"content":"\r\n\r\nديوارهء اين آبگير از سنگ است . « 1 » ابو الفداء حصن مسلمه را از بلاد جزيره مىداند و همان وصفى را كه جغرافيادانان ديگر دربارهء آن گفته‌اند ، تأييد مىكند . « 2 »\r\n\r\nديار بكر\r\nديار بكر سرزمينى بود كه از دجله مشروب مىشد و از سرچشمه رود دجله تا پيچ بزرگ جنوبى آن گسترده بود . در حقيقت ديار بكر در زير تلّ فافان و نيز تمام اراضى شمالى آن ( تل فافان ) ، كه از نهرهاى بيشمارى كه در مغرب تل فافان به كنارهء چپ رود دجله مىريخت ، واقع بود . مركز آن شهر آمد و از شهرهاى مهمّش ميّافارقين ، حصن كيفا و تلّ فافان و . . . است . ديار بكر كوچكترين ديارهاى سه‌گانهء عرب‌نشين ايالت جزيره است كه شهرهاى آن همه در ساحل علياى رود دجله واقعند . « 3 »\r\nآمد . مركز ديار بكر كه گاهى در منابع به صورت حامد نيز آمده است همان آميداى « 4 » رومى است كه بعدها به ديار بكر مشهور گرديد و تا كنون به همين نام خوانده مىشود و قره آمد يعنى آمد سياه هم به آن گفته مىشود ، چون ديوارهاى شهر از سنگ سياه ساخته شده است . « 5 » ابن خرداذبه ، آمد را جزء نواحى ديار ربيعه و سرچشمه رود دجله را از كوههاى آمد دانسته است . « 6 » قدامه در ليست مالياتى كه احتمالا مربوط به اوايل قرن چهارم است ماليات آمد را دو ميليون درهم نقل كرده است . « 7 » احتمالا اين شهر ابتدا در ديار ربيعه بوده ، ولى به مرور جزء ديار بكر و مركز آن ديار شده است . به نوشتهء اصطخرى ، آمد در كنارهء غربى دجله واقع بوده ، ديوارى استوار و درخت و كشاورزى فراوان داشته است . « 8 » ابن حوقل مىنويسد : آمد در كنارهء ( دامنهء ) كوهى در غرب دجله واقع است كه بر رود دجله سايه افكنده و بلندى آن كوه برابر با پنجاه قامت انسان است .\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 265 .\r\n( 2 ) . تقويم البلدان ؛ ص 305 .\r\n( 3 ) . سرزمينهاى خلافت شرقى ؛ ص 94 و 116 و نقشه .\r\n( 4 ) .  Amida \r\n( 5 ) . همان ؛ ص 116 .\r\n( 6 ) . المسالك و الممالك ؛ ص 71 و 150 .\r\n( 7 ) . كتاب الخراج ؛ ص 163 .\r\n( 8 ) . مسالك و ممالك ؛ ص 77 .\r\n","page_name":" 313 ","page_number":319},
  {"content":"\r\n\r\nباروى شهر از سنگ سياهى ( از نوع سنگ آسياب ) است و شهر را به لحاظ سياهى باروى آن ، قره آمد ، خوانده‌اند . در آن سرزمين نظير سنگهايى كه در باروى شهر به كار رفته وجود ندارد . « 1 » در نيمهء دوم قرن چهارم مقدسى مىنويسد : شهرى زيبا و شگفت‌انگيز است و ساختمانهايى مانند ساختمانهاى شهر انطاكيه دارد . داراى دو بارو است و ميان دو بارو فاصله است . خانه‌هاى شهر نيز پايه‌هاى سنگى دارد . چشمه‌هاى آب در داخل شهرند . مسجد جامع در ميان شهر واقع است ، شهر پنج دروازه به نامهاى دروازهء آب ، كوه ، روم ، تپه و انس كه كوچك است ، دارد . بخشى از كهن دژ شهر بر بالاى كوه مشرف به شهر است . من ( مقدسى ) امروز در ميان شهرهاى اسلام ، شهرى مستحكمتر و مرزى استوارتر از شهر آمد نمىشناسم . « 2 » در سال 438 هجرى قمرى ناصر خسرو در سفر حج از آمد عبور كرده و در وصف آن مىنويسد : بنياد شهر آمد بر سنگى يكپارچه نهاده شده و درازا و پهناى شهر . . . دو هزار گام است . گرد آن ديوارى است از سنگ سياه با خشتهاى بريده از صد منى تا يك هزار منى . . . كه به يكديگر پيوسته است كه هيچ گل و گچ در ميان آن نيست . . . ديوارش بيست ارش ارتفاع دارد و پهناى ديوار آن نيز ده ارش است به هر صد گز بر روى ديوار برجى ساخته كه نيمهء دايرهء آن هشتاد گز باشد و بر سر هر برجى جنگ‌گاهى ساخته‌اند . بارو چهار دروازه دارد كه از آهن و چوب است . شهر داراى دو بارو است ؛ چنان كه از دروازه‌هاى باروى اوّل به داخل روند ، مقدارى از راه را بايد در فصيل ( خندق ) ميان دو بارو بروند تا به دروازه‌هاى باروى دوم رسند و فراخى فصيل ميان دو بارو ، پانزده گز است . ناصر خسرو اضافه مىكند كه در شهرها و قلعه‌هاى بلاد عرب و عجم و هند و ترك ، قلعه‌اى مانند قلعهء آمد نديدم و مسجد جامع شهر نيز از سنگ سياه است و در ميان جامع دويست و اندى ستون سنگى است و هر ستون يك پاره‌سنگ است كه بر آنها طاق زده‌اند . . . و همهء بامهاى اين مسجد به خرپشته پوشيده شده و از داخل ، طاقها منقوش و مدهون شده است و در وسط مسجد حوضى سنگين و مدور و\r\n\r\n\r\n","description":"","footnote":"\r\n( 1 ) . صورة الارض ؛ جزء 1 ، ص 201 .\r\n( 2 ) . احسن التقاسيم ؛ بخش 1 ، ص 197 .\r\n","page_name":" 314 ","page_number":320},
  {"content":"\r\n\r\nبزرگ وجود دارد . . . كه از فوارهء وسط آن پيوسته آب بيرون مىآيد . . . نزديك مسجد شهر كليسايى بزرگ و سنگى است و زمين كليسا از رخام ( مرمر ) مفروش شده است . . . درى آهنين و مشبك ( در اين كليسا ) ديدم كه مانند آن در جاى ديگر نديده بودم . « 1 » ابو الفداء در قرن هشتم اوصافى را كه جغرافيادانهاى قبل از او درباره آمد گفته‌اند ، تأييد مىكند و از قول عزيزى مىنويسد : شهر بزرگى است . بارويى از سنگ سياه دارد كه آهن در آن اثر نمىكند و آتش بدان زيان نمىرساند . اين شهر بوستانها و مزارع بسيار دارد . « 2 » حمد الله مستوفى مىگويد : اين شهر در اقليم چهارم واقع است . شهرى وسط و حقوق ديوانىاش سىهزار دينار است . « 3 »\r\n\r\nميّافارقين .\r\nعربى تحريف شده ميفركت « 4 » آرامى يا موفرگن « 5 » ارمنى است كه يونانيان قديم آن را مارتيروپليس « 6 » مىگفتند . « 7 » گفته‌اند ، عياض بن غنم پس از فتح آمد ، ميّافارقين را نيز فتح كرد . « 8 » در نيمهء دوم قرن سوم ابن خرداذبه ، ميّافارقين را جزء نواحى ديار ربيعه آورده است و فاصلهء آمد تا اين شهر را پنج فرسخ و فاصلهء ميّافارقين را تا ارزن هفت فرسخ نوشته است . « 9 » قدامه در جدول مالياتى كه داده ، ماليات ارزن و ميّافارقين را با هم چهار ميليون و صدهزار درهم ضبط كرده است . « 10 » اصطخرى ميّافارقين را جزء شهرهاى كوچك ارمينيه « ارمنستان » آورده است . « 11 » ابن حوقل مىنويسد :\r\nميّافارقين خانوار كمى دارد . در آن شهر كارگر وجود ندارد و مردمش كشاورز و چهارپاى كمى دارند . « 12 » صاحب حدود العالم در وصف اين شهر مىنويسد : ميّافارقين شهرى است در ميان حصارى محكم كه در مرز ميان ارمينيه و جزيره و روم واقع است . « 13 » به نوشتهء\r\n\r\n\r\n","description":"","footnote":"\r\n( 1 ) . سفرنامهء ناصر خسرو ؛ ص 11 - 13 .\r\n( 2 ) . تقويم البلدان ؛ ص 323 .\r\n( 3 ) . نزهة القلوب ؛ ص 103 .\r\n( 4 ) .  Maypharkath \r\n( 5 ) .  Moufargin \r\n( 6 ) .  Martyropolis \r\n( 7 ) . سرزمينهاى خلافت شرقى ؛ ص 119 و 120 .\r\n( 8 ) . فتوح البلدان ؛ ص 254 .\r\n( 9 ) . المسالك و الممالك ؛ ص 71 و 72 .\r\n( 10 ) . كتاب الخراج ؛ ص 147 .\r\n( 11 ) . مسالك و ممالك ؛ ص 159 .\r\n( 12 ) . صورة الارض ؛ جزء 1 ، ص 203 .\r\n( 13 ) . حدود العالم ؛ ص 160 .\r\n","page_name":" 315 ","page_number":321},
  {"content":"\r\n\r\nمقدسى ميافارقين شهرى نيكو و مستحكم و داراى دو باروست كه از سنگ ساخته شده و اطراف بارو خندق آبى دارد . اهل علم در آن ( شهر ) كم است ، آب مشروب مردم آن از چشمه و نهر است . سطح زمينش در زمستان گل‌آلود و كثيف است . « 1 » گاى لسترنج كه احتمالا در وصف ميّافارقين از نسخه‌اى از احسن التقاسيم استفاده كرده كه مشخص نبوده ، اضافه مىكند پيرامون خندق اين شهر حومه‌اى بزرگ با مسجد جامعى وجود داشته است . « 2 » ناصر خسرو كه در سال 438 هجرى قمرى از اين شهر عبور كرده و آن را ديده در وصف آن مىنويسد : بارويى عظيم از سنگ سفيد دارد كه هر سنگى مقدارش پانصد من است و به هر پنجاه گزى بالاى ديوار برجى بزرگ ساخته‌اند كه آن هم از سنگ سفيد است و بالاى بارو كنگره‌هاى متعدد ساخته‌اند . . . اين شهر فقط يك در ( دروازه ) در سمت مغرب دارد با درگاهى عظيم و كشيده و بر بالاى آن طاقى سنگين ساخته‌اند و در دروازهء آن ، آهنين است و در آن چوبى به كار نرفته است . شهر مسجد آدينه‌اى دارد . دو جوى بزرگ ، آب‌خانه‌هاى شهر را تأمين مىكند . بيرون از باروى شهر در ربض ، كاروانسراها و بازارها و گرمابه‌ها و مسجد جامع ديگرى واقع است كه روزهاى جمعه در آنجا نماز مىگزارند و در سمت شمال باروى شهر ديوار ديگرى است كه آن را محدّثه گويند ( يعنى شهر نو ) كه داراى بازار و مسجد جامع و حمّامهاى متعدد است . [ در آن زمان 
  ] سلطان اين ولايت ابو نصر احمد ملّقب به شبل الدوله ، مردى صد ساله ، است . . . اين امير شهرى در چهار فرسنگى ميّافارقين ساخته و آن را نصريّه نام داده است . « 3 » در نيمهء اوّل قرن هفتم هجرى ياقوت در وصف اين شهر مىنويسد : ميّافارقين مشهورترين شهر ديار بكر است كه به ميّا [ نامى 
  ] منسوب شده و او نخستين كسى است كه آن را بنا كرده و فارقين همان است كه به فارسى بارجين يا بارگين يا خندق خوانند كه به دور آن شهر كشيده شده است ، اين شهر از سنگ بنا شده و بناى آن را به انوشيروان بن\r\n\r\n\r\n","description":"","footnote":"\r\n( 1 ) . احسن التقاسيم ؛ بخش 1 ، ص 197 .\r\n( 2 ) . سرزمينهاى خلافت شرقى ؛ ص 120 .\r\n( 3 ) . سفرنامهء ناصر خسرو ؛ ص 10 و 11 .\r\n","page_name":" 316 ","page_number":322},
  {"content":"\r\n\r\nقباد نسبت مىدهند . باره‌اى با آجر دارد كه نسبت ساخت آن را به خسرو پرويز مىدهند . . . ياقوت بناى شهر را به روميان نسبت مىدهد و مىنويسد : در ديوار شهر هشت دروازه ساخته بودند به نامهاى دروازهء ارزن ، كه به باب الخنازير معروف بود ، دروازهء قلونج ، كه ميان برج طبّالين ( طبل‌زنندگان ) و برج المرآة واقع بود ؛ بر اين برج نام پادشاه و مادرش نوشته شده بود . اين برج را المرآة ( آينه ) مىگفتند ؛ زيرا در آن آينهء بزرگى قرار داشت كه هرگاه خورشيد بر آن مىتابيد ، نور آن به اطراف و كوهها ساطع مىشد و اثرش باقى بود . . . دروازهء ديگر باب الشهوة و بعد از آن باب الرّبض ( دروازهء حومه ) و باب الفرح و الغم ( دروازهء غم و شادى ) قرار داشت كه بر آن دو صورت منقوش بود . امروزه ( زمان ياقوت ) آن را دروازهء قصر ( كاخ قديم ) مىنامند . ديگر دروازهء مخرج الماء است ، در سمت قبلهء شهر . دروازهء ديگر باب الميدان بود كه سيف الدوله حمدانى آن را فتح كرد و از آنجا وارد شهر شد . « 1 » قزوينى در نيمهء دوم قرن هفتم هجرى قمرى ، در وصف كليساى ميّافارقين مىنويسد : كليسايى در وسط شهر به نام بطلس و برلس ( بطرس و بولس ) وجود دارد كه تا كنون باقى است . در محلاتى كه به زقاق ( كوچه‌هاى ) يهود مشهور است حوضى از مرمر سياه است كه قسمتى از آن آبگينه‌اى از خون يوشع بن نون ( ع ) است كه چون از آن بر بدن كسى كه برص ( لك و پيس ) دارد بمالند ، آن بيمارى بر طرف شود . « 2 » يك قرن بعد ، ابو الفداء از قول ابن سعيد مىنويسد : آرامگاه سيف الدوله ( حمدانى ) آنجاست . خود ابو الفداء مىگويد ، ميافارقين . . . از شهر حماة كوچكتر است .\r\nدر شمال آن كوهى است و شهر در دامنهء آن قرار دارد . رود كوچكى دارد كه فاصله آن تا شهر به اندازه يك ميدان تاخت اسب است . اين رود از چشمه‌اى به نام حنبوص ، كه در شمال غربى ميّافارقين بيرون مىآيد ، سرچشمه مىگيرد و از داخل خانه‌هاى شهر عبور مىكند . « 3 » حمد الله مستوفى مىنويسد : ميّافارقين از اقليم چهارم است ، شهرى بزرگ است و هواى خوش و ميوهء فراوان دارد ، حقوق ديوانى آن دويست و\r\n\r\n\r\n","description":"","footnote":"\r\n( 1 ) . معجم البلدان ؛ ج 5 ، ص 237 .\r\n( 2 ) . آثار البلاد و اخبار العباد ؛ ج 2 ، ص 411 .\r\n( 3 ) . تقويم البلدان ؛ ص 313 .\r\n","page_name":" 317 ","page_number":323},
  {"content":"\r\n\r\nبيست و چهار هزار دينار است . « 1 »\r\n\r\nحصن كيفا .\r\nقلعه‌اى است واقع در ساحل جنوبى فرات ميان مصبّ دو رودخانه‌اى كه از شمال ميّافارقين و ارزن مىآيند . احتمالا واژه‌اى ارمنى است . اين محل شهر و قلعهء بزرگى است مشرف بر دجله كه ميان آمد و جزيرهء ابن عمر قرار دارد . شهر از دو قسمت در دو كنارهء دجله تشكيل شده و پلى كه مانند آن ، در بزرگى ، در جاهاى ديگر ديده نشده دو قسمت شهر را به هم وصل كرده است . اين پل به شكل طاق بزرگ و واحدى است ، ولى در زير آن دو طاق كوچكتر بر روى دجله قرار دارد ، در اين زمان ( زمان ياقوت ) اين شهر در اختيار مالك آمد از فرزندان داود بن سقمان بن أرتق است . « 2 » ابو الفداء از قول صاحب اللباب مىنويسد : منسوب به حصن كيفا را حصكفى خوانند . « 3 » به نوشتهء حمد الله مستوفى ، حصن كيفا شهرى بزرگ بوده و اكنون خراب است و بعضى قسمتهاى آن آباد و حقوق ديوانىاش هشتاد و دو هزار و پانصد دينار است . « 4 »\r\n\r\nتلّ فافان .\r\nدر پنجاه ميلى مشرق حصن كيفا در جانب چپ رود دجله ، در زير تلّ معروف به تلّ فافان شهرى به همين نام بود كه درست در سر پيچ بزرگ دجله به سمت جنوب قرار داشت . « 5 » به نوشته مقدسى ، تلّ فافان از شهرهاى ديار بكر بوده كه در دامنهء كوه ميان دجله و محلى به نام رزم قرار داشته و پيرامون آن باغستانها بوده است ، قيمت اجناس در آن شهر ارزان ، بازارهايش سرپوشيده و ساختمانهايش گلين بوده است . « 6 »\r\n\r\n\r\n","description":"","footnote":"\r\n( 1 ) . نزهة القلوب ؛ ص 106 .\r\n( 2 ) . معجم البلدان ؛ ج 2 ، ص 265 .\r\n( 3 ) . تقويم البلدان ؛ ص 315 .\r\n( 4 ) . نزهة القلوب ؛ ص 104 .\r\n( 5 ) . سرزمينهاى خلافت شرقى ؛ ص 122 .\r\n( 6 ) . احسن التقاسيم ؛ بخش 1 ، ص 193 و 198 .\r\n","page_name":" 318 ","page_number":324},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 319 ","page_number":325},
  {"content":"\r\n\r\n\r\nفصل چهارم آسياى صغير ، شهرهاى مرزى جزيره و شام\r\nمسلمانان ، روم شرقى را به‌طور كلى روم يا بيزانس مىگفتند . اطلاق كلمه رومى در قرون اوليه اسلامى به معناى نصرانى بود ، خواه اين افراد يونانى و خواه از ملتهاى لاتين‌نژاد بودند . معمولا از بردگان و موالى رومى و اروپايى به حمراء ( يا احمر ) تعبير مىكردند .\r\nمسلمانان ، مديترانه را نيز بحر الروم مىخواندند و رفته‌رفته بلاد روم به روم اختصار يافت و كلمهء روم نيز بر كشورهاى مسيحى كه مجاور و همسايهء كشورهاى اسلامى بودند ، اطلاق شد ؛ بنابراين اعراب مسلمان ، سرزمين پهناور آسياى صغير را كه در اواخر قرن پنجم هجرى قمرى با استيلاى سلاجقهء روم به دست مسلمانان افتاد روم ناميدند .\r\nحدود بلاد اسلامى و روم در زمان امويان و عباسيان ، حتى تا يك قرن و نيم پيش از آنكه هجوم خانمانسوز مغول حكومت عباسيان را براندازد ، از دو سلسله جبال طوروس و آنتى طوروس تشكيل مىشد . اين مرزها را خطى طولانى از سنگرها و دژها تعيين و حمايت مىكرد . اين دژها را كه مسلمانان عرب ثغور ( جمع ثغر و به معناى مرز ) مىناميدند از ملطيه در ساحل فرات بالا آغاز مىشد و تا طرسوس نزديك ساحل مديترانه امتداد داشت . اين سنگرها و دژها گاهى در تصرف روميان و زمانى در تصرف مسلمانان بود .\r\nدر حقيقت ميان آنها دست‌به‌دست مىگشت . اين مرزها به دو قسمت تقسيم مىشد :\r\nقسمت شمال‌شرقى و مجاور سرزمين جزيره ، كه از جزيره حراست مىكرد ، ثغور جزيره خوانده مىشد ؛ و قسمت شمال غربى و مجاور سرزمين شام ، كه از شام حراست مىكرد ،\r\n\r\n","description":"","footnote":"","page_name":" 320 ","page_number":326},
  {"content":"\r\n\r\nثغور شامى خوانده مىشد . « 1 »\r\nشهرهاى ملطيه ، زبطره ، حصن منصور ، بهسنا ، حدث ، مرعش ، هارونيه ، كنيسة السوداء و عين زربى جزء ثغور جزيره و مصّيصه ، اذنه و طرطوس و . . . جزء ثغور شام بود .\r\n\r\nثغور جزيره\r\n\r\nملطيه .\r\nبلاذرى مىنويسد : چون عثمان به خلافت رسيد نامه‌اى به معاويه نوشت و او را به ولايت شام گمارد و عمير بن سعد انصارى را والى جزيره و ثغور و هر دو ايالت را به معاويه واگذار كرد و او را دستور داد تا به غزاى شمشاط رود كه ارمينيه چهارم ناميده مىشد . يكى از شهرهاى مهم مرزى كه مسلمانان در تصرف آن همت به خرج دادند ، ملطيه بود . « 2 » اين شهر كه روميان آن را مليتين « 3 » مىناميدند در زمان قديم از مهمترين قلعه‌هاى مرزى در مقابل روميان بود . « 4 » در آغاز فتوحات اسلامى عياض بن غنم ، حبيب بن مسلمهء فهرى را از شمشاط به ملطيه فرستاد و او آن شهر را فتح كرد ؛ سپس بار ديگر به دست روميان افتاد تا زمانى كه معاويه به ولايت شام و جزيره رسيد . معاويه ، حبيب بن مسلمه را گسيل داشت و او ملطيه را به عنوه گشود و سپاهيانى از مسلمانان را . . . در آنجا گمارد . بعدها معاويه به قصد روم به ملطيه آمد . وى پادگانى از مردم شام و جزيره . . . در آنجا گماشت . . . در ايام عبد الله بن زبير مردم ملطيه از آنجا كوچ كردند و روميان به شهر تاختند و آن را ويران كردند ؛ سپس جماعتى از مسيحيان ارمنى و نبطى در آنجا منزل گزيدند . « 5 » در سال 76 محمد بن مروان از ناحيه ملطيه به سرزمين روم حمله كرد . در سال 99 عمر بن عبد العزيز به مسلمة بن عبد الملك كه در سرزمين روم بود ،\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 136 و 137 .\r\n( 2 ) . فتوح البلدان ؛ ص 265 .\r\n( 3 ) .  Melitene \r\n( 4 ) . سرزمينهاى خلافت شرقى ؛ ص 128 .\r\n( 5 ) . فتوح البلدان ؛ ص 267 .\r\n","page_name":" 321 ","page_number":327},
  {"content":"\r\n\r\nفرمان داد تا به روميان حمله كند . او مردم طرنده را مجبور كرد كه به ملطيه كوچ كنند . « 1 » در سال 123 هجرى قمرى بيست هزار رومى به ملطيه تاختند . مردم شهر دروازه‌ها را بستند و زنان عمامه به سر نهادند و بر باروى شهر بالا رفتند و به جنگ پرداختند .\r\nفرستاده‌اى از مردم شهر براى دريافت كمك به نزد هشام بن عبد الملك آمد ، هشام كسانى را مأمور ملطيه كرد ، ولى خبر رسيد كه روميان شهر را ترك كرده‌اند . در سال 133 هجرى قمرى طاغيه قسطنطين عازم ملطيه شد و پس از زدوخورد بسيار مردم ملطيه را امان داد و آنها را مجبور كرد كه به جزيره كوچ كنند . آنها ملطيه را ويران كردند و از آن چيزى برجاى نگذاشتند . در سال 138 قسطنطين پادشاه روم بار ديگر به ملطيه حمله كرد و باروى آن را ويران نمود . در سال 139 منصور عباسى به صالح بن على نوشت تا ملطيه را بسازد و استوار كند . در سال 141 حسن بن قحطبه با سپاهيانى از مردم خراسان به جزيره و شام رفت و در ملطيه اردو زد . كارگران از همهء شهرها گرد آمدند و ساختن شهر ملطيه را آغاز كردند . مسجد جامع آن را شش‌ماهه به پايان آوردند ، براى سپاهيان خانه‌هايى ساختند و در سى ميلى شهر مسلحه‌اى ( پادگانى ) بنا كردند . . . پادگان ديگرى هم در كنار نهر قباقب كه نزديك شهر بود ، ساختند . منصور چهار هزار جنگجو از مردم جزيره را در ملطيه اسكان داد . « 2 » در سال 253 در ايام خلافت المعتز ، محمد بن معاذ براى جنگ به ناحيهء ملطيه رفت ، ولى از روميان شكست خورد و اسير شد . « 3 » احتمالا در اين زمان ملطيه در دست روميان بوده است . ابن خرداذبه نخستين جغرافيادانى است كه ملطيه را جزء شهرهاى مرزى جزيره ياد كرده و فاصلهء آن را از حصن منصور ده فرسخ و تا زبطره پنج فرسخ آورده است . « 4 » قدامه مىنويسد : ملطيه شهر مرزى است و در ميان گردنه‌هايى صعب العبور واقع است . « 5 » در سال 320 هجرى قمرى سعيد بن حمدان\r\n\r\n\r\n","description":"","footnote":"\r\n( 1 ) . تاريخ ابن خلدون ؛ ج 2 ، ص 118 - 120 .\r\n( 2 ) . فتوح البلدان ؛ ص 268 - 270 و البلدان ؛ ص 8 و تاريخ ابن خلدون ؛ ج 2 ، ص 317 .\r\n( 3 ) . تاريخ ابن خلدون ؛ ج 2 ، ص 465 .\r\n( 4 ) . المسالك و الممالك ؛ ص 73 .\r\n( 5 ) . كتاب الخراج ؛ ص 77 .\r\n","page_name":" 322 ","page_number":328},
  {"content":"\r\n\r\nرهسپار ملطيه شد . سپاه روم و مليح ارمنى ، مرزدار رومى ، . . . چون از نزديك شدن سعيد آگاه شدند ، بگريختند . . . و شهر را رها كردند . سعيد ، ملطيه را گرفت و كسى را از سوى خود در آنجا امارت داد و بازگشت . در سال 322 هجرى قمرى سردار رومى دمستق با پنجاه هزار سپاه رومى . . . در ملطيه فرود آمد و مدتى آنجا را محاصره كرد تا مردم امان خواستند و شهر را تسليم كردند . « 1 » به نوشتهء اصطخرى ، ملطيه شهرى بزرگ است و مرزهاى آن نزديك كوه لكام ( طوروس ) واقع است ، گردوى بسيار دارد و ميوهء آن بسيار و مباح است و به كسى تعلق ندارد ، آن شهر را از نواحى روم شمارند و گويند از آنجا تا ناحيه روم يك مرحله راه است . « 2 » مقدسى درباره ملطيه فقط همين‌قدر مىنويسد كه مرز بخشى از ثغور جزيره‌اى ملطيه و شهرهايش را دشمن ويران كرده است . « 3 » در حدود سال 490 هجرى قمرى مردى از تركمانان بر ملطيه مسلط شد كه ميان او و گمشتكين بن دانشمند جنگهايى رخ داد . صاحب ملطيه براى نبرد با گمشتكين از بوهموند ، امير فرنگان ، يارى خواست . او پنج هزار سپاهى به ملطيه فرستاد ؛ ولى اين سپاه از گمشتكين شكست خوردند . . . سرانجام گمشتكين ، ملطيه را فتح و فرمانروايش را اسير كرد . سپاهيان فرنگ از انطاكيه به دفاع ملطيه آمدند ، ولى منهزم شدند و بازگشتند . « 4 » ادريسى مىنويسد :\r\nملطيه شهر استوارى است كه در گذشته بزرگ بوده است و بكرّات به دست روميان فتح شده و از اهميت افتاده و خوبيها و نعمتهايش از بين رفته است . « 5 » به نوشته ياقوت ملطيه از بناهاى اسكندر است و مسجد جامع آن را يكى از صحابه‌هاى پيامبر ( ص ) بنا كرده است . شهرى از شهرهاى مشهور روم محسوب مىشود كه مجاور سرزمين شام است . « 6 » در سال 714 الملك الناصر محمد بن قلاوون به ملطيه لشكر كشيد . ملطيه در آن زمان در دست ارامنه بود ، سلطان ملطيه را فتح كرد . « 7 » در نيمه اول قرن هشتم ابو الفداء بر خلاف\r\n\r\n\r\n","description":"","footnote":"\r\n( 1 ) . تاريخ ابن خلدون ؛ ج 2 ، ص 599 و 633 .\r\n( 2 ) . مسالك و ممالك ؛ ص 65 و حدود العالم ؛ ص 170 .\r\n( 3 ) . احسن التقاسيم ؛ بخش 1 ، ص 208 .\r\n( 4 ) . تاريخ ابن خلدون ؛ ج 4 ، ص 266 و 292 .\r\n( 5 ) . نزهة المشتاق ؛ ج 2 ، ص 650 و 651 .\r\n( 6 ) . معجم البلدان ؛ ج 5 ، ص 192 .\r\n( 7 ) . تاريخ ابن خلدون ؛ ج 4 ، ص 633 .\r\n","page_name":" 323 ","page_number":329},
  {"content":"\r\n\r\nابن حوقل كه ملطيه را از شهرهاى مرزى جزيره نام برده ، مىنويسد : از شهرهاى روم است . به گفتهء ابن سعيد ، مركز آن مرزها ( مرزهاى جزيره ) است و در شمال كوه دائر كه ناحيهء سيس در مغرب آن است ، واقع شده . شهر بارويى دارد و در سرزمينى هموار و محاط در كوههاست . نهرى كوچك دارد كه داخل شهر مىشود . بر گرداگرد شهر باغستانهاى بسيار است . آب قناتها در خانه‌ها و كوچه‌هاى شهر جارى است . « 1 » حمد الله مستوفى ملطيه را جزء اقليم پنجم مىداند و مىنويسد : شهرى بزرگ است و هوايش در غايت خوشى و آبهاى روان و علفزارهاى فراوان دارد . حاصلش غلّه و پنبه و انگور و ميوهء فراوان است . بطلميوس ، صاحب المجسطى ، بدانجا منسوب است . « 2 » امير تيمور پس از گرفتن شهر سيواس ، قاصدى را به سوى ملطيه ( ملاطيه ) روان ساخت و مردم آنجا را به اطاعت و انقياد فراخواند ، حاكم شهر قاصد را زندانى كرد ، ولى چون شنيد تيمور بدان سو روان است شبانه گريخت . تيمور به ملطيه آمد و شهر را گرفت ، ارامنه را اسير كرد و مسلمانان را با زنان و فرزندان آزاد كرد و امان داد . « 3 »\r\n\r\nزبطره .\r\n« 4 » اين شهر در قسمت بالاى رودخانهء قراقيس كه يكى از سرشاخه‌هاى رود قباقب بود ، قرار داشت . روميان اين شهر را سوزپطره « 5 » مىگفتند و بعيد نيست « ويران شهر » در چند فرسخى جنوب شهر ملطيه در ساحل رودخانهء سلطان سو ، كه نام جديد نهر قراقيس است ، خرابه‌هاى شهر قديم زبطره باشد . « 6 » بلاذرى مىنويسد : زبطره دژى كهن از آن روميان بود . . . حبيب بن مسلمهء فهرى آن را تصرف كرد و همچنان برپاى بود تا روميان در ايام وليد بن يزيد ويرانش كردند . اين شهر را بارها روميان ويران كردند . پس از ويرانى زبطره در فتنهء مروان بن محمد ، منصور عباسى آن را بازسازى كرد ؛ اما روميان مجددا شهر را ويران كردند . هارون الرشيد زبطره را به دست محمد بن ابراهيم آباد كرد و در آن نگاهبانانى گمارد ؛ ولى در دوران خلافت مأمون روميان دوباره به\r\n\r\n\r\n","description":"","footnote":"\r\n( 1 ) . تقويم البلدان ؛ ص 439 .\r\n( 2 ) . نزهة القلوب ؛ ص 98 و 99 .\r\n( 3 ) . ظفرنامهء شامى ؛ ص 220 .\r\n( 4 ) .  Zapetra \r\n( 5 ) .  Sozopetra \r\n( 6 ) . سرزمينهاى خلافت شرقى ؛ ص 129 .\r\n","page_name":" 324 ","page_number":330},
  {"content":"\r\n\r\nزبطره حمله و آنجا را ويران كردند و چهارپايان و مردم شهر را به اسارت بردند . مأمون دستور داد تا آنجا را بازسازى و قلعهء آن را مستحكم كنند . . . در سال 210 فرستادگان طاغيه ( امپراتور ) روم براى درخواست صلح آمدند ؛ اما مأمون نپذيرفت و به كارگزاران خود در مرزها دستور داد تا به بلاد روم حمله كنند . آنها به روم حمله كرده و كشتار فراوان كردند . در خلافت معتصم روميان مجددا به زبطره حمله كردند ، مردان را كشتند ، زنان را به اسارت گرفتند و شهر را ويران كردند . معتصم به تلافى اين كار به عموريه لشكر كشيد ، آنجا را ويران كرد و مردانشان را كشت و زنان و كودكان را به اسارت گرفت . معتصم دستور داد تا زبطره را از نو بازسازى كنند . « 1 » ابن خرداذبه ، زبطره را جزء مرزهاى جزيره نام برده است . « 2 » به نوشته قدامه زبطره در روزگار معتصم خراب شد ؛ چون او به سرزمين دشمن لشكر كشيد و عموريه را فتح كرد ، در بازگشت ، در محل زبطره ساختمانهايى بنا كرد و در نزديكى آن قلعه‌هايى ساخت تا جايگاهى براى سپاه باشد . « 3 » اصطخرى مىنويسد : زبطره حصارى است نزديك روم كه روميان آن را ويران كردند . « 4 » به نوشتهء ياقوت ، زبطره ميان ملطيه و سميساط و حدث به سمت سرزمين روم قرار داشت . « 5 » ابو الفداء مىنويسد : در محرم سال 715 هجرى قمرى ، سالى كه ملطيه تصرف شد ، من ( ابو الفداء ) از آن ديار گذشتم . . . ما در زبطره در ميان درختان بلوط خرگوشهاى بسيار بزرگ كه در شام همانند آنها را نديده بوديم ، شكار كرديم .\r\n\r\nحصن منصور ( دژ منصور ) .\r\nاين قلعه به نام بانى آن منصور از قبيلهء قيس همزمان با مروان بن محمد آخرين خليفهء اموى است . « 6 » هارون الرشيد قلعهء منصور را در ايام خلافت پدرش مهدى ساخت و با سپاهيان مجهز كرد . « 7 » ابن خرداذبه ، حصن منصور را از مرزهاى جزيره نام برده و مىنويسد : از سميساط تا حصن منصور شش فرسخ و از حصن منصور تا\r\n\r\n\r\n","description":"","footnote":"\r\n( 1 ) . فتوح البلدان ؛ ص 276 و 277 .\r\n( 2 ) . المسالك و الممالك ؛ ص 73 .\r\n( 3 ) . نبذ من كتاب الخراج ؛ ص 167 و التنبيه و الاشراف ؛ ص 152 .\r\n( 4 ) . مسالك و ممالك ؛ ص 65 .\r\n( 5 ) . معجم البلدان ؛ ج 3 ، ص 130 و 131 .\r\n( 6 ) . فتوح البلدان ؛ ص 277 .\r\n( 7 ) . همان ؛ ص 278 .\r\n","page_name":" 325 ","page_number":331},
  {"content":"\r\n\r\nملطيه ده فرسخ راه است . « 1 » اين شهر در نيمهء اول قرن چهارم هجرى قمرى حصار كوچكى بوده است . كشت آن به آب باران بوده و منبر و مسجد جامع داشته است . « 2 » در سال 303 روميان بر ثغور جزيره حمله و حصن منصور را غارت كردند . « 3 » مقدسى درباره حصن منصور فقط همين‌قدر اشاره كرده كه در مرز واقع است . « 4 » به نوشتهء ادريسى ميان سميساط و ملطيه شهر كوچكى است كه حصن منصور نام دارد و آن دژ خوب و مشهورى است و داراى روستاها و آباديهاست . در آنجا نعمت فراوان است . « 5 » ياقوت مىگويد :\r\nحصن منصور از نواحى ديار مضر و در مغرب فرات نزديك سميساط واقع است . بر گرد شهر ديوار و خندق است . باروى آن سه دروازه دارد ، در ميان شهر دژى است كه به گرد آن دو ديوار است . « 6 » بعد از قرن هشتم قمرى ، حصن منصور به اديمان معروف شد و روميان ( عثمانيها ) در آن زمان آن را پرها مىگفتند . « 7 »\r\n\r\nبهسنا .\r\nدر مغرب حصن منصور دژى به نام بهسنا ، كه در تواريخ صليبى به نام بهسدن ضبط شده ، قرار داشت . پيرامون آن را ناحيه « كيسوم » مىگفتند . اين دژ در زمين هموارى بالاى رود ازرق واقع بود و رود فرات در كنارهء جنوبى آن جارى بود . « 8 » قلعه بهسنا بزرگ و استوار و در اطرافش حومه‌اى وسيع بود كه گروهى از مسلمانان و ارامنه در آنجا زندگى مىكردند ( اين جمعيت و آبادى به قبل از حملهء مغول بازمىگردد ) . شهر بهسنا پرخير و داراى منبر بود . . . اطرافش نهرها و بوستانها بود و به سرزمين ارمينيه ( ارمنستان ) محدود مىشد . عز الدين مسعود بن قليج ارسلان بن سليمان بن قتلمش ، در سال 545 بهسنا را كه در اين زمان از شهرهاى ارمنستان بود ، فتح كرد و پيوسته در دست او و نايبانش بود ؛ در سال 550 به تصرف نور الدين محمود زنگى درآمد ؛ پس از او قليج ارسلان بن عز الدين مسعود آنجا را تصرف كرد و پيوسته تا سال 568 در اختيار او بود تا\r\n\r\n\r\n","description":"","footnote":"\r\n( 1 ) . المسالك و الممالك ؛ ص 73 و كتاب الخراج ؛ ص 77 .\r\n( 2 ) . مسالك و ممالك ؛ ص 65 .\r\n( 3 ) . تاريخ ابن خلدون ؛ ج 2 ، ص 596 .\r\n( 4 ) . احسن التقاسيم ؛ بخش 1 ، ص 40 .\r\n( 5 ) . نزهة المشتاق ؛ ج 2 ، ص 651 .\r\n( 6 ) . معجم البلدان ؛ ج 2 ، ص 265 .\r\n( 7 ) . سرزمينهاى خلافت شرقى ؛ ص 131 .\r\n( 8 ) . همان ؛ ص 132 .\r\n","page_name":" 326 ","page_number":332},
  {"content":"\r\n\r\nاينكه نور الدين محمود زنگى ارادهء بلاد شمالى كرد . اين بلاد در اختيار قليج ارسلان بود .\r\nسرانجام ميانشان صلحى منعقد شد و بهسنا و اطراف آن ، از جمله قلعه‌هايى كه در آن حدود بود ، به نور الدين محمود واگذار شد و همواره در دست نور الدين محمود بود و پس از او در اختيار فرزندش الملك الصالح بود تا آنكه الملك الناصر صلاح الدين يوسف بن ايوب هنگام تصرف بلاد شام بهسنا را نيز به تصرف درآورد و تا آمدن مغول همچنان در اختيار ايوبيان بود ؛ سپس به تصرف مغولان درآمد . . . و بعد از آن تحت اختيار پادشاهان ارمنى سيس قرار گرفت . « 1 » ياقوت مىنويسد : بهسنا دژى بسيار مستحكم دارد و نزديك مرعش و سميساط واقع است و روستاهايى دارد و روستاى آن كيسوم است كه شهر نصر بن شبث خارجى است كه در روزگار مأمون خروج كرد و عبد الله بن طاهر او را كشت . اين شهر بر لبه كوهى بلند واقع بود و امروز از نواحى حلب است . « 2 » به نوشته ابو الفداء قلعه استوار و بلندى است . بوستانها و نهرى كوچك . . . و بازار و روستايى وسيع دارد ، در آن مسجد جامع و منبر است ، شهرى است پرنعمت و ميان آن و سيواس شش روز راه است . قلعه بهسنا از قلاع تسخير ناشدنى است . « 3 »\r\n\r\nحدث .\r\nقلعهء حدث كه به رومى آن را اداتا « 4 » مىگفتند ، در زبان عربى به معناى خبر ، بويژه خبر غم‌انگيز است . « 5 » به نوشتهء بلاذرى ، دژ حدث از جمله مواضعى بود كه در عهد عمر فتح شد و حبيب بن مسلمه از سوى عياض بن غنم آن را فتح كرد . سپس معاويه بر آن تسلط يافت و در عهد بنى اميه درب الحدث گفته شد و براى شگون آن را السّلامه يا درب السلامه مىخواندند ؛ زيرا مسلمانان در آنجا با دشواريهايى روبرو شده بودند . در زمان مروان بن محمد روميان به شهر حدث تاختند و آن را ويران كردند . « 6 » در سال 161 هجرى قمرى حسن بن قحطبه طايى هنگام گذر از بلاد روم شهرهاى ويرانى را ديد . او نزد مهدى عباسى آمد و درباره شهر حدث خبرهايى به وى داد و مهدى را به ساختن آن\r\n\r\n\r\n","description":"","footnote":"\r\n( 1 ) . الاعلاق الخطيره فى ذكر امراء الشام و الجزيره ؛ ج اول ، جزء دوم ، ص 116 - 118 .\r\n( 2 ) . معجم البلدان ؛ ج 1 ، ص 516 .\r\n( 3 ) . تقويم البلدان ؛ ص 293 .\r\n( 4 ) .  Adata \r\n( 5 ) . سرزمينهاى خلافت شرقى ؛ ص 130 .\r\n( 6 ) . فتوح البلدان ؛ ص 273 - 274 .\r\n","page_name":" 327 ","page_number":333},
  {"content":"\r\n\r\nشهر راغب كرد . مهدى عباسى به وى دستور داد كه . . . بناى شهر حدث را آغاز كند . پس بازسازى حدث آغاز شد ؛ « 1 » ولى ساختمان آن ناتمام بود كه مهدى از دنيا رفت . در سال 169 موسى الهادى ، على بن سليمان را كه به امارت و كار ساختمان شهرهاى ثغور گماشته بود ، عزل كرد و به جاى او محمد بن ابراهيم بن محمد بن على را به حكومت جزيره و قنّسرين منصوب كرد و او ساختمان شهر حدث را به پايان رسانيد ؛ ولى در زمستان سال 169 برف فراوان بعضى از بناهاى شهر را ويران كرد . موسى الهادى ، مسيب بن زهير و روح بن حاتم را براى ساختمان آن شهر فرستاد ، ولى در همين زمان موسى الهادى از دنيا رفت و هارون دستور داد تا شهر را بسازند و مستحكم كنند و در آن نگاهبانان بگمارند . « 2 » پس از بناى شهر ( در همان زمان هارون ) يكى از بطريقان رومى با سپاه فراوان به حدث حمله و شهر را تصرف كرد ، مسجد شهر را آتش زد و شهر را به‌طور كلى ويران كرد . رشيد دوباره نامه‌اى به محمد بن ابراهيم نوشت و او را به بازسازى حدث فرمان داد و او شهر را بازسازى كرد . « 3 » ابن خرداذبه حدث را از شهرهاى مرزى جزيره و فاصلهء آن را از زبطره چهار فرسخ و تا مرعش پنج فرسخ ضبط كرده و چندبار از درب السلامه ، كه نام ديگر حدث است ، نام برده است . « 4 » به گفته اصطخرى ، حدث در آغاز قرن چهارم شهرى كوچك و آبادان با درخت و كشاورزى بوده است . « 5 » در سال 343 چون شهر حدث ويران شده بود ، سيف الدوله حمدانى به عمارت آن اقدام كرد ، پس از آبادى سردار رومى ، دمستق ، آن را گرفت و سيف الدوله آنجا را رها كرد و گريخت ، ولى براى بارديگر حدث را از روميان بازگرفت . « 6 » صاحب حدود العالم مىنويسد : « مرعش و حدث دو شهرك است خرم و آبادان و خرد با كشت بسيار و آبهاى روان . » « 7 » در سال 545 هجرى قمرى حدث به دست مسعود بن قلج ارسلان از سلجوقيان روم افتاد . « 8 » ياقوت در وصف حدث مىنويسد : به آن الحمراء گفته مىشود چون تمام\r\n\r\n\r\n","description":"","footnote":"\r\n( 1 ) . همانجا .\r\n( 2 ) . فتوح البلدان ؛ ص 275 .\r\n( 3 ) . همان ؛ ص 276 .\r\n( 4 ) . المسالك و الممالك ؛ ص 73 و 74 .\r\n( 5 ) . مسالك و ممالك ؛ ص 65 .\r\n( 6 ) . معجم البلدان ؛ ج 2 ، ص 228 .\r\n( 7 ) . حدود العالم ؛ ص 170 و 171 .\r\n( 8 ) . سرزمينهاى خلافت شرقى ؛ ص 131 .\r\n","page_name":" 328 ","page_number":334},
  {"content":"\r\n\r\nخاكش سرخ رنگ است و قلعهء آن بر كوهى است كه آن را احيدب ( گوژ كوچك ) خوانند . « 1 » بعدها حدث از بين رفت و محل آن مشخص نشد ؛ ولى گفته‌اند كه در ساحل آقسوى امروز نزديك اينكلى « 2 » كه يكى از سرچشمه‌هاى رود جيحان است ، واقع بوده است . « 3 »\r\n\r\nمرعش .\r\nروميان آن را مراسيون « 4 » مىخواندند و مىگفتند كه در جاى شهر قديمى جرمانيقيه ساخته شده است . « 5 » گويند : ابو عبيدة بن جراح زمانى كه در منبج بود ، خالد بن وليد را به ناحيه مرعش فرستاد و او دژ آن شهر را بر اين قرار فتح كرد كه مردمش آن دژ را ترك گويند و سپس شهر را خراب كرد . معاويه شهر مرعش را بازسازى كرد و سپاهى را در آنجا ساخلو ( پادگان ) گذاشت . . . چون يزيد بن معاويه از دنيا رفت ، يورشهاى روميان بر شهر مرعش فزونى گرفت و مردم آن كوچ كردند . در سال 75 هجرى قمرى محمد بن مروان به جنگهاى تابستانى رفت ، روميان در جمادى الاولاى همين سال از مرعش خارج شدند و به داخل روم رفتند . . . ولى در جنگى كه ميان روميان و مسلمانان در صحراى مرعش پيش آمد ، مسلمانان پيروز شدند و روميان شكست خوردند و گريختند .\r\nاندكى بعد ، عباس بن وليد بن عبد الملك به مرعش رفت ، آن را بازسازى كرد و استوار ساخت و گروهى از مسلمانان را به آنجا منتقل و مسجد جامعى در آنجا بنا كرد . در زمان مروان بن محمد كه سرگرم جنگ با مردم حمص بود ، روميان مرعش را ويران كردند . . .\r\nچون مروان از كار حمص فارغ شد ، گروهى را براى ساختن شهر مرعش فرستاد و آن شهر بازسازى و آباد شد ؛ آنگاه روميان به آن شهر تاختند و ويرانش كردند . در دوران خلافت ابو جعفر منصور ، صالح بن على شهر مرعش را دوباره ساخت و استوار كرد و سپاهى را در آنجا گماشت . چون مهدى به خلافت رسيد ، بر تجهيزات آن شهر بيفزود و\r\n\r\n\r\n","description":"","footnote":"\r\n( 1 ) . معجم البلدان ؛ ج 2 ، ص 227 .\r\n( 2 ) .  Inikli \r\n( 3 ) . سرزمينهاى خلافت شرقى ؛ ص 131 .\r\n( 4 ) .  Marasion \r\n( 5 ) . سرزمينهاى خلافت شرقى ؛ ص 138 .\r\n","page_name":" 329 ","page_number":335},
  {"content":"\r\n\r\nمردم شهر را با سلاح و توشه تقويت كرد . در همين زمان ميخائيل ، امپراتور روم ، با هشتاد هزار سپاه به صحراى مرعش آمد و گروهى از مسلمانان را كشت و به شهر مرعش حمله كرد . . . ولى مردم شهر دروازه‌ها را بستند . ميخائيل شهر را محاصره كرد ، ولى منصرف شد و بازگشت . « 1 » ابن خرداذبه مىنويسد : مرعش جزء شهرهاى مرزى جزيره است . . . و اطراف آن تمام گل و بوستان و در كوهها محاط است . « 2 » به نوشتهء قدامه ، مرعش مرزى است كه در پشت آن آبادانيهاى سرزمين دشمن ( روم ) قرار گرفته است . « 3 » در نيمهء اول قرن چهارم هجرى قمرى ، مرعش شهرى كوچك و آبادان با درخت و كشاورزى بوده است . « 4 » در سال 337 روميان ، مرعش را ويران كردند . بعد از آن سيف الدوله حمدانى آن را در سال 341 بنا كرد ؛ « 5 » اما روميان بار ديگر بر مرعش مسلط شدند . صاحب حدود العالم مىنويسد : مرعش شهرى كوچك و آبادان با كشت بسيار و آب روان است . « 6 » مقدسى ، مرعش را از شهرهاى قنّسرين به شمار آورده است . « 7 » سلطان عز الدين مسعود بن قليج ارسلان در سال 541 مرعش را تصرف كرد و بعد از او در تصرف فرزندش قليج ارسلان بود تا آنكه نور الدين محمود زنگى بر شهرهاى زير سلطهء او داخل شد و مرعش را تصرف كرد ، پس از نور الدين در تصرف فرزندش الملك الصالح بود تا آنكه صلاح الدين ايوبى بر مرعش تسلط يافت . « 8 » ادريسى در وصف مرعش مىنويسد : شهرى است با بارويى محكم و استوار و بازارى دارد كه بازرگانان براى تجارت و بردن سود بدانجا مىآيند . « 9 » به نوشته ياقوت ، مرعش شهرى است در مرزهاى ميان شام و بلاد روم .\r\nدو بارو دارد و گرد آن خندقى كنده‌اند . در ميان شهر دژى است كه آن هم بارويى دارد كه به مروانى معروف است ، چون مروان بن محمد ( مشهور به مروان حمار ) آن را بنا كرده است . بعدها هارون الرشيد اين شهر را بازسازى كرد . اين شهر حومه‌اى دارد كه به\r\n\r\n\r\n","description":"","footnote":"\r\n( 1 ) . فتوح البلدان ؛ ص 271 - 273 .\r\n( 2 ) . المسالك و الممالك ؛ ص 73 و 74 .\r\n( 3 ) . كتاب الخراج ؛ ص 78 .\r\n( 4 ) . مسالك و ممالك ؛ ص 65 .\r\n( 5 ) . الاعلاق الخطيره ؛ ج 2 ، ص 169 .\r\n( 6 ) . حدود العالم ؛ ص 170 و 171 .\r\n( 7 ) . احسن التقاسيم ؛ بخش 1 ، ص 217 .\r\n( 8 ) . الاعلاق الخطيره ؛ ج 2 ، ص 170 و 171 .\r\n( 9 ) . نزهة المشتاق ؛ ج 2 ، ص 652 .\r\n","page_name":" 330 ","page_number":336},
  {"content":"\r\n\r\nهارونيه معروف است و در مجاورت باب الحدث ( دروازه حدث ) قرار دارد . « 1 » ابو الفداء به نقل از اللباب مىنويسد : مرعش شهرى از شام است . « 2 » اين شهر پس از جنگهاى صليبى ظاهرا در تصرف دولت ارمنستان بود ، تا آنكه دولت به دست عثمانيها منقرض شد .\r\n\r\nهارونيه .\r\nمحل هارونيه و كنيسه السوداء كه در كوههاى ميان مرعش و عين زربى واقع بودند ، معلوم نيست . ظاهرا هارونيه در مغرب مرعش و به فاصله يك روز راه تا آن قرار داشته است . قلعهء آن به هارون الرشيد منسوب است و در سال 183 به زمان همين خليفه ساخته شده است . اين قلعه در يكى از دره‌هاى غربى كوه لكّام ( طوروس ) قرار داشت . « 3 » به گفته بلاذرى ، هارون در آنجا پادگانى براى جنگجويان و مهاجران بنا كرد .\r\nگفته‌اند كه رشيد ، هارونيه را در زمان مهدى ( پدرش ) ساخت و در خلافت خود به پايان رسانيد . « 4 » ابن خرداذبه مىنويسد : هارونيه و . . . در هشت ميلى طرسوس واقع است . « 5 » قدامه ، هارونيه را جزء شهرهاى مرزى بيان كرده كه خراج آنها حدود صدهزار دينار بوده است . خراج مزبور براى اصلاح آن شهرها ، نگاهبانان ، پاسداران ، منهيان ( خبرگزاران ) ، پيكهاى چابك‌سوار تيزرو ، دروازه‌بانان ، نگهدارندگان تنگه‌ها و قلاع و . . .\r\nخرج مىشده است . « 6 » ابن رسته ، هارونيه را جزء شهرهاى مرزى شام به شمار آورده است . « 7 » در نيمه اوّل قرن چهارم هجرى ، هارونيه دژ كوچكى در مغرب كوه لكام بوده است . « 8 » روميان در سال 348 هجرى قمرى اين دژ را خراب كردند و پانصد هزار مسلمان از زن و مرد و كودك را به اسارت گرفتند ، سپس سيف الدوله حمدانى غلامش غرقويه را فرستاد تا آن دژ را بازسازى كند . « 9 » ادريسى در قرن ششم در وصف هارونيه مىنويسد : دژ كوچكى بر كنار دره‌اى از دره‌هاى لكّام است . « 10 » به نوشتهء ياقوت هارونيه هم‌اكنون باقى\r\n\r\n\r\n","description":"","footnote":"\r\n( 1 ) . معجم البلدان ؛ ج 5 ، ص 107 .\r\n( 2 ) . تقويم البلدان ؛ ص 289 .\r\n( 3 ) . فتوح البلدان ؛ ص 248 و سرزمينهاى خلافت شرقى ؛ ص 139 .\r\n( 4 ) . فتوح البلدان ؛ ص 248 .\r\n( 5 ) . المسالك و الممالك ؛ ص 77 .\r\n( 6 ) . كتاب الخراج ؛ ص 166 .\r\n( 7 ) . الاعلاق النفيسه ؛ ص 123 .\r\n( 8 ) . مسالك و ممالك ؛ ص 65 .\r\n( 9 ) . معجم البلدان ؛ ج 5 ، ص 388 .\r\n( 10 ) . نزهة المشتاق ؛ ج 2 ، ص 653 .\r\n","page_name":" 331 ","page_number":337},
  {"content":"\r\n\r\nاست و از شهرهاى ارمنستان مىباشد . « 1 » ابو الفداء نظر ياقوت را تأييد كرده است . او مىنويسد : هارونيه از شهرهاى بلاد ارمن ( ارمنستان ) است . « 2 »\r\n\r\nكنيسة السوداء .\r\nكنيسة السوداء يا كنيسهء سياه كه گاهى به صورت مختصر به آن كنيسه مىگويند ، از شهرهاى مرزى قديم و واقع در نزديكى طرسوس است . « 3 » اين شهر از سنگ سياه ساخته شده و از بناهاى روميان بوده است . « 4 » هارون دستور داد تا آن را بازسازى و استوار كنند و جنگجويانى در آن قرار دهند . « 5 » به نوشتهء اصطخرى ، كنيسه دژى است بر ساحل رودخانه و مرزى است واقع بر كنار دريا . « 6 » رودخانه‌اى كه كنيسه بر ساحل آن است ، رود جيحان مىباشد . « 7 » به نوشته ياقوت كنيسه شهرى است در مرز مصيصه . به آن كنيسة السوداء گفته‌اند ، چون بنيان آن بر سنگهاى سياه است و از بناهاى قديمى روميان مىباشد . « 8 »\r\n\r\nعين زربى .\r\nقلعه‌اى بود كه نزد صليبيها به انازربس « 9 » معروف بوده است . « 10 » عين زربى در سال 190 هجرى قمرى به دست ابو سليمان تركى خادم بازسازى شد . « 11 » به نوشتهء بلاذرى ، معتصم بالله عباسى گروهى از زطيان را كه بر بطيحه‌هاى ميان واسط و بصره چيره شده بودند ، به عين زربى كوچ داد . همو اضافه مىكند كه سيسيه كرسى تلّ عين زربى است كه در خلافت متوكل على الله به دست على بن يحيى ارمنى بازسازى شد و سپس روميان آن را خراب كردند . « 12 » ابن خرداذبه ، عين زربى ( عين زربه ) را جزء مرزهاى شام مىداند . « 13 » در قرن چهارم قمرى ، عين زربه شهرى بود با نخل و كشت و زرع\r\n\r\n\r\n","description":"","footnote":"\r\n( 1 ) . معجم البلدان ؛ ج 5 ، ص 388 .\r\n( 2 ) . تقويم البلدان ؛ ص 253 .\r\n( 3 ) . مسالك و ممالك ؛ ص 77 .\r\n( 4 ) . الاعلاق الخطيره ؛ ج 2 ، ص 159 .\r\n( 5 ) . فتوح البلدان ؛ ص 248 و الاعلاق الخطيره ؛ ج 2 ، ص 159 .\r\n( 6 ) . مسالك و ممالك ؛ ص 65 .\r\n( 7 ) . سرزمينهاى خلافت شرقى ؛ ص 139 .\r\n( 8 ) . معجم البلدان ؛ ج 4 ، ص 485 .\r\n( 9 ) .  Anazarbus \r\n( 10 ) . سرزمينهاى خلافت شرقى ؛ ص 138 .\r\n( 11 ) . مختصر البلدان ؛ ص 113 .\r\n( 12 ) . فتوح البلدان ؛ ص 246 و 248 و التنبيه و الاشراف ؛ ص 338 .\r\n( 13 ) . المسالك و الممالك ؛ ص 77 و كتاب الخراج ؛ ص 166 .\r\n","page_name":" 332 ","page_number":338},
  {"content":"\r\n\r\nو ميوه بسيار . در اينجا بود كه وصيف خادم قصد داشت به ديار روم بگريزد ؛ اما معتضد خليفه او را دستگير كرد . « 1 » روميان در نيمهء اول قرن چهارم بر عين زربى مسلط شدند و آنجا را ويران كردند ، سپس سيف الدوله حمدانى سه ميليون درهم خرج آن كرد تا شهر دوباره آباد شد ، اما مجددا روميان بر آن مسلط شدند . « 2 » به نوشته صاحب حدود العالم در عين زربى شهرى است با ميوه‌ها و كشتهاى آراسته . « 3 » در قرن ششم ، عين زربه شهرى شبيه به شهرهاى ناحيه غور با ميوه فراوان ، خوش‌منظر و پرخيرات بوده است . « 4 » ياقوت مىنويسد : هم‌اكنون اين شهر در دست ارامنه است و از نواحى ارمنستان به‌شمار مىرود . « 5 »\r\n\r\nثغور شام\r\n\r\nمصّيصه .\r\nاين شهر از بناهاى قديم روميان است و از مراكز اسقف‌نشين روم محسوب مىشده است . « 6 » بلاذرى مىنويسد : در سال هشتاد و چهار هجرى هنگامى كه عبد الله بن عبد الملك بن مروان به جنگهاى تابستانى رفت ، از انطاكيه به مصيصه آمد و دژى بر پايه دژ قديمى آنجا بنا كرد و گروهى از لشكريان را در آن سكونت داد . . . و مسجدى بر فراز تپه دژ براى آنها بساخت . بلاذرى اضافه مىكند ، نخستين مسلمانى كه دژ مصّيصه را بنا كرد ، عبد الملك بن مروان بود كه به پسرش عبد الله دستور ساخت دژ را داد . عمر بن عبد العزيز در سفرش به قلعهء مصيصه تصميم گرفت آن را ويران كند ، چون نمىخواست روميان مردم اين دژ و دژهاى ديگر را در محاصره گيرند . . . ولى وقتى فلسفهء دژها را به او گفتند از اين كار منصرف شد . چون منصور عباسى به خلافت رسيد براى چهارصد سپاهى مصيصه ، عطايايى مقرر كرد و در سال 139 هجرى قمرى دستور عمران و بازسازى آن شهر را كه ديوارش در اثر زلزله ويران شده بود ، صادر كرد و در سال 141 مردم را در آنجا اسكان داد و شهر را المعموره خواند . بنا به دستور منصور به جاى\r\n\r\n\r\n","description":"","footnote":"\r\n( 1 ) . مسالك و ممالك ؛ ص 66 .\r\n( 2 ) . معجم البلدان ؛ ج 4 ، ص 177 و 178 .\r\n( 3 ) . حدود العالم ؛ ص 66 .\r\n( 4 ) . نزهة المشتاق ؛ ج 2 ، ص 646 و 647 .\r\n( 5 ) . معجم البلدان ؛ ج 4 ، ص 177 و 178 .\r\n( 6 ) . التنبيه و الاشراف ؛ ص 138 .\r\n","page_name":" 333 ","page_number":339},
  {"content":"\r\n\r\nكليسايى كه در دژ بود و به انبار غله مسلمانان مبدل شده بود ، مسجد جامعى چند برابر مسجد جامع عمر ساختند . . . و در روزگار مأمون عباسى مسجد جامع آن بزرگتر هم شد . « 1 » ابن خرداذبه مىنويسد : از اسكندرونه تا مصّيصه هفت منزل چاپارى راه است و رود جيحان ( رود پيرامس قديم ) مصّيصه را به دو قسمت تقسيم مىكند و نام مصّيصه ، مابسبستيا « 2 » است و اضافه مىكند ، در مصّيصه هركس در تابستان روزه بگيرد مبتلا به اسهال همراه با بلغم سياه و احيانا ديوانه مىشود . « 3 » يعقوبى شهر مصّيصه را از بناهاى منصور عباسى مىداند . « 4 » مصّيصه و كفربيّا دو شهرند بر كنارهء رود جيحان و ميان هردو پلى از سنگ ساخته شده . زمين شهر مصّيصه بلند است و چنانچه كسى در مسجد آدينه شهر نشسته باشد تا نزديك دريا را كه چهار فرسنگ فاصله دارد ، مىتواند ببيند . « 5 » مصّيصه و اذنه و طرسوس پيوسته در دست مسلمانان بود ، تا آنكه نقفور ، پادشاه روم ، در سال 354 هجرى قمرى آنها را از دست سيف الدوله حمدانى گرفت ، پس از آن به تصرف دولت ارمنستان درآمد . « 6 » مقدسى وقتى از خصوصيات شهرها ياد مىكند ، مىنويسد : هر شهر كه در آن دو « ص » باشد مانند مصّيصه پس پناه به خدا ببر . « 7 » مصّيصه پيوسته در تصرف ارمنيان بود تا آنكه دولت روم در سال 531 هجرى قمرى بر شهرهاى اذنه و مصّيصه و طرسوس مسلط شد . « 8 » در سال 568 نور الدين مليح بن لاون ، پادشاه ارمنستان ، به اذنه و طرسوس و مصّيصه حمله كرد و آنها را از دست روميان گرفت . « 9 » به نوشته ياقوت ، مصّيصه بر كنار رود جيحان از مرزهاى شام است كه ميان انطاكيه و سرزمين روم و برابر طرسوس واقع است و اكنون ( در زمان ياقوت ) در دست ابن ليون و فرزند اوست . . . مصّيصه از مرزهاى مشهور شام است ، در اطرافش بوستانهاى\r\n\r\n\r\n","description":"","footnote":"\r\n( 1 ) . فتوح البلدان ؛ ص 239 - 241 و مختصر البلدان ؛ ص 112 .\r\n( 2 ) .  Mopsubestia \r\n( 3 ) . المسالك و الممالك ؛ ص 76 و 146 و الاعلاق النفيسه ؛ ص 94 و مختصر البلدان ؛ ص 118 .\r\n( 4 ) . البلدان ؛ ص 8 .\r\n( 5 ) . مسالك و ممالك ؛ ص 66 و حدود العالم ؛ ص 171 .\r\n( 6 ) . الاعلاق الخطيره ؛ ج 2 ، ص 148 .\r\n( 7 ) . احسن التقاسيم ؛ بخش 1 ، ص 49 .\r\n( 8 ) . الاعلاق الخطيره ؛ ج 2 ، ص 149 و تاريخ ابن خلدون ؛ ج 4 ، ص 361 .\r\n( 9 ) . نزهة المشتاق ؛ ج 2 ، ص 646 .\r\n","page_name":" 334 ","page_number":340},
  {"content":"\r\n\r\nفراوان است كه از آب جيحان مشروب مىشود ، شهر داراى بارو و پنج دروازه است و هر دروازه به نام كسى است كه آن را ساخته است ، در شهر مصّيصه پوستينهاى مصّيصى بافته و به ديگر جاها برده مىشود . قيمت هريك از آن پوستينها به سى دينار مىرسد . « 1 » در ماه شعبان 673 هجرى قمرى الملك الظاهر بيبرس از مصر به جنگ سيس ( ارمنستان ) رفت ، در مقدمهء لشكر امير قلاوون و . . . را فرستاد ، او به مصّيصه آمد و آنجا را فتح كرد و سپس بيبرس به مصّيصه آمد . « 2 » در سال 760 حورانى به فرمان سلطان الملك الناصر حسن ( از شاهان مماليك ) شهرهاى سيس و . . . و مصّيصه را تصرف كرد . « 3 » از آن پس تا روى كار آمدن عثمانيان مصّيصه در دست دولت مماليك بوده است .\r\n\r\nاذنه .\r\nاين شهر نزديك مصّيصه در كنار رود سيحان ( سرس ) « 4 » قرار داشت . به نوشتهء بلاذرى ميان راه اذنه به مصّيصه پلى سنگى بود كه آن را پل وليد مىگفتند . اين پل به سال 125 هجرى قمرى ساخته شده است . مىگويند ، اذنه در سال 141 يا 142 ساخته شده است . « 5 » ظاهرا به دستور منصور عباسى ، صالح بن على ساختمان آن را به عهده داشته است . « 6 » در سال 190 هجرى قمرى اذنه به‌دست ابو سليم فرج ، غلام ترك هارون ، بازسازى شد ، ولى اتمام كار آن در سال 194 در روزگار خلافت امين بود . اذنه در آن زمان بارو و خندق و هشت دروازه داشته است . « 7 » ابن خرداذبه مىنويسد : اين شهر به نام ادانم بر كنار رود سيحان ( يا رود اذنه ) واقع است و فاصلهء آن تا مصيصه سه منزل چاپارى است . « 8 » در نيمه اول قرن چهارم شهرى كوچك و آبادان بوده است . « 9 » ياقوت و ابو الفداء نيز همان مطالبى را كه جغرافيادانان قبل از آنها دربارهء اذنه گفته‌اند ،\r\n\r\n\r\n","description":"","footnote":"\r\n( 1 ) . معجم البلدان ؛ ج 5 ، ص 145 و تقويم البلدان ؛ ص 273 .\r\n( 2 ) . تاريخ ابن خلدون ؛ ج 4 ، ص 583 .\r\n( 3 ) . همان ؛ ج 4 ، ص 667 .\r\n( 4 ) .  Sarus \r\n( 5 ) . فتوح البلدان ؛ ص 244 و معجم البلدان ؛ ج 1 ، ص 133 .\r\n( 6 ) . الاعلاق الخطيره ؛ ج 2 ، ص 150 .\r\n( 7 ) . همان ؛ ج 2 ، ص 151 .\r\n( 8 ) . المسالك و الممالك ؛ ص 76 .\r\n( 9 ) . مسالك و ممالك ؛ ص 66 و حدود العالم ؛ ص 171 .\r\n","page_name":" 335 ","page_number":341},
  {"content":"\r\n\r\nتأييد كرده‌اند . « 1 »\r\n\r\nطرسوس .\r\nاين شهر مهمترين مرز اسلامى بود كه پادگانى نيرومند متشكل از نيروهاى سواره و پياده آن را حفظ مىكرد . به نوشتهء بلاذرى ، حسن بن قحطبهء طائى در سال 162 هجرى قمرى با سپاهى از مردم خراسان و . . . از سمت طرسوس به جنگ با روميان رفت او در بازگشت با مهدى عباسى از ساختن و مستحكم كردن شهر طرسوس و گماردن جنگجويان در آنجا سخن گفت . « 2 » هارون الرشيد در سال 171 هرثمة بن اعين را به جنگهاى تابستانى فرستاد و دستور داد كه شهر طرسوس را بازسازى كند و در آنجا بناهايى بسازد . او به دستور رشيد كار ساختمان شهر را به فرج بن سليم ، خادم خود سپرد . . . بعد از بناى شهر ، نخستين گروه سپاهيان اعزامى از مردم خراسان را كه سه هزار تن بودند ، به شهر طرسوس گسيل داشت . گروه دوم را نزديك مداين نگه‌داشت تا كار بازسازى ، استحكامات و ساختن مسجد طرسوس به پايان رسد ؛ آنگاه آنها را در محرم سال 172 روانه طرسوس كرد . فرج بن سليم زمينهاى ميان دو رودخانه ( اطراف شهر ) را مساحى و به مردم طرسوس به اقطاع واگذار كرد و سپاهيان را نيز در همان‌جا سكونت داد . « 3 » در سال 218 مأمون عباسى به جنگ روميان رفت و در بذندون درگذشت و در طرسوس مدفون شد . « 4 » ابن خرداذبه مىنويسد : از اذنه تا طرسوس پنج منزل چاپارى راه است و نام طرسوس به رومى تارسم بوده است . « 5 » به نوشته اصطخرى ، طرسوس شهرى بزرگ است ، دو بارو از سنگ دارد ، مردمش سواركار و جنگجو هستند . شهر بسيار آبادان است . از طرسوس تا مرز روم كوههاى صعب‌العبور فراوان است . گويند ، در طرسوس چندين هزار سوار باشد . يكى از دروازه‌هاى طرسوس شهر قلميه است كه از شهرهاى روميان بوده . « 6 » عده‌اى هم گفته‌اند كه شهر طرسوس دو بارو داشته كه در هر بارو پنج\r\n\r\n\r\n","description":"","footnote":"\r\n( 1 ) . معجم البلدان ؛ ج 1 ، ص 132 - 133 و تقويم البلدان ؛ ص 271 .\r\n( 2 ) . فتوح البلدان ؛ ص 245 .\r\n( 3 ) . همان ؛ ص 246 .\r\n( 4 ) . فتوح البلدان ؛ ص 420 .\r\n( 5 ) . المسالك و الممالك ؛ ص 76 و كتاب الخراج ؛ ص 106 .\r\n( 6 ) . مسالك و ممالك ؛ ص 66 و 72 .\r\n","page_name":" 336 ","page_number":342},
  {"content":"\r\n\r\nدروازهء آهنين بوده است و در اطراف باروى اول خندقى كنده شده بود . در باروى اول كه مجاور شهر بود ، هشت هزار كنگره ( شرفات ) و حدود صد برج وجود داشته است . يكى گفته است كه در باروى قديمى ، خود 25 دروازه را ديده كه بعضى از آنها باز و بقيه مسدود بوده‌اند . « 1 » مقدسى مىنويسد : ما حتى از ياد كردن طرسوس و پيرامونش خوددارى كرديم ، زيرا در دست روميان است . قبر دقيانوس ( داكيوس ) در آنجا بوده است . مقدسى اضافه مىكند ، وقتى روميان طرسوس را گرفتند ، اميرشان نقفور گفت : اى عربهاى شام به سرزمين خود بازگرديد و به سوسمارخورىتان ادامه دهيد و شام ما را به ما پس دهيد . « 2 » ادريسى در وصف طرسوس مىنويسد : شهر بزرگى است با دو بارو كه از سنگ ساخته شده . شهرى است پرتجارت و آباد و نعمت فراوان دارد . ميان طرسوس و مرز روم كوههايى است كه از لكّام منشعب شده است . « 3 » به نوشته ياقوت ، طرسوس از زمان سيف الدوله حمدانى كه در نبرد با روميان شكست خورد و به ميّافارقين گريخت ، تا امروز ( زمان ياقوت ) در دست روميان و ارمنيان بوده است . دشمن مصائب و رنجهاى بسيارى را بر مردم طرسوس رواداشت و حتى از گرفتن زنان و كودكان آنها فروگذار نكرد . « 4 » يك قرن بعد ( يعنى قرن هشتم ) ابو الفداء مىنويسد : طرسوس شهرى مشهور و مرزى از ناحيه بلاد روم است و بر ساحل درياى شام قرار دارد . امروز در دست ارمنيان است . شهرى است در نهايت خرمى و نعمت و ميان آن و مرزهاى روم كوههايى است كه ميان مسلمانان و روميان حائل است . « 5 » به نوشتهء حمد الله مستوفى ، عمر بن عبد العزيز شهر طرسوس را ساخت و بعد از خرابى ، هارون الرشيد تجديد عمارتش كرد و آن را بارو كشيد . هواى اين شهر معتدل و به گرمى مايل است ، محصولش غله و ميوه است و غار اصحاب كهف در كوهى به حدود شهر طرسوس قرار دارد . « 6 » ظهور تركان سلجوقى در قرن پنجم هجرى قمرى كه متعاقب آن جنگهاى صليبى اتفاق افتاد ، اوضاع آسياى صغير\r\n\r\n\r\n","description":"","footnote":"\r\n( 1 ) . الاعلاق الخطيره ؛ ج 2 ، ص 154 .\r\n( 2 ) . احسن التقاسيم ؛ بخش 1 ، ص 214 و 362 .\r\n( 3 ) . نزهة المشتاق ؛ ج 2 ، ص 647 .\r\n( 4 ) . معجم البلدان ؛ ج 4 ، ص 28 - 29 .\r\n( 5 ) . تقويم البلدان ؛ ص 269 .\r\n( 6 ) . نزهة القلوب ؛ ص 250 ، 251 و 269 .\r\n","page_name":" 337 ","page_number":343},
  {"content":"\r\n\r\nرا دگرگون كرد . در بهار سال 463 هجرى قمرى آلب ارسلان سلجوقى در جنگ ملازگرد فاتح شد و سپاهيان روم شرقى را تارومار كرد و رومانوس ديوژن ، امپراتور روم را به اسارت گرفت . در سال 456 شهر « آنى » پايتخت ارمنستان مسيحى را تصرف كرد .\r\nاين واقعه دولت بغروند « 1 » ارمنستان قديم را منقرض كرد و به جاى آن دولت روپنيان « 2 » ارمنستان صغير در ناحيهء كوهستانى طوروس تشكيل شد . بعد از فتح ملازگرد آلب ارسلان پسر عموى خود سليمان بن قتلمش را به آسياى صغير فرستاد و از آن‌پس سلجوقيان زندگانى چادرنشينى را ترك كردند و در فلات بلند مركز آسياى صغير اقامت گزيدند و بلاد روم در حوزه ممالك اسلامى درآمد . سلجوقيان از آنجا به سمت غرب روى آوردند و با فتح و پيروزى تا نيقيه « 3 » پيش رفتند و چندى هم آن شهر را پايتخت خود ساختند ؛ ولى از آنجا جلوتر نرفتند و در اولين حمله صليبيها از نيقيه به فلات مركزى آسياى صغير بازگشتند و شهر قونيه را كه در سال 477 فتح كرده بودند ، پايتخت خود قرار دادند و دولت سلجوقيان آسياى صغير ( سلاجقه روم ) را پىريزى كردند . دولت سلاجقهء روم بيش از دو قرن يعنى از سال 470 تا 700 هجرى قمرى دوام داشت ؛ تا اينكه در سال 655 با حمله مغولها به قونيه منقرض شد . اين واقعه يك سال پيش از فتح بغداد اتفاق افتاد . ظهور سلجوقيان در فلات آسياى صغير با تشكيل دولت ارمنستان صغير مسيحى در بلاد طوروس مقارن شد . اندكى پس از سال 473 روپن ، مؤسس دولت ارمنستان ، دولت شهر « سيس » يا « سيسيه » « 4 » را پايتخت كشور خود قرار داد و يك قرن بعد ، در سال 594 لئو به پادشاهى ارمنستان صغير تعيين شد . اين دولت در برابر هجوم مغول پايدارى كرد و تا سال 743 باقى ماند . ارمنستان صغير از سيسيه تا نواحى كوهستانىاى كه از رود سيحان و جيحان مشروب مىشد ، امتداد داشت و از سمت جنوب به درياى مديترانه ( بحر الروم ) مىرسيد و شهرهاى مصيصه ، اذنه ، طرسوس و قسمت عمدهء بلاد\r\n\r\n\r\n","description":"","footnote":"\r\n( 1 ) .  Bagratids \r\n( 2 ) .  Rupeniyan \r\n( 3 ) .  Nicaea \r\n( 4 ) . سيسيه همان « فلاويوپليس » قديم است كه در اوايل دولت خلفاى عباسى همان قلعه دوردست عين زربى بود كه جزء شهرهاى ثغور جزيره به آن اشاره كرديم .\r\n","page_name":" 338 ","page_number":344},
  {"content":"\r\n\r\nساحلى تا مغرب طرسوس قلمرو آن مملكت محسوب مىشد . قلمرو سلاطين سلجوقى ، مغرب و شمال مملكت ارمنستان صغير بود . وسعت سرزمينى كه سلاجقهء روم بر آن حكومت مىكردند در زمانهاى مختلف تغيير مىيافت و با كم و زياد شدن قدرت امپراتورى روم شرقى و پيشرفت دولت ارمنستان صغير مسيحى و اوضاع كشورهاى كوچك مسلمان‌نشين مجاور كه بعضى مغلوب صليبيها شدند ، ارتباط داشت . اسامى بلاد مهمى كه در سال 587 تحت فرمانروايى سلاجقهء روم بود از تقسيم قلج ارسلان دوم به دست مىآيد . او در اين سال كشور خود را ميان يازده پسرش تقسيم كرد . سرزمين تحت سلطه سلجوقيان دو پايتخت به اسامى قونيه و قيصريه داشت « 1 » و شهرهاى مهم آن عبارت بود از : سيواس ، نكيسار ( نيكسار يا نيوسزار ) ، توقات ، اماسيه ، انگوريه ( انقره ) ، اراكليه ، نكيده ( نكده ) و آبلستان ( بعدها به نام البستان معروف شد ) . سلطان علاء الدين نوهء قلج ارسلان دوم كه در سال 616 به تخت سلطنت نشست ، مملكت خود را از شمال و جنوب تا سواحل درياى سياه و درياى مديترانه وسعت داد . وى شهر سينوب را نيز متصرف شد و در ساحل بحر الروم ( درياى مديترانه ) بندر بزرگى در علايا بنا كرد كه به نام او موسوم شد . دورهء سلطنت اين پادشاه را اشعار صوفى معروف جلال الدين رومى ، كه در قونيه مىزيست و همان‌جا وفات يافت ، بلندآوازه ساخت . سى سال بعد از مرگ سلطان علاء الدين ( 634 ق ) لشكريان مغول سلطنت سلاجقهء آسياى صغير را درهم شكستند ، اما چهار نفر از آخرين سلاطين سلجوقيان روم كه در واقع عمال و دست‌نشاندگان ايلخانان ايران بودند روى كار بودند تا اينكه در سال 700 هجرى بلاد روم ميان امراى دهگانهء تركمان كه در اصل از غلامان سلاطين سلجوقى بودند ، تقسيم شد . « 2 »\r\nقبل از پرداختن به تقسيمات روم بعد از انقراض سلاجقه روم به وصف مختصرى از مراكز و شهرهاى آسياى صغير در دورهء فرمانروايى سلجوقيان روم مىپردازيم :\r\n\r\nقونيه .\r\nاين شهر پايتخت سلاجقهء روم بود . به نوشتهء ياقوت ، از بزرگترين شهرهاى اسلام در مرز روم بود و پادشاهانش در آق‌سرا ( كاخ سفيد ) اقامت داشتند . او از قول\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 150 و 151 .\r\n( 2 ) . همانجا .\r\n","page_name":" 339 ","page_number":345},
  {"content":"\r\n\r\nهروى مىنويسد : در قونيه آرامگاه افلاطون حكيم در كليسايى در كنار جامع شهر قرار دارد . « 1 » ابو الفداء از قول ابن سعيد مىنويسد : قونيه شهر معروفى است و در جنوب آن كوهى قرار دارد كه از آن آبى فرو مىريزد ، اين آب از سمت غربى وارد شهر قونيه مىشود . در دامنهء آن كوه باغهايى به مسافت قريب سه فرسخ قرار دارد . اين شهر پايتخت و كرسى ( آنجا ) است . رودخانهء شهر بوستانهاى آن را مشروب مىكند و در كنار شهر درياچه‌اى تشكيل مىدهد . باغها و كوهها گرداگرد قونيه را فراگرفته است . فقط در جانب شمالى باغ و كوه نيست . در قونيه ميوه بسيار است ، زردآلوى آنجا معروف به قمر الدين است . « 2 » حمد الله مستوفى مىنويسد : به دوران سلاجقهء روم سلطان قلج ارسلان در آنجا قلعه‌اى از سنگ تراشيده ساخت و در آن قلعه براى نشستن خود ايوانى بزرگ ساخت و چون قلعه و باروى شهر قونيه رو به ويرانى گذاشت ، سلطان علاء الدين كيقباد سلجوقى و امراى او باروى شهر را تجديد عمارت كردند ، بارويى بس بلند از سنگ تراشيده و از قعر خندق برآوردند كه بيست گز عمق خندق و سى گز بلندى باروست . دور بارو دوازده دروازه دارد كه بر فراز هر دروازه كوشكى قلعه مانند است . هواى شهر معتدل است . آب شهر از كوهها تأمين مىشود و بر آن آب در دروازهء شهر براى پاكيزگى گنبدى بزرگ ساخته‌اند و از گنبد به بيرون سيصد و چند لولهء آب جارى است . در ارتفاعاتش غله و پنبه و ديگر حبوبات بسيار و نيكوست ، باغستان فراوان دارد به دو طرف : يكى به جانب صحرا و آن اكنون خراب است و ديگرى به طرف پاى قلعهء شهر و آن آباد است .\r\nانگور و ميوه به انواع از او حاصل شود . . . چون شهر بر سرحد قرامان است هميشه از آنها به زحمت باشند و از مزار اكابر تربت مولانا جلال الدين رومى قدس سره آنجاست . « 3 » ابن بطوطه كه خود شهر قونيه را ديده در وصف آن مىنويسد : شهرى است بزرگ و خوش‌ساخت ، باغ و ميوه و آب فراوان دارد ، زردآلوى قمر الدين آن به مصر و شام برده مىشود . خيابانهاى قونيه بسيار وسيع است و بازار آن ترتيب بديعى دارد . اصناف\r\n\r\n\r\n","description":"","footnote":"\r\n( 1 ) . معجم البلدان ؛ ج 4 ، ص 415 .\r\n( 2 ) . تقويم البلدان ؛ ص 437 .\r\n( 3 ) . نزهة القلوب ؛ ص 97 و 98 .\r\n","page_name":" 340 ","page_number":346},
  {"content":"\r\n\r\nپيشه‌وران هر كدام در محل مخصوص خود قرار دارند . گفته‌اند كه بانى قونيه ، اسكندر بوده است . اكنون قونيه ( زمان خود ابن بطوطه ) در قلمرو سلطان بدر الدين پسر امير قرامان است . . . ولى پادشاه عراق گاهى به اين شهر كه نزديك كشور اوست ، دست‌اندازى مىكند . ابن بطوطه اضافه مىكند ، در قونيه در خانقاه قاضى به نام ابن قلمشاه ، كه از گروه جوانمردان است ، منزل كرديم . او خانقاهى بزرگ و عدهء زيادى شاگرد داشت ، سند فتوت يا شجرهء سلسلهء آن به امير المؤمنين على بن ابى طالب ( ع ) مىرسد . تربت شيخ امام صالح ، قطب ، جلال الدين معروف به مولانا كه مردى بزرگوار بوده ، در اين شهر است . . . جمعى از مردم بلاد روم خود را از پيروان او مىدانند و به نام او « جلاليه » خوانده مىشوند . . . بر سر تربت مولانا خانقاه بزرگى است . . . قبر فقيه احمد نيز كه گفته مىشود معلم مولانا بوده در شهر قونيه است . « 1 » چون تيمور عزم ديار روم كرد به بورسه آمد و از آنجا لشكرهايى به اطراف فرستاد . به نوشتهء شامى ، تيمور ، سلطان حسين بهادر و امير سليمانشاه بهادر و امير رستم ، طغاى بوغار ، را به طرف آق شهر و قونيه روانه كرد . « 2 » سپس تيمور خود نيز به فتح شهرهاى روم روانه شد و چند قلعه را در آن نواحى فتح كرد ، سپس به سوى آق شهر آمد . . . در آنجا محمد قرامان از طرف قونيه به خدمت تيمور آمد و به اسم مال امانى و به رسم تحفه . . . چندان مال و قماش و اسب و استر به خدمت تيمور آورد . « 3 »\r\n\r\nقيصريه .\r\nدر قرن هشتم هجرى قمرى قسمتى از آسياى صغير ، يعنى مشرق ايالت قرامان و كنارهء شرقى رود هاليس ( قزل ايرماق ) ، كه از شمال به جنوب جارى بود و به رود جيحان مىرسيد ، متعلق به ايلخانان مغول بود كه بر ايران و بين النهرين فرمانروايى مىكردند . شهر عمدهء مرزى مشرق ايالت قرامان ، قيساريه يا قيصريه « 4 » بود ( كه در ايالت قديم كاپادوكيه قرار داشت ) و در زمان سلاجقهء روم دومين شهر مهم روم محسوب\r\n\r\n\r\n","description":"","footnote":"\r\n( 1 ) . سفرنامه ابن بطوطه ؛ ج 1 ، ص 324 ، 325 .\r\n( 2 ) . ظفرنامه ؛ ص 261 .\r\n( 3 ) . همان ؛ ص 270 .\r\n( 4 ) .  Caesarea \r\n","page_name":" 341 ","page_number":347},
  {"content":"\r\n\r\nمىشد . « 1 » به نوشته مسعودى اين شهر به دست اوگوستوس ، امپراتور روم ، ساخته شد و قيساريه نام گرفت . « 2 » در تابستان سال 71 عبد الملك بن مروان به روم لشكر كشيد و شهر قيساريه را فتح كرد . « 3 » در سال 114 هجرى سليمان بن هشام كه به جنگهاى تابستانى به مرزهاى روم رفته بود تا قيساريه پيش رفت . « 4 » در سال 354 هجرى نيكفوروس ، پادشاه روم ، به جانب مرزها آمد و در قيساريه شهرى بنا كرد و در آنجا فرود آمد . « 5 » در سال 587 كه قلج ارسلان بن مسعود كشور خود را ميان پسرانش تقسيم كرد قيساريه را به نور الدين محمود داد . « 6 » پس از درگذشت قلج ارسلان بن مسعود . . . پسرش غياث الدين كيخسرو در قونيه ، پايتخت سلجوقيان ، به امارت نشست . برادرش قطب الدين صاحب آق سرا و سيواس بود . هرگاه يكى از آن دو برادر به شهر ديگرى مىرفت از قيساريه مىگذشت و از برادرش نور الدين محمود احوالپرسى مىكرد . تا روزى قطب الدين بناگاه محمود را كشت و شهر قيساريه را به متصرفات خود اضافه كرد . « 7 » در ماه رجب سال 494 صليبيون به قيساريه حمله كردند و شهر را تصرف نمودند . « 8 » سپس اين شهر در تصرف دولت ارمنستان صغير ( سيس ) بود و بعد از آن در تملك امراى دانشمنديه درآمد . به نوشته ابن خلدون ، بعدها اين شهر به ارث به ذوالنون بن محمد بن دانشمند رسيد . « 9 » به نوشته ياقوت ، قيساريه شهرى بزرگ و عظيم واقع در سرزمين روم است و پايتخت پادشاهان سلجوقى روم از اولاد قلج ارسلان بوده است . در آنجا جايگاهى است كه مىگويند محل زندان محمد بن حنفيه فرزند على بن ابى طالب ( ع ) بوده و مسجد جامع ابو محمد بطّال در آن قرار دارد ؛ همچنين در اين شهر حمامى است كه گفته‌اند بليناس حكيم آن را براى امپراتور قيصر روم ساخت كه با يك چراغ كار مىكرده است . « 10 » ابو الفداء مىنويسد :\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 154 .\r\n( 2 ) . مروج الذهب ؛ ج 1 ، ص 302 و 303 .\r\n( 3 ) . تاريخ ابن خلدون ؛ ج 2 ، ص 118 .\r\n( 4 ) . الاعلاق الخطيره ؛ ج 2 ، ص 221 .\r\n( 5 ) . تاريخ ابن خلدون ؛ ج 3 ، ص 342 .\r\n( 6 ) . همان ؛ ج 4 ، ص 271 .\r\n( 7 ) . تاريخ ابن خلدون ؛ ج 4 ، ص 272 و 273 .\r\n( 8 ) . همان ؛ ج 4 ، ص 295 .\r\n( 9 ) . همان ؛ ج 4 ، ص 389 .\r\n( 10 ) . معجم البلدان ؛ ج 4 ، ص 421 و آثار البلاد و . . . ؛ ص 633 و 634 .\r\n","page_name":" 342 ","page_number":348},
  {"content":"\r\n\r\nقيساريه شهر بزرگى است با درختان و بوستانها و چشمه‌ها ، درون شهر قلعهء استوارى است و دار السلطنه در آنجاست . « 1 » حمد الله مستوفى كه معاصر با ابو الفداء است در وصف قيساريه ( قيصريه ) مىنويسد : شهر در پاى كوه ارجاسب واقع است . . . و قلعه و باروى آن را سلطان علاء الدين كيقباد سلجوقى با سنگ تراشيده ساخته است . حقوق ديوانى آن صد و چهل هزار دينار است . حمد الله اضافه مىكند كه كوه ارجاسب كه در روم است كوهى بس بزرگ است و قلّه آن هرگز از برف خالى نيست . . . بر آن كوه كليساى بزرگى ساخته‌اند . . . آبهاى فراوان از آن جارى است و به بلاد روم مىريزد . « 2 » ابن بطوطه كه در اواخر قرن هشتم به بلاد روم آمده مىنويسد : قيصريه از توابع پادشاه عراق . . . و شهرى بزرگ است كه نيروهاى عراق در آنجا متمركزند . در اين شهر او به ملاقات يكى از زنان امير علاء الدين ارتنا به نام « آغا » ، كه نام اصلىاش « طغا خاتون » بوده ، رفته است . « 3 » در آغاز قرن نهم قيصريه از شهرهاى بزرگ آسياى صغير بوده كه امير تيمور آن را مسخر كرده است و شامى بارها نام آن را آورده است . « 4 »\r\n\r\nآبلستان ( آرابيسوس ) .\r\n« 5 » اين شهر در مشرق قيصريه واقع است و از قلعه‌هاى مرزى رومى بوده است . ادريسى در ذكر راههاى آسياى صغير ، آن را به صورت أبلسطه آورده است . « 6 » در سال 587 هجرى قمرى سلطان قلج ارسلان بن مسعود وقتى كشورش را ميان پسرانش تقسيم كرد ، ابلستين را به مغيث الدين داد ؛ ولى فرزند بزرگتر ركن الدين سليمانشاه همهء شهرها را از دست برادران گرفت و غياث الدين كيخسرو را با دو پسرش عز الدين كيكاووس و علاء الدين كيقباد به آبلستان فرستاد . « 7 » ياقوت در وصف اين شهر مىنويسد : شهر مشهورى است در سرزمين روم كه اكنون در دست مسلمانان است و پادشاه آن ، فرزند قلج ارسلان سلجوقى است . اين شهر نزديك ابسس ، شهر اصحاب\r\n\r\n\r\n","description":"","footnote":"\r\n( 1 ) . تقويم البلدان ؛ ص 437 .\r\n( 2 ) . نزهة القلوب ؛ ص 98 و 191 .\r\n( 3 ) . سفرنامهء ابن بطوطه ؛ ج 1 ، ص 327 .\r\n( 4 ) . ظفرنامه ؛ ص 253 ، 269 ، 275 .\r\n( 5 ) .  Arabissus \r\n( 6 ) . نزهة المشتاق ؛ ج 2 ، ص 812 .\r\n( 7 ) . تاريخ سلاجقه ( مسامرة الاخبار . . . ) ؛ ص 31 .\r\n","page_name":" 343 ","page_number":349},
  {"content":"\r\n\r\nكهف ، قرار دارد . « 1 » در سال 675 هجرى قمرى سلطان بيبرس به بلاد روم لشكر كشيد و با مغولان در شهر ابلستين روبرو شد و آنان را درهم شكست . در سال 680 منگو تيمور خان به شام لشكركشى كرد و ميان قيساريه و ابلستين از بلاد روم اردو زد . « 2 » حمد الله مستوفى از ابلستين همين‌قدر نام برده است كه آن را شهرى وسط از اقليم پنجم دانسته و اضافه مىكند كه در كوه ابلستان شكافى است كه هركه از آن مىخواهد عبور كند بايد قبلا نان و پنير بخورد تا از بوى تعفن داخل آن شكاف در امان بماند و رنجور نشود . « 3 » از اين شهر ديگر اسمى در منابع بعد نيست . جهان‌نماى تركى هم ابلستان را به تلفظ جديد « البستان » آورده است . « 4 »\r\n\r\nقير شهر ( ژوستى نيانوپوليس مكيسوس ) .\r\n« 5 » اين شهر تقريبا در هشتاد ميلى مغرب قيصريه واقع بود . « 6 » از اين شهر فقط حمد الله مستوفى نام برده و مىنويسد : قير شهر ، شهرى بزرگ است با عمارات عالى و هواى خوب . حقوق ديوانىاش پنجاه و هفت هزار دينار است . « 7 » ظاهرا قير شهر از شهرهاى ناحيهء قرامان به‌شمار مىرفته است . « 8 »\r\n\r\nاماسيه ( اماصيه ) .\r\nاين شهر در زمان سلجوقيان روم از مراكز حكومتى آنان بوده است . ابن خلدون مىنويسد : قلج ارسلان بن مسعود در سال 587 نكسار و اماسيه را به دو برادرزادهء خود داد ؛ ولى بعد از مرگ قلج ارسلان ، نفاق ميان فرزندانش افتاد . . . ركن الدين سليمان صاحب توقات به قصد تسخير ميراث پدر حكومت كرد . همه شهرها را از دست برادران گرفت ، آنگاه به نكسار و اماسيه لشكر كشيد و آن دو شهر را نيز تصرف كرد . « 9 » ادريسى در وصف راههاى آسياى صغير از اماسيه نام مىبرد ، ولى آن را وصف\r\n\r\n\r\n","description":"","footnote":"\r\n( 1 ) . معجم البلدان ؛ ج 1 ، ص 75 .\r\n( 2 ) . تاريخ ابن خلدون ؛ ج 4 ، ص 27 ، 584 ، 769 و 803 .\r\n( 3 ) . نزهة القلوب ؛ ص 94 و 190 .\r\n( 4 ) . سرزمينهاى خلافت شرقى ؛ به نقل از : جهان‌نما ؛ ص 155 .\r\n( 5 ) .  Justinianopolis \r\n( 6 ) . سرزمينهاى خلافت شرقى ؛ ص 155 .\r\n( 7 ) . نزهة القلوب ؛ ص 99 .\r\n( 8 ) . سرزمينهاى خلافت شرقى ؛ ص 155 .\r\n( 9 ) . تاريخ ابن خلدون ؛ ج 4 ، ص 271 و 273 .\r\n","page_name":" 344 ","page_number":350},
  {"content":"\r\n\r\nنمىكند . « 1 » ابو الفداء مىنويسد : كسى كه اماسيه را ديده بود براى من حكايت كرد كه شهر بزرگى است با بوستانها و نهرى بزرگ و بارويى استوار ، از نهر با دولاب آب مىكشند و مزارع را سيراب مىكنند . رود اماسيه از خود شهر اماسيا مىگذرد و به درياى سياه ( درياى سينوب ) مىريزد . در اين رودخانه نقره يافت مىشود . « 2 » حمد الله مستوفى مىنويسد : اين شهر را سلطان علاء الدين كيقباد سلجوقى تجديد بنا كرد . محصول اين شهر انواع ميوه است و هواى خوش و پاكيزه‌اى دارد . « 3 » ابن بطوطه سيّاح قرن هشتم كه خود اماسيه را ديده ، مىنويسد : اين شهر بزرگ باغ و درخت و ميوهء فراوان دارد و به وسيلهء دولابهايى كه بر كنار شهر نصب كرده‌اند باغها و خانه‌ها را آبيارى مىكنند . اماسيه خيابانها و بازارهاى وسيع دارد و در قلمرو پادشاه عراق ( ايلخانان مغول ) است . « 4 » حاج زين العابدين شيروانى در قرن يازدهم در وصف اماسيه نوشته است : شهرى بزرگ و به كثرت آب و صفوت هوا معروف است . ثروت فراوان و جمعيت بيشمار دارد . در ميان كوهستان واقع است . اكنون ( زمان او ) نزديك ده هزار باب خانهء خوب در آن است . . .\r\nباغات بسيار و نهرهاى بيشمار دارد . . . حبوبات و غلاتش فراوان است . مردمش ترك‌زبان و نسبت به فقرا و غريبان مهربانند و غالبا حنفى مذهب و عيسوىاند . . . يكى از سلاطين عثمانى مسجدى عالى در آن بنا كرده است . « 5 »\r\n\r\nلاذق .\r\nاين شهر در شمال اماسيه قرار دارد . در زمان سلاجقهء روم جايى پراهميت بوده است و در تاريخ ابن بىبى مكررا نامش آمده است . « 6 » به نوشتهء محمود آق‌سرايى ، وقتى كار مملكت غياث الدين رونق گرفت ، انطاليه و لاذيق ( لاذق ) را فتح كرد ، سپس به جنگ با سيليوس ، امپراتور بيزانس ، رفت و نزديك لاذيق به دست كفّار شهيد شد . « 7 » ادريسى به اين محل همين اندازه اشاره كرده است كه سمت جنوب درياى بنطس به بلاد\r\n\r\n\r\n","description":"","footnote":"\r\n( 1 ) . نزهة المشتاق ؛ ج 2 ، ص 812 - 814 .\r\n( 2 ) . تقويم البلدان ؛ ص 439 .\r\n( 3 ) . نزهة القلوب ؛ ص 95 و 96 .\r\n( 4 ) . سفرنامهء ابن بطوطه ؛ ج 1 ، ص 329 .\r\n( 5 ) . بستان السياحه ؛ ص 46 و 47 .\r\n( 6 ) . تاريخ سلجوقيان ( ذيل اخبار سلاجقهء روم ) ؛ ص 26 و 308 به بعد .\r\n( 7 ) . تاريخ سلاجقه ( مسامرة الاخبار و . . . ) ؛ ص 32 .\r\n","page_name":" 345 ","page_number":351},
  {"content":"\r\n\r\nلاذق محدود است . « 1 » ابن بطوطه در وصف لاذق مىنويسد : اين شهر را « دونغوزله » هم ناميده‌اند و معناى آن شهر خوكهاست . اين شهر از بهترين و پرجمعيت‌ترين شهرهاست و هفت مسجد جمعه و باغهاى آراسته و چشمه‌هاى پرآب و بازارهاى خوب دارد . يك نوع پارچهء پنبه‌اى در آن شهر بافته مىشود كه بىنظير است . . . اين پارچه به لاذقى معروف است . بافندگان آن بيشتر زنان رومى هستند كه گروه بيشمارى از آنان تحت ذمهء مسلمانان به‌سر مىبرند . . . مردم لاذق ، بلكه همهء مردم آن نواحى از منكرات نمىپرهيزند . . . پادشاه لاذق ، سلطان ينتج ، يكى از بزرگترين سلاطين بلاد روم است .\r\nابن بطوطه از پذيرايى گرمى كه پادشاه از او و همراهانش كرده بود ، تعريف مىكند . « 2 »\r\n\r\nبندر سمسون ( صامصون يا سامسون ) .\r\nاين بندر كه روميها به آن امىسوس « 3 » مىگفتند « 4 » ، در كنار درياى سياه قرار دارد . در حكومت سلاجقهء روم از بنادر مهم و معروف آسياى صغير در كنار درياى سياه بوده است . آق‌سرايى مىنويسد : ايلخان مغول ، هلاكو خان ، ولايت دانشمنديه از سيواس تا ساحل سينوب و سامسون را به سلطان ركن الدين داد و قرار شد كه توقات مقر فرمانروايى او باشد ؛ « 5 » ولى اندكى بعد به سبب هرج‌ومرج در بلاد روم قرار بر اين شد كه اين ولايت دو قسمت شود و قسمتى را ( ولايت دانشمنديه از سيواس و توقات و . . . سواحل سينوب و سامسون ) مجير الدين امير شاه صاحب شود ، « 6 » ولى وقتى مجير الدين تصميم گرفت كه از آق‌سرا به سامسون برود مهذب الدين مسعود بك فرزند معين الدين پروانه ساحل سامسون را غارت كرد و حاصل شهر و ولايت و موجودى دار الضرب شهر را به تاراج برد . « 7 » به نوشتهء ابو الفداء ، سامسون فرضه‌اى است مشهور و كشتيهاى قرم ( كريمه ) به آنجا رفت‌وآمد دارند . ابن سعيد مىگويد : سامسون در مشرق رودى است كه از اماسيا مىآيد و از سامسون مىگذرد .\r\n\r\n\r\n","description":"","footnote":"\r\n( 1 ) . نزهة المشتاق ؛ ج 2 ، ص 921 .\r\n( 2 ) . سفرنامهء ابن بطوطه ؛ ج 1 ، ص 320 - 322 .\r\n( 3 ) .  Amysos \r\n( 4 ) . سرزمينهاى خلافت شرقى ؛ ص 155 .\r\n( 5 ) . تاريخ سلاجقه ( مسامرة الاخبار و . . . ) ؛ ص 62 .\r\n( 6 ) . همان ؛ ص 154 .\r\n( 7 ) . همان ؛ ص 256 و 265 .\r\n","page_name":" 346 ","page_number":352},
  {"content":"\r\n\r\nگفته‌اند كه سامسون قناتهايى دارد كه آب آن قناتها بوستانها و باغستانهايى پديد آورده‌اند . شهر بر ساحل دريا و در گودى واقع است و در جنوب آن كوهى است كه از مشرق به مغرب كشيده شده است . « 1 » حمد الله مستوفى در وصف سامسون مىنويسد : بر كنار درياى روم است و بندر كشتيهاست . « 2 » به نوشته دمشقى انصارى سامسون لنگرگاهى جديد و نيكو دارد و ليموى آن بس دلپسند است . « 3 »\r\n\r\nنيكسار ( نكيسار ، نيوسزار ) .\r\n« 4 » اين شهر در مملكت سلاجقهء روم مركز مهمى بوده است . به نوشتهء آق‌سرايى ، هنگامى كه سلطان آلب ارسلان به روم لشكر كشيد ، سپاه روم را شكست داد و امپراتور و شاهان تابعهء آن سرزمين مانند نيكسار ، توقات و سيواس را اسير كرد . « 5 » در دوران فرمانروايى قلج ارسلان بن سليمانشاه وقتى قلج ارسلان در حوالى بيره و رها و ديار بكر و ساحل فرات ييلاق و قشلاق مىكرد ارميانوس ، امپراتور روم ، با صد و بيست هزار سپاه با سازوبرگ فراوان به قصد سرزمين مسلمانان حركت كرد . او ابتدا به شهرهاى نيكسار ، سواس ، توقات و . . . ، از شهرهاى سرزمين دانشمنديان ، وارد شد ، ولى از اين لشكركشى طرفى نبست ، اندكى بعد در تقسيم‌بندى سلطان قلج ارسلان نيكسار و قيلو حصار سهم ناصر الدين بركيارق ، يكى از برادرزاده‌هاى قلج ارسلان ، شد كه بعدها به تصرف ركن الدين سليمان درآمد . « 6 » در آخرين سال حكومت الجايتو سلطان ، ايرينجين ( يكى از سرداران مغول ) به عزم ديدار سلطان روانهء دربار او شد و هنگام عبور در نيكسار قشلاق كرد و ماليات آنجا را به بهانه‌اى به ملكيت خود درآورد و به ستم و ظلم از مردم ستاند . « 7 » حمد الله مستوفى مىنويسد : نيكسار شهرى وسط است و باغستان فراوان و ميوه بسيار دارد . حقوق ديوانى آن صد و هشتاد و هفت هزار دينار است . « 8 »\r\n\r\n\r\n","description":"","footnote":"\r\n( 1 ) . تقويم البلدان ؛ ص 451 .\r\n( 2 ) . نزهة القلوب ؛ ص 96 .\r\n( 3 ) . نخبة الدهر ؛ ص 240 .\r\n( 4 ) .  Neo Caesarea \r\n( 5 ) . تاريخ سلاجقه ( مسامرة الاخبار و . . . ) ؛ ص 17 .\r\n( 6 ) . همان ؛ ص 27 و تاريخ ابن خلدون ؛ ج 4 ، ص 271 و 273 .\r\n( 7 ) . همان ؛ ص 309 .\r\n( 8 ) . نزهة القلوب ؛ ص 99 .\r\n","page_name":" 347 ","page_number":353},
  {"content":"\r\n\r\n\r\nتوقات ( دوقاط ) .\r\nاين شهر در مغرب نيكسار سر راه اماسيه قرار داشت و يكى از شهرهاى تابعه سلاجقه روم بود و از شهرهايى است كه پس از شكست سپاه روم در ملازگرد به تصرف آلب ارسلان درآمد . « 1 » توقات را سلطان قلج ارسلان به ركن الدين سليمان واگذار كرد . « 2 » هنگام حمله مغول وقتى سلطان ركن الدين با معين الدين پروانه به ولايت دانشمنديه آمدند ، توقات را مركز سلطنت خود قرار دادند . « 3 » ياقوت در وصف توقات مىنويسد : شهر كوچكى است در سرزمين روم ميان قونيه و سيواس و داراى قلعه محكم و استوارى است . « 4 » در سال 676 هجرى قمرى وقتى سلطان بيبرس سپاه مغول را در ابلستان درهم شكست ، سپاه شكست‌خورده مغول به سوى توقات آمد . به دنبال آنان ملك ظاهر بيبرس به قيصريه ( قيساريه ) آمد و بر تخت سلطنت نشست . « 5 » نام توقات مكررا در حوادث و شورشهاى اواخر دوره ايلخانان آمده است . « 6 » به نوشته ابو الفداء توقات شهرى است كوچك محاط در كوههايى از خاك سرخ ، بوستانها و ميوه‌هاى نيكو دارد . هوايش معتدل است ؛ نه سرد و نه گرم . قلعه‌اى زيبا ، ولى كوچك دارد . « 7 »\r\n\r\nسيواس .\r\n« 8 » اين شهر از مراكز مهم سلاجقهء روم بوده است و از شهرهايى است كه در جنگ ملازگرد به تصرف سلجوقيان درآمد . « 9 » در تقسيم مملكت روم قلج ارسلان ، سيواس و آق‌سرا را به قطب الدين ملكشاه سپرد . « 10 » در سال 685 شاهزاده گيخاتو طبق فرمان به سيواس آمد و سپس به قيصريه وارد شد . « 11 » در دوران حكومت غازان خان ، سلطان علاء الدين بن فرامرز براى نوبت دوم به سلطنت روم رسيد و يك‌يك شهرها را\r\n\r\n\r\n","description":"","footnote":"\r\n( 1 ) . تاريخ سلاجقه ( مسامرة الاخبار و . . . ) ؛ ص 16 و 17 .\r\n( 2 ) . همان ؛ ص 30 .\r\n( 3 ) . همان ؛ ص 49 .\r\n( 4 ) . معجم البلدان ؛ ج 2 ، ص 59 .\r\n( 5 ) . تاريخ سلاجقه ( مسامرة الاخبار و . . . ) ؛ ص 113 و 114 .\r\n( 6 ) . همان ؛ ص 190 ، 191 ، 259 ، 265 ، 283 و . . . .\r\n( 7 ) . تقويم البلدان ؛ ص 441 .\r\n( 8 ) .  Sivas \r\n( 9 ) . تاريخ سلاجقه ( مسامرة الاخبار و . . . ) ؛ ص 17 .\r\n( 10 ) . همان ؛ ص 30 .\r\n( 11 ) . همان ؛ ص 146 .\r\n","page_name":" 348 ","page_number":354},
  {"content":"\r\n\r\nبه اطاعت خود درآورد و به شهر سيواس آمد . « 1 » به نوشتهء ابو الفداء ، سيواس شهرى بزرگ و مشهور بوده با قلعه‌اى كوچك و چشمه‌هاى آب ، ولى درختان اندك ، و نهرى بزرگ در نيم‌فرسنگى شهر داشته است . او از قول ابن سعيد مىنويسد : سيواس از امهات بلاد و در نزد بازرگانانش شهر مشهورى بوده . . . در مشرق آن ارزن الرّوم واقع شده . هواى سيواس بسيار سرد بوده است . « 2 » حمد الله مستوفى مىنويسد : سيواس از اقليم پنجم است . . . باروى شهر رو به ويرانى بود كه سلطان علاء الدين بن كيقباد سلجوقى آن را با سنگ تراشيده ساخت . . . حاصل آن غله و ميوه و پنبه است . صوف سيواسى مشهور است و از آنجا مىآورند . « 3 » ابن بطوطه كه در قرن هشتم شهر سيواس را ديده مىنويسد : سيواس جزء قلمرو پادشاه عراق ( ايلخانان ) و بهترين مستملكات او در اين ناحيه است . . . شهرى است خوش‌ساز كه خيابانهاى وسيع و بازارهاى پرجمعيت دارد . خانهء مدرسه‌مانندى هم به نام دار السيادة دارد كه فقط سادات در آن منزل مىكنند . ابن بطوطه وصفى هم از گروههاى جوانمردان شهر و پذيرايى آنها را از او در كتاب خود آورده است . « 4 » شامى در حركت امير تيمور به بلاد روم مكررا از شهر سيواس نام مىبرد و مىنويسد : تيمور پس از اينكه به شهر سيواس در مرز روم رسيد ، متوجه شد كه شهر حصارى به غايت بلند و استوار دارد و در جانب شرقى و شمالى و قبلهء آن خندقى بزرگ و پرآب است . . . ولى طرف غربى شهر كه در آنجا سراپرده زده بود ، قابل نقب زدن است . از طرف ايلدروم بايزيد ( ايلدرم ) ، اميرى مصطفىنام با چهار هزار سوار در شهر بود و مقاومت مىكرد .\r\nتيمور فرمان داد كه در اطراف حصار شهر عرّاده و منجنيق نصب كنند و برجها در مقابل حصار شهر درست كنند . . . مدت هجده روز چنين كردند تا نقبها در اطراف حصار شهر زده شد . تيمور فرمان داد كه در نقب آتش روشن كنند و با منجنيق باروى شهر را كوبيد تا به صورت غربالى ( سوراخ‌سوراخ ) درآمد و شهر تسليم او شد . « 5 »\r\n\r\n\r\n","description":"","footnote":"\r\n( 1 ) . همان ؛ ص 282 .\r\n( 2 ) . تقويم البلدان ؛ ص 439 .\r\n( 3 ) . نزهة القلوب ؛ ص 94 .\r\n( 4 ) . سفرنامهء ابن بطوطه ؛ ص 328 و 329 .\r\n( 5 ) . ظفرنامه ؛ ص 217 ، 219 ، 220 ، 248 ، 252 ، 253 .\r\n","page_name":" 349 ","page_number":355},
  {"content":"\r\n\r\n\r\nآق شهر ( شهر سفيد ) .\r\nاين شهر در شمال‌شرقى آناتولى ، در جنوب غربى قره حصار شرقى . . . در شمال‌شرقى شهر زاره قرار دارد . صحراى ميان اين شهر و رودخانه معروف كلكت ايرماق ( كلكت چاى ) و سوشهرى امروز را صحراى آق شهر مىناميدند . « 1 » نام اين شهر در منابع قبل از مغول نيامده است . ابن خلدون مىنويسد : در سال 641 هجرى قمرى مغول به بلاد روم رفتند ، غياث الدين كيخسرو بن كيقباد ، از ايوبيان و ديگر تركانى كه مجاور او بودند يارى خواست . . . چون مقدمه لشكرش در آق شهر ارزنجان با مغولان روبرو گرديد ، منهزم شد . « 2 » در دوران مغول خواجه رشيد الدين فضل الله نخستين مورخى است كه نام آن را در رويدادهاى سال 698 / 1299 آورده است : « . . . در صحراى آق شهر ارزنجان ملاقات افتاد » « 3 » و از جغرافيادانان ، نخستين‌بار حمد الله مستوفى در وصف آق شهر مىنويسد : آق‌سرا از اقليم چهارم است . . . آق شهر ارزنجان بر هفت فرسنگى آنجاست . « 4 » نام آق‌شهر در فرمانروايى سلاله‌هاى تركمان ( قراقويونلو و آق قويونلو ) آمده است . « 5 » آق شهر بعدها از سوى على بيك ، يكى از اميران قرامان كه داماد سلطان مراد خان غازى ( پادشاه عثمانى ) شده بود ، به عنوان مهريه به دختر او بخشيده شد . « 6 » در زمان شاه طهماسب اول ، فرزندش اسماعيل ميرزا آق‌شهر را به تصرف سپاه ايران درآورد ؛ ولى اندكى بعد ، شاه طهماسب آنجا را با توابع آن به كيخسرونام و فرزندش ، كه با هداياى فراوان به دربار او آمده بودند ، بخشيد . « 7 »\r\n\r\nقره حصار ( قلعه سياه ) .\r\nاين قلعه در شمال غربى آق شهر واقع بود . ابن بىبى آن را قره حصار دولت ناميده تا اين قلعه با قلاع ديگر كه حمد الله و ديگران آورده‌اند ، اشتباه نشود . « 8 » در حملهء سلطان غياث الدين كيخسرو به جمرى يكى از سران ترك ، با سپاه فراوان به حدود انكوريه ( انقره ) آمد و از آنجا به قره حصار دولت ، كه در آن ايام پايگاه\r\n\r\n\r\n","description":"","footnote":"\r\n( 1 ) . دايرة المعارف بزرگ اسلامى ؛ ج 1 ، ص 499 و ديار بكريه ؛ ص 42 .\r\n( 2 ) . تاريخ ابن خلدون ؛ ج 4 ، ص 278 .\r\n( 3 ) . تاريخ مبارك غازانى ؛ ص 122 .\r\n( 4 ) . نزهة القلوب ؛ ص 95 .\r\n( 5 ) . ديار بكريه ؛ ج 1 ، ص 42 ، 90 ، 150 و 206 .\r\n( 6 ) . اسناد و مكاتبات تاريخى ايران از تيمور تا شاه اسماعيل ؛ ص 26 ( در حاشيه ) .\r\n( 7 ) . خلاصة التواريخ ؛ ج 1 ، ص 330 ، 352 .\r\n( 8 ) . سرزمينهاى خلافت شرقى ؛ ص 156 .\r\n","page_name":" 350 ","page_number":356},
  {"content":"\r\n\r\nجمرى بود ، حمله و آن را فتح كرد . « 1 » حمد الله مستوفى از قره حصار دولت با نام قره حصار ليمونيه كه به حدود آق شهر ارزنجان است ياد كرده است . « 2 » قلعهء قره حصار در جهان‌نما با نام « قره حصار شابين » منسوب به « شاب » يعنى زاب سفيد آمده ، چون معدن زاج سفيدى در حوالى آن قلعه بوده است . « 3 »\r\n\r\nارزنجان .\r\nاين شهر در مغرب ارزن الروم و در ساحل راست رود فرات واقع بود . نام اين شهر در حملات روميان به بلاد اسلام در زمان آلب ارسلان آمده است . « 4 » آق‌سرايى مىنويسد : سلطان علاء الدين كيقباد سلجوقى . . . سلطان جلال الدين خوارزمشاه را در ياسى چمن ارزنجان شكست داد . « 5 » نام ارزنجان مكررا در دوران فرمانروايى سلاجقهء روم آمده است . « 6 » در سال 625 علاء الدين كيقباد ، به كمك داود پسر بهرام شاه شهر ارزنجان را تصرف كرد . « 7 » ياقوت در وصف ارزنجان مىنويسد : شهرى كوچك و پاكيزه و به لطافت مشهور است . پرخير و بركت و پرجمعيت و از شهرهاى ارمنستان است كه ميان روم و اخلاط واقع شده و به ارزن الرّوم نزديك است . اكثر مردم آن ارامنه هستند و در آنجا مسلمانان نيز سكونت دارند و از اشراف آنجا به‌شمار مىآيند . شرب خمر و فسق و فساد در آنجا رواج دارد . « 8 » به نوشته حمد الله مستوفى ارزنجان از اقليم چهارم است . سلطان علاء الدين كيقباد سلجوقى تجديد عمارتش كرد و باروى آن را با سنگ تراشيده ساخت . هوايش به غايت خوب است . آب فرات از كنار آن مىگذرد . حاصلش غله و ميوه و پنبه و انگور فراوان است و حقوق ديوانىاش سى و سه تومان و دو هزار و پانصد دينار است . « 9 » ابن بطوطه در وصف ارزنجان مىنويسد : در قلمرو پادشاه عراق است . اكثريت سكنه اين شهر بزرگ و آبادان ارمنى هستند و مسلمانان اين شهر به تركى سخن مىگويند . ارزنجان داراى بازارهايى مرتب و پارچه‌هاى خوب و معادن مس است\r\n\r\n\r\n","description":"","footnote":"\r\n( 1 ) . تاريخ سلاجقه ( مسامرة الاخبار و . . . ) ؛ ص 131 .\r\n( 2 ) . نزهة القلوب ؛ ص 97 .\r\n( 3 ) . سرزمينهاى خلافت شرقى ؛ ص 156 .\r\n( 4 ) . تاريخ سلاجقه ( مسامرة الاخبار و . . . ) ؛ ص 27 .\r\n( 5 ) . همان ؛ ص 33 .\r\n( 6 ) . همان ؛ ص 67 ، 116 ، 118 ، 134 و 138 .\r\n( 7 ) . تاريخ ابن خلدون ؛ ج 4 ، ص 276 .\r\n( 8 ) . معجم البلدان ؛ ج 1 ، ص 150 .\r\n( 9 ) . نزهة القلوب ؛ ص 94 و 95 .\r\n","page_name":" 351 ","page_number":357},
  {"content":"\r\n\r\nكه از مس ظروف مختلف و پيه‌سوز مىسازند . « 1 » در سال 798 امير چوپان به دنبال سولميش ، يكى از سران خود كه عصيان كرده بود ، به صحراى ارزنجان آمد . « 2 » در حملات امير تيمور به شهرهاى روم و آسياى صغير نام ارزنجان مكررا به چشم مىخورد . « 3 »\r\n\r\nارزن الروم .\r\nاين شهر مركز منطقهء قاليقلا ( كيليكيه ) بوده است . « 4 » به نوشتهء ابن خرداذبه ، منطقهء قاليقلا در ارمنيه ( ارمنستان ) چهارم قرار داشته « 5 » و بالطبع مركز آن ارزن الرّوم نيز در ارمنستان چهارم بوده است . ارزن الروم را اعراب به همين نام ، ارمنيها كرن « 6 » و يونانيها تئودوسيوپليس « 7 » مىناميدند . در فرمانروايى سلاجقهء روم اين شهر از مراكز مهم آنان بود . پس از مرگ سلطان قلج ارسلان ، بزرگترين فرزند او ركن الدين سليمانشاه عزم ديار گرج كرد ، ارزن الروم را گرفت و به برادرش مغيث الدين طغرل واگذار كرد . « 8 » در سال 625 علاء الدين داوود شاه و كيقباد شهر ارزن الروم را محاصره كردند ، ولى صاحب ارزن الروم كه پسر عموى كيقباد بود ، به اطاعت سلطان جلال الدين خوارزمشاه درآمد . « 9 » به نوشته ياقوت ارزن الروم شهر مشهورى است نزديك خلاط و قلعهء استوارى دارد . از قديمترين نواحى ارمينيه است ، اما اكنون [ زمان ياقوت 
  ] در ظاهر ويران است . « 10 » در سال 656 هجرى قمرى سپاه مغول به سردارى بايجو به قصد روم لشكر كشيد و از ارزن الروم عبور كرد و به آق‌سرا آمد ؛ ولى شهرها از جمله ارزن الروم به ويرانى كشيده شد . « 11 » در سال 691 ايلخان مغول گيخاتو هنگام بازگشت از روم ، طاشتمور را به فرمانروايى ارزن الروم تا ساحل انطاليه منسوب كرد . « 12 » در زمان سلطنت\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 330 .\r\n( 2 ) . تاريخ سلاجقه ( مسامرة الاخبار و . . . ) ؛ ص 245 .\r\n( 3 ) . ظفرنامهء شامى ؛ ص 153 ، 218 ، 250 ، 251 .\r\n( 4 ) . سرزمينهاى خلافت شرقى ؛ ص 125 .\r\n( 5 ) . المسالك و الممالك ؛ ص 100 .\r\n( 6 ) .  Karin \r\n( 7 ) .  Theodosiopolis \r\n( 8 ) . تاريخ سلاجقه ( مسامرة الاخبار و . . . ) ؛ ص 31 .\r\n( 9 ) . تاريخ ابن خلدون ؛ ج 4 ، ص 276 - 277 .\r\n( 10 ) . معجم البلدان ؛ ج 1 ، ص 150 .\r\n( 11 ) . تاريخ سلاجقه ( مسامرة الاخبار و . . . ) ؛ ص 41 .\r\n( 12 ) . همان ؛ ص 179 و 180 .\r\n","page_name":" 352 ","page_number":358},
  {"content":"\r\n\r\nغازان خان مغول ، سلطان علاء الدين بن فرامرز براى باردوم به سلطنت سلاجقه روم رسيد . ايلخان مغول او را به حكمرانى ارزن الروم تا ساحل انطاليه و حدود ديار بكر تا ساحل سينوب منسوب كرد . « 1 » ابو الفداء از عماد كاتب اصفهانى نقل مىكند كه قاليقلا همان ارزن الرّوم است و از قول ابن سعيد مىگويد كه ارزن الرّوم پايان مرز بلاد روم است و در شرق و شمال‌شرقى آن ، سرچشمه رود فرات واقع است . « 2 » حمد الله مستوفى كه معاصر با ابو الفداء است مىنويسد : ارزن الروم از اقليم چهارم است . در اين شهر كليسايى است عظيم ، چنان كه عاليتر از آن عمارتى در آن سرزمين نيست و در اين كليسا گنبدى عالى بوده كه پنجاه گز در پنجاه گز قطر آن بوده است . قسمتى از طاق آن گنبد در شب ولادت حضرت رسول ( ص ) فرود آمد ، چنان كه هرچه آن را عمارت مىكنند فرود مىآيد و به حال نخست بازنمىگردد . در برابر آن كليسا ، مسجدى به طول و عرض كعبهء مسلمانان ساخته‌اند و آن را همانند كعبه مىدانند . حقوق ديوانى اين شهر بيست و دو هزار دينار است . « 3 » ابن بطوطه مىنويسد : از ارزنجان به شهر ارزروم رفتيم . اين شهر نيز نخست حكومت پادشاه عراق و شهرى بزرگ است ، اما بيشتر قسمتهاى آن به دليل اختلافات ميان دو طايفه از بزرگان شهر ويران شده است . سه نهر از وسط اين شهر مىگذرد و بيشتر خانه‌هاى آن باغهاى مشجر و درختان مو دارد . « 4 » به نوشته شامى ، امير تيمور براى باردوم كه قصد روم كرد ، در راه خود براى فتح قلعهء كاماخ ابتدا به ارزروم آمد و سپس به ارزنجان ، كه قلعه در حدود آنجا بود ، رفت . « 5 »\r\n\r\nملازگرد « 6 »\r\n. اين شهر در كنار رودخانه ارسناس « 7 » يكى از سرشاخه‌هاى شرقى رود فرات قرار داشت . به نوشتهء اصطخرى ملازگرد در نيمه اوّل قرن چهارم از شهرهاى\r\n\r\n\r\n","description":"","footnote":"\r\n( 1 ) . همان ؛ ص 278 و 279 .\r\n( 2 ) . تقويم البلدان ؛ ص 311 و 441 .\r\n( 3 ) . نزهة القلوب ؛ ص 95 .\r\n( 4 ) . سفرنامهء ابن بطوطه ؛ ج 1 ، ص 330 .\r\n( 5 ) . ظفرنامه شامى ؛ ص 250 .\r\n( 6 ) . اين شهر به صورتهاى مختلف منازجرد ، منازگرت و ملاسگرد نيز گفته شده است ( سرزمينهاى خلافت شرقى ؛ ص 124 ) .\r\n( 7 ) .  Arsanias \r\n","page_name":" 353 ","page_number":359},
  {"content":"\r\n\r\nكوچك و آبادان بوده است . « 1 » صاحب حدود العالم مىنويسد : ثغرى است در برابر روميان . مردمانى جنگجو دارد و جايى بانعمت است . « 2 » به نوشته مقدسى ، ملازگرد جزء ارمينيه و از نواحى بردعه است . شهرى است با بارو و چند منبرگاه و باغستان بسيار .\r\nمسجد جامع آن در كنار بازار قرار دارد . « 3 » طغرل سلجوقى وقتى به ارمينيه و ملازگرد لشكر كشيد اين دو شهر در دست روميان بود . ملازگرد آن زمان شهر استوارى بود . طغرل آن را محاصره كرد ، ظاهرا موفق به گرفتن آن نشد ، ولى بلاد اطراف آن را غارت و ويران كرد . در سال 463 سلطان آلب ارسلان در ملازگرد بر سپاه رومانوس ( چهارم ) ، امپراتور روم ، پيروز شد و امپراتور را نيز به اسارت گرفت و شهر به دست سلجوقيان افتاد . « 4 » ادريسى مىنويسد : منازجرت از نظر كوچكى و بزرگى و آبادانى همانند شهرهاى بدليس ، نشوى و ارزن است و تفاوتى ميان آنها نيست و همگى پرنعمت و آبادند . « 5 » ياقوت در وصف ملازگرد مىنويسد : منازجرد شهر مشهورى است مانند خلاط در سرزمين روم ، در شمار شهرهاى ارمينيه است و مردم آن ارمنى و رومى هستند « 6 » ابو الفداء مىنويسد : ملازجرد شهرى كوچك با بناهايى از سنگ سياه است . در آن چشمه‌هايى است ، ولى درخت ندارد . « 7 » به نوشته حمد الله مستوفى اين شهر از اقليم چهارم است ، اكنون قلعه‌اى بزرگ و استوار دارد كه جاى خوبى است و هواى آن خوش است . حقوق ديوانىاش چهارده هزار دينار است . « 8 »\r\n\r\nاميرنشينهاى دهگانهء تركمان آسياى صغير\r\nحدود اميرنشينهاى دهگانه تركمان در قرن هشتم هجرى با حدود ايالات قديم يونان و روم در آسياى صغير تقريبا يكى بوده است . بزرگترين اميرنشينهاى دهگانه ، اميرنشين\r\n\r\n\r\n","description":"","footnote":"\r\n( 1 ) . مسالك و ممالك ؛ ص 159 .\r\n( 2 ) . حدود العالم ؛ ص 160 .\r\n( 3 ) . احسن التقاسيم ؛ بخش 2 ، ص 558 .\r\n( 4 ) . تاريخ ابن خلدون ؛ ج 4 ، ص 11 - 21 .\r\n( 5 ) . نزهة المشتاق ؛ ج 2 ، ص 825 .\r\n( 6 ) . معجم البلدان ؛ ج 5 ، ص 202 .\r\n( 7 ) . تقويم البلدان ؛ ص 453 .\r\n( 8 ) . نزهة القلوب ؛ ص 101 و 102 .\r\n","page_name":" 354 ","page_number":360},
  {"content":"\r\n\r\n( ولايت ) قرامان است كه از شمال به ولايت قزل احمدلى ، از شمال‌شرقى به مملكت ايلخانان در شهرهاى قيصريه و قيرشهر ، از جنوب به درياى روم ، از مشرق به ارمنستان صغير ( سيسيه ) و از مغرب به ولايات عثمانلى ، كرميان ، حميد و تكه محدود است . نام اين ولايت از نام قبيلهء تركمنى كه در آن ناحيه اقامت داشتند ، مأخوذ است . كرسى ( مركز ) اين ولايت شهر لارنده بود كه به مناسبت نام ولايت ، « قره‌مان » نيز ناميده مىشد . « 1 » ادريسى از شهر لارنده ضمن وصف راههاى آسياى صغير نام مىبرد و مىنويسد : از انقره تا شهر لارنده چهار روز راه و از لارنده تا شهر سنطى پنج روز راه است . « 2 » در حمله مغول نواحى قونيه و لارنده و . . . در معرض تاخت‌وتاز لشكر مغول قرار گرفت و غنايم و اسراى بيشمار و نقود و اجناس و مواشى بىحساب به دست آنان افتاد . « 3 » يك قرن بعد از حمله مغول ، دمشقى انصارى لارنده را جزء شهرهاى آسياى صغير نام برده است . « 4 » ابو الفداء مىنويسد : لارنده در شمال‌شرقى قونيه واقع است و با آن يك روز راه فاصله دارد . « 5 » ابن بطوطه مىگويد : از قونيه به لارنده رفتم كه شهرى زيبا و پرآب و درخت است . سلطان لارنده ملك بدر الدين پسر قرمان است . « 6 » از شهرهاى ديگر اين ولايت قونيه است كه چون پايتخت سلاجقهء روم بوده است قبلا دربارهء آن سخن گفته شد .\r\nشهر انقره « 7 » واقع در قسمت شمالى ولايت قرامان از شهرهاى مهم و قديمى اين ولايت است كه نويسندگان قديم مسلمان آن را آنقره و نويسندگان اخير ايرانى و ترك به آن انگوريه گفته‌اند . « 8 » ابن خرداذبه مىنويسد : معتصم ( خليفه عباسى ) شهر أنقره ( انگوريه ) را خراب و عمّوريه را فتح كرد . وى اضافه مىكند كه انقره در ناحيهء بقلّار\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 156 و 157 .\r\n( 2 ) . نزهة المشتاق ؛ ج 2 ، ص 813 .\r\n( 3 ) . تاريخ سلاجقه ( مسامرة الاخبار . . . ) ؛ ص 130 .\r\n( 4 ) . نخبة الدهر فى عجايب البر و البحر ؛ ص 386 .\r\n( 5 ) . تقويم البلدان ؛ ص 430 .\r\n( 6 ) . سفرنامهء ابن بطوطه ؛ ج 1 ، ص 326 .\r\n( 7 ) .  Ancyra \r\n( 8 ) . سرزمينهاى خلافت شرقى ؛ ص 158 .\r\n","page_name":" 355 ","page_number":361},
  {"content":"\r\n\r\nقرار دارد . « 1 » به نوشتهء مسعودى انقره اسقف‌نشين بوده است . « 2 » مقدسى در شرح راههاى اقليم أقور از انقره نام برده است . « 3 » در اواخر قرن پنجم و اوايل ششم هجرى قمرى به دنبال نزاع امير ملطيه و گمشتكين ، امير دانشمندى كه از فرنگان كمك خواسته بود ، قلعهء انكوريه ( انقره ) به تصرف فرنگان درآمد . « 4 » انقره در دورهء سلاجقهء روم از شهرهاى مهم بوده و نخستين‌بار قلج ارسلان سلجوقى ، كفار روم را منهزم و انقره را مسخّر كرد « 5 » و بعدها در تقسيم‌بندى قلج ارسلان انقره به محى الدين ( مسعود شاه ) رسيد ؛ « 6 » ولى برادرش علاء الدين كيقباد كه از دست عز الدين كيكاووس به انقره گريخته بود ، آنجا را از محى الدين گرفت و او را تبعيد كرد . « 7 » به نوشته ادريسى از كمخ تا انقره ، كه شهر ويرانى است ، راه ادامه دارد . « 8 » ياقوت مىنويسد : انقره ، انكوريه نيز خوانده مىشود . نام آن در روايت امرؤالقيس كه براى انتقام قتل پدرش به دربار روم رفت تا كمك بگيرد . . . ، آمده است . « 9 » ابو الفداء از ابن سعيد روايت مىكند كه شهر انكوريه ( أنقره ) داراى قلعه‌اى است بر تپه‌اى بلند . در آنجا آب جارى و بوستان نيست . شهر در ميان كوه واقع شده .\r\nشرب مردم آن از چاههاست ، ولى آب چاه آن چنان فراوان است كه به آسانى مىتوان بدان دست يافت . ميان انكوريه و قسطمونيه پنج روز راه است . « 10 » به نوشتهء حمد الله مستوفى ، انقره از اقليم چهارم است . هوايش به سردى مايل و حاصلش غله و ميوه و پنبه است . « 11 » شهرت تاريخى انقره بدان سبب است كه در اين شهر در سال 804 قمرى امير تيمور در جنگ خونينى بر سلطان عثمانى ايلدرم بايزيد غالب شد و او را اسير كرد . « 12 »\r\nدومين اميرنشين تركمان ، اميرنشين قزل احمدلى است كه از شمال به درياى سياه ، از جنوب به ولايت قرامان و عثمانلى ، از مشرق به متصرفات ايلخانان مغول\r\n\r\n\r\n","description":"","footnote":"\r\n( 1 ) . المسالك و الممالك ؛ ص 78 و التنبيه و الاشراف ؛ ص 153 .\r\n( 2 ) . التنبيه و الاشراف ؛ ص 138 .\r\n( 3 ) . احسن التقاسيم ؛ بخش 1 ، ص 210 .\r\n( 4 ) . تاريخ ابن خلدون ؛ ج 4 ، ص 266 .\r\n( 5 ) . تاريخ سلاجقه ( مسامرة الاخبار و . . . ) ؛ ص 28 .\r\n( 6 ) . همان ؛ ص 30 .\r\n( 7 ) . همان ؛ ص 33 .\r\n( 8 ) . نزهة المشتاق ؛ ج 2 ، ص 811 .\r\n( 9 ) . معجم البلدان ؛ ج 1 ، ص 271 .\r\n( 10 ) . تقويم البلدان ؛ ج 1 ، ص 271 .\r\n( 11 ) . نزهة القلوب ؛ ص 94 .\r\n( 12 ) . سرزمينهاى خلافت شرقى ؛ ص 158 .\r\n","page_name":" 356 ","page_number":362},
  {"content":"\r\n\r\n( شهرهاى سامسون ، لاذق ، اماسيه ) و از مغرب به ولايت عثمانلى محدود است . مركز اين اميرنشين شهر كره‌ده‌بولى ( گره‌دىبولى ) بوده كه در كنار رودخانهء نسبتا بزرگى قرار داشت . « 1 » نام اين شهر در كتب جغرافيايى قبل از حملهء مغول نيامده ، بعد از مغول هم فقط ابن بطوطه از آن نام برده است . او مىنويسد : نزديك شهر بولى كه رسيديم ، رودخانه‌اى ديديم كه در ظاهر كوچك مىنمود ، اما وقتى يكى از همراهان در آن وارد شد ، معلوم گرديد كه جريان آب شديدى دارد . به هر ترتيب بود از اين رودخانه عبور كرديم و در شهر بولى در خانقاه يكى از جوانمردان منزل كرديم . از رسوم آن شهر اين است كه فصل زمستان در خانقاهها آتش مىافروزند و در يكى از گوشه‌هاى خانقاه محل مخصوصى براى آتش افروختن وجود دارد كه به آن بخارى مىگويند . اين شهر بزرگ در زمين هموارى قرار دارد و داراى بازارها و كوچه‌هاى وسيعى است . هواى آن خيلى سرد است . شهر از مجموعهء چند محله به وجود آمده كه در هر محله گروهى زندگى مىكنند و از اختلاط با ديگر محلات پرهيز مىكنند . « 2 »\r\nدومين شهر مهم ولايت قزل احمدلى شهر قسطمونى ( قصطمونى ) است . اين شهر از آن امراى دانشمنديه بود كه فرزندان قلج ارسلان سلجوقى آن را تصرف كرده بودند . « 3 » هنگام سلطنت سلطان عز الدين - از اولاد قلج ارسلان - كه به موجب يرليغ ايلخان مغول به حكومت شهرهاى مشرق آسياى صغير منصوب شد ، شمس الدين بابا طغرايى به عنوان وزير او انتخاب شد . او راه نفوذ مغول را به آسياى صغير هموار كرد . . . لذا به موجب حكمى ، ولايت قسطمونيه را وجه معيشت وزارت به او دادند . « 4 » بعدها قسطمونيه كه در فرمان سلطان ركن الدين بود ، به تصرف مجير الدين امير شاه درآمد . « 5 » بعد از حملهء مغول به روم ، ادارهء ديار روم به چهار قسمت تقسيم شد كه يك قسمت آن به محمد بك پروانه واگذار شد . او قسطمونيه را مركز [ حكومت 
  ] خود قرار داد . « 6 » ابو الفداء\r\n\r\n\r\n","description":"","footnote":"\r\n( 1 ) . همان ؛ ص 167 .\r\n( 2 ) . سفرنامهء ابن بطوطه ؛ ج 1 ، ص 350 و 351 .\r\n( 3 ) . تاريخ ابن خلدون ؛ ج 4 ، ص 800 .\r\n( 4 ) . تاريخ سلاجقه ( مسامرة الاخبار و . . . ) ؛ ص 63 و 73 .\r\n( 5 ) . همان ؛ ص 154 .\r\n( 6 ) . همان ؛ ص 217 .\r\n","page_name":" 357 ","page_number":363},
  {"content":"\r\n\r\nبه نقل از ابن سعيد مىنويسد : قسطمونيه مركز تركمانان است و گويند در اطراف آن هزار خانه از آن تركمانان مىباشد . آنان در جنگ قسطنطنيه مشاركت داشته‌اند . همو گويد كه قسطمونيه در مشرق هرقله واقع است و ميان آن و سينوب سه روز راه است . « 1 » به نوشته حمد الله مستوفى قسطمونيه شهرى وسط است و حقوق ديوانى آن پانزده هزار دينار است . « 2 » ابن بطوطه در وصف آن مىنويسد : قسطمونيه از شهرهاى بزرگ و زيبا و پربركت است . در اين شهر نعمت فراوان و ارزان است . . . يك شقه گوشت گوسفند پروار را به دو درهم مىخريديم ، نان هم دو درهم بود . . . خلاصه من شهرى به ارزانى آنجا نديدم . ابن بطوطه از مدرسهء صدر الدين سليمان فينقى كه در بازار اسب‌فروشان بود ، ياد كرده است . او از مسجد جمعه شهر كه سه طبقه و از چوب ساخته شده بود و سلطان و دولتيان و قاضى و . . . در آن نماز مىگزاردند ياد كرده است . « 3 »\r\nاز بنادر مهم ولايت قزل احمدلى ، شهر و بندر مهم سينوب ( صنوب يا سينوپ ) « 4 » در ساحل درياى سياه است . در دوران سلاجقه روم اين شهر به لحاظ قلعه‌اى كه داشته مهم بوده است . علاء الدين كيقباد سلجوقى در سال 625 هجرى قمرى وقتى شنيد كه فرنگان قلعهء سينوب را تصرف كرده‌اند از راه دريا و خشكى قلعه را محاصره كرد و آن را بازپس گرفت . « 5 » در حوادث دوران سلجوقى و مغول مكررا به نام اين شهر اشاره شده است . « 6 » ابو الفداء از قول ابن سعيد مىنويسد : سينوب فرضه‌اى مشهور است واقع در شمال قسطمونيه و مغرب سامسون . به گفته يكى از افراد موثق ، شهر بارويى استوار دارد كه برخى از برجهاى آن را در دريا قرار داده‌اند . « 7 » ابن بطوطه مىنويسد : به شهر سينوب رفتيم كه شهرى پرجمعيت و زيبا و مستحكم است . اين شهر فقط از طرف مشرق با\r\n\r\n\r\n","description":"","footnote":"\r\n( 1 ) . تقويم البلدان ؛ ص 451 .\r\n( 2 ) . نزهة القلوب ؛ ص 97 .\r\n( 3 ) . سفرنامهء ابن بطوطه ؛ ج 1 ، ص 352 - 354 .\r\n( 4 ) . تقويم البلدان ؛ ص 45 و تاريخ سلاجقه ( مسامرة الاخبار و . . . ) ؛ ص 77 و سفرنامهء ابن بطوطه ؛ ج 1 ، ص 356 .\r\n( 5 ) . تاريخ ابن خلدون ؛ ج 4 ، ص 177 .\r\n( 6 ) . تاريخ سلاجقه ( مسامرة الاخبار و . . . ) ؛ ص 62 ، 77 ، 82 ، 83 ، 85 ، 133 ، 134 ، 154 ، 193 ، 257 ، 265 ، 279 و 302 .\r\n( 7 ) . تقويم البلدان ؛ ص 451 .\r\n","page_name":" 358 ","page_number":364},
  {"content":"\r\n\r\nخشكى ارتباط دارد و سه طرف ديگر آن را دريا فراگرفته است ، در جهت شرقى دروازه‌اى است كه فقط با اجازهء امير شهر مىتوان از آن وارد شهر شد . در دنبالهء شهر كوهسارى است كه مانند لنگرگاهى در ميان آب پيش رفته است و در آن باغها و مزارع و چشمه‌ها و درختان انجير و انگور فراوان است . اين كوهسار بسيار صعب‌العبور است و يازده پارچه آبادى دارد كه كفار روم در آنها زندگى مىكنند و همه تحت ذمه مسلمانانند . در بالاى اين كوهسار رباطى است منسوب به خضر و الياس پيامبر ( ع ) كه محل عبادت است و چشمه‌اى در نزديك اين رباط است . . . و قبر بلال حبشى كه از صحابهء پيامبر ( ص ) بود ، در دامنهء همين كوهسار قرار دارد . بر سر خاك او زاويه‌اى براى اطعام مسافرين و مساكين ساخته‌اند . سينوب مسجد جامع خوبى دارد و در وسط آن بركهء آبى است ، بر فراز اين بركه قبه‌اى ( گنبدى ) بر روى چهارپايه ساخته‌اند و در كنار هر پايه دو ستون مرمر كار گذاشته‌اند . بر فراز قبه منبرى با چوب ساخته‌اند ، اين قبه را معين الدين سليمان بن على پروانه ، وزير سلطان علاء الدين كيقباد سلجوقى ، بنا كرده و نماز جمعه را بر فراز آن مىگزارده است . . . . ابن بطوطه از مراسم تشييع جنازه و رسوم مردم سينوب نيز سخن گفته است . « 1 »\r\nسومين اميرنشين تركمان ، اميرنشين تكه است كه از شمال به ولايت حميد و منتشا ، از جنوب به درياى مديترانه از مشرق به ولايت قرامان و از مغرب به درياى روم و ولايت منتشا محدود است . مهمترين شهرهاى ولايت تكه دو بندر مهم علايا و انطاليه است .\r\nشهر علايا ( علائيه ) را سلطان علاء الدين سلجوقى در محل خرابه‌هاى شهر كراكسيوم « 2 » بنا كرد . « 3 » اين شهر در دوران سلاجقه روم از شهرهاى مهم بوده است . در زمان سلطان ركن الدين قلج ارسلان ، معين الدين پروانه ، وزير سلطان ركن الدين ، در انطاليه و\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 356 - 358 .\r\n( 2 ) .  Coracesium \r\n( 3 ) . تقويم البلدان ؛ ص 435 و سرزمينهاى خلافت شرقى ؛ ص 160 .\r\n","page_name":" 359 ","page_number":365},
  {"content":"\r\n\r\nعلايا كوتوالان ( قلعه‌بانان ) امين نصب كرد . « 1 » در سال 655 بايجو با سپاه مغول به بلاد روم آمد . عز الدين كيكاووس لشكرى به مقابلهء او فرستاد . بايجو آن سپاه را درهم شكست و به قونيه آمد ، عز الدين كيكاووس به علايا گريخت . « 2 » ابو الفداء مىنويسد : علايا شهر جديدى است از بناهاى علاء الدين از شاهان سلجوقى روم . نام اصلى اين شهر علائيه است . مردم آن را مخفف كرده و علايا گفته‌اند . . . علايا شهر كوچكى است در جنوب انطاليه و بر شبه‌جزيره‌اى در درياى روم واقع شده و از فرضه‌هاى ( لنگرگاهها ) آن سرزمين است . شهر بارويى دارد و پرآب و خرم است . « 3 » ابن بطوطه كه علايا را در اواخر قرن هشتم ديده مىنويسد : شهرى بزرگ و اوّل بلاد روم و در ساحل درياست .\r\nمردم آن ترك هستند . بازرگانان مصر و اسكندريه و شام به اين شهر رفت‌وآمد مىكنند .\r\nدر علايا چوب فراوان است كه از آنجا به اسكندريه ، دمياط و ساير نقاط مصر مىبرند .\r\nعلايا قلعه عجيب و محكمى دارد كه در قسمت بالاى شهر واقع شده و بانى آن سلطان علاء الدين بوده است . « 4 »\r\n\r\nانطاليه .\r\nسومين شهر و دومين بندر اميرنشين تكه است كه در صد ميلى مغرب علايا در رأس خليجى در ساحل بحر الروم ( مديترانه ) واقع است . « 5 » ادريسى اين شهر را انطاليه جديد ناميده است . « 6 » به نوشته ياقوت انطاليه شهر بزرگ و مشهورى از سرزمين روم است . او از قول بلخى مىگويد : هرگاه از قلميه و لامس عبور كنى به انطاليه مىرسى كه قلعه‌اى از سرزمين روم بر كنار درياست ، قلعه‌اش بلند ، روستايش وسيع و پرجمعيت است . « 7 » ابو الفداء مىگويد : از سخنان حجّاجى كه در سال 721 هجرى قمرى از آن ديار آمده بودند ، چنين دريافتم كه انطاليه شهرى است بر ساحل خليجى در كنار دريا . بارويى از سنگ و در غايت استوارى دارد . اين بارو را دروازه‌هايى است ، يكى به سوى دريا و ديگرى به سوى خشكى . بعضى هم حكايت كرده‌اند ، شهر كوچكى است با آب جارى و\r\n\r\n\r\n","description":"","footnote":"\r\n( 1 ) . تاريخ سلاجقه ( مسامرة الاخبار و . . . ) ؛ ص 71 .\r\n( 2 ) . تاريخ ابن خلدون ؛ ج 4 ، ص 280 .\r\n( 3 ) . تقويم البلدان ؛ ص 435 .\r\n( 4 ) . سفرنامه ابن بطوطه ؛ ج 1 ، ص 312 و 313 .\r\n( 5 ) . سرزمينهاى خلافت شرقى ؛ ص 160 .\r\n( 6 ) . نزهة المشتاق ؛ ج 2 ، ص 813 .\r\n( 7 ) . معجم البلدان ؛ ج 1 ، ص 270 .\r\n","page_name":" 360 ","page_number":366},
  {"content":"\r\n\r\nبوستانهاى بسيار و رود كوچكى نيز دارد . آب قناتها از خارج به داخل شهر و به درون كوچه‌ها و خانه‌ها جارى است . محصولات اين شهر مركباتى چون ترنج و نارنج است .\r\nفرمانرواى آنان از خودشان بود تا آنكه تركمانان بنى حميد بر آنجا مسلط شدند . ابو الفداء از ابن سعيد نيز نقل مىكند كه لنگرگاه انطاليه هنگام باران جاى امنى نيست و مركز كشتيهاى مرزبانان است . از قول بعضى هم نقل مىكند كه انطاليه ، جزيره‌اى پردرخت است و باغ و درختان مركبات و قلعه‌اى استوار دارد . انطاليه از علايا بزرگتر است . « 1 » ابن بطوطه مىنويسد : از علايا به شهر انطاليه رفتيم . انطاليه شهرى بسيار زيبا و وسيع و آبادان است . دسته‌هاى مختلف مردم در شهر به‌طور جداگانه زندگى مىكنند ؛ مثلا بازرگانان مسيحى در محله‌اى معروف به مينا ، كه بارويى نيز دارد ، به‌سر مىبرند . دروازه‌هاى اين قسمت را شبها و هنگام نماز جمعه مىبندند . روميان كه ساكنان قديمى شهر هستند در محله‌اى ديگر كه آن هم بارويى دارد ، زندگى مىكنند . يهوديان نيز محلهء جدايى دارند .\r\nپادشاه و خدمتگزارانش نيز در قسمت مجزا و محصور ديگرى به‌سر مىبرند . مسلمانان در شهر بزرگ ( قسمت اصلى شهر ) زندگى مىكنند . در اين شهر مسجد جامع ، مدرسه ، گرمابه و بازارهاى بزرگ وجود دارد كه به بهترين وجه مرتب شده و باروى بزرگى گرداگرد همهء محله‌ها را فراگرفته است . انطاليه باغهاى زياد و ميوه‌هاى عالى دارد .\r\nزردآلوى بىنظير قمر الدين در آن به عمل مىآيد كه هسته‌اى شيرين دارد و آن را خشك مىكنند و به مصر مىبرند . چشمه‌هاى آب شيرين و گواراى شهر در تابستان بسيار خنكند . « 2 »\r\nچهارمين اميرنشين تركمان ، اميرنشين حميد است كه از شمال به ولايت كرميان ، از جنوب به ولايت تكه ، از مشرق به ولايت قرامان و از مغرب به ولايت كرميان و ولايت منتشا محدود است . اميرنشين حميد بر سرزمينهايى كه در حوالى چهار درياچه اگريدور ، بردور ، بقشهر و آق شهر بود ، اطلاق مىشد . به نظر مىرسد شهر مهم و مركز اين ولايت ، شهر اگريدور ( همان پروستاناى « 3 » قديم ) ، واقع در كنارهء جنوبى درياچهء اگريدور\r\n\r\n\r\n","description":"","footnote":"\r\n( 1 ) . تقويم البلدان ؛ ص 431 و 435 .\r\n( 2 ) . سفرنامهء ابن بطوطه ؛ ج 1 ، ص 314 .\r\n( 3 ) .  Prostanna \r\n","page_name":" 361 ","page_number":367},
  {"content":"\r\n\r\nبوده است . « 1 » حمد الله مستوفى در وصف اگريدور مىنويسد : قصبه‌اى است . حقوق ديوانىاش چهارهزار دينار است . « 2 » ابن بطوطه كه در نيمه دوم قرن هشتم آنجا را ديده مىنويسد : شهرى بزرگ است با عمارات بسيار ، بازارهاى خوب ، باغها و درختان ميوهء بسيار . اين شهر درياچه‌اى دارد كه آب آن شيرين است . از اگريدور در مدت دو روز با كشتى به آق‌شهر و بقشهر و ديگر جاها مىتوان رفت . منزل ما در مدرسه‌اى بود كه روبروى جامع اعظم شهر قرار داشت . « 3 »\r\nدومين شهر ولايت حميد ، آق‌شهر ( آق‌شهر ) در آناتولى مركزى در دامنهء كوه سلطان داغ است . اين شهر در 135 كيلومترى شمال غربى شهر قديمى قونيه واقع است .\r\nدر شمال اين شهر درياچه‌اى همنام آن ( آق‌شهر ) قرار دارد و رودخانه‌اى كه از مشرق شهر مىگذرد در شمال‌شرقى به اين درياچه مىريزد . « 4 » اين درياچه را ابن خرداذبه درياچهء باسليون خوانده است « 5 » و روميان آن را درياچه چهل شهيد ناميده‌اند . « 6 » در نامهاى قديمى آق‌شهر اختلاف‌نظرهايى ديده مىشود ، روايتى آن را انطاكيه پيسيديا « 7 » و روايتى ديگر سوريوم « 8 » مىداند و استرابن اين شهر را همان فيلومليوم « 9 » قديمى دانسته است . « 10 » آق‌شهر را نخستين‌بار در سال 495 ق / 1102 م ، كه هنوز فيلومليوم ناميده مىشد ، جنگجويان صليبى تسخير و تاراج كردند ؛ سپس در سال 509 ق / 1115 م الكسيوس ، امپراتور بيزانس ، سپاهيان ملكشاه پسر قلج ارسلان سلجوقى را در حوالى اين شهر شكست داد . « 11 » نام آق‌شهر در تواريخ دورهء سلجوقى مكرر ياد شده است . « 12 »\r\n\r\n\r\n","description":"","footnote":"\r\n( 1 ) . سرزمينهاى خلافت شرقى ؛ ص 160 و 161 .\r\n( 2 ) . نزهة القلوب ؛ ص 99 .\r\n( 3 ) . سفرنامه ابن بطوطه ؛ ج 1 ، ص 318 .\r\n( 4 ) . دايرة المعارف بزرگ اسلامى ؛ ج 1 ، ص 498 .\r\n( 5 ) . المسالك و الممالك ؛ ص 101 .\r\n( 6 ) . سرزمينهاى خلافت شرقى ؛ ص 161 .\r\n( 7 ) .  Antioch of Pisidia \r\n( 8 ) .  Surium \r\n( 9 ) .  Philomelium \r\n( 10 ) . قاموس الاعلام تركى ؛ « ذيل ماده آق‌شهر » و دايرة المعارف اسلام ؛ ج 1 ، ذيل مادهء آق‌شهر .\r\n( 11 ) . تاريخ جنگهاى صليبى ؛ ج 2 ، ص 32 ، 160 و 239 .\r\n( 12 ) . تاريخ سلاجقه ( مسامرة الاخبار و . . . ) ؛ ص 8 ، 74 ، 122 و 150 و تاريخ سلجوقيان ؛ ص 8 ، 102 ، 150 و 213 .\r\n","page_name":" 362 ","page_number":368},
  {"content":"\r\n\r\nابو الفداء آق‌شهر را به صورت آقشار آورده و مىنويسد : از باصفاترين شهرهاى جهان است . باغستان فراوان دارد و ميوه‌اش بسيار نيكوست . « 1 » به هنگام ضعف سلاجقهء روم اين شهر به دست امراى قرامان افتاد ؛ « 2 » اما اندكى بعد جزء متصرفات عثمانى شد . « 3 » در اواخر سال 805 ق / 1402 م ايلدرم بايزيد ، سلطان عثمانى ، كه در جنگ آنقره از تيمور به سختى شكست خورده بود ، در آق‌شهر درگذشت « 4 » و شهر به تصرف امير تيمور درآمد .\r\nاو پس از مرگ بايزيد ، ممالك قرامان را به اضافهء آق‌شهر به محمد بك قرمان اوغلو داد . « 5 » ابن بطوطه ضمن گذر از شهرهاى آسياى صغير از آق‌شهر نيز نام برده ، ولى وصفى از آنجا نكرده است . « 6 » سياح معروف ايرانى حاج زين العابدين شيروانى كه در اواخر سدهء 11 و اوايل سدهء 12 ق / 17 و 18 م اين شهر را ديده مىنويسد : شهرى است نيك و بلده‌اى كه هوايش در غايت سردى و آبش در نهايت گوارايى است . شهر بر بلندى واقع شده و اطرافش گشاده است . نزديك 3 هزار باب خانه در آن است و در جهت جنوبى شهر ، مرغزار وسيعى است و چشمه‌هاى بيشمار در آن جارى است . مسجد جامع آن شهر از آثار ابراهيم بيك از ملوك قرامان است . « 7 »\r\nسومين شهر اميرنشين حميد ، بقشهر ( بىشهر ) همان كارالياى « 8 » بيزانسى است كه در ساحل درياچه بقشهر واقع است . به گفتهء صاحب جهان‌نما اين شهر از بناهاى سلطان علاء الدين كيقباد سلجوقى بوده و بارويى از سنگ با دو دروازه داشته است . مسجد جامع و حمّامهاى خوب و بازار آن در مكانى موسوم به الرّغه بوده است . « 9 »\r\nشهر مهم ديگر اميرنشين حميد قره حصار است كه حمد الله مستوفى آن را به صورت قرا حصار آورده و مىنويسد : قرا حصار را بهرام شاه به حدود قونيه ساخت ،\r\n\r\n\r\n","description":"","footnote":"\r\n( 1 ) . تقويم البلدان ؛ ص 437 .\r\n( 2 ) . دايرة المعارف اسلام ؛ ج 1 ، ذيل ماده آق‌شهر .\r\n( 3 ) . سلسله‌هاى اسلامى ؛ كليفورد ، ص 206 .\r\n( 4 ) . ظفرنامه يزدى ؛ ج 2 ، ص 348 و 349 .\r\n( 5 ) . اسناد و مكاتبات تاريخى ايران ؛ ص 192 .\r\n( 6 ) . سفرنامهء ابن بطوطه ؛ ج 1 ، ص 318 .\r\n( 7 ) . حدائق السياحة ؛ ص 78 .\r\n( 8 ) .  Karallia \r\n( 9 ) . سرزمينهاى خلافت شرقى ؛ ص 161 .\r\n","page_name":" 363 ","page_number":369},
  {"content":"\r\n\r\nحقوق ديوانىاش يازده هزار و ششصد دينار است . « 1 » قراحصار يا قره‌حصار را به مناسبت زراعت ترياك در آنجا « افيون قره حصار » گويند و در موضع شهر يونانى پريم‌نسوس « 2 » يا اكرونيس « 3 » واقع است . بنابه روايات و شايعات محلى بطّال ، قهرمان جنگهاى امويان دورهء اوّل با روميها ، در حوالى اين شهر كشته شده است ؛ اما طبرى ( كه در اين موضوع قديمترين مورخ محسوب مىشود ) روايت كرده است كه در سال 122 ق / 740 م در بلاد روم به قتل رسيد ، بدون اينكه به محل قتل او اشاره‌اى كرده باشد . « 4 » در جهان‌نماى تركى آمده است كه قبر بطّال در قرن يازدهم در سيدى غاز ، پنجاه و چند ميلى شمال قره حصار و مشرق كوتاهيه بوده است ، اما امروز قبر او در قير شهر ديده مىشود . « 5 »\r\nپنجمين اميرنشين تركمان ، اميرنشين گرميان است . اين اميرنشين از شمال به اميرنشين عثمانلى ، از جنوب به اميرنشين منتشا و اميرنشين حميد ، از مشرق به اميرنشين حميد و اميرنشين قرامان ، و از مغرب به اميرنشينهاى قراسى ، صاروخان و آيدين محدود است . پايتخت اميرنشين گرميان شهر كوتاهيه يا كوتيوم « 6 » قديم بوده است . نام كوتاهيه در تاريخ سلاجقه روم آمده است . « 7 » ابن بطوطه هنگام عبور از راه قراآغاج كه به معناى چوب سياه است مىنويسد : قراآغاج صحراى سرسبزى است كه مسكن تركهاست ، سلطان گل‌حصار عده‌اى سرباز همراه ما كرد تا ما را به شهر لاذق برسانند ؛ زيرا اين صحرا ناامن است و طايفه‌اى به نام جرميان ، كه مىگويند از اولاد يزيد بن معاويه‌اند ، در آن نواحى به راهزنى اشتغال دارند . شهر كوتاهيه نيز در دست طايفه جرميان است . « 8 »\r\nدومين شهر مهم اميرنشين گرميان ( جرميان ) شهر قديمى ناحيهء عموريه است كه در جنوب سيورى حصار در حوالى « اسار قلعهء جديد » واقع است . به نوشتهء ابن خرداذبه ،\r\n\r\n\r\n","description":"","footnote":"\r\n( 1 ) . نزهة القلوب ؛ ص 97 .\r\n( 2 ) .  Prymnessos \r\n( 3 ) .  Akroenos \r\n( 4 ) . سرزمينهاى خلافت شرقى ؛ ص 162 .\r\n( 5 ) . ص 642 .\r\n( 6 ) .  Cotyaeum \r\n( 7 ) . تاريخ سلاجقه ( مسامرة الاخبار . . . ) ؛ ص 74 .\r\n( 8 ) . سفرنامه ابن بطوطه ؛ ج 1 ، ص 320 .\r\n","page_name":" 364 ","page_number":370},
  {"content":"\r\n\r\nمعتصم عباسى شهر أنقره ( انكوريه ) را خراب كرد و عمّوريه را فتح كرد . همو مىنويسد :\r\nشهر عمّوريه در ناحيهء ناطلوس ( به معناى مشرق و بزرگترين نواحى روم ) قرار دارد . « 1 » ادريسى در قرن ششم مكررا نام عمّوريه را در وصف راههاى آسياى صغير آورده ، ولى دربارهء خود شهر چيزى ننوشته است . « 2 » ياقوت همان داستان فتح عمّوريه را در زمان معتصم عباسى نقل مىكند و مىنويسد : از بزرگترين فتوحات اسلام بوده است . « 3 » به نوشته ابو الفداء عمّوريه شهر بزرگى است و قلعه‌اى استوار دارد . اين قلعه درون شهر واقع است .\r\nبيشتر مردم شهر تركمانانند . باغ و بوستان شهر اندك است و چند چشمه و نهر دارد . « 4 » حمد الله مستوفى مىنويسد : عموريه از اقليم پنجم است . در تلفظ آن را انگوريه خوانند .\r\nدر جامع الحكايات آمده كه قسطاس قيصر روم آن را ساخته است . . . حقوق ديوانىاش هفتاد و دوهزار و هشتصد دينار است . كوه رقيم كه ذكرش در قرآن آمده ، در حدود عمّوريه روم است . غار اصحاب كهف در آن كوه است . « 5 » از قلاع بزرگ اميرنشين گرميان قلعهء بزرگ سيورى حصار است كه در كنار رودخانهء سانگاريوس قرار داشته است .\r\nسيورى حصار در تركى به معناى قلعهء نوك‌دار است . احتمالا اين قلعه در محل شهر پسىنوس « 6 » رومى كه بعدها به نام ژوستينيانوپليس پاليا « 7 » ناميده شد ، قرار داشت . « 8 » قزوينى اين محل را به صورت سبزى حصار آورده و مىنويسد : در آنجا معبدى است از آن يهوديان . « 9 » به نوشتهء حمد الله مستوفى ، سورى حصار شهر وسط است ، حقوق ديوانىاش بيست و پنجهزار دينار است . « 10 »\r\nششمين اميرنشين تركمان ، اميرنشين منتشا است كه از شمال به دو اميرنشين\r\n\r\n\r\n","description":"","footnote":"\r\n( 1 ) . المسالك و الممالك ؛ ص 78 و 84 و كتاب الخراج ؛ ص 167 و التنبيه و الاشراف ؛ ص 152 .\r\n( 2 ) . نزهة المشتاق ؛ ج 2 ، ص 802 ، 803 ، 806 ، 808 ، 809 ، 811 ، 813 و 827 .\r\n( 3 ) . معجم البلدان ؛ ج 4 ، ص 158 .\r\n( 4 ) . تقويم البلدان ؛ ص 435 .\r\n( 5 ) . نزهة القلوب ؛ ص 96 و 195 .\r\n( 6 ) .  Pessinus \r\n( 7 ) .  Justinianopolis Palia \r\n( 8 ) . سرزمينهاى خلافت شرقى ؛ ص 163 .\r\n( 9 ) . آثار البلاد و اخبار العباد ؛ ص 614 .\r\n( 10 ) . نزهة القلوب ؛ ص 100 .\r\n","page_name":" 365 ","page_number":371},
  {"content":"\r\n\r\nكرميان و آيدين ، از جنوب به درياى روم و اميرنشين تكه ، از مشرق به دو اميرنشين تكه و حميد و از مغرب به درياى اژه ، از متفرعات درياى روم ، محدود است . مركز اين اميرنشين شهر مغله ( مبلّهء قديم ) « 1 » بوده است . ابن بطوطه از اين شهر فقط ياد كرده و مىگويد : در اين شهر در خانقاه يكى از مشايخ كه مرد كريمى بود ، منزل كرديم . « 2 » از شهرهاى مهم اين اميرنشين ، شهر ميلاس است . ابن بطوطه در وصف اين شهر مىنويسد :\r\nاز بهترين و پرجمعيت‌ترين شهرهاى روم است . ميوه و باغ و آب فراوان دارد . . . منزل پادشاه ميلاس در شهر برجين است كه دو ميل با ميلاس فاصله دارد . برجين شهرى است تازه‌ساز كه روى تپه‌اى بنا شده و عمارات و مساجد زيبا دارد . مسجد جامعى نيز در آن ساخته‌اند كه هنوز ناتمام است . « 3 »\r\nهفتمين اميرنشين تركمان ، اميرنشين آيدين است كه از شمال به اميرنشين صاروخان ، از جنوب به اميرنشين منتشا و درياى اژه ، از مشرق به اميرنشين كرميان و از مغرب به درياى اژه ، از متفرعات درياى روم ، محدود است . مركز اين اميرنشين شهر تيره « 4 » بوده است . ابن بطوطه مىنويسد : از برجى به تيره آمديم ، شهر تيره زير سلطهء سلطان برگى ( برجى ) است و نهر و باغ و ميوهء خوب دارد . « 5 » از شهرهاى ديگر اين اميرنشين شهر و بندر أفسوس يا ابسوس است كه چون غار اصحاب كهف در آنجا بوده ، شهرتى داشته است . « 6 » به نوشتهء ابن خرداذبه أفسيس ( أفسوس ) در ناحيهء ترقسيس واقع است . قلعهء أفسيس در روستاى اواسى است و اين روستا شهر اصحاب كهف بوده است و چهار قلعه دارد . در مسجد ايشان كتابى به زبان عربى است كه ورود مسّلمة بن عبد الملك به سرزمين روم در آن نوشته شده است . « 7 » مسعودى مىنويسد : داقيوس ( داكيوس ) . . . چون به تعقيب نصارى برخاست و بسيارى از آنان را كشت ، جوانان اصحاب كهف از او\r\n\r\n\r\n","description":"","footnote":"\r\n( 1 ) .  Mobolla \r\n( 2 ) . سفرنامهء ابن بطوطه ؛ ج 1 ، ص 323 .\r\n( 3 ) . همان ؛ ج 1 ، ص 323 و 324 .\r\n( 4 ) .  Teira \r\n( 5 ) . سفرنامهء ابن بطوطه ؛ ج 1 ، ص 334 .\r\n( 6 ) . سرزمينهاى خلافت شرقى ؛ ص 164 .\r\n( 7 ) . المسالك و الممالك ؛ ص 82 و التنبيه و الاشراف ؛ ص 160 .\r\n","page_name":" 366 ","page_number":372},
  {"content":"\r\n\r\nگريختند و به يكى از كوههاى روم به نام خاوس به فاصلهء يك هزار ذرع در مشرق شهر أفسوس پناه بردند . « 1 » به نوشته ياقوت ، أفسوس شهرى است در مرزهاى طرسوس .\r\nمىگويند شهر اصحاب كهف است . « 2 » اين شهر بعدها به اياسلوق معروف شد كه آياثلوخ و اياسليغ نيز نوشته مىشود . اين نام از يونانى  Agiou Theologou  گرفته شده است و وجه تسميه‌اش به لحاظ كليساى بزرگ سن جان تيالوگوس ( يوحناى لاهوتى ) از بناهاى امپراتور ژوستىنيان است . « 3 » ابن بطوطه كه در سال 733 هجرى قمرى شهر و كليساى آن را ديده و مىنويسد : اياسلوق شهرى بزرگ و كهن است و در نظر روميان از بلاد متبركه به شمار مىرود . كليساى بزرگى در اين شهر است . اين كليسا سنگهاى عظيم بسيار صاف و خوش‌تراش دارد كه طول هر كدام از آنها به يك ذراع مىرسد . مسجد جامع اياسلوق از مساجد بىنظير و زيباى دنياست . اين مسجد نخست كليسا بود و روميان بسى احترامش مىكردند و به زيارت آن مىآمدند ؛ پس از آنكه شهر به دست مسلمانان افتاد آن را تبديل به مسجد كردند . ديوارهاى مسجد از مرمر رنگين و كف مسجد نيز از مرمر سپيد است و سقف آن را با ورقه‌هاى سرب ساخته‌اند . مسجد يازده گنبد دارد كه زير هر كدام از آنها حوض آبى قرار دارد و نهرى از وسط آن عبور مىكند و دو سوى نهر درختان مختلف مو و ياسمن كاشته شده است ، اين مسجد پانزده در دارد . « 4 »\r\nهشتمين اميرنشين تركمان ، اميرنشين صاروخان است كه از شمال به ولايت قراسى ، از جنوب به ولايت آيدين ، از مشرق به ولايت كرميان و از مغرب به درياى اژه ، از متفرعات درياى مديترانه ، محدود است . پايتخت اميرنشين صاروخان شهر مغنيسيه ( مغنيسيا ) « 5 » است . ابن بطوطه دربارهء آن مىنويسد : شهرى بزرگ و زيباست و بر دامنهء كوهى قرار دارد و داراى نهرها و چشمه‌ها و بوستانها و ميوه‌هاى فراوان است . « 6 »\r\n\r\n\r\n","description":"","footnote":"\r\n( 1 ) . التنبيه و الاشراف ؛ ص 122 .\r\n( 2 ) . معجم البلدان ؛ ج 1 ، ص 231 .\r\n( 3 ) . سرزمينهاى خلافت شرقى ؛ ص 164 .\r\n( 4 ) . سفرنامهء ابن بطوطه ؛ ج 1 ، ص 336 و 337 .\r\n( 5 ) .  Magnesia \r\n( 6 ) . سفرنامهء ابن بطوطه ؛ ج 1 ، ص 338 .\r\n","page_name":" 367 ","page_number":373},
  {"content":"\r\n\r\nنهمين اميرنشين تركمان آسياى صغير ، اميرنشين قراصى ( قره‌سى ) است . دو شهر باليكسرى و برغمه « 1 » ( برگامو ) از پايتختهاى اين اميرنشين است . برغمه يا ( پرگام قديم ) « 2 » در ايالت رومى ميسيه « 3 » در مغرب آسياى صغير بود . امروز به جاى اين شهر ، شهر برگاما است كه در نزديك ازمير واقع است . « 4 » اين شهر به زادگاه جالينوس حكيم نيز معروف بوده و در گسترش دين مسيح نيز تأثير بسزايى داشته است . با لشكركشى مسلمة بن عبد الملك در سال 97 هجرى قمرى كه به ويرانى شهر و محاصره قلعه پرگام انجاميد ، قواى اسلام به آنجا وارد شدند و چون اعراب مسلمان ( در سال 98 - 99 ) از تصرف قسطنطنيه چشم پوشيدند و بازگشتند ، شهر دوباره آباد شد . . . پس از جنگ ملازگرد ( 463 ق / 1071 م ) در تاخت‌وتاز تركان سلجوقى در مغرب آسياى صغير شهر پرگام آسيب فراوان ديد ؛ ولى در دورهء امپراتورى خاندان كومنن « 5 » و جانشينان او در بيزانس اين شهر دوباره آباد شد و تابع اسقف‌نشين افسوس گرديد . در جنگ سوم صليبى ، صليبيان به فرماندهى بارباروس فريدريش ( 585 / 1189 ) از اين شهر گذشتند .\r\nدر جنگ چهارم صليبى اين شهر مدتى اشغال شد . در نخستين سالهاى قرن هشتم ق / چهاردهم م جزء حكومت اميرنشين قراصى گرديد . « 6 » بعدها جاى قراصى را باليكسير گرفت . « 7 » ابن بطوطه كه در سال 733 به برغمه آمده ، مىنويسد : برغمه شهر مخروبه‌اى است . اين شهر قلعهء بزرگى بر فراز كوهى دارد . مىگويند كه افلاطون حكيم از مردم اين شهر بوده و خانهء او هم‌اكنون به نام او معروف است . در برغمه در خانهء يكى از دراويش فرقه احمديه منزل كرديم . « 8 » دومين شهر اميرنشين قراصى ، باليكسير « 9 » شهر و ناحيه‌اى\r\n\r\n\r\n","description":"","footnote":"\r\n( 1 ) .  Barghamah \r\n( 2 ) .  Pergamum \r\n( 3 ) .  Mysia \r\n( 4 ) . دانشنامه جهان اسلام ؛ ج 3 ، ص 123 و 124 .\r\n( 5 ) .  Komnenos \r\n( 6 ) . دانشنامهء جهان اسلام ؛ ج 3 ، ص 122 و 124 .\r\n( 7 ) .  Balikesir \r\n( 8 ) . سفرنامهء ابن بطوطه ؛ ج 1 ، ص 340 .\r\n( 9 ) . در تلفظ تركى استانبول به صورتهاى باليكسرى ، باليكسر و بلى كسرى آمده است .\r\n","page_name":" 368 ","page_number":374},
  {"content":"\r\n\r\nقديمى است در مغرب تركيه و در جنوب شرقى درياى مرمره . اين شهر در قديم در ناحيه‌اى به نام ميسيا ( موسيا ) قرار داشته است . به نوشتهء ابن فضل الله عمرى ( م . 749 ) اين شهر را قره عيسى بيك ( حدود 680 ) از سلسلهء قره‌سى تأسيس كرده است . . . پس از آنكه تركهاى عثمانى اميرنشين قره‌سى را در حدود سال 700 از سلطهء روم شرقى درآوردند ، باليكسير يكى از شهرهاى مهم اين ناحيه شد . « 1 » ابن بطوطه در وصف اين شهر مىنويسد : بلى كسرى شهرى معمور است ، داراى بازارهاى خوب ، ولى مسجد جامع ندارد . در خارج شهر نيز مسجد جامعى ساخته‌اند كه متصل به خود شهر است ، اما فقط ديوارهاى آن ساخته شده و سقف ندارد . در شهر در خانقاه اخىسنان كه از رادمردان اين طايفه ( درويشان ) بود ، منزل كرديم . « 2 » بعدها اورخان سلطان عثمانى ( حك : 687 - 761 ) سلسلهء قره‌سى را برانداخت و اميرنشين قره‌سى در حدود سال 735 - 736 بتدريج ضميمه دولت عثمانى شد . در دورهء عثمانيها در آن شهر بازار ، مساجد و كاروانسراهايى ساخته شد . « 3 »\r\nدهمين اميرنشين تركمان ، اميرنشين عثمانلى است كه از شمال به درياى سياه ، از جنوب به اميرنشين كرميان و اميرنشين قراصى ، از مشرق به اميرنشينهاى قزل احمدلى و قرامان و از مغرب و شمال غربى به درياى مرمره و قراصى محدود است . كرسى اين اميرنشين شهر بروصى يا بروسه « 4 » بود . نام باستانى اين شهر پروساست كه در شمال غربى تركيه نزديك درياى مرمره واقع است . در ايام باستانى پايتخت شاهان بيتينيه بود و در دورهء امپراتوران روم و بيزانس رونق چشمگيرى داشت . در سال 727 اورخان آن را تصرف كرد و از آن زمان تا 805 هجرى قمرى پايتخت اميرنشين عثمانى بود . « 5 » ابن بطوطه كه در سال 733 شهر را ديده است ، مىنويسد : بروسه ( بروصى ) شهرى بزرگ\r\n\r\n\r\n","description":"","footnote":"\r\n( 1 ) . دانشنامه جهان اسلام ؛ ج 2 ، ص 49 و 50 .\r\n( 2 ) . سفرنامهء ابن بطوطه ؛ ج 1 ، ص 340 .\r\n( 3 ) . دانشنامه جهان اسلام ؛ ج 2 ، ص 50 .\r\n( 4 ) .  Prusa \r\n( 5 ) . فرهنگ فارسى مصاحب ؛ ج 1 ، ص 462 .\r\n","page_name":" 369 ","page_number":375},
  {"content":"\r\n\r\nاست با بازارهاى خوب و خيابانهاى وسيع و از هر طرف در باغها و چشمه‌سارها محصور است . در خارج شهر چشمهء آب گرمى هست كه آب آن در بركه‌اى مىريزد . روى اين چشمه دو اتاق بنا كرده‌اند ، يكى براى استحمام مردان و ديگرى براى استحمام زنان .\r\nبيماران از راههاى دور براى معالجه بدين‌جا مىآيند . در اين محل زاويه‌اى نيز جهت اقامت مسافران بنا كرده‌اند كه غذاى آنها تا سه روز مجانى است . بانى اين كار يكى از ملوك تركمان بوده است . به گفته ابن بطوطه مسجد شهر بروسه قبلا كليساى مسيحيان بوده است . « 1 » از شهرهاى مهم اين اميرنشين شهر نيكائيا بود كه جغرافيانويسان مسلمان آن را نيقيه مىگفتند و اكنون تركها به آن يزنيق يا ازنيق مىگويند . « 2 » ابن خرداذبه نخستين جغرافيادان مسلمانى است كه درباره نيقيه مىنويسد : شهر نيقيه در ناحيهء أبسيق ( در آسياى صغير ) قرار دارد . از شهر نيقيه به سوى درياچه‌اى به همين نام دروازه‌اى است . « 3 » صاحب حدود العالم از درياچه نيقيه نام برده است . « 4 » در سال 531 فرنگان صليبى با كشتيهاى خود به سواحل غربى آسياى صغير آمدند و شهر نيقيه را محاصره كردند ، سپس با گرفتن مالى از مردم شهر با آنها مصالحه كردند . « 5 » به نوشته ادريسى نيقى شهرى باستانى و مشهور است . بانى آن معلوم نيست . اين شهر بر كنار درياچه‌اى با آب شيرين قرار دارد ، . . . و هرگاه مردم آن به ترس و وحشت افتند [ فرزندان خود را 
  ] با كشتى به داخل درياچه و كوههايى كه در آن است پناه مىدهند . « 6 » ياقوت در وصف نيقيه مىنويسد :\r\nشهرى از نواحى استانبول بر كنار درياى شرقى بود كه تمام آباء مسيحى ( پدران مسيحى ) كه در حدود 318 نفر بودند ، در آن گرد آمده بودند به گمان اينكه مسيح ( ع ) با ايشان در آنجا گرد خواهد آمد . « 7 » ابن بطوطه كه خود شهر ازنيق يا يزنيك ( نيقيه قديم ) را ديده مىنويسد : شهر يزنيك از دسترس مردم به دور مانده و گرداگرد آن را\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 341 و 344 .\r\n( 2 ) . سرزمينهاى خلافت شرقى ؛ ص 166 .\r\n( 3 ) . المسالك و الممالك ؛ ص 82 و 90 .\r\n( 4 ) . حدود العالم ؛ ص 51 .\r\n( 5 ) . تاريخ ابن خلدون ؛ ج 4 ، ص 361 .\r\n( 6 ) . نزهة المشتاق ؛ ج 2 ، ص 805 .\r\n( 7 ) . معجم البلدان ؛ ج 5 ، ص 333 .\r\n","page_name":" 370 ","page_number":376},
  {"content":"\r\n\r\nدرياچه فراگرفته است . شهر رو به ويرانى است و فقط جمع معدودى از خدمتكاران سلطان در آن سكونت دارند . زن سلطان به نام ييلون خاتون كه زنى صالحه و كريمه است ، در اين شهر سكنا دارد و امير آنجاست . يزنيك چهار بارو دارد كه ميان هر كدام از آنها خندقى پر از آب است و براى عبورومرور پلهايى چوبى روى خندقها قرار داده‌اند كه هروقت بخواهند مىتوانند آنها را بردارند . پاليزها و خانه‌ها و اراضى و مزارع در داخل شهر قرار دارد و خانه ، مزرعه و باغ هر سكنه متصل به هم است . آب مشروب شهر از چاههايى كه نزديك شهر است تأمين مىشود . انواع ميوه در اين شهر به عمل مىآيد .\r\nگردو و شاه بلوط در آن بسيار ارزان است . . . يك نوع انگور عذارى دارد كه مانند آن را جاى ديگر نديده‌ام . دانه‌هاى آن درشت و بسيار شيرين و شفاف و پوست‌نازك است و حبهء آن يك تخم بيشتر ندارد . « 1 »\r\n\r\n\r\n","description":"","footnote":"\r\n( 1 ) . سفرنامهء ابن بطوطه ؛ ج 1 ، ص 344 و 345 .\r\n","page_name":" 371 ","page_number":377},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 372 ","page_number":378},
  {"content":"\r\n\r\n\r\nفهرست اشخاص\r\nآدلاردباثى 52\r\nآدم ( ع ) 199 ، 275\r\nآريابهاتا 18\r\nآشور بانيپال 117\r\nآغا 343\r\nآقا پلنگ 173\r\nآق‌سرايى 345 - 347\r\nآلب ارسلان 338 ، 347 ، 348 ، 351\r\nآلبرت كبير 52\r\nآلوسى 240\r\nآناستاسى 216 ، 294\r\nآناستاسيوس - آناستاسى\r\nآوگوست 216\r\nآيليوس گالوس 142 ، 216 ، 246\r\nابراهيم ادهم 267\r\nابراهيم بن حبيب فزارى 119\r\nابراهيم بن مهدى 88\r\nابراهيم بيك 363\r\nابراهيم زرقالى 57 ، 77\r\nابراهيم طرطوشى اندلسى 115\r\nابراهيم خليل ( ع ) 157 ، 181 ، 304\r\nابرخس 76\r\nابرهه 217\r\nابن اسحاق 94\r\nابن السّمح 77\r\nابن عبرى 135\r\nابن بطوطه 86 ، 223 ، 275 ، 276 ، 278 ، 282 ، 285 ، 291 ، 293 ، 294 ، 297 ، 299 ، 302 ، 340 ، 341 ، 343 ، 345 ، 346 ، 349 ، 351 ، 353 ، 355 ، 357 ، 364 ، 366 - 370\r\nابن بلخى 136\r\nابن بىبى 345 ، 350\r\nابن تليد 288\r\nابن جبير 86 ، 264 ، 289 ، 293 ، 294 ، 296 ، 300 ، 304 ، 311\r\nابن حاضنه 210\r\nابن حوقل 26 ، 31 ، 34 ، 36 - 38 ، 121 ، 128 ، 158 ، 163 ، 262 ، 274 - 276 ، 284 ، 288 ، 292 ، 296 ، 298 - 301 ، 304 ، 306 ، 308 ، 310 ، 313 ، 315 ، 324\r\nابن خرداذبه 11 ، 22 ، 25 ، 26 ، 28 - 30 ، 34 ،\r\n\r\n","description":"","footnote":"","page_name":" 373 ","page_number":379},
  {"content":"\r\n\r\n87 ، 96 ، 218 ، 221 ، 226 ، 229 ، 233 ، 236 ، 242 ، 257 ، 271 ، 273 ، 277 ، 284 ، 287 ، 292 ، 294 ، 296 ، 297 ، 298 ، 300 ، 304 ، 306 ، 307 ، 309 ، 312 ، 313 ، 315 ، 322 ، 325 ، 328 ، 330 - 332 ، 334 - 336 ، 352 ، 355 ، 362 ، 364 ، 366 ، 370\r\nابن خلدون 342 ، 344 ، 350\r\nابن رسته 26 ، 28 ، 30 ، 31 ، 90 ، 91 ، 94 ، 96 ، 159 ، 161 ، 192 ، 219 ، 223 ، 230 ، 242 ، 244 ، 273 ، 287 ، 331\r\nابن رشد 52 ، 70 ، 79\r\nابن زبير 188\r\nابن زياد 207\r\nابن سرابيون 61 ، 62\r\nابن سعيد مغربى 297 ، 312 ، 317 ، 324 ، 340 ، 346 ، 349 ، 353 ، 356 ، 358\r\nابن سينا 52 ، 81 ، 83 ، 116\r\nابن شامّهء قرمطى 312\r\nابن فاطمه 110\r\nابن فضل الله عمرى 369\r\nابن فضلان 86 ، 115\r\nابن فقيه همدانى 8 ، 14 ، 26 ، 28 ، 29 ، 31 ، 96 ، 99\r\nابن قلمشاه 341\r\nابن ليون 334\r\nابن ماجد 108 ، 131\r\nابن نديم 25 ، 47\r\nابن وردى 129 ، 134\r\nابن وهب قريشى 86 ، 94 ، 99 ، 108\r\nابن هبيره 276\r\nابن يعفر 219 ، 223 ، 224\r\nابن يونس 75 ، 76 ، 81\r\nابو اسحاق ابراهيم زرقالى 57 ، 77 ، 78\r\nابو الجيش بن زياد 209\r\nابو الحسن بن بهلول 62\r\nابو العباس سفّاح ( خليفه عباسى ) 271\r\nابو الفتح عبد الرحمان خازنى 78\r\nابو الفداء 37 ، 60 ، 83 ، 136 - 138 ، 160 ، 220 - 222 ، 224 - 226 ، 228 ، 234 ، 236 ، 240 ، 242 ، 243 ، 272 ، 274 ، 282 ، 291 ، 293 ، 297 - 299 ، 301 ، 306 ، 307 ، 309 ، 311 - 313 ، 315 ، 317 ، 323 ، 325 ، 327 ، 331 ، 332 ، 335 ، 337 ، 340 ، 342 ، 343 ، 345 ، 346 ، 348 ، 349 ، 353 - 358 ، 360 ، 361 ، 363 ، 365\r\nابو القاسم اصبغ - ابن السمح\r\nابو المؤيد بلخى 112 - 114\r\nابو الوفاى بوزجانى 76\r\nابو الوليد محمد بن احمد بن محمد 79\r\nابو الهيجاء 274\r\nابو بكر 173\r\nابو ثور 228\r\nابو جعفر 59\r\nابو جعفر خازنى 122\r\nابو جعفر محمد بن على الهادى 297 ، 298\r\nابو جعفر محمد بن موسى خوارزمى 17 ، 50 ، 54 ، 55 ، 57 ، 59 ، 66 ، 74 ، 78 ، 88 ، 89\r\n\r\n","description":"","footnote":"","page_name":" 374 ","page_number":380},
  {"content":"\r\n\r\nابو حامد غرناطى 134\r\nابو حذيفه 45\r\nابو حنيفه 267 ، 268\r\nابو دلف 115\r\nابو رمله 88\r\nابو ريحان بيرونى 9 ، 14 ، 20 ، 27 ، 40 ، 44 ، 49 ، 53 ، 56 ، 81 ، 109 ، 110 ، 116 ، 120 ، 122\r\nابو زيد احمد بن سهل بلخى 26 ، 35 ، 36 ، 38 ، 62 ، 121\r\nابو زيد حسن سيرافى 14 ، 94 ، 99 ، 100\r\nابو سفيان محبوب عبدى 94\r\nابو سليمان تركى خادم 332\r\nابو سليم فرج 335\r\nابو طاهر حسن بن ابو سعيد جنّابى قرمطى 236\r\nابو عبد الله محمد بن اسحاق 94\r\nابو عبد الله محمد غلابى 161\r\nابو عبيده عبد الله بن قاسم 94\r\nابو عبيدة بن جراح 329\r\nابو على حسن مراكشى 79 ، 80\r\nابو على سينا - ابن سينا\r\nابو عمر كندى 135\r\nابو معشر جعفر بن محمد بلخى 43 ، 54 ، 63 - 66 ، 78\r\nابو موسى اشعرى 218 ، 279\r\nابو نصر بن مروان 307\r\nابو نصر شاپور بن اردشير 261\r\nابو يحيى بطريق 22 ، 68\r\nابو يوسف 88\r\nابو يوسف يعقوب بن اسحاق كندى 34 ، 63\r\nاتابك ابو بكر بن سعد زنگى 234\r\nاتابك عماد الدين زنگى 307\r\nاحمد بن ابى داوود 89\r\nاحمد بن ابى يعقوب 87\r\nاحمد بن حنبل 267\r\nاحمد بن محمد بن طيب سرخسى 89\r\nاحمد بن محمد بن كثير فرغانى 57\r\nاحمد بن محمد همدانى 152\r\nاحمد بن سهل بن هاشم مروزى 35\r\nاحمد جلاير 267\r\nاحمد طوسى 127\r\nاحمد غرناطى 115\r\nاحمد معز الدوله 261\r\nاخنوخ - ادريس\r\nاخى سنان 369\r\nادريس 64\r\nادريسى 24 ، 33 ، 86 ، 88 ، 93 ، 127 ، 130 ، 137 ، 138 ، 221 - 233 ، 225 ، 226 ، 233 ، 236 ، 239 ، 272 ، 281 ، 298 ، 308 - 310 ، 323 ، 326 ، 330 ، 331 ، 337 ، 343 - 345 ، 354 - 356 ، 360 ، 365 ، 370\r\nاراتوستنس 55 ، 61 ، 118\r\nارياط 217\r\nاردشير بابكان 231 ، 234 ، 301\r\nارزهل - ابراهيم زرقالى\r\nارسطو 23 ، 67 ، 79 ، 82 ، 243\r\nارسلان بساسيرى 263\r\nارشميدس 76\r\n\r\n","description":"","footnote":"","page_name":" 375 ","page_number":381},
  {"content":"\r\n\r\nارغون خان مغول 84 ، 266\r\nارميانوس 347\r\nارقم بن ابى ارقم 159\r\nاسپرنگر 33\r\nاسپيتا 60\r\nاسترابن 246 ، 362\r\nاستورى 114\r\nاسحق بن ابراهيم 297\r\nاسكندر 112 ، 238 ، 243 ، 295 ، 307 ، 323 ، 341\r\nاسكندر ذو القرنين 97\r\nاسكيلاكس 245\r\nاسماعيل ميرزا 350\r\nاصطخرى 26 ، 36 - 38 ، 83 ، 121 ، 156 ، 158 ، 159 ، 161 ، 163 ، 175 ، 219 ، 222 ، 224 ، 226 ، 227 ، 230 ، 233 ، 239 ، 244 ، 271 ، 273 ، 276 ، 277 ، 280 ، 284 ، 285 ، 287 ، 288 ، 292 ، 294 ، 296 - 301 ، 304 ، 306 ، 308 ، 309 ، 311 - 313 ، 315 ، 323 ، 325 ، 328 ، 332 ، 336 ، 353\r\nاصمعى 9 ، 159\r\nاعشى 240\r\nافلاطون تيوولى 22 ، 70 ، 82 ، 340\r\nاقليدس 66 ، 67\r\nاقمر 174\r\nاوگوستوس 342\r\nالجايتو 347\r\nالاشرف برسباى 174\r\nالحاكم بامر الله ( خليفه فاطمى ) 75\r\nالعزيز 75\r\nالعزيز بالله فاطمى 75\r\nالعزيزى 220 ، 301\r\nالغ بيك 69 ، 82 ، 84 ، 85\r\nالقائم بامر الله ( خليفه عباسى ) 308\r\nالقادر بالله ( خليفه عباسى ) 303\r\nالكسيوس 362\r\nالمسترشد بالله ( خليفه عباسى ) 263\r\nالمستعصم بالله 173 ، 265\r\nالمعز لدين الله 191\r\nالملك الاشرف قايتباى 174\r\nالمعز لدين الله فاطمى 191\r\nالملك المظفر 173\r\nالملك الصالح 327 ، 330\r\nالملك الظاهر بيبرس 335\r\nالملك المنصور قلاوون 174\r\nالملك الناصر محمد بن قلاوون 174 ، 323\r\nالواثق بالله ( خليفه عباسى ) 60 ، 88\r\nالياكو - پطرس اليايى\r\nامام حسين ( ع ) 276\r\nامام جعفر بن محمد ( ع ) 274\r\nامام محمد تقى ( ع ) 267\r\nامام موسى كاظم ( ع ) 267 ، 268\r\nامرؤ القيس كندى 140 ، 241 ، 356\r\nامّ قرفه 162\r\nام نهشل 188\r\nامير المؤمنين على بن ابى طالب ( ع ) 271 ،\r\n\r\n","description":"","footnote":"","page_name":" 376 ","page_number":382},
  {"content":"\r\n\r\n272 ، 274 ، 275 ، 282 ، 283 ، 341 ، 343\r\nامير تيمور 267 ، 324 ، 341 ، 343 ، 349 ، 352 ، 356 ، 363\r\nامير چوپان 352\r\nامير رستم 341\r\nامير سليمانشاه بهادر 341\r\nامير سنقر الجمالى 174\r\nامير علاء الدين ارتنا 343\r\nامير قرامان 341\r\nامير قلاوون 335\r\nامين 256 ، 335\r\nانس بن مالك 280 ، 283\r\nانوشيروان 246 ، 250 ، 293 ، 316\r\nاوپنهايم 57\r\nاورخان ( سلطان عثمانى ) 369\r\nأوگوستوس 246\r\nاولياء چلبى 269\r\nاويس قرنى 195\r\nايتعمر 215\r\nاى چينگ 103\r\nايرينجين 347\r\nايلدروم ( ايلدرم ) بايزيد 349 ، 356 ، 363\r\nبارباروس فريدريش 368\r\nبارتولد 83 ، 90 ، 95\r\nباسيليوس 345\r\nبايجو 352 ، 360\r\nبتّانى 67 ، 69 ، 70 ، 74 ، 75 ، 77 ، 120\r\nبخت النّصّر 159 ، 273\r\nبدر الدين لؤلؤ 291\r\nبراهما گوپتا 17 ، 48\r\nبرترام توماس 241\r\nبرج بن خزير مازنى 140\r\nبزرگ بن شهريار رامهرمزى 108 ، 113\r\nبساسيرى ديلمى 308\r\nبطّال 364\r\nبطلميوس 8 ، 13 ، 17 ، 21 ، 22 ، 25 ، 33 ، 34 ، 50 ، 51 ، 57 ، 60 ، 61 ، 63 - 70 ، 74 - 76 ، 78 ، 79 ، 84 ، 115 ، 118 ، 129 ، 131 ، 141 ، 152 ، 164 ، 235 ، 324\r\nبغوى 217\r\nبقراط 67\r\nبقيله 273\r\nبلاذرى 11 ، 159 ، 218 ، 232 ، 249 ، 269 ، 273 ، 279 ، 284 ، 287 ، 292 ، 296 ، 304 ، 306 ، 307 ، 309 ، 311 ، 321 ، 324 ، 327 ، 331 - 333 ، 335 ، 336\r\nبلال بن ابى برده 232\r\nبلخى 34 ، 35 ، 121 ، 360\r\nبلدى عامرى 240\r\nبلنياس حكيم - بليناس حكيم\r\nبليناس حكيم 112 ، 342\r\nبنيامين طليطلى 14 ، 264\r\nبنى موسى بن شاكر 59\r\nبو سعيد - حسن جنّابى\r\nبوهموند 323\r\nبويهيان 62\r\nبهرام شاه 351 ، 363\r\nبهرام‌گور 273 ، 274\r\n\r\n","description":"","footnote":"","page_name":" 377 ","page_number":383},
  {"content":"\r\n\r\nبيزلى 93\r\nپطرس اليايى 52\r\nپلين 215\r\nپلينى 116 ، 234\r\nپليو 99\r\nپنيهاس - ذونواس\r\nپوران 257\r\nپيرى رئيس 130 ، 131\r\nتئوفيلوس 216\r\nتاورنيه 269\r\nتشنر 9\r\nتقى الدين مقريزى 135\r\nتميم بن بحر مطوّعى 95\r\nتوماشك 96\r\nتومانسكى 34\r\nتونو 269\r\nتيبتس 132\r\nتيگلات پلسر سوم 159\r\nتيماء 245\r\nتيمورلنگ 84 ، 324 ، 341 ، 349 ، 363\r\nثابت بن قرّه حرّانى 22 ، 67 ، 68 ، 74 ، 120\r\nثاون 68\r\nجابر بن افلح اشبيلى 79\r\nجاحظ 115 ، 116\r\nجالينوس حكيم 67 ، 368\r\nجان گريوز 83\r\nجبير بن مطعم قرشى 210\r\nجبرئيل ( ع ) 199\r\nجرج سارتون 80\r\nجرجيس پيامبر ( ع ) 290\r\nجشن پاشا 268\r\nجعفر بن ابى طالب 178\r\nجعفر برمكى 256\r\nجعفر بن محمد بن حسن بن موسى حسنى 191\r\nجعفر بن محمد ( ص ) 191\r\nجقمق ظاهرى 174\r\nجلال الدين رومى 339\r\nجلنده - جلندى ازدى\r\nجلندى ازدى 227 ، 232\r\nجم 51\r\nجمال الدين بن اللوكى 283\r\nجنيد بغدادى 267\r\nجواد على 141 ، 213\r\nجوهر صقّلى 190\r\nجياش بن نجاح 207\r\nجيفر 227\r\nجيهانى 33 ، 36 ، 38 ، 70\r\nچغالزاده 268\r\nچنگيز خان 82\r\nحاجب معز الدوله 261\r\nحاج زين العابدين شيروانى 345 ، 363\r\nحاجى خليفه 65\r\nحافظ ابرو 130\r\nحبش بن عبد الله مروزى 19 ، 51 ، 54\r\nحبش حاسب 76\r\n\r\n","description":"","footnote":"","page_name":" 378 ","page_number":384},
  {"content":"\r\n\r\nحبيب بن مسلمهء فهرى 321 ، 324 ، 327\r\nحجاج بن يوسف بن مطر 67\r\nحجاج بن يوسف ثقفى 104 ، 118 ، 141 ، 277 - 279\r\nحريرى 311\r\nحسن بصرى 283\r\nحسن بن سهل 257\r\nحسن بن عبد الملك قمى 135\r\nحسن بن عمر بن خطّاب 301\r\nحسن بن قحطبهء طايى 322 ، 327 ، 336\r\nحسن جنّابى 233\r\nحسن بن على ( ع ) 198\r\nحسين فوزى 115\r\nحضرت رسول 157 ، 217 ، 219 ، 353\r\nحطان بن منقذ 207 ، 208\r\nحكم بن ابى العاص 101\r\nحكيم آل مروان - خالد بن يزيد بن معاوية\r\nحمد الله مستوفى 56 ، 129 ، 130 ، 220 ، 229 ، 234 ، 236 ، 266 ، 272 ، 274 ، 276 ، 278 ، 282 ، 291 ، 293 ، 295 ، 297 ، 299 ، 301 ، 303 ، 306 - 310 ، 315 ، 317 ، 318 ، 324 ، 337 ، 340 ، 343 - 345 ، 347 ، 349 ، 350 ، 351 ، 353 ، 354 ، 356 ، 358 ، 362 ، 363 ، 365\r\nحمدان بن حسن بن عبد الله بن حمدان 292\r\nحمزه 164\r\nحمزهء اصفهانى 218 ، 298\r\nحنين بن اسحاق 67\r\nحورانى 104 ، 287\r\nخالد بن برمك ايرانى 47 ، 251\r\nخالد بن سعيد بن عاص 218\r\nخالد بن عبد الله قسرى 182 ، 189 ، 270\r\nخالد بن وليد 273 ، 284 ، 296 ، 329\r\nخالد بن يزيد بن معاويه 45\r\nخسرو اوّل انوشيروان 246 ، 293\r\nخسرو پرويز 249 ، 317\r\nخشخاش 92\r\nخطيب بغدادى 136 ، 261\r\nخواجه رشيد الدين فضل الله 350\r\nخواجه نصير الدين طوسى 80 - 83\r\nخوارزمى 52 ، 57 - 63 ، 74 ، 77 ، 78 ، 119 ، 120\r\nخولان بن عمرو بن الحاف 222\r\nدارا - داريوش\r\nداريوش 294 ، 295\r\nداكيوس 337\r\nداود پاشا 175\r\nداود بن سقمان بن أرتق 318\r\nداوود بن على 187\r\nدخويه 93 ، 96 ، 97 ، 106\r\nدقيانوس 337\r\nدمستق 323 ، 328\r\nدمشقى انصارى 134 ، 347 ، 355\r\nدوباروس 131\r\nدينورى 94\r\nذوالاكتاف 232\r\n\r\n","description":"","footnote":"","page_name":" 379 ","page_number":385},
  {"content":"\r\n\r\nذو الفقار 268\r\nذو النون بن محمد بن دانشمند 342\r\nذو نواس 216\r\nراجح بن قتاده 210\r\nرالف 268\r\nراولينسون 238\r\nرجار دوم 127\r\nركن الدين سليمان 343 ، 344 ، 347 ، 348 ، 352\r\nروپن 338\r\nروجر بيكون 52\r\nروح بن حاتم 328\r\nروزن 91\r\nرومانوس ديوژن 338 ، 354\r\nرينو 80 ، 106\r\nزاخائو 295\r\nزبيده 187 ، 190 ، 284\r\nزبير بن عوّام 283\r\nزرزر بن صهيب شرجى 210\r\nزرعه - ذونواس\r\nزكريا بن محمد بن محمود قزوينى 113 ، 115 ، 116 ، 128 ، 134\r\nزهرى 119\r\nزياد بن ابيه 270 ، 271 ، 279 ، 282\r\nزياد بن عبيد الله حارثى 189\r\nزياد بن عبيد الله 189\r\nزياد بن لبيد 218\r\nزيد 193\r\nزيد بن حارثه 162 ، 193\r\nژرارد قرمونه‌اى ( كوهرنايى ) 52 ، 57 ، 67\r\nسارگن 117\r\nساره 305\r\nسبكتكين 261\r\nسديو 80\r\nسعد الدوله 266\r\nسعد بن ابى وقّاص 269 ، 271 ، 272\r\nسعد بن خيثمة 175\r\nسعيد 323\r\nسعيد بن حمدان 322\r\nسعيد بن نجاح 207\r\nسعيد بن عبد الملك بن مروان 288\r\nسفيان بن عيينه 210\r\nسكّرى 178\r\nسلّام ترجمان 86 ، 89 ، 96 ، 97\r\nسلّام مترجم 96 - 98\r\nسلطان ابو سعيد 291\r\nسلطان آلب ارسلان 347 ، 354\r\nسلطان الملك الناصر حسن ( از شاهان مماليك ) 335\r\nسلطان بدر الدين 341\r\nسلطان بيبرس 344 ، 348\r\nسلطان جلال الدين خوارزمشاه 351 ، 352\r\nسلطان حسين بهادر 341\r\nسلطان ركن الدين 346 ، 348 ، 357 ، 359\r\nسلطان سليم 131\r\nسلطان سليم اوّل 191\r\n\r\n","description":"","footnote":"","page_name":" 380 ","page_number":386},
  {"content":"\r\n\r\nسلطان سليمان عثمانى 174\r\nسلطان سليمان قانونى 268\r\nسلطان سنجر سلجوقى 78 ، 299\r\nسلطان عبد المجيد عثمانى 175 ، 191\r\nسلطان عز الدين مسعود بن قلج ارسلان 330 ، 357\r\nسلطان علاء الدين 339 ، 360\r\nسلطان علاء الدين بن فرامرز 348\r\nسلطان علاء الدين كيقباد سلجوقى 340 ، 343 ، 345 ، 349 ، 351 ، 359 ، 363\r\nسلطان غياث الدين كيخسرو 350\r\nسلطان قلج ارسلان 340 ، 352\r\nسلطان قلج ارسلان بن مسعود 343\r\nسلطان گل حصار 364\r\nسلطان مراد خان غازى 350\r\nسلطان ملكشاه سلجوقى 298\r\nسلطان ينتج 346\r\nسلمان فارسى 164\r\nسليمان 11 ، 98 - 100\r\nسليمان مهرى 131\r\nسليمان بن احمد مهرى 111\r\nسليمان بن عبد الملك 182\r\nسليمان بن داوود 221\r\nسليمان بن طرف 209\r\nسليمان بن قتلمش 338\r\nسليمان بن هشام 342\r\nسليمان تاجر 14 ، 31 ، 94 ، 98 ، 99 ، 106\r\nسمؤل بن عاديا 177\r\nسنتروگ 231\r\nسند بن على 55\r\nمولميش 352\r\nسويد بن قحطبه 284\r\nسهراب 61 - 63\r\nسى بخت 232\r\nسيد حسين نصر 81\r\nسيد شريف جرجانى 51\r\nسيد علاء الدين بن شمس الدين ( ملقب به حيدر ) 291\r\nسيد مجد الدين موسى الحسنى 283\r\nسيف الاسلام طغتكين 208\r\nسيف الدوله حمدانى 37 ، 303 ، 317 ، 328 ، 330 ، 331 ، 333 ، 334 ، 337\r\nسيف بن ذى يزن 218\r\nشاپور 232\r\nشاپور بن اردشير بابكان 297\r\nشاپور ذوالاكتاف 232 ، 235\r\nشامى 341 ، 343 ، 349 ، 353\r\nشاه اسماعيل 268\r\nشاه طهماسب 268\r\nشاه طهماسب اول 350\r\nشرف الدوله ديلمى 272\r\nشرف الدين على يزدى 307\r\nشريف ادريسى 13 - ادريسى\r\nشريف جعفر بن محمد بن حسن ثأئر 191\r\nشريف حسين 192\r\nشريف عبد الله 191\r\n\r\n","description":"","footnote":"","page_name":" 381 ","page_number":387},
  {"content":"\r\n\r\nشريف غالب 191\r\nشريف قتاده 191\r\nشريف محمد بن عون 191\r\nشريف يحيى 191\r\nشمس الدين بابا طغرايى 357\r\nشمس الدوله تورانشاه 207\r\nشوى 53\r\nشهاب الدين احمد بن ماجد 111\r\nشيخ امام صالح ، قطب ، جلال الدين 341\r\nشيخ اويس جلايرى 267\r\nشيخ حسن بزرگ 267\r\nشيخ علاء الدين بن اثير 283\r\nشير كوه بن احمد بن شير كوه بن شادى 310\r\nصاحب الزنج 64 ، 99\r\nصاحب الخال - ابن شامه قرمطى\r\nصالح بن على 322 ، 329 ، 335\r\nصدر الدين قونوى 83\r\nصفيه خاتون 298\r\nصلاح الدين ايوبى 306 ، 309 ، 311 ، 330\r\nصلاح الدين يوسف 293\r\nصمصام الدوله بويهى 261\r\nضحاك 45\r\nطاشتمور 352\r\nطاهر ذو اليمينين 256\r\nطبرى 231 ، 256 ، 273 ، 364\r\nطرخان 89\r\nطغاخاتون 343\r\nطغرل بيك سلجوقى 263 ، 354\r\nطلحة بن عبيد الله 280 ، 283\r\nطهمورث 65\r\nظاهرى 173\r\nعبّاس بن سعيد الجوهر 55\r\nعبّاس بن عبد المطّلب 46\r\nعباس بن وليد بن عبد الملك 329\r\nعبد 232\r\nعبد الرحمان اوسط 91 ، 92\r\nعبد الرحمن صوفى 67\r\nعبد العزيز بن سعود 192 ، 237\r\nعبد القادر گيلانى 268\r\nعبد القادر محمد نعيمى 138\r\nعبد الكريم بن طاووس 298\r\nعبد الله بن زبير 321\r\nعبد الله بن طاهر 327\r\nعبد الله بن عامر 187 ، 282\r\nعبد الله بن عباس 156\r\nعبد الله بن عبد الملك بن مروان 333\r\nعبد المسيح بن بقيله 269\r\nعبد الملك بن محمد بن عطيه سعدى 162\r\nعبد الملك بن مروان 277 ، 333 ، 342\r\nعبد النبى بن على بن مهدى 207\r\nعبيد الله بن زياد 271\r\nعتبة بن غزوان 279\r\nعتبة بن فرقد سلّمى 287 ، 296\r\nعثمان بن ابى العاص ثقفى 101 ، 233\r\nعثمان بن عفان 161 ، 321\r\nعروة بن أديه 233\r\n\r\n","description":"","footnote":"","page_name":" 382 ","page_number":388},
  {"content":"\r\n\r\nعز الدين كيكاووس 343 ، 356 ، 360\r\nعز الدين مسعود بن قليج ارسلان بن سليمان بن قتلمش 326\r\nعزيزى 243 ، 315\r\nعضد الدوله 261\r\nعضد الدوله ديلمى 275 ، 276\r\nعطاملك جوينى 266\r\nعطاء 45\r\nعكرمه 45\r\nعلاء الدين داوود شاه 352\r\nعلاء الدين كيقباد سلجوقى 343 ، 351 ، 356 ، 358\r\nعلاء بن عبد الله بن عماد حضرمى 101 ، 232\r\nعلى بن ابى بكر بن على هروى 115\r\nعلى بن احمد صفاقسى تونسى 130\r\nعلى بن رضوان 52\r\nعلى بن سليمان 328\r\nعلى بن عيسى اسطرلابى 55\r\nعلى بن محمد صليحى 207\r\nعلى بن مهدى خارجى 207\r\nعلى بن يحيى ارمنى 332\r\nعلى بيك 350\r\nعماد كاتب اصفهانى 353\r\nعمارهء يمنى 209\r\nعمر بن حسين بن على ( ع ) 298\r\nعمر بن خطاب 94 ، 102 ، 233 ، 269 ، 279 ، 287 ، 307 ، 327 ، 334\r\nعمر بن عبد العزيز 170 ، 300 ، 321 ، 333 337\r\nعمرو بن حزم انصارى 218\r\nعمرو بن عاص 102 ، 227\r\nعمرو بن عدى 273\r\nعمير بن سعد 307\r\nعمير بن سعد انصارى 321\r\nعياذ 227\r\nعياض بن غنم 304 ، 306 ، 311 ، 315 ، 321 ، 327\r\nعيسى ( ع ) 296\r\nغازان خان 266 ، 348 ، 353\r\nغزال 92\r\nغياث الدين جمشيد كاشى 84\r\nغياث الدين كيخسرو 342 ، 343\r\nغياث الدين كيخسرو بن كيقباد 350\r\nفخر الدين 81\r\nفخر رازى 46\r\nفراعنه 135\r\nفرج بن سليم 336\r\nفرران 99 ، 107\r\nفرغانى 52 ، 57 ، 58 ، 74\r\nفرقد سلّمى 287\r\nفضل بن سهل 55\r\nفغفور 104\r\nفقيه احمد 341\r\nفلادروس رومى 307\r\nفون مژيك 59 ، 60 ، 62 ، 120\r\n\r\n","description":"","footnote":"","page_name":" 383 ","page_number":389},
  {"content":"\r\n\r\nفيثاغورث 117\r\nفيلبى 141\r\nفيليپ حتّى 164 ، 244 ، 246\r\nقاضى محمد بن على همدانى صليحى 207\r\nقاضىزاده رومى 84\r\nقاضى عبد السلام جبّلى 281\r\nقايتباى 174\r\nقباد 249\r\nقتلغ آبه 207\r\nقدامة بن جعفر كاتب 11 ، 25 ، 26 ، 28 - 30 36 ، 70 ، 89 ، 280 ، 300 ، 306 ، 310 ، 313 ، 315 ، 322 ، 325 ، 330 ، 331\r\nقرقويه 283\r\nقرمان 355\r\nقره عيسى بيك 369\r\nقزوينى 97 ، 285 ، 299 ، 317 ، 365\r\nقسطنطين 322\r\nقسطاس 317\r\nقضاعى 135\r\nقطب الدين مسعود شيرازى 83 ، 84\r\nقطب الدين ملكشاه 342 ، 348\r\nقلج ارسلان بن سليمانشاه 347\r\nقلج ارسلان بن مسعود ( سلجوقى ) 342 - 344 ، 347 ، 348 ، 356 ، 359 ، 362\r\nقلوذى 118\r\nقيس 207\r\nكارادوو 98\r\nكازانوا 107\r\nكالب الا اصبحه 217\r\nكاى تان 107\r\nابو الحسن عبد الرحمان بن عمر الصّوفى 42\r\nكراچكوفسكى 45 ، 97 ، 116 ، 131\r\nكرامرز آلمانى 18 ، 21 ، 29\r\nكريستف كلمب 56 ، 50 ، 52 ، 53 ، 131\r\nكشيش براندن 92 ، 107\r\nكلوديوس 246\r\nگمشتكين بن دانشمند 323 ، 356\r\nكنستانتين 216\r\nكنكا - كنكه\r\nكنكه 17\r\nكوپرنيكوس 58\r\nكهلان 207\r\nكيقباد 352\r\nكيكاوس 51\r\nگاى لسترنج 63 ، 316\r\nگزنفون 297\r\nگلازر 223\r\nگوست 63\r\nگوليوس 58\r\nگيخاتو 348 ، 352\r\nلئو 338\r\nلخيعه ينوف ذوشناتر 216\r\nلويسكى 94\r\nليشرح بن يحصب 215\r\nماركوارت 232\r\nماركوپولو 14\r\n\r\n","description":"","footnote":"","page_name":" 384 ","page_number":390},
  {"content":"\r\n\r\nمارينوس صورى 8 ، 22 ، 61 ، 67 ، 119 ، 120\r\nماشاء الله بن أثرى يهودى 16 ، 48 ، 49 ، 54\r\nمالك بن طوق بن عتّاب تغلبى 309\r\nماهانى 56 ، 76\r\nمأمون عباسى 17 ، 23 ، 50 ، 51 ، 55 ، 57 - 59 ، 66 ، 68 ، 69 ، 74 ، 75 ، 77 - 79 ، 85 ، 119 ، 129 ، 256 ، 257 ، 309 ، 325 ، 327 ، 334 ، 336\r\nمبارك بن كامل بن منقذ 207\r\nمتوكل على الله ( خليفه عباسى ) 276 ، 297 ، 301 ، 332\r\nمجاهد الدين 289\r\nمجير الدين 346\r\nمجير الدين امير شاه 346 ، 357\r\nمحمد بك پروانه 357\r\nمحمد بك قرمان اوغلو 363\r\nمحمد بن ابراهيم 324 ، 328\r\nمحمد بن ابراهيم بن محمد بن على 328\r\nمحمد بن ابراهيم فزارى 17 ، 48 ، 49\r\nمحمد بن ابو بكر زهرى 138\r\nمحمد بن احمد خرقى 138\r\nمحمد بن ايوب طبرى 113\r\nمحمد بن حبيب - ابراهيم بن حبيب فزارى\r\nمحمد بن حنفيه 342\r\nمحمد بن زياد 208\r\nمحمد بن سائب كلبى 217\r\nمحمد بن سيرين 283\r\nمحمد بن عمر 188\r\nمحمد بن قاسم 104\r\nمحمد بن قاسم سامى 227\r\nمحمد بن محمود همدانى 114 ، 116\r\nمحمد بن مروان حكم 288 ، 321 ، 329\r\nمحمد بن موسى بن شاكر 75\r\nمحمد بن واسع 283\r\nمحمد تقى دانش‌پژوه 114\r\nمحمد على پاشا 191\r\nمحمد قرامان 341\r\nمحمود آق‌سرايى 345\r\nمحمود شاه خلجى 83\r\nمحمود كاشغرى 122\r\nمحى الدين ( مسعود شاه ) 356\r\nمحيى الدين ابن عربى 83\r\nمختار 271\r\nمراد پاشا 268\r\nمراكشى 80\r\nمرجان 207\r\nمرزوقى 195\r\nمروان بن حكم 169\r\nمروان بن محمد 162 ، 291 ، 324 ، 325 327 ، 329 ، 330\r\nمروان حمار - مروان بن محمد\r\nمروان دوم 288\r\nمروزى 25 ، 104\r\nمستظهر 263\r\nمستعين 257\r\n\r\n","description":"","footnote":"","page_name":" 385 ","page_number":391},
  {"content":"\r\n\r\nمستوفى 301\r\nمسعود بن قلج ارسلان 328\r\nمسعودى 8 ، 14 ، 19 ، 22 ، 26 - 29 ، 31 ، 32 ، 46 ، 49 ، 62 ، 63 ، 70 ، 88 ، 89 ، 92 ، 96 ، 99 ، 107 ، 109 ، 119 ، 157 ، 256 ، 310 ، 342 ، 366\r\nمسلم بن ابى مسلم جرمى 89 ، 90\r\nمسلمة بن احمد مجريطى 77\r\nمسلمة بن عبد الملك 312 ، 321 ، 366 368\r\nمسيب بن زهير 328\r\nمصعب 271\r\nمظفر الدين بن زين الدين 306\r\nمعاذ بن جبل 195\r\nمعاويه 102 ، 279 ، 321 ، 327 ، 329\r\nمعتز 257\r\nمعتصم بالله ( خليفه عباسى ) 257 ، 325 332 ، 355 ، 365\r\nمعتضد ( خليفه عباسى ) 75 ، 228 ، 254 258 ، 333\r\nمعتمد 257\r\nمعز 191\r\nمعز الدين 293\r\nمعين الدين سليمان بن على پروانه 293 ، 346 ، 348 ، 359\r\nمعين الدين كاشانى 84\r\nمغيث الدين 343\r\nمغيث الدين طغرل 352\r\nمغيرة بن شعبه 270 ، 272\r\nمقبول احمد 9\r\nمقتدر 190\r\nمقدسى 8 ، 9 ، 26 ، 37 - 39 ، 45 ، 96 ، 121 ، 122 ، 156 ، 158 ، 161 ، 163 ، 220 - 222 ، 225 ، 226 ، 228 ، 233 ، 236 ، 239 ، 240 ، 242 ، 244 ، 272 ، 277 ، 281 ، 284 ، 287 - 289 ، 292 ، 294 ، 296 ، 298 - 301 ، 303 ، 304 ، 308 - 311 ، 314 ، 316 ، 326 ، 330 ، 334 ، 337 ، 354 ، 356\r\nمقريزى 44\r\nمكتفى 258\r\nمكثر بن عيسى 198\r\nملك بدر الدين 355\r\nملكشاه بن بركيارق 307\r\nملكشاه سلجوقى 299 ، 307\r\nملك ظاهر بيبرس 348\r\nمليح ارمنى 323\r\nمنذر بن ساوى عبدى 232\r\nمنذر بن امرؤ القيس 274\r\nمنصور ( خليفه عباسى ) 16 ، 17 ، 47 ، 50 ، 68 ، 118 ، 251 ، 253 - 255 ، 261 ، 262 ، 272 ، 274 ، 322 ، 324 ، 325 ، 329 ، 333 ، 335\r\nمنصور حلاج 267\r\nمنگو تيمور خان 344\r\nموريتس 141 ، 142\r\nموسى الهادى 328\r\n\r\n","description":"","footnote":"","page_name":" 386 ","page_number":392},
  {"content":"\r\n\r\nموسى بن شاكر 56 ، 76\r\nموفق 64\r\nمولانا 341\r\nمولانا آزاد 31\r\nمولانا جلال الدين رومى 340\r\nمولوى 268\r\nمؤيد الدين 81\r\nمهاجر بن ابى امية بن مغيرهء مخزومى 218\r\nمهدى ( خليفهء عباسى ) 253 ، 327 ، 329 ، 336\r\nمهذب الدين مسعود بك 346\r\nمهرداد اشكانى 295\r\nمهلب 141\r\nميّا 316\r\nميخائيل 330\r\nميرزا محمد حسين حسينى فراهانى 201\r\nميللر 13 ، 128 ، 130\r\nمينورسكى 34 ، 95 ، 96 ، 122\r\nنابونيدس 159\r\nناخدا ملك جمشيد 234\r\nناصر الدولهء حمدانى 298\r\nناصر الدين بركيارق 347\r\nناصر بن مرشد يعربى 229\r\nناصر خسرو قباديانى 162 ، 195 ، 281 ، 284 ، 314 ، 316\r\nنجاح 207\r\nنجم الدين قزوينى 81\r\nنسير بن ديسم بن ثور 296\r\nنصرانى 273\r\nنصر بن شبث خارجى 327\r\nنعمان 273 ، 274\r\nنعمان بن منذر 273\r\nنضر بن ميمون 94\r\nنفيس احمد 136\r\nنقفور 334\r\nنلّينو 63 ، 70 ، 120\r\nنوبخت ايرانى 16 ، 48\r\nنوح بن منصور سامانى 113\r\nنور الدين سمهودى 164\r\nنور الدين على بن المعز 173\r\nنور الدين محمود زنگى 290 ، 326 ، 327 ، 330 ، 342\r\nنور الدين مليح بن لاون 334\r\nنولدكه 231 ، 273\r\nنيبور 213\r\nنيريزى 76\r\nنيكفوروس 342\r\nنيكولا زياده 13 ، 127\r\nواثق 89 ، 97\r\nواسكوداگاما 108 ، 111 ، 131\r\nواسيلىيف 96\r\nوليد بن عبد الملك 172 ، 182 ، 189\r\nوليد بن يزيد 324\r\nوهب بن منبّه 45\r\nويدمان 58 ، 84\r\nهادى 189\r\n\r\n","description":"","footnote":"","page_name":" 387 ","page_number":393},
  {"content":"\r\n\r\nهارون الرشيد 66 ، 68 ، 75 ، 88 ، 107 ، 189 ، 254 - 256 ، 288 ، 302 ، 309 ، 324 ، 325 ، 328 ، 330 ، 331 ، 336 ، 337\r\nهارون بن يحيى 90 ، 91\r\nهرثمة بن اعين 336\r\nهرثمة بن عرفجه 288\r\nهرمان دلماتى 65\r\nهرمس 38 ، 49 ، 64\r\nهرودوت 116 ، 141 ، 245 ، 297\r\nهروى 138 ، 340\r\nهشام بن عبد الملك 19 ، 322\r\nهكاتوس ملطى 117\r\nهلاكو خان 266\r\nهمدانى 10 ، 51 ، 213 ، 216 ، 223 ، 229 ، 233 ، 236\r\nهندى - تئوفيلوس\r\nهوانگ چائو 105\r\nهود 224\r\nهوشنگ ( شاه ايرانى ) 64\r\nهوشنگ پيشدادى 272\r\nهونيگمان 120\r\nهوبه سنبا 232\r\nياقوت 49 ، 69 ، 97 ، 136 ، 140 ، 142 ، 156 ، 158 ، 160 ، 162 ، 163 ، 216 ، 220 ، 222 ، 224 ، 225 ، 228 ، 230 ، 233 ، 236 ، 240 - 242 ، 245 ، 250 ، 265 ، 272 ، 274 ، 275 ، 276 ، 278 ، 281 ، 290 ، 293 - 295 ، 298 ، 301 ، 303 ، 306 - 308 ، 311 ، 312 ، 316 ، 317 ، 323 ، 325 - 328 ، 330 - 335 ، 337 ، 339 ، 342 ، 343 ، 348 ، 351 ، 352 ، 354 ، 356 ، 360 ، 365 ، 367 ، 370\r\nيتعمر ( يعمر عربى ) 215\r\nيحنّة بن رؤبه 157\r\nيحيى اشبيلى 57\r\nيحيى برمكى 67 ، 256\r\nيحيى بن ابى منصور ميمونى 55\r\nيحيى بن حبيب 92\r\nيحيى بن حكم بكرى 91\r\nيحيى بن سرابيون 62\r\nيزدگرد بن شهريار 54\r\nيزيد بن معاويه 329\r\nيزدگرد سوم 54\r\nيشجب بن يعرب بن قحطان 221\r\nيعقوب بن طارق 17 ، 48 ، 49\r\nيعقوبى 26 - 29 ، 87 ، 157 ، 158 ، 163 ، 218 ، 221 ، 250 ، 271 ، 273 ، 274 ، 277 ، 280 ، 281\r\nيوشع بن نون ( ع ) 317\r\nيول 99\r\nيونس بن متّى 288 ، 289\r\nيونس پيامبر ( ع ) 290 ، 298\r\nييلون خاتون 371\r\n\r\n","description":"","footnote":"","page_name":" 388 ","page_number":394},
  {"content":"\r\n\r\n\r\nفهرست اعلام جغرافيايى\r\nآبادان 280\r\nآبر 89\r\nآبلستان ( آرابيسوس ، ابلسطه ) 343\r\nآپولوگوس ( ابلّه ) 283\r\nآتن 21\r\nآديابنه ( حديب ) 295\r\nآرابيسوس 343\r\nآرة 233\r\nآزوف ( دريا ) 72 ، 120\r\nآسياى بزرگ 40 ، 73\r\nآسياى صغير 320\r\nآسياى غربى 106\r\nآسياى مركزى 135\r\nآسياى ميانه 14 ، 95 ، 97 ، 98\r\nآق سرا 342\r\nآقشار 363\r\nآق شهر 350\r\nآق شهر 362\r\nآق شهر ارزنجان 350\r\nآمد ( حامد ) 313\r\nآناتولى 350 ، 362\r\nآنتى طوروس 320\r\nانقره ( انگوريه ) 355\r\nآنى 338\r\nآياثلوخ 367\r\nآيدين 366 ، 367\r\nابسس 343\r\nابسوس 366\r\nأبسيق 370\r\nابلستين 343\r\nابلّه 283\r\nابواء 176\r\nابو قبيس 180 ، 181\r\nإتيوفيا 40\r\nاثالب 163\r\nاجا ( كوه ) 140\r\nاجياد الاصغر 181\r\nاجياد الاكبر 181\r\nاحد 163\r\nاحساء ( لحساء ) 234\r\nاحقاف 224\r\nاحيدب 329\r\n\r\n","description":"","footnote":"","page_name":" 389 ","page_number":395},
  {"content":"\r\n\r\nاخشبان 181\r\nاخشب 181\r\nاخشبين 181\r\nاداتا 327\r\nادريس 72\r\nادسّا 15\r\nادوليس 102\r\nادوم 142\r\nاديمان 326\r\nاذنه ( ادانم ) 335\r\nاربل ( اربلاى ) 295\r\nاربيل 295\r\nارحب 212\r\nارخبيل مالايا 94\r\nارزروم 353\r\nارزن 301 ، 315 ، 318 ، 354\r\nارزن الرّوم 351 - 353\r\nارزنجان 351 - 353\r\nارفا 307 ( - ادسا ، يا رها )\r\nارم 156\r\nاروفا 29 ، 40 ، 73\r\nارين 51 - 53 ، 59 ، 79\r\nازتس ( نهر الكلب ) 250\r\nازر 234\r\nازمعان 244\r\nازمير 368\r\nازنيق 370\r\nازين 50\r\nاسار قلعهء جديد 364\r\nاسبانبر 250\r\nاسپانيا 38 ، 78 ، 79 ، 111 ، 115 ، 128 ، 130 ، 136 ، 138\r\nاستانبول 72 ، 370\r\nاستراسبورگ 60 ، 120\r\nاسقوتيا 29 ، 40\r\nاسكندريه 15 ، 21 ، 45 ، 102 ، 360\r\nاسكوترا 244\r\nاسكى موصل 298\r\nاصطخر 101\r\nاصطخر پارس 19\r\nاصفهان 54 ، 64\r\nأعلا 221\r\nاعمشيه 222\r\nافسوس 367 ، 368\r\nأفسيس 366\r\nافيون قره حصار 364\r\nإقريطش 72\r\nاقليم أقور 285\r\nاقيانوس اطلس 20 ، 72 ، 79 ، 92 ، 93 ، 106 ، 109 ، 110 ، 122 ، 128 ، 131\r\nاقيانوس غربى 71\r\nاقيانوس كبير 21\r\nاقيانوس محيط 128\r\nاكّد 117\r\nاكرونيس 364\r\nاگريدور 361 ، 362\r\n\r\n","description":"","footnote":"","page_name":" 390 ","page_number":396},
  {"content":"\r\n\r\nالآره 234\r\nالباسة 181\r\nالبستان 339 ، 344\r\nالبلد الامين 181\r\nإلال 182\r\nالحاطمه 181\r\nالحمراء 328\r\nالحوراء 142\r\nالربع الخالى 212\r\nالرّغه 363\r\nالرّها 306\r\nالسّلامه 327\r\nالعلا 161 ، 163 ، 245\r\nالغراب 243\r\nالمپ 117\r\nالمعموره 333\r\nالمقطّم 75\r\nالمكلّا 224\r\nالموت 81\r\nالناسه 181\r\nالوجه 142\r\nاليفاز 159\r\nاماسيه ( اماصيه ، اماسيا ) 344\r\nامريكا 53 ، 56\r\nامريكاى شمالى 131\r\nأم القرى 181\r\nأمّ رحم 181\r\nام نعسان 237\r\nعثمانلى 369\r\nامى سوس 346\r\nانازربس 332\r\nانبار 247 ، 253 ، 273 ، 285 ، 308\r\nاندلس 40 ، 72 ، 77 ، 92\r\nاندونزى 224\r\nانس 314\r\nانطاكيه پيسيديا 362\r\nانطاكيهء شام 250\r\nانطاليه 360\r\nانطاليه جديد 360\r\nاواسى 366\r\nاوبس 297\r\nاجّين 18 ، 59\r\nاوزن 50\r\nاوفير 241\r\nاهواز 277 ، 279\r\nاياسلوق ( اياسليغ ، آياثلوخ ) 367\r\nايالت رومى ميسيه 368\r\nايالت قرامان 341\r\nايتوفيا 29\r\nايرانشهر 19 ، 20 ، 27 ، 28 ، 54\r\nايسيا 40\r\nايسياى ( آسياى ) 40\r\nايله 73 ، 157 ، 245\r\nاينكلى 329\r\nأنعم 221\r\nأوربى ( اروپا ) 40\r\n\r\n","description":"","footnote":"","page_name":" 391 ","page_number":397},
  {"content":"\r\n\r\nأيله 245\r\nايوان كسرى 251\r\nباب الابواب 73 ، 97\r\nباب الأزج 265\r\nباب الانماط 270\r\nباب البصره 265\r\nباب الجامع 281\r\nباب الحدث 331\r\nباب الخنازير 317\r\nباب الرّبض 317\r\nباب السّده 270\r\nباب الشماسيّه 261\r\nباب الشهوة 317\r\nباب الطاق 255 ، 262 ، 263\r\nباب الطاق بغداد 56\r\nباب الفرح و الغم 317\r\nباب الفيل 270\r\nباب المندب 161 ، 212 ، 246\r\nباب الميدان 317\r\nباب كنده 270\r\nبابل 247\r\nباب محوّل 266\r\nباجروان 302 ، 312\r\nباختر 29\r\nبادوريا 251\r\nبادية الشام 139 ، 142 ، 151 ، 155\r\nباروسما 278\r\nبازار نظاميه 266\r\nباز اشهب ( قلعه ) 292\r\nباطن 142\r\nباعيناثا 287\r\nبالوسا ( كوه ) 292\r\nباليكسير 368\r\nباليكسرى 368 ، 369\r\nبئر على 199\r\nبتن اردشير 231\r\nبجه 195\r\nبحر احمر 105 ، 139 ، 155 ، 245 ، 246\r\nبحر اخضر 73\r\nبحر الروم 20 ، 72 ، 105 ، 320 ، 338 ، 339 ، 360\r\nبحر المحيط 20 ، 35\r\nبحر الميت 155\r\nبحر خزر 127\r\nبحر فارس 20\r\nبحر قلزم 35 ، 217\r\nبحرين 231\r\nبخارا 33 ، 97 ، 113 ، 254\r\nنجران 141\r\nبدليس 354\r\nبذندون 336\r\nبربر 40\r\nبرج المرآة 317\r\nبرج طبّالين 317\r\nبرجين 366\r\nبرجى 366\r\n\r\n","description":"","footnote":"","page_name":" 392 ","page_number":398},
  {"content":"\r\n\r\nبردعه 354\r\nبردور 361\r\nسوئز 21\r\nبرسخان 97\r\nبرغمه 368\r\nبرقعيد 287\r\nبرگاما 368\r\nبرگامو 368\r\nبرلس 317\r\nبرم 215\r\nبروسه 369 ، 370\r\nبروصى 369\r\nبصره 279\r\nبصرى 245\r\nبطحاء 180\r\nبطرس 317\r\nبطلس 317\r\nبطن محسّر 193\r\nبطن عرنه 200\r\nبطيحه 118\r\nبغداد 251\r\nبغداد يمن 202\r\nبغدان 251\r\nبغروند 338\r\nبقشهر 361 ، 362\r\nبقشهر ( بىشهر ) 363\r\nبقلّار 355\r\nبكّه 180 ، 181\r\nبلاد روم 320\r\nبلاس‌آباد 250\r\nبلاساغون 122\r\nبلخ 34 ، 35 ، 254 ، 304\r\nبلد 287 ، 297 ، 298\r\nبلد الخطب 298\r\nبلد السيد محمد 297\r\nبلد ( بلط ) 297\r\nبلى كسرى 369\r\nبمبئى 101\r\nبندر آسفى 93\r\nبندر سمسون 346\r\nبندر سوريه 246\r\nبندر سيراف 99\r\nبندر عقبه 244\r\nبندر غزّه 243\r\nبندر كانتون 94 ، 98\r\nبندر مصر 246\r\nبندر مهره 214\r\nبندر وجه 157\r\nبوذ اردشير 287\r\nبورسه 341\r\nبورگونى 91\r\nبولس ( كليسا ) 317\r\nبولى 357\r\nبهرسير ( به اردشير ) 250\r\nبهسدن 326\r\nبهسنا 326\r\n\r\n","description":"","footnote":"","page_name":" 393 ","page_number":399},
  {"content":"\r\n\r\nبهوگه 103\r\nبيت الحكمه 59 ، 75 ، 260\r\nبيت المقدس 159\r\nبيره 347\r\nبيستون 246\r\nبيشه 233\r\nبيعة الخضراء 296\r\nبيمارستان سيده 261\r\nبيمارستان عضدى 261 ، 262 ، 264 ، 266\r\nبيمارستان مقتدرى 261\r\nبين النهرين 247\r\nبين النهرين سفلى 247\r\nبين النهرين عليا 247\r\nبينونه 233\r\nپارس 40\r\nپاريس 100 ، 130\r\nپالم بانگ 103\r\nپترا 162 ، 245\r\nپتره 155\r\nپرسپوليس 101\r\nپرگام قديم 368\r\nپروستانا 361\r\nپرها 326\r\nپريم نسوس 364\r\nپسى نوس 365\r\nپنجاب 32\r\nپونت 72\r\nتارسم 336\r\nتارو 235\r\nتاروت 235\r\nتالاس 97\r\nتانا 72\r\nتالك 98\r\nتانگ 104\r\nتانه 101\r\nتاهرت 235\r\nتايگرس 248\r\nتئودوسيوپليس 352\r\nتب 117\r\nتبريز 83\r\nتبوك 158\r\nتپه 314\r\nتثليث 212\r\nتدمر 244\r\nتراكيه 90\r\nترقسيس 366\r\nتركيه 369\r\nتريم 225\r\nتسونكاريا 97\r\nتعز 217 ، 220 ، 222\r\nتغزغز 95 ، 96\r\nتغزغزان 95\r\nتكريت 295\r\nتكه ( اميرنشين ) 359\r\nتلّ ذهب 297\r\nتلّ عين زربى 332\r\n\r\n","description":"","footnote":"","page_name":" 394 ","page_number":400},
  {"content":"\r\n\r\nتلّ فافان 287 ، 313 ، 318\r\nيمنع 214 ، 244\r\nتوثه 266\r\nتودلا 264\r\nتورفان 96\r\nتوضح 241\r\nتوقات ( دوقاط ) 348\r\nتهامه 40 ، 155 ، 156 ، 212 ، 213 ، 219 ، 222 ، 242\r\nتهوم 202\r\nتيره 366\r\nتيامتو 202\r\nتيسفون 250\r\nتيلوس 238\r\nتيماء 159 ، 160\r\nثبير 182\r\nثغور جزيره 321\r\nثقبه 182\r\nثور 41\r\nجابره 164\r\nجادهء بخور 243 - 246\r\nجار 171\r\nجازان 209\r\nجاماكوت 18\r\nجامع الخفّافين 268\r\nجامع الخلفا 266\r\nجامع السلطان 264\r\nجامع الصّغا 268\r\nجامع القصر 258\r\nجامع الوزير 268\r\nجامع حجاج 277\r\nجامع خليفه 264\r\nجامع سلطان 263\r\nجامع كوفه 270\r\nجاوه 84 ، 98 ، 224\r\nجبل الامين 181\r\nجبل اخضر 140\r\nجبل الابيض 110\r\nجبل الاحمر 181\r\nجبل الدخان 237\r\nجبل الرحمة 182\r\nجبل السراة 141 ، 156\r\nجبل الشمّر 242\r\nجبل العير 182\r\nجبل القمر 122 ، 128\r\nجبل ثور 182\r\nجبل حمرين 298\r\nجبل شمّر 140 ، 151\r\nجبل صبر 222\r\nجحفه 176 ، 196\r\nجدّه 99 ، 153 ، 164\r\nجرعاء 236\r\nجرمانيقيه 329\r\nجزيره آندامان 105\r\nجزيرهء ابن عمر 301\r\nجزيرهء اوال 231 ، 238 - 240\r\n\r\n","description":"","footnote":"","page_name":" 395 ","page_number":401},
  {"content":"\r\n\r\nجزيرهء بالكان 134\r\nجزيرهء تيومن 98\r\nجزيرهء ثولى 71\r\nجزيره دهلك 211\r\nجزيرهء جمكوت 51\r\nجزيرهء سرنديب 71\r\nجزيرهء قبرس 102\r\nجزيرهء قرنس 72\r\nجزيرهء قطر 237\r\nجزيرهء كافور 108\r\nجزيرهء لنكا 50 ، 51\r\nجزيرهء لنگبالوس 98\r\nجزيرهء محرق 237 ، 238\r\nجزيرهء نجاشى 211\r\nجزيرهء نخيلو 237\r\nجزيرهء هاينان 98\r\nجزيرة العرب 139\r\nجزيرهء گوهر 120\r\nجسرمنبج 311\r\nجلّفار 228\r\nجلگه سوريه 103\r\nجند 217\r\nجنديشاپور 15 ، 16\r\nجنغاريا 97\r\nجعرانه 196\r\nجمرهء عقبه 193\r\nجمرهء نخستين 193\r\nجوّا 240\r\nجوف 151\r\nجوف جنوبى 214\r\nجوف معين 214\r\nجوف يمن 214\r\nجهينه 199\r\nجيحان 335\r\nچاه زمزم 182\r\nچشمه مريلغه 239\r\nچشمهء بوزيدان 239\r\nچشمه حنين 187\r\nچشمهء زبيده 187\r\nچشمه عرفه 187\r\nچشمهء غذار 239\r\nچهل شهيد 362\r\nحاسك 226\r\nحامد 313\r\nحبش 71 ، 72\r\nحجاز 156\r\nحجر 240\r\nحجر 240\r\nحجون 182\r\nحدّاقل 248\r\nحدث 327\r\nحديب 295\r\nحديبيّه 198\r\nحرا 182\r\nحرّات 160\r\nحرّان 304\r\n\r\n","description":"","footnote":"","page_name":" 396 ","page_number":402},
  {"content":"\r\n\r\nحرمين 191\r\nحرّه 161\r\nحرّه غرب 160\r\nحرّه فدك 142\r\nحرّهء خيبر 142\r\nحرّة العويرض 160 ، 162\r\nحرّة النار 161\r\nحرّة اوطاس 140\r\nحرّة بنى سليم 140\r\nحرّة بنى هلال 140\r\nحريم الطاهرى 266\r\nحسمى 156 ، 157 ، 158 ، 162\r\nحصن كيفا 313\r\nحصن غراب 214\r\nحصن مسلمه 312\r\nحصن منصور 325\r\nحضر 296\r\nحضرموت 151 - 153 ، 212 ، 214 ، 218 ، 221 ، 224 ، 225 ، 243 ، 244\r\nحفيت 228\r\nحكم 209\r\nحلب 327\r\nحلوان 295\r\nحلّه 249\r\nحلي 209\r\nحلى بن يعقوب 209\r\nحماة 317\r\nحمص 233 ، 310 ، 329\r\nحميد ( اميرنشين ) 361 ، 366\r\nحنبوص ( چشمه ) 317\r\nحنين 187\r\nحرران 161\r\nحيره 273\r\nحيرة البيضاء 274\r\nخابور ( رود ) 287 ، 300 ، 309\r\nخاسك 88\r\nخانفو ( كانتون ) 99\r\nخاور ميانه 105\r\nخاور نزديك 100\r\nخاوس ( كوه ) 367\r\nخضراء واسط ( كاخ ) 277\r\nخط 231 ، 233 - 235\r\nخليج بربرى 71\r\nخليج بنگال 98\r\nخليج عربى 71\r\nخليج عريش 73\r\nخليج عقبه 139 ، 155 - 157\r\nخليج غديره 72\r\nخليج فارس 20 ، 71 ، 94 ، 101 ، 103 ، 105 ، 127 ، 139 ، 141 ، 227 ، 230 ، 231 ، 234 ، 235 ، 237 ، 238 ، 241 ، 243 ، 245 ، 248 ، 280\r\nخليج كاظمه 236\r\nخليج ديبل 101\r\nخليص 199\r\nخمر 95\r\n\r\n","description":"","footnote":"","page_name":" 397 ","page_number":403},
  {"content":"\r\n\r\nخوربرآن 29\r\nخورورآن 29\r\nخوسر ( نهر ) 289\r\nخولان ( موصل ) 289\r\nخولان ذى سحيم 209\r\nخيبر 159\r\nخيف 190\r\nخيثميه 278\r\nدارا 293\r\nدار الحكمه 59 ، 75\r\nدار الرّقيق ( بازار ) 256 ، 266\r\nدار القزّ 266\r\nدار الندوه 189 ، 190\r\nدارين 235\r\nداغستان 98\r\nداليه 312\r\nداليهء مالك بن طوق 312\r\nدانشمنديه ( ولايت ) 346 ، 348\r\nدبا 227 ، 228\r\nدجلهء كور 248\r\nدجيله 278\r\nدرب الحدث 327\r\nدرب السلامه 327 ، 328\r\nدرب عون 260\r\nدربند 98\r\nشهاره 213\r\nدروازه شام 253\r\nدروازهء آب 314\r\nدروازهء ارزن 317\r\nدروازهء بصره 253\r\nدروازهء خراسان 253\r\nدروازهء سوريه 256\r\nدروازهء شبارق 202\r\nدروازهء شماسيّه 255 ، 257\r\nدروازه عدن 202\r\nدروازهء غلافقه 202\r\nدروازهء قصر 317\r\nدروازهء قلونج 317\r\nدروازهء كوفه 253 ، 256\r\nدروازهء مخرج الماء 317\r\nدروازهء هشام 202\r\nدرياچه بالخاش 97\r\nدرياچه تمساح 102\r\nدرياچه نيقيه 370\r\nدرياچهء اروميه 81\r\nدرياچهء باسليون 362\r\nدرياى آدرياتيك 72\r\nدرياى آزاق 72\r\nدرياى آزوف 130\r\nدرياى اخضر 73\r\nدرياى اژه 244 ، 366\r\nدرياى باب 73\r\nدرياى بنطس 72 ، 73 ، 345\r\nدرياى پارس 227 ، 228 ، 239\r\nدرياى جنوب 40 ، 107\r\nدرياى چين 32 ، 73 ، 105 ، 107 ، 112 ، 229\r\nدرياى حبش 73\r\n\r\n","description":"","footnote":"","page_name":" 398 ","page_number":404},
  {"content":"\r\n\r\nدرياى خزر 90 ، 97 ، 98 ، 105 ، 134\r\nدرياى روم 72 ، 73 ، 355 ، 359 ، 360 ، 366\r\nدرياى زنگ 107\r\nدرياى سرخ 12 ، 35 ، 99 ، 102 ، 105 ، 111 ، 139 ، 141 ، 157 ، 212 ، 245\r\nدرياى سياه 73 ، 90 ، 105 ، 130 ، 339 ، 345 ، 346 ، 356 ، 358 ، 369\r\nدرياى سينوب 345\r\nدرياى شام 40 ، 337\r\nدرياى شور 157\r\nدرياى عرب 88 ، 110 ، 139 ، 141 ، 155 ، 212 ، 215 ، 224 ، 227\r\nدرياى عمان 227 ، 229 ، 230\r\nدرياى فارس 234 ، 274\r\nدرياى قزوين 97 ، 127 ، 134\r\nدرياى قلزم 71 ، 142 ، 158\r\nدرياى گرگان 73\r\nدرياى مايوتيس 120\r\nدرياى مديترانه 12 ، 57 ، 78 ، 102 ، 110 ، 111 ، 118 ، 127 ، 128 ، 130 ، 243 ، 245 ، 338 ، 339 ، 359 ، 367\r\nدرياى مرمره 72 ، 369\r\nدرياى مصر 72 ، 73\r\nدرياى مغرب 84\r\nدرياى هند 71 ، 234\r\nدرياى يمن 73\r\nدژ تكريت 296\r\nدژ مصّيصه 333\r\nدژ نينوا 287\r\nدلتاى نيل 63\r\nدمياط 360\r\nدنيسر 293\r\nدواسر 243\r\nدوقاط 348\r\nدوقره 278\r\nدومة الجندل 151\r\nدونغوزله ( لاذق ) 346\r\nدهناء 142 ، 279\r\nديار بكر 313\r\nديار ربيعه 287\r\nديار مضر 302\r\nديبل 104\r\nديدان 162 ، 245\r\nديگلات ( دجله ) 248\r\nديلم 118\r\nديلمون 238\r\nذات عرق 193\r\nذمار 212\r\nذو الحليفه 196\r\nرافقه ( رقّه ) 302 ، 303\r\nرأس البر 237\r\nرأس العين 287 ، 300 ، 301\r\nرأس المسندم 227\r\nربذه 177\r\nربع الخالى 141 ، 151 ، 224 ، 227\r\nربع مسكون 40\r\n\r\n","description":"","footnote":"","page_name":" 399 ","page_number":405},
  {"content":"\r\n\r\nرجيع 201\r\nرحبه 309\r\nرحبهء شام 309\r\nرحبهء مالك بن طوق 309\r\nرزم 318\r\nرسااينا ( رأس العين ) 300\r\nرصافه 255 ، 257 ، 259 ، 265\r\nرضواض 213\r\nرقّه 302\r\nرقّة البيضاء 303\r\nرقّة السوداء 302\r\nرمّليّة ( محله ) 266\r\nرود ازرق 326\r\nرود بليخ 304\r\nرود پيرامس قديم 334\r\nرود ثرثار 298\r\nرود جيحان 329 ، 332 ، 334 ، 341\r\nرود خابور 300\r\nرودخانهء صراة 251 ، 256\r\nرودخانه ارسناس 353\r\nرودخانه مار 249\r\nرودخانهء بليخ 306 ، 312\r\nرودخانهء قراقيس 324\r\nرود دجله 277 ، 288 ، 289 ، 297 ، 301 ، 313\r\nرود سند 101\r\nرود سيحان 335\r\nرود سيحان و جيحان 338\r\nرود طنايس 72 ، 73\r\nرود فرات 267 ، 269 ، 271 ، 292 ، 300 ، 303 ، 308 ، 310 ، 312 ، 326 ، 351\r\nرود قباقب 324\r\nرود نيل 122\r\nرود ولگا 134\r\nرود هاليس 341\r\nرود هرماس 292 ، 309\r\nروستاى خيبر 161\r\nرومى ميسيه 368\r\nرها ( ادسّا ) 306\r\nرياض 140\r\nريگزار احقاف 226\r\nزاب بالا 287\r\nزاب بزرگ 295\r\nزاب پايين 287\r\nزاب كوچك 295\r\nزاره 233\r\nزبطره 324\r\nزبيد 202 ، 218 ، 220 ، 222 ، 229\r\nزرفاميه 278\r\nزرقاء 164\r\nزمزم 182\r\nزندورد 278\r\nزنگ 107\r\nزنگبار 32 ، 106 ، 107 ، 227 ، 228\r\nزيدان 215\r\nژوستينيانوپليس پاليا ( پسى نوس ) 365\r\n\r\n","description":"","footnote":"","page_name":" 400 ","page_number":406},
  {"content":"\r\n\r\nژوستى نيانوپوليس مكيسوس ( قير شهر ) 344\r\nساباط 250\r\nسابوتاى 225\r\nساردنى 72\r\nسافله 202\r\nسالونيك 91\r\nسامرّا 257 ، 295 ، 297\r\nسمسون ( سامسون ) 346\r\nسميساط ( ساموساتاى ) 310\r\nسانگاريوس ( رودخانه ) 365\r\nسبته 72\r\nسبزى حصار ( سيورى حصار ) 365\r\nستره ( جزيره ) 237\r\nسحار 244\r\nسد مأرب 214\r\nسدوس 240\r\nسد يأجوج و مأجوج 89 ، 97\r\nسدير ( كاخ ) 273\r\nسرّ 228\r\nسراة 139\r\nسردانيه 72\r\nسرس 335\r\nسرّ من رأى 28 ، 256 ، 257 ، 297\r\nسرنديب 18 ، 50 ، 71\r\nسروج 311\r\nسرة الارض 28\r\nسرّين 195\r\nسرىلانكا 18 ، 32 ، 50 ، 98\r\nسعداء 72\r\nسفار 215\r\nسفاله 104 ، 105\r\nسقطره ( جزيره ) 243\r\nسقوطره ( جزيره ) 244\r\nسقيا 177\r\nسقيطرا ( جزيره ) 242\r\nسلالم 176\r\nسلانيك 91\r\nسلطان داغ 362\r\nسلطان سو 324\r\nسلمى 140 ، 164\r\nسلوت 228\r\nسلوكيه 250 ، 251\r\nسمرقند 82 ، 97\r\nسميساط 310\r\nسنام 282\r\nسنجار 298\r\nسنطى 355\r\nسورستان 269\r\nسوريوم 362\r\nسوزپطره 324\r\nسوشهرى 350\r\nسوق الثلاثاء 257 ، 265\r\nسوق السلطان 265\r\nسوق المارستان 264\r\nسوكورس 292\r\n\r\n","description":"","footnote":"","page_name":" 401 ","page_number":407},
  {"content":"\r\n\r\nسومالى 244\r\nسيام 107\r\nسيحوت 225\r\nسيراف 98 ، 99 ، 104 ، 106\r\nسيس 324 ، 327 ، 335 ، 338 ، 342\r\nسيسيل 72 ، 87 ، 103 ، 127 ، 137\r\nسيسيه 332 ، 338 ، 355\r\nسيفار ( ظفار ) 215\r\nسينوب ( صنوب ) 358\r\nسينوس گولوپس 235\r\nسيواس 348\r\nسيورى حصار 364 ، 365\r\nشاذفيروز ( استان ) 295\r\nشارسان 235\r\nشبام 223 - 225\r\nشبوه 214 ، 225 ، 243\r\nشبه‌جزيرهء ايبرى 131\r\nشبه‌جزيرهء سينا 244\r\nشبه‌جزيرهء عربستان 242 ، 243\r\nشبه‌جزيرهء مالايا 98\r\nشحر 225\r\nشراة 139\r\nشربه 242\r\nشرجه 209\r\nشرجة القريض 209\r\nشرورى ( كوه ) 158\r\nشط الحى 249\r\nشط العرب 248 ، 280 ، 282 ، 284\r\nشعيبه 197\r\nشقّ 176\r\nشبام 223 ، 224\r\nشمام 241\r\nشهرآباد ( بلد ) 298\r\nشهر اگريدور 361\r\nشيراز 83\r\nصاروخان ( اميرنشين ) 367\r\nصامصون 346\r\nصحار 228\r\nصحراى آق شهر 350\r\nصحراى عرفات 187\r\nصراة ( رودخانه ) 254\r\nصرواح 212 ، 214\r\nصعده 213 ، 220 - 222\r\nصعده 244\r\nصعيد 196\r\nصفاة 161\r\nصقالبه 40\r\nصقّليه ( سيسيل ) 72 ، 103\r\nصلاح الدين عراق ( استان ) 297\r\nصنعاء 215 ، 217 ، 219 ، 220 ، 224 ، 229 ، 244\r\nصنوب 358\r\nصور 72 ، 227 ، 228 ، 244\r\nصهلة 223\r\nصيدا 72 ، 244\r\nصيهد 151 ، 225\r\n\r\n","description":"","footnote":"","page_name":" 402 ","page_number":408},
  {"content":"\r\n\r\nضرّيه 233\r\nضنك 228\r\nطابه 164\r\nطاق كسرى 251\r\nطاهر ( خندق ) 257\r\nطايف 153 ، 222 ، 241 ، 244\r\nطبرنانى 71\r\nطراز 97\r\nطرسوس 336\r\nطرنده 322\r\nطليطله 52 ، 77\r\nطنجه ، 40 ، 72\r\nطويق 140\r\nطوى 182\r\nطيّبه 164\r\nطيب 278\r\nطيرهان 296\r\nظاهر ( محله ) 260\r\nظفار 214 - 216 ، 221 ، 226\r\nعارض ( وادى ) 241\r\nعاصمة 164\r\nعانات 308\r\nعانه 308 ، 309\r\nعبّادان 280\r\nعبدسى 280\r\nعثّر 208\r\nعثمانلى ( ولايت ) 355 ، 356\r\nعذراء 164\r\nعدسيان 273\r\nعدن 88 ، 105 ، 161 ، 212 ، 216 ، 218 ، 224 ، 226 ، 243 ، 244\r\nعدن ابين 212\r\nعذيب 233 ، 242\r\nعراق 247\r\nعراقين 248\r\nعربستان 28\r\nعربستان بيابانى 155\r\nعربستان جنوبى 103 ، 154 ، 212 ، 213 ، 215 ، 216 ، 245 ، 246\r\nعربستان خوشبخت 155 ، 212\r\nعربستان سبز 212\r\nعربستان سعودى 212 ، 237\r\nعربستان سنگى 155\r\nعربستان شمالى 151\r\nعربستان غربى 102\r\nعرفه 187\r\nعرض 241\r\nعرفات 199 ، 200\r\nعروض 154 ، 155 ، 234 ، 235\r\nعريش مصر 73\r\nعسفان 199\r\nعسقلان 91\r\nعير 163\r\nعسير 152\r\nعضل 201\r\nعفر 241\r\n\r\n","description":"","footnote":"","page_name":" 403 ","page_number":409},
  {"content":"\r\n\r\nعقبه 156\r\nعقير 232\r\nعقيق اصغر ( رودخانه ) 163\r\nعقيق اكبر ( رودخانه ) 163\r\nعلائيه 359 ، 360\r\nعلايا 339 ، 359 - 361\r\nعمان 226\r\nعموريه 325 ، 355 ، 364 ، 365\r\nعويفره 241\r\nعيذاب 196\r\nعيسى ( نهر ) 256\r\nعيشان 213\r\nعين الجريب 233\r\nعين زربه 332\r\nعين زربى 332\r\nعين ورده ( رأس العين ) 301\r\nغدير خم 179\r\nغديره ( جزيره ) 72\r\nغزاى شمشاط 321\r\nغزّه 244 ، 245\r\nغلافقه 211\r\nغلافقهء زبيد 211\r\nغمدان ( كاخ ) 215\r\nفارس 27 ، 233\r\nفاو 240\r\nفدك 159\r\nفروق 233\r\nفصوص البقران 213\r\nفلاويوپليس 338\r\nفلسطين 32 ، 91 ، 103 ، 142 ، 151 ، 156 157 ، 244\r\nفم الصلح 278 ، 279\r\nفوران اردشير 231\r\nفيسابور 301\r\nفيشابور 287\r\nفيلومليوم 362\r\nفيليپين 14\r\nفينيقيه 244\r\nقاره 201\r\nقاف ( كوه ) 19 ، 128\r\nقالانيقوس ( رقه ) 303\r\nقاليقلا ( كيليكيه ) 352 ، 353\r\nقان ( حصن غراب ) 214 ، 243\r\nقاهره 60 ، 75 ، 135\r\nقبا 175\r\nقباقب ( نهر ) 322\r\nقبه 50\r\nقبهء أرين 51\r\nقبهء خضراء 277\r\nقبة الارض 50 - 52 ، 71\r\nقبة الاسلام 271\r\nقبة الخضراء 253\r\nقرا آغاج 364\r\nقراصى ( اميرنشين ) 368\r\nقرامان ( اميرنشين ) 355\r\nقرح 162 ، 163 ، 245\r\n\r\n","description":"","footnote":"","page_name":" 404 ","page_number":410},
  {"content":"\r\n\r\nقرده 193\r\nقرطبه 77 ، 79 ، 92\r\nقرقيسيا 308\r\nقرم 346\r\nقرن ( بازار ) 195\r\nقرن الصّراة 251\r\nقرناو 214 ، 215 ، 243 ، 244\r\nقرنه 248\r\nقره آمد 313 ، 314\r\nقره حصار 350\r\nقره حصار دولت 350\r\nقره حصار شابين 351\r\nقره حصار ليمونيه 351\r\nقره‌سى ( اميرنشين قراصى ) 368\r\nقره حصار شرقى 350\r\nقره‌مان 355\r\nقرين 235\r\nقريّه 264 - 266\r\nقزل احمدلى ( اميرنشين ) 356\r\nقزل ايرماق 341\r\nقسطمونى ( قصطمونى ) 357\r\nقسطمونيه 356 - 358\r\nقصر الطين 256\r\nقصر تاج 258\r\nقصر ثريّا 258\r\nقصر حسنى 257 ، 258\r\nقصر خلد 258\r\nقصر غمدان 215\r\nقصر فردوس 259\r\nقصيم 142\r\nقطربّل 256\r\nقطع الكلّا ( بازار ) 281\r\nقطفتا ( محله ) 265\r\nقطيعه ( محله ) 266\r\nقطيعهء امّ جعفر 257\r\nقطيعة الكلاب ( محله ) 260\r\nقطيف 232 - 237 ، 240\r\nقعيقعان 180 ، 181\r\nقفقار 98\r\nقلعة حصون العقيق 199\r\nقلعه پرتغالىها 238\r\nقلعه سياه 350\r\nقلعهء انكوريه 356\r\nقلعه پرگام 368\r\nقلعهء كاماخ 353\r\nقلعهء مصيصه 333\r\nقلعهء منصور 325\r\nقلعة الرّوم 311\r\nقلعة الطين 310\r\nقلميه 336 ، 360\r\nقلهات 228\r\nقموص 176\r\nقنات حنين 187\r\nقنسّرين 328 ، 330\r\nقوچ حصار 293\r\nقونيه 339 - 341\r\n\r\n","description":"","footnote":"","page_name":" 405 ","page_number":411},
  {"content":"\r\n\r\nقير شهر 344 ، 355 ، 364\r\nقيساريه 341 ، 342\r\nقيصريه 341\r\nقيلو حصار 347\r\nكاپادوكيه 341\r\nكاپ بلان 110\r\nكاتارائى 234\r\nكاخ تاج 258\r\nكاخ ثريا 258\r\nكاخ خورنق 273\r\nكاخ سفيد 250 ، 251\r\nكاخ صرواح 221\r\nكاراليا 363\r\nكاره 304\r\nكاشغر 122\r\nكاليكوت 111\r\nكالينيكوس 302\r\nكامبره 52\r\nكامبوج 95 ، 107\r\nكانال تراژان 102\r\nكانتون 98 ، 99 ، 103 - 105\r\nكتيبه 176\r\nكتيسفون 250\r\nكراكسيوم 359\r\nكربلا 276\r\nكرت 72\r\nگرج 352\r\nكرخ 254 ، 259 ، 265 ، 266 ، 268\r\nكركسيوم 308\r\nكرميان 355 ، 361 ، 366 ، 367 ، 369\r\nكرن 352\r\nكره 87\r\nكره ده بولى 357\r\nكريمه 346\r\nكفربيّا 334\r\nكفرتوثا 287 ، 294 ، 300\r\nكفرزاب 311\r\nكفرسيرين 311\r\nكلابره 98\r\nكلكت ايرماق ( رودخانه ) 350\r\nكلم 98\r\nكله ( بندر ) 105\r\nكليساى ماسرجيس 278\r\nكمخ 356\r\nكميته 217\r\nكنكن 32\r\nكنيسة السوداء ( كنيسهء سياه ) 321 ، 332\r\nكوتاهيه 364\r\nكوتيوم 364\r\nكوثى 181\r\nكورس ( رود ) 141\r\nكورومانيس 235\r\nكورياموريا 226\r\nكوفه 269\r\nكوكوسونگ 107\r\nكوه ابلستان 344\r\n\r\n","description":"","footnote":"","page_name":" 406 ","page_number":412},
  {"content":"\r\n\r\nكوه احد 164\r\nكوه اخضر 229\r\nكوه ارجاسب 343\r\nكوه ثبير 182\r\nكوه جودى 292\r\nكوه خندمه 181\r\nكوه رقيم 365\r\nكوه سلمى 140\r\nكوه سينا 157\r\nكوه شبام 224\r\nكوه طف 234\r\nكوه طويق 140 ، 242\r\nكوه عير 164\r\nكوه غزوان 200\r\nكوه قاسيون 56\r\nكوه قاف 128\r\nكوه كرا 187\r\nكوه لكّام 323 ، 331\r\nكوه ماردين 292\r\nكوه مرو 18\r\nكوههاى خيبر 142\r\nكوههاى سراة 212\r\nكوههاى شام 139\r\nكوههاى طى 140 ، 164\r\nكوههاى كليمانجارو 109\r\nكويت 151 ، 235\r\nكيسوم 326 ، 327\r\nكيليكيه 352\r\nگرجستان 97\r\nگرگان 73\r\nگرميان ( اميرنشين ) 364 ، 365\r\nگنگدز 51 ، 65\r\nلادو ( رود ) 141\r\nلاذق ( لاذيق ) 345\r\nلاذقه ( لازيكا ) 72\r\nلار ( رود ) 141\r\nلارنده 355\r\nلامس 89 ، 360\r\nلاوا 160\r\nلبنان 157\r\nلحساء 234 ، 236\r\nلنكا 18 ، 50\r\nلوبيا 29 ، 73\r\nلوبيّه 40 ، 73\r\nلوك‌كومه 142\r\nليبى 118\r\nليث 156\r\nليسبون 93\r\nليكيه 103\r\nمابسبستيا 334\r\nماداگاسگار 32\r\nماديره ( جزيره ) 93\r\nمارتيروپليس 315\r\nماردين 292 ، 294\r\nماش ماهى 238\r\nماعون 214\r\n\r\n","description":"","footnote":"","page_name":" 407 ","page_number":413},
  {"content":"\r\n\r\nمالابار 32\r\nمالزى 105\r\nمالوه 18\r\nماوراء النهر 136 ، 254\r\nمايطس 72 ، 73\r\nمأرب 220 ، 221\r\nمأزمين 193\r\nمأمونيه ( محله ) 260 ، 265\r\nمبلّهء قديم 366\r\nمجارستان 134\r\nمجبوره 164\r\nمحبوبة 164\r\nمحبّه 164\r\nمحدّثه 316\r\nمحرّق 237\r\nمخرّم عليا 261\r\nمحصّب 199\r\nمحلّم 233\r\nمحلّه حربيه 265\r\nمحلّه عتّابيه 265\r\nمحله كناسه 256\r\nمحلهء بنى حرام 283\r\nمحلهء حريم 265\r\nمحلهء دار الاماره 264\r\nمحلهء عجمها 283\r\nمحلّهء قريّه 266\r\nمحلهء كرخ 256 ، 262 ، 263\r\nمحله مختاره 265\r\nمحله كناسه 256\r\nمحلهء هذيل 283\r\nمحيط 72\r\nمخا 215 ، 222\r\nمخرّم 257 ، 262\r\nمداين 162 ، 163 ، 231 ، 248 ، 250 ، 336\r\nمداين صالح 157\r\nمدرسهء صدر الدين سليمان فينقى 358\r\nمدين 157 ، 158\r\nمدينتا 164\r\nمدينه 163 ، 164\r\nموآب 142 ، 157\r\nمربد ( محله ) 282\r\nمرحومه 164\r\nمرعش ( مراسيون ) 329\r\nمزدلفه 182 ، 193\r\nمزون 227\r\nمستنصريه 266\r\nمسجد آصفيه 268\r\nمسجد الكف 295\r\nمسجد براثا 262\r\nمسجد جامع ابو محمد بطّال 342\r\nمسجد حربيّه 262\r\nمسجد دار السلطان 262\r\nمسجد رصافه 262 ، 264\r\nمسجد شجره 199\r\nمسجد على ( ع ) 283\r\nمسجد قطيعه 262\r\n\r\n","description":"","footnote":"","page_name":" 408 ","page_number":414},
  {"content":"\r\n\r\nمسجد كاظمين 268\r\nمسجد كوفه 270\r\nمسجد گيلانى 268\r\nمسجد مخرّم 263\r\nمسجد مرجان 267\r\nمسجد مراديه 268\r\nمسجد منصور 262\r\nمسقط 230\r\nمسكينه 164\r\nمشعر الحرام 200\r\nمقنا 157\r\nمصّيصه 333\r\nمعان ( معين ) 214 ، 244\r\nمعرف 199\r\nمعين ( ماعون ، معون ) 214\r\nمغرب 84 ، 87 ، 157\r\nمغرب عربستان 244\r\nمغله 366\r\nمغنيسيه ( مغنيسيا ) 367\r\nمقدونيه 90\r\nمقراة 241\r\nمكا 181\r\nمكدونيس 292\r\nمكلّا 224\r\nمكه 180\r\nمكورابا 181\r\nملازجرد 354\r\nملازگرد ( ملاسگرد ، منازگرت ، منازجرد ) 353 ، 354\r\nملاطيه 324\r\nملطيه 321\r\nملكا 98\r\nمليبار 98\r\nمليتين 321\r\nمليندى ( مالندى ) 111\r\nمنامه 237\r\nمندب 202\r\nمنتشا ( اميرنشين ) 365\r\nمنصوره ( بندر ) 104\r\nمنفوحه 241\r\nمنفوخه 240\r\nمنى 182 ، 192\r\nميسيا ( موسيا ) 369\r\nموصل 287\r\nمهره 88 ، 151 ، 152 ، 214 ، 224 - 226 ، 228 ، 244\r\nميّافارقين ( ميفركت ، موفرگن ) 315\r\nميشماهيگ 231 ، 238\r\nميقات 193\r\nميلاس 366\r\nمينا ( محله ) 361\r\nميوس فورموس 246\r\nمؤتفكات 151\r\nناحيه عليا 247\r\nناحيهء سفلى 247\r\nناربون 72\r\nناطلوس 365\r\nناعم 176\r\n\r\n","description":"","footnote":"","page_name":" 409 ","page_number":415},
  {"content":"\r\n\r\nنباج 233\r\nنجد 241 ، 242\r\nنجد بالا 242\r\nنجد پايين 242\r\nنجد ميانى 242\r\nنجران 152 ، 214 ، 217 ، 218 ، 222 ، 243 ، 244\r\nنجف 274\r\nنربونه 72\r\nنزوه 227 ، 228\r\nنشق 217\r\nنشق 217\r\nنشوى 354\r\nنصريّه 316\r\nنصفوريوم 302\r\nنصيبين ( نسيبين ) 292 ، 294\r\nنطّاة 176\r\nنظاميه 264 ، 265\r\nنعمانيه 273\r\nنفود جنوبى 142\r\nنفود شمالى 142 ، 151\r\nنقفور 337\r\nنقم 213\r\nنكسار 344\r\nنكيده ( نكده ) 339\r\nنكيسار 339 ، 347\r\nنوشجان 95\r\nنهر ابن عمر 280\r\nنهر اسحق 297\r\nنهر الدّجاج 260\r\nنهر الكلب 250\r\nنهر المعلّى 265\r\nنهر خابور 309\r\nنهر زبيده 289\r\nنهر سعيد 310\r\nنهر سورا 249\r\nنهر صراة 257\r\nنهر طابق 266\r\nنهر عيسى 253 ، 267\r\nنهر قراقيس 324\r\nنهر كرخايه 256\r\nنهر معقل 280\r\nنهر موسى 258\r\nنهروان 250\r\nنيقيه 370\r\nنيكائيا 370\r\nنيكبختان 51\r\nنيكسار ( نكيسار ، نيوسزار ) 347\r\nنيكوبار 105\r\nنينوا 247 ، 288 ، 289 ، 298\r\nوادى ابرد 212\r\nوادى اضم 142\r\nوادى الافلاج 141\r\nوادى الحمض 142\r\nوادى الرّمه 141 ، 142 ، 241 ، 242\r\nوادى السباع 283\r\nوادى القرى 161 ، 162\r\nوادى المياه 234\r\nوادى النّساء 282\r\n\r\n","description":"","footnote":"","page_name":" 410 ","page_number":416},
  {"content":"\r\n\r\nوادى بطحان 163\r\nوادى حمض 142\r\nوادى حنيفه 241\r\nوادى خريب 214 ، 243\r\nوادى دواسر 141\r\nوادى سرحان 151\r\nوادى سعوان 213\r\nوادى عقيق 142\r\nوادى قناة 164\r\nوادى نعمان 187\r\nواسط 277\r\nو بار 152\r\nوبره 241\r\nوجره 242\r\nوجه 157\r\nودّان 176\r\nوطيح 176\r\nويران شهر 324\r\nهارونيه 331\r\nهاشميه 272\r\nهالينوبلس 304\r\nهان ( چين ) 104\r\nهاينان ( جزيره ) 104\r\nهجر ( هگر ) 228 ، 231 - 234 ، 236 ، 240 ، 244\r\nهرقله 358\r\nهيت 308\r\nهيج 232\r\nياسى چمن ارزنجان 351\r\nياماكوتى 51\r\nيبرين ( ريگزار ) 151\r\nيدى صو ( سو ) 122\r\nيريم 215\r\nيزنيق 370\r\nيزنيك ( نيقيه ) 370\r\nيفراتس ( فرات ) 248\r\nيلملم 195\r\nيمامه 240\r\nيمن 212\r\nينبع 179\r\n\r\n","description":"","footnote":"","page_name":" 411 ","page_number":417},
  {"content":"\r\n\r\n\r\nمنابع و مآخذ\r\nآق سرايى ، محمود بن محمد ؛ تاريخ سلاجقه ( مسامرة الاخبار و مسايرة الاخبار ) ؛ به اهتمام عثمان توران ، تهران : انتشارات اساطير ، 1362 .\r\nابراهيم رفعت پاشا ؛ مراة الحرمين ؛ بيروت - لبنان : دار المعرفة ، 1320 ق .\r\nابن اثير ؛ الكامل فى التاريخ ؛ بيروت - لبنان : دار صادر ، 1402 .\r\nابن بطوطه ؛ سفرنامه ابن بطوطه ( رحله ابن بطوطه ) ؛ تهران : بنگاه ترجمه و نشر كتاب ، 1359 .\r\nابن جبير ، محمد بن احمد ؛ سفرنامه ابن جبير ؛ مشهد : آستان قدس رضوى ، 1370 .\r\nابن جوزى ، ابى الفرج عبد الرحمن بن على ؛ المنتظم فى تاريخ الملوك و الامم ؛ لبنان : دار صادر ، 1357 ق .\r\nابن حوقل ؛ صورة الارض ؛ بيروت - لبنان : منشورات دار مكتبة الحياة ، 1979 ، ليدن ، چاپ دخويه ، 1967 .\r\nابن خرداذبه ؛ المسالك و الممالك ؛ ترجمه حسين قرچانلو ، تهران : نشر نو ، 1370 ، ليدن ، چاپ دخويه ، 1967 .\r\nابن خطيب بغدادى ؛ تاريخ بغداد ؛ بيروت - لبنان : دار الكتب العلميه ، [ بىتا 
  ] .\r\nابن خلدون ؛ العبر و ديوان المبتدأ و الخبر . . . ( تاريخ ابن خلدون ) ؛ ترجمه عبد المحمد آيتى ، تهران :\r\nمؤسسه مطالعات و تحقيقات فرهنگى ، 1363 .\r\nابن رسته ، احمد بن عمر ؛ الاعلاق النفيسه ؛ ترجمه و تعليق حسين قرچانلو ، تهران : اميركبير ، 1365 ، ليدن ، چاپ دخويه ، 1967 .\r\nابن سعد ؛ طبقات الكبرى ؛ بيروت - لبنان : منشورات محمد على بيضون ، دار الكتب العلمية ، 1418 .\r\nابن شداد ، عز الدين محمد ؛ الاعلاق الخطيره فى ذكر امراء الشام و الجزيره ؛ حققه يحيى زكريا عبّاره ، دمشق - سوريه : منشورات وزارة الثقافة ، 1991 .\r\nابن فقيه ، ابو بكر احمد بن ابراهيم ؛ مختصر كتاب البلدان ؛ ليدن ، چاپ دخويه ، 1907 .\r\nابن نديم ؛ الفهرست ؛ ترجمه رضا تجدد ، تهران : كتابخانه ابن سينا ، 1343 ش .\r\n\r\n","description":"","footnote":"","page_name":" 412 ","page_number":418},
  {"content":"\r\n\r\nابن واضح يعقوبى ؛ البلدان ؛ ترجمه محمد ابراهيم آيتى ، تهران : بنگاه ترجمه و نشر كتاب ، 1343 ش ، ليدن ، چاپ دخويه ، 1967 .\r\n- ؛ تاريخ يعقوبى ؛ تهران : بنگاه ترجمه و نشر كتاب ، 1356 ، بيروت - لبنان : دار صادر ، 1379 ق .\r\nابن هشام ؛ السيرة النبوية ؛ بيروت - لبنان : دار الجيل ، 1975 .\r\nابو الفداء ؛ تاريخ ابى الفداء المسمّى المختصر فى اخبار البشر ؛ بيروت - لبنان : منشورات دار الكتب العلمية ، 1417 ق .\r\n- ؛ تقويم البلدان ؛ ترجمه عبد المحمد آيتى ، تهران : انتشارات بنياد فرهنگ ايران ، 1349 .\r\nابو على مسكويه ؛ تجارب الامم ؛ تحقيق ابو القاسم امامى ، تهران : انتشارات سروش ، 1366 ، و ترجمه محمد فضائلى ، تهران : انتشارات زرين ، 1366 .\r\nازرقى ، ابو الوليد ؛ اخبار مكه ؛ ترجمه محمود مهدوى دامغانى ، تهران : چاپ و نشر بنياد ، 1368 .\r\nاصطخرى ، ابو اسحق ابراهيم ؛ مسالك و ممالك ؛ به اهتمام ايرج افشار ، تهران : شركت انتشارات علمى و فرهنگى ، 1368 ، ليدن ، چاپ دخويه ، 1967 .\r\nاصفهانى ، حمزة بن الحسن ؛ سنى ملوك الارض و الانبياء ؛ بيروت - لبنان : دار مكتبة الحياة ، [ بىتا 
  ] .\r\nالاصفهانى ، ابو الفرج على بن الحسين ؛ الاغانى ؛ ترجمه محمد حسين مشايخ فريدنى ، تهران :\r\nانتشارات بنياد فرهنگ ايران ، 1358 ، بيروت - لبنان : دار الفكر ، الطبعة الاولى ، 1407 .\r\nاطلس عراق ؛ جمعها و حققها الدكتور احمد سويه ؛ ترجمه محمد گازرانى ، تهران : مؤسسه جغرافيايى و كارتوگرافى ، 1364 .\r\nالبتونى ، محمد لبيب ؛ الرحلة الحجازية ؛ مصر : مطبعة الجمالية ، 1329 ق .\r\nالبغدادى ، صفى الدين عبد المؤمن ؛ مراصد الاطلاع ؛ بيروت - لبنان : دار المعرفة ، 1373 ق .\r\nالتنوخى ، ابو على محسن بن على ؛ نشوار المحاضره ؛ تحقيق و چاپ عبّود الشانجى المحامى ، 1391 ق .\r\nالگود ، سيريل لويد ؛ تاريخ پزشكى ايران : از دوره باستان تا 1934 ، ترجمه محسن جاويدان ، تهران : اقبال ، 1352 و ترجمه باهر فرقانى ، تهران : اميركبير ، 1371 .\r\nامام فخر رازى ؛ التفسير الكبير ( مفاتيح الغيب ) ؛ مصر : مطبعة البهية المصرية ، 1354 ق .\r\nامل سين ؛ مكه مكرمه ، مدينه منوره ؛ ترجمه احمد آرام ، تهران : اميركبير ، 1358 .\r\n\r\n","description":"","footnote":"","page_name":" 413 ","page_number":419},
  {"content":"\r\n\r\nانصارى دمشقى ، شمس الدين محمد ؛ نخبة الدهر فى عجايب البر و البحر ؛ ترجمه سيد حميد طبيبيان ، تهران : فرهنگستان ادب و هنر ايران ، 1357 .\r\nبروكلمان ، كارل ؛ تاريخ دول و ملل اسلامى ؛ ترجمه هادى جزايرى ، تهران : بنگاه ترجمه و نشر كتاب ، 1346 ش .\r\nبغدادى ابن الفوطى ؛ الحوادث الجامعه و التجارب النافعة فى المائة السابعة ؛ بغداد : چاپ مصطفى جواد ، 1351 ق ، بيروت - لبنان : دار الفكر الحديث ، 1407 ق .\r\nبلاذرى ، احمد بن يحيى ؛ فتوح البلدان ؛ تهران ، نشر نقره ، 1367 .\r\nبيرشك ، احمد ؛ زندگينامه علمى دانشوران .\r\nبيرونى ، ابو ريحان ؛ التفهيم لاوائل صناعة التنجيم ؛ تهران : سلسله انتشارات انجمن آثار ملى ، 1352 .\r\n- ؛ كتاب تحديد نهاياة الاماكن لتصحيح مسافاة المساكن .\r\nپيگولوسكايا ؛ شهرهاى ايرانى « در روزگار پارتيان و ساسانيان » ؛ ترجمه عنايت الله رضا ، تهران :\r\nشركت علمى و فرهنگى ، 1372 .\r\nجرجى زيدان ؛ تاريخ آداب اللغة العربية ؛ بيروت - لبنان : منشورات دار مكتبة الحياة ، 1978 .\r\n- ؛ تاريخ تمدن اسلام ؛ ترجمه على جواهر كلام ، تهران : اميركبير ، 1345 ش .\r\nجغرافية شبه جزيرة العرب ؛ مكه : مكتبة النهضة الحديثة ، 1384 ق .\r\nجمال بابان ؛ اصول اسماء المدن و المواقع العراقيه ؛ بغداد : 1989 .\r\nجواد على ؛ تاريخ مفصل عرب قبل از اسلام ؛ ترجمه محمد حسين روحانى ، بابل : كتابسراى بابل ، 1367 .\r\nجورج ف . حورانى ؛ دريانوردى عرب در درياى هند در روزگار باستان و در نخستين سده‌هاى ميانه ؛ ترجمه محمد مقدم ، تهران : كتابخانه ابن سينا ، 1338 ش .\r\nحتى ، فيليپ خليل ؛ تاريخ عرب ؛ ترجمه ابو القاسم پاينده ، انتشارات آگاه ، 1366 .\r\nحدود العالم من المشرق الى المغرب ؛ به كوشش منوچهر ستوده ، تهران : دانشگاه تهران ، 1340 ش .\r\nحسين مونس ؛ اطلس تاريخ الاسلام ؛ قاهره : مصر ، الزهراء للاعلام العربى ، الطبعه الاولى ، 1407 .\r\nحسينى قمى ، قاضى احمد بن شرف الدين ؛ خلاصة التواريخ ؛ تصحيح احسان اشراقى ، تهران :\r\nدانشگاه تهران ، 1359 .\r\nحكيم ، محمد تقى خان ؛ گنج دانش جغرافياى تاريخى شهرهاى ايران ؛ مقدمه عبد الحسين نوايى ، تهران : انتشارات زرين ، 1366 .\r\nحموى ، ياقوت ؛ معجم البلدان ؛ بيروت - لبنان : دار احياء التراث العربى ، 1399 ق .\r\n\r\n","description":"","footnote":"","page_name":" 414 ","page_number":420},
  {"content":"\r\n\r\nحميده ، عبد الرحمن ؛ اعلام الجغرافيين العرب ؛ دمشق - سوريه : دار الفكر ، 1404 ق .\r\nدليسى اوليرى ؛ انتقال علوم يونانى به عالم اسلامى ؛ ترجمه احمد آرام ، تهران : مركز نشر دانشگاهى ، 1374 .\r\nدورى ، عبد العزيز ؛ تاريخ العراق الاقتصادى فى القرن الرابع الهجرى ؛ بغداد ، 1968 .\r\n- ؛ بغداد ؛ ترجمه اسماعيل دولتشاهى ، ايرج پروشانى ، 1375 .\r\nدينورى ، ابو حنيفه ؛ اخبار الطوال ؛ تحقيق عبد المنعم عامر ، قم : منشورات الشريف الرضى ، افست از دار احياء الكتب العربى ، چاپ اول ، قاهره : 1960 ، تهران : نشر نى ، ترجمه محمود مهدوى دامغانى ، 1364 .\r\nرائين ، اسماعيل ؛ دريانوردى ايرانيان ؛ تهران : جاويدان ، چاپ دوم ، 1356 ش .\r\nرانيسمان ، استيون ؛ تاريخ جنگهاى صليبى ؛ ترجمه منوچهر كاشف ، تهران : بنگاه ترجمه و نشر كتاب ، 1356 .\r\nزرين كوب ، عبد الحسين ؛ كارنامه اسلام ؛ تهران : اميركبير ، 1356 .\r\nزكى محمد حسن ؛ جهانگردان مسلمان در قرون وسطا ؛ ترجمه عبد الله ناصرى طاهرى ، تهران :\r\nمركز نشر فرهنگى رجاء ، 1366 .\r\nسامى ، شمس الدين ؛ قاموس الاعلام تركى ؛ استانبول : مطبعة العثمانيه ، 1317 ق .\r\nسديد السلطنة ، محمد على خان ؛ تاريخ مسقط و عمان ، بحرين ، قطر و رابطه آنها با ايران ؛ تهران :\r\nدنياى كتاب ، 1370 .\r\nسمهودى ، نور الدين ؛ وفاء الوفاء باخبار دار المصطفى ؛ بيروت - لبنان : دار احياء التراث العربى ، 1404 .\r\nسيرت رسول الله ؛ ترجمه و انشاى رفيع الدين اسحق بن محمد همدانى ( قاضى ابرقوهى ) ؛ تصحيح اصغر مهدوى ، تهران : انتشارات بنياد فرهنگ ايران ، 1359 ش .\r\nسيوطى ، جلال الدين ؛ حسن المحاضرة ؛ مصر - قاهره ، 1321 ق .\r\nشامى ، نظام الدين ؛ ظفرنامه ( تاريخ فتوحات امير تيمور گوركانى ) ؛ با مقدمه و كوشش پناهى سمنانى ، تهران : انتشارات بامداد ، 1363 .\r\nشريف ادريسى ، محمد بن محمد ؛ نزهة المشتاق فى اختراق الآفاق ؛ مصر : مكتبة الثقافة الدينية ، [ بىتا 
  ] .\r\nشكويى ، حسين ؛ فلسفه جغرافيا ؛ تهران : انتشارات گيتاشناسى ، 1367 .\r\nشيروانى ، زين العابدين ؛ بستان السياحه ( سياحت نامه ) ؛ افست از روى چاپ سنگى به تاريخ\r\n\r\n","description":"","footnote":"","page_name":" 415 ","page_number":421},
  {"content":"\r\n\r\n1315 ق ، تهران : انتشارات سنايى ، [ بىتا 
  ] .\r\nشيروانى ، زين العابدين ؛ حدائق السياحه ؛ تهران : 1348 .\r\n- ؛ رياض السياحه ؛ تصحيح حامد ربانى ، تهران : سعدى ، [ بىتا 
  ] .\r\nصفا ، ذبيح الله ؛ تاريخ علوم عقلى در تمدن اسلامى تا اواسط قرن پنجم ؛ تهران : اميركبير ، 1331 ، 2536 .\r\nطبرى ، محمد بن جرير ؛ تاريخ الامم و الملوك ؛ بيروت - لبنان : دار سويدان ، 1384 ق .\r\nعزاوى ، عباس ؛ عشائر العراق ؛ قم : شريف الرضى ، 1375 .\r\nغفارى ، قاضى احمد ؛ تاريخ جهان‌آراء ؛ تصحيح سيد ابو القاسم مرعشى ، تهران : حافظ ، 1344 .\r\nفراهانى ، ميرزا محمد حسين ؛ سفرنامه ؛ به كوشش مسعود گلزارى ، تهران : انتشارات فردوسى ، 1362 .\r\nفياض ، على اكبر ؛ تاريخ اسلام ؛ تهران : دانشگاه تهران ، مؤسسه انتشارات و چاپ ، 1374 .\r\nقدامة بن جعفر ؛ كتاب الخراج و صنعة الكتابة ؛ ترجمه و تحقيق حسين قرچانلو ، تهران : نشر البرز ، 1370 .\r\n- ؛ نبذ من كتاب الخراج و صنعة الكتابة ؛ ليدن : چاپ دخويه ، 1967 .\r\nقزوينى ، زكريا بن محمد بن محمود ؛ آثار البلاد و اخبار العباد ؛ ترجمه محمد مراد بن عبد الرحمان ، تهران : دانشگاه تهران ، 1371 .\r\nكراچكوفسكى ؛ تاريخ الادب الجغرافى العربى ؛ بيروت - لبنان : دار الغرب الاسلامى ، 1408 .\r\nكريستن سن ، آرتور ؛ ايران در زمان ساسانيان ؛ ترجمه رشيد ياسمى ، تهران : ابن سينا ، 1351 .\r\nكليفورد ، ادموند بوثورث ؛ سلسله‌هاى اسلامى ؛ ترجمه فريدون بدره‌اى ، تهران : مؤسسه مطالعات و تحقيقات فرهنگى ، 1371 .\r\nلسترنج ؛ جغرافياى تاريخى سرزمينهاى خلافت شرقى ؛ ترجمه محمود عرفان ، تهران : شركت انتشارات علمى و فرهنگى ، 1366 .\r\nماركوارت ، يوزف ؛ ايرانشهر بر مبناى جغرافياى موسى خورنى ؛ ترجمه مريم مير احمدى ، تهران : اطلاعات ، 1373 .\r\nمحمد بن نجيب بكران ؛ جهان‌نامه ؛ به كوشش محمد امين رياحى ، تهران : كتابخانه ابن سينا ، 1342 .\r\nمحمدى ، محمد ؛ فرهنگ ايرانى پيش از اسلام و آثار آن در تمدن اسلامى و ادبيات عربى ؛ تهران :\r\nتوس ، 1374 .\r\nمدير شانه‌چى ، كاظم ؛ مسجد الحرام و كعبه ؛ مشهد : چاپخانه دقت ، 1347 ش .\r\n\r\n","description":"","footnote":"","page_name":" 416 ","page_number":422},
  {"content":"\r\n\r\nمستوفى ، حمد الله ؛ نزهة القلوب ؛ به اهتمام و تصحيح گاى لسترنج ، تهران : دنياى كتاب ، 1362 .\r\nمسعودى ، ابو الحسن على بن حسين ؛ التنبيه و الاشراف ؛ ترجمه ابو القاسم پاينده ، تهران : شركت انتشارات علمى و فرهنگى ، چاپ دوم ، 1365 ، ليدن ، چاپ دخويه ، 1967 .\r\n- ؛ مروج الذهب و معادن الجوهر ؛ ترجمه ابو القاسم پاينده ، تهران : بنگاه ترجمه و نشر كتاب ، 1360 .\r\n- ؛ مروج الذهب و معادن الجوهر ؛ تصحيح شارل بلّا ، بيروت : الجامعه اللبنانيه ، 1965 .\r\nمشكور ، محمد جواد ؛ جغرافياى تاريخى ايران باستان ؛ تهران : دنياى كتاب ، 1371 .\r\nمعلقات سبع ( معلقه امرؤا القيس ) ؛ ترجمه عبد المحمد آيتى ، تهران : سازمان انتشارات اشرفى ، 1345 ش .\r\nمقبول احمد ، تشنر ؛ تاريخچه علم جغرافيا و تطورات آن در جهان اسلام ؛ ترجمه محمد حسن گنجى ، تهران : بنياد دائرة المعارف اسلامى ، 1368 ش .\r\nمقدسى ، ابو عبد الله محمد بن احمد ؛ احسن التقاسيم فى معرفة الاقاليم ؛ ترجمه علينقى منزوى ، تهران : شركت مؤلفان و مترجمان ايران ؛ 1361 ، ليدن ، چاپ دخويه ، 1967 .\r\nمؤسسه مطالعات و پژوهشهاى بازرگانى ؛ بحرين ؛ تهران : 1362 .\r\nناصر خسرو ؛ سفرنامه ؛ به كوشش دبير سياقى ؛ تهران : انتشارات زوار ، 1363 .\r\nنفيس احمد ؛ خدمات مسلمانان به جغرافيا ؛ ترجمه حسن لاهوتى ، مشهد : آستان قدس رضوى ، 1367 .\r\nنقولا زياده ؛ الجغرافية و الرحلات عند العرب ؛ بيروت : دار الكتاب اللبنانى - دار الكتاب المصرى ، 1987 .\r\nنلّينو ، كرلواكفونسو ؛ تاريخ نجوم اسلامى ؛ ترجمه احمد آرام ، تهران : چاپخانه بهمن ، 1349 ش .\r\nنوايى ، عبد الحسين ؛ اسناد و مكاتبات تاريخى ايران از تيمور تا شاه اسماعيل ؛ تهران : بنگاه ترجمه و نشر كتاب ، 1356 .\r\nنولدكه ، تئودور ؛ تاريخ ايرانيان و عربها در زمان ساسانيان ؛ ترجمه عباس زرياب ، تهران : انتشارات انجمن آثار ملى ، 1358 .\r\nويلسون ، آرنولد تالبوت ؛ خليج فارس ؛ ترجمه محمد سعيدى ، تهران : انتشارات علمى و فرهنگى ، 1366 .\r\nهشام جعيط ؛ كوفه ، پيدايش شهر اسلامى ؛ مشهد : آستان قدس رضوى ، 1372 .\r\nهمدانى ، ابو محمد حسن بن احمد بن يعقوب ؛ الاكليل من اخبار اليمن و انساب حمير ؛ بيروت -\r\n\r\n","description":"","footnote":"","page_name":" 417 ","page_number":423},
  {"content":"\r\n\r\nلبنان : الدار اليمنيه للنشر و التوزيع ، 1408 .\r\nهمدانى ، حسن بن احمد بن يعقوب ؛ صفة جزيرة العرب ؛ صنعاء - يمن : مركز الدراسات و البحوث اليمنى و دار الآداب ، بيروت - لبنان ، 1403 ق .\r\nيزدى ، شرف الدين على ؛ ظفرنامه ؛ به اهتمام محمد عباسى ؛ تهران : اميركبير ، 1336 ش .\r\n- نقشه‌هاى كتاب برگرفته از كتابهاى سرزمينهاى خلافت شرقى ، اطلس عراق و اطلس تاريخ اسلام است .\r\n Butler , A . J ; The Arabconquest of Egypt ; 1902 . \r\n The Encyclopaedia of Islam ; 1965 . \r\n Geoffery Bibby , \" The Origins of the Dilmun civilization \" in Bahrein Through the ages : The Archaeology ; edited by Shaikha Haya Ali al Khalifa and Michael Rice , London : 1986 . \r\n Monkhouse , F . J . ; A Dictionary of Geography ; London : 1969 . \r\n Mu ? ller , D . H . ; Al'Hamadani ; Vol 1 . \r\n Philby ; The Empty Quarter , London , 1933 . \r\n Philby ; The Geographical Journal ; CXIII . \r\n Reinaud ; Ge ? ographie D'Aboulfeda , 1 , Introduction ge ? ne ? ral a la geographie des orientaux ; Paris : 1848 . \r\n Sarton G . ; Introduction to the History of Science ; Vol 1 . \r\n The Times Atlas of the world . \r\n\r\n\r\n","description":"","footnote":"","page_name":" 418 ","page_number":424}
  ]