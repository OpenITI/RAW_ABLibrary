[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمبانى تشيع\r\nدر\r\nمنابع تسنن\r\nدكتر على غضنفرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : غضنفرى ، على ، 1342 -\r\nعنوان ونام پديدآور : مبانى تشيع در منابع تسنن / على غضنفرى\r\nمشخصات نشر : قم : اسوه ، 1388 .\r\nمشخصات ظاهرى : 448 ص .\r\nشابك : 7 - 218 - 542 - 964 - 978\r\nوضعيت فهرست نويسى : فيپا\r\nموضوع : شيعه اماميه - - عقايد\r\nموضوع : شيعه اماميه - - دفاعيه ها و رديه ها\r\nموضوع : اهل سنت - - عقايد\r\nموضوع : اهل سنت - - دفاعيه ها و رديه ها\r\nرده بندى كنگره : 1388 2 م 6 ع / 5 / 211 bp\r\nرده بندى ديويى : 4172 / 297\r\nشماره كتابشناسى ملى : 1728899\r\nتاريخ درخواست : 1388 / 06 / 08\r\nتاريخ پاسخگويى : 1388 / 06 / 17\r\nكد پيگيرى : 1828215\r\nمبانى تشيع در منابع تسنن\r\nمؤلف : على غضنفرى\r\nويراستار : على محمد عاليقدر\r\nناشر : انتشارات اسوه\r\nليتوگرافى ، چاپ ، صحافى : چاپخانه بزرگ قرآن كريم\r\nنوبت چاپ : اول\r\nسال نشر : 1388 ه‍ ش\r\nتيراژ : 2000 جلد\r\nبهاء : 50000 ريال\r\nشابك : 7 - 218 - 542 - 964 - 978\r\nكليه حقوق براى ناشر محفوظ است\r\nتهران : خيابان انقلاب روبروى خيابان خارك شماره 985 تلفن 66418099 و 66418299 فاكس : 66418022\r\nقم : خيابان ارم ، روبروى پاساژ قدس : تلفن 77414282 فاكس 7737660\r\nقم : صندوق پستى 3999 - 37185 تلفن : 14 - 6642211 فاكس 6640637\r\nwww . orvehpub . com : www . osveh . ir\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nمقدمه 9\r\nعلى و اهل بيت در منابع اهل سنت 15\r\nاهل بيت در منابع اهل سنت 43\r\nلزوم توجه به اهل بيت 45\r\nامامت و خلافت 47\r\nاختلاف دوم 47\r\nدو شبهه 51\r\nتشيع 55\r\nبررسى چند شبهه 60\r\n1 - افسانه‌ى عبد اللّه بن سبا 60\r\n2 - فارسى بودن تشيع 65\r\n3 - غلوّ شيعه 67\r\n4 - جواز كشتن 73\r\n5 - تاريخچه وهابيت 78\r\nعصمت 83\r\nماهيت عصمت 84\r\nعصمت پيامبران 85\r\nشبهه 86\r\nعصمت امام 88\r\nدانش غيب 93\r\nدانش غيب پيامبران در قرآن 97\r\nدانش غيب امامان 99\r\nامام مهدى 105\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمهدى كيست ؟ 105\r\nولادت مهدى 113\r\nابو طالب 119\r\nدفاع از پيامبر 121\r\nجريان اتهام 126\r\nديدگاه امامان شيعه و ياران پيامبر درباره‌ى ابو طالب 133\r\nجايگاه اصحاب 135\r\nعدالت صحابه 138\r\nاستناد اهل سنت 143\r\nحق مطلب 161\r\nلعن 171\r\nديدن خدا 183\r\nبررسى اقوال 185\r\nتحريف 195\r\nتدوين قرآن در زمان پيامبر 196\r\nدلايل تحريف نشدن قرآن 199\r\nروايات تحريف 202\r\nبدا 213\r\nدو بيان براى بدا 214\r\nبدا در آيات و روايات 216\r\nرجعت 221\r\nدلايل رجعت 222\r\nتقيه 229\r\nدلايل جواز تقيه 229\r\nتقيه نزد شيعه 233\r\nشفاعت 237\r\nشفاعت در قرآن 238\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nشفاعت در روايات 240\r\nتوسل 253\r\nديدگاه‌ها درباره‌ى توسل 253\r\nتبرك 263\r\nپس از ارتحال 270\r\nتبرك به اصحاب 276\r\nيارى خواستن از غير خدا 279\r\nزيارت قبر 283\r\nجايز بودن زيارت قبر براى زن 287\r\nديدگاه باطل 289\r\nگريه بر مردگان 290\r\nاحداث بنا بر قبر 296\r\nاحداث بنا بر قبر در آيات 297\r\nمستندات ابن تيميه 300\r\nجشن ولادت 307\r\nبدعت چيست ؟ 308\r\nنذر 313\r\nشروط نذر 315\r\nحىّ على خير العمل 319\r\nجزء بودن حى على خير العمل 324\r\nمسح يا شستن پا 331\r\nبررسى آيه‌ى وضو 333\r\nتكتّف 339\r\nبسمله 343\r\nدلايل جزء بودن بسمله 345\r\nآمين 355\r\nقرائت عزائم در نماز 357\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nتلاوت عزايم در نماز 360\r\nقنوت 363\r\nصلوات 367\r\nموارد اختلاف 369\r\nآل بيت چه كسانى هستند 371\r\nسجده بر تربت 375\r\nسجده بر خاك يا سنگ 379\r\nكدام تربت افضل است ؟ 380\r\nسجده‌ى پس از نماز 381\r\nجمع ميان دو نماز 383\r\nنماز شكسته 391\r\nحديث 393\r\nنماز تراويح 401\r\nمشروعيت عبادت 401\r\nپيشينه‌ى نماز تراويح 403\r\nنماز تراويح به جماعت بدعت است 404\r\nاستدلال اهل سنت بر نماز تراويح 406\r\nروزه در سفر 411\r\nدلايل اهل سنت بر جواز افطار 414\r\nاشكال ديگر 419\r\nازدواج موقت 421\r\nقرآن 423\r\nروايات 424\r\nنتيجه 431\r\nفهرست منابع 435\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه\r\nبسم اللّه الرحمن الرحيم\r\nهرگاه ياد مكه و مدينه مىافتاد ، سيلاب اشك از چشمانش سرازير مىشد ، در هر حالى كه بود ، دو زانو مىنشست و چون عاشقى شيدا ، منتظر بود تا بيش‌تر وصف دوست را بشنود ، سپس رو به درگاه خدا مىنمود ، دستانش را به نشانه درخواست مىگشود ، زمزمه‌اى مىكرد و از خدا عاجزانه اجازه وصال مىخواست .\r\nتمام همت خود را به كار گرفت تا مقدمات حضور خويش را در پيشگاه الهى فراهم كند . روزى كه خبر اين سفر عبادى را شنيد ، از شدت خوشحالى در پوست خود نمىگنجيد . برق چشمانش بيش و بيش‌تر مىدرخشيد ، گونه‌هايش سرخ و سرخ‌تر مىشد و به شكرانه‌ى اين نعمت ، گاه سر به آسمان بلند مىكرد و ذكرى بر زبان جارى مىساخت ؛ و گاه به زمين مىنگريست و از اينكه چگونه با كردار خويش در دربار خاص حقّ ، حاضر شود ؛ دلگير مىگشت . چشم دل را به خدا مىدوخت و چشم سر را اشكبار مىساخت و زبان به سپاسگزارى مىگشود ، او بزرگوارى خدا را آن لحظه درك كرده بود .\r\nگاه وصال رسيد و روح او سريع‌تر از مركبش به‌سوى خانه معبود پركشيد .\r\nديدن خانه كعبه ، او را به وجد آورده بود ، هم مىخنديد و هم مىگريست . گاه نه توان خنديدن داشت و نه حال گريستن . امواج شادى ، او را از خود بى خود ساخته بود . هرچند از خود و گذشته‌ى خويش ، سخت بيمناك بود ؛ ولى اجازه‌ى ديدار او\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nرا اميدوار مىساخت .\r\nپيش‌تر خود را ملزم ساخته بود كه براى انجام حجّ و عمره‌اش به شهر پيامبر بيايد . آمدنش به « مدينه » ، بر اعتقاداتش بسيار افزود . چون همه‌ى دانسته‌هاى خود را در تاريخ اسلام ، در « مدينة النبى » به چشم ديد ، او بزرگى شخصيت پيامبر را در كنار آرامگاهش درك كرده بود ؛ چون سلام مىداد ، گويى صدر اسلام است و پيامبر در مسجد نشسته و سلام مؤمنان را پاسخ مىدهد .\r\nزيارت برجستگان دفن شده در بقيع براى او رؤيايى بود ؛ اهداء سلام به آل بيت رسول و همسران و فرزندان و ياران وى ، او را به وجد آورده بود .\r\nتا به خود آمد ، سفر تمام و آماده وداع و بازگشت ، شد .\r\nاما در طول اين سفر خاطره‌انگيز ، گاه غبار آه و افسوس از پيشانى چروك خورده‌اش نمايان مىشد .\r\nمىشنيد صداى جارچيان پرمدعا را كه دست كشيدن به پرده‌ى خانه‌ى خدا و هر نگاهى و اشاره‌اى به قبور بزرگان دين خدا را شرك مىشمردند و همه را مشرك مىخواندند .\r\nمىديد قبر مطهر پيامبر خدا ، از زمان تركان عثمانى تاكنون كوچك‌ترين مرمتى نشده است .\r\nآرى ! مدعيان خدمت به حجاج ، شيعه و سنت را مشرك مىخواندند و برخى اعمال عبادى آنان را كفر مىشمردند .\r\nدر حيرتى عميق فرو رفته بود ، از اينكه اينان چه آيينى دارند ، مسلمانند و مسلمانان ديگر را به باد تمسخر مىگيرند ؟ ! انسانند و انسان‌ها را . . .\r\nاينان كه اسلام را در بلنداى موى صورت خلاصه كرده‌اند ، كيانند كه « مكه » و « مدينه » را كه معبد عاشقان و آرزوى همگان است ، بر كام تشنگان اين ديار تلخ\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمىنمايند ؟ ! چرا تنها خويش را مصاب مىدانند و باقى را همه در گمراهى مىشمارند ؟ !\r\nاينان به غير از عقايد خودبافته ، به كدام آيه‌ى قرآن ايمان آورده‌اند ؟\r\nمگرنه اين است كه قرآن به صراحت مىفرمايد : به كسى كه ادعاى اسلام دارد ، اتهام كفر و شرك زده نشود .\r\n . . . وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً . .  . . « 1 »\r\n« . . . به كسى كه اظهار اسلام مىكند ، نگوييد مسلمان نيستى . . . »\r\nمگرنه اين است كه قرآن چون و چراى بدون حجت آشكار را مذمت كرده و ناروا مىشمارد .\r\n الَّذِينَ يُجادِلُونَ فِي آياتِ اللَّهِ بِغَيْرِ سُلْطانٍ أَتاهُمْ كَبُرَ مَقْتاً عِنْدَ اللَّهِ وَ عِنْدَ الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  . « 2 »\r\n« همانها كه در آيات خدا بىآن‌كه دليلى برايشان آمده باشد به مجادله برمىخيزند ، اين كار خشم عظيمى نزد خداوند و نزد آنان كه ايمان آورده‌اند به بار مىآورد ، اين‌گونه خداوند بر دل هر متكبر جبارى مهر مىنهد . »\r\nآيا غير اين است كه اسلام دين موّدت و رحمت بوده و رسول آن رحمت عالميان است و كتابش به عقل و تدبر حكم مىكند ؟\r\nپس اينان . . .\r\nآنچه در اين مجموعه مىخوانيد ، بيان مبانى شيعه در اسناد اهل سنت است .\r\nشايد برخى چنين پندارند كه آنچه شيعه را از اهل سنت متمايز مىسازد ، برگرفته از ذهن دانشمندان شيعى است كه يا از روى تعصب و يا از روى مخالفت\r\n\r\n\r\n","description":"","footnote":"\r\n( 1 ) - نساء ، 94 .\r\n( 2 ) - غافر ، 35 .\r\n","page_name":" 11 ","page_number":11},
  {"content":"\r\n\r\nبا خلفاى عباسى ساخته شده است . پيامد چنين ديدگاهى مىتواند اين باشد كه شيعه ، ريشه در قرآن و سنت ندارد ؛ پس فرقه‌اى ساختگى است كه توسط كلينى ، شيخ طوسى و . . . نظريه‌سازى شده است . بسيارى از انديشمندان اهل سنت نيز بى اينكه كتابهاى مورد قبول خود را بخوانند ، ديدگاهى انحرافى نسبت به شيعه يافته‌اند .\r\nدر اين كتاب ، برخى از مبانى نظرى و عملى شيعه ، مطرح و استنادهاى آن از قرآن و روايات اهل سنت و انديشمندان سنى آورده شده تا نشان داده شود ، نه تنها بنيانهاى تشيع با اسلام بيگانه نيست ، بلكه پايه‌هاى اعتقادى و عملى شيعه كه از زبان پيشوايان شيعه ، نوشته شده است ، در منابع روايى اهل سنت نيز به شكلى از زبان پيامبر و يا ديگر صحابه آمده است ؛ و در واقع ، سخنان محمد باقر و جعفر صادق ، نقل قول از پيامبر بوده نه جداى از آن . بىشك انديشمندان جهان تسنن ، با كمترين صرف وقت ، مىتوانند ، سخنان ائمه‌ى شيعه را در منابع خود ريشه‌يابى كنند و به آشكارا ببينند .\r\nاستدلال‌هاى به كار رفته در اين مجموعه ، برگرفته از آيات قرآن و تفسير آنها در مبانى تفسيرى اهل سنت و نيز روايات اسلامى موجود در كتابهاى معتبر روايى اهل سنت و همچنين نظريه‌هاى انديشمندان سنّى است .\r\nسعى شده است هرآنچه به عنوان استدلال بيان شده از منابع مهم تاريخى و روايى اهل سنت باشد ، و تنها اگر اتهامى در ميان اهل سنت عليه شيعه طرح شده ، چون غلو و يا تحريف و يا هرچه كه شبهه‌اى ايجاد مىكند ، به روايات شيعى و اسناد آنان توجه شود ؛ تا روشن شود كه آيا شيعه آن تفكر را پذيرفته است يا نه .\r\nهدفى كه نگارنده دنبال مىكند ، اين است كه جامعه اسلامى به باورهاى درست و منطقى روى بياورد تا باعث نزديكى انديشه‌ها شود و از هرچه كه موجب تشتت و تفرقه مىشود فاصله بگيرد و دشمنانى را كه براى سدّ كردن راه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nتبليغ و توسعه‌ى فرهنگى جامعه اسلامى به اقصى نقاط جهان ، به ترويج اختلاف گروه‌هاى اسلامى تمسك جسته‌اند ، مأيوس سازد .\r\nبر همين اساس ، فرضيه‌اى كه انگيزه نگارش اين كتاب شد ، اين است كه اولا :\r\nاختلاف كنونى ميان مذاهب اسلامى ، بويژه آنچه را كه در قرون گذشته مىبينيم ، در صدر اسلام وجود نداشته است ؛ چه اينكه آنچه شيعه از مكتب اهل بيت فرا گرفته ، به نحوى در منابع تاريخى و روايى اهل تسنن وجود دارد .\r\nثانيا : آنان‌كه در پى مسند و مقام بوده‌اند و داعيه‌ى حكومت و سلطنت را در سر مىپرورانده‌اند ، براى ماندن خود ، بر ايجاد فتنه‌ى تفرقه ، ميان گروههاى اسلامى تأكيد داشته‌اند .\r\nثالثا : در سده‌هاى اخير نيز ، تفرقه زاييده افكار افراطيونى بوده كه آگاهانه و يا ناآگاهانه ابزار دست دشمنان اسلام شده‌اند .\r\nاميد دارم اثبات اين سه فرض بتواند راهگشاى توجه عقلانى به مبانى دينى شود و باورهاى عاقلانه را جايگزين افراطگرايى ناروا نمايد . انشاء اللّه تعالى .\r\nرجب المرجب 1430 علي غضنفري\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nعلى و اهل بيت در منابع اهل سنت\r\nبه گواهى تاريخ و به گواهى انديشمندان اسلامى ، در تمامى عرصه‌هاى عبادى ، اخلاقى و اجتماعى ، پس از وجود پيامبر مكرم اسلام ، كسى چون على بن ابى طالب پاى به عرصه‌ى حيات نگذاشته است .\r\nبرتريهاى فردى و اجتماعى او ، ريشه در عمق وجود وى دارد و طرح آنها مقوله‌اى جدا مىطلبد و بيان گوشه‌اى از خصلت‌هاى شايسته‌اش هرگز نمىتواند معرّف آن وجود عظيم باشد .\r\nبديهى است كثرت ويژگىهاى زيباى او به حدى است كه مىبايست هركدام از خصال وى را به شيوه‌اى تخصصى و تحقيقى مورد بررسى قرار داد . و با اينكه اين مقوله در پى بيان فضايل او نيست ، ولى به مناسبت بحث‌هاى آتى لازم است برخى از ويژگىهاى او در منابع اهل سنّت و نيز از زبان خودش مطرح شود .\r\n\r\nبرترى على از زبان خودش\r\nهرچند سخن از خود و حديث نفس در همه جا و همه حال مطلوب نيست ولى آنگاه كه بيان فضيلت ، به ذكر عظمت الهى و ياد او منجر شود و يا براى ترويج حقايق در اذهان مفيد باشد ، از باب  وَ أَمَّا بِنِعْمَةِ رَبِّكَ فَحَدِّثْ  « 1 » ؛ عملى پسنديده است .\r\nعلى ، در همين راستا گاهى برخى اوصاف خود را برمىشمارد و مردم گم كرده راه را از غفلت چندين ساله آگاه مىسازد .\r\nعلى بن ابى طالب در خطبه سوم كه به شقشقيه معروف است ، آورده‌اند :\r\n\r\n\r\n","description":"","footnote":"\r\n( 1 ) - ضحى ، 11 .\r\n","page_name":" 15 ","page_number":15},
  {"content":"\r\n\r\nو انّه ليعلم انّ محلّى منها محلّ القطب من الرّحى ، ينحدر عنّى السّيل و لا يرقى الىّ الطّير .\r\n« او ( ابو بكر ) مىدانست من براى خلافت چون محور سمنگ آسيا هستم ، چشمه‌هاى فضيلت از دامن كوهسار وجودم سرازير است و مرغان بلندپرواز به افكار بلند من نخواهند رسيد . »\r\nنيز چنان كه پيامبر ، خود را شهر دانش و على را دروازه‌ى آن توصيف فرمود : انا مدينة العلم و على بابها فمن اراد العلم فليأت الباب « 1 » ، در توصيف دانش خويش آن را هزارهزار باب مىداند و مىفرمايد : علّمنى رسول اللّه الف باب ( من العلم يفتح لى من ) كلّ باب الف باب . « 2 »\r\n« رسول خدا هزار در از دانش را به من تعليم داد كه از هر در ، هزار در ديگر باز مىشد . »\r\nابو طفيل مىگويد : شاهد بودم كه على بن ابى طالب مىگفت :\r\nسلونى ، فو اللّه لا تسألونى عن شىء يكون الى يوم القيمة الا حدثتكم به و سلونى عن كتاب اللّه فو اللّه ما من آية الا و انا اعلم أبليل نزلت ام بنهار ، فى سهل ام فى جبل . « 3 »\r\n« از من بپرسيد ؛ به خدا از چيزى كه تا روز قيامت اتفاق افتد ، نمىپرسيد مگر اينكه خبرش را به شما مىدهم . قرآن را از من بپرسيد ؛ به خدا آيه‌اى نيست مگر اينكه مىدانم شب يا روز نازل شده ، در دشت يا كوه نازل گرديده است . »\r\nرسول خدا ، او را بيان‌كننده‌ى علوم مورد اختلاف معرفى كرده بود .\r\nانت تبيّن ما اختلفوا فيه بعدى . « 4 »\r\nچنان كه خود پيامبر همين نقش را داشت .\r\n وَ ما أَنْزَلْنا عَلَيْكَ الْكِتابَ إِلَّا لِتُبَيِّنَ لَهُمُ الَّذِي اخْتَلَفُوا فِيهِ وَ هُدىً وَ رَحْمَةً لِقَوْمٍ \r\n\r\n\r\n","description":"","footnote":"\r\n( 1 ) - المستدرك على الصحيحين ، ج 3 ، ص 127 .\r\n( 2 ) - كنز العمال ، ج 13 ، ص 114 ، ش 36372 .\r\n( 3 ) - فتح البارى ، ج 8 ، ص 459 ؛ كنز العمال ، ج 2 ، ص 565 ، ش . 474 .\r\n( 4 ) - تاريخ مدينة دمشق ، ج 42 ، ص 387 .\r\n","page_name":" 16 ","page_number":16},
  {"content":"\r\n\r\n يُؤْمِنُونَ  . « 1 »\r\n« ما قرآن را بر تو نازل نكرديم مگر به خاطر اينكه اختلافات آن را براى مردم آشكارسازى و مگر به جهت هدايت و رحمت مؤمنان . »\r\nپيامبر به دخترش فاطمه در توصيف على كه به خواستگارى وى رفته بود ؛ او را نخستين مسلمان ، عالم‌ترين و شكيباترين معرفى كرده است :\r\nاما ترضين ان ازوجّك اقدم امتى سلما و اكثرهم علما و اعظمهم حلما . « 2 »\r\nابن عباس هم در وصف دانش على بن ابى طالب مىگويد : « دانش پيامبر از خدا و دانش « على از پيامبر و دانش من از على است . دانش من و تمام صحابه در برابر دانش على چون قطره‌اى از هفت دريا است . » « 3 »\r\nوى نيز گفته است : ما علمى الى علم علىّ الا كقرارة الى المثعنجر . « 4 »\r\n« دانش من در مقايسه با دانش على مانند بركه‌اى در برابر اقيانوس است . »\r\nابن ابى الحديد كه شرحى بر تفسير « نهج البلاغه » نگاشته است ، مىگويد :\r\n« بازگشت همه‌ى علوم اسلامى به على است بزرگ‌ترين متكلّمين از ما معتزله ، و اصل بن عطا است و او شاگرد ابن هاشم فرزند محمد حنفيه است و او فرزند على است .\r\nبزرگترين متكلّمين از اشاعره ابو الحسن اشعرى است كه شاگرد ابو على جبايى بوده و او از بزرگان معتزله است و حال معتزله گذشت .\r\nبزرگترين فقها چون ابو حنيفه شاگرد جعفر صادق بوده و او علومش را از على آموخته است .\r\nشافعى نيز شاگرد محمد بن حسن و او نيز شاگرد ابو حنيفه بوده است .\r\nاحمد بن حنبل شاگرد شافعى است .\r\n\r\n\r\n","description":"","footnote":"\r\n( 1 ) - نحل ، 64 .\r\n( 2 ) - مجمع الزوايد ، ج 9 ، ص 101 ؛ كنز العمال ، ج 12 ، ص 110 ، ش 34230 .\r\n( 3 ) - ينابيع المودة ، ج 1 ، ص 215 .\r\n( 4 ) - مغنى ابنى قدامة ، ج 7 ، ص 233 ؛ النهاية ابن اثير ، ج 1 ، 212 .\r\n","page_name":" 17 ","page_number":17},
  {"content":"\r\n\r\nمالك نيز شاگرد ربيعه و او شاگرد عكرمه و او شاگرد ابن عباس است كه او از ملازمان على بوده است .\r\nدر دانش تفسير ، بيش‌تر مفسران ، مبانى تفسيرى خود را از ابن عباس نقل مىنمايند و او شاگرد على بوده و تمام علوم خود را به وى منتسب مىنمايد .\r\nدر ادبيات ، به اعتراف همه ، على اصول اين دانش را براى نخستين بار به ابو الأسود دؤلى آموخت . » « 1 »\r\nمؤلف كتاب « الغارات » ، واقعه‌اى زيبا از توجه معاويه به دانش على را نقل كرده است . توجه كنيد :\r\n« وقتى محمد بن ابو بكر در مصر به دست عمرو عاص كشته شد ، وى تمام نامه‌هاى محمد را جمع كرد و براى معاويه فرستاد . معاويه نامه‌ها و وصاياى على به محمد را مطالعه كرد و در تعجب فرو رفت . وليد بن عقبه كه نزد معاويه بود وقتى حال او را چنين ديد ، گفت : دستور بده همه را بسوزانند . معاويه گفت : ساكت باش اين چه نظرى است .\r\nوليد گفت : آيا اين درست است كه مردم بفهمند احاديث ابو تراب نزد توست و تو از آنها بهره مىبرى ؟ پس اگر چنين است چرا با او مىجنگى ؟ معاويه گفت : واى بر تو ! به من مىگويى چنين دستورهاى علمى را آتش بزنم ؟ من دانشى جامع‌تر و حكيمانه‌تر از اينها نديده و نشنيده‌ام . . . سپس گفت ما به مردم نمىگوييم نامه على بن ابى طالب است ، بلكه مىگوييم نامه‌هاى ابو بكر است كه نزد فرزندش محمد مانده است . » « 2 »\r\n\r\nاخبار على از حوادث آينده\r\nچيزى كه حكايت از دانش بالاى على مىنمايد ، خبرهاى او از آينده است .\r\nاخبارى كه بسيارى از آنها محقق شده و ظرف تحقق برخى ديگر هنوز آماده نگرديده است .\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 1 ، ص 17 .\r\n( 2 ) - الغارات ، ج 1 ، ص 251 .\r\n","page_name":" 18 ","page_number":18},
  {"content":"\r\n\r\nابن ابى الحديد در شرح خطبه 33 به نقل از ابن عباس آورده است :\r\nدر « ذى قار » ( محلى نزديكى بصره كه در گذشته محل طلاقى دو سپاه اسلام و ايران بوده است ) به امام گفتم : از « كوفه » تعداد اندكى به يارى شما آمده‌اند . وى فرمود : 6560 نفر بدون كم و زياد به ياريم خواهند آمد .\r\nابن عباس مىگويد : من از تعيين دقيق امام متعجّب شدم و با خود گفتم : آنها را بايد بشمارم . ما 15 روز در « ذىقار » توقف كرديم كه صداى مركب‌ها بلند شد و لشكر « كوفه » سر رسيد ، وقتى آنها را شمردم ، ديدم دقيقا همان تعدادند كه على گفته است ، گفتم : اللّه اكبر صدق اللّه و رسوله . « 1 »\r\nنيز از جمله پيشگوييهاى او ، بيان نتيجه جنگ با خوارج نهروان پيش از جنگ است ، زمانى كه برخى احتمال جنگ نمىدادند .\r\nوى در خطبه‌ى 36 ، خوارج را موعظه كرد و در ضمن مواعظش فرمود :\r\nفانا نذير لكم ان تصبحوا صرعى باثناء هذا النّهر .\r\nشما را بيم مىدهم نكند كه صبح كنيد و در كنار اين نهر كشته شويد .\r\nعلى بن ابى طالب در خطبه‌ى 59 نيز مىفرمايد :\r\nمصارعهم دون النّطفة ، و اللّه لا يفلت منهم عشرة و لا يهلك منكم عشرة .\r\nقتلگاه آنها اين سوى نهر است ، به خدا از آنها ده تن نخواهد ماند و از شما ده تن كشته نمىشود .\r\nيكى از ياران على كه پيشاپيش لشكر بود به حضور او رسيد و مژده داد كه خوارج با شنيدن آمدن شما از نهر عبور كرده‌اند ؛ وى سه بار او را سوگند داد كه آيا از نهر گذشته‌اند و جوان گفت : آرى . سپس فرمود : به خدا سوگند از نهر عبور نكرده‌اند و عبور نخواهند كرد . ميدان كشته شدن آنها اين سوى نهر است ، جوان مىگويد : با خود گفتم از غيب مىگويد ، اگر وقتى رسيدم و خلاف سخنش ثابت شد ، نيزه‌ام را\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 2 ، ص 187 .\r\n","page_name":" 19 ","page_number":19},
  {"content":"\r\n\r\nدر چشمش . . . ، ولى وقتى به رودخانه رسيديم ، ديدم همه‌ى خوارج اين سوى نهر حاضر و آماده براى نبرد شده‌اند ؛ از اسب پياده شدم و شبهه‌ام را با او مطرح نمودم و عذر طلبيدم . « 1 »\r\nعلى بن ابى طالب در پى سه بار حمله‌ى خوارج ، دستور جنگ صادر كرد و تا پيش از آن مانع جنگ از سوى سپاهيانش شد ، و سپس فرمود :\r\nلا يقتل منكم عشرة و لا يسلم منهم عشرة .\r\n« از شما ده تن كشته نشود و از آنها ده تن سالم نماند . »\r\nپس از پايان جنگ روشن شد كه نه تن از ياران على كشته و هشت تن از خوارج سالم مانده بودند . « 2 »\r\nابن ابى الحديد يكى ديگر از اخبار غيبى على را اين‌گونه بيان مىكند :\r\nثابت ثمالى از سويد بن غفلة چنين نقل مىكند :\r\nروزى در بين سخترانى على بن ابى طالب ، كسى به پا خواست و گفت : از « وادى القرى » مىگذشتم ديدم خالد بن عرفطه از دنيا رفته است ، براى او درخواست آمرزش نما .\r\nعلى بن ابى طالب فرمود : او نمرده و نمىميرد تا فرمانده قومى گمراه گردد و پرچمدار آن ، حبيب بن حمار باشد . در اين ميان كسى برخاست . و گفت : من حبيب بن حمار هستم و از پيروان تو مىباشم . على فرمود : تو حبيبى ؟ گفت : آرى ، بار ديگر پرسيد و او را سوگند داد ، گفت : آرى\r\nعلى گفت : به خدا سوگند تو حامل آن پرچم خواهى بود و آنان را از اين در مسجد ( باب الفيل ) وارد خواهى كرد .\r\nثابت گويد : من زنده بودم و ديدم خالد سرپرست و حبيب پرچمدار سپاهى بود\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 2 ، ص 271 .\r\n( 2 ) - شرح نهج البلاغة ابن ابى الحديد ، ج 2 ، ص 273 .\r\n","page_name":" 20 ","page_number":20},
  {"content":"\r\n\r\nكه براى كشتن حسين بن على به « كربلا » رفته بودند و از باب الفيل مسجد « كوفه » وارد شدند . « 1 »\r\nهمچنين ابن ابى الحديد آورده است : نصر بن مزاحم از هرثمة بن سليم نقل كرده كه من همراه على به « صفين » رفتم ، زمانى كه او به « كربلا » رسيد نماز را به جماعت خواند و پس از سلام ، مقدارى از خاك آن‌جا را بوييد و گفت : اى زمين ! جمعيّتى از تو محشور مىشوند كه بىحساب وارد بهشت گردند .\r\nهرثمه مىگويد : پس از جنگ ، واقعه را به همسرم جرداء ، گفتم و اضافه كردم او را چه به دانش غيب ! همسرم كه از علاقمندان على بن ابى طالب بود ، گفت : مگو كه او جز سخن حقّ نمىگويد .\r\nهرثمه مىافزايد : من در واقعه‌ى « كربلا » همراه لشكر ابن زياد بودم ، به ياد اين سخن افتادم و خود را به حسين رسانيدم و ماجرا را براى او باز گفتم ، به من فرمود :\r\nاينك به يارى من آمده‌اى يا به جنگ ؟ گفتم : هيچ‌كدام ، از ابن زياد براى خانواده‌ام بيمناكم . حسين بن على به من فرمود : پس چنان دور شو كه ما را نبينى ، هركه شاهد ما باشد و ما را يارى نكند وارد آتش خواهد شد . « 2 »\r\nاشاره به فتنه‌ى بنى اميه ، خبر شكل‌گيرى خوارج و كشته شدن خودش بوسيله‌ى يكى از آنها ، خبر شهادت حسين بن على ، خلافت مروان بن حكم ، وقايعى كه بر شهر بصره و اهل آن خواهد رسيد ، حكومت بيست ساله‌ى حجاج بن يوسف بر « كوفه » ، خبر كشته شدن شيعيان بوسيله قرامطه ، خبر نابودى بنى عباس بوسيله اقوام مغول ، بيان وقايع آخر الزمان ، بشارت به ظهور مهدى و . . . نيز از پيشگوييهاى على بن ابى طالب است . « 3 »\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 2 ، ص 286 .\r\n( 2 ) - شرح نهج البلاغة ابن ابى الحديد ، ج 3 ، ص 169 .\r\n( 3 ) - ر . ك : شرح نهج البلاغة ابن ابى الحديد ، ج 6 ، ص 146 و 165 ؛ ج 7 ، ص 94 ؛ ج 8 ، ص 126\r\n","page_name":" 21 ","page_number":21},
  {"content":"\r\n\r\nابن ابى الحديد پس از ذكر برخى اخبار غيبى على بن ابى طالب مىگويد : مسلّما اين امرى است خدايى و امام آن را از ناحيه پيامبر دريافت داشته است ؛ زيرا نيروى بشر از درك آن عاجز است .\r\nاو سپس مىافزايد : اخبار غيبى على آن‌چنان زياد است كه عده‌اى درباره‌ى او غلو كرده‌اند و او را خدا دانسته‌اند و با اينكه ايشان آنها را كيفر نمود ، باز دست برنداشتند .\r\nابن ابى الحديد در پى بيان بسيارى از فضايل على مىگويد :\r\nپيامبر از ترس اينكه مبادا درباره‌ى امام ، غلو كنند همه‌ى فضايل او را نفرموده است ، چنان كه خودش مىفرمايد :\r\nو الذى نفسى بيده لولا انى اشفق ان يقول طوائف من امتى فيك ما قال النصارى في ابن مريم ، لقلت اليوم فيك مقالا لا تمرّ بملاء من النّاس الّا اخذوا التراب من تحت قدميك للبركة . « 1 »\r\n« سوگند به خدايى كه جانم در دست اوست اگر ترسم از اين نبود كه جمعى از امّتم درباره‌ى تو چيزهايى بگويند كه مسيحيان درباره‌ى فرزند مريم گفتند ، سخنى درباره‌ى تو مىگفتم كه از هيچ گروهى از مردم نگذرى مگر اينكه خاك زير پاهايت را به عنوان تبرك بردارند . »\r\n\r\nعلى در نگاه پيامبر\r\nروزى پيامبر مىگريست ؛ على به او گفت : چرا گريه مىكنى ؟ پيامبر فرمود :\r\nبه خاطر كينه‌هايى كه گروهى از امّت من نسبت به تو دارند و آنها را فاش نمىكنند مگر پس از من . على نگران دين خود بود و از آن پرسيد ، پيامبر به او اطمينان داد كه دين وى در آن زمان سالم خواهد ماند .\r\nصغائن فى صدور اقوام لا يبدونها لك الّا من بعدى . على پرسيد : فى سلامة من دينى ؟\r\n\r\n\r\n","description":"","footnote":"\r\n- تا 214 ؛ ج 19 ، ص 105 ؛ مسند احمد ، ج 1 ، ص 156 .\r\n( 1 ) - شرح نهج البلاغه ابن ابى الحديد ، ج 5 ، ص 4 .\r\n","page_name":" 22 ","page_number":22},
  {"content":"\r\n\r\nفرمود : فى سلامة من دينك . « 1 »\r\nاز سلمان حديثى نقل شده است كه مىگويد : از پيامبر خدا پرسيدم هر پيامبرى جانشينى دارد جانشين تو كيست ؟ وى پاسخم را نفرمود . روزى مرا ديد و صدا زد و فرمود : مىدانى جانشين موسى كه بود ؟ گفتم : يوشع بن نون . فرمود : چرا ؟ گفتم :\r\nچون عالمترين بود ، پيامبر فرمود :\r\nفان وصيىّ و موضع سرّى و خير من اترك بعدى و ينجز عدّتى و يقضى دينى على بن ابى طالب . « 2 »\r\n« جانشين من و محرم اسرار من و بهترين پس از من و وفاكننده‌ى به عهد من و اداكننده قرضهاى من ، على بن ابى طالب است . »\r\nپس از آمدن على از « يمن » و گلايه برخى از او كه مانع شده بود غنايم پيش از رسيدن آنها به پيامبر تقسيم شود ، پيامبر فرمود :\r\nان عليا وليكم بعدى فاحبّ عليا فانّه يفعل بما يؤمر . « 3 »\r\n« على پس از من ولى شماست ، على را دوست داشته باشيد كه به هرچه فرمان داده شود ، عمل مىكند . »\r\nاين حديث از عمر بن حصين چنين نقل شده است :\r\nما تريدون من على ؟ ما تريدون من على ؟ على منّى و انا من على ، و على ولى كل مؤمن بعدى . « 4 »\r\n« از على چه مىخواهيد ؟ از على چه مىخواهيد ؟ على از من و من از على هستم . على پس از من ولىّ هر مؤمنى است . »\r\n\r\n\r\n","description":"","footnote":"\r\n( 1 ) - تهذيب الكمال مزى ، ج 23 ، ص 240 ؛ مجمع الزوايد ، ج 9 ، ص 118 .\r\n( 2 ) - مجمع الزوايد ، ج 9 ، ص 113 .\r\n( 3 ) - تاريخ مدينة دمشق ، ج 42 ، ص 191 ؛ كنز العمال ، ج 11 ، ص 612 ، ش 32963 .\r\n( 4 ) - سنن ترمذى ، ج 5 ، ص 297 ؛ سنن الكبرى نسايى ، ج 5 ، ص 133 ؛ مسند ابى يعلى ، ج 1 ، ص 293 ؛ المستدرك على الصحيحين ، ج 3 ، ص 111 .\r\n","page_name":" 23 ","page_number":23},
  {"content":"\r\n\r\n« مسند » احمد حديث را چنين نقل كرده است :\r\nدعوا عليا دعوا عليا ، ان عليا منى و انا منه و هو ولىّ كل مؤمن بعدى . « 1 »\r\n« رها كنيد على را . . . »\r\n« فتح البارى » ، « تحفة الاحوذى » ، « فيض القدير » و بسيارى ديگر از كتاب‌هاى روايى ، اين حديث را نقل كرده‌اند . « 2 »\r\nدر سال نهم هجرى ، زمانى كه سوره‌ى توبه نازل شد ، ابو بكر براى ابلاغ اين سوره به مشركان معين گرديد . وى به سوى « مكّه » روان شد . چيزى نگذشت كه پيامبر ، على را خواست و به او دستور داد تا به ابا بكر برسد و نامه را از او بگيرد و خود به سوى « مكّه » برود . خذا الكتاب فامض به الى اهل « مكّه » . ابو بكر از ميان راه بازگشت و به پيامبر گفت : خبرى درباره‌ى من نازل شده ؟ پيامبر فرمود : لا و لكنّى ( الا انّى ) امرت ان ابلغها انا او رجل من اهل بيتى . « 3 »\r\n« نه ! ولى مأمور شدم خودم يا كسى از اهل بيتم آن را به « مكّه » برساند . »\r\nذهبى حديث را به صورت زير نقل كرده و مىگويد : سند حديث قوى است و حديث صحيحه است .\r\nعلى منى و انا منه ، لا يؤدى عنى الا انا او على . « 4 »\r\n« على از من و من از على هستم . اين كار را از سوى من ، جز خودم يا على انجام ندهد . »\r\nابا برزه اسلمى مىگويد : پيامبر به من فرمود :\r\nيا ابا برزه ان رب العالمين تعالى ، عهد الىّ فى على ابن ابى طالب عهدا فقال : على راية\r\n\r\n\r\n","description":"","footnote":"\r\n( 1 ) - مسند احمد ، ج 4 ، ص 438 و كنز العمال ، ج 11 ، ص 608 ، ش 32940 .\r\n( 2 ) - فتح البارى ، ج 8 ، ص 53 ؛ تحفة الاحوذى ، ج 10 ، ص 146 و 147 ؛ فيض القدير ، ج 4 ، ص 471 .\r\n( 3 ) - سنن الكبرى نسايى ، ج 5 ، ص 129 ؛ مسند احمد ، ج 3 ، ص 212 ؛ تفسير جامع البيان ، ج 10 ، ص 83 ؛ فتح البارى ، ج 8 ، ص 241 .\r\n( 4 ) - سيرة الاعلام النبلاء ، ج 8 ، ص 212 .\r\n","page_name":" 24 ","page_number":24},
  {"content":"\r\n\r\nالهدى و مناد الايمان و امام اوليائى و نور جميع من اطاعنى . « 1 »\r\n« اى ابا برزه ! خداى متعال درباره‌ى على از من عهد گرفته و فرموده است : على پرچم هدايت و منادى ايمان و پيشواى اولياء و نور همه‌ى كسانى است كه از من پيروى كنند . »\r\nانس از ياران پيامبر نقل مىكند نزد پيامبر بودم كه على وارد شد . پيامبر با اشاره به على ، به من فرمود : من و على دو حجّت خدا بر خلق هستيم . يا انس ، انا و هذا حجة اللّه على خلقه . « 2 »\r\nدر همين راستا ، مصادر مختلف اهل سنت از پيامبر نقل كرده‌اند كه بردن نام على عبادت است . ذكر على عبادة . « 3 »\r\nنمونه‌هاى زير نيز از جمله توجهات ويژه‌ى پيامبر به على بن ابى طالب است .\r\n1 - اداى دينها و امانتهاى نزد پيامبر . پيامبر در اين باره فرموده است : جز على كسى از سوى من ، دين مرا را ادا نكند . لا يودّى احد عنى دينى الاعلى . « 4 »\r\n2 - برادرى با على . داستان برادرى در منابع اهل سنت چنين نقل شده است :\r\nقال على : يا رسول اللّه آخيت بين اصحابك و تركتنى ؟ قال : و لم تركتك ؟ انما تركتك لنفسى ، انت اخى و انا اخوك ، فان ذكرك احد فقل : انا عبد اللّه و اخو رسوله ، لا يدعيها بعدك الا كذاب و الذى بعثنى بالحق ما اخّرتك الا لنفسى . « 5 »\r\n« على گفت : اى رسول خدا ! ميان يارانت برادرى ايجاد كردى و مرا ترك نمودى ؟ پيامبر پاسخ داد چرا تو را ترك گفته باشم ، تو را براى خود گذاشتم . تو برادر من و من برادر تو هستم .\r\nاگر كسى به تو چيزى گفت ، بگو : من بنده خدا و برادر رسول خدا هستم . هركس پس از تو اين\r\n\r\n\r\n","description":"","footnote":"\r\n( 1 ) - تاريخ بغداد ، ج 14 ، ص 102 ؛ تاريخ مدينة دمشق ، ج 42 ، ص 270 .\r\n( 2 ) - كامل ابن اثير ، ج 6 ، ص 397 ؛ تاريخ مدينة . دمشق ، ج 42 ، ص 308 .\r\n( 3 ) - جامع الصغير سيوطى ، ج 1 ، ص 665 ؛ كنز العمال ، ج 11 ، ص 601 ، ش 32894 ؛ تاريخ مدينة دمشق ، ج 42 ، ص 356 .\r\n( 4 ) - تاريخ مدينة دمشق ، ج 42 ، ص 47 .\r\n( 5 ) - اسد الغابة ، ج 4 ، ص 29 ؛ كنز العمال ، ج 13 ، ص 140 ، ش 36440 .\r\n","page_name":" 25 ","page_number":25},
  {"content":"\r\n\r\nادعا را داشته باشد ، كافر است . به خدايى كه مرا به حق مبعوث كرد ، تو را براى خود گذاشتم . »\r\n3 - بستن همه‌ى درها جز در خانه على . احمد در « مسند » خود و نيز ديگر محدثان آورده‌اند كه وقتى پيامبر در خانه‌هاى اصحاب را كه به مسجد باز مىشد ، بست ، برخى حرفهايى مىزدند و معترض بودند . پيامبر به منبر رفت و پس از حمد و ستايش خدا گفت : چيزى نبستم و نگشودم مگر اينكه اطاعت فرمان خدا كردم .\r\nان النبى امر بسدّ الابواب الا باب علىّ ، فتكلم الناس ، فخطب رسول اللّه فحمد اللّه و اثنى عليه ثم قال : اما بعد ، فانى امرت بسدّ هذه الابواب غير باب علىّ فقال فيه قائلكم ، و اللّه ما سددت شيئا و لا فتحته و انما امرت بشىء فاتبعته . « 1 »\r\nابن حجر ، رجال اين حديث را توثيق كرده است . « 2 »\r\nابن عساكر در ادامه‌ى حديث آورده است كه پيامبر فرمود :\r\nان انا الا عبد مأمور امرت بشىء ففعلت ان اتبع الا ما يوحى الىّ . « 3 »\r\n« من بنده‌اى مأمور هستم ؛ به چيزى فرمان داده شدم و اطاعت كردم ؛ من جز از وحى پيروى نمىكنم . »\r\n4 - پرچمدار جهاد با خيبريان . ابو هريره مىگويد : رسول اللّه روز خيبر پس از شكستهاى پىدرپى مسلمانان ، فرمود : لا دفعنّ الراية الى رجل يحب اللّه و رسوله و يفتح اللّه عليه ، قال عمر : فما احببت الامارة قط قبل يومئذ ، فدفعها الى على . « 4 »\r\n« فردا پرچم را به دست كسى مىدهم كه خدا و رسولش را دوست دارد . عمر گفت : امارت را جز آن روز آرزو نكردم ؛ ولى پيامبر پرچم را به على داد . »\r\n\r\n\r\n","description":"","footnote":"\r\n( 1 ) - مسند احمد ، ج 4 ، ص 369 ؛ كنز العمال ، ج 11 ، ص 598 ، ش 32877 ؛ فيض القدير ، ج 1 ، ص 120 ؛ المستدرك على الصحيحين ، ج 3 ، ص 125 ؛ مجمع الزوايد ، ج 9 ، ص 114 .\r\n( 2 ) - فتح البارى ، ج 7 ، ص 12 .\r\n( 3 ) - تاريخ مدينة دمشق ، ج 42 ، ص 137 .\r\n( 4 ) - مسند احمد ، ج 2 ، ص 384 .\r\n","page_name":" 26 ","page_number":26},
  {"content":"\r\n\r\nاين حديث ، با بيان‌هاى مختلف ديگر در ديگر كتابهاى حديثى آمده است . « 1 » ابن عباس ، على را پرچمدار جنگهاى مختلف مىداند و مىگويد : ان راية المهاجرين كانت مع على فى المواقف كلها ، يوم بدر ، و يوم احد و يوم خيبر و يوم الاحزاب و يوم فتح « مكه » و لم تزل معه فى المواقف كلها . « 2 »\r\n« پرچم مهاجران در همه‌ى مواقف با على بود . در « بدر » ، « احد » ، « خيبر » ، « خندق » و فتح « مكه » همواره اين پرچم با على بود . »\r\nابن كثير نيز با اختلاف اندكى اين حديث را نقل كرده است . « 3 »\r\n5 - نبرد با دشمنان وى . زيد بن ارقم مىگويد : انّ رسول اللّه قال لعلىّ و فاطمة و الحسن و الحسين : انا حرب لمن حاربتم و سلم لمن سالمتم . « 4 »\r\n« رسول خدا به على و فاطمة و حسن و حسين گفت : هركه با شما از در ستيز درآيد ، من با او در جنگم ؛ و هركه با شما دوست باشد من با او دوستم . »\r\n6 - و . . .\r\nعلى بن ابى طالب در خطبه 154 فضايل اهل بيت را بيان نموده است و از جمله مىفرمايد :\r\nنحن الشّعار ، و الاصحاب ، و الخزنة ، و الابواب ، و لا تؤتى البيوت الّا من أبوابها .\r\n« ما محرم اسرار حقّ و ياران صادق و گنجينه‌ها و درهاى علوم پيامبريم و كسى به خانه جز از در وارد نمىشود . »\r\nابن ابى الحديد در شرح اين خطبه مىگويد :\r\nامير المؤمنين هرچند به خود ببالد و مناقب و فضايل خود را با زبان فصيحش كه\r\n\r\n\r\n","description":"","footnote":"\r\n( 1 ) - صحيح بخارى ، ج 4 ، ص 12 و 207 ؛ صحيح مسلم ، ج 7 ، ص 122 ؛ سنن الكبرى بيهقى ، ج 6 ، ص 362 .\r\n( 2 ) - تاريخ مدينة دمشق ، ج 42 ، ص 72 .\r\n( 3 ) - البداية و النهاية ، ج 7 ، ص 371 .\r\n( 4 ) - اسد الغابة ، ج 5 ، ص 523 .\r\n","page_name":" 27 ","page_number":27},
  {"content":"\r\n\r\nخداوند تنها به وى مرحمت كرده بيش‌تر و بيش‌تر بگويد ، همه‌ى گفته‌هايش ، يك دهم آنچه را كه پيامبر خدا در وصف او فرموده است ، نخواهد شد .\r\nابن ابى الحديد مىافزايد : البته مراد من از فرموده‌هاى پيامبر درباره‌ى او ، اخبارى كه اماميه مطابق آن به امامت على بن ابى طالب استدلال مىكنند ، چون حديث غدير ، حديث منزلت ، داستان برائت ، حديث مناجاة ، داستان خيبر ، حديث يوم الدار در « مكه » ، و غير اينها نيست ؛ بلكه اخبار مخصوصى است كه پيشوايان حديث در وصف على از پيامبر نقل كرده‌اند به‌طورى كه تعداد كمى از آنها در وصف غير او وارد نشده است .\r\nمن در اينجا تنها كمى از رواياتى را كه علماى حديث ( از اهل سنت ) ، آنها كه مورد اتهام نبوده و همگى قائل به برترى غير على بر او مىباشند ، نقل مىكنم .\r\nروايات آنان بر خلاف اخبار ديگران موجب آرامش مىشود .\r\n1 - يا على إنّ اللّه قد زيّنك بزينة لم يزيّن العباد بزينة احبّ اليه منها ، هى زينة الابرار عند اللّه تعالى ، الزّهد في الدّنيا ، جعلك لا تزرا من الدّنيا شيئا و لا تزرا الدّنيا منك شيئا و وهب لك حبّ المساكين ، فجعلك ترضى بهم اتباعا و يرضون بك اماما .\r\n« اى على ! خداوند تو را به زينتى آراسته كه بندگان را به زينتى خوش‌تر از آن مزيّن ننموده است ؛ و آن ، زينت نيكان نزد خداوند و زهد در دنياست ؛ خداوند تو را چنان قرار داده است ، كه نه تو از دنيا چيزى مىگيرى و نه دنيا از تو ؛ و نيز خداوند ، محبت بينوايان را به تو عطا كرده ، و تو را چنان قرار داده كه از پيروى آنان از خودت خشنود هستى و آنان نيز به امامت تو شادمانند . »\r\nاين روايت را حافظ ابو نعيم احمد بن عبد اللّه اصفهانى كه از محدثان بزرگ قرن پنجم است ، در كتاب معروفش « حلية الأولياء » نقل كرده است ؛ ابو عبد اللّه احمد بن حنبل نيز در « مسند » ش اين حديث را مطرح و به دنبال آن به نقل از پيامبر آورده است :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nفطوبى لمن احبّك و صدق فيك و ويل لمن أبغضك و كذب فيك .\r\n« خوشا به حال آن‌كس كه تو را دوست دارد و درباره‌ى تو راست گويد ؛ و واى بر آن‌كس كه بر تو خشم گيرد و بغض تو را در دل داشته باشد و درباره‌ى تو دروغ گويد . »\r\n2 - پيامبر به فرستادگان قوم ثقيف فرمود :\r\nلتسلمنّ او لابعثنّ اليكم رجلا منى ( او قال عديل نفسى ) فليضربنّ اعناقكم و ليسبينّ ذراريكم و ليأخذنّ اموالكم .\r\n« آيا مسلمان مىشويد يا مردى كه از من است ( مردى كه عديل و همسنگ من است ) ، بفرستم تا گردن‌هاى شما را بزند و فرزندانتان را به اسيرى و اموالتان را به غنيمت برد . »\r\nعمر گفت :\r\nفما تمنيت الامارة الّا يومئذ و جعلت انصب له صدرى رجاء ان يقول هو هذا ، فالتفت فاخذ بيد علىّ و قال : هو هذا ، مرّتين .\r\n« فرمانروايى را جز آن روز آرزو نكردم ، من سينه‌ام را برافراشته نمودم تا اينكه پيامبر مرا نشان كند ، ولى او دست على را گرفت و دو بار فرمود : آن مرد اين است . »\r\nاين روايت را احمد در « مسند » و در بخش فضايل على آورده است و بر آن افزوده است : عمر به ابو ذر گفت : منظور پيامبر چه كسى است ؟ ابو ذر گفت : تو كه نيستى ، بلكه همان است كه دارد كفش را وصله مىزند و آن على بود . « 1 »\r\n\r\nاعتراف همه\r\nدارالقطنى آورده است : دو عرب بيابانى نزد عمر آمدند تا براى حل اختلافات ميان آن دو حكم كند .\r\nعمر گفت : على قضاوت نمايد ؛ يكى از آن دو با بىاعتنايى گفت : اين ميان ما حكم كند ! عمر از جا پريد و گريبانش را گرفت و گفت : واى بر تو ؛ مىدانى اين كيست ؟ اين مولاى تو و مولاى هر مؤمنى است ؛ هركس مولا نداشته باشد ؛ مؤمن\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 9 ، ص 154 .\r\n","page_name":" 29 ","page_number":29},
  {"content":"\r\n\r\nنيست . « 1 »\r\nاحمد آورده است كسى از معاويه سؤالى پرسيد . وى گفت از على بپرس . پرسش كننده گفت : جواب تو براى من بهتر از جواب على است . معاويه گفت : بد گفتى .\r\nكسى را بد مىدانى كه رسول خدا وى را به‌خاطر دانشش تجليل مىكرد و به او مىگفت : انت منى بمنزلة هارون من موسى الا انه لا نبى بعدى ، عمر نيز هرگاه گرفتار مىشد به او مراجعه مىكرد . « 2 »\r\nنيز آمده است : روزى عمر از على بن ابى طالب چيزى پرسيد و او پاسخ داد . عمر گفت : اعوذ باللّه ان اعيش فى قوم لست فيهم يا ابا الحسن . « 3 »\r\n« به خدا پناه مىبرم از اينكه در ميان گروهى زندگى كنم كه تو اى ابا الحسن بين آنها نباشى . » على بن ابى طالب در خطبه 192 كه به خطبه قاصعه معروف است و طولانىترين خطبه « نهج البلاغه » شمرده مىشود ، به بيان موعظه پرداخته و از رذايل اجتماعى آن زمان در « كوفه » سخن به ميان مىآورد و در پايان گوشه‌اى از گذشته خويش با رسول خدا را مطرح مىفرمايد :\r\n« أنا وضعت في الصّغر بكلا كل العرب ، و كسرت نواجم قرون ربيعة و مضر . و قد علمتم موضعي من رسول اللّه بالقرابة القريبة ، و المنزلة الخصيصة .\r\nوضعني في حجره و أنا ولد يضمّني إلى صدره ، و يكنفني في فراشه ، و يمسّني جسده ، و يشمّني عرفه . و كان يمضغ الشّىء ثمّ يلقمنيه ، و ما وجد لي كذبة في قول ، و لا خطلة في فعل .\r\nو لقد قرن اللّه به من لدن أن كان فطيما أعظم ملك من ملائكته يسلك به طريق المكارم ، و محاسن أخلاق العالم ، ليله و نهاره .\r\nو لقد كنت أتّبعه اتّباع الفصيل أثر أمّه ، يرفع لي في كلّ يوم من أخلاقه علما ، و يأمرني\r\n\r\n\r\n","description":"","footnote":"\r\n( 1 ) - الصواعق المحرقة ، ج 2 ، ص 522 .\r\n( 2 ) - الصواعق المحرقة ، ج 2 ، ص 522 .\r\n( 3 ) - الصواعق المحرقة ، ج 2 ، ص 521 .\r\n","page_name":" 30 ","page_number":30},
  {"content":"\r\n\r\nبالاقتداء به .\r\nو لقد كان يجاور في كلّ سنة بحراء فأراه ، و لا يراه غيري .\r\nو لم يجمع بيت و احد يومئذ في الإسلام غير رسول اللّه و خديجة و أنا ثالثهما . أرى نور الوحي و الرّسالة ، و أشمّ ريح النّبوّة .\r\nو لقد سمعت رنّة الشّيطان حين نزل الوحي عليه فقلت : يا رسول اللّه ما هذه الرّنّه ؟\r\nفقال : هذا الشّيطان قد أيس من عبادته . إنّك تسمع ما أسمع ، و ترى ما أرى ، إلّا أنّك لست بنبيّ ، و لكنّك لوزير و إنّك لعلى خير .\r\nو لقد كنت معه لمّا أتاه الملأ من قريش ، فقالوا له : يا محمّد ، إنّك قد ادّعيت عظيما لم يدّعه آباؤك و لا أحد من بيتك ، و نحن نسألك أمرا إن أنت أجبتنا إليه و أريتناه ، علمنا أنّك نبيّ و رسول ، و إن لم تفعل علمنا أنّك ساحر كذّاب . فقال : و ما تسألون ؟ قالوا : تدعولنا هذه الشّجرة حتّى تنقلع بعروقها و تقف بين يديك .\r\nفقال : إنّ اللّه على كلّ شيء قدير ، فإن فعل اللّه لكم ذلك ، أتؤمنون و تشهدون بالحقّ ؟\r\nقالوا : نعم .\r\nقال : فإنّي سأريكم ما تطلبون ، و إنّي لأعلم أنّكم لا تفيئون إلى خير ، و إنّ فيكم من يطرح في القليب ، و من يحزّب الأحزاب . ثمّ قال : يا أيّتها الشّجرة إن كنت تؤمنين باللّه و اليوم الآخر ، و تعلمين أنّي رسول اللّه ، فانقلعي بعروقك حتّى تقفي بين يديّ بإذن اللّه . فو الّذي بعثه بالحقّ لا نقلعت بعروقها ، و جاءت و لها دويّ شديد ، و قصف كقصف أجنحة الطّير ؛ حتّى وقفت بين يدي رسول اللّه مرفرفة ، و ألقت بغصنها الأعلى على رسول اللّه ، و ببعض أغصانها على منكبي ، و كنت عن يمينه .\r\nفلمّا نظر القوم إلى ذلك قالوا - علوّا و استكبارا - : فمرها فليأتك نصفها و يبقى نصفها ، فأمرها بذلك ، فأقبل إليه ، نصفها كأعجب إقبال و أشدّه دويّا ، فكادت تلتفّ برسول اللّه .\r\nفقالوا - كفرا و عتوّا - : فمر هذا النّصف فليرجع إلى نصفه كما كان ، فأمره فرجع ؛\r\nفقلت أنا : لا إله إلّا اللّه ؛ إنّي أوّل مؤمن بك يا رسول اللّه ، و أوّل من أقرّ بأنّ الشّجرة فعلت\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nما فعلت بأمر اللّه تعالى تصديقا بنوّتك ، و إجلالا لكلمتك .\r\nفقال القوم كلّهم : بل ساحر كذّاب ، عجيب السّحر خفيف فيه ، و هل يصدّقك في أمرك إلّا مثل هذا ! ( يعنونني ) .\r\nو إنّي لمن قوم لا تأخذهم في اللّه لومة لائم ، سيماهم سيما الصّدّيقين ، و كلامهم كلام الأبرار ، عمّار اللّيل و منار النّهار . متمسّكون بحبل القرآن ، يحيون سنن اللّه و سنن رسوله ، لا يستكبرون و لا يعلون ، و لا يغلّون و لا يفسدون . قلوبهم في الجنان ، و أجسادهم في العمل ! . » « 1 »\r\n\r\n\r\n","description":"","footnote":"\r\n( 1 ) - من در زمان نوجوانى ، بزرگان عرب را به خاك افكندم و اشراف قبيله ربيعه و مضرّ را درهم شكستم . شما به خوبى موقعيت مرا نزد رسول خدا از نظر خويشاوندى و منزلت ويژه مىدانيد .\r\nاو مرا در دامن خويش پرورش داد و مرا چون فرزند خود در آغوشش مىفشرد و در استراحتگاه خود جاى مىداد و تنش را به بدن من مىچسبانيد و من بوى پاكيزه او را استشمام مىكردم . او غذا را مىجويد و در دهانم مىگذاشت . و در اين مدت هرگز گفتار دروغى از من نيافت و اشتباهى كه حاصل بىفكرى من باشد پيدا ننمود .\r\nو البته از همان زمان كه رسول خدا را از شير بازگرفتند ، خداى متعال بزرگترين فرشته‌اش را مأمور او ساخت تا او را به راه‌هاى سعادت و بزرگوارى و به سوى اخلاق نيك در شبانه روز سوق دهد .\r\nو من چون بچه شترى كه در پى مادرش ، باشد به دنبال پيامبر حركت مىكردم و او هر روز نكته‌اى جديد از اخلاق نيكش را بر من نمايان مىكرد و دستور مىداد كه به او اقتدا كنم .\r\nپيامبر مدتى از سال را در كوه حرا به سر مىبرد ، من او را مىنگريستم و البته غير من او را نمىديد .\r\nدر آن زمان غير از رسول خدا و خديجه و من كه سومى آنان بودم ؛ كسانى در منزل واحدى جمع نشده بودند كه اسلام را پذيرفته باشند . من نور وحى و رسالت را مىديدم و بوى نبوت را استشمام مىكردم .\r\nآن هنگام كه وحى بر او نازل شد صداى ناله شيطان را شنيدم . از پيامبر پرسيدم ؛ اين نالهء چيست ؟ فرمود : اين ناله شيطان است كه از پرستش خودش مأيوس گشته است .\r\nاو به من مىفرمود : آنچه را كه من مىشنوم ، مىشنوى و آنچه را كه من مىبينم ، مىبينى ؛ تنها فرق من و تو در اين است كه تو پيامبر نيستى ، بلكه وزير من مىباشى و بر راه و مسير خير قرار -\r\n","page_name":" 32 ","page_number":32},
  {"content":"\r\n\r\n\r\n\r\n","description":"","footnote":"\r\n- دارى .\r\nمن همراه او بودم ، هنگامى كه سران قريش نزد وى آمدند و همگى گفتند : اى محمد تو ادعايى بزرگ كرده‌اى ؛ ادعايى كه هيچ‌كدام از اجداد تو و نيز كسى از خاندان تو نداشته‌اند . لذا ما از تو معجزه‌اى مىخواهيم ؛ اگر آن را انجام دهى به نبوت تو ايمان مىآوريم و اگر ناتوانى خود را نشان دهى مىفهميم كه تو جادوگرى دروغ‌گو هستى . پيامبر خدا فرمودند : خواست شما چيست ؟ سران قريش گفتند : اين درخت را صدا بزن كه از ريشه برآمده و در برابرت بايستد .\r\nپيامبر فرمودند : همانا خداوند بر انجام هر عملى تواناست . آيا اگر خدا اين عمل را انجام دهد ، ايمان مىآوريد و به حقّ گواهى مىدهيد ؟ همه گفتند : آرى . پيامبر فرمود : به زودى آنچه را مىخواهيد به شما نشان خواهم داد و البته مىدانم شما به سوى حقّ بازنمىگرديد و در ميان شما كسى وجود دارد كه در درون چاه بدر انداخته خواهد شد ، و نيز كسى وجود دارد كه جنگ احزاب را به راه خواهد انداخت .\r\nآنگاه پيامبر به درخت رو كردند و فرمودند : اى درخت ، اگر به خدا و قيامت ايمان دارى و مىدانى من رسول خدا هستم ، به فرمان خدا از ريشه برآى و در برابر من بايست .\r\nپس از اين درخواست ، به خدايى كه پيامبر را به حقّ برانگيخت ، درخت با ريشه‌اش از زمين كنده شد و در حالى كه به شدت صدا مىكرد و صدايى چون صداى به هم خوردن بال پرندگان هنگام بال زدن ايجاد مىكرد در برابر رسول خدا ايستاد و شاخهء بلند خود را بر پيامبر و بعضى از آن را بر دوش من انداخت و من در طرف راست پيامبر بودم .\r\nچون مشركان اين معجزه را ديدند ، مغرورانه و متكبرانه به پيامبر گفتند : به او دستور ده نصف آن جلوتر بيايد و نيم ديگرش در جاى خود بماند . پيامبر چنين فرمان داد و نيمى از درخت به صورتى شگفت‌آور و با صدايى شديد به رسول خدا نزديك شد به‌طورى كه نزديك بود به پيامبر بپيچد .\r\nمشركان از روى كفر و سركشى گفتند : دستور ده اين نصف بازگردد و به نصف اول ملحق شود و به صورت اول درآيد .\r\nپيامبر چنين دستور داد و درخت بازگشت و چون اول شد .\r\nمن گفتم : لا إله الّا اللّه ؛ اى رسول خدا ! من نخستين مؤمن به تو هستم و نخستين كسى هستم كه اعتراف نموده و اقرار مىكند كه اين درخت به دستور خداى متعال و به جهت تصديق نبوت تو و بزرگ‌شمارى دعوت تو ، آنچه را كه به وى فرمان دادى انجام داد .\r\nامّا مشركان جملگى گفتند : او جادوگرى دروغگو هست كه سحرى عجيب و شگفت‌آور دارد و -\r\n","page_name":" 33 ","page_number":33},
  {"content":"\r\n\r\n\r\nآيه‌هاى نازله در شأن على\r\nدر تفاسير اهل سنت ، با آيه‌هاى عديده‌اى روبرو مىشويم كه به نظر مفسران سنى ، در وصف على بن ابى طالب نازل شده‌اند و يا در بيان سبب نزول آنها گفته شده است : انها نزلت فى على . برخى از اين آيات عبارت است از :\r\n1 - آيه‌ى ليلة المبيت ( 207 بقره )  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  .\r\n« برخى از مردم در درخواست خشنودى خدا ، جان خود را مىفروشند و خدا نسبت به بندگانش مهربان است . »\r\nمفسران آيه را مربوط به شبى كه على به جاى پيامبر خوابيد ، دانسته‌اند . « 1 »\r\n2 - آيه‌ى انفاق ( 274 بقره ) ،  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً . . .  .\r\n« كسانى كه شب و روز ، اموال خود را پنهان و آشكار انفاق مىكنند ، پاداش آنان نزد پروردگارشان است ، نه بيمناك مىشوند و نه اندوهناك . »\r\nدر بيان سبب نزول اين آيه آمده است : نزلت فى على ، كانت معه اربعة دراهم ، انفق فى\r\n\r\n\r\n","description":"","footnote":"\r\n- بسيار ماهرانه عمل مىكند ، و گفتند : آيا به غير اين ( آنها به من اشاره كردند ) كسى به تو ايمان مىآورد ؟ .\r\nعلى بن ابى طالب در پايان اين خطبه به ذكر اوصاف ديگرى از خود مىپردازد و مىفرمايد :\r\nمن از كسانى هستم كه در راه خدا از هيچ ملامتى نمىترسند ؛ از كسانى هستم كه چهره آنها چهره صديقان و سخن آنان سخن نيكوكاران است . شب زنده‌داران به عبادت و روشنىبخش روزند . به ريسمان قرآن تمسك جسته و سنت‌هاى خدا و رسولش را احيا مىنمايند . نه تكبر مىورزند و نه برترى مىجويند . آنان كه نه خيانت مىكنند و نه به فساد مىكشانند . دلها و قلب‌هايشان در بهشت است و پيكرشان در حال انجام وظيفه .\r\n( 1 ) - اسد الغابة ، ج 4 ، ص 25 ؛ تفسير روح المعانى آلوسى ، ج 2 ، ص 98 ؛ العجاب فى بيان اسباب ابن حجر ، ج 1 ، ص 528 .\r\n","page_name":" 34 ","page_number":34},
  {"content":"\r\n\r\nالليل درهما و بالنهار درهما و فى السرّ درهما و فى العلانية درهما . « 1 »\r\n« اين آيه در شأن على نازل شده است ، وى چهار درهم داشت . درهمى را در شب ، درهمى در روز ، درهمى پنهان و درهمى آشكار انفاق كرد . »\r\n3 - آيه‌ى مباهله ( 61 آل عمران ) ،  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  .\r\n« پس از اين آگاهى كه به تو رسيد ، به كسى كه درباره‌ى عيسى با تو مجادله كند ؛ بگو بياييد فرزندان و زنان و خودمان را به مباهله بخوانيم و نفرين خدا را بر دروغگويان قرار دهيم . »\r\nرويداد مباهله به دنبال اين آيه آمده است . « 2 » مطابق اين آيه مراد از نفس ، على است .\r\n4 - آيه‌ى اكمال ( 3 مائده ) ،  . . . الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً . .  .\r\n« . . . امروز دين شما را كامل و نعمت خود را بر شما تمام كردم و اسلام را دين شما برگزيدم . . . »\r\nبسيارى از مفسران ، آن را مقدمه رويداد غدير دانسته‌اند . « 3 »\r\nابن مسعود مىگويد : كنا نقرأ على عهد رسول اللّه يا ايها الرسول بلغ ما انزل اليك من ربك « ان عليا مولى المؤمنين » فان لم تفعل فما بلغت رسالته . « 4 »\r\n\r\n\r\n","description":"","footnote":"\r\n( 1 ) - اسباب نزول واحدى ، ص 58 ؛ تفسير ابن كثير ، ج 1 ، ص 333 ؛ تفسير القرآن صنعانى ، ج 1 ، ص 108 ، فتح القدير ، ج 1 ، ص 294 ؛ تفسير ثعالبى ، ج 1 ، ص 534 ؛ زاد المسير ، ج 1 ، ص 285 .\r\n( 2 ) - تفسير كبير ، ج 8 ، ص 85 .\r\n( 3 ) - فتح القدير ، ج 2 ، ص 60 ؛ تفسير روح المعانى آلوسى ، ج 6 ، ص 192 ؛ اسباب النزول واحدى ، ص 135 .\r\n( 4 ) - فتح القدير ، ج 2 ، ص 60 ؛ تفسير روح المعانى آلوسى ، ج 6 ، ص 193 ؛ در المنثور ، ج 2 ، ص 298 .\r\n","page_name":" 35 ","page_number":35},
  {"content":"\r\n\r\n5 - آيه‌ى ولايت ( 55 مائده ) ،  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\n« ولى شما فقط خدا و رسولش و مؤمنانى است كه نماز را برپا مىدارند و در ركوع زكات مىدهند . »\r\nمفسران تنها مصداق اوليه آيه را على بن ابى طالب دانسته‌اند . « 1 »\r\n6 - آيه‌ى ابلاغ ( 67 مائده ) ،  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ . . .  . .\r\n« اى رسول ! چيزى را كه از سوى پروردگارت بر تو نازل شد ؛ ابلاغ كن كه اگر اين كار را نكنى ؛ رسالت او را انجام نداده‌اى . خدا در برابر مردم تو را حفظ كند . . . »\r\nبسيارى از مفسران ، آن را مربوط به روز غدير دانسته‌اند . « 2 »\r\nاحمد بن حنبل ، رويداد غدير را از طرق مختلف نقل كرده است ، برخى از آنها عبارت است از :\r\nالف ) زادان ابن عمر : سمعت عليا فى الرحبة و هو ينشد الناس : من شهد رسول اللّه يوم غدير خم و هو يقول ما قال ؟ فقام ثلاثة عشر رجلا فشهدوا انهم سمعوا رسول اللّه و هو يقول : من كنت مولاه فعلى مولاه . « 3 »\r\n« زادان بن عمر مىگويد : شنيدم على در اطراف « كوفه » مردم را سوگند مىداد و مىگفت : چه كسى شاهد بود رسول خدا در غدير خم چيزهايى بگويد ؟ سيزده تن برخاستند و گواهى دادند كه از رسول خدا شنيده‌اند : « هركه من مولاى اويم على مولاى اوست » . »\r\nب ) زياد بن ابى زياد نيز با نقل روايتى ، گواهى دوازده تن را مطرح كرده است . وى\r\n\r\n\r\n","description":"","footnote":"\r\n( 1 ) - تفسير جامع البيان ، ج 6 ، ص 388 و 389 ؛ زاد المسير ، ج 2 ، ص 292 ؛ فتح القدير ، ج 2 ، ص 53 ؛ احكام القرآن جصاص ، ج 2 ، ص 557 ؛ معانى القرآن نحاس ، ج 2 ، ص 325 ؛ تفسير ابن كثير ، ج 2 ، ص 74 ؛ بغوى ، ج 2 ، ص 47 ؛ لباب النقول ، ص 81 .\r\n( 2 ) - تفسير در المنثور ، ج 2 ، ص 259 ؛ تفسير ابن كثير ، ج 2 ، ص 15 ؛ الاتقان ، ج 1 ، ص 60 .\r\n( 3 ) - مسند احمد ، ج 1 ، ص 118 .\r\n","page_name":" 36 ","page_number":36},
  {"content":"\r\n\r\nمىگويد : سمعت على ابن ابى طالب ينشد الناس فقال : انشد اللّه رجلا مسلما سمع رسول اللّه يوم غدير خم ما قال . فقام اثنى عشر به دريا فشهدوا . « 1 »\r\nاين روايت از طرق ديگر نيز نقل شده است .\r\nج ) سعيد بن وهب . « 2 »\r\nد ) زيد بن يثيع . « 3 »\r\nه ) عبد الرحمن بن ابى ليلى . « 4 »\r\nو ) ابو مريم . « 5 »\r\nز ) زيد بن ارقم . « 6 »\r\nح ) رياح بن حدث . « 7 »\r\n7 - آيه‌ى سقايه ( 19 توبه ) ،  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ . .  .\r\n« آيا سيراب كردن حجاج ، و آباد ساختن مسجد الحرام را ، همانند ( كار ) كسى قرار داديد كه به خدا و روز قيامت ايمان آورده . . . »\r\nدر تفاسير مختلف ، اين آيه پس از گفتگوى على با عباس و شيبه نازل شده است .\r\nآنان به آب دادن به حجاج افتخار مىكردند و على ايمان به خدا را از كار آنها برتر مىدانست . « 8 »\r\n8 - آيه‌ى ود ( 96 مريم )  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ \r\n\r\n\r\n","description":"","footnote":"\r\n( 1 ) - مسند احمد ، ج 1 ، ص 88 .\r\n( 2 ) - مسند احمد ، ج 1 ، ص 118 .\r\n( 3 ) - مسند احمد ، ج 1 ، ص 118 .\r\n( 4 ) - مسند احمد ، ج 1 ، ص 119 .\r\n( 5 ) - مسند احمد ، ج 1 ، ص 152 .\r\n( 6 ) - مسند احمد ، ج 4 ، ص 368 .\r\n( 7 ) - مسند احمد ، ج 5 ، ص 419 .\r\n( 8 ) - تفسير القرآن صنعانى ، ج 2 ، ص 268 ؛ فتح القدير ، ج 2 ، ص 346 ؛ تفسير جامع البيان ، ج 10 ، ص 124 .\r\n","page_name":" 37 ","page_number":37},
  {"content":"\r\n\r\n وُدًّا  .\r\n« مسلما كسانى كه ايمان آورده و كارهاى شايسته انجام داده‌اند ؛ خداوند رحمان ، محبتى براى آنان در دلها قرار مىدهد . »\r\nمفسران در تفسير آيه گفته‌اند : نزلت فى على ابن ابى طالب . « 1 »\r\n9 - آيه‌ى ايمان و فسق ( 18 سجده )  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  .\r\n« آيا كسى كه با ايمان باشد ، همچون كسى است كه فاسق است ؟ ! نه هرگز اين دو برابر نيستند . »\r\nمفسران در تفسير آيه آورده‌اند كه مراد از مؤمن على و منظور از فاسق وليد است .\r\nالمؤمن على و الفاسق الوليد . « 2 »\r\n10 - آيه‌ى نحبه ( 23 احزاب ) ،  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  .\r\n« در ميان مؤمنان مردانى هستند كه بر سر عهدى كه با خدا بستند ، صادقانه ايستاده‌اند ؛ برخى پيمان خود را به پايان بردند ، و بعضى ديگر در انتظارند ؛ و هرگز تغيير و تبديلى در عهد و پيمان خود ندادند . »\r\nعلى درباره‌ى اين آيه مىگويد :\r\nاللهم اغفر ( عفوا ) ، هذه الآية نزلت فىّ و فى عمىّ حمزه و فى ابن عمىّ عبيدة بن حارث بن عبد المطلب . فاما عبيده فقضى نحبه شهيدا يوم بدر و حمزه قضى نحبه شهيدا يوم احد ، و اما انا فانتظر اشقاها يخضب هذه من هذه ( اشار بيده الى لحيته و رأسه ) عهد عهده الىّ حبيبى ابو القاسم صلّى اللّه عليه و آله . « 3 »\r\n\r\n\r\n","description":"","footnote":"\r\n( 1 ) - زاد المسير ، ج 5 ، ص 185 ؛ فتح القدير ، ج 3 ، ص 354 ؛ معجم الكبير طبرانى ، ج 12 ، ص 96 .\r\n( 2 ) - تفسير جامع البيان ، ج 21 ، ص 129 ؛ معانى القرآن نحاس ، ج 5 ، ص 306 ؛ احكام القرآن ابن عربى ، ج 3 ، ص 535 ؛ تفسير روح المعانى آلوسى ، ج 21 ، ص 135 .\r\n( 3 ) - شواهد التنزيل ، ج 2 ، ص 6 ؛ مناقب على ابن ابى طالب مردوية ، ص 300 .\r\n","page_name":" 38 ","page_number":38},
  {"content":"\r\n\r\n« خدايا بگذر ! اين آيه درباره‌ى من و عمويم حمزه و پسرعمويم عبيده نازل شد . حمزه و عبيده پيمان خود را به آخر بردند و شهيد شدند ، من منتظر فردى شقى هستم كه سر و صورت مرا با خون رنگين كند ، اين پيمانى است كه دوستم رسول خدا به من داده است . »\r\n11 - آيه‌ى تطهير ( 33 احزاب ) ،  . . . إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  .\r\n« . . . خداوند اراده كرده كه پليدى را از شما اهل بيت دور كند و شما را پاك سازد . »\r\nداستان كسا در پى اين آيه در بسيارى از تفاسير معتبر نقل شده است . « 1 »\r\nاگر گفته شود اين آيه درباره زنان پيامبر است چنان كه در آيه‌ى هود ، اهل بيت به اين معنا است .\r\n قالُوا أَ تَعْجَبِينَ مِنْ أَمْرِ اللَّهِ رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ  . « 2 »\r\nگوييم آنچه اين دو آيه را از هم متمايز مىكند ؛ سبب نزول ، ضماير آيه و سرنوشت برخى زنان پيامبر است ؛ اين نشانه‌ها ، گواه بر اين است كه مراد از اين آيه ، كسانى غير از زنان پيامبر است . علاوه اينكه آيه‌ى هود به قرينه اعطا فرزند معنايى غير از همسر ندارد .\r\n12 - آيه‌ى اصحاب ( 29 فتح )  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً . .  .\r\n« محمد ( صلّى اللّه عليه و آله ) ، رسول خدا و نيز همراهانش در برابر كفار سختگير و با يكديگر مهربانند ، آنان را راكع و ساجد بينى . . . »\r\nگفته شده مراد از ركعا على است . « 3 »\r\n\r\n\r\n","description":"","footnote":"\r\n( 1 ) - تفسير ثعلبى ، ج 8 ، ص 35 و 42 ؛ تفسير بغوى ، ج 3 ، ص 529 ؛ تفسير جامع البيان ، ج 22 ، ص 8 و 9 ؛ اسباب نزول واحدى ، ص 239 .\r\n( 2 ) - هود ، 73 .\r\n( 3 ) - روح المعانى ، ج 16 ، ص 117 ؛ تفسير سمرقندى ، ج 3 ، ص 304 ؛ تفسير ثعلبى ، ج 9 ، ص 66 .\r\n","page_name":" 39 ","page_number":39},
  {"content":"\r\n\r\n13 - آيه‌ى صديق ( 19 حديد )  وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ . .  .\r\n« و كسانى كه ايمان آوردند به خدا و رسولانش همان راستگويانند . . . »\r\nدر تفسير اين آيه آمده است كه مراد از صديقون حبيب نجار و مؤمن آل فرعون و على است و افضل آنان على است . « 1 »\r\n14 - آيه‌ى نجوا ( 12 مجادله ) ،  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ  . « 2 »\r\n« اى مؤمنان ! چون خواستيد با رسول خدا نجوا كنيد ؛ پيش از آن صدقه بدهيد ؛ اين كار براى شما بهتر و پاك‌تر است و اگر نيابيد خدا آمرزنده‌ى مهربان است . »\r\nخدا مردم را از ايجاد مزاحمت براى پيامبر منع نمود و دستور داد هركس مىخواهد با پيامبر صحبت كند صدقه دهد .\r\nبه اتفاق مفسران ، كسى جز على به اين آيه عمل نكرد . « 3 »\r\nوى پس از نزول آيه يك دينار داشت ؛ آن را به ده درهم تبديل كرد و هرگاه براى كارى به حضور پيامبر مىرسيد يك درهم آن را صدقه مىداد .\r\nقرطبى از ابن عمر ، روايتى نقل مىكند كه وى آرزو داشت ؛ يكى از سه موقعيت ممتاز على را داشته باشد . اين سه ويژگى عبارت است از :\r\nكان لعلى ثلاثة لو كانت لى واحدة منهن احب الى من حمر النعم ، تزويجه فاطمة ، و اعطاء الراية يوم الخيبر ، و آية النجوى . « 4 »\r\nعلى بن ابى طالب خود فرموده است : در قرآن آيه‌اى است كه كسى غير من به آن\r\n\r\n\r\n","description":"","footnote":"\r\n( 1 ) - تفسير كبير ، ج 27 ، ص 57 ؛ تفسير بحر المحيط ، ج 7 ، ص 442 ؛ تفسير روح المعانى آلوسى ، ج 16 ، ص 145 ؛ تفسير در المنثور ، ج 5 ، ص 262 .\r\n( 2 ) - مجادله ، 12 .\r\n( 3 ) - ر . ك : تفسير جامع البيان ، ج 28 ، ص 27 ؛ احكام القرآن جصاص ، ج 3 ، ص 572 و . . .\r\n( 4 ) - تفسير قرطبى ، ج 17 ، ص 302 .\r\n","page_name":" 40 ","page_number":40},
  {"content":"\r\n\r\nعمل نكرده و نمىكند .\r\nان فى كتاب اللّه لآية ما عمل بها احد قبلى و لا يعمل بها احد بعدى . « 1 »\r\nوقتى اين آيه نازل شد ، اطراف پيامبر خلوت گرديد ، پس از اين امتحان بزرگ از اصحاب ، آيه نسخ گرديد .\r\n15 - آيه‌ى اطعام ( 8 دهر )      وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً إِنَّا نَخافُ مِنْ رَبِّنا يَوْماً عَبُوساً قَمْطَرِيراً فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً وَ جَزاهُمْ بِما صَبَرُوا جَنَّةً وَ حَرِيراً      . « 2 »\r\n« و غذا را با اينكه دوست دارند ؛ به فقير و يتيم و اسير مىدهند . ما فقط براى خدا به شما غذا مىدهيم ؛ نه از شما پاداشى مىخواهيم نه متوقع تشكريم ؛ ما از روزى ، بسيار سخت از پروردگارمان مىترسيم . خداوند از شر آن روز در امانشان مىدارد و آنان را شادى و سرور مىبخشد و در برابر شكيبايى ، بهشت و لباسهاى حرير بهشتى پاداششان مىدهد . »\r\nداستان بيمارى حسن و حسين و نذر آن دو و على و زهرا و خادمه آنان ، با اختلاف عبارت در تفاسير مختلف اهل سنت آمده است . « 3 »\r\nمجاهد از مفسران مورد وثوق اهل سنت ، در بيان تعداد آيات نازل شده در وصف على گويد : نزلت فى على سبعون ( ثمانون ) آيه لم يشركه فيها احدا . « 4 »\r\n« درباره‌ى على هفتاد ( هشتاد ) آيه نازل شده است كه كسى با وى شريك نيست . »\r\nابن ابى الحديد در تفسير اين جمله لا يقاس بآل محمد صلّى اللّه عليه و آله من هذه الامّة احد ، كه در خطبه دوم « نهج البلاغه » آمده است ، مىگويد :\r\n« بىشك محمد صلّى اللّه عليه و آله و خاندان او از بنى هاشم بويژه امام على ، نعمتى به مردم\r\n\r\n\r\n","description":"","footnote":"\r\n( 1 ) - احكام القرآن جصاص ، ج 3 ، ص 572 .\r\n( 2 ) - انسان ، 8 تا 12 .\r\n( 3 ) - اسد الغابة ، ج 5 ، ص 530 ؛ زاد المسير ، ج 8 ، ص 145 ؛ تفسير سمعانى ، ج 6 ، ص 116 ؛ تفسير بغوى ، ج 4 ، ص 428 ؛ تفسير روح المعانى آلوسى ، ج 3 ، ص 47 .\r\n( 4 ) - شواهد التنزيل ، ج 1 ، ص 52 .\r\n","page_name":" 41 ","page_number":41},
  {"content":"\r\n\r\nبخشيدند كه اندازه‌اى براى آن تصوّر نمىشود و آن اسلام است . درست است كه رسول اللّه پرچمدار بود ، ولى سهم على قابل انكار نيست . على نسبت به گذشتگانش دو حقّ و دو نعمت را صاحب است . نخست جهاد وى كه اگر مجاهدت وى در « بدر » و « احد » و « خندق » و « خيبر » و « حنين » نبود ، خلفا و ديگر مسلمانان تسليم مىشدند و در كام شرك كه على آن را با شمشير بست ، فرو مىرفتند . و دوم دانش وى كه اگر آن را ارائه نمىكرد ، خلفا حكم به غير ما انزل اللّه مىدادند و سخن عمر كه همواره مىگفت : لولا على لهلك عمر ، گوياى اين مدعا است . » « 1 »\r\n\r\nولادت در كعبه\r\nحاكم نيشابورى در مستدرك آورده است كه خبر ولادت على در داخل خانه‌ى كعبه ، از اخبار متواتر است .\r\nفقد تواترت الاخبار ان فاطمة بنت اسد ولدت امير المؤمنين على بن ابى طالب كرم اللّه وجهه فى جوف الكعبة . « 2 »\r\n« روايات متواترى وجود دارد كه فاطمه بنت اسد ، على را در داخل كعبه به دنيا آورده است . »\r\nذهبى در مورد حاكم مىگويد : وى پيشواى محدثان است . « 3 »\r\nابو الفداء نيز گفته است وى امام حديث در عصر خود بوده است . « 4 »\r\nزركشى نيز گفته است : هو من اكابر حفاظ الحديث و هو اعلم الناس بصحيح الحديث ، و تنجيزه عن سقيمه . « 5 »\r\n« حاكم از بزرگان حافظان حديث است ، او عالم‌ترين به شناسايى حديث صحيح از بيمار\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 1 ، ص 141 .\r\n( 2 ) - المستدرك على الصحيحين ، ج 3 ، ص 550 .\r\n( 3 ) - تذكرة الحفاظ ، ج 3 ، ص 1093 .\r\n( 4 ) - المختصر فى احوال البشر ، حوادث سنة 205 .\r\n( 5 ) - الاعلام ، ج 6 ، ص 227 .\r\n","page_name":" 42 ","page_number":42},
  {"content":"\r\n\r\nاست . »\r\nهمچنين حافظ گنجى از علماى شافعيه و متوفاى 658 ، كه حاجى خليفه وى را شيخ الحافظ ناميده است « 1 » ، مىگويد : على در شب جمعه روز دوازدهم رجب در درون بيت اللّه الحرام به دنيا آمد ، جز على نه قبل از او و نه بعد از او تا به حال در تاريخ كسى در درون كعبه به دنيا نيامده است .\r\nولد امير المؤمنين على بن ابى طالب بمكة فى بيت اللّه الحرام ليلة الجمعة ، ثلاث عشرة ليلة خلت من رجب ، سنة ثلثين من عام الفيل و لم يولد قبله و لا بعده مولود فى بيت اللّه الحرام . « 2 »\r\n\r\nاهل بيت در منابع اهل سنت\r\nاهل بيت چه كسانى هستند ؟ پاسخ اين پرسش چندان دشوار نيست زيرا پيامبر بارها اهل بيت خود را معرفى كرده است . و اين بخش از بيانات وى در كتابهاى روايى و تاريخى معتبر اهل سنت نقل شده است .\r\nيكى از روايات در معرفى اهل بيت ، حديث كسا است .\r\nعايشة مىگويد : خرج رسول اللّه ذات غداة و عليه مرط مرحل ( مرجل ) من شعر اسود فجاء الحسن بن على فأدخله ، ثم جاء الحسين فدخل معه ، ثم جائت فاطمة فأدخلها ، ثم جاء على فأدخله ثم قال : انّما يريد اللّه ليذهب عنكم الرّجس اهل البيت و يطهّركم تطهيرا . « 3 »\r\n« عايشه گويد : صبحگاهى پيامبر خارج شد و بر او جامه‌اى از موى سياه رنگ بود ، حسن آمد و پيامبر او را داخل عباى خود نمود ، حسين آمد و با او داخل شد ، فاطمه آمد و پيامبر او را\r\n\r\n\r\n","description":"","footnote":"\r\n( 1 ) - كشف الظنون ، ج 2 ، ص 1297 .\r\n( 2 ) - كفاية الطالب ، ص 207 .\r\n( 3 ) - المستدرك على الصحيحين ، ج 3 ، ص 147 ؛ فتح القدير ، ج 4 ، ص 279 .\r\n","page_name":" 43 ","page_number":43},
  {"content":"\r\n\r\nداخل كسا نمود ، على آمد و او را داخل عبا نمود ، سپس فرمود : خدا اراده كرده شما اهل بيت را از پليدى پاك گرداند و پيراسته نمايد . »\r\nاين حديث را حاكم در « المستدرك » ، صحيحه خوانده و فخر رازى در زير آيه‌ى مباهله ، آن را نقل نموده است و مىگويد اين روايت ميان مفسران قرآن و محدثان اتفاقى است : و اعلم انّ هذه الرواية كالمتفق على صحتها بين اهل التفسير و الحديث . « 1 »\r\nحديث كسا را ام سلمه نيز نقل نموده است ، وى مىگويد : پيامبر خدا به فاطمه فرمود : همسر و فرزندانت را بياور ، فاطمه آنان را با خود همراه كرد و پيامبر آنان را داخل عبا برد و دست بر سر آنان كشيد و فرمود : اللهم هؤلاء آل محمد فاجعل صلواتك و بركاتك على محمد و آل محمد ، انك حميد مجيد .\r\nام سلمه مىافزايد : من كسا را بالا زدم تا داخل شوم ، پيامبر آن را از دست من كشيد و فرمود : تو بر خير هستى . « 2 »\r\nبه حديث زير كه ابن عباس و ديگر صحابه از رسول خدا نقل كرده‌اند و « المستدرك على الصحيحين » آن را حديثى صحيح الاسناد مىداند ، توجه كنيد :\r\nعن ابن عباس و غيره ان النبى قال : النجوم امان اهل الارض من الغرق و اهل بيتى امان لامتى من الاختلاف ، فان خالفتها قبيلة من العرب اختلفوا فصاروا حزب ابليس . « 3 »\r\n« ابن عباس و ديگران از پيامبر نقل كرده‌اند : ستارگان موجب ايمنى اهل زمين از نابودى هستند و اهل بيت من موجب ايمنى امت من از اختلاف مىباشند اگر گروهى از عرب با آنها به مخالفت برخاست ، اختلاف مىكنند و حزب ابليس مىگردند . »\r\n\r\n\r\n","description":"","footnote":"\r\n( 1 ) - تفسير كبير ، ج 8 ، ص 85 .\r\n( 2 ) - مسند احمد ، ج 6 ، ص 323 ؛ مسند ابى يعلى ، ج 12 ، ص 456 ؛ كنز العمال ، ج 12 ، ص 101 ش 34186 و ج 13 ، ص 645 ، ش 37629 ؛ مجمع الكبير طبرانى ، ج 3 ، ص 53 و ج 23 ، ص 336 ؛ تفسير در المنثور ، ج 5 ، ص 198 .\r\n( 3 ) - المستدرك على الصحيحين ، ج 3 ، ص 149 .\r\n","page_name":" 44 ","page_number":44},
  {"content":"\r\n\r\n\r\nلزوم توجه به اهل بيت\r\nتمسك و توجه به اهل بيت ، در آيات عديده‌اى در قرآن كريم مطرح شده است ، ولى چون اين آيات شريفه با توجيهات واهى و سست و بدون دليل عقلانى و تنها وهمى برخى چند پهلو شده است ، به آنها استدلال ننموده و به ذكر رواياتى صريح و نوشته شده در كتابهاى روايى اهل سنت بسنده مىكنيم .\r\nخطيب بغدادى در « تاريخ » خود از رسول خدا نقل كرده است كه فرمود :\r\nشفاعتى لامتى ، من احبّ اهل بيتى و هم شيعتى . « 1 »\r\n« شفاعت من براى امتم از آن كسانى است كه اهل بيت مرا دوست داشته باشند و پيرو من باشند . »\r\nهيثمى در « مجمع الزوايد » از پيامبر نقل كرده كه فرمود : هركه اهل بيت مرا مبغوض دارد ، در قيامت يهودى محشور مىشود .\r\nيا ايها الناس من ابغضنا اهل البيت ، حشره اللّه يوم القيمة يهوديا .\r\nجابر برخاست و عرض كرد يا رسول اللّه هرچند نماز گذارده و روزه داشته است ؟\r\nپيامبر فرمود : هرچند نماز بخواند و روزه داشته باشد و تصور كند مسلمان است .\r\nو ان صام و صلّى و زعم انه مسلم ، مثل لى امتى فى الطين فمرّ بى اصحاب الرايات فاستغفرت لعلى و شيعته . « 2 »\r\n« هرچند نماز بخواند و روزه داشته باشد . خداوند براى من امت مرا در حالى كه هنوز گل بودند مجسم كرد ، در آن‌جا صاحب پرچمها بر من گذشتند ، من براى على و پيروان او درخواست آمرزش كردم . »\r\nباز بغدادى در « تاريخ » و حاكم در « مستدرك » آورده است كه پيامبر فرمود :\r\n\r\n\r\n","description":"","footnote":"\r\n( 1 ) - تاريخ بغداد ، ج 2 ، ص 144 .\r\n( 2 ) - مجمع الزوايد ، ج 9 ، ص 172 ؛ معجم الاوسط طبرانى ، ج 4 ، ص 212 .\r\n","page_name":" 45 ","page_number":45},
  {"content":"\r\n\r\nمثل اهل بيتى كسفينة نوح من ركبها نجى و من تخلف عنها غرق . « 1 »\r\n« داستان اهل بيت من ، مانند كشتى نوح است ؛ هركه سوار شد ، نجات يافت و آن‌كه سوار نشد ، هلاك گشت . »\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 2 ، ص 343 ؛ معجم الصغير طبرانى ، ج 1 ، ص 139 و ج 2 ، ص 22 ، فيض القدير ، ج 2 ، ص 658 ؛ مجمع الزوايد ، ج 9 ، ص 168 .\r\n","page_name":" 46 ","page_number":46},
  {"content":"\r\n\r\n\r\nامامت و خلافت\r\nاعتقاد شيعه بر اين است كه جانشين رسول خدا عهده‌دار دو وظيفه مهم است .\r\nوظيفه اول ، بيان آنچيزى است كه پيامبر به واسطه نبود مقتضيات و شرايط نفرموده است و دوم آن‌كه به دست گرفتن رهبرى سياسى جامعه‌ى اسلامى .\r\nاين در حالى است كه نگاه اهل سنت به خلافت پس از پيامبر تنها توجه به ولايت سياسى اوست . به نظر آنان ، خليفه‌ى رسول خدا كسى است كه رهبر سياسى جامعه باشد . طبعا اگر اين‌گونه به وصايت پس از پيامبر نگاه كنيم ، خليفه مىتواند هركدام از ياران پيامبر و يا هر فردى از افراد جامعه باشد . ولى براساس نگاهى كه تشيع به جانشينى دارد ، پيشواى جامعه اسلامى براى انجام وظايف خود لازم است از دو بازوى مهم برخوردار باشد : اول آن‌كه استعداد اين را داشته باشد كه از سوى خداوند به او دانش غيب داده شود . و دوم آن‌كه در خود ملكه‌هاى فاضله را چنان پرورش داده باشد كه امكان گناه از او سلب شود ؛ به‌طورى كه خداوند او را از مخلصان خود قرار داده و امكان گناه و خطا نداشته باشد .\r\n\r\nاختلاف دوم\r\nاختلاف دوم شيعه و سنت در مسأله امامت ، شيوه‌ى گزينش امام است .\r\nبه نظر شيعه ، جانشين پيامبر بايد از سوى او و به دستور خدا منصوب شود و اين كار محقق شده و پيامبر خدا على و سپس يازده فرزند او را به اسم معين نموده است .\r\nاما اهل سنت ، معتقدند كه جانشين پيامبر به سه صورت معين مىشود :\r\nحالت اول آن است كه خليفه در نشست خبرگان امت تعيين گردد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nحالت دوم آن است كه خليفه از سوى خليفه‌ى قبلى منصوب شود ، حال گاهى اين انتصاب شخصى است و خليفه شخص خاصى را منصوب مىكند و يا گروهى را تعيين نموده و آنان از ميان خود خليفه را انتخاب مىكنند .\r\nحالت سوم آن است كه تعيين خليفه به رأى مردم گذاشته شود و او با بيعت عمومى انتخاب گردد .\r\nبراساس اين مبنا ، آنان معتقدند خليفه‌ى اول ، به وسيله شوراى سقيفه كه نخبگان امت بودند ، انتخاب گرديد ؛ خليفه‌ى دوم از سوى ابو بكر تعيين شد ؛ و خليفه سوم از سوى خليفه‌ى اول با نصب گروهى كه مىبايست آنان يكى را از ميان خود برگزينند ، معين شد و خليفه‌ى چهارم با بيعت عمومى انتخاب گرديد .\r\nاشكال اول مترتب بر اين عقيده ، اين است كه اين يك ايده‌ى با پشتوانه قرآن و سنت نيست . اعتقادى است كه تنها از تاريخ گرفته شده است .\r\nبه عبارت ديگر ، علماى اهل سنت چون در تاريخ چهارگونه انتصاب را براى چهار خليفه ديده‌اند ؛ همان را به عنوان يك اعتقاد مطرح كرده‌اند و در پى توجيه آن برآمده‌اند ؛ به بيان دوم اين اعتقاد تنها توجيه تاريخ است نه چيز ديگر .\r\n\r\nسقيفه\r\nپس از ارتحال پيامبر و پيش از خاك‌سپارى ، در حالى كه اهل بيت پيامبر در سوگ فرزانه‌ى تاريخ مىسوختند ، جميع از انصار در باغ بنى ساعده گردهم آمدند تا براى امت اسلام از ميان خود رهبرى برگزينند . اين خبر به گوش مهاجران رسيد و برخى خود را به آن‌جا رساندند .\r\nانصاريان دو تن را كانديد رهبرى كردند و چون حاضر به دست كشيدن از مواضع خود نبودند ، مهاجران استفاده كردند و با پيش كشيدن نسبت فاميلى خود با رسول خدا ، ابا بكر را پيشنهاد نمودند و بيعت با او انجام گرفت .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاهل سنت اين رخداد تاريخى را به گونه‌هاى مختلفى توجيه كرده‌اند . « 1 »\r\n\r\nتوجيه اول\r\nتنها دليل اهل سنت بر اين عقيده ، آيات مشورت در قرآن كريم است  « . . . وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ . . . »  « 2 » پيداست كه اين آيه ، دلالت بر وجوب مشورت نمىنمايد و حتى الزام به كار مشورتى را هم نمىرساند . علاوه اينكه ، سقيفه يك مجلس مشورتى نبود ، تعدادى از انصار بودند كه مىخواستند براى پس از پيامبر تصميمى بگيرند . مهاجران ترسيدند كه مبادا كار به جايى برسد كه ناخوشايند آنها باشد ، لذا تعداد محدودى از مهاجران در آن‌جا حاضر شدند و نتيجه هم با توجه به اختلاف انصار ، به سود مهاجران پايان يافت و ابو بكر انتخاب گرديد .\r\nدر آن جلسه ، بزرگان اصحاب چون على ، سلمان ، ابو ذر ، مقداد ، و . . . كه از برجسته‌ترين ياران رسول خدا بودند ، حضور نداشتند .\r\n\r\nاشكال ديگر به مشورت\r\nمشورت ، زمانى درست است كه خدا و پيامبر رأى صريح و يا احتمالى در آن باره ندارند . زمانى كه قرآن و سنت تلويحا و يا حتى به صراحت ، چيزى را بيان كنند ، عقل و احتياط حكم مىكند كه آدمى سكوت كند و حكم قرآن نيز همين است .\r\n وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  . « 3 »\r\n« هيچ مرد و زن با ايمانى حق ندارد هنگامى كه خدا و پيامبرش امرى را لازم بدانند ، اختيارى ( در برابر فرمان خدا ) داشته باشد ؛ و هركس خدا و رسولش را نافرمانى كند ، به گمراهى آشكارى گرفتار شده است . »\r\n\r\n\r\n","description":"","footnote":"\r\n( 1 ) - ر . ك : تاريخ طبرى ، ج 2 ، ص 443 .\r\n( 2 ) - آل عمران ، 159 .\r\n( 3 ) - احزاب ، 36 .\r\n","page_name":" 49 ","page_number":49},
  {"content":"\r\n\r\nپرسش ما اين است آيا آن همه نشانه‌ها و قراينى كه نشانگر جانشينى على است و در منابع تاريخى و حديثى اهل سنت ، ثبت و ضبط شده است ؛ حداقل ايجاد شبهه‌اى كه موجب احتياط شود ، نمىنمايد ؟\r\n\r\nتوجيه دوم\r\nعلماى اهل سنت سقيفه را چنين توجيه مىكنند كه عدم شكل‌گيرى آن در پى درگذشت پيامبر ، موجب ايجاد فتنه ميان مسلمان‌ها مىشد .\r\nاين توجيه هم پذيرفتنى نيست ؛ زيرا اولا : اگر درگذشت پيامبر موجب فتنه مىشد ، چرا نگذاشتند ، پيامبر در آخرين لحظات زندگى خود ، فرمان به نوشتن چيزى دهد كه اين فتنه ايجاد نشود . امرى كه صحاح و سنن اهل سنت به آن اشاره نموده‌اند و گفته‌اند كه عمر مانع نوشتن چيزى شد كه به نظر پيامبر اگر نوشته مىشد ، مانع گمراهى امت بود . « 1 »\r\nثانيا : چرا نگذاشتند ، همه‌ى اصحاب شركت كنند ؟ چرا در زمانى سقيفه را برگزار كردند كه برخى عملا ( به خاطر خاكسپارى پيامبر ) امكان حضور در آن نيابند و . . .\r\nثالثا : آيا همين سقيفه موجب فتنه نشد ؟ و آيا اين همه اختلاف را در جامعه اسلامى ايجاد نكرد ؟ آيا موجب اتهامات شديد به برخى از اصحاب نشد ؟ و آيا . . .\r\n\r\nتوجيه سوم\r\nبرخى براى توجيه سقيفه ، به رواياتى چنگ زده‌اند كه مطابق آنها ، پيامبر خدا فرموده ابا بكر خليفه‌ى پس از من است . اخبارى در مصادر صحيح اهل سنت وجود ندارند و بر فرض وجود اولا : توان معارضه با اين همه آيه‌ها و رواياتى كه نشانگر جانشينى على است ، را ندارند . ثانيا : اگر چنين رواياتى وجود داشت ، چه نيازى به سقيفه بود ؟ چه نيازى به شوراى حل و عقد بود ؟\r\n\r\n\r\n","description":"","footnote":"\r\n( 1 ) - صحيح بخارى ، ج 1 ، ص 39 و ج 5 ، ص 138 ؛ صحيح مسلم ، ج 5 ، ص 76 ؛ مسند احمد ، ج 1 ، ص 325 .\r\n","page_name":" 50 ","page_number":50},
  {"content":"\r\n\r\n\r\nسؤالات ديگر\r\nعلاوه بر آنچه گذشت ، به بيان پرسش‌هاى ديگرى هم مىتوان پرداخت .\r\n1 - جريان سقيفه ، آشكارا اتهام بزرگى را بر پيامبر روا مىدارد . بيان اين نكته كه اهل حل و عقد به فكر جامعه‌ى اسلامى و اسلام بودند و مىترسيدند مبادا فتنه‌اى ايجاد شود ، اين اتهام را متوجه پيامبر مىكند كه وى چرا مانع اين فتنه نشد و جامعه اسلامى را رها كرد ؟ !\r\n2 - پذيرش روند تاريخى تعيين خلافت پس از پيامبر ، موجب توجيه آيه‌هاى بسيارى از قرآن ، و روايات بسيارى از پيامبر مكرم اسلام شده است . حمل واژه‌هاى آيات و روايات به توجيه‌هاى بعيد و گاه ناپسند ، توجيه غير منطقى اخبار و احاديث نبوى و به بن‌بست رسيدن درباره‌ى برخى روايات ديگر چون روايت تعداد دوازده‌گانه‌ى خلفا و . . . از آثار پذيرش روند تاريخى انتصاب خليفه در سقيفه است .\r\n3 - انتصاب عمر و عثمان ، علاوه بر اشكالات گذشته ، حاوى اشكال مهم‌ترى است . اين اشكال از توجيه انتصاب خليفه‌ى دوم از سوى خليفه‌ى اول و نيز خليفه‌ى سوم از سوى خليفه‌ى دوم متوجه اهل سنت مىشود .\r\nشيوه نسب خليفه‌ى دوم اين بود كه خليفه‌ى اول او را منصوب كرد . آيا چنين كارى مشروعيت قانونى نزد صاحبان خرد دارد ؟ آيا يكى از مسلمانان مىتواند ولايت يكى ديگر را براى همه‌ى جامعه اسلامى تجويز كند ؟ آيا ممكن است گفته شود خليفه‌ى دوم و سوم از پيامبر دلسوزتر بودند ؟ آيا پيامبر جامعه را دچار تشتت و انحراف كرد ؟ و . . . و پرسش‌هاى مكرر ديگر ، كه اگر در كنار توجيه آيه‌ها و روايت‌ها گذاشته شوند ، چهره‌اى بسيار زشت از تاريخ پس از پيامبر را نشان مىدهد .\r\n\r\nدو شبهه\r\n1 - ممكن است اين پرسش پيش آيد كه براساس آنچه در تاريخ گذشته است ،\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nجريان سقيفه اتفاق افتاده و خلفاى راشدين به خلافت رسيده‌اند . اينك ديگر بحث از يك مسأله‌ى اتفاق افتاده كه موجب اختلاف ميان مسلمانان شود ، جا ندارد . پس شايسته است شيعه هم در برابر اين مسأله سكوت كند .\r\nاين باور غلطى نيست . آرى ، وقايع تاريخى اگر محدود به بستر خاصى از تاريخ ، شوند ؛ پذيرفتن و نپذيرفتن آنها تنها علمى و اعتقادى است و اشكال مطرح شده هم شايد وارد باشد . ولى اگر رويدادى تاريخى ، نتيجه‌ى عملى داشته باشد ؛ بىشك پذيرفتن و نپذيرفتن آن ، آثار عملى خواهد داشت و مسأله جانشينى پس از پيامبر از اين نوع است . زيرا اگر امامت على و فرزندان او پذيرفته شود ، مسلمانان جهان مكلف به پذيرش نظريات آنان مىگردند و اين روند در همه‌ى كارهاى فردى و اجتماعى اثرگذار مىشود ؛ و پذيرش نظريه‌هاى افرادى چون ابو حنيفه ، مالك ، شافعى و يا احمد حنبل بىمعنا مىشود و بايد فتاواى آنان كه در برابر على و فرزندان وى ، كلاس درس داير كردند ، مورد توجه قرار نگيرد .\r\n2 - پرسش دوم اين است كه اگر خلافت ، حق على بود ، چرا او با ابو بكر بيعت كرد ؟\r\nبىطرفانه بايد گفت كه اين شبهه بدون بررسى تاريخ مطرح شده است ؛ زيرا اولا :\r\nموقع انتصاب ابو بكر ، چون خبر به گوش على رسيد گفتند : انا و اللّه اولى بالامر منه و احق به منه . « 1 »\r\n« به خدا سوگند من از او براى خلافت سزاوارترم . »\r\nثانيا : بيعت على ، با اجبار و اكراه و نيز توجه به مصالح اسلام صورت گرفت .\r\n« صحيح بخارى » به صراحت مىگويد : و لم يكن ( على ) يبايع تلك الاشهر ( ستة اشهر ) . « 2 »\r\n\r\n\r\n","description":"","footnote":"\r\n( 1 ) - كنز العمال ، ج 5 ، ص 724 ، ش 14243 ؛ تاريخ مدينة دمشق ، ج 42 ، ص 433 .\r\n( 2 ) - صحيح بخارى ، ج 5 ، ص 82 .\r\n","page_name":" 52 ","page_number":52},
  {"content":"\r\n\r\n« على تا شش ماه كه فاطمه از دنيا رفت بيعت نكرد . » « 1 »\r\nو نيز از او نقل شده است كه و ايم اللّه لولا مخالفة الفرقة و ان يعود الكفر و يعود الدين لغيرنا ، فصبرنا على بعض الالم . « 2 »\r\n« به خدا سوگند ، اگر هراس از اختلاف و بازگشت كفر و تغيير دين نداشتم ، بر برخى از اين رنجها صبر مىكردم . »\r\nالبته بررسيهاى تاريخى مؤيد اين نكته است كه پس از درگذشت پيامبر ، تهديدهاى خطرناكى متوجه اسلام بوده است . در اين ميان ، تهديد حاكمان روم و ايران و نيز يهود و مسيحيان و منافقان داخلى جدىتر بوده است .\r\n3 - در آيه‌ى زير آمده است : خدايا تو فرماندار مطلق هستى ، هركه را بخواهى به حكومت مىرسانى و هركه را بخواهى از قدرت به زير مىكشانى . . .\r\n قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ  . « 3 »\r\nبا توجه به اين آيه و امثال آن ، اگر اراده خدا بر امامت على بود ، كسى نمىتوانست مانع اجراى اين اراده شود .\r\nاين پرسش نيز سطحى است ، خداى متعال انسان را در معرض امتحان‌هاى گسترده قرار مىدهد . بىشك اگر خدا بخواهد تمام مراد خود را خود به اجرا درآورد ، خواهد توانست ؛ ولى او براى امتحان انسان راه‌هاى خوب و بد را در برابر او قرار مىدهد تا او با اختيار خود راهى را برگزيند و از مسيرى ديگر فاصله گيرد .\r\n إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  . « 4 »\r\n\r\n\r\n","description":"","footnote":"\r\n( 1 ) - البته زمان شهادت دختر رسول خدا بنابر برخى مستندات تاريخى از اين مقدار كمتر بوده است .\r\n( 2 ) - استيعاب ، ج 2 ، ص 497 .\r\n( 3 ) - آل عمران ، 26 .\r\n( 4 ) - انسان ، 3 .\r\n","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nتشيع\r\n\r\nشيعه چيست و شيعى كيست ؟\r\nشيعه در لغت از « شاع - يشيع » به معناى پيروى و همراهى است و اينك اسم خاص براى كسانى شده است كه على بن ابى طالب را به عنوان جانشين رسول خدا مىدانند .\r\nاين واژه چندين بار در قرآن كريم آمده است .\r\n ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا  . « 1 »\r\nسپس از هر جمعيتى ، كسانى را كه در برابر خداوند رحمان از همه سركش‌تر بوده‌اند ، جدا مىكنيم .\r\n فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِهِ وَ هذا مِنْ عَدُوِّهِ . .  . « 2 »\r\n« ناگهان دو مرد را ديد كه به جنگ و نزاع مشغولند ؛ يكى از پيروان او بود ، و ديگرى از دشمنانش . »\r\n وَ إِنَّ مِنْ شِيعَتِهِ لَإِبْراهِيمَ  . « 3 »\r\n« و از پيروان نوح ، ابراهيم بود . »\r\nدر اين آيه‌ها شيعه به معناى پيرو به كار رفته است .\r\nاين واژه اينك معناى اصطلاحى خاص پيدا كرده و به كسانى گفته مىشود كه پيروى از اهل بيت پيامبر خدا را سرلوحه‌ى زندگى خويش قرار داده‌اند .\r\n\r\n\r\n","description":"","footnote":"\r\n( 1 ) - مريم ، 69 .\r\n( 2 ) - قصص ، 15 .\r\n( 3 ) - صافات ، 83 .\r\n","page_name":" 55 ","page_number":55},
  {"content":"\r\n\r\nبا دقت در متون روايى و تاريخى ، درمىيابيم كه واژه‌ى « شيعه » براى پيروان على ، واژه‌اى كاربردى در زمان رسول خدا بوده است .\r\n« در المنثور » كه كتاب تفسيرى جلال الدين سيوطى از بزرگان علماى اهل سنت است ، مىنويسد : كه جابر بن عبد اللّه مىگويد : نزد رسول خدا بوديم . وى رو به على كرد و گفت : به خدايى كه جانم در گرو قدرت اوست ، اين و شيعيانش در قيامت رستگارانند . و الذى نفسى بيده انّ هذا و شيعته لهم الفائزون يوم القيمة ، سپس اين آيه‌ى شريفه نازل گرديد كه\r\n إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  . « 1 »\r\n« اما كسانى كه ايمان آوردند و اعمال صالح انجام دادند ، بهترين مخلوقات خدايند . »\r\nو اين به گونه‌اى بود كه ياران رسول خدا هرگاه على را مىديدند ، مىگفتند :\r\nخير البريه آمد . « 2 »\r\nسيوطى همين حديث را از ابن عباس چنين نقل كرده است :\r\nوقتى آيات آخر سوره بينه نازل شد :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ . .  . ، نازل شد ، رسول خدا به على گفت : هو انت و شيعتك يوم القيمة راضين مرضيين . « 3 »\r\n« خير البريه تو و شيعيان تو هستند كه از خدا خشنود و خدا از آنان خشنود است . »\r\nطبرى در تفسير خود از ابى الجارود ، خوارزمى در « مناقب » از جابر ، اين حديث را آورده‌اند . « 4 »\r\nهمچنين بغدادى در « تاريخ بغداد » و ابن عساكر در « تاريخ دمشق » نيز رواياتى در\r\n\r\n\r\n","description":"","footnote":"\r\n( 1 ) - بيّنة ، 7 .\r\n( 2 ) - تفسير در المنثور ، ج 6 ، ص 379 .\r\n( 3 ) - تفسير در المنثور ، ج 6 ، ص 379 .\r\n( 4 ) - جامع البيان ، ج 30 ، ص 335 ؛ مناقب خوارزمى ، ص 111 .\r\n","page_name":" 56 ","page_number":56},
  {"content":"\r\n\r\nمدح شيعه على از پيامبر نقل نموده‌اند كه همگى حكايت از وجود اين واژه در زمان پيامبر مىنمايد . « 1 »\r\nهيثمى و طبرانى آورده‌اند : پيامبر به على فرمود :\r\nيا على انت اول اربعة يدخلون الجنة ، انا و انت و الحسن و الحسين ، و ذرارينا خلف ظهورنا ، و ازواجنا خلف ذرارينا ، و شيعتنا عن ايماننا و شمائلنا . « 2 »\r\n« تو از نخستين ، چهار نفرى هستى كه وارد بهشت مىشوند ، من و تو و حسن و حسين ، نوادگان ما پشت سر ما و زنانمان در پى نوادگان و شيعيان‌مان در جانب راست و چپ ما وارد بهشت مىشوند . »\r\nدكتر صبحى صالح مىگويد :\r\nكان بين الصحابة حتى فى عهد النبى شيعة لربيبه على ، منهم ابو ذر الغفارى ، و المقداد بن الاسود ، و جابر بن عبد اللّه ، و ابى بن كعب ، و ابو طفيل عامر بن وائله و العباس بن عبد المطلب و جميع بنيه و عمار بن ياسر و ابو ايوب الانصارى . « 3 »\r\n« حتى در زمان پيامبر و در ميان صحابه ، عده‌اى شيعه‌ى پرورش يافته على بودند . ابو ذر غفارى ، مقداد ، جابر ، ابى ، عامر ، عباس بن عبد المطلب و جميع فرزندانش ، عمار ياسر و ابو ايوب انصارى از آنان بودند . »\r\nالبته آنچه بيان شد نه به جهت مدح و ثناى شيعه ، بلكه براى بيان حقيقت پنهان مانده در تاريخ صدر اسلام است .\r\nبىترديد پيروى از اهل بيت پيامبر ، ادعايى بس بزرگ است كه كسى به آسانى توان آن را ندارد . اخبار و احاديث وارد شده از پيامبر خدا و اهل بيت ، ويژگىهاى\r\n\r\n\r\n","description":"","footnote":"\r\n( 1 ) - تاريخ بغداد ، ج 12 ، ص 289 ؛ تاريخ مدينة دمشق ، ج 14 ، ص 169 .\r\n( 2 ) - مجمع الزوايد ، ج 9 ، ص 131 و 174 ؛ المعجم طبرانى ، ج 1 ، ص 320 .\r\n( 3 ) - و ركبت السفينة عبد اللّه نعمة ، ص 559 ، به نقل از النظم الاسلامية ، ص 69 .\r\n","page_name":" 57 ","page_number":57},
  {"content":"\r\n\r\nبسيارى را براى شيعه بيان كرده‌اند . « 1 »\r\n\r\n\r\n","description":"","footnote":"\r\n( 1 ) - به برخى اوصاف شيعيان در روايات توجه كنيد :\r\nقال رسول اللّه : انّ شيعتنا من شيّعتنا و تبعنا فى اعمالنا . ( بحار الانوار ، ج 68 ، ص 155 ) . همانا شيعيان ما كسانى هستند كه از ما پيروى كرده و از اعمال ما پيروى كنند .\r\nمحمد باقر از نوادگان پيامبر مىگويد : لا تذهب بكم المذاهب فو اللّه ما شيعتنا الّا من اطاع اللّه عزّ و جلّ . ( اصول كافى ، ج 2 ، ص 73 ) . زمانه شما را پراكنده نسازد ، به خدا سوگند شيعه‌ى ما نيست كسى كه از خداى عزّ و جل پيروى نكند .\r\nفرزند او ، صادق نيز گويد : شيعتنا . . . اصحاب احدى و خمسين ركعة فى اليوم و اللّيلة .\r\n( بحار الأنوار ، ج 68 ، ص 162 ) . شيعيان ما كسانى هستند كه 51 ركعت نماز در شبانه‌روز مىخوانند .\r\nو باز فرمود : شيعتنا . . . يجتنبون كلّ محرّم . ( بحار الانوار ، ج 68 ، ص 167 ) . شيعيان ما از هر حرامى چشم مىپوشند و اجتناب مىكنند .\r\nاز موسى كاظم نقل شده است : انّما شيعة علىّ من صدّق قوله فعله . ( اصول كافى ، ج 8 ، ص 228 ) .\r\nشيعه‌ى على كسى است كه رفتار وى ، سخن او را تصديق كند .\r\nحسن عسكرى نواده پيامبر گفته است : شيعة علىّ هم الّذين . . . لا يراهم حيث نهاهم و لا يفقدهم حيث امرهم . ( بحار الأنوار ، ج 68 ، ص 162 ) . شيعيان على كسانى هستند كه هرجا خدا نهى كرده است آنان را آن‌جا نبيند و هرجا فرمان داده ، آنان را ببيند .\r\nعلى به نوف بكالى گفته است : آيا مىدانى چه كسانى شيعه‌ى من هستند ؟ نوف پاسخ داد : نه به خدا سوگند . على گفت : شيعتى الذّبل الشّفاة ، الخمص البطون ، الّذين تعرف الرّهبانيّة فى وجوههم ، رهبان باللّيل و اسد بالنّهار . ( بحار الانوار ، ج 78 ، ص 95 ) . پيروان من كسانى هستند كه لبانشان خشك ، شكمشان خالى بوده و ترس از خدا از صورتشان نمايان و شبها شب زنده‌دار و روزها شيران بيشهء عمل باشند .\r\nپس آن‌كس كه با پارساتر از همه نباشد ، شيعه نيست .\r\nجعفر صادق گويد : ليس من شيعتنا من يكون فى مصر يكون فيه آلاف و يكون فى المصر اورع منه . ( بحار الانوار ، ج 68 ، ص 164 ) . شيعه‌ى ما نيست كسى كه در شهرى زندگى كند و هزاران تن جمعيت داشته باشد و در آن شهر احدى با پارساتر از او باشد .\r\nآن كس كه مالك غضب خويش نباشد ، شيعه نيست .\r\nهم او مىگويد : يا شيعة آل محمّد صلّى اللّه عليه و آله انّه ليس منّا من لم يملك نفسه عند الغضب . ( بحار الانوار ، ج 78 ، ص 266 ) . اى شيعه‌ى آل محمد صلّى اللّه عليه و آله ، همانا از ما نيست كسى كه مالك نفس خود هنگام -\r\n","page_name":" 58 ","page_number":58},
  {"content":"\r\n\r\n\r\n\r\n","description":"","footnote":"\r\n- غضب نباشد .\r\nآن‌كس كه اهل مواسات با دوستان نباشد ، شيعه نيست .\r\nعده‌اى به محمد باقر گفتند ، شيعيان نزد ما زياد هستند ، ايشان گفتند : آيا ثروتمند آنان به فقيران ميل دارند ؟ آيا نيكوكار از گنهكار مىگذرد ؟ آيا همديگر را يارى مىكنند ؟ گفتند : خير ، فرمود :\r\nليس هؤلاء الشّيعة ، الشّيعة من يفعل هكذا . ( بحار الانوار ، ج 74 ، ص 313 ) . اينان شيعه نيستند ، شيعه كسى است كه چنين كارهايى را انجام دهد .\r\nآن‌كس كه اهل معصيت باشد ، شيعه نيست .\r\nجعفر صادق نواده پيامبر مىگويد : انّ اصحابى اولوا النّهى و التّقى ، فمن لم يكن من اهل النّهى و التّقى فليس من اصحابى . ( بحار الانوار ، ج 68 ، ص 166 ) . ياران من از گناه پرهيز و اهل تقوا و خردمند هستند و كسى كه چنين نباشد يار من نيست .\r\nآرى ، شيعه بايستى زينت آل بيت پيامبر باشد ، كردار و گفتار او همه را به ياد خدا اندازد و مقام پيامبر و جانشينانش را نمايان ساخته و عظمت آنان را هويدا سازد .\r\nنيز مىگويند : معاشر الشيعة ، كونوا لنا زينا و لا تكونوا علينا شينا ، قولوا للنّاس حسنا ، و احفظوا السنتكم ، و كفّوها عن الفضول و قبيح القول . ( بحار الانوار ، ج 71 ، ص 310 ) . اى گروه شيعيان ، براى ما زينت باشيد نه باعث آبروريزى ما ، با مردم نيك سخن گوييد ، زبانتان را حفظ نماييد ، و آن را از سخن اضافى و زشت بازداريد .\r\nمحمد بن مسلم از بزرگان اصحاب باقر و صادق است ، روزى وى و ابو كريب ازدى مورد خشم شريك قاضى قرار گرفتند ، شريك با نگاه تندى ، آنان را جعفرى و فاطمى خواند . آنان به گريه افتادند ، شريك علت گريه را پرسيد ، پاسخ گفتند : ما را به شخصيت بزرگى نسبت دادى كه خشنود نيست انسان كم‌تقوا شيعه‌ى او باشد اگر لطف فرموده و ما را بپذيرد بر ما منت گذاشته است .\r\nجابر مىگويد ، شبى نزد پيامبر بودم ، وى به على نگريست و فرمود : اى ابا الحسن تو را مژده‌اى دهم ، على گفت : بفرماييد اى رسول خدا . آنگاه پيامبر فرمود : هذا حبيبي جبرييل يخبرنى عن اللّه ، اعطى شيعتك و محبّيك سبع خصال ، الرّفق عند الموت ، و الانس عند الوحشة ، و النّور عند الظّلمة ، و الامن عند الفزع ، و القسط عند الميزان ، و الجواز على الصّراط ، و دخول الجنّة قبل ساير النّاس بثمانين عاما . ( بحار الأنوار ، ج 68 ، ص 9 ) . اين دوستم جبراييل عليه السّلام است كه مرا از سوى خداوند خبر آورده كه هفت خصلت و نعمت به شيعيان و دوستداران تو داده شده است . كه عبارت است از : 1 - مدارا هنگام مرگ ، 2 - انس در وحشت قبر ، 3 - روشنايى در تاريكى -\r\n","page_name":" 59 ","page_number":59},
  {"content":"\r\n\r\n\r\nبررسى چند شبهه\r\nلازم است در پى بحث از تاريخچه‌ى تشيع ، چند شبهه بررسى شود .\r\n\r\n1 - افسانه‌ى عبد اللّه بن سبا\r\nگفته شده است كه شيعه زاييده‌ى افكار شخصى به نام « عبد اللّه بن سبا » است . وى يهودى و اهل « حيره » بوده و خواسته در « كوفه » رياستى براى خود ايجاد كند ؛ لذا گفته است در تورات آمده كه هر پيامبرى جانشينى دارد و جانشين محمد ، على است .\r\nوى همچنين عامل تحريك مردم به كشتن عثمان بوده است . وى به « حجاز » ، « يمن » ، « بصره » ، « كوفه » ، « مصر » و « شام » رفته و مردم را عليه عثمان شورانده است .\r\nنيز او عامل و محرك اصلى در جنگ جمل و جنگ صفين بوده است . « 1 »\r\n\r\nميزان اعتبار اين افسانه\r\nداستان عبد اللّه بن سبا ، تنها در كتاب « تاريخ الامم و الملوك » معروف به تاريخ طبرى ، نوشته‌ى ابن جرير طبرى متوفى 310 ، آمده است و در هيچ كتاب تاريخى ديگرى نيامده است . ديگر كتاب‌هايى مانند ابن اثير متوفى 630 و ابن كثير متوفى 774 و ابن خلدون متوفى 808 ، و ديگران همه از ابن جرير نقل كرده‌اند . طبرى نيز خود را ناقل اخبار ناميده و مسؤليت نوشته‌هاى خود را نپذيرفته و بر عهده‌ى راويان آنها انداخته است . او اين مطلب را در آغاز تاريخش به صراحت بيان\r\n\r\n\r\n","description":"","footnote":"\r\n- قيامت ، 4 - ايمنى در اضطراب قيامت ، 5 - عدالت در سنجش اعمال ، 6 - جواز عبور از صراط ، 7 - داخل شدن بر بهشت پيش از ديگر مردم به هشتاد سال .\r\n( 1 ) - ر . ك : تاريخ طبرى ، ج 3 ، ص 378 .\r\n","page_name":" 60 ","page_number":60},
  {"content":"\r\n\r\nنموده است . « 1 »\r\nهمين مسأله باعث شده كه گاه طبرى به نقل تاريخهاى متضاد بپردازد . و كتاب‌هاى تراجم ، به جرح و تعديل راويان همت گمارند تا پژوهشگر دقت و كنكاش لازم را انجام داده و از ميان آنچه نقل شده ، درست را از نادرست جدا نمايد .\r\n\r\nسند روايت\r\nطبرى سند اين قصه را چنين بيان كرده است :\r\nفيما كتب به الىّ السّرى ، عن شعيب عن سيف عن عطية عن يزيد الفقعسى ، . . . لكلّ نبىّ وصىّ و كان علىّ وصىّ محمد . . . محمد خاتم الانبياء و على خاتم الاوصياء . « 2 »\r\n« آنچه از سرى از شعيب از سيف از عطيه از يزيد فقعسى به من رسيده ، اين است كه هر پيامبرى جانشينى دارد و جانشين پيامبر اسلام ، على است . . . محمد ( صلّى اللّه عليه و آله ) آخرين پيامبران و على آخرين جانشينان پيامبران است . »\r\nاكنون لازم است كه تمام افراد اين سلسله سند ، بررسى رجالى شود .\r\n\r\n1 - السّرى\r\nمراد از السّرى ، سرى بن يحيى است ، زيرا گاهى طبرى از او به اين صورت ياد كرده است . « 3 »\r\nسرى بن يحيى بن أياس ، در سال 167 از دنيا رفته است ؛ در حالى كه ولادت طبرى سال 224 بوده است . پس وى 57 سال پيش از ولادت طبرى از دنيا رفته است و با اين حال طبرى چگونه از او حديث نقل كرده است ؟\r\nاين مشكل باعث شده كسانى به چاره‌جويى بيفتند ؛ لذا برخى گفته‌اند مراد از السّرى ، السّرى بن يحيى بن اخى هناد بن السّرى است . و اين شخص در زمان\r\n\r\n\r\n","description":"","footnote":"\r\n( 1 ) - ر . ك : تاريخ طبرى ، ج 1 ، ص 5 .\r\n( 2 ) - تاريخ طبرى ، ج 5 ، ص 98 .\r\n( 3 ) - ر . ك : تاريخ طبرى ، ج 2 ، ص 431 .\r\n","page_name":" 61 ","page_number":61},
  {"content":"\r\n\r\nزندگى طبرى مىزيسته است .\r\nگفتنى است چنين كسى در تاريخ ناشناخته است ، هيچ كس از او حديثى نقل نكرده و از او خوبى يا بدى نگفته است .\r\nعده‌اى نيز گفته‌اند : مراد از السّرى ، سرى بن اسماعيل همدانى كوفى است كه پسرعموى شعبى و نويسنده او بوده است . چنين قولى هم درست نيست ؛ زيرا شعبى متوفى 103 است و صحيح به نظر نمىرسد كه پسرعمو و نويسنده‌ى وى تا سال 224 كه سال تولد طبرى است ، زنده مانده باشد .\r\nعده‌اى ديگر برآنند كه السّرى ، سرى بن عاصم بن سهل است ، و اين معاصر طبرى بوده و وفات وى 258 است .\r\nلازم به ذكر است كه اين سرى را نه تنها موثق ندانسته‌اند ، بلكه انديشمندان رجال ، او را مذمت نموده و جعل‌كننده حديث معرفى كرده‌اند . « 1 »\r\n\r\n2 - شعيب\r\nشعيب بن ابراهيم به تعبير ذهبى از قول رجاليونى چون ابن عدى ، ناشناخته است و در تاريخ ، كسى به اين نام معرفى نشده است .\r\n\r\n3 - سيف بن عمر\r\nسيف بن عمر ضبعى برحمى اسدى كوفى ، متوفى پس از سال 170 است . هم او راوى حديث سقيفه و اخبار مربوط به ارتداد بعد از پيامبر و همچنين خبر كشته شدن عثمان است . وى در ميان رجاليون به جاعل حديث و زنديق معرفى شده است . « 2 »\r\nابن حجر درباره‌ى وى به نقل از رجاليونى چون ابن معين و ابو حاتم و ديگران او\r\n\r\n\r\n","description":"","footnote":"\r\n( 1 ) - ر . ك : ميزان الاعتدال ، ج 2 ، ص 117 ؛ مجمع الزوايد ، ج 2 ، ص 96 و 128 .\r\n( 2 ) - ر . ك : المجروحين لابن حبان ، ج 1 ، ص 335 ؛ لسان الميزان ، ج 3 ، ص 12 ؛ تهذيب الكمال ، ج 12 ، ص 324 .\r\n","page_name":" 62 ","page_number":62},
  {"content":"\r\n\r\nرا بدگويى نموده است .\r\nابن معين مىگويد : ضعيف الحديث است . مرّة مىگويد : خيرى ندارد . ابو حاتم مىگويد : متروك الحديث است . واقدى و ابو داوود نيز او را قابل اعتنا نمىدانند و حديث او را نمىپذيرند . نسايى و دارالقطنى او را تضعيف كرده‌اند . ابن عدى مىگويد : غالب احاديث او منكر است . ابن حبان نيز مىگويد : وى احاديث را جعل و نقل مىكند . برقانى هم از دارالقطنى آورده است كه او كافر است . حاكم نيز او را متهم به كفر دانسته است . « 1 » ابن مسكن هم مىگويد : سيف بن عمر ضعيف .\r\nسيوطى نيز مىگويد : سيف وضّاع . « 2 » رازى در « جرح و تعديل » او را تضعيف كرده است . « 3 » نسايى نيز نام او را در كتاب « ضعفا و متروكين » كه شامل راويان توثيق نشده و بلكه تضعيف شده است ، آورده است . « 4 » عقيلى نيز او را از جمله ضعفاى در حديث دانسته است . « 5 » ابو نعيم گفته است كه سيف متهم در دين است ، حديث وى ساقط و بىاعتبار است . « 6 »\r\nعلاوه بر آنچه گذشت ، اين حديث در هيچ‌كدام از صحاح اهل سنت ديده نمىشود .\r\n\r\n4 - عطية\r\nمراد از عطيه ، يا عطية عوفى است كه متوفى 110 است و امكان روايت سيف از او نيست . و يا عطيه بن قيس كلابى است كه او هم ناشناخته است .\r\n\r\n\r\n","description":"","footnote":"\r\n( 1 ) - ر . ك : تهذيب التهذيب ، ج 4 ، ص 259 .\r\n( 2 ) - ر . ك : الجرح و التعديل ابن ابى حاتم ، ج 2 ، ص 278 .\r\n( 3 ) - الجرح و التعديل ، ج 4 ، ص 278 .\r\n( 4 ) - ضعفا و متروكين ، ص 187 .\r\n( 5 ) - ضعفا عقيلى ، ج 2 ، ص 175 .\r\n( 6 ) - ضعفا ابو نعيم ، ص 91 .\r\n","page_name":" 63 ","page_number":63},
  {"content":"\r\n\r\n\r\n5 - يزيد فقعسى\r\nنام چنين كسى در كتاب‌هاى رجال برده نشده است .\r\nحاصل اين بحث رجالى اين است كه اين حديث ، زاييده افكار سيف بن عمر است ؛ او براى انجام چنين كارى ، يعنى جعل حديث و سلسله آن ، يد طولايى دارد .\r\nوى شخصى به نام عبد اللّه سبا را ساخته و پرداخته كرده و آثار تاريخى مهمى را به او نسبت مىدهد .\r\nسيف دو كتاب به نام‌هاى « الردة و الفتوح » ، « الجمل و مسير على و عايشة » داشت و در كتاب اول ، به طرح وقايع تاريخى پيش از درگذشت پيامبر پرداخته و در كتاب دوم به جنگ جمل مىپردازد . سيف اخبار و احاديث و نيز داستان‌هايى بسيار ماهرانه و با شخصيت‌سازى واقع نمايانه‌اى ، جعل نموده و هدف وى ، ايجاد تفرقه در جامعه‌ى اسلامى بوده است .\r\nعلاوه بر آنچه گذشت ، اين پرسش بىپاسخ است كه چگونه يك انسان يهودى زاده ، جرأت دارد بدون توجه به گرايش خلفا و بيش‌تر مردم ، در همه جا و همه‌ى شهرهاى مهم رفت و آمد كند ، مردم را عليه حكومت تحريض و تشويق كند ، به جنگ وادارد ، ولى هيچ‌كدام از خلفا با او هيچ‌كارى نداشته باشند ؟\r\nعلاوه اينكه ، چرا آثار و نشانه‌هاى ديگر انتصاب على ، كنار گذاشته شده و به قول عبد اللّه سبا توجه مىشود . به بيان ديگر مگر تنها نشانه جانشينى على ، همين حديث است . چه شده كه فقط اين حديث به عنوان علت ذكر شده است .\r\nدكتر طه حسين در فصل 13 كتاب « الفتنة الكبرى » ، به داستان عبد اللّه بن سبا پرداخته و مىگويد : كسانى كه چنين به عبد اللّه بن سبا بال و پر داده‌اند و او را در كشتن عثمان مؤثر شمرده‌اند ، نسبت به خود و نسبت به تاريخ ستم شديد روا داشته‌اند ؛ زيرا چنين شخصى در هيچ‌كدام از منابعى كه بحث عثمان را مطرح كرده‌اند ، نيامده است ؛ ابن سعد ، بلاذرى ، كه به واقعه عثمان پرداخته‌اند ، اشاره‌اى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبه اسم او نكرده‌اند ، تنها طبرى از سيف بن عمر داستان او را نقل كرده و همه‌ى مورخان پس از او ، تنها از او گرفته‌اند .\r\nطه حسين مىگويد : ابو ذر در جلسه‌اى به عثمان گفت : ثروتمندان علاوه بر پرداخت زكات ، نبايد گدايى را برهانند ؛ كعب الاحبار آن‌جا بود ، گفت : كسى كه فرايض را عطا كند ، او را كافى است . ابو ذر برآشفت و گفت : اى يهودىزاده تو مىخواهى دين به ما تعليم دهى .\r\nطه حسين مىگويد : با اين وصف كه ابو ذر حتى كعب الاحبار مسلمان شده را با اين همه سابقه‌اش در اسلام ، نپذيرد ؛ چگونه عبد اللّه سبا را مىپذيرد ؟ « 1 »\r\nوى سپس مىگويد : بهتر اين است در چنين موردى خويشتن دارى و احتياط و دورانديشى كنيم و مسلمانان صدر اسلام را بزرگ‌تر از آن بدانيم كه مردى يهودى از پدرى يهودى و مادرى سياه از صنعا بيايد و نه به ميل خودش ، بلكه به قصد نيرنگ ، مسلمان شود و دين و عقل و سياست و دولت مسلمانان آغاز اسلام را به بازى گرفته و آنان را بر عليه خليفه بشوراند و وادار به كشتن خليفه كند و نيز آنان را به احزاب مختلف تقسيم نمايد ! « 2 »\r\nخواننده‌ى محترم مىتواند در اين باره به كتاب « عبد اللّه سبا » ، نوشته علامه عسكرى مراجعه نمايد .\r\n\r\n2 - فارسى بودن تشيع\r\nگفته شده ، پس از اشغال ايران ، فارسها مىخواستند كه در برابر حكومت اسلامى و بويژه اموى كه حكومتى كاملا عربى بوده ، به‌گونه‌اى قيام كنند . همين امر ، آنان را واداشت كه گروهى جديد پديد آورند .\r\n\r\n\r\n","description":"","footnote":"\r\n( 1 ) - الفتنة الكبرى مترجم ، ( انقلاب بزرگ شهيد ) باب 13 ، ص 139 به بعد .\r\n( 2 ) - الفتنة الكبرى مترجم ، ص 142 .\r\n","page_name":" 65 ","page_number":65},
  {"content":"\r\n\r\nپاسخ اين شبهه از گذشته روشن است . زيرا تشيع فكرى كاملا عربى است ، اعتقاد به انتصاب على ، هم در زمان پيامبر و هم پس از وى و در لحظات آغازين انتصاب ابو بكر ميان ياران برجسته‌ى پيامبر وجود داشت و اين مهم ، بارها در منابع اهل سنت آمده است .\r\nسلمان مىگفت : ما با رسول خدا بر اين بيعت مىكرديم كه خيرخواه مسلمانان باشيم و به على بن ابى طالب اقتدا كنيم و پيشوايى او را بپذيريم .\r\nبايعنا رسول اللّه على نصح للمسلمين و الائتمام بعلى بن ابى طالب و الموالاة له . « 1 »\r\nابو سعيد خدرى كه مىگفت : مردم به پنج چيز فرمان داده شدند ، چهار چيز را گرفتند و يكى را رها كردند .\r\nامر الناس به خمس ، فعملوا باربع و تركوا واحدة . از او پرسيده شد آن چهار تا كدام است ، گفت : الصلاة و الزكاة و الصوم و الحجّ .\r\nگفتند آنچه ترك شده چيست ؟ گفت : ولاية على بن ابى طالب . به او گفته شد اين مانند آنها واجب است ؟ گفت : آرى . « 2 »\r\nهمچنين ابو ذر ، عمار ياسر ، حذيفة بن يمان ، خزيمة بن ثابت ( ذو الشهادتين ) ، ابو ايوب انصارى ، خالد بن سعيد بن العاص ، قيس بن سعد بن عبادة ، مقداد بن الاسود ، عباس بن عبد المطلب ، اعتقاد به وصايت و امامت على داشته‌اند . « 3 »\r\nثانيا : در آغاز مسلمان شدن فارسها ، آنان همگى اهل سنت بوده‌اند ، علاوه اينكه شيعيان در آغاز همه عرب بوده و در كشورهاى عربى مىزيسته‌اند . حتى شهر قم بر اساس نصوص تاريخى ، شهرى عربى است و محل سكونت اشعرىها\r\n\r\n\r\n","description":"","footnote":"\r\n( 1 ) - الشيعة فى احاديث الفريقين ، ص 24 .\r\n( 2 ) - الشيعة فى احاديث الفريقين ، ص 24 .\r\n( 3 ) - الشيعة فى احاديث الفريقين به نقل از ابو حاتم سهل بن محمد ابن عثمان سجستانى و . . . ، ص 25 .\r\n","page_name":" 66 ","page_number":66},
  {"content":"\r\n\r\nبوده است . « 1 »\r\nتاريخ به صراحت به سنى بودن ايرانيان گواهى مىدهد .\r\nحموى در « معجم البلدان » مىگويد : شيعه در زمان معتمد عباسى و در سال 275 توسط احمد بن حسن ماردانى وارد رى شده است و اهل رى همگى اهل سنت و جماعت بوده‌اند . « 2 »\r\nمقدسى در « احسن التقاسيم » مىنويسد : حنفىها در فارس بسيارند ، مذهب بيش‌تر كرمانىها غير از جيرفت ، شافعى است . در خراسان غلبه جمعيت با شافعىها و حنفىها است ، بيش‌تر گرگانىها و برخى طبرستانىها حنفى و بقيه حنبلى و شافعى هستند ، شيعيان اين مناطق اندكند . « 3 »\r\n\r\n3 - غلوّ شيعه\r\nغلو به‌معناى برترى دادن كس و چيزى بيش از حد خود است ، بيان اوصاف كسى برتر از آنچه كه هست ، در اصطلاح غلو ناميده مىشود .\r\nغلو در اعتقادات ، به‌معناى اتصاف آفريده‌هاى خدا به برخى اوصاف خاص خداوند است .\r\nدر قرآن كريم ، دو بار اين واژه آمده و در هردو جا از بيان سخن ناحق نهى شده است ، توجه كنيد :\r\n يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ \r\n\r\n\r\n","description":"","footnote":"\r\n( 1 ) - ر . ك : معجم البلدان ، ج 4 ، ص 397 .\r\n( 2 ) - معجم البلدان ، ج 3 ، ص 121 .\r\n( 3 ) - احسن التقاسيم ، ج 1 ، ص 161 ، 170 ، 118 ، 132 .\r\n","page_name":" 67 ","page_number":67},
  {"content":"\r\n\r\n انْتَهُوا خَيْراً لَكُمْ . .  . . « 1 »\r\n« اى اهل كتاب ! در دين خود ، غلو نكنيد و درباره‌ى خدا ، غير از حق نگوييد . مسيح ، عيسى بن مريم ، فقط فرستاده خدا و آفريده‌ى اوست كه خدا او را به مريم عطا نمود و روحى از سوى او بود . بنابراين ، به خدا و پيامبران او ايمان بياوريد و نگوييد خدا سه‌گانه است . از اين سخن خوددارى كنيد كه براى شما بهتر است . »\r\n قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ  . « 2 »\r\n« بگو ! اى اهل كتاب در دين خود غلو نكنيد و غير از حق نگوييد و از هوس‌هاى جمعيتى كه پيش‌تر گمراه شدند و ديگران را گمراه كرده‌اند و از راه راست منحرف گشتند ، پيروى ننماييد . »\r\nپس غلو در اين آيات ، به‌معناى تجاوز از حد است . و بىترديد نشناختن حد ، چه‌بسا آدمى را در وادى ناسزاگويى به ديگران قرار دهد كه آن‌هم زيانش از غلو كم‌تر نيست .\r\nترديدى نيست كه انسان‌ها در يك جايگاه نيستند ، نزديك بودن هركدام از آنان به خداوند ، جايگاه ويژه‌اى براى آنان پديد آورده است . قرآن كريم معيار درجه بندى انسان را تقوى مىداند .\r\n . . . إِنَّ أَكْرَمَكُمْ عِنْدَ اللَّهِ أَتْقاكُمْ . .  . « 3 »\r\n« گرامىترين شما نزد خداوند پارساترين شماست . »\r\nروشن است كه اين موضوع تنها يك امر ثبوتى نيست ؛ بلكه برترى اثباتى برخى بر برخى ديگر نيز در قرآن آمده است ؛ مثلا در آيه‌ى زير به صراحت برترى برخى از ياران بر برخى ديگر مطرح شده است .\r\n\r\n\r\n","description":"","footnote":"\r\n( 1 ) - نساء ، 171 .\r\n( 2 ) - مايدة ، 77 .\r\n( 3 ) - حجرات ، 13 .\r\n","page_name":" 68 ","page_number":68},
  {"content":"\r\n\r\n وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  . « 1 »\r\n« پيشگامان نخستين از مهاجران و انصار ، و كسانى كه به نيكى از آنان پيروى كردند ، خداوند از آنان خشنود شد ؛ و آنان نيز از او خشنود شدند و باغ‌هايى از بهشت براى آنان فراهم ساخته كه نهرها از زير درختانش جارى است ، جاودانه در آن خواهند ماند ؛ و اين است پيروزى بزرگ . »\r\nبا اين توضيح ، بيان وصف ، غلو نيست ؛ بلكه گفتن ويژگىهايى كه در كسى نيست ، غلو است . پس اگر كسى در جايگاهى است ، نپذيرفتن آن رتبه براى او نه تنها غلو نيست بلكه توهين به او است .\r\nبىشك كسانى كه براى برخى صحابه برجسته‌ى پيامبر يك شأن عادى تصور مىكنند ، و اگر از پيامبر خبرى از جايگاه ويژه آنان بشنوند ، به باد انتقاد گرفته و غلو مىشمارند ، براى اينان بحث از غلو ، بحثى فرعى است ؛ لذا بايد مباحث جايگاه ياران پيامبر و نيز فضايل برخى از آنان و از جمله مباحث عصمت ، دانش غيب ، امامت و . . . روشن شود .\r\nالبته گفتنى است كه آنچه برخى را واداشته تا ديگران را متهم به غلو كنند ، اين است كه آنان افراد عادى را معيار قرار داده‌اند و همه را با آنان مىسنجند ؛ لذا حاضر به پذيرش هيچ‌وصفى برجسته براى برجستگان از صحابه نيستند و آن را غلو مىدانند .\r\n\r\nغاليان\r\nگذشته از آنچه گفته شد ، بيان اين مطلب ضرورى است كه گروهى پس از درگذشت پيامبر خدا اعتقاد به خدا بودن على يافتند . اين گروه كه غاليان ناميده\r\n\r\n\r\n","description":"","footnote":"\r\n( 1 ) - توبة ، 100 .\r\n","page_name":" 69 ","page_number":69},
  {"content":"\r\n\r\nمىشوند ، با مخالفت سرسختانه‌ى على بن ابى طالب و نيز فرزندانش روبرو شدند .\r\nپيداست مكتب اهل بيت از چنين اعتقادى بيزار است ؛ حتى ابن تيميه در اين باره گفته است كه شيعه اماميه از غلو مبرى است ؛ و عقايد غلوآميز خاص غاليان و عوام است . « 1 »\r\nناگفته نماند كه غلو ، تنها دامنگير تشيع نشده است ؛ بلكه گروه‌هاى ديگر ، هر كدام به شكل خاصى غلو را لمس نموده‌اند . به برخى از تعابير به كار رفته درباره‌ى جمعى از صحابه توجه كنيد :\r\n- راونديه گروه‌هاى مختلفى دارند ، برخى معتقدند كه عباس بن عبد المطلب و سپس فرزندان وى جانشينان رسول خدا هستند . آنان معتقدند ابو مسلم خراسانى پيامبر و زنده است . « 2 »\r\nمزنى مىگويد : پيامبر را در خواب ديدم . از او درباره‌ى شافعى پرسيدم . گفت :\r\nمن اراد محبتى و سنتى فعليه بمحمد ابن ادريس الشافعى المطلبى ، فانه منى و انا منه ! « 3 »\r\n« كسى كه خواهان محبت و سنت من است به شافعى رجوع نمايد كه او از من و من از او هستم ! »\r\nنيز از پيامبر نقل شده است : يكون فى امتى رجلا يقال له ابو حنيفه ، هو سراج امتى . « 4 »\r\nمردى در امتم خواهد بود كه به او ابو حنيفه گويند ، او چراغ امت من است .\r\nشافعى مىگويد : هركس با احمد بن حنبل دشمن باشد ، كافر است . من ابغض احمد ابن حنبل فقد كفر . « 5 »\r\n\r\n\r\n","description":"","footnote":"\r\n( 1 ) - منهاج السنة النبوية ، ج 1 ، ص 57 .\r\n( 2 ) - ر . ك : فرق الشيعة نوبختى ، ص 46 .\r\n( 3 ) - تاريخ مدينة دمشق ، ج 51 ، ص 424 ؛ تهذيب الكمال ، ج 24 ، ص 375 .\r\n( 4 ) - اضواء على السنة المحمدية ، ص 121 .\r\n( 5 ) - طبقات الحنابلة ، ج 1 ، ص 32 .\r\n","page_name":" 70 ","page_number":70},
  {"content":"\r\n\r\nقتيبه نيز گفته است : احمد ابن حنبل امامنا ، من لم يرض به فهو مبتدع . « 1 »\r\n« احمد بن حنبل امام ماست و هركه به او خشنود نباشد ، بدعت‌گذار است . »\r\nاين در حالى است كه تضعيف هركدام از فقيهان چهارگانه اهل سنت به صورت گسترده ، ثبت شده است .\r\nابراهيم بن اسحاق مىگويد : از احمد بن حنبل درباره‌ى مالك پرسيدم ، گفت :\r\nحديثش درست ولى نظر او ضعيف است ؛ از اوزاعى پرسيدم ، گفت : هم حديث و هم نظريه‌اش ضعيف است ؛ از ابو حنيفه پرسيدم ، گفت : نه حديثش درست است و نه نظر او ؛ از شافعى پرسيدم ، گفت : هم حديثش و هم نظريه‌اش درست است . « 2 »\r\nنيز از مالك نقل شده است كه براى مسلمانان مولودى پرزيان‌تر از ابو حنيفه متولد نشده است . ما ولد فى الاسلام مولود اضرّ على اهل الاسلام من ابى حنيفة . « 3 »\r\nاعتقاد يهوديان به خدا بودن عزير ،  وَ قالَتِ الْيَهُودُ عُزَيْرٌ ابْنُ اللَّهِ  « 4 » ؛ اعتقاد مسيحيان به فرزند خدا بودن مسيح ،  وَ قالَتِ النَّصارى الْمَسِيحُ ابْنُ اللَّهِ  « 5 » ؛ و تصريح آيه‌ى شريفه  يا أَهْلَ الْكِتابِ لا تَغْلُوا فِي دِينِكُمْ . .  . « 6 » ، حكايت از سرايت گسترده‌ى غلو در ديگر اديان الهى دارد .\r\n\r\nاعتقاد شيعه درباره‌ى غاليان\r\nهمه‌ى انديشمندان شيعى ، غلاة را كافر و خارج از اسلام دانسته ، آنها را نجس شمرده و گوشت حيوانات ذبح شده‌ى آنان را ، مردار مىدانند . همچنين نماز بر غاليان را جايز نشمرده و خاكسپارى مرده‌ى آنان را در قبرستان مسلمانان مشروع\r\n\r\n\r\n","description":"","footnote":"\r\n( 1 ) - طبقات الحنابلة ، ج 1 ، ص 32 .\r\n( 2 ) - تاريخ بغداد ، ج 13 ، ص 418 .\r\n( 3 ) - كامل ابن اثير ، ج 2 ، ص 255 .\r\n( 4 ) - توبة ، 30 .\r\n( 5 ) - توبة ، 30 .\r\n( 6 ) - نساء ، 171 .\r\n","page_name":" 71 ","page_number":71},
  {"content":"\r\n\r\nنمىدانند . « 1 »\r\nمستند اعتقاد علماى شيعه ، روايات بسيارى از امامان در اين باره است .\r\nعلى مىگويد :\r\nاللهم انى برىء من الغلاة كبرائة عيسى بن مريم من النصارى ، اللهم اخذلهم ابدا و لا تنصر منهم احدا . « 2 »\r\n« خدايا من از غلاة بدور هستم ، چون برايت عيسى از مسيحيان . خدايا غلاة را رسوا نما و كسى از آنان را يارى نفرما . »\r\nجعفر صادق به سدير كه مىگفت برخى مىگويند كه شما خدا هستيد ، گفتند : يا سدير ، سمعى و بصرى و شعرى و بشرى و لحمى و دمى من هؤلاء برآء و برىء اللّه منهم و رسوله ، ما هؤلاء على دينى و لا على دين آبائى و اللّه لا يجمعنى اللّه و اياهم يوم القيمة الا و هو ساخط عليهم . « 3 »\r\n« اى سدير ! گوش و چشم و مو و پوست و گوشت و استخوان من از غاليان دور است . خدا و رسولش از آنان دورند . آنان بر دين من و پدران من نيستند . خدا آنان را با ما در قيامت جمع نمىكند و او از آنان خشمگين است . »\r\nنيز ايشان به مفضل گفتند :\r\nيا مفضل لا تقاعدوهم و لا تؤاكلوهم و لا تشاربوهم و لا تصافحوهم و لا توارثوهم . « 4 »\r\n« اى مفضل ! با غلوكنندگان ننشين ، و با آنان نخور و ننوش و روبوسى ننما و ارث نده . »\r\n\r\n\r\n","description":"","footnote":"\r\n( 1 ) - ر . ك : جواهر الكلام ، ج 6 ، ص 50 و ج 39 ، ص 32 .\r\n( 2 ) - بحار الانوار ، ج 25 ، ص 266 .\r\n( 3 ) - اصول كافى ، ج 1 ، ص 269 .\r\n( 4 ) - مستدرك الوسايل ، ج 12 ، ص 315 .\r\n","page_name":" 72 ","page_number":72},
  {"content":"\r\n\r\n\r\n4 - جواز كشتن\r\nهرچند قريب به اتفاق اهل سنت و جماعت براى همه‌ى گروه‌هاى اسلامى احترام قائلند ، افراطيانى از آنها با تمسك به رواياتى كه در صورت صحت صدورشان درباره‌ى كافران و غلوكنندگان مىباشند ، قائل به شرك شيعه شده و كشتن آنان را جايز مىشمارند !\r\nهيثمى در « مجمع الزوايد » روايتى نقل مىكند كه مطابق آن ، پيامبر به على گفته است : يا على انت و اصحابك فى الجنة الا انه من يزعم انه يحبك اقوام يرفضون الاسلام يلفظونه ، يقرؤن القرآن لا يجاوز تراقيهم لهم نبز ، يقال لهم الرافضة فان ادركتهم فجاهدهم فانهم مشركون .\r\n« تو و ياران تو در بهشت هستيد مگر آنان كه گمان مىكنند تو را دوست دارند و اسلام را ترك گفته‌اند و فقط در حرف زدن مسلمانند . آنان قرآن مىخوانند ولى بىاثر است . آنان رافضى هستند ؛ هرجا آنان را ديديد ، بكشيد كه آنان مشرك هستند ؛ نشانه‌ى آنان اين است كه در نماز جمعه و جماعت شركت نمىكنند و بر گذشتگان طعن مىزنند ! »\r\nعلى پرسيده است : نشانه‌ى آنها چيست ؟ ( قلت يا رسول اللّه ما العلامة فيهم ) ؟ قال رسول اللّه : لا يشهدون الجمعة و لا جماعة و يطعنون على السلف الاول . « 1 »\r\n« آنان در نماز جمعه و جماعت شركت نمىكنند ، و بر گذشتگان طعن مىزنند . »\r\nعمرو بن ابى عاصم در كتاب « السنة » ، حديث را چنين آورده است :\r\n. . . يطعنون على اصحابى و يشتمونهم . « 2 »\r\n« اصحابم را طعن مىزنند و ناسزا مىگويند . »\r\n« كنز العمال » نيز نشانه‌ى آنان را ناسزا به ابا بكر و عمر دانسته و آورده است : و آية\r\n\r\n\r\n","description":"","footnote":"\r\n( 1 ) - مجمع الزوايد ، ج 10 ، ص 21 .\r\n( 2 ) - كتاب السنة ، ص 460 .\r\n","page_name":" 73 ","page_number":73},
  {"content":"\r\n\r\nذلك انهم يشتمون ابا بكر و عمر . « 1 »\r\nخطيب بغدادى هم مىگويد : يكون فى آخر الزمان قوم لهم نبز يقال لهم الرافضة من لقيهم فليقتلهم فانهم مشركون . « 2 »\r\n« در آخر الزمان ، عده‌اى مىآيند كه بدگو هستند . به آنان رافضه مىگويند ؛ هركس آنان را ديد به قتل برساند كه آنان مشرك هستند . »\r\nابن حجر هم حديث را چنين آورده است : يخرج قبل قيام الساعة قوم يقال لهم الرافضة برآء من الاسلام . « 3 »\r\n« پيش از به پا شدن قيامت عده‌اى مىآيند كه به آنان رافضه گويند ، آنان از اسلام بدورند . »\r\n\r\nسند اين خبر\r\nعمرو بن ابى عاصم مىگويد : « اسناد حديث به‌طور جدى ضعيف است . » « 4 »\r\nكامل بن اثير كه حديث را از طريق ابى الجحاف و تليد بن سليمان نقل كرده ، به ضعف حديث گواهى داده است . « 5 »\r\nذهبى درباره‌ى تليد مىگويد : « متهم به كذب است . » « 6 »\r\n\r\nدلالت خبر\r\nگذشته از ضعف حديث و اضطراب « 7 » و تشتت در واژه‌ها ، آن‌كه احتمال ساختگى بودنش را تقويت مىبخشد ، دلالت خبر نيز به جهات عديده‌اى ناكافى\r\n\r\n\r\n","description":"","footnote":"\r\n( 1 ) - كنز العمال ، ج 11 ، ص 325 ، ش 31638 .\r\n( 2 ) - تاريخ بغداد ، ج 2 ، ص 300 .\r\n( 3 ) - الصواعق المحرقة ج 2 ، ص 706 .\r\n( 4 ) - كتاب السنة ، ص 460 .\r\n( 5 ) - كامل ابن اثير ، ج 3 ، ص 83 و ج 5 ، ص 153 .\r\n( 6 ) - ميزان الاعتدال ، ج 2 ، ص 18 .\r\n( 7 ) - حديث مضطرب به حديثى گويند كه با بيان‌هاى مختلف و متفاوت و تعبيرهاى گوناگون و كم و زياد شدن واژه‌هاى تأثيرگذار آمده باشد .\r\n","page_name":" 74 ","page_number":74},
  {"content":"\r\n\r\nاست . برخى از اين جهات عبارت است از :\r\n1 - اگر پيامبر اين سخن را به على گفته است ، چرا وى در برابر شيعيان خود هيچ واكنشى نشان نداده است ؟ بلكه در نهان و آشكار ، آنان را در « مدينه » و « كوفه » تقويت بخشيده ، و بلكه بارها بر غاصب بودن برخى صحابه تصريح كرده است ؟\r\n2 - هرگز شيعه ناسزاگويى كسى ولو ابليس را به حكم آيه‌ى شريفه  وَ لا تَسُبُّوا الَّذِينَ يَدْعُونَ مِنْ دُونِ اللَّهِ . .  . « 1 » روا نمىدارد . شيعه تنها معتقد است به اينكه جانشين پيامبر منصوب از سوى خدا و رسول اوست ؛ و اين مهم ، به گروهى معدود در باغ بنى ساعده سپرده نشده است ، همچنين كسى حقّ وصيّت به جانشينى ديگرى ندارد و نبايد تعيين خليفه را به شورايى كه خود معين كرده بسپارد .\r\nمستنداتى كه شيعه به آنان تمسك كرده است ، يا آيات قرآن است و يا رواياتى است كه در كتابهاى معتبر حديثى اهل سنت ضبط شده است .\r\n3 - همان‌طور كه در بحثهاى گذشته مطرح شد ، شيعه گروهى نوپا كه پس از پيامبر و يا در آخر الزمان ايجاد شده باشد نيست ؛ تشيع به حكم قطعى روايات منقول از پيامبر در منابع اهل سنت ، در زمان آن بزرگوار وجود داشته است .\r\n4 - آخر الزمان معيارى كلى است و حمل آن به زمانى مشخص درست به نظر نمىرسد ؛ از كجا معلوم كه آخر الزمان فرارسيده باشد ؟\r\n5 - اين حديث درباره‌ى غلوكنندگان و گمراهان است كه شيعه همواره جدايى خود را از آنها اعلام داشته است . چه آنها كه در زمان على ، قائل به خدايى وى بودند به‌طورى كه ايشان با آنها كارزار كرد و حتى برخى را سوزانيد و چه آنان‌كه امروزه از انجام برخى فرامين خدا به بهانه‌ى عشق به على سرپيچى مىكنند .\r\n6 - حكم تكفير و جواز كشتن كار ساده‌اى نيست ؛ اعلام كفر ميليون‌ها انسان كه نهايت اهتمام را براى حفظ قرآن و سنت رسول خدا و اهل بيت او دارند ، و در ميان\r\n\r\n\r\n","description":"","footnote":"\r\n( 1 ) - انعام ، 108 .\r\n","page_name":" 75 ","page_number":75},
  {"content":"\r\n\r\nآنان پارسايان بسيارى هستند ، به جرم نپذيرفتن كسى از ياران پيامبر به عنوان خليفه‌ى وى و البته با مبنايى برهانى كه خليفه بايد منسوب از سوى خدا و رسول باشد و به نظريه‌هاى مردم واگذار نمىشود ، روا نيست .\r\nنهايت اين است كه اينان اجتهاد كرده‌اند و مطابق نظر بزرگان اهل سنت ، بر مجتهد باكى نيست .\r\nابن حجر ، ابن عبد البر و . . . گفته‌اند كه به مجتهد در امور اجتهادى تعرض نشود . « 1 »\r\nشوكانى در « ارشاد الفحول » مىگويد : آنان كه در جنگ‌ها و فتنه‌ها شركت داشته‌اند ، اجتهاد كرده‌اند ؛ اگر خطا رفته‌اند ، معذورند و اگر درست رفته‌اند ، مأجورند بلكه خطاكاران هم مأجورند .\r\nاما ما وقع بينهم من الحروب و الفتن فتلك امور مبنية على الاجتهاد و كل مجتهد مصيب او مصيب واحد ( و المصيب واحد ) و مخطىء معذور بل مأجور . « 2 »\r\n6 - قرآن و سنت پيامبر از اتهام كفر نسبت به كسى كه شهادتين را بر زبان آورده است ، بيزار است .\r\nمگر نه اين است كه قرآن به صراحت مىفرمايد : به كسى كه ادعاى اسلام دارد ، اتهام كفر و شرك‌زده نشود .\r\n . . . وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا . .  . « 3 »\r\n« . . . و به خاطر اينكه غنايمى به دست آوريد ، به كسى كه اظهار صلح و اسلام مىكند ، نگوييد :\r\nمسلمان نيستى . »\r\nمرداس بن نهيك در ميان اقوام خود مسلمان شده بود ، وقتى سپاهى از سوى\r\n\r\n\r\n","description":"","footnote":"\r\n( 1 ) - ر . ك : فتح البارى ، ج 13 ، ص 130 ؛ الكافى ، ص 115 .\r\n( 2 ) - ارشاد الفحول ، ج 1 ، ص 247 .\r\n( 3 ) - نساء ، 94 .\r\n","page_name":" 76 ","page_number":76},
  {"content":"\r\n\r\nپيامبر به سوى آنان گسيل شد ، قبيله‌اش همه گريختند و او فرار نكرد .\r\nاسامة بن زيد به اين خيال كه وى از ترس جان و حفظ اموالش مسلمان شده ، او را كشت . خبر كشتن مرداس كه به پيامبر رسيد بسيار ناخشنود شد و اسامة را سخت بازخواست كرد . اين آيه هم در نكوهش كار اسامة نازل شد . اين سبب را بيش‌تر مفسران نقل كرده‌اند . « 1 »\r\nالبته برخى ، قاتل را مقداد و يا محلم بن جثامه و مقتول را عامر بن اضبط اشجعى گفته‌اند « 2 » ؛ ولى همه‌ى مفسران در جواز نبودن كشتن مدعى اسلام ، متفق هستند ؛ و مدعى اسلام هم مطابق آيه كسى است كه چون مسلمانان تحيّت ( السلام عليك ) بگويد . « 3 »\r\nپيامبر هنگامى كه سپاهى را براى جهاد مىفرستاد ، به آنان مىفرمود : اذا رأيتم مسجدا او سمعتم مناديا فلا تقتلوا احدا . « 4 »\r\n« اگر مسجدى ديديد يا اذانى شنيديد كسى از آنان را نكشيد . »\r\nابن عمر از پيامبر نقل كرده كه پيامبر فرمود : كفوا عن اهل لا إله الا اللّه ، لا تكفروهم بذنب فمن كفر اهل لا إله الا اللّه فهو الى الكفر اقرب . « 5 »\r\n« از كسانى كه لا إله الا اللّه بر زبان جارى كرده‌اند دست برداريد ، آنان را به خاطر گناه تكفير نكنيد ، هركس اهل لا إله الا اللّه را تكفير كند خودش به كافر بودن نزديك‌تر است . »\r\nنيز پيامبر فرموده است : من قذف مؤمنا بالكفر ، فهو كقتله . « 6 »\r\n« آن‌كه مؤمنى را به كفر تهمت زند ، همانند اين است كه او را كشته است . »\r\n\r\n\r\n","description":"","footnote":"\r\n( 1 ) - تفسير نسفى ، ج 1 ، ص 241 .\r\n( 2 ) - تفسير زاد المسير ، ج 2 ، ص 175 .\r\n( 3 ) - ر . ك : تفسير روح المعانى ، ج 5 ، ص 118 .\r\n( 4 ) - مسند احمد ، ج 3 ، ص 448 ؛ نيل الاوطار ، ج 8 ، ص 69 .\r\n( 5 ) - معجم الكبير ، ج 12 ، ص 211 ؛ مجمع الزوايد ، ج 1 ، ص 106 .\r\n( 6 ) - صحيح بخارى ، ج 7 ، ص 84 ؛ سنن ترمى ، ج 4 ، ص 132 .\r\n","page_name":" 77 ","page_number":77},
  {"content":"\r\n\r\nسليمان بن عبد الوهاب به نقل از ابن قيم گفته است : مسلمانان اجماع دارند كه كافر وقتى شهادتين را بگويد ، داخل اسلام شده است .\r\nاجمع المسلمون على ان الكافر اذا قال لا إله الا اللّه ، فقد دخل فى الاسلام . « 1 »\r\nغزالى و متقى از پيامبر آورده‌اند : ما شهد رجل على رجل بالكفر الاباء به احدهما ، ان كان كافرا فهو كما قال ، و ان لم يكن كافر فقد كفر بتكفيره اياه . « 2 »\r\n« كسى به كسى اتهام كفر نزده است مگر اينكه يكى از آن دو كافرند ؛ اگر واقعا كافر باشد ، حرف او درست است و اگر غير اين باشد ، خودش به خاطر تكفير وى كافر شده است . »\r\nفقهاى اهل سنت در جاهاى مختلفى به همين مطلب استدلال كرده‌اند . « 3 »\r\n\r\n5 - تاريخچه وهابيت\r\nدر اين بخش از مباحث ، لازم است نگاهى اجمالى به تاريخچه وهابيت داشته باشيم تا به زمان ايجاد اين تفكر سياسى پىبرده و برخى حقايق پنهان روشن گردد .\r\nعربستان كنونى ، كشورى تشكيل شده از سه منطقه‌ى « حجاز » ، « نجد » ، و « شرقيه » است .\r\nبخش « حجاز » ، مركب است از شهرهاى مهمى چون « مكه مكرمه » و « مدينه منوره » است . بخش « نجد » بيابانى و خشن بوده و در قسمت ميانى « عربستان » قرار دارد . « شرقيه » به نواحى نزديك به « خليج فارس » اطلاق مىشود كه داراى شهرهاى مهمى چون « احساء » و « قطيف » است كه مركز شيعيان است .\r\nمناطق « حجاز » به صورت ملوك الطوايفى اداره مىشد . عبد الوهاب در منطقه‌ى « عيينه » از اين نواحى ، يكى از علماى حنبلى بود . وى به كار قضاوت مشغول بود .\r\n\r\n\r\n","description":"","footnote":"\r\n( 1 ) - الصواعق الهية ، ص 5 .\r\n( 2 ) - احياء علوم الدين ، ج 3 ، ص 125 ؛ كنز العمال ، ج 3 ، ص 637 ، ش 8280 .\r\n( 3 ) - ر . ك : مغنى ابنى قدامه ، ج 2 ، ص 28 ؛ نيل الاوطار ج 8 ، ص 54 .\r\n","page_name":" 78 ","page_number":78},
  {"content":"\r\n\r\nمحمد از پسرانش كه متولد 1115 است به دنبال كسب تعليمات دينى راهى بصره شد .\r\nآشنايى او با مستر همفر انگليسى ، كه خود را محمد ناميده بود ، تأثير زيادى در وى داشت . همفر در خاطرات خود محمد بن عبد الوهاب را جوانى مغرور مىداند كه خود را آگاه‌تر از فقهاى اربعه‌ى اهل سنت مىشمارد . وى مىگويد : محمد را به تجدد در دين توصيه كرده است . « 1 » محمد در مسير فراگيرى علوم دينى ، از برخى عقايد تند ابن تيميه و شاگردش ابن جوزى الهام گرفته بود .\r\nابن تيميه ، متولد 661 و متوفى 728 است . عقايد خشن و تند او موجب شعله‌ور شدن اختلاف گروه‌هاى اسلامى شد و وى به همين اتهام در سال 705 در دادگاه محكوم و تا سال 707 زندانى شد . وى در سال 721 نيز به همين جرم به زندان افتاد و در زندان مرد . متأسفانه عقايد او به وسيله‌ى شاگردش ابن جوزى متولد 691 و متوفى 751 گسترانيده شد .\r\nعقايد خشن محمد ، چون محدود كردن شفاعت و توسل و گسترده نمودن دايره شرك و تكفير عقايد ديگران موجب شد كه او از « بصره » اخراج شود و به « ايران » برود . مستر همفر ادعا نموده كه وى محمد را به « ايران » دعوت كرده است . گفته شده محمد بن عبد الوهاب در « ايران » با مستشاران انگليسى ارتباط داشته است . « 2 »\r\nمحمد پس از فراغت از تحصيل ، به روستاى خود بازگشت . وى با پدر و برادرش سليمان بر سر عقايد خود درگيرىهاى سختى داشت . سليمان دو كتاب به نام « الصواعق الالهية فى الرد على الوهابية » و « فصل الخطاب فى رد محمد بن عبد الوهاب » نوشت و اعتقادات برادرش را غير اسلامى خواند . محمد در سال 1139 به « حريملة » كه پدرش در آن‌جا مأمور بوده رفت ، ولى همواره ميان آن دو\r\n\r\n\r\n","description":"","footnote":"\r\n( 1 ) - خاطرات مستر همفر كاظمى ، ص 40 .\r\n( 2 ) - خاطرات مستر همفر كاظمى ، ص 40 .\r\n","page_name":" 79 ","page_number":79},
  {"content":"\r\n\r\nبه خاطر عقايد محمد درگيرى بود . عبد الوهاب در سال 1153 از دنيا رفت و محمد پس از ناخشنودى مردم حريمله و قصد كشتن او به « عيينه » آمد . وى در سال 1160 در اين شهر نيز به خاطر ناخرسندى عمومى ، و در پى تخريب بقعه زيد بن خطاب به درخواست حاكم « احساء » محكوم به قتل شد و از « عيينه » گريخت . او سپس به « درعية » كه حاكمى به نام محمد بن سعود داشت آمد . عقايد وى به مذاق حاكم خوش آمد و او دخترش را به عقد وى درآورد . اين دو يعنى محمد بن عبد الوهاب و محمد بن سعود دست به دست هم دادند تا ديگر مناطق را به فرمان خود درآورند .\r\nابن سعود امور اجرايى را عهده‌دار بود و ابن عبد الوهاب كارهاى او را شرعى و دشمنانش را كافر مىخواند و خون و ناموس و اموال آنان را مباح مىشمرد . محمد بن سعود ارتشى مجهز نمود و به قبايل اطراف گسيل داشت تا آنها را زير فرمان خود درآورد . وى از اين راه غنايم بسيارى به دست آورد ولى پس از چهل سال جنگ و خونريزى از دنيا رفت . پسرش عبد العزيز با يارى انگليسىها به تاخت و تاز گسترده‌اى پرداخت و مناطق مختلف « حجاز » را متصرف شد .\r\nمحمد بن عبد الوهاب در سال 1206 در 91 سالگى مرد ؛ ولى فتاواى او حربه‌اى كارى براى آل سعود بود . آنان با همين حربه خون‌هاى بسيارى بر زمين ريختند تا بتوانند بر جزيرة العرب سيطره يابند .\r\nوهابيان در سال 1216 به « كربلا » تاختند و به غارت اموال و كشتن بسيارى آلوده شدند . آنان در سال 1217 به « طايف » هجوم آوردند . اين شهر را ويران كردند ، و عده‌اى را كشتند . زنان و مردان را برهنه در صحرا رها كردند تا ناچار شوند آيين آنها را بپذيرند . در اواخر سال 1217 ، سعود بن عبد العزيز با سپاهى به « مكه » هجوم آورد . علماى « مكه » آنها را كافر شمرده بودند و بر امير « مكه » واجب كردند كه در برابر آنها بايستد . در سال 1218 « مكه » به تصرف وهابيون درآمد . وهابيون سپس به « جده » حمله بردند اين شهر را هشت روز محاصره كردند ولى توان ورود به شهر را\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nنداشتند و به « نجد » بازگشتند .\r\nشريف غالب از جده با سپاهى عظيم به سوى « مكه » رفت و وهابيون در آن‌جا را تارومار كرد . برخى از آنها به قبايل اطراف فرار كردند . عبد العزيز نيز در سال 1218 كشته شد .\r\nپس از عبد العزيز ، سعود بن عبد العزيز در سال 1219 به « جده » حمله برد ولى به جايى نرسيد . سپس سپاهى را به « مكه » گسيل كرد و « مكه » را در محاصره شديد قرار داد . عده‌ى زيادى به علت قحطى مردند و برخى نيز توسط وهابيان كشته شدند و « مكه » اشغال گرديد .\r\nوهابيان در سال 1220 به « مدينه » تاختند ، و پس از يك سال و نيم محاصره اين شهر ، بر آن استيلا يافتند . آنان در سال 1225 به « حوران » كه از اراضى « شام » بود ؛ حمله بردند و كوچك و بزرگ و زن و مرد را كشتند و مزارع را آتش زدند .\r\nبا تقويت آل رشيد توسط عثمانيان ، در سال 1230 بار ديگر حكومت وهابيان برچيده شد ، عبد اللّه بن سعود به « استامبول » برده شد و در آن‌جا اعدام گرديد و ابراهيم پاشا فرمانده سپاه ، فرمانروايى مصرى را براى « حجاز » تعيين نمود .\r\nپس از جنگ جهانى اول و در سال 1319 ، عبد العزيز بن عبد الرحمن كه يكى از نوادگان عبد العزيز بن محمد بن سعود بود با حمايت انگليسها « رياض » را تصرف كرد و بر « حجاز » سيطره يافت . در سال 1343 اماكن مقدس « بقيع » و بقعه‌هاى آن تخريب شد . در سال 1344 « مكه » نيز تصرف شد و در سال 1353 « يمن » نيز سقوط كرد و وى در همين سال نام كشور را به « المملكة العربية السعوديه » تغيير داد و رژيم سياسى پادشاهى و دين رسمى ( وهابيت ) را اعلام نمود .\r\nدر سال 1358 نفت استخراج شد و كمك اقتصادى غير قابل توصيفى به حكومت نمود . عبد العزيز در سال 1373 از دنيا رفت . پس از وى پسرش سعود تا سال 1384 و سپس فيصل تا سال 1395 و بعد خالد تا سال 1403 و در اين سال\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nفهد تا سال 1427 و اينك عبد اللّه پادشاهى اين كشور را عهده‌دار است .\r\nدر كشور « عربستان » چهار گروه اجتماعى با افكار گوناگون قابل توجه هستند .\r\n1 - شيوخى كه فتاواى دينى مىدهند و همواره مريد دولت هستند و البته دولت نيز كارى فراتر از خواست آنها در داخل كشور انجام نمىدهد . اينان قدرت سياسى نيز داشته و حتى دسته‌اى از آنان توان عزل پادشاه را دارند .\r\n2 - بخشى از مردم كه از حوزه‌هاى علميه و عقايد وهابى تغذيه مىشوند و معتقد به افكار افراطى شده‌اند .\r\n3 - تجدد طلبانى كه ارتباط با غرب را در زمينه‌ى فرهنگى ترجيح داده و زندگى غربى را مىپذيرند .\r\n4 - اصلاح‌طلبانى كه برخى از اهل سنت و بقيه شيعى هستند و عقايد وهابيت را نپذيرفته‌اند .\r\nگفتنى است در اين كشور ، جمعيت بسيارى كه به واسطه‌ى فشار حكومت آمار معينى ندارند ، شيعى هستند . شيعيان در همه‌ى شهرها از جمله « مكه » و « مدينه » زندگى مىكنند و البته بيش‌تر آنان در استانهاى « احساء » و « قطيف » از ناحيه شرقيه ساكن هستند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nعصمت\r\nواژه‌ى عصمت به معناى منع است . راغب اصفهانى در مفردات مىگويد : عصم يعنى امساك و خوددارى و لذا عاصم و معصوم يعنى امساك‌كننده و امساك شده .\r\nبرخى نيز « عصم » را به معناى پنابردن دانسته‌اند ؛ و در عصم اليه يعنى به او پناه برد .\r\nدر اصطلاح مباحث كلامى ، عصمت چيزى فراتر از عدالت است . در تعريف آن گفته مىشود : عصمت ، وجود ملكه‌اى است كه آدمى را از گناه باز دارد . البته گستره‌ى تطبيق چنين تعريفى از عصمت به برخى از انسان‌ها ، بستگى به مكتب‌هاى مختلف كلامى دارد .\r\nاهل حديث ، گناه كبيره را براى پيامبر پيش از نبوت جايز مىشمارند ؛ برخى از آنها انجام گناهان غير از دروغ ، در زمان نبوت را نيز جايز مىشمارند ؛ و عده‌اى مىگويند گناهان زمان نبوت نبايد آشكارا صورت گيرد بلكه مىبايست پنهانى باشد .\r\nمعتزله معتقدند معصوم از زمان بلوغ نبايد گناه كبيره انجام دهد ؛ ولى گناهان كوچك ( غير از گناهان سبك ، مانند دزدى چيزهاى كوچك و . . . كه حكايت از پستى انجام دهنده مىكند ) جايز است .\r\nالبته برخى از معتزليان نيز انجام گناه كبيره و صغيره را براى معصوم جايز نمىشمارند چه پيش و چه پس از نبوت .\r\nاشاعره گناه پيش از پيامبرى را براى پيامبر جايز مىشمارند و در زمان نبوت گناه عمدى را مشروع نمىدانند .\r\nاشاعره و معتزله ، گناه امام را جايز مىدانند ولى معتقدند كه گناه كبيره ، امامت او\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nرا فاسد مىكند و عزل او را لازم مىشمارد . « 1 »\r\nشيعه معتقد است كه معصوم از گناه كوچك و بزرگ ، چه پيش و چه پس از نبوت ، خواسته يا ناخواسته و يا از روى فراموشى و نيز هر نوع پستى مصون هست .\r\n\r\nماهيت عصمت\r\nعصمت موهبتى الهى است كه خداوند به بنده‌اى از بندگان خود كه خواسته است از گناه چشم بپوشد ، عطا مىكند . به بيان ديگر ، كسى كه در درگاه خداوند اخلاص يافته ( مخلص شده ) ، خدا به او نظر كرده ( مخلص شده ) ، و او را از انجام گناه مصون مىنمايد . اين همان عصمت است .\r\nاين واژه بارها در قرآن به كار رفته و مورد تمجيد قرار گرفته است و گاه به دور شدن قطعى ابليس از مخلصين تصريح شده است .\r\n إِنَّا أَخْلَصْناهُمْ بِخالِصَةٍ ذِكْرَى الدَّارِ  . « 2 »\r\n« ما آنان را با خلوص ويژه‌اى خالص كرديم ، و آن يادآور سراى آخرت بود . »\r\n وَ اذْكُرْ فِي الْكِتابِ مُوسى إِنَّهُ كانَ مُخْلَصاً وَ كانَ رَسُولًا نَبِيًّا  . « 3 »\r\n« و در اين كتاب از موسى ياد كن ، كه او مخلص و پيامبرى و الا مقام بود . »\r\n كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ  . « 4 »\r\n« چنين كرديم تا بدى و فحشا را از او دور سازيم ؛ زيرا او از بندگان مخلص ما بود . »\r\n إِلَّا عِبادَكَ مِنْهُمُ الْمُخْلَصِينَ  . « 5 »\r\n\r\n\r\n","description":"","footnote":"\r\n( 1 ) - ر . ك : شرح صحيح مسلم ، ج 3 ، ص 53 ؛ عمدة القارى ، ج 18 ، ص 9 ؛ احكام القرآن ابن عربى ، ج 4 ، ص 51 ؛ تفسير قرطبى ، ج 1 ، ص 306 .\r\n( 2 ) - ص ، 46 .\r\n( 3 ) - مريم ، 51 .\r\n( 4 ) - يوسف ، 24 .\r\n( 5 ) - ص ، 83 .\r\n","page_name":" 84 ","page_number":84},
  {"content":"\r\n\r\n« مگر بندگان خالص تو ، از ميان آنان . »\r\n\r\nعصمت پيامبران\r\nهدف خدا از برانگيختن پيامبران و نازل كردن كتابهاى آسمانى ، هدايت انسان به سوى سعادت دنيوى و اخروى است كه در مراحل زير قابل مطالعه است .\r\n1 - بيان اعجاز پيامبر براى اثبات نبوت يا دفاع از خود در برابر منكران ، مىبايست نشانه‌ى خدادادى خود را نمايان سازد .\r\n وَ لَقَدْ أَرْسَلْنا مِنْ قَبْلِكَ رُسُلًا إِلى قَوْمِهِمْ فَجاؤُهُمْ بِالْبَيِّناتِ . .  . « 1 »\r\n« و پيش از تو پيامبرانى به سوى قومشان فرستاديم ؛ آنان با دلايل روشن به سراغ قوم خود رفتند . »\r\n2 - دعوت به يكتاپرستى همه‌ى پيامبران وظيفه‌ى دعوت انسان‌ها به سوى خداى يگانه را داشته‌اند .\r\n وَ لَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ . .  . « 2 »\r\n« ما در ميان هر جامعه‌اى رسولى برانگيختيم تا خداى يكتا را بپرستيد . »\r\n3 - اجراى عدالت ايجاد حكومت بر طبق عدل در جامعه ، يكى از آرمان‌هاى انسان‌ها است ، بر اين اساس همه‌ى پيامبران وظيفه اجراى عدالت را بر عهده دارند .\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ . .  . « 3 »\r\n« ما فرستادگان خود را با دلايل روشن فرستاديم ؛ و با آنان كتاب آسمانى و ميزان شناسايى حق از باطل نازل كرديم تا مردم قيام به عدالت كنند . »\r\n\r\n\r\n","description":"","footnote":"\r\n( 1 ) - روم ، 47 .\r\n( 2 ) - نحل ، 36 .\r\n( 3 ) - حديد ، 25 .\r\n","page_name":" 85 ","page_number":85},
  {"content":"\r\n\r\n4 - ايجاد بيم و اميد بيم و اميد دو عنصر مهم تربيت و هدايت است . پيامبر از اين دو مهم براى پيشرفت مقاصد خود در جهت تربيت انسان و نيز هدايت او به سعادت اخروى بهره مىبرد .\r\n يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً  . « 1 »\r\n« اى پيامبر ! ما تو را گواه و مژده دهنده و ترساننده فرستاديم . »\r\nاين هدف ، يعنى هدايت انسان ، تنها در پرتو پيامبرى محقق مىشود كه خود با تضمينى قوى در مسير هدايت قرار گرفته باشد .\r\nپيامبر راه نايافته ، گنهكار ، و نيز آن‌كه احتمال گناه در زندگى او برود ، قطعا توان هدايت را نخواهد يافت ، زيرا احتمال صدور گناه از وى ، موجب مىشود نتواند الگويى مطمئن براى انسان باشد . و در اين صورت حجت بر انسان تمام نخواهد شد .\r\nپس پيامبر بايد الگويى شايسته باشد تا بتواند امور محول به خود را بدرستى انجام دهد .\r\n لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ . .  . « 2 »\r\n« بىترديد رسول خدا براى شما سرمشق نيكى بود . »\r\n\r\nشبهه\r\nاگر پيامبران معصوم بوده‌اند ، پس چرا در قرآن كريم برخى گناهان به آنان اسناد داده شده است و يا مأمور به درخواست آمرزش و توبه شده‌اند و يا استغفار آنان بيان گرديده است ؟\r\nدر پاسخ اين شبهه بايد گناه را تعريف كرد و سپس به بررسى آياتى پرداخت كه\r\n\r\n\r\n","description":"","footnote":"\r\n( 1 ) - احزاب ، 45 .\r\n( 2 ) - احزاب ، 21 .\r\n","page_name":" 86 ","page_number":86},
  {"content":"\r\n\r\nبه گناه كردن پيامبران اشاره كرده است .\r\nگناه در يك تعريف ساده ، به كارى گفته مىشود كه رضايت خدا در آن نبوده و خداوند از آن نهى كرده است . پس نهى به تنهايى دلالت بر گناه بودن چيزى نمىكند ؛ بلكه از آن نهى بايد ناخشنودى خدا نيز پيدا شود .\r\nطبعا كشف ناخشنودى خدا ، از نشانه‌ها به دست مىآيد ؛ و اين نشانه‌ها ، نوع نهى را معين مىكند . نهى را با توجه به نشانه‌ها ، به دو بخش تقسيم مىنمايند كه عبارت است از :\r\n1 - نهى مولوى اين نهى دلالت بر درخواست ترك چيزى مىكند كه به انجام ندادن آن فرمان داده شده است . البته اين نهى يا به معناى جايز نبودن و حرمت عمل است ، مانند : نهى از شراب ، قمار ، خوردن مال يتيم و . . . به طبع لازمه‌ى ناديده گرفتن اين نهى ، عذاب و محروميت از رحمت الهى است ؛ و يا به معناى كراهت و ناپسند بودن عمل است ، مانند : نهى از خوردن پنير ، تخم‌مرغ ، جگر و . . . چنين نوعى از نهى دلالت بر حرمت نهى شده نكرده و انجام آن مستوجب آتش و حرمان از بهشت نيست .\r\n2 - نهى ارشادى نوعى از نهى است كه هيچ ارتباطى با آخرت ندارد . هدف از آن ، تنها بيان زيان‌هاى دنيوى است و نه چيز ديگر .\r\nبا اين توضيح مىتوان گفت : اولا : نهى درباره‌ى پيامبرانى كه نهى شده‌ى خدا را انجام داده‌اند ، مولوى نبوده ، بلكه ارشادى است . به بيان ديگر ، نهى از خوردن درخت ، اساسا نهى مولوى نيست ؛ زيرا اين نهى در بهشت يا باغى از باغهاى آن صورت گرفته و انسان در آن‌جا اساسا تكليف ندارد چه اينكه تكليف براى زمينيان است .\r\nثانيا : پيامبر ، بنده مقرب خداست ، او به خدا و قدرت و عظمت او آگاه است ، به همين جهت ، بايد خود را همواره در مسير نزديكى به او ببيند . پس حركت او براى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nرسيدن به محبوب در همه‌ى لحظات زندگى ضرورى است . و لذا كوچك‌ترين توقفى از وى ، گناه است ؛ زيرا آنچه براى ابرار حسنه است چه‌بسا براى مقربان گناه محسوب شود .\r\nثالثا : در قرآن از وعده‌ى عذاب بر كار هيچ پيامبرى سخن به ميان نيامده است ؛ آدم ، و هيچ يك از پيامبران ديگر در پى انجام اعمال نهى شده ، تهديد به عذاب نشدند ؛ اين مهم دليل قابل توجهى است بر اينكه ، نهى خدا بر كار آنان مولوى نبوده است .\r\nبا اين وصف انتساب گناه و ظلم به پيامبران و نيز درخواست آمرزش و يا خبر از استغفار آنان به معناى انجام گناه اصطلاحى نيست .\r\n\r\nعصمت امام\r\nبا توجه به ديدگاه شيعه مبنى بر اينكه امام پس از پيامبر ، منصوب از سوى خداوند بوده و وظيفه او تفسير شريعت و هدايت جامعه است ، مىبايست چون پيامبر الگوى كامل بوده باشد .\r\nتنها فرق اين دو در اين است كه پيامبر با خدا به وسيله‌ى وحى مرتبط بوده و امام با پيامبر مرتبط است .\r\nبنابراين چنين رهبرى چون پيامبر بايد از هر عيب و خطايى چه پيش از امامت و چه در زمان امامت مصون باشد ، تا بتواند به عنوان الگو پذيرفته شود ؛ امامى كه گناه كند ، هرچند پيش از امامت ، انزجار عمومى و ترديد آنان نخواهد گذاشت كه الگوى مناسب انسان‌ها باشد .\r\nآيه‌ى زير به اين مهم اشاره دارد .\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي \r\n\r\n","description":"","footnote":"","page_name":" 88 ","page_number":88},
  {"content":"\r\n\r\n قالَ لا يَنالُ عَهْدِي الظَّالِمِينَ  . « 1 »\r\n« به‌خاطر آور زمانى كه خداوند ، ابراهيم را با وسايل گوناگونى آزمود ، و او به خوبى از عهده آزمونها برآمد . خداوند فرمود : من تو را امام مردم قرار دادم . ابراهيم گفت : از نوادگان من نيز ؟\r\nخداوند فرمود : پيمان من به ستمكاران نمىرسد . »\r\nدر اين آيه ، امامت جامعه به گنهكار داده نشده است ؛ علاوه اينكه به انتصابى بودن امامت نيز اشاره شده است ؛ زيرا امامت ، عهد الهى است و اين عهد از سوى خدا ارزانى مىشود .\r\nطباطبايى صاحب « تفسير الميزان » ، در تفسير آيه از برخى اساتيد خود نقل مىكند كه انسان به حسب حصر عقلى بر چهار صنف است : « ظالم در تمام عمر ؛ عادل در تمام عمر ؛ ظالم در ابتداى عمر ؛ ظالم در پايان عمر . مطابق شأن ابراهيم عليه السّلام نيست كه براى اول و چهارم ، درخواست امامت كند ؛ لذا دو مورد دوم و سوم مىماند . آيه‌ى مورد سوم را نفى كرده است ، لذا تنها مورد دوم مىماند كه مىتواند امام باشد . » « 2 »\r\nعلاوه بر آيه‌ى بالا ، آيه‌ى تطهير نيز به پاك بودن على بن ابى طالب و دو فرزندش از گناه و خطا دلالت دارد .\r\n . . . إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً . .  . « 3 »\r\n« . . . خدا اراده نموده كه پليدى را از شما دفع نمايد و شما را كاملا پاك سازد . »\r\nآنچه در اين آيه آمده اين است كه خداوند اراده‌ى دور كردن پليدى و گناه از اهل بيت نموده است .\r\nفخر رازى در تفسير كبير خود ، آيه را مشتمل بر زنان پيامبر و پنج تن دانسته و\r\n\r\n\r\n","description":"","footnote":"\r\n( 1 ) - بقره ، 124 .\r\n( 2 ) - تفسير الميزان ، ج 1 ، ص 274 .\r\n( 3 ) - احزاب ، 33 .\r\n","page_name":" 89 ","page_number":89},
  {"content":"\r\n\r\nمىگويد :\r\nو اختلف الاقوال فى اهل البيت ، و الاولى يقال هم اولاده و ازواجه و الحسن و الحسين منهم و على منهم لانه كان من اهل بيته بسبب مباشرته ببنت النبى عليه السلام و ملازمته للنبى . « 1 »\r\n« درباره‌ى اهل بيت ، اقوال مفسران مختلف است و اولى اين است كه بگوييم اهل بيت پيامبر عبارت است از : فرزندان و زنان او و نيز حسن و حسين و همچنين على چون با دختر پيامبر مباشرت داشته و ملازم پيامبر بوده است ، از آنان است . »\r\nاراده\r\nاراده را مىتوان به دو گونه تصور نمود : اراده‌اى كه پس از آن و به محض حصول آن ، فعل محقق شود ، اين اراده را اراده تكوينى گويند ؛ و آن نوع از اراده كه حصول فعل پس از آن بستگى به شرايط ديگر است ، تشريعى نام نهاده‌اند . هردو نوع اراده براى خداوند قابل تصور است . آيه‌ى زير اشاره به اراده تكوينى خداوند دارد :\r\n إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  . « 2 »\r\n« دستور او اين است كه هرگاه به چيزى بگويد بشو مىشود . »\r\nاين اراده‌ى تكوينى است كه به محض تحقق آن ، خواسته‌ى خداوند محقق مىشود .\r\nاراده‌ى تشريعى خدا ، مانند دستورهاى عملى و اخلاقى الهى از قبيل اقيموا الصلواة ، اتو الزكاة ، لا يغتب و . . . است . تحقق اراده‌ى الهى در اين‌گونه امور ، بستگى به شرايطى دارد كه پس از ايجاد آنها به انسان داده مىشود .\r\nاراده‌اى كه در آيه به كار رفته اراده تشريعى نيست ؛ زيرا اراده‌ى تشريعى به پيراسته بودن تمام انسان‌ها صورت گرفته نه برخى . به‌طبع وجود چنين اراده‌اى در\r\n\r\n\r\n","description":"","footnote":"\r\n( 1 ) - تفسير كبير ، ج 25 ، ص 209 .\r\n( 2 ) - يس ، 82 .\r\n","page_name":" 90 ","page_number":90},
  {"content":"\r\n\r\nباره‌ى اهل بيت ، مدح آنان نيست ؛ آن‌كه موجب ستايش اين عده است ، آن است كه خداوند تكوينا اراده‌ى دورى اهل بيت از پليدى را كرده باشد . پس مراد از اراده در آيه‌ى شريفه ، اراده تكوينى است ؛ يعنى خدا اراده كرده پليدى را از اهل بيت بردارد .\r\nو چون اراده نموده حتما انجام گرفته است .\r\nنكته مهم\r\nبىشك اثبات عصمت پنج تن ، موجب لزوم تصديق گفتار آنان مىشود و روايات آنان حجّت شرعى مىگردد . از جمله اخبار وارد شده از آنان كه بيان‌كننده عصمت ديگر امامان مىباشد ، عبارت است از : ابن عباس مىگويد از رسول اللّه شنيدم كه فرمود :\r\nانا و على و الحسن و الحسين و تسعة من ولد الحسين مطهرون معصومون . « 1 »\r\n« من و على و حسن و حسين و نه تن از فرزندان حسين طاهر و معصوم هستيم . »\r\n\r\n\r\n","description":"","footnote":"\r\n( 1 ) - مناقب آل ابى طالب ، ج 1 ، ص 253 .\r\n","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nدانش غيب\r\nدر اينكه علم غيب چيست و عالم به آن كيست ؟ بحث‌هاى گسترده‌اى در مباحث كلامى برگرفته از اعتقادات كلامى و نيز روايات وارده از اولياى دين مطرح شده است .\r\nحاصل آن مباحث اين است كه دانش غيب منحصر به خداست و كسى جز او آگاهى به غيب ندارد ؛ ولى برخى كه با رفتار خود عصمت يافته‌اند و توان درك سرّ ازلّ دارند ، با كسب اجازه از خدا مىتوانند صاحب اين دانش شوند .\r\nآنچه در اين بخش از بحث طى مقدماتى خواهد آمد ، بيان استدلال اجمالى بر همين مدعاست .\r\n\r\nمقدمه‌ى اول\r\nانسان از دو چيز به نام جسم و روح تركيب يافته كه باهم بىارتباط نيستند . روح از سلامتى و بيمارى جسم خود ، فرحناك و بيمار مىگردد و جسم نيز تحت تأثير شادكامىها و ناراحتىهاى روح متأثر مىشود و بهبودى و بيمارى مىيابد .\r\nجسم ، موجودى مادى و زندان شده در حصار ماده است ، ولى روح بدون اين وابستگى ، توان سير و سلوك در عوالم ديگر را داشته و دانش‌هاى دريافتى خود را به جسم مىدهد . ( خواب‌هاى صادقانه ، گوياى اين حقيقت است ) .\r\nاين دو ، مانند دو كفه‌ى ترازو مىباشند كه تقويت يكى ، موجب تنزل ديگرى مىشود . در روايات ، از اين دو به دو هوو تعبير شده است كه رضايت يكى ، نشانه‌ى نارضايتى ديگرى است . « 1 »\r\n\r\n\r\n","description":"","footnote":"\r\n( 1 ) - ر . ك : بحار الانوار ، ج 70 ، ص 122 .\r\n","page_name":" 93 ","page_number":93},
  {"content":"\r\n\r\nآنان كه به شيوه‌هاى نادرست ، به جسم خود آزار مىرسانند و جسم خود را در وضعيت سخت « يوگا » قرار مىدهند ، مىتوانند روح خويش را به پرواز درآورده و ناكرده‌هاى ديگران را عملى سازند .\r\nهرچند اسلام با گوشه‌گيرى و آزار جسم مخالفت است ، ولى نتيجه را مردود نمىشمارد . اسلام راه پيشرفت روح را در عبادت و اطاعت حقّ تعالى و به عنوان فيض الهى مىداند .\r\nپس اساس امكان داشتن دانش به غيوب ، عقلا مردود نيست . چه اينكه ترديد در اين امر ، به ترديد در وجود روح برمىگردد و آن بالبداهه مردود است .\r\n\r\nمقدمه دوم\r\nانسان موجودى اجتماعى است و زندگى او وابسته به اجتماع است ، براى اينكه اين موجود اجتماعى بتواند به زندگى اجتماعى خود ادامه دهد ، لازم است كه ديدى مثبت به اجتماع پيرامون خود داشته باشد . نگاه منفى ، او را از اجتماع فرارى مىدهد و موجودى فردى مىگرداند ؛ و انسان فردى حيات كاملى نخواهد داشت .\r\nبر همين اساس ، خداوند عيوب انسان را بر او پوشانيده است . به‌گونه‌اى كه كسى را قادر بر يافتن عيوب ديگرى نيست .\r\nهمين موضوع از دريچه‌ى « الانسان حريص على ما منع » انسان را وامىدارد كه به هر صورت ممكن توان دسترسى به پرونده‌هاى شخصى افراد را بيابد و راز زندگى ديگران را آشكار سازد . چنين چيزى هم نياز درون آدمى را مرتفع مىسازد و هم راه دفع ديگران را هموار مىنمايد و به هر روى انسان را در ماندن خويش كمك مىدهد ؛ اين همان راز بقايى است كه در جنگل با نابودى همنوع آشكار مىشود و در انسان ، از راه محو شخصيت وى با راه يافتن به باطن او امكان‌پذير است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nمقدمه‌ى سوم\r\nپيامبرى كه براى هدايت بشر از سوى خدا فرستاده شده است « 1 » ، براى اثبات موقعيت خود نيازمند اعجاز است . معجزه كه ابزار تدافعى پيامبران در برابر منكران نبوت است ، به شكل‌هاى گوناگون آشكار مىشود . شكلى كه هماهنگ با ظرفيت موجود زمان بوده و گاه با تبديل عصا به اژدها و يا زنده شدن آن‌كه همه از او قطع اميد كرده‌اند ، نمايان مىشود و نيز گاهى با بيانى فراتر از همه‌ى بيان‌ها از نظر لفظ و محتوا .\r\nاين اعجاز چگونه محقق مىشود ؟ مگر نه اين است كه همه‌ى كارها برپايه‌ى اصل علت و معلول محقق مىشود و اين قانون الهى ، هرگز خلل نمىپذيرد ؟ پاسخ اين پرسش كه ما را به هدف نزديك‌تر مىسازد ، اين است كه پيامبر كه بنده‌ى برگزيده خداست و از راه اطاعت و عبادت خالق بىهمتا به او نزديك‌تر شده است ، با ديدى گسترده كه خدا به او ارزانى داشته است ، توان يافته تا فرمولى را بيابد كه عصا را اژدها سازد ؛ فرمولى كه ديگران از يافتن آن عاجز هستند ، كه اگر مىيافتند ، آنان نيز توان همان اعجاز را داشتند .\r\n\r\nمقدمه‌ى چهارم\r\nتنها مايه‌ى دانش به غيب ، شناخت كتاب خداست . اين شناخت ، موجب كشف فرمول پديد آمدن معلول از علت خاص مىشود .\r\nخداوند به اين مهم در سرگذشت سليمان و بلقيس اشاره مىكند ؛ اعجازى كه آصف بن برخيا انجام داد ، برپايه دانستن چيزى از كتاب خدا بود . او توانست با همين معرفت محدود ، تخت بلقيس را در چشم برهم زدنى در برابر چشمان سليمان آشكار سازد و آن را از سرزمين « سبأ » به كاخ سليمان آورد .\r\n\r\n\r\n","description":"","footnote":"\r\n( 1 ) - و همچنين امامى كه هم از ناحيه وى ، براى تشريح شريعت پيامبر مأمور مىشود .\r\n","page_name":" 95 ","page_number":95},
  {"content":"\r\n\r\nخداوند آصف را چنين توصيف مىكند :  . . . الَّذِي عِنْدَهُ عِلْمٌ مِنَ الْكِتابِ . .  . « 1 »\r\nدر حديثى قدسى آمده است : يا ابن آدم انا غنى لا افتقر ، اطعنى فيما امرتك اجعلك غنيا لا تفتقر . يا ابن آدم انا حى لا اموت ، اطعنى فيما امرتك اجعلك حيا لا تموت . يا ابن آدم انا اقول للشى كن فيكون ، اطعنى فيما امرتك اجعلك تقول للشى كن فيكون . « 2 »\r\n« اى بنى آدم ! من ثروتمندى هستم كه فقر ندارد ، ؛ به آنچه تو را فرمان داده‌ام ، اطاعتم كن ؛ تو را ثروتمندى گردانم كه فقر در پى آن نباشد . اى بنى آدم ! من زنده‌اى هستم كه مرگ ندارد ؛ به آنچه تو را امر كرده‌ام ، اطاعتم كن ؛ تو را زنده‌اى گردانم كه مرگ نداشته باشد . اى بنى آدم ! من به چيزى امر كنم محقق شود ؛ به آنچه تو را امر كرده‌ام ، اطاعتم كن ؛ تو را قدرتى دهم كه به هرچه امر كنى محقق شود . »\r\nپس دانش غيب با داشتن كتاب و آگاهى از آن به دست مىآيد . آيه‌ى زير همين موضوع را بيان نموده است .\r\n  كَلَّا لَوْ تَعْلَمُونَ عِلْمَ الْيَقِينِ لَتَرَوُنَّ الْجَحِيمَ   . « 3 »\r\n« چنان نيست كه شما مىپنداريد ؛ اگر شما علم اليقين به آخرت داشتيد ، جهنم را خواهيد ديد . »\r\nروايات زيادى نيز در اين باره از پيامبر خدا وارد شده است . كه از جمله آنها :\r\nلولا ان الشياطين يحومون على قلوب بنى آدم لنظروا الى ملكوت السموات . « 4 »\r\n« اگر شياطين گرد دل بنى آدم نمىچرخيدند ، آنان به ملكوت آسمان مىنگريستند . »\r\nنيز فرموده است :\r\nاحذروا فراسة المؤمن فانّه ينظر بنور اللّه و ينطق بتوفيق اللّه . « 5 »\r\n\r\n\r\n","description":"","footnote":"\r\n( 1 ) - نمل ، 40 .\r\n( 2 ) - بحار الانوار ، ج 90 ، ص 376 .\r\n( 3 ) - تكاثر ، 5 .\r\n( 4 ) - بحار الانوار ، ج 56 ، ص 163 .\r\n( 5 ) - كنز العمال ، ج 11 ، ص 8 ، ش 30731 .\r\n","page_name":" 96 ","page_number":96},
  {"content":"\r\n\r\n« از فراست مؤمن بپرهيز كه او با نور خدا مىبيند و به كمك و توفيق او مىگويد . »\r\nآنچه از اين مقدمات دانسته مىشود ، اين است كه علم به غيب عقلا قابل انكار نيست ؛ و با توجه به بعد روحانى انسان و وظايف داده شده به وى ، علاوه بر امكان آن براى هر انسانى ، پيامبران براى انجام وظيفه‌ى خود به داشتن چنين دانشى نيازمندند .\r\nجسم مادى ، موجودى زمانى است ؛ و گذشته و حال و آينده براى او مطرح است ؛ ولى روح غير مادى است و مقيد به زمان نيست ؛ در اين صورت ، امكان كشف آنچه كه ما علم به آن را در آينده مىيابيم ، براى او امكان‌پذير است .\r\nپس در واقع دانش غيب ، كشف واقعيت موجود است . عالم به اين دانش ، حوادث و رخدادهايى را مىبيند كه با تصور مادى ، آينده فرض مىشود ؛ ولى حقيقت اين است كه اين امور هم‌اينك وجود دارد .\r\nپس با وجود مقتضى در پيامبران و نبود مانع از سوى خداوند ، وجود علم به غيب در آنان مبرهن مىشود . زيرا اينان بندگان برگزيده‌ى خدا هستند ، و خدا براى هدايت انسان ، معارفى را در اختيارشان قرار داده تا آنان وظيفه‌ى خود را انجام دهند و خدا نيز حجت را بر بندگان خويش تمام نمايد .\r\n\r\nدانش غيب پيامبران در قرآن\r\nدر قرآن كريم بارها به بهره‌گيرى فرستادگان خدا از دانش غيب اشاره شده ، كه اينك به نمونه‌هايى از آنها اشاره مىشود .\r\n1 - يوسف پس از اينكه ماهيت خويش را نزد برادرانش آشكار ساخت ، فرمود :\r\n اذْهَبُوا بِقَمِيصِي هذا فَأَلْقُوهُ عَلى وَجْهِ أَبِي يَأْتِ بَصِيراً وَ أْتُونِي بِأَهْلِكُمْ أَجْمَعِينَ  . « 1 »\r\n« اين پيراهن مرا ببريد و بر صورت پدرم بيندازيد ، بينا مىشود و همه‌ى نزديكان خود را نزد\r\n\r\n\r\n","description":"","footnote":"\r\n( 1 ) - يوسف ، 93 .\r\n","page_name":" 97 ","page_number":97},
  {"content":"\r\n\r\nمن بياوريد . »\r\nدانش يعقوب به درمان چشمانش ، و دانش يوسف به انجام اين مهم ، پس از بوييدن پيراهن ، از علوم غيب است .\r\n2 - مسخر بودن انس و جن و جماد و نبات و حيوان در قرآن كريم براى سليمان وارد شده است . « 1 »\r\n3 - آفرينش پرندگان و زنده كردن مردگان به عيسى نسبت داده شده است . « 2 » وى مىدانست كار او موجب آفرينش پرنده و زنده شدن مردگان مىشود .\r\nقرآن كريم ، اين دانش را انحصارى پيامبران نمىداند ؛ بلكه به بندگان گوش به فرمان ديگرش كه پيامبر نبوده‌اند ، ارزانى داشته است . آصف بن برخيا كه به او اشاره شد ، از اين دسته است . سليمان پيامبر كه از وجود قومى خورشيدپرست به رهبرى بلقيس با تاج و تختى با شكوه آگاهى يافته بود ، به اطرافيانش فرمود : چه كسى توان دارد اين تخت را در اين‌جا حاضر سازد . كسى كه خدا او را از علم به كتاب بهره‌مند ساخته بود ، گفت : من توان چنين كارى در چشم برهم زدنى دارم . « 3 »\r\nشبهه دانش غيب منحصر به خداست ، چگونه ممكن است به بشر داده شده باشد ؟ خدا مىفرمايد :  قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ . .  . « 4 »\r\n« بگو : كسانى كه در آسمان‌ها و زمين هستند غيب نمىدانند جز خدا . »\r\n وَ لِلَّهِ غَيْبُ السَّماواتِ وَ الْأَرْضِ وَ إِلَيْهِ يُرْجَعُ الْأَمْرُ كُلُّهُ . .  . « 5 »\r\n« و غيب آسمان‌ها و زمين ، تنها از آن خداست ، و همه‌ى كارها به سوى او بازمىگردد . »\r\n\r\n\r\n","description":"","footnote":"\r\n( 1 ) - انبياء ، 81 .\r\n( 2 ) - آل عمران ، 49 .\r\n( 3 ) - نمل ، 38 تا 40 .\r\n( 4 ) - نمل ، 65 .\r\n( 5 ) - هود ، 123 .\r\n","page_name":" 98 ","page_number":98},
  {"content":"\r\n\r\nدر پاسخ اين شبهه مىتوان گفت : اولا : قابل انكار نيست كه دانش غيب منحصر به خداست . آنچه ما گفتيم ، اين است كه خداوند بخشى از اين دانش را براى هدايت انسان‌ها در اختيار انسانى برگزيده گذاشته است و اين قطعا با آيات بالا منافات ندارد .\r\nثانيا : هرچند در آيات بالا دانش غيب از غير خدا نفى شده است ، ولى مراد از غير خدا در اين دسته از آيات ، منكران و دشمنان هستند ؛ زيرا اين آيات در برابر دشمنى و سرسختى آنان وارد شده است . پس اساسا در اين آيات دانش غيب از كسانى كه از اين دانش براى اجراى فرامين الهى بهره مىبرند ؛ نفى نشده است .\r\nشبهه‌ى ديگر انسان ممكن الوجود و محدود است ؛ و انسان محدود ، قادر به ديدن نامحدود نمىشود ؛ پس چگونه توان دارد به دانش غيب آگاه گردد ؟\r\nدر پاسخ اين شبهه بايد گفت انسان موجودى دو بعدى است : از آن نظر كه جسمانى است ، محدود است ؛ و از آن نظر كه روحانى است و از روح الهى در او دميده شده است ، موجودى نامحدود بوده و حدّ مكان و زمان او را محدود نمىكند .\r\nعلاوه اينكه دانش غيب او در حد خود اوست ؛ انسان مخلوقى زمينى است كه بخشى از دانش غيب داده شده از سوى خدا را به اندازه‌ى گنجايش خود دريافت كرده است .\r\n\r\nدانش غيب امامان\r\nاز آنچه گذشت ، دريافتيم كه دانش غيب ، موهبتى خدايى است كه خداوند به پيامبرش براى هدايت انسان ارزانى مىدارد . حال از آنجا كه امام از سويى بنده‌ى خالص خداست كه با عصمت خدادادى مخلص شده است و از سوى ديگر مروّج شريعت پيامبر است ؛ همان شرايط پيامبر را داراست ؛ و لذا او هم مىتواند اين موهبت الهى را كسب نمايد و صاحب همان كلماتى شود كه بتواند او را به حقايق\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nامور آشنا نمايد .\r\nانسان‌ها در يك جايگاه نيستند ؛ آنانى كه در راه تقويت روح خويش گام برداشته‌اند ، به همان اندازه توان تصرف در محيط اطراف خود را دارند .\r\nنفس امام به واسطه‌ى عصمت و القاى كلمات به او ، نسبت به نفوس ديگر انسان‌ها از قدرت ادراك قويترى نسبت به محيط اطراف و عوالم ديگر برخوردار است ؛ بنابراين ، آنچه را ديگران نمىبينند و يا با اكتساب مىبينند ، او بدون نياز به ابزار مىبيند . پس دانش او به اطراف ، از نوع دانش حضورى يعنى حضور المعلوم عند العالم بدون الحاجة الى شىء است .\r\nعلاوه اينكه علت اعتقاد شيعه به دانش غيب امام ، آيات و روايات وارد شده در اين‌باره است ، كه به برخى از آنها اشاره مىشود .\r\n1 - آياتى كه دلالت بر نوعى دانش خاص دارد و به گواهى اسباب نزول مذكور در كتابهاى تفسيرى اهل سنت ، مراد آنها على بن ابى طالب است . از جمله اين آيات :\r\n-  . . . وَ مَنْ عِنْدَهُ عِلْمُ الْكِتابِ  . « 1 »\r\n« كسى كه دانش كتاب نزد اوست . »\r\nتفسير « الجامع لاحكام القرآن » ، « تفسير ثعلبى » ، « الاتقان » سيوطى و . . . ، رواياتى نقل كرده‌اند كه مراد از اين آيه ، على است . « 2 »\r\nدر اين آيه ، على داراى علم كتاب معرفى شده است ، در حالى كه در آيه  . . . الَّذِي عِنْدَهُ عِلْمٌ مِنَ الْكِتابِ . .  . « 3 » ، آصف داراى بخشى از علم كتاب بوده است .\r\nبرخى از مفسران ، آيه را درباره‌ى عبد اللّه بن سلام دانسته‌اند ، ولى طبرى از\r\n\r\n\r\n","description":"","footnote":"\r\n( 1 ) - رعد ، 43 .\r\n( 2 ) - تفسير الجامع لاحكام القرآن ، ج 9 ، ص 336 ؛ تفسير ثعلبى ، ج 5 ، ص 302 ؛ الاتقان ، ج 1 ، ص 13 .\r\n( 3 ) - نمل ، 40 .\r\n","page_name":" 100 ","page_number":100},
  {"content":"\r\n\r\nابى بشر نقل مىكند كه از سعيد بن جبير پرسيدم آيا مراد اين آيه عبد اللّه بن سلام است ؟ وى گفت : چگونه اين مطلب درست باشد در حالى كه اين سوره مكى است و عبد اللّه بن سلام در « مدينه » مسلمان شده است . « 1 »\r\nفخر رازى بدون آوردن هيچ برهانى ادعا كرده است ممكن است تمام سوره مكى بوده ولى اين يك آيه‌ى مدنى باشد . « 2 »\r\n-  . . . وَ تَعِيَها أُذُنٌ واعِيَةٌ  . « 3 »\r\n« . . . و گوشهاى شنوا آن را دريابد . »\r\n« تفسير طبرى » ، « تفسير ابن كثير » ، « تفسير در المنثور » ، « تفسير كبير » و « كنز العمال » ، رواياتى نقل كرده‌اند كه مراد از گوش شنوا ، على بن ابى طالب است .\r\nمطابق اين روايات ايشان گفته است : من چيزى از رسول خدا نشنيده‌ام كه فراموش كرده باشم . ما سمعت شيئا من رسول اللّه فنسيته . « 4 »\r\n2 - در منابع شيعى رواياتى آمده است كه دلالت بر نوعى دانش خاص براى امامان مىنمايند :\r\n- ربعى بن عبد اللّه عن ابى عبد اللّه : ابى اللّه ان يجرى الاشياء الا بأسباب فجعل لكل شىء سببا و جعل لكلّ سبب شرحا و جعل لكل شرح علما و جعل لكل علم بابا ناطقا ، عرفه من عرفه و جهله من جهله ، ذاك رسول اللّه و نحن . « 5 »\r\n« ربعى نيز از جعفر صادق نقل مىكند كه خدا پرهيز دارد از اينكه امور را از غير مسير خود جارى كند ، او براى هر چيزى سببى قرار داده و براى هر سببى راهى معين نموده و هر راهى\r\n\r\n\r\n","description":"","footnote":"\r\n( 1 ) - تفسير جامع البيان ، ج 13 ، ص 232 ؛ تفسير قرطبى ، ج 9 ، ص 336 .\r\n( 2 ) - تفسير كبير ، ج 19 ، ص 70 .\r\n( 3 ) - حاقة ، 12 .\r\n( 4 ) - تفسير طبرى ، ج 29 ، ص 31 ؛ تفسير ابن كثير ، ج 4 ، ص 413 ؛ تفسير در المنثور ، ج 6 ، ص 260 ؛ تفسير كبير ، ج 30 ، ص 106 ؛ كنز العمال ، ج 6 ، ص 408 .\r\n( 5 ) - كافى ، ج 1 ، ص 183 .\r\n","page_name":" 101 ","page_number":101},
  {"content":"\r\n\r\nدانشى دارد و هر دانشى را گوينده‌اى است . هركه گوينده را شناخت شناخت و هركه نشناخت نشناخت ، آن گوينده رسول خدا و ما هستيم . »\r\n- عن هشام بن الحكم عن ابى عبد اللّه : ان اللّه لا يجعل حجّة فى ارضه يسأل عن شىء فيقول لا ادرى . « 1 »\r\n« هشام هم از وى نقل مىكند : خدا حجتى بر زمين قرار نمىدهد كه از او چيزى پرسيده شود و او بگويد نمىدانم . »\r\n3 - نشانه‌هاى تاريخى كه دلالت بر وجود دانش غيبى امامان دارد . اين نشانه‌ها كه تاريخ به ثبت رسانيده است بسيار زيادند و از مجموعه آنها تواتر معنوى به دست مىآيد . برخى از آنها كه مربوط به على است گذشت . اينك به چند نمونه‌ى ديگر توجه كنيد .\r\n- ابن عطامكى مىگويد : مشتاق ديدار امام باقر بودم ، به « مدينه » آمدم ، در ميان راه به سرماخوردگى دچار شدم و نيمه شب به در خانه وى رسيدم . با خود گفتم در بزنم يا صبر كنم تا صبح شود . در همين فكر بودم كه صداى امام بلند شد و به كنيزش فرمود : در را براى ابن عطا باز كن كه امشب سرماى سختى خورده است . افتحى الباب لابن عطاء فقد اصابه فى هذه الليلة برد . « 2 »\r\n- ابو كهمس مىگويد : شبى زيبايى دختركى مرا وسوسه كرد ؛ دست به سينه‌اش زدم ، صبح آن روز به حضور امام صادق رسيدم ؛ فرمود : از كار ديشبت توبه كن . يا ابا كهمس تب الى اللّه مما صنعت البارحة . « 3 »\r\n\r\nشبهه\r\nعلى به شهادت و نيز مشخصات قاتل خود آگاه بوده است ، حسين هم به\r\n\r\n\r\n","description":"","footnote":"\r\n( 1 ) - كافى ، ج 1 ، ص 227 .\r\n( 2 ) - بصاير الدرجات ، ج 5 ، ص 273 .\r\n( 3 ) - بحار الانوار ، ج 47 ، ص 71 .\r\n","page_name":" 102 ","page_number":102},
  {"content":"\r\n\r\nشهادت خود آگاه بود و . . . ، با اين وصف ، اولا : ورود آنان به قربانگاه ، وقوع در هلاكت است كه قرآن كريم از آن نهى نموده است .\r\n . . . وَ لا تُلْقُوا بِأَيْدِيكُمْ إِلَى التَّهْلُكَةِ . .  . « 1 »\r\n« . . . خود را به دست خود به هلاكت نيفكنيد . »\r\nثانيا : اگر آنان با اينكه مىدانستند به شهادت مىرسند ، به تقدير الهى وارد مقتل خويش شده باشند ، در اين صورت شهادت فضلى براى آنان نيست چه اينكه شهادت به اين صورت براى آنان مقدر شده و آنان ناچار به پيمودن اين راه بوده‌اند .\r\nاين شبهه ، از شبهات ديرين است و پاسخهاى متعددى به آن داده شده است . از آنجا كه پاسخهايى از زبان امامان و نيز مرحوم مفيد ، شيخ طوسى ، علامه حلى در كتاب‌هاى تاريخى و كلامى نقل شده است . آنچه كه مىتوان در اينجا مطرح نمود ، اين است :\r\nعلى بن موسى الرضا ، در پاسخ پرسش « حسن بن جهم » از اينكه چگونه با اينكه على مىدانست كشته مىشود به مقتل رفت ؟ گفته است : بلى ، ولى وى آن شب مخير بود به اينكه نرود و بماند و يا برود و مقدرات الهى را به انجام رساند .\r\nذلك كان و لكنه خيّر فى تلك الليلة لتمضى مقادير اللّه عزّ و جلّ . « 2 »\r\nمانند اين روايت نيز از محمد باقر نقل شده است ، وى گفته است :\r\nلما انزل اللّه تعالى النصر على الحسين بن على ، حتى كان بين السماء و الارض ثم خيّر النصر او لقاء اللّه ، فاختار لقاء اللّه تعالى . « 3 »\r\n« چون خدا پيروزى را بر حسين نازل كرد ، وى مخير شد آن را برگزيند يا ديدار خدا را ؛ و او ديدار با خدا را پذيرفت . »\r\n\r\n\r\n","description":"","footnote":"\r\n( 1 ) - بقرة ، 195 .\r\n( 2 ) - كافى ، ج 1 ، ص 259 .\r\n( 3 ) - كافى ، ج 1 ، ص 465 .\r\n","page_name":" 103 ","page_number":103},
  {"content":"\r\n\r\nپس امام ، ناچار نبوده است ، بلكه مخير بوده است كه شهادت را بپذيرد يا زندگى را و چون مقدر الهى شهادت بوده تا آثار خاص آن از جمله ثبات دين ، امتحان انسان‌ها و . . . محقق شود ، به همان تقدير خشنود بوده‌اند .\r\nپاسخ دوم اين شبهه ، پاسخ شيخ مفيد است . وى مىگويد : « امام به حوادث و اتفاقات به نحو جزيى و تفصيلى آگاه نيست ؛ آنچه اجماعى شيعه است ، اين است كه امام فقط كليات آنها را مىداند . پس امام ، علم به موضوع وقايع آينده و جزييات آنها ندارد بلكه دانش او به كليات آنها تعلق گرفته است . » « 1 »\r\nتقريبا همين نظر را سيد مرتضى پذيرفته است . اين مطلب را مرحوم طبرسى نقل كرده است . « 2 »\r\nعلامه حلى نيز قريب به همين نظريه را مطرح نموده است . ايشان مىفرمايد :\r\n« احتمال مىرود امام ، زمان و مكان قتل را نداند . » « 3 »\r\nالبته علامه حلى مىگويد : پاسخ مناسب ديگر اين است كه امام مأمور است و عمل مكلف به شهادت ، وقوع در هلاكت نيست . او اگر در مقتل حاضر نشود ، وظيفه‌اش را انجام نداده است .\r\nپاسخ سوم اين است كه هرچند امام به حوادث آينده آگاه است ، ولى چه‌بسا در آنچه قرار شده انجام گيرد ، بدا صورت پذيرد و خداوند از مقدرات گذشته خود دست بردارد . پس دانش غيب هركسى مقيد به عدم تحقق بدا از ناحيه ربّ جليل است . « 4 »\r\n\r\n\r\n","description":"","footnote":"\r\n( 1 ) - مصنفات مفيد ، ج 6 ، ص 69 .\r\n( 2 ) - تلخيص الشافى طوسى ، ج 4 ، ص 188 .\r\n( 3 ) - اجوبة المسايل المهنايية ، ص 148 .\r\n( 4 ) - بحث بدا در همين مجموعه مطرح شده است .\r\n","page_name":" 104 ","page_number":104},
  {"content":"\r\n\r\n\r\nامام مهدى\r\nيكى از مباحث زيرمجموعه‌ى بحث امامت ، مهدويت است . بنابر اعتقاد شيعيان ، امام مهدى فرزند نهم حسين بن على ، در سال 255 متولد شده است . او از سال 261 ، زعامت و ولايت جامعه‌ى اسلامى را تاكنون عهده‌دار بوده است . وى روزى به اذن الهى آشكار خواهد شد و حكومت عدل را در سراسر گيتى محقق خواهد ساخت .\r\nدر اين راستا ، عموم اهل سنت معتقدند كه يكى از فرزندان رسول خدا برانگيخته مىشود . وى وظيفه ايجاد حكومت عدل را در جهان عهده‌دار است ؛ و به اين مهم مىرسد ولى او هنوز زاده نشده است .\r\nدر اين بحث ، براهين و سندهاى شيعه بر تولد و زندگى ايشان مطرح مىشود .\r\n\r\nمهدى كيست ؟\r\nمهدى از نوادگان رسول خداست ، او فرزند فاطمه بوده و نهمين فرزند از فرزندان حسين است .\r\nمتون حديثى اهل سنت سرشار از اخبارى است كه در اين زمينه وارد شده است .\r\nاينك به برخى از آنها كه از رسول خدا نقل شده است ، اشاره مىشود :\r\n- المهدى منا اهل البيت يصلحه اللّه فى ليلة . « 1 »\r\n« مهدى از ما اهل بيت است ، خدا كار او را در يك شب اصلاح كند . »\r\n\r\n\r\n","description":"","footnote":"\r\n( 1 ) - مسند احمد حنبل ، ج 1 ، ص 84 ؛ المصنف ابن ابى شيبة ، ج 8 ، ص 678 ؛ جامع الصغير سيوطى ، ج 2 ، 672 .\r\n","page_name":" 105 ","page_number":105},
  {"content":"\r\n\r\n- لو لم يبق من الدهر الا يوم لبعث اللّه رجلا من اهل بيتى يملؤها عدلا كما ملئت جورا . « 1 »\r\n« اگر روزى از عمر دنيا نماند ، خدا كسى از اهل بيت مرا برمىانگيزد كه زمين پر شده از فساد را از عدل پر كند . »\r\n- المهدى من عترتى من ولد فاطمة . « 2 »\r\n« مهدى از عترت من و از فرزندان فاطمه است . »\r\nنيز نقل شده است : المهدى من هذه الامة و هو الذى يؤم عيسى بن مريم . « 3 »\r\n« مهدى از اين امت بوده و او كسى است كه عيسى به وى اقتدا مىكند . »\r\nبخشى ديگر از روايات ، به بيان جانشينى دوازده خليفه پس از رسول خدا تصريح نموده‌اند .\r\n- لا يزال هذا الدين قائما ما كان ( فى الناس ) اثنا عشر خليفة كلهم من قريش . « 4 »\r\n« اين دين همواره ماندگار است تا اينكه دوازده خليفه ميان مردم كه همگى از قريش هستند خلافت پس از من را عهده‌دار شوند . »\r\nاين حديث ، متواتر معنوى است ؛ و با واژه‌هاى مختلفى ، بارها نقل شده است . « 5 »\r\n« مسند احمد » حديث را به صورت زير نقل كرده است :\r\n\r\n\r\n","description":"","footnote":"\r\n( 1 ) - سنن ابى داوود ، ج 2 ، ص 310 ؛ المصنف ابن ابى شيبة ، ج 8 ، ص 679 ؛ جامع الصغير سيوطى ، ج 2 ، ص 438 .\r\n( 2 ) - جامع الصغير سيوطى ، ج 2 ، ص 672 ؛ كنز العمال ، ج 14 ، ص 264 ، ش 38662 .\r\n( 3 ) - المصنف ابن ابى شيبة ، ج 8 ، ص 679 .\r\n( 4 ) - البداية و النهاية ، ج 6 ، ص 215 و 221 .\r\n( 5 ) - صحيح بخارى ، ج 9 ، ص 101 ؛ صحيح مسلم ، ج 6 ، ص 3 ؛ مسند احمد ، ج 5 ، ص 86 و 87 و 92 و . . . ، سنن ابى داوود سجستانى ، ج 2 ، ص 309 ؛ المستدرك على الصحيحين ، ج 3 ، ص 617 ؛ كنز العمال ، ج 12 ، ص 32 به بعد .\r\n","page_name":" 106 ","page_number":106},
  {"content":"\r\n\r\n- لا يزال هذا الدين قائما حتى تقوم الساعة او ( و ) يكون عليكم اثنا عشر خليفة كلهم من قريش . « 1 »\r\n« اين دين همواره تا قيامت ماندگار است تا اينكه دوازده خليفه كه همگى از قريش هستند بيايند . »\r\nاحمد بن حنبل در « مسند » خود به نقل از مسروق از عبد اللّه بن مسعود آورده است كه پيامبر درباره‌ى تعداد خلفاى پس از خود فرموده است : دوازده نفرند به تعداد نقيبان بنى اسراييل .\r\n- اثنا عشر كعدة نقباء بنى اسرائيل . « 2 »\r\nاحمد بن حنبل نيز آورده است :\r\n- ان هذا الدين لا يزال عزيزا الى اثنى عشر خليفة . « 3 »\r\n« كنز العمال » و « تهذيب الكمال » نيز آورده‌اند :\r\n- لا يزال هذا الدين عزيزا منيعا الى اثنى عشر كلهم من قريش . « 4 »\r\n- لا يزال هذا الدين قائما حتى يكون عليهم اثنا عشر اميرا . « 5 »\r\n\r\nمراد از دوازده خليفه\r\nمراد از خلفا ، در حديث الخلفاء بعدى اثنا عشر كيست ؟\r\nاهل سنت در تبيين دوازده خليفه اقوال مختلفى ذكر كرده‌اند كه توجه به آنها ضرورى است .\r\n- ابن كثير مىگويد : « دوازده خليفه عبارت است از : خلفاى اربعه ، عمر بن\r\n\r\n\r\n","description":"","footnote":"\r\n( 1 ) - مسند احمد ، ج 5 ، ص 89 ؛ صحيح مسلم ، ج 6 ، ص 4 .\r\n( 2 ) - مسند احمد ، ج 1 ، ص 398 .\r\n( 3 ) - مسند احمد ، ج 5 ، ص 93 .\r\n( 4 ) - كنز العمال ، ج 12 ، ص 32 ، ش 33850 .\r\n( 5 ) - تهذيب الكمال ، ج 33 ، ص 273 .\r\n","page_name":" 107 ","page_number":107},
  {"content":"\r\n\r\nعبد العزيز ، برخى از بنى عباس ، و مهدى كه از آنان است . » « 1 »\r\n- قاضى دمشقى مىگويد : « دوازده خليفه عبارت است از : خلفاى اربعه ، معاويه ، يزيد بن معاويه ، عبد الملك بن مروان و چهار فرزندش ( وليد ، سليمان ، يزيد ، هشام ) عمر بن عبد العزيز . » « 2 »\r\n- ابو طيب شمس الحق عظيم آبادى در شرح « سنن ابى داوود » آورده است :\r\nدوازده خليفه عبارت است از : خلفاى اربعه ، معاويه ، عبد الملك بن مروان ، چهار فرزندش ، عمر بن عبد العزيز ، وليد بن يزيد بن عبد الملك . ايشان از مالك بن انس نقل كرده كه عبد اللّه بن زبير نيز از آنان است و سپس قول مالك را نپذيرفته است و روايتى به نقل از عمر و عثمان از پيامبر نقل كرده كه سلطه عبد اللّه بن زبير از مصايب اين امت است . « 3 »\r\nعظيم‌آبادى نيز از حافظ نقل كرده كه دوازده خليفه عبارت است از : خلفاى اربعه ، عمر بن عبد العزيز ، برخى از عباسيان و مهدى كه در روايات زيادى به آمدن وى بشارت داده شده است . « 4 »\r\n- « السلوك » نيز آورده است : دوازده خليفه عبارت است از : خلفاى اربعه ، حسن بن على كه خود را براى حفظ خون مسلمانان خلع كرد . ايشان بنى اميه را در گروه خلفا داخل نكرده ، زيرا آنان پادشاهى مىكردند نه خلافت ، و نيز بنى عباس را داخل ننموده ؛ زيرا آنان موجب زوال نام عرب شدند و ترك‌ها را تقويت بخشيدند . « 5 »\r\n« تحفة الاحوذى » مىنويسد : تا پيش از قيامت بايستى اين تعداد تكميل شود . تا كنون خلفاى اربعه و نيز شش نفرى كه در سال 500 در اندلس خود را خليفه\r\n\r\n\r\n","description":"","footnote":"\r\n( 1 ) - تفسير ابن كثير ، ج 2 ، ص 34 .\r\n( 2 ) - شرح العقيدة الطحاوية قاضى دمشقى ، ج 1 ، ص 553 .\r\n( 3 ) - عون المعبود فى شرح سنن ابى داوود ، ج 11 ، ص 246 .\r\n( 4 ) - عون المعبود فى شرح سنن ابى داوود ، ج 11 ، ص 246 .\r\n( 5 ) - السلوك فى طبقات العلماء و الملوك ، ج 1 ، ص 174 .\r\n","page_name":" 108 ","page_number":108},
  {"content":"\r\n\r\nشمرده‌اند از آنانند . همچنين احتمال مىرود مراد از دوازده خليفه ، در زمان عزت خلافت و قدرت اسلام و جريان صحيح امور باشد . « 1 »\r\n« كشف المشكل » هم گويا به‌طور كامل مشكل را حل كرده است ! وى مىگويد :\r\nاين دوازده تن ، از اصحاب نيستند و عبارت است از : يزيد ، معاويه بن يزيد ، عبد الملك ، وليد ، سليمان ، عمر بن عبد العزيز ، يزيد بن عبد الملك ، هشام بن عبد الملك ، وليد بن يزيد ، يزيد بن وليد بن عبد الملك ، ابراهيم بن وليد ، مروان بن محمد . ايشان عبد اللّه بن زبير را به خاطر اينكه از اصحاب است نياورده و مروان را هم غاصب دانسته است . « 2 »\r\nسيوطى در كتاب « الحاوى للفتاوى » ، مىگويد :\r\nفانه لم يقع الى الآن وجود اثنى عشر اجتمعت الامة على كل منهم . « 3 »\r\n« تاكنون اجماعى براى اينكه خلفاى دوازده‌گانه چه كسانى هستند ، محقق نشده است . »\r\nتا اينجا بس است ، اشكالات عديده‌ى اين تفاسير نادرست و پندارهاى باطل از حديث رسول خدا به وضوح نمايان است . تمام اين ادعاها ، بىهيچ اساسى ، غير از سليقه‌ى شخصى و نيز حبّ و بغض چيزى ديگر نيست ؛ و هيچ جايگاهى در ميان عقلا ندارد .\r\nاين ادعاهاى باطل ، هركدام به تنهايى و نيز مجموع آنها ، اشكالات عمده‌اى دارند كه براى رعايت اختصار و عدم نياز ، تنها به اشكالات عمومى آنها اشاره مىشود :\r\n1 - در برخى از اين ليست‌ها نام حسن بن على ، كه با بيعت عمومى و به مدت\r\n\r\n\r\n","description":"","footnote":"\r\n( 1 ) - تحفة الاحوذى ، ج 6 ، ص 391 .\r\n( 2 ) - كشف المشكل من حدى الصحيحين ، مسند جابر ابن سمرة ، ج 1 ، ص 450 ، رقم 427 / 520 .\r\n( 3 ) - الحاوى للفتاوى ، ج 2 ، ص 85 .\r\n","page_name":" 109 ","page_number":109},
  {"content":"\r\n\r\nهشت ماه خلافت را عهده‌دار بوده است ، نيامده است .\r\n2 - بدون هيچ دليلى ، ميان چهار فرزند عبد الملك مروان فرق قائل شده و عده‌اى از آنان براى تصحيح شمارش از قلم افتاده‌اند .\r\n3 - با اينكه تعداد دوازده معين و مشخص است ، و با توجه به اينكه خلفاى بنى عباس از سى تن تجاوز كرده‌اند ، برخى براى اصلاح شمارش خود با واژه عده‌اى از بنى عباس ، به افرادى نامعين از بنى عباس اشاره كرده‌اند .\r\n4 - معاويه كه كارهاى خلاف روش پيامبر وى ، كتابهاى تاريخى را پر نموده است ، و به تعبير ابن ابى الحديد « زنديقى بيش نيست » « 1 » ، جزء خلفاى پيامبر محسوب شده است .\r\n5 - يزيد در مدت سه سال خلافت خود ، سال اول فرزند رسول خدا و بيش از هفتاد نفر از ياران و فرزندان او را به قتل رساند ؛ و در سال دوم واقعه حرّه را در « مدينه » به وجود آورد و در شهر پيامبر جوى خون سرازير نمود ؛ و در سال سوم « كعبه » را به طمع سيطره بر زبيريان به منجنيق بست . او نيز خليفه رسول خدا شمرده شده است .\r\n6 - و . . .\r\nبراى آگاهى خوانندگان ، لازم است در اينجا به زمان حكومت همه‌ى حاكمان پس از پيامبر خدا اشاره كنيم تا ببينيم آيا اساسا امكان دارد با يك اسلوب معين از ميان آنها دوازده تن را برگزيد .\r\n\r\nحاكمان\r\nپس از درگذشت پيامبر خدا ، در سال 11 هجرى ، ابا بكر ، عمر بن خطاب ، عثمان بن عفان ، على بن ابى طالب و حسن بن على ، تا سال 40 هجرى و روىهم پنج تن خلافت داشتند .\r\n\r\n\r\n","description":"","footnote":"\r\n( 1 ) - شرح حديدى ، ج 1 ، ص 249 .\r\n","page_name":" 110 ","page_number":110},
  {"content":"\r\n\r\nپس از اينان ، در همان سال ، حكومت اموى شاخه سفيانى آغاز شد و تا به سال 64 سه خليفه به حكومت رسيدند .\r\nدر سال 64 هجرى ، شاخه مروانى امويان آغاز و تا سال 132 هجرى روىهم يازده نفر در مسند بودند .\r\nدر اين سال عباسيان حكومت را تصاحب كردند و تا سال 656 هجرى ، روىهم 37 نفر حكومت كردند .\r\nپس از اين دوره امپراتورى اسلام كه به شدت تضعيف شده بود ، به حكومتهاى منطقه‌اى تبديل گرديد .\r\nاسامى اين حاكمان پس از خلفاى راشدين ، به ترتيب زير است .\r\nمعاوية بن ابى سفيان\r\nيزيد بن معاوية بن ابى سفيان\r\nمعاوية بن يزيد\r\nمروان بن حكم\r\nعبد الملك بن مروان بن حكم\r\nوليد بن عبد الملك بن مروان\r\nسليمان بن عبد الملك بن مروان\r\nعمر بن عبد العزيز بن مروان\r\nيزيد بن عبد الملك بن مروان بن حكم\r\nهشام بن عبد الملك بن مروان\r\nوليد بن يزيد بن عبد الملك\r\nيزيد بن وليد بن عبد الملك ( الناقص )\r\nابراهيم بن وليد بن عبد الملك\r\nمروان بن محمد بن مروان بن حكم ( الحمار )\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nسفاح عبد اللّه بن محمد بن على بن عبد اللّه بن عباس\r\nابو جعفر المنصور عبد اللّه بن محمد بن على بن عبد اللّه بن عباس\r\nالمهدى محمد بن ابى جعفر منصور\r\nالهادى موسى بن مهدى بن منصور\r\nالرشيد هارون بن مهدى بن منصور\r\nالامين محمد بن هارون الرشيد\r\nالمأمون عبد اللّه بن هارون الرشيد\r\nالمعتصم محمد بن هارون الرشيد\r\nالواثق باللّه هارون بن معتصم بن رشيد\r\nالمتوكل على اللّه جعفر بن معتصم بن رشيد\r\nالمنتصر باللّه محمد بن متوكل بن معتصم\r\nالمستعين باللّه احمد بن معتصم\r\nالمعتز باللّه محمد بن متوكل بن معتصم\r\nالمهتدى باللّه محمد بن واثق بن معتصم\r\nالمعتمد على اللّه احمد بن متوكل بن معتصم\r\nالمعتضد باللّه احمد بن موفق طلحة بن متوكل بن معتصم\r\nالمكتفى باللّه على بن معتضد\r\nالمقتدر باللّه جعفر بن معتضد\r\nالقاهر باللّه محمد بن معتضد\r\nالراضى باللّه محمد بن مقتدر بن معتضد\r\nالمتقى للّه ابراهيم بن مقتدر بن معتضد\r\nالمستكفى باللّه عبد اللّه بن مكتفى بن معتضد\r\nالمطيع للّه الفضل بن مقتدر بن معتضد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nالطايع للّه عبد الكريم بن مطيع بن مقتدر\r\nالقادر باللّه احمد بن اسحاق بن مقتدر\r\nالقايم بامر عبد اللّه بن قادر باللّه\r\nالمقتدى بامر اللّه عبد اللّه بن محمد بن قايم بامر اللّه\r\nالمستظهر باللّه احمد بن مقتدى بامر اللّه\r\nالمسترشد باللّه فضل بن مستظهر باللّه\r\nالراشد باللّه منصور بن مسترشد باللّه\r\nالمقتفى لامر اللّه محمد بن مستظهر باللّه\r\nالمستنجد باللّه يوسف بن مقتفى لامر اللّه\r\nالمستضىء بامر اللّه الحسن بن مستنجد باللّه\r\nالناصر لدين اللّه احمد بن مستضىء بامر اللّه\r\nالظاهر بامر اللّه محمد بن ناصر لدين اللّه\r\nالمستنصر باللّه منصور بن ظاهر بامر اللّه\r\nالمستعصم باللّه عبد اللّه بن مستنصر باللّه ( قتيل تاتار )\r\n\r\nولادت مهدى\r\nدرباره‌ى ولادت مهدى ، دو قول وجود دارد : ديدگاه شيعه اين است كه ايشان متولد شده است و براى اثبات تولد او دلايلى اقامه مىكند .\r\nديدگاه عمده‌ى اهل سنت بر اين است كه وى هنوز متولد نشده است . آنان براى اين موضوع به هيچ برهان معينى اشاره نمىكنند . اگر كسى همين دو مطلب را كنار هم بگذارد و عقل را قاضى كند ، كدام را مىپسندد ؟ مطابق عقل سليم و قاعده عمومى « عدم الوجدان لا يدل على عدم الوجود » « 1 » آن‌كس كه مىگويد چيزى موجود\r\n\r\n\r\n","description":"","footnote":"\r\n( 1 ) - المعتبر ، ج 1 ، ص 385 ؛ المحصول ، ج 2 ، ص 351 .\r\n","page_name":" 113 ","page_number":113},
  {"content":"\r\n\r\nاست قول او نسبت به منكر حاكم است ؛ چون منكر دليلى بر انكار اقامه نمىكند ولى مثبت ، اقامه برهان مىكند . حال اين برهان حتى اگر نتواند ولادت را قطعا مسجّل كند ، حداقل احتمال عقلايى آن را پابرجا مىكند .\r\n\r\nنشانه‌هاى تاريخى شيعه بر ولادت مهدى\r\nاز زمان محمد بن على ( جواد ) تا حسن بن على ( عسكرى ) ، نوعى انزوا در روش امامان شيعه ديده مىشود . به‌طورى كه ارتباط با آنان براى مردم به سهولت امكان نداشته و گاه از پشت پرده و گاه به وسيله نايبان صورت مىگرفته است . در واقع اين سه پيشواى شيعه ، زمينه‌ى غيبت آخرين آنان را فراهم مىكردند تا مردم با نديدن پيشواى خود ، دچار سرگردانى نشوند .\r\nدر منابع شيعى ، بحث از اينكه چه باعث غيبت مهدى شده است ؟ مطرح شده و به مواردى اشاره شده است : تسلط حكومت‌ها و دشمنى برخى مسلمانان با فرزندان پيامبر كه تا كشتن آنان پيش مىرفتند ، از جمله علل غيبت شمرده شده است و البته حكمت الهى كه هيچ كارى بىاجازه او صورت نمىپذيرد ؛ نبايد از نظر دور داشت .\r\nهجوم معتمد عباسى به خانه حسن بن على ( عسكرى ) ، براى يافتن فرزندش و دستور حبس كردن كنيزان او كه همه با اشاره برادرش جعفر صورت مىگرفت ؛ مؤيد اين حقيقت است . « 1 »\r\nبر همين اساس ، ولادت مهدى در نهان صورت گرفت ، تا جان وى از گزند دشمنان محفوظ بماند و براى اينكه كسى در ولادت او ترديد نكند ، برخى خواص ، به ولادت وى آگاه بودند .\r\nاينك نشانه‌هاى تاريخى كه دلالت بر ولادت ايشان دارد ، فهرست مىشود :\r\n1 - احاديث زيادى از حسن بن على ( عسكرى ) ، وارد شده است كه فرزندش\r\n\r\n\r\n","description":"","footnote":"\r\n( 1 ) - ر . ك : ارشاد شيخ مفيد ، ج 2 ، ص 345 .\r\n","page_name":" 114 ","page_number":114},
  {"content":"\r\n\r\nمتولد شده است .\r\nهاشم جعفرى مىگويد : « از حسن بن على پرسيدم : دوست دارم از شما سؤالى بپرسم ، ولى جلال شما مانع آن مىشود ؟ ايشان پاسخ داد : بگو ؛ گفتم : آيا فرزند دارى ؟ وى گفت : آرى . » « 1 »\r\n2 - قابله‌اى كه تولد مهدى را بر عهده داشته ، حكيمة دختر محمد بن على ( جواد ) ، خواهر على بن محمد ( هادى ) و عمه حسن بن على ( عسكرى ) است و او شب ولادت در كنار مادر مهدى بوده است و خود جزيياتى از ولادت را تعريف كرده است ؛ اينكه او اين واقعه را ساخته باشد ، بسيار بعيد به نظر مىرسد . « 2 »\r\n3 - نام‌هاى بسيارى كه مهدى را ديده‌اند ، در كتابهاى مختلفى ثبت شده است .\r\n« تبصرة الولى فيمن رأى القايم المهدى » ، نوشته سيد هاشم بحرانى ، اسامى 79 تن كه مهدى را ديده‌اند ، با نشانه‌ها و شواهد ، ثبت كرده است .\r\nابو طالب تجليل تبريزى در كتاب « من هو المهدى ؟ » اسامى 304 تن را كه با مهدى ديدار كرده‌اند ، ثبت نموده است .\r\nشيخ صدوق در كتاب « كمال الدين » ، اسامى 64 تن كه وى را ديده‌اند ، ثبت نموده است . « 3 »\r\n4 - رفتار حكومت عباسى در زمان حسن بن على ( عسكرى ) ، با وى براى دست‌يابى به فرزندش ، كه در تاريخ ثبت شده است ، « 4 » بيانگر ولادت مهدى است .\r\n5 - برخى انديشمندان اهل سنت ، به ولادت مهدى اعتراف كرده‌اند . كتاب « الزام الناصب فى اثبات الحجة الغايب » ، نوشته على يزدى حايرى ، اسامى 29 تن از\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 328 .\r\n( 2 ) - كمال الدين ، ص 424 .\r\n( 3 ) - كمال الدين ، ص 442 ؛ ر . ك : كافى ، ج 1 ، ص 329 .\r\n( 4 ) - ر . ك : ارشاد مفيد ، ج 2 ، ص 336 .\r\n","page_name":" 115 ","page_number":115},
  {"content":"\r\n\r\nدانشمندان سنى را كه اعتراف به ولادت وى كرده‌اند ، ثبت نموده است . نيز كتاب « المهدى المنتظر فى « نهج البلاغه » ، نوشته مهدى فقيه ايمانى ، اسامى يكصد و دو تن از اهل سنت را كه به ولادت مهدى اعتراف كرده‌اند ، ثبت نموده است . « 1 »\r\nابن خلكان متوفى 681 ، در كتاب خود آورده است : « ابو القاسم محمد بن حسن العسكرى كه بر اعتقاد اماميه ، امام دوازدهم است ، در نيمه شعبان سال 255 متولد شده است . » « 2 »\r\nابن خلكان حتى به اختلاف مورخان در ولادت مهدى اشاره كرده و مىگويد :\r\n« ابن ازرق آورده است كه مهدى در نهم ربيع الاول 258 متولد شده است و برخى هشتم شعبان 256 را مطرح كرده‌اند . » « 3 »\r\n\r\nشبهه\r\nنكته ديگرى كه مورد اشكال قرار گرفته است ، امامت مهدى در سن پنج سالگى است . ابن حجر عسقلانى مىگويد : ولايت صغير صحيح نيست با اين وصف چگونه پنج ساله مىتواند ولى شود ؟\r\nاين پرسش به اصل امامت بازگشت مىكند . به طبع كسانى كه امامت را خلافت منصوب از سوى انسان‌ها مىدانند ، اين رويكرد را يافته‌اند ؛ البته بنابر پذيرش اين نكته ، رويكرد صحيحى است ، چه اينكه اساسا نزاع ميان جوان و پير ، يكى از نزاعهاى عمومى در مسائل جامعه‌شناسى است ، و مردم با وجود بزرگ قوم سراغ جوانان و خردسالان نمىروند . ولى اگر كسى به امامت به عنوان مقام منصوب از سوى خدا بنگرد ، اين شبهه وارد نيست . چه اينكه خدا اگر بخواهد كسى را جانشين نمايد و يا هر مأموريتى ديگر به او بدهد ، توان انجام آن را نيز به وى عطا مىكند .\r\n\r\n\r\n","description":"","footnote":"\r\n( 1 ) - الزام الناصب ، ج 1 ، ص 321 تا 340 .\r\n( 2 ) - ر . ك : وفيات الاعيان ، ج 4 ، ص 176 شماره 562 .\r\n( 3 ) - ر . ك : وفيات الاعيان ، ج 4 ، ص 176 شماره 562 .\r\n","page_name":" 116 ","page_number":116},
  {"content":"\r\n\r\nبر همين اساس است كه خداوند به يحيى در طفوليت ، نبوت اعطا فرمود .\r\n يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا  . « 1 »\r\n« اى يحيى كتاب را با قوت بگير و ما فرمان نبوت را در كودكى به او داديم . »\r\nو همين حكم را در آغاز ولادت مسيح عليه السّلام به او نيز داده شده است .\r\n قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا  . « 2 »\r\n« گفت : من بنده خدايم ، او كتاب به من داده ، و مرا پيامبر قرار داده است . »\r\nثانيا : امامت ، سلطنت و حكومت نيست كه به سن بستگى داشته باشد ، حاكم جامعه اسلامى سلطه بر كسى ندارد ، بلكه دل افراد است كه ظرف پذيرش حكم آنان شده است . به همين جهت است كه مردم زمان محمد بن على ( جواد ) ، امامت او را با اينكه هشت ساله بود ، پذيرفتند ؛ و نيز امامت على بن محمد ( هادى ) را در نه سالگى پذيرفته بودند . بىشك اين مردم در آنان دانش و معرفت يافته بودند . دانشى سرشار در حل مشكلات و باز كردن گره‌هاى كور علمى كه پيران توان رودررو شدن با آنها را ندارند .\r\n\r\nشبهه ديگر\r\nشبهه ديگر مطرح شده اين است كه مگر مىشود انسان از سال 255 تاكنون زندگى مادى و طبيعى داشته باشد ؟\r\nاين شبهه چندان وارد نيست ، زيرا اولا : طول عمر محال عقلى نيست ؛ عقلا محال نيست كسى عمر طولانى داشته باشد . پس در افتادن با مسأله‌اى كه امكان عقلى دارد ، عقلانى نيست .\r\nبه بيان ديگر ، پيرى از عوارض جسم است كه با پيدايش زمينه‌هاى خاص ، عارض مىگردد و انسان را به سوى مرگ مىبرد ، اگر بتوان از اين عوارض فاصله\r\n\r\n\r\n","description":"","footnote":"\r\n( 1 ) - مريم ، 12 .\r\n( 2 ) - مريم ، 30 .\r\n","page_name":" 117 ","page_number":117},
  {"content":"\r\n\r\nگرفت ، بىشك اين روند كندتر و يا متوقف مىشود . و بنابر همين اصل است كه امروزه عده‌اى از انديشمندان علوم طبيعى در پى افزايش عمر انسان هستند و انواع داروها را بر حيوانات مختلف آزمايش مىكنند تا به راز آن دست يابند .\r\nثانيا : بهترين دليل بر هر چيزى رخ دادن آن است . براساس مستندات تاريخى ، عمر برخى از پيامبران به دو هزار سال مىرسيده است . چنان كه درباره‌ى نوح عليه السّلام همين مقدار مطرح است . وى به تصريح قرآن كريم نهصد و پنجاه سال پيش از طوفان پيامبرى نموده است . هرچند برخى مفسران با استفاده از تورات ، تمام عمر او را نهصد و پنجاه سال مىدانند .\r\nهمچنين زندگى كنونى خضر ، الياس ، مسيح و . . . عليهم السّلام نيز در اسناد روايى و تاريخى شيعه و سنت و حتى كتاب‌هاى امت‌هاى ديگر چون « تورات » و « تلمود » آمده است . « 1 »\r\nثالثا : چنان كه گذشت ، جمع زيادى مهدى را به چشم ديده‌اند .\r\n\r\nپرسش آخر\r\nفايده اين غيبت طولانى چيست ؟\r\nفايده انتظار قابل انكار نيست . انتظار از اميد ناشى مىشود و اميدوار ، راه رفع و دفع مشكلات را بر خود بسته نمىبيند و همين عامل مهمى در ادامه‌ى زندگى اوست .\r\nبه همين جهت است كه امروزه در ميان جوامع اسلامى ، شيعيان پرتحرك‌تر هستند . آرى ، امتى كه مولاى خود را بالاى سر خود ببيند ، در پى هدف خود با سرعت بيش‌ترى گام برمىدارد و حاضر به هر جانفشانى است ، ولى آن‌كه پيشواى خود را نظاره‌گر خويش نبيند ، به واگرايى دچار مىشود و افول او نزديك و نزديك‌تر مىشود . پس مىتوان گفت برترين فايده غيبت ، ايجاد روح اميد در زندگى است .\r\n\r\n\r\n","description":"","footnote":"\r\n( 1 ) - در تورات ، كتاب پيدايش ، فصل پنج ، عمر برخى پيامبران آمده است .\r\n","page_name":" 118 ","page_number":118},
  {"content":"\r\n\r\n\r\nابو طالب\r\n« مكه » از شهرهاى مهم دينى و اقتصادى محسوب مىشده است ؛ و به همين جهت ، از نظر سياسى نيز از شهرهاى مهم نزد عرب به شمار مىرفت . اين شهر ، از سويى به‌واسطه خانه‌ى كعبه ، شأن مهم عبادى يافته بود و از سوى ديگر كه بى ارتباط با همين نيست ، ميل مردم از نظر عبادى به اين شهر ، آن را كانون و شاهراه اصلى تجارت ساخته بود . اين دو موجب شده بود رهبرى شهر نيز حساسيت خاصى داشته باشد و از نظر سياسى نيز شهرى مهم تلقى شود .\r\nدر آغاز بناى اين شهر ، اسماعيل و سپس فرزند وى بر آن حاكم بودند ، پس از « نبت » فرزند اسماعيل ، قبيله‌ى جرهم كه دايىهاى وى محسوب مىشدند و از آغاز پيدايش آب زمزم در آن‌جا ساكن شده بودند ، رهبرى شهر را به دست گرفتند .\r\nبعدها قبيله‌ى خزاعه ، از ضعف جرهميان استفاده كرده و آنان را بيرون راندند و خود رياست شهر را به دست گرفتند . آنان بت‌پرستى را در « مكه » ترويج كردند و آيين ابراهيم عليه السّلام را منحرف نمودند . مدتها به همين صورت سپرى شد تا « قصى بن كلاب » از نوادگان ابراهيم عليه السّلام با بيدار كردن قريشيان ، خزاعىها را بيرون نمود و آنان رياست پيشين خود را بازپس گرفتند . وى دستور داد كه طوايف مختلف قريش ، اطراف كعبه خانه بسازند ؛ امروزه آثار برخى از در اين خانه‌ها به‌نام باب بنى شيبه ، بنى سهم ، بنى مخزوم ، بنى جمح و . . . مانده است . هم او براى مشاوره با قبايل ، دارالندوة را تشكيل داد و بنايى در اطراف كعبه براى آن به پا نمود . اينها باعث شده بود كه به وى لقب الجامع للقريش دهند . پس از قصى ، دو فرزندش عبد الدار و عبد مناف عهده‌دار منصب پدر بودند . پس از آن دو ، فرزندانشان كه عبارت است از :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nهاشم ، مطلب ، عبد الشمس و نوفل ، موقعيت‌هاى اجتماعى را تقسيم كردند . توليت بيت الحرام و رياست دارالندوه را فرزندان عبد الدار اداره مىكردند . و امور مربوط به مهمان‌دارى و آب دادن حجاج را فرزندان عبد مناف عهده‌دار بودند .\r\nدر ميان فرزندان آنان ، نقش هاشم از همه برجسته‌تر بود . او ثروت عمده‌اى داشت و آن را براى حجاج در زمان حج خرج مىكرد . هم او زمزم را سامان داد تا حجاج از آب آن بهره برند .\r\nاميه كه فرزند عبد الشمس و برادرزاده‌ى هاشم بود ، پس از مرگ پدر ، به هاشم حسادت مىورزيد ؛ ولى حسادت او به جايى نمىرسيد . با مرگ هاشم ، فرزندش عبد المطلب رياست را عهده‌دار شد ، اميه با عبد المطلب هم نساخت و در مسابقه‌ى اسب‌سوارى از او شكست خورد و قرار شد ضمن پرداخت جريمه ، يك سال در « مكه » نماند . پيش‌تر نيز اميه با هاشم مسابقه‌اى گذاشته بود در آن مسابقه نيز اميه شكست خورده و ناچار به دادن پنجاه شتر و بيست سال دورى از وطن شده بود .\r\nعبد المطلب نيز مانند پدرش هاشم در پى كمك‌رسانى به حجاج در زمان حج و نيز ديگر مردم بود ؛ و لذا نقشى برجسته نزد مردم داشت . گسترش چاه زمزم ، دعا براى نزول باران و سپس سرازير شدن اين نعمت الهى ، حادثه فيل و گرفتن شتران خود از ابرهه و قربانى كردن آنها در راه خدا ، درخواست از خدا براى نابودى سپاه ابرهه و . . . به شوكت او افزوده بود ؛ و حسادت بيش‌تر اميه را برانگيخته بود . او صاحب ده پسر شد كه از جمله‌ى آنان ابو طالب و عبد اللّه است . عبد اللّه نيز ازدواج كرد و فرزند او ( محمد صلّى اللّه عليه و آله ) متولد شد ؛ پيامبر پيش از ولادت يا در همان آغاز ولادت در سن دو و يا هفت ماهگى ، پدر را و در شش سالگى مادر را و در هشت سالگى جد خود ( عبد المطلب ) را از دست داد . عبد المطلب به فرزندش ابو طالب درباره‌ى رسول اللّه سفارش زياد كرده بود . پس از عبد المطلب رهبرى قريش\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبه دست ابو طالب افتاد ، گذشته‌ى درخشان ابو طالب و نيز هيبت وى همچنان بر حسادت فرزندان اميه مىافزود .\r\nابو طالب بنابر سفارش پدر به رسول خدا علاقه‌ى خاص داشت و چون پدر از وى حمايت مىكرد . در سفرى كه وى براى تجارت به شام داشت ؛ رسول خدا افسار شتر عمويش را گرفت و گفت : مرا به كه مىسپارى كه نه پدر دارم و نه مادر ( يا عمّ الى من تكلنى ، لا اب لى و لا ام ) ؟ ابو طالب سيلاب اشك از چشمانش جارى شد و او را با خود به سفر برد . در آن سفر ، ابو طالب از وى كرامت‌هاى بسيارى ديد .\r\nابو طالب با فاطمه بنت اسد ازدواج كرد و حاصل اين ازدواج ، چهار فرزند پسر به ترتيب طالب ، عقيل ، جعفر و على بود . فاطمه‌ى بنت اسد نيز براى رسول خدا به سان مادر بود . همچنين وقتى فاطمه بنت اسد در « مدينه » از دنيا رفت ، پيامبر لباسش را كفن او نمود ؛ خود داخل قبر وى شد و دعايش كرد كه خدايا مادرم ! فاطمه را ببخش و حجت را بر او تلقين نما و جايگاه او را گسترده گردان . اللهم اغفر لامى فاطمة بنت اسد و لقّنها حجّتها و وسّع عليها مدخلها . « 1 »\r\nبيان اين تاريخچه ، تنها براى اين بود كه عمق حسادت تاريخى با ابو طالب روشن شود ، اين حسادت نه تنها به ابو طالب ، بلكه به گذشتگان وى در تاريخ وجود داشته و به صورت روشى جارى براى بنى اميه محسوب مىشده است . روشى كه پس از ابو طالب نيز ادامه داشت و در فرزندان ابو طالب چون على و فرزندان او بويژه حسن و حسين ادامه يافت .\r\n\r\nدفاع از پيامبر\r\nابو طالب به شيوه‌هاى مختلف از پيامبر خدا پشتيبانى مىكرد كه به برخى از نمونه‌هاى آنها در كتاب‌هاى اهل سنت اشاره مىشود .\r\n\r\n\r\n","description":"","footnote":"\r\n( 1 ) - مجمع الزوايد ، ج 9 ، ص 256 .\r\n","page_name":" 121 ","page_number":121},
  {"content":"\r\n\r\n1 - در آغاز دعوت به اسلام ، ابو طالب در ميان برجستگان هاشميان و مطلبىها تنها ياور پيامبر بود . « 1 »\r\n2 - عقيل مىگويد : « قريشيان نزد پدرم آمدند و گفتند : فرزند برادرت ما را آزار مىدهد . اگر مىتوانى مانع وى شو . پدرم به من فرمود : برو پسر عمويت را بياور ، پيامبر آمد و پدرم به وى فرمود : خويشان و قبيله‌ى تو چنين گفتند ، اگر دوست دارى دست از آنها بردار . رسول خدا سر به آسمان بلند كرد و گفت :\r\nو اللّه ما انا بأقدر على ان ادع ما بعثت به من ان يشعل احدكم من هذه الشمس شعلة من النار .\r\n« به خدا سوگند من نمىتوانم آنچه را بر آن مبعوث شده‌ام ، كنار بگذارم . حتى اگر يكى از شما شعله‌اى از اين خورشيد را برگيرد . »\r\nابو طالب به آنان گفت : به خدا پسر برادرم هرگز دروغ نگفته است ، برويد پى كار خود . » « 2 »\r\nبار ديگر ابو البخترى ( عاصم بن هشام ) و ابو جهل ( عمرو بن حكم ) ، وليد بن مغيره ، عتبة و شيبة بن ربيعة و جمع ديگرى از اشراف قريش نزد ابو طالب آمدند و سخت گله كردند و گفتند : پسر برادرت خدايان ما را دشنام مىدهد ؛ دين ما را به بازيچه مىگيرد ، ما را در شمار ديوانگان قرار مىدهد و پدران ما را گمراه مىخواند ؛ اينك يكى از اين دو پيشنهاد را بپذير ، يا خود جلوگيرى نما ، يا ما را واگذار . ابو طالب آنها را به مدارا دعوت نمود و باصطلاح دست به سر كرد و پيامبر همچنان آيين توحيد را ابلاغ مىنمود .\r\nروز ديگرى به ابو طالب گفتند هرچه ديه‌ى محمد ( صلّى اللّه عليه و آله ) مىخواهى ، بگير و او را به ما بسپار تا او را بكشيم و « مكه » را از اين سختى نجات دهيم . وى گفت :\r\n\r\n\r\n","description":"","footnote":"\r\n( 1 ) - ر . ك : كامل ابن اثير ، ج 2 ، ص 61 .\r\n( 2 ) - معجم الاوسط طبرانى ، ج 8 ، ص 253 ؛ مجمع الزوايد ، ج 6 ، ص 15 .\r\n","page_name":" 122 ","page_number":122},
  {"content":"\r\n\r\nمحمد ( صلّى اللّه عليه و آله ) برادرزاده من نيست بلكه فرزند من است ، كسى را ديده‌ايد ، ديه خون بستاند و فرزند بكشتن دهد ؟ تا يك تن از بنى هاشم زنده است كسى نمىتواند او را برنجاند .\r\n3 - قريشيان نزد ابو طالب آمدند و به او گفتند : به برادرزاده‌ات بگو هرچه مىخواهد درخواست كند تا در اختيارش قرار دهيم . رهبرى بر ما ، ثروت ، زيباترين زنان و . . . دست از اين كارها بردارد . ابو طالب پيام آنها را به پيامبر رسانيد ، و وى فرمود : اگر خورشيد را در دست راست و ماه را در دست چپ من بگذارند ، دست از دعوتم برنمىدارم تا اينكه خدا اين دين را آشكار سازد يا من بميرم .\r\nيا عمّ لو وضعوا الشمس فى يمينى و القمر فى يسارى على ان اترك هذا الامر ما تركته حتى يظهره اللّه او اهلك فيه ما تركته . ابو طالب به او گفت : هرچه مىخواهى بگو كه به خدا من تو را با هيچ چيز ديگر عوض نمىكنم . « 1 »\r\n4 - روزى از هر قبيله دو تن به حضور ابو طالب رسيدند و « عمارة بن وليد بن مغيره » كه جوانى خوش‌چهره بود آوردند و به ابو طالب گفتند : اين پسر را بگير و به فرزندى بپذير و پسر برادرت را كه جماعت ما را پراكنده كرده است ، به ما بسپار تا او را به قتل برسانيم . وليد پدر عماره گفت ، من براى تو مىنويسم كه از فرزندم عماره بيزارم ، و هيچ نسبتى با ما و قبيله بنى مخزوم ندارد . ابو طالب برآشفت و گفت : چه بد خيالى است فرزندتان مىدهيد بزرگش كنم تا من فرزندم بدهم او را بكشيد ! « 2 »\r\n5 - روزى پيامبر از خانه‌ى ابو طالب بيرون رفت و دير كرد . ابو طالب به خانه آمد و او را نديد . ترسيد و تعدادى از جوانان بنى هاشم را جمع نمود و دستور داد هركدام زير لباس شمشير ببندند ، و نزد يكى از سران قريش در مسجد الحرام بنشينند و وقتى\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 67 .\r\n( 2 ) - شرح نهج البلاغة ابن ابى الحديد ، ج 14 ، ص 55 ؛ طبقات ابن سعد ، ج 1 ، ص 202 ؛ كامل ابن اثير ، ج 2 ، ص 64 .\r\n","page_name":" 123 ","page_number":123},
  {"content":"\r\n\r\nگفتم « يا معشر القريش » ، سلاح خارج كرده و او را بكشد . زيد بن حارثه چون ابو طالب را در وضعيتى خاص ديد نزديك شد ، ابو طالب پرسيد : پسر برادرم را نديدى ، زيد گفت : هم اينك باهم بوديم . ابو طالب گفت : به خانه نمىروم تا او را نبينم . زيد پيامبر را يافت و او را نزد ابو طالب آورد . وقتى ابو طالب از سلامتى وى مطمئن شد ، نزد سران قريش رفت و گفت : مىدانيد چه قصدى داشتم ؟ گفتند : نه .\r\nابو طالب داستان را باز گفت و افزود : به خدا اگر او را مىكشتيد ، هيچ كدام از شما زنده نبود . « 1 »\r\n6 - روزى ابو طالب از على پرسيد : اين دين جديدت چيست ؟ على گفت : يا ابت آمنت باللّه و برسول اللّه ( و صدقته بما جاء به ) و صلّيت معه للّه ( و اتبعته ) .\r\n« پدرجان ، به خدا و رسول او ايمان آورده‌ام و سخن او را تصديق كرده و با وى نماز مىخوانم و او را پيروى مىكنم . »\r\nابو طالب گفت : او ما را به چيزى خوب مىخواند ؛ همراه هميشه‌ى پسر عمويت باش . « 2 »\r\n7 - روزى ابو طالب پيامبر را ديد كه على در سمت راست او نماز مىخواند به جعفر گفت : « برو به پسرعمويت متصل شو و در سمت چپ وى نماز بخوان . جعفر اندكى پس از على به اسلام گرويد . » « 3 »\r\n8 - وقتى قريشيان « عمرو بن عاص » را به سوى حبشه فرستادند تا نجاشى را ترغيب به اخراج مسلمانها نمايد ؛ ابو طالب كه از پيش رابطه دوستى خوبى با نجاشى داشت ، نامه‌اى به او نگاشت و در نامه‌اش اشعارى سروده و نجاشى را از\r\n\r\n\r\n","description":"","footnote":"\r\n( 1 ) - طبقات الكبرى ، ج 1 ، ص 202 .\r\n( 2 ) - سيرة ابن هشام ، ج 1 ، ص 163 ؛ تاريخ طبرى ، ج 2 ، ص 58 ؛ كامل ابن اثير ، ج 2 ، ص 58 .\r\n( 3 ) - اسد الغابة ، ج 1 ، ص 287 .\r\n","page_name":" 124 ","page_number":124},
  {"content":"\r\n\r\nمهمان‌نوازى نكردن باز داشته بود . « 1 »\r\n9 - قريشيان پيمانى امضا كرده بودند تا با بنى هاشم نشست و برخاست ننمايند ، معامله نكنند و . . . مگر اينكه آنان پيامبر را تسليم قريش كنند . به همين جهت ، بنى هاشم در دره‌اى كه شعب بنى هاشم يا شعب ابو طالب ناميده مىشود ، محاصره شدند . ابو طالب در مدت محاصره ، اجازه نداد كوچك‌ترين گزندى به پيامبر برسد ، او در اين مدت مانند خديجه مال خود را انفاق نمود . « 2 »\r\n10 - روزى جبراييل امين به پيامبر خبر داد كه خداوند به موريانه‌اى فرمان داده تا پيمان‌نامه مشركان كه در كعبه نصب شده بود ، از ميان ببرد و اينك از اين پيمان‌نامه جز نام اللّه نمانده است . ابو طالب كه به درستى گفتار برادرزاده‌اش ايمان داشت ، نزد مشركان آمد و گفت : پسر برادرم چنين گفته است ، اگر راست گفته باشد ، هرگز تا آخرين تن تسليم نمىشويم و اگر دروغ گفته باشد ، من او را به شما مىسپارم . آنان چون كعبه را گشودند و عهدنامه را ديدند ، آن را به همان صورت يافتند كه ابو طالب گفته بود . همين باعث شد كه مسلمانان از شعب خارج شوند . « 3 »\r\n11 - در « مكه » قحطى شديدى آمد و قريشيان از ابو طالب خواستند كه براى آمدن باران دعا كند ، وى با رسول خدا كه پسربچه‌اى بود نزد كعبه آمد و پشت او را به كعبه چسبانيد ؛ پيامبر دست به آسمان بلند كرد و باران شديدى باريد . « 4 »\r\nپيامبر پس از ظهور اسلام ، روزى بر منبر به همين موضوع اشاره كردند . « 5 »\r\n12 - ابو طالب هنگام وفاتش ، بنى مطلب را خواست و به آنان گفت : همواره در خير و صلاح هستيد ، تا زمانى كه از محمد ( صلّى اللّه عليه و آله ) بشنويد و اطاعتش كنيد .\r\n\r\n\r\n","description":"","footnote":"\r\n( 1 ) - سيرة ابن هشام ، ج 1 ، ص 222 .\r\n( 2 ) - تاريخ يعقوبى ، ج 2 ، ص 30 .\r\n( 3 ) - تاريخ يعقوبى ، ج 2 ، ص 31 .\r\n( 4 ) - سبل الهدى و الرشاد الصالحى الشامى ، ج 2 ، ص 37 .\r\n( 5 ) - ر . ك : فتح البارى ، ج 2 ، ص 411 .\r\n","page_name":" 125 ","page_number":125},
  {"content":"\r\n\r\nلن تزالوا بخير ما سمعتم من محمد ( صلّى اللّه عليه و آله ) و ما اتبعتم امره فاتبعوه و اعينوه ترشدوا . « 1 »\r\n13 - پيامبر فرموده بود : تا ابو طالب زنده بود از قريش گزندى به من نرسيد . ما نالت منى قريش شيئا اكرهه حتى مات ابو طالب ، به همين جهت ، پيامبر سال وفات ابو طالب و خديجه را عام الحزن ناميد . « 2 »\r\nوقتى ابو طالب از دنيا رفت ، پيامبر با وى نجوا كرد و فرمود : عمو ، خير ببينى ! در كودكى بزرگم كردى و در بزرگى پناهم دادى . به خدا سوگند چنان براى تو از خدا درخواست آمرزش كنم كه جنّ و انس متعجب شوند .\r\nوصلتك رحم يا عم ، و جزيت خيرا ، فلقد ابيت و كفلت صغيرا و نصرت و آزرت كبيرا . . . اما و اللّه لاستغفرن و لا شفعن فيك شفاعة يعجب لها الثقلان . « 3 »\r\n14 - ديوان اشعار ابو طالب سرشار است از مدح پيامبر و دين اسلام كه همه حكايت از ايمان قوى او مىنمايد . به دو بيت از اشعار او توجه كنيد :\r\n لقد اكرم اللّه النبىّ محمدا * فاكرم خلق اللّه فى الناس احمد\r\nفشقّ له من اسمه ليجلّه * فذو العرش محمود و هذا محمد « 4 » \r\nخدا فرستاده‌اش محمد را گرامى داشت . پس گرامىترين بندگان ، احمد است .\r\nنام او را از نام خود گرفت تا او را جلال بخشد ، صاحب عرش محمود و اين محمد است .\r\n\r\nجريان اتهام\r\nدانستيم كه در واقع پيامبر با دو گروه متفاوت مبارزه مىكرد : عده‌اى مانند ابو جهل و ابو لهب كه دين نياكان خود را در آستانه‌ى نابودى مىديدند ، لذا حاضر\r\n\r\n\r\n","description":"","footnote":"\r\n( 1 ) - تاريخ مدينة دمشق ، ج 66 ، ص 329 ؛ اسد الغابة ، ج 1 ، ص 19 .\r\n( 2 ) - تاريخ مدينة دمشق ، ج 66 ، ص 338 ؛ البداية و النهاية ابن كثير ، ج 3 ، ص 151 .\r\n( 3 ) - شرح نهج البلاغة ابن ابى الحديد ، ج 14 ، ص 76 .\r\n( 4 ) - شرح نهج البلاغة ابن ابى الحديد ، ج 14 ، ص 78 .\r\n","page_name":" 126 ","page_number":126},
  {"content":"\r\n\r\nنبودند پيامبرى پيامبر را بپذيرند . اين دسته اسلام نياوردند تا از دنيا رفتند و يا كشته شدند . دسته دوم كسانى بودند كه حسادت گذشته‌ى آنان نسبت به بنى هاشم ، هر لحظه با رشد بنى هاشم قوىتر مىشد . اينان حاضر نبودند آقايى مقطعى ، چون آب دادن به حاجيان و بناى خانه‌ى كعبه و مسجد الحرام را از بنى هاشم ببينند ؛ چه رسد به رهبرى معنوى و هميشگى آنان را . اوج اين حسادت ، در رفتار هند با جسد حمزه ظاهر شد .\r\nابو جهل گفته است : ما با فرزندان عبد مناف ، در عزّت و شرف منازعه مىكرديم ، آن‌ها طعام مىدادند ما هم طعام مىداديم . آن‌ها كمك مىكردند ما هم كمك مىكرديم . آن‌ها عطا مىكردند ما هم عطا مىكرديم . حتى در اسب سوارى هم مبارزه مىكرديم . ولى اكنون مىگويند : پيامبرى از ما آمده كه از آسمان وحى مىآورد ! به خدا سوگند به او ايمان نمىآوريم و او را تصديق نمىكنيم . « 1 »\r\nاين حسادت در زمان حكومت بنى اميه به شكل شديدترى آشكار شد ، آنان براى خارج كردن اهل بيت از ميدان به كفر ابو طالب متمسك شدند . عباسيان نيز با اينكه خود از بنى هاشم محسوب مىشوند ، ولى براى برترى عباس بر ابو طالب كه برادر يكديگر بودند ، براى خارج نمودن فرزندان ابو طالب از گردونه سياست ، به همين نيرنگ متوصل شدند ؛ و لذا ايمان و كفر ابو طالب بيش از يك مسأله سياسى ، چيز ديگرى نبود .\r\n\r\nدلايل برخى بر كفر ابو طالب\r\n1 - طبرى آورده است كه آيه‌ى زير درباره‌ى ابو طالب نازل شده است :\r\n وَ هُمْ يَنْهَوْنَ عَنْهُ وَ يَنْأَوْنَ عَنْهُ وَ إِنْ يُهْلِكُونَ إِلَّا أَنْفُسَهُمْ وَ ما يَشْعُرُونَ  . « 2 »\r\n« آنها ديگران را از آن باز مىدارند و خود نيز از آن دورى مىكنند . آنها جز خود را هلاك\r\n\r\n\r\n","description":"","footnote":"\r\n( 1 ) - سيرة ابن هشام ، ج 1 ، ص 337 .\r\n( 2 ) - انعام ، 26 .\r\n","page_name":" 127 ","page_number":127},
  {"content":"\r\n\r\nنمىكنند ، ولى نمىفهمند . »\r\nطبرى مىگويد : ابو طالب كفار را از آزار دادن پيامبر باز مىداشت ؛ ولى خود ايمان نمىآورد . در همين باره ، روايتى را از پيامبر نقل كرده‌اند كه فرموده‌اند :\r\nابو طالب در دو نعل آتشين معذب است ؛ به طورى كه حرارت آن به سرش مىرسد .\r\nو اين عذاب ، كم‌ترين عذاب است . البته به خاطر يارى من ، شياطين به او نزديك نشده و در چاه عقرب و مار انداخته نمىشود . « 1 »\r\nاين روايت و تفسير مربوطه از آيه ، به دلايل زير صحيح نيست :\r\nسياق آيه با ملاحظه آيات پيش ، درباره‌ى كفار است ، كسانى كه در دلشان كينه هست ، گوشهاىشان ناشنواست ؛ با پيامبر مجادله مىكنند و به گفته‌هايش اتهام اساطير الاولين مىزنند . بنابراين ضمير هم به اين افراد برمىگردد ، در حالى كه هيچ‌كدام از اين ويژگىها در ابو طالب نبود . به همين جهت است كه طبرى در تفسير اين آيه و نيز سيوطى از قتاده نقل مىكند كه ينهون عن القرآن و عن النبى و ينأون عنه و يتباعدون عنه . « 2 »\r\nروايت مطروح شده ، نيز با وجود زمينه‌ى عمده براى جعل حديث در اين مورد و نيز مرسل بودن حديث ، قابل خدشه است .\r\n2 - بخارى آورده كه سعيد بن مسيب از پدرش نقل كرده است كه وقتى ابو طالب در آستانه‌ى مرگ بود ، پيامبر به بالينش آمد و فرمود : عمو بگو لا إله الا اللّه . ابو جهل و عبد اللّه بن ابى اميه آن‌جا بودند و گفتند : مىخواهى از كيش عبد المطلب برگردى ؟\r\nپيامبر چند بار گفته‌ى خود را تكرار مىكرد و آنها سخن خود را تكرار مىكردند تا اينكه ابو طالب گفت : من بر كيش عبد المطلب هستم . پيامبر فرمود : و اللّه لاستغفرن لك ما لم أنه عنك ، پس از اين ماجرا ، آيه‌ى زير نازل شد .\r\n\r\n\r\n","description":"","footnote":"\r\n( 1 ) - تفسير قرطبى ، ج 6 ، ص 406 .\r\n( 2 ) - تفسير جامع البيان ، ج 3 ، ص 227 ؛ تفسير در المنثور ، ج 3 ، ص 9 .\r\n","page_name":" 128 ","page_number":128},
  {"content":"\r\n\r\n ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ  . « 1 »\r\n« براى پيامبر و مؤمنان ، شايسته نبود كه براى مشركان آمرزش بخواهند ؛ هرچند از نزديكانشان باشند ؛ پس از آن‌كه بر آنها روشن شد ، كه اين گروه اهل دوزخند . »\r\nو به پيامبر خطاب شد كه  إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ وَ هُوَ أَعْلَمُ بِالْمُهْتَدِينَ  . « 2 » « 3 »\r\n« تو نمىتوانى كسى را كه دوست دارى هدايت كنى ؛ ولى خداوند هركس را بخواهد ، هدايت مىكند ؛ و او به هدايت‌يافتگان آگاه‌تر است . »\r\nبر سند و دلالت اين روايت ، اشكالات عديده‌اى وارد است :\r\nاولا : سعيد بن مسيب در تاريخ ، از دشمنان متعصب على بوده است . اين سعيد بن مسيب ، همان كسى است كه بر جنازه على بن الحسين ( سجاد ) عبور كرد و نماز نخواند . گفتند : بر اين مرد صالح نماز نمىخوانى ؟ گفت : دو ركعت نماز ، از نماز خواندن بر اين مرد صالح نزد من برتر است ! ولى او نماز بر جنازه حجاج را جايز مىشمرد .\r\nقتاده مىگويد : به سعيد گفتم : مىشود بر جنازه حجاج نماز خواند ؟ گفت ما بر جنازه بدتر از او هم نماز خوانده‌ايم .\r\nثانيا : آيه‌ى استغفار ، جزء سوره‌ى توبه و از سوره‌هاى مدنى است ؛ و توبه از آخرين سوره‌هايى است كه بر پيامبر نازل شده است ؛ به طورى كه حدودا هشت سال پس از مرگ ابو طالب نازل شده است ؛ اينك جاى اين پرسش است كه چگونه پس از اين مدت طويل پس از مرگ ابو طالب ، به پيامبر گفته مىشود براى وى درخواست\r\n\r\n\r\n","description":"","footnote":"\r\n( 1 ) - توبة ، 113 .\r\n( 2 ) - قصص ، 56 .\r\n( 3 ) - صحيح بخارى ، ج 5 ، ص 208 .\r\n","page_name":" 129 ","page_number":129},
  {"content":"\r\n\r\nآمرزش نكن .\r\nفخر رازى مىگويد : « حسين بن فضل » اين حديث را بعيد شمرده و مىگويد :\r\nسوره‌ى برائت آخرين سوره و وفات ابو طالب در « مكه » و در آغاز اسلام بوده است .\r\nولى اين استبعاد حسين بعيدتر است ؛ زيرا اشكالى ندارد كه بگوييم ، پيامبر بعد از وفات ابو طالب تا زمان نزول آيه همواره براى او درخواست آمرزش مىكرده است . « 1 »\r\n« تفسير لباب التأويل فى معانى التنزيل » معروف به « تفسير خازن » ، نيز آورده است كه رسول خدا گاهى براى ابو طالب درخواست آمرزش مىكرد و به جهت اصرار وى بر درخواست آمرزش ، اين آيات نازل شد . « 2 »\r\nاين تأويلها بسيار ضعيف و تنها فرار از موضوع هستند . زيرا بسيار بعيدتر مىنماياند كه چگونه براى كارى كه شغل دائمى پيامبر تا زمان ارتحالش بوده است ، حتى يك نقل تاريخى نداريم . بىشك اگر بتوان با ضعيف‌ترين مدركى ايمان كسى را اثبات كرد ، هرگز نمىتوان براى اثبات كفر كسى ، به اين توجيهات چنگ زد .\r\nثالثا : در قرآن كريم ، بارها محبت و مودت نسبت به كسانى كه ايمان نياورده‌اند هرچند از دوستان و خويشان باشند ، منع شده است . آيه‌هاى 28 آل عمران ، 139 نساء ، 144 نساء ، 22 مجادله ، و . . . در همين باره نازل شده است . چگونه پيامبر با توجه به اين آيات ، خلاف اراده‌ى الهى رفتار مىكرده ، و براى ابو طالب درخواست آمرزش مىنموده است .\r\nرابعا : در تفاسير ، روايات ديگرى در سبب نزول اين آيه آمده است ، از جمله :\r\n- طبرى در بيان شأن نزول اين آيه آورده است : « جمعى از مسلمانان به پيامبر خدا گفتند : آيا نمىتوانيم براى پدران مشرك خود كه در دوران جاهليت بوده‌اند ،\r\n\r\n\r\n","description":"","footnote":"\r\n( 1 ) - تفسير كبير ، ج 16 ، ص 208 .\r\n( 2 ) - تفسير لباب التأويل ، ج 2 ، ص 270 .\r\n","page_name":" 130 ","page_number":130},
  {"content":"\r\n\r\nدرخواست آمرزش كنيم ؟ در پى اين پرسش اين آيات نازل شد . » « 1 »\r\n- ترمذى نيز به نقل از على آورده است كه ايشان گفته است : « مردى براى پدر و مادرش كه در حال شرك از دنيا رفته بودند درخواست آمرزش مىكرد ؛ من گفتم :\r\nبراى پدر و مادر مشرك درخواست آمرزش مىكنى ؟ گفت : مگر ابراهيم عليه السّلام براى پدرش درخواست آمرزش نمىكرد ؟ اين واقعه را براى پيامبر خدا عرض كردم ، كه اين آيات نازل شد . » « 2 »\r\n- طبرى نيز آورده است كه عطا بن ابى رياح مىگويد : بر اهل قبله نماز ترك نمىكنم . زيرا خداوند نماز را جز بر مشركان ممنوع نكرده است ؛ خدا مىفرمايد :  ما كانَ لِلنَّبِيِّ . .  .\r\nمطابق اين تفسير ، آمرزش خواهى در آيه ، به معناى نماز است . و جايى براى اشكال نمىگذارد .\r\n3 - از جمله مستندات مطرح شده بر كفر ابو طالب ، روايتى است كه از على نقل كرده‌اند . توجه كنيد :\r\nروزى كه ابو طالب از دنيا رفت ، على نزد پيامبر آمد و گفت : عموى گمراه تو از دنيا رفت ! پيامبر هم فرمود : برو دفنش كن . ان عمّك الضال قد مات . فقال : اذهب فواره . « 3 »\r\nاين خبر ، گذشته از ضعف سند ، با اخبارى ديگر متعارض است . علاوه اينكه متن خبر ، با ارادت ويژه پيامبر نسبت به ابو طالب سازگار نيست .\r\nدر « سيرة ابن هشام » آمده است : « وقتى پيامبر شهادتين را تلقين مىكرد . ابو طالب\r\n\r\n\r\n","description":"","footnote":"\r\n( 1 ) - تفسير جامع البيان ، ج 11 ، ص 31 .\r\n( 2 ) - مسند احمد ، ج 1 ، ص 99 ؛ المستدرك على الصحيحين ، ج 2 ، ص 235 ؛ سنن الكبرى بيهقى ، ج 3 ، ص 398 .\r\n( 3 ) - المصنف ابن ابى شيبة ، ج 3 ، ص 228 .\r\n","page_name":" 131 ","page_number":131},
  {"content":"\r\n\r\nگفت : به خدا اگر از مخالفتهاى بعدى با تو نمىترسيدم و نمىترسيدم از اينكه قريش بگويد به خاطر ترس از مرگ ، لا إله الا اللّه گفته است ؛ اين كلمه را بر زبان مىراندم .\r\nوقتى مشرف به مرگ شد ، ابو طالب لبانش حركت مىكرد . عباس كه به لبانش چشم دوخته بود ؛ به پيامبر گفت : آنچه مىخواستى بر زبان آورد . پيامبر فرمود : من نشنيدم . » « 1 »\r\n4 - همچنين از جمله دلايلى كه بر كفر ابو طالب آورده شده ، حديث مشهور به « ضحضاح » است . مطابق اين حديث پيامبر درباره‌ى ابو طالب فرمود :\r\nوجدته فى غمرات من النار فاخرجته الى ضحضاح . . . فلعله تنفعه شفاعتى يوم القيمة فيجعل فى ضحضاح من النار يبلغ كعبيه يغلى منه دماغه . « 2 »\r\n« او را در سختىهاى آتش يافتم ، و وارد حوضچه‌ى آتش ( آتش ملايمترى ) نمودم . . . شايد شفاعت من در قيامت وى را فايده رساند و در آتشى كه به پاى او رسد و مغز او را بگدازد ، قرار گيرد . »\r\nاز ضعف سند اين روايت و موثق نبودن برخى راويان آن‌كه بگذريم « 3 » ، دلالت حديث هم ناقص است ، زيرا اولا : در طبق اين روايت ، شفاعت پيامبر درباره‌ى كافر ، مؤثر است ، و اين درست نيست ؛ چون شفاعت پيامبر شامل حال مشركان و كفار نمىگردد .\r\nثانيا : چگونه پيامبر با وجود نهى آيه‌ى 113 توبه ، وى را شفاعت نموده است و چگونه با فرض هدايت نشدن وى ، مطابق آيه‌ى 56 قصص ، مشمول رحمت خدا قرار گرفته است ؟ پس اين دليل در واقع دليل دوم را نقض مىكند .\r\n\r\n\r\n","description":"","footnote":"\r\n( 1 ) - سيرة ابن هشام ، ج 2 ، ص 284 .\r\n( 2 ) - صحيح مسلم ، ج 1 ، ص 135 ؛ المستدرك على الصحيحين ، ج 4 ، ص 581 .\r\n( 3 ) - ر . ك : ميزان الاعتدال ، ذيل اسامى ، از راويان حديث مغيرة ابن شعبه است كه عناد ويژه‌اى با بنى هاشم داشته و از ارادتمندان بنى اميه بوده است .\r\n","page_name":" 132 ","page_number":132},
  {"content":"\r\n\r\n\r\nديدگاه امامان شيعه و ياران پيامبر درباره‌ى ابو طالب\r\nروايات بسيارى از امامان شيعه بر ايمان ابو طالب به صراحت وارد شده است . به دو نمونه از آنها توجه كنيد :\r\nاز على نقل شده است : كان و اللّه ابو طالب ابن عبد المطلب ، مؤمنا مسلما يكتم ايمانه على بنى هاشم ان تنابذها قريش . « 1 »\r\n« به خدا سوگند ، ابو طالب فرزند عبد المطلب ، مؤمن مسلمانى بود كه ايمانش را به خاطر دشمنى قريش كتمان مىكرد . »\r\nجعفر بن محمد ( صادق ) گفته است : و اللّه ان ايمان ابى طالب لو وضع فى كفّة الميزان و ايمان هذا الخلق فى كفّة الميزان لرجح ايمان ابى طالب على ايمانهم . « 2 »\r\n« به خدا سوگند اگر ايمان ابو طالب در كفه ترازو گذاشته شود و ايمان اين خلق در كفه ديگر ، ايمان ابو طالب رجحان دارد . »\r\nياران پيامبر نيز به ايمان او گواهى داده‌اند . ابن ابى الحديد مىگويد : سندهاى فراوانى از ابن عباس و نيز ابو بكر وارد شده كه ابو طالب پيش از مرگ ، ايمان آورده است . « 3 »\r\nابو بكر گفته است : ابو طالب از دنيا نرفت تا اينكه شهادتين را بر زبان آورد .\r\nان ابا طالب ما مات حتى قال لا إله الا اللّه محمد رسول اللّه . « 4 »\r\nاز على نيز نقل شده كه ابو طالب از دنيا نرفت تا اينكه رضايت پيامبر را فراهم كرد . ما مات ابو طالب حتى اعطى رسول اللّه من نفسه الرضا . « 5 »\r\n\r\n\r\n","description":"","footnote":"\r\n( 1 ) - شرح اخبار قاضى نعمان مغربى ، ج 3 ، ص 221 .\r\n( 2 ) - بحار الانوار ، ج 35 ، ص 112 .\r\n( 3 ) - شرح نهج البلاغة ابن ابى الحديد ، ج 14 ، ص 71 .\r\n( 4 ) - شرح نهج البلاغة ابن ابى الحديد ، ج 14 ، ص 71 .\r\n( 5 ) - شرح نهج البلاغة ابن ابى الحديد ، ج 14 ، ص 71 .\r\n","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nجايگاه اصحاب\r\nصحابه و اصحاب ، از ريشه « صحب » ، جمع واژه‌ى صاحب است كه به معناى همدم و همنشين « 1 » و ملازم و همراه « 2 » و يار و ياور و حافظ « 3 » و نگهبان « 4 » است ، در لغت عربى به كار مىرود .\r\nابن منظور در « لسان العرب » نيز مىگويد : الصاحب : المعاشر « 5 »\r\nراغب اصفهانى گويد : الصاحب ؛ به معناى ملازم و همراه است ، چه انسان يا حيوان ، يا مكان و يا زمان باشد . و فرقى نيست كه همراهى جسمانى و با بدن باشد كه اصل همين است و بيش‌تر ، چنين مصاحبتى مورد نظر است ؛ و يا همنشينى با توجه و عنايت و همت باشد ؛ و واژه همراهى در عرف به كار نمىرود ، مگر درباره‌ى كسى كه همراهى و ملازمت او زياد باشد . « 6 »\r\nاينك ببينيم انديشمندان اهل سنّت چه تعريفى براى اصحاب بيان كرده‌اند .\r\nبهترين تعريفى كه محققان اهل سنت براى صحابى پسنديده‌اند ، تعريفى است كه ابن حجر در مقدمه‌ى « الاصابة » آورده است :\r\nالصحابى من لقى النبى مؤمنا به و مات على الاسلام فيدخل فيمن لقيه من طالت مجالسته له أو قصرت و من روى عنه او لم يرو و من غزا معه او لم يغز و من رآه روية و لو\r\n\r\n\r\n","description":"","footnote":"\r\n( 1 ) - تاج العروس من جواهر القاموس .\r\n( 2 ) - قاموس القرآن .\r\n( 3 ) - المنجد .\r\n( 4 ) - قاموس المحيط .\r\n( 5 ) - لسان العرب .\r\n( 6 ) - ترجمة و تحقيق مفردات الفاظ قرآن راغب اصفهانى ، ج 2 ، ص 530 .\r\n","page_name":" 135 ","page_number":135},
  {"content":"\r\n\r\nلم يجالسه و من لم يره لعارض كالعمى . « 1 »\r\n« صحابى كسى است كه پيامبر را در حالى كه به او ايمان آورده ، ديدار كرده و مسلمان از دنيا رفته باشد ؛ چنين كسى صحابى است . خواه با پيامبر زمانى دراز نشست و برخاست كرده باشد يا مدتى كوتاه ؛ خواه از وى سخنى شنيده و روايت كرده باشد يا نه ؛ خواه با پيغمبر به جنگ مشركان رفته باشد يا خير . حتى يك بار ديدن پيامبر كافى است ، اگرچه با او ننشسته و مجلس وى را درك نكرده باشد و يا اينكه به خدمت وى رسيده ولى بنا به علتى چون كورى و يا عارضه‌اى ديگر ، او را به چشم نديده باشد . »\r\nابن اثير در « اسد الغابه » تعريف ديگرى براى صحابى بيان مىكند :\r\nقال الامام ابو بكر احمد بن على الحافظ با سناده عن سعيد بن المسيب أنه قال : الصحابه من اقام مع رسول اللّه سنة أو سنتين و غزا معه غزوة او غزوتين . « 2 »\r\n« صحابى كسى است كه يك يا دو سال با رسول خدا نشست و برخاست داشته باشد و يك يا دو جنگ را در ركاب وى به جهاد رفته باشد . »\r\nوى به نقل از واقدى مىگويد : رأينا اهل العلم يقولون : كل من رأى رسول اللّه و قد ادرك الحلم فأسلم و عقل امر الدين و رضيه فهو عندنا ممن صحب رسول اللّه و لو ساعة من نهار . « 3 »\r\n« عقيده علما اين است كه هركس رسول خدا را هرچند يك ساعت از روز ديده و به اسلام از راه انديشه و فكر گرويده باشد ، صحابى است . »\r\nاحمد بن حنبل هم مىگويد :\r\nاصحاب رسول اللّه كل من صحبه شهرا او يوما او ساعته أو رآه . « 4 »\r\n\r\n\r\n","description":"","footnote":"\r\n( 1 ) - الاصابة فى تميز الصحابة ، ج 1 ، ص 158 .\r\n( 2 ) - اسد الغابة ، ج 1 ، ص 12 .\r\n( 3 ) - اسد الغابة ، ج 1 ، ص 12 .\r\n( 4 ) - الاصابة فى تميز الصحابة ، ج 1 ، ص 12 .\r\n","page_name":" 136 ","page_number":136},
  {"content":"\r\n\r\n« هركس يك ماه يا يك روز يا يك ساعت با پيامبر همنشينى داشته باشد و يا وى را ديده باشد ، از اصحاب است . »\r\nقاضى ابو بكر محمد بن الطيب نيز مىگويد : لا خلاف بين اهل اللغة فى أن الصحابى مشتق فى الصحبة و أنه ليس مشتقا على قدر مخصوص منها ؛ بل هو جار على كل من صحب قليلا كان أو كثيرا . . . « 1 »\r\n« بحثى ميان اهل لغت نيست كه صحابى از صحب گرفته شده و به مقدار معين از همراهى نظر ندارد ؛ بلكه درباره‌ى هركسى كه با پيامبر بوده ، چه كم يا زياد جارى است . »\r\nنهايت اينكه انديشمندان اهل سنت ، كسى را صحابى مىدانند كه رسول خدا را در حالى كه به او ايمان آورده ، ديده باشد ؛ اگرچه اين ديدار بسيار كوتاه و حتى ساعتى در روز بوده باشد . براساس چنين برداشتى : همه‌ى كسانى كه با پيامبر همزمان بوده و او را ديده باشند ، صحابى هستند .\r\nكاملا روشن است اين تعريف از صحابه ، با منابع لغوى سازگار نيست .\r\nآنچه از مجموعه بررسىهاى لغوى برمىآيد ، اين است كه صاحب ، كسى است كه با ديگرى زندگى كند ، يا مطيع او باشد يا با وى نشست و برخاست نمايد ، يا كارى انجام دهد و يا حافظ و نگهبان چيزى باشد . همچنين به كسى كه مذهبى را بپذيرد و اطاعت از دستورهاى آن را به گردن گيرد نيز صاحب گفته مىشود . به همين جهت است كه عرف ، در يك زمان واحد ، اصحاب جعفر صادق و يا اصحاب ابو حنيفه و اصحاب شافعى ، به كار مىبرد . « 2 »\r\nعلاوه اينكه بنابر تعريفى كه ابن حجر عسقلانى از صحابه ارائه مىدهد ، تمام مسلمانان هم‌زمان رسول خدا صحابه مىباشند ؛ زيرا هيچ‌كس در « مكه » و « طايف » در سال دهم هجرى نمانده بود ، مگر آن‌كه مسلمان شد و با پيامبر در حجة الوداع\r\n\r\n\r\n","description":"","footnote":"\r\n( 1 ) - اسد الغابة ، ج 1 ، ص 12 .\r\n( 2 ) - ر . ك : نظرية عدالة الصحابة و مرجعية السياسية فى الاسلام ، ص 28 .\r\n","page_name":" 137 ","page_number":137},
  {"content":"\r\n\r\nحاضر شد . چنان كه برخى درباره « اوس » و « خزرج » گفته‌اند كه كسى از آنان در پايان زندگى پيامبر نماند مگر آن‌كه اسلام آورده بود ؛ و پيامبر از دنيا نرفت در حالى كه يكى از آنان وانمود به كفر نمايد . با اين وصف ، چه‌بسا بسيارى از كودكان آنان هم ملحق به صحابه مىشوند ، زيرا اصحاب انگيزه‌هاى فراوانى براى بردن فرزندانشان نزد پيامبر داشتند ؛ آنان فرزندان خود را براى نامگذارى ، كامبردارى ، تبرك جستن و . . . به حضور پيامبر مىبردند . علاوه اينكه در دولت پيامبر اكرم ، امتيازها و تشريفاتى ميان حاكم و جامعه نبود و وى در ميان مردم بود به گونه‌اى كه همه‌ى شهروندان دولت اسلامى ، مىتوانستند او را ببينند و با وى سخن گويند ، يا در مجلسش بيايند ، و با اين وصف همه‌ى مردم آن زمان صحابى هستند .\r\n\r\nعدالت صحابه\r\nآمدى در « الاحكام » مىگويد : عدالت معتبر در گواهى ، مبتنى بر سه پايه است :\r\n1 - پرهيز از گناهان كبيره ، مانند شرك ، كشتن مؤمن ، تهمت به زنان ، زنا ، فرار از جنگ ، شراب‌خوارى و . . .\r\n2 - پرهيز از برخى گناهان كوچك .\r\n3 - پرهيز از برخى كارهايى كه خلاف شأن و آداب اجتماعى است . « 1 »\r\nحافظ بن حجر عسقلانى در شرح « نخبة الفكر » مىگويد : عادل كسى است كه داراى چنان استعدادى باشد كه وى را به تقواى هميشگى و مروت وادارد . و مراد از تقوى پرهيز كردن از كارهاى بد مانند شرك و فسق و بدعت است . « 2 »\r\nنووى در « التقريب » مىگويد : عادل ، مسلمان بالغى است كه از فسق بدور\r\n\r\n\r\n","description":"","footnote":"\r\n( 1 ) - الاحكام آمدى ، ج 2 ، ص 77 .\r\n( 2 ) - ر . ك : مقدمة رسالة نخبة الفكر .\r\n","page_name":" 138 ","page_number":138},
  {"content":"\r\n\r\nباشد . « 1 »\r\nبرخى از علماى اهل سنّت ، صحابه را معصوم مىشمارند و پيروى از اخبار آنان را لازم مىدانند . ابن حجر مىگويد :\r\nاتفق اهل السنّة على ان الجميع عدول و لم يخالف فى ذلك الا شذوذ من المبتدعه . « 2 »\r\n« اهل سنّت معتقدند كه صحابه عادلند ؛ و در اين مطلب ، جز عده‌اى بدعت‌گذار مخالف نيستند . »\r\nهم او در « الاصابة » مىگويد : فمن الامور قطيعة الثبوت و الدلالة ، ان عدالة اصحاب سيدنا رسول اللّه جائت من فوق سبعة ارقعة فلا يتصور للانسان مهما اوتى من علم و معرفة ان يطعن فى صحابة رسول اللّه بعد شهادة اللّه عز و جل لهم . « 3 »\r\n« از امور غير قابل ترديد ، اين است كه عدالت اصحاب از هفت آسمان ثابت شده است و لذا سزاوار نيست آدمى در هر جايگاهى كه باشد ، به اصحاب طعن زند با اينكه خدا به عدالت آنها گواهى داده است . »\r\nغزالى نيز مىگويد : و الذى عليه سلف الامة و جماهير الخلف ، ان عدالتهم معلومة بتعديل اللّه عزّ و جلّ اياهم و ثنائه عليهم فى كتابه ، فهو معتقدنا فيهم . « 4 »\r\n« آنچه كه همه‌ى گذشتگان بر آن بوده‌اند ، اين است كه عدالت آنان معلوم است به اينكه خداوند در قرآنش آنان را عادل شمرده و ستايش كرده است ؛ اين ، اعتقاد ما درباره‌ى آنان است . »\r\nابو حاتم رازى نيز مىگويد : اصحاب رسول خدا ، آنان‌كه شاهد وحى و تنزيل كتاب بوده و تفسير و تأويل را شناخته‌اند ، كسانى كه خداى عز و جل آنان را براى\r\n\r\n\r\n","description":"","footnote":"\r\n( 1 ) - ر . ك : صحيح مسلم ، ج 15 ، ص 148 ، كتاب فضايل العلماء .\r\n( 2 ) - الاصابة فى تميز الصحابة ، ج 1 ، ص 131 .\r\n( 3 ) - الاصابة فى تميز الصحابة ، ج 1 ، ص 19 .\r\n( 4 ) - المستصفى ، ص 130 .\r\n","page_name":" 139 ","page_number":139},
  {"content":"\r\n\r\nهمراهى پيامبرش برگزيده ، و يارى خود و گسترش دين و آشكارى حقش را به ايشان سپرده ، آنان را صحابه پيامبر پسنديده و آنان را بزرگان و پيشوايان ما قرار داده است ؛ آنان‌كه هرچه را پيامبر از خداى عزّ و جلّ به ايشان رسانيد ، و هرچه را سنت نهاد و حكم كرد و واجب يا مستحب قرار داد ، و هرچه را امر و نهى فرمود ؛ همه را گرفتند و حفظ كردند و استحكام بخشيدند . پس در دين فقيه شدند و امر و نهى خدا و مراد او را ، در پيشگاه رسول ، با ديدن تفسير و تأويل كتاب و با گرفتن و برداشت از آن ، دانستند . خداى عزّ و جلّ بدين وسيله آنان را شرافت بخشيد ، و با قرار دادنشان در جايگاه پيشوايى ، گراميشان داشت ؛ و شك و كذب و غلط و ترديد و فخر و عيب را از آنان زدود ؛ و آنان را دادگران امت ناميد و در كتاب محكم خويش فرمود : و كذلك جعلناكم امّة وسطا و رسول خدا قول خداى عزّ و جلّ « وسطا » را دادگر تفسير نمود . « 1 »\r\nابن عبد البر در مقدمه كتاب « الاستيعاب » مىنويسد : پس از كتاب خدا ، سنت رسول خدا مبنا است ؛ و سنن پيامبر به وسيله‌ى اصحاب به دست ما رسيده و آنان همگى عادل هستند . « 2 »\r\n« اسد الغابه » نيز آورده است :\r\nفانهم كلهم عدول لا يتطرق اليهم الجرح لان اللّه عزّ و جلّ و رسوله ذكّياهم و عدلاهم و ذلك مشهور لا نحتاج لذكره . « 3 »\r\n« آنان همگى عادلند ؛ و خدشه‌اى به عدالت آنان راه نمىيابد ؛ زيرا خدا و رسول ، آنها را پيراسته و عادل كرده‌اند ؛ و اين مطلب مشهور است و نياز به دليل ندارد . »\r\nابن اثير در مقدمه كتاب « اسد الغابه » مىنويسد : « سنن كه محور شرع و تفصيل\r\n\r\n\r\n","description":"","footnote":"\r\n( 1 ) - الجرح و التعديل رازى ، ج 1 ، ص 7 .\r\n( 2 ) - الاستيعاب فى معرفة اصحاب ، ج 1 ، ص 2 .\r\n( 3 ) - اسد الغابة ، ج 1 ، ص 3 .\r\n","page_name":" 140 ","page_number":140},
  {"content":"\r\n\r\nاحكام و آشنايى با حلال و حرام و ديگر امور مربوط به دين و آيين ماست ، هنگامى پذيرفتنى است كه رجال و سندها و راويان آنها پيش‌تر شناسايى شده باشد كه پيشاپيش بر آنها ، شناخت اصحاب رسول خدا قرار دارد و اگر كسى اصحاب رسول خدا را نشناسد ، ديگران براى او ناشناخته‌تر خواهند ماند ؛ پس شايسته است كه اصحاب رسول خدا از لحاظ نسب و شرح حالشان شناخته شوند . اصحاب رسول خدا با ديگر راويان حديث و سنت ، در همه‌ى موارد برابرند . مگر در جرح و تعديل و خرده‌گيرى و ايراد ، زيرا همه‌ى آنها عادلند و راهى براى عيب‌جويى و خرده‌گيرى از آنان وجود ندارد . » « 1 »\r\nنووى كه جمله‌اى از او در تعريف عدالت مطرح شد ، در شرح « صحيح مسلم » مىنويسد : صحابه ( رضى اللّه عنهم ) همگى از بهترين مردم ، و سروران اين امت بودند ؛ و از مردم پس از خود ، برتر و همه عادل و نمونه بودند ؛ و هيچ‌گونه ناخالصى در آنها نبوده و آميختگى ، پس از آنها پيدا شد ؛ و كسانى كه پس از آنها آمدند ، ناخالصى داشتند . « 2 »\r\nذهبى كه از بزرگان معروف حديث و رجال است در كتاب « ميزان الاعتدال » مىگويد : « در اين كتاب ، نام صحابه را به خاطر عظمتى كه دارند ، نمىآورم ؛ زيرا اگر در حديث روايت شده از آنان ، ضعفى باشد ، ضعف تنها از ناحيه كسانى است كه از آنان روايت كرده‌اند . » « 3 »\r\nعجلى در « معرفة الثقات » كه از كتاب‌هاى مهم رجالى اهل سنت محسوب مىشود ؛ مىگويد : « چون تمام صحابه عادل هستند ، لذا هيچ نيازى به پرسش در باره‌ى عدالت ( متقى و موثق بودن ) آنها نيست ؛ بنابراين واژه تعديل و توثيق كه در\r\n\r\n\r\n","description":"","footnote":"\r\n( 1 ) - اسد الغابة ، ج 1 ، ص 3 .\r\n( 2 ) - ر . ك : صحيح مسلم ، ج 15 ، ص 148 .\r\n( 3 ) - ميزان الاعتدال ذهبى ، ج 1 ، ص 2 .\r\n","page_name":" 141 ","page_number":141},
  {"content":"\r\n\r\nباره‌ى ديگر راويان به كار مىرود ، درباره‌ى آنان به كار نمىرود و تنها گفته مىشود آنان از اصحاب هستند . دليل اين مطلب هم اين است كه اصحاب در كتاب خدا و سنت رسول خدا عادل شمرده شده‌اند . » « 1 »\r\nمقريزى مىگويد : اعلم ان الصحابه هم الحواريون الذين و عوا سنة رسول اللّه و ادوها ناصحين محتسبين حتى كمل بما نقلوه الدين و ثبتت بهم حجة اللّه على المسلمين و هم خير القرون و خير الامة اخرجت للناس ثبتت عدالة جميعهم بثناء اللّه و ثناء رسوله . « 2 »\r\n« بدان كه صحابه ، حواريون هستند كه سنت رسول خدا را حفظ كرده و به ما رساندند تا اينكه دين با منقولات آنها تكميل شد و حجت بر مسلمانان تمام گشت . پس ، آنان بهترين تمام قرنها و بهترين امت اسلام هستند ؛ و عدالت همگى آنان به مدح و ثناى خدا و رسولش اثبات شده است . »\r\nاز امام اهل حديث ، ابو زرعه روايت شده است كه گفت : « اگر ديدى كسى در پى عيب‌جويى و خرده‌گيرى يكى از اصحاب رسول خداست ، بدان كه او زنديق است ؛ زيرا مىدانيم كه خدا بر حق است و قرآن و آنچه را كه قرآن درباره‌اش نازل شده ، همه درست است ؛ و همه‌ى اينها را همان اصحاب رسول خدا به ما رسانده‌اند ؛ بنابراين ، كسانى كه به عيب‌جويى از اصحاب رسول خدا نشسته‌اند ، در پى آنند كه گواهان ما را بر همه‌ى اين مدارك و مطالب از اعتبار و ارزش بيندازند تا به آسانى بتوانند قرآن و سنت را باطل و بىاعتبار اعلام كنند ؛ در حالى كه همين عيب‌جويان زنديق ، به زشتى و بدنامى ، از هركس ديگر سزاوارترند . » « 3 »\r\nنووى در شرح « صحيح مسلم » در اين باره مىگويد : و اعلم ان سبّ الصحابة حرام من الفواحش المحرمات ، سواء من لابس الفتن و غيره ، لانهم مجتهدون فى تلك الحروب\r\n\r\n\r\n","description":"","footnote":"\r\n( 1 ) - معرفة الثقات ، ج 1 ، ص 98 .\r\n( 2 ) - امتاع الاسماع مقريزى ، ج 9 ، ص 221 .\r\n( 3 ) - الاصابة فى تميز الصحابة ، ج 1 ، ص 131 .\r\n","page_name":" 142 ","page_number":142},
  {"content":"\r\n\r\nمتأولون . « 1 »\r\n« بدان ناسزا گفتن به صحابه حرام و از فواحش محرم است . چه صحابه‌اى كه در فتنه‌هاى جنگ‌ها شريك بودند و چه آنهايى كه شريك نبودند ، زيرا آنان با اجتهاد خود در آن جنگ‌ها وارد شده‌اند . »\r\nعين همين عبارت را « تحفة الاحوذى » آورده است . « 2 »\r\nعظيم آبادى نيز در « عون المعبود » عدالت جميع صحابه را مطرح كرده است . « 3 »\r\n\r\nاستناد اهل سنت\r\nمستند اهل سنت بر عدالت همه‌ى صحابه ، آيات و روايات است . برخى از آياتى كه به آن استناد جسته‌اند ، عبارت است از :\r\n مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً  . « 4 »\r\n« محمد ( صلّى اللّه عليه و آله ) رسول خدا و كسانى كه با اويند ، در برابر كفار سختگير و با خودشان مهربانند . آنان را مىبينى كه در حال ركوع و سجده‌اند و در پى فضل و خشنودى خدا هستند . بر رخسارشان آثار سجده است . وصف آنان در تورات و انجيل كاشته‌اى است كه جوانه بزند و\r\n\r\n\r\n","description":"","footnote":"\r\n( 1 ) - شرح صحيح مسلم ، ج 16 ، ص 92 .\r\n( 2 ) - تحفة الاحوذى ، ج 10 ، ص 249 .\r\n( 3 ) - عون المعبود ، ج 1 ، ص 205 .\r\n( 4 ) - فتح ، 29 .\r\n","page_name":" 143 ","page_number":143},
  {"content":"\r\n\r\nمحكم شود و بر پا بايستد و كشاورزان را به شگفت آورد و كفار را خشمگين سازد . خدا به كسانى كه ايمان آورند و نيكوكارى كنند ، وعده‌ى آمرزش و پاداش بزرگى داده است . »\r\n وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  . « 1 »\r\n« خداوند از پيشىگيرندگان اول ، از مهاجر و انصار و پيروان خوب آنان ، خشنود است و آنان نيز از خدا خشنودند . خدا براى آنان باغهايى آماده كرده است كه رودهايى زير آنها جارى است ؛ در آن همواره خواهند ماند و اين رستگارى بزرگى است . »\r\n لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً  . « 2 »\r\n« خدا از مؤمنانى كه زير درخت با تو بيعت كردند ، خشنود شد ؛ و مىدانست چه در دلشان مىگذرد ؛ آرامش بر آنان نازل كرد و به پيروزى نزديك پاداششان داد . »\r\n كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ . .  . « 3 »\r\n« شما مسلمانان ( حقيقى ) ، نيكوترين مردمى هستيد كه براى ( اصلاح بشر ) بيرون آمده و قيام كرديد ؛ امر به معروف و نهى از منكر مىكنيد و به خدا ايمان داريد . »\r\n وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً . .  . « 4 »\r\n« و ما اين‌چنين شما را امتى ميانه قرار داديم تا بر خلق گواه بوده و پيامبر بر شما شاهد\r\n\r\n\r\n","description":"","footnote":"\r\n( 1 ) - توبة ، 100 .\r\n( 2 ) - فتح ، 18 .\r\n( 3 ) - آل عمران ، 110 .\r\n( 4 ) - بقرة ، 143 .\r\n","page_name":" 144 ","page_number":144},
  {"content":"\r\n\r\nباشد . »\r\n يا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ  . « 1 »\r\n« اى پيامبر ! خدا تو را و نيز مؤمنانى كه پيرو تو هستند ، كافى است . »\r\n وَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ  . « 2 »\r\n« و آنان‌كه ايمان آوردند و هجرت كردند و در راه خدا كوشش و جانفشانى نمودند و آنان‌كه مهاجران را مسكن دادند و يارى نمودند ، آنان مؤمن حقيقى هستند ؛ آنان را بخشش الهى و روزى نيكوست . »\r\n لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَ أَمْوالِهِمْ يَبْتَغُونَ فَضْلًا مِنَ اللَّهِ وَ رِضْواناً وَ يَنْصُرُونَ اللَّهَ وَ رَسُولَهُ أُولئِكَ هُمُ الصَّادِقُونَ  . « 3 »\r\n« غنايم ، ويژه‌ى فقراى مهاجران است ؛ زيرا آنان را از وطن و اموالشان به ديار غربت راندند ؛ در صورتى كه به دنبال فضل و خشنودى خدا مىكوشند و خدا و رسول را يارى مىدهند و اينان به حقيقت راستگويانند . »\r\n . . . لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا وَ كُلًّا وَعَدَ اللَّهُ الْحُسْنى . .  . « 4 »\r\n« آن مسلمانانى كه پيش از فتح « مكه » در راه دين انفاق و جهاد كردند ، آنها پاداش و مقامشان بسيار عظيم‌تر از كسانى است كه پس از فتح ، انفاق و جهاد كردند ؛ ( ليكن ) خدا به همه وعده‌ى نيكوترين پاداش را داده است . »\r\n لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ  . . .  وَ كُلًّا \r\n\r\n\r\n","description":"","footnote":"\r\n( 1 ) - انفال ، 64 .\r\n( 2 ) - انفال ، 74 .\r\n( 3 ) - حشر ، 8 .\r\n( 4 ) - حديد ، 10 .\r\n","page_name":" 145 ","page_number":145},
  {"content":"\r\n\r\n وَعَدَ اللَّهُ الْحُسْنى . .  . « 1 »\r\n« هرگز مؤمنانى كه بدون عذر از جهاد باز نشستند با آنان‌كه با مال و جان كوشش كنند ، يكسان نخواهند بود . . . ليكن خداوند همه‌ى اهل ايمان را وعده‌ى نيكوتر فرموده است . »\r\n\r\nولى آيا اين آيات عدالت اصحاب را اثبات مىكنند ؟\r\nروشن است كه برخى از اين آيات عموماتى است كه عدالت شخصى را به خاطر شخصيت او اثبات نمىكنند ؛ بلكه تنها كار او را مىستايند و اين چيزى است كه هيچ اختصاصى به صحابى ندارد .\r\nدسته‌اى ديگر نيز آياتى است كه خطاب آنها به امت اسلامى است و هرگز اختصاص به اصحاب ندارد .\r\nبخش ديگرى از اين آيات ، با توجه به سبب نزول آنها ، به گروهى خاص از اصحاب نظر دارد كه مصيبتى را در راه اسلام متحمل شده‌اند . بنابراين ، ستايش همه‌ى اصحاب از اين آيات استفاده نمىشود .\r\nعلاوه اينكه آيات بسيارى در نكوهش برخى از كارهاى زشتى كه اصحاب مرتكب مىشدند ، نازل شده ، كه نمىتوان چشم بسته از آنها گذشت .\r\nاصحابى كه از جنگ فرار مىكردند « 2 » ، يا از جهاد خوددارى مىنمودند « 3 » ، و نيز اصحابى كه براى رسيدن به غنيمتى برتر حاضر بودند به پيامبر خدا نسبت رفتار ناعادلانه دهند « 4 » ، و يا آنان‌كه به همسر پيامبر تهمت مىزدند « 5 » ، و . . . اينان همگى در قرآن به شدت مورد نكوهش قرار گرفته‌اند . « 6 »\r\n\r\n\r\n","description":"","footnote":"\r\n( 1 ) - نساء ، 95 .\r\n( 2 ) - توبة ، 25 ؛ انفال ، 16 .\r\n( 3 ) - توبة ، 118 .\r\n( 4 ) - توبة ، 57 و 58 .\r\n( 5 ) - نور ، 11 تا 16 .\r\n( 6 ) - بيش از سى بار اصحاب . در قرآن مورد مذمت قرار گرفته‌اند كه بخشى از اين موارد تنها در -\r\n","page_name":" 146 ","page_number":146},
  {"content":"\r\n\r\nدر آيه‌ى زير ، قرآن وليد بن عقبه را فاسق معرفى كرده است .\r\n أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  . « 1 »\r\nطبرى و جمع بسيار ديگر آورده‌اند كه مؤمن در اين آيه ، على بن ابى طالب است و فاسق وليد بن عقبه است « 2 » . وى در زمان عثمان والى « كوفه » شد و معاويه و يزيد او را والى « مدينه » قرار دادند .\r\n\r\nاما روايات\r\nدليل ديگرى كه اهل سنت بر عدالت اصحاب آورده‌اند ، روايات است . برخى از اين اخبار عبارت است از :\r\nرسول اكرم فرمود : أصحابى كالنجوم بأيّهم اقتديتم اهتديتم . « 3 »\r\n« ياران من مانند ستارگان آسمان‌ها هستند كه شما به هركدام از آنها اقتدا كنيد ، هدايت خواهيد شد . »\r\nوى نيز فرمود : خير الناس قرنى ثم الذين يلونهم ثم الذين يلونهم ثم يجىء بعدهم قوم تسبق شهاداتهم ايمانهم و ايمانهم شهاداتهم . « 4 »\r\n« بهترين مردم تاريخ بشر ، افرادى هستند كه معاصر من هستند ؛ و پس از اينها ، در جايگاه دوم كسانى هستند كه پس از اينها خواهند آمد . »\r\nو نيز فرمود : اللّه ، اللّه فى اصحابى لا تتخذوهم غرضا بعدى ، فمن أحبهم فبحبى أحبهم و من أبغضهم فببغضى أبغضهم و من اذاهم فقد اذانى و من اذانى فقد اذى اللّه فيوشك أن\r\n\r\n\r\n","description":"","footnote":"\r\n- سوره‌ى توبة عبارت است از : آيات 25 ، 38 ، 42 ، 61 ، 64 ، 74 ، 75 ، 81 ، 86 ، 101 ، 107 .\r\n( 1 ) - سجدة ، 18 .\r\n( 2 ) - تفسير جامع البيان ، ج 21 ، ص 129 ؛ تفسير در المنثور ، ج 5 ، ص 178 ؛ فتح القدير ، ج 2 ، ص 346 .\r\n( 3 ) - كشف الخفاء عجلونى ، ج 1 ، ص 132 .\r\n( 4 ) - صحيح بخارى ، ج 7 ، ص 174 .\r\n","page_name":" 147 ","page_number":147},
  {"content":"\r\n\r\nيأخذه . « 1 »\r\n« شما را به خدا ، به ياران من توجه كنيد . آنها را هدف قرار ندهيد . هركس آنها را دوست داشته باشد ، به خاطر محبت من خواهد بود ؛ و هركس با آنها دشمنى كند ، به خاطر دشمنى با من خواهد بود ؛ و هركس مرا آزار دهد ، خدا را آزار داده است ؛ و به زودى مجازاتش را خواهد ديد . »\r\nاين روايات يا از نظر سند مخدوش است و يا دلالت بر ادعاى مذكور ندارد .\r\n\r\nحديث اول\r\nدرباره‌ى سند حديث اول ، ابى حيان اندلسى در تفسير « البحر المحيط » مىنويسد : « حديث نجوم را اصلا پيامبر خدا نفرموده است ؛ و اين حديث دروغ ، باطل و ساختگى است كه به هيچ وجه صحت ندارد . » « 2 »\r\nابن حزم ، عالم معروف اهل سنت در كتاب « ابطال الرأى و القياس و الاستحسان » نيز گفته است : حديث نجوم دروغ ، ساختگى و باطل است و هيچ صحت ندارد .\r\nهمچنين حافظ ابو بكر بزاز بصرى در « مسند » خويش آورده است : حديث نجوم كه عوام مىخوانند ، سخنى است كه هيچ سند صحيح بر صدور آن از پيامبر وجود ندارد ؛ بويژه كه راوى اين حديث ، عبد الرحيم بن زيد است كه اهل دانش ، حديث او را نقل نمىكنند . علاوه بر اين ، چگونه ممكن است پيامبر اكرم با دستور پيروى از يكايك اصحاب ، زمينه‌ى اختلافات دينى را در امت خويش فراهم كند .\r\nابن معين هم گفته است : عبد الرحيم بن زيد راوى اين حديث ، دروغگو و خبيث است و هيچ ارزشى ندارد .\r\nبخارى ، نيز مىگويد : روايات عبد الرحيم بن زيد را بايد رها كرد . علاوه بر اين‌كه اين حديث را شخص ديگرى به نام حمزه جزرى نيز روايت كرده كه روايات او هم\r\n\r\n\r\n","description":"","footnote":"\r\n( 1 ) - مسند احمد ، ج 5 ، ص 54 .\r\n( 2 ) - البحر المحيط ، ج 5 ، ص 511 .\r\n","page_name":" 148 ","page_number":148},
  {"content":"\r\n\r\nبىاعتبار است .\r\nابن عبد البر ، مؤلف كتاب « جامع البيان العلم » از مزنى عالم و مفتى بزرگ شافعى ، چنين نقل كرده است : چگونه ممكن است اين حديث درست باشد و پيامبر آن همه اختلاف نظريه‌هاى ياران خويش را حق بشمارد ؟ و حال آن‌كه ابن مسعود صحابى بزرگ مىگفت : من با رأى و فهم خودم نظر مىدهم اگر حق باشد ، لطف خداست و اگر خطا باشد ، ناشى از نادانى خود من است .\r\nابن حزم ، در رساله قياس خويش از امام احمد حنبل پيشواى مذهب حنبلى نقل كرده كه اين حديث دروغ محض است .\r\nابو الحسن على بن عمر دارالقطنى ، مفسر كبير در كتاب « غرايب مالك » ، پس از اين‌كه حديث را طبق نقل « لسان الميزان » نوشته‌ى ابن حجر عسقلانى ، از جميل بن زيد و او از مالك نقل مىكند ؛ مىنويسد : راويان اين حديث ناشناخته هستند و معلوم نيست اين حديث را اصلا مالك نقل كرده است ؟\r\nحافظ ابو بكر بيهقى ، در « المدخل » طبق نقل حافظ زين الدين عراقى در « تخريج احاديث منهاج بيضاوى » گفته است : گرچه متن حديث نجوم مشهور است ، اما اسنادش ضعيف است و درستى آن اصلا ثابت نيست .\r\nابن جوزى ، در كتاب « العلل المتناهيه » اين حديث را از نعيم بن حمار و او از عبد الرحيم بن زيد نقل نموده و سپس چنين اظهارنظر كرده است : اين حديث درست نيست ؛ زيرا نعيم از نظر تاريخ ، راوى مطمئنى نيست و نيز طبق نظر يحيى بن معين ، عبد الرحيم هم بسيار دروغگوست .\r\nحافظ بن دحيه كلبى اندلسى ، طبق نقل زين الدين عراقى در « تعليق تخريج احاديث منهاج بيضاوى » گفته است : حديث نجوم صحيح نيست .\r\nابو زرعه ، گفته است : جعفر بن عبد الواحد هاشمى ( يكى از راويان حديث نجوم ) احاديثى را روايت مىكند كه هيچ ريشه‌اى ندارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nابن عدى گفته است : جعفر بن عبد الواحد دزد در حديث است و احاديث ناشناخته‌اى از افراد موثق روايت كرده است .\r\nابن معين ، گفته است : حمزه ( راوى حديث نجوم ) يك فلس نمىارزد .\r\nشوكانى ، در « ارشاد الفحول » و كتاب « القول المفيد فى الاجتهاد و التقليد » نوشته است : بىاعتبارى حديث نجوم نزد خبرگان فن حديث آن قدر مشهور است كه اصلا با اين‌گونه روايات ، در كوچك‌ترين مسائل شرعى عمل نمىكنند ؛ لذا اين حديث اصلا حجت و معتبر نيست .\r\nقاضى عياض و همچنين بيهقى ، روايت را به خاطر وجود « حارث بن غضين » و « حمزة بن ابى حمزه » ضعيف و ساختگى مىشمارند . » « 1 »\r\nابو ريه ، نيز مىگويد : « حديثى بىريشه است . » « 2 »\r\nارشد سفلى ، هم گفته است : « چگونه عمل به اقوال معارض و ضد هم امكان دارد و چگونه رسول خدا به آنها فرمان داده است ؟ » « 3 »\r\nشوكانى ، هم مىگويد : « كسانى كه براى حجيت قول صحابى به حديث نجوم تمسك كرده‌اند ، اين حديث قطعا ثابت نشده است ؛ و اين مطلب نزد اهل فن كاملا مشخص است ؛ به صورتى كه به مانند اين حديث در كوچك‌ترين مسأله‌ى شرعى تمسك نمىشود چه رسد به اين مسأله‌ى بسيار مهم . » « 4 »\r\nمباركفورى ، همه‌ى طرق مختلف حديث را بررسى كرده است . وى مىگويد : در طرق گوناگون اين روايت ، افرادى مانند حمزه النصيبى ، حميد بن زيد ، عبد الرحيم بن زيد ، جعفر بن واحد و ضحاك بن مزاحم وجود دارند و اينها همه ضعيف و\r\n\r\n\r\n","description":"","footnote":"\r\n( 1 ) - ر . ك : ميزان الاعتدال ذهبى ، ذيل اسامى ؛ گفتگوى مذاهب ؛ عدالت صحابه .\r\n( 2 ) - الاضواء على سنة محمدية ، ص 32 .\r\n( 3 ) - البانى شذوذه و اخطايه ، 63 .\r\n( 4 ) - ارشاد الفحول الى تحقيق الحق من علم الاصول ، ج 2 ، ص 188 .\r\n","page_name":" 150 ","page_number":150},
  {"content":"\r\n\r\nبرخى در غايت ضعف هستند .\r\nسپس ايشان سخن بزاز و ابن حزم را نقل مىكند كه اين سخن پيامبر نيست ؛ اين حديث دروغ ، ساختگى و باطل است . « 1 »\r\n\r\nاما متن حديث\r\nاولا : ترديدى در اختلاف نظريه‌هاى اصحاب درباره‌ى مسائل مختلف اعتقادى و عملى وجود ندارد ؛ با اين وصف چگونه ممكن است كه آن همه آراء متفاوت و متضاد ، لازم الاتباع و عامل رشد و هدايت باشد ؟\r\nثانيا : واژه‌ى اقتدا به معناى پيروى است ، و متصور نيست پيامبر دستور اقتدا كردن به گروهى را داده باشد كه بعضى از آنها مرتكب گناهان كوچك و گاه بزرگ شده‌اند .\r\nثالثا : مخاطب اوليه‌ى اين حديث ، طبعا بايد ياران پيامبر ( تمام كسانى كه پيامبر را ديده‌اند ) باشد . در اين صورت اقتداكنندگان چه كسانى خواهند بود ؟ ترجمه اين حديث اين خواهد شد كه شما ستاره‌ايد ، به هركس از خودتان اقتدا كنيد هدايت يافته‌ايد ! آيا اين خواسته درست است ؟\r\n\r\nحديث دوم\r\nابن حجر ، در موثق بودن جعدة ابن هبيره از رجال اين حديث تشكيك كرده است . « 2 »\r\nدرباره‌ى ميزان دلالت حديث ، مىتوان گفت : اولا : تاريخ نشان داده كه بعضى از مسلمانان قرن اول هجرى ، جرايم بزرگى انجام داده‌اند ؛ حال چگونه قابل تصور است كه رسول خدا بگويد : همه‌ى معاصرين من برترين مردم هستند و همين‌طور بعدىها نسبت به گروههاى بعدى .\r\n\r\n\r\n","description":"","footnote":"\r\n( 1 ) - تحفة الاحوذى ، ج 20 ، ص 55 .\r\n( 2 ) - ر . ك : فتح البارى ، ج 7 ، ص 6 ؛ تحفة الاحوذى ، ج 6 ، ص 390 .\r\n","page_name":" 151 ","page_number":151},
  {"content":"\r\n\r\nثانيا : معناى اين حديث آن است كه هريك از صحابه ، از پيامبران گذشته‌ى تاريخ حتى از پيامبران اولو العزم هم بالاترند . براى اينكه حديث معناى درستى پيدا كند ، ناچاريم چيزى بگوييم كه محدث كبير ، نووى در شرح اين حديث گفته است كه مقصود افضليت « مجموعه صحابه » از مجموعه ديگر مردم تاريخ است نه آن‌كه هريك از صحابه ، افضل از ديگرانند . « 1 » اما آيا مىتوان پذيرفت كه تك‌تك صحابه به حكم معاصر بودن با پيامبر ، از مقام مؤمنان پاك و پيامبران گذشته برتر باشند ؟\r\nعلاوه اينكه حتى اگر صحت حديث را هم بپذيريم ، بايد بگوييم كه اين حديث هرگز عدالت و افضليت همه‌ى صحابه و مسلمانان معاصر با پيامبر را بر ديگر مؤمنان طول تاريخ اثبات نمىكند .\r\n\r\nحديث سوم\r\nترمذى درباره‌ى سند حديث ، آن را غريب دانسته و مىگويد : هذا الحديث غريب لا نعرفه الا من هذا الوجه . « 2 »\r\nنيز گفته‌اند : سند حديث به خاطر وجود عبد اللّه بن عبد الرحمن ضعيف است . « 3 »\r\nالبانى نيز از برخى انديشمندان ، ضعف حديث را نقل كرده است . « 4 »\r\nابن كثير هم حديث را به خاطر وجود عبد اللّه بن عبد الرحمن ، ضعيف شمرده است . « 5 »\r\nمتن اين حديث ، نيز ربطى به « عدالت » و يا « فضيلت » صحابه ندارد . طبق اين حديث ، رسول اكرم ، دو خواسته از امت داشته است : يكى اين‌كه آنان اصحاب را از\r\n\r\n\r\n","description":"","footnote":"\r\n( 1 ) - شرح صحيح مسلم ، ج 16 ، ص 85 .\r\n( 2 ) - سنن ترمذى ، ج 5 ، ص 358 .\r\n( 3 ) - كتاب السنة ، ص 465 .\r\n( 4 ) - ضعيف سنن ترمذى ، محمد ناصر البانى ، ص 518 .\r\n( 5 ) - تفسير ابن كثير ، ج 3 ، ص 525 .\r\n","page_name":" 152 ","page_number":152},
  {"content":"\r\n\r\nصحنه‌ى تاريخ حذف نكنند . دوم آن‌كه آنان را به دليل همنشينى با پيامبر دوست بدارند ؛ زيرا مؤمن و مسلمانى كه وى را دوست دارد ، بايد ياران او را نيز دوست داشته باشد .\r\nپيداست محبت امت به اصحاب ، به دليل همنشينى آنان با رسول خداست ؛ زيرا وقتى حكمى بر چيزى به خاطر صفتى وارد شود ، نشان مىدهد كه آن صفت ، علت حكم بوده است . پس لزوم محبت به اصحاب بسته به اين است كه آنان اصحاب بمانند و البته اين دوستى با اينكه گفتار و رفتارشان مورد ارزيابى قرار گيرد ، منافاتى ندارد . شيعه نيز براى همنشينى همه‌ى اصحاب حتى آنان كه مورخين همه‌ى گروه‌هاى اسلامى ، جرم‌هاى آنان را ترسيم كرده‌اند ، ارج مىنهد و اين همراهى را يك توفيق و فضيلت مىداند ، ولى آيا عقلايى است كه از خطاهاى آنان بيزار نباشد ؟\r\nابن عرفه ، مشهور به نفطويه ، كه از بزرگان محدثان اهل سنت است ، مىگويد :\r\n« بيش‌تر احاديث فضايل صحابه ، در زمان بنى اميه و براى تقرب به آنان ساخته شده است ؛ زيرا گمان مىكردند با اين كارها بنى هاشم را خوار خواهند كرد . اين احاديث به گونه‌اى ساخته شده كه از هر صحابه‌اى ، پيشوايى شايسته براى اهل زمين ساخته‌اند ؛ و هركسى كه به يكى از آنان ناسزا گويد يا تهمتى بزند ، نكوهش مىشود ، چنان كه در روايت أنس از رسول خدا آمده است : هركس يكى از ياران مرا دشنام دهد ، لعنت خدا بر او ؛ و لعنت فرشتگان و همه‌ى مردم بر او ؛ و هركس عيبى بر آنان بگيرد و نقصى را به آنان نسبت دهد ، پس با او چيزى نخوريد و نياشاميد و بر جنازه‌اش نماز نخوانيد . اين خبر به اين ترتيب آمده و هيچ تفاوتى ميان صحابه نگذاشته است . » « 1 »\r\nبحث از جايز نبودن لعن معاويه كه برخى از انديشمندان سنت او را كافر\r\n\r\n\r\n","description":"","footnote":"\r\n( 1 ) - نظرية عدالة الصحابة ، احمد حسين يعقوب ، ص 55 .\r\n","page_name":" 153 ","page_number":153},
  {"content":"\r\n\r\nشمرده‌اند ، در همين راستا است .\r\nآلوسى ، مناوى ، ابن خلدون و ابن حجر بحثى مفصل درباره‌ى جايز بودن و نبودن لعن يزيد بن معاويه به خاطر كشتن حسين بن على مطرح كرده‌اند ؛ و در نهايت در جايز بودن لعن وى احتياط نموده‌اند . « 1 »\r\nبرخى براى اثبات عدالت صحابه به واسطه‌ى بودن آنان در رسيدن سنت پيامبر به دست ما اشاره كرده بودند ؛ چنان كه از ابن عبد البر در مقدمه‌ى كتاب « الاستيعاب » گذشت « 2 » ، اين ادعا درست نيست ، زيرا سايه شعار حسبنا كتاب اللّه ( كتاب خدا ما را كافى است ) ، كه توسط عمر بن خطاب مطرح شد « 3 » ، تا زمان عمر بن عبد العزيز كه بيش‌تر صحابه از دنيا رفته بودند ، ماندگار بود . به‌طبع وقتى اصحاب از نوشتن حديث منع شدند ، بسيارى از معارف به زير خاك رفت . چه اينكه مقتضاى اين شعار اين است كه قرآن ما را كافى است و حاجتى به صحابه نيست . پس يا بايد از اين شعار دست برداشت و يا از اين گفته كه صحابه موجب رسيدن دين به نسل‌هاى بعد شده‌اند !\r\n\r\nگواهى تاريخ\r\nتاريخ بارها گواهى داده كه ياران پيامبر در يك رتبه نبوده‌اند ، برخى بدون هيچ‌گونه ترديدى به دستورهاى رسول خدا توجه مىكردند ؛ عده‌اى لنگان و خيزان و برخى حتى امكان مناقشه در آنها را جايز مىشمردند و شايد مخالفت مىكردند .\r\nنمونه‌هاى تاريخى در اين‌باره بسيار است كه به برخى اشاره مىشود :\r\n1 - بعد از تصاحب اموال مسلمانان از سوى مشركان « مكه » ، پيامبر به دستور خدا\r\n\r\n\r\n","description":"","footnote":"\r\n( 1 ) - تفسير روح المعانى آلوسى ، ج 26 ، ص 72 ؛ فيض القدير ، ج 1 ، ص 265 ؛ مقدمة ابن خلدون ، ص 38 ؛ الصواعق المحرقة ، ج 2 ، ص 639 .\r\n( 2 ) - الاستيعاب فى معرفة اصحاب ، ج 1 ، ص 2 .\r\n( 3 ) - صحيح بخارى ، ج 1 ، ص 39 و ج 5 ، ص 138 ؛ صحيح مسلم ، ج 5 ، ص 76 ؛ مسند احمد ، ج 1 ، ص 325 .\r\n","page_name":" 154 ","page_number":154},
  {"content":"\r\n\r\nدر پى كاروان تجارى ابو سفيان شد . مشركان نيز با سپاهى مسلح از « مكه » آمده بودند تا كاروان را نجات دهند . آنان پس از اطمينان از نجات كاروان ، درصدد شدند مسلمانان را از ميان بردارند . مسلمانان كه براى رويارويى با پنجاه تن از همراهان كاروان آمده بودند ، هنگامى كه خود را در برابر سپاه هزارنفرى ديدند ؛ برخى از آنان با اكراه از جنگ ، به پيامبر گفتند : ما براى گرفتن كاروان آمده‌ايم نه جنگ ! قرآن كريم به صراحت كراهت برخى از مسلمانان را از جنگ بيان نموده است .\r\n كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ  . « 1 »\r\n« همانگونه كه خدا تو را به حق از خانه‌ات بيرون فرستاد ، در حالى كه گروهى از مؤمنان ناخشنود بودند ، ولى سرانجامش پيروزى بود . »\r\nمورخان و محدثان در تبيين اين واقعه ، آن را چنان نقل كرده‌اند كه كراهت ابو بكر و عمر بن خطاب از جنگ به مشام مىرسد و بلكه به آن تصريح شده است .\r\nدر كتاب‌هاى مختلف تاريخى آمده است : پيامبر با ياران خود مشورت كرد ، برخى به پا خواستند و نظر خود را مطرح كردند . ابو بكر حرف خوبى زد ، عمر حرف خوبى زد ، مقداد بن عمرو به پيامبر گفت : يا رسول اللّه ! ما مردم موسى نيستيم كه بگوييم : اذهب انت و ربك فقاتلا . ما مىگوييم : اذهب انت و ربك فقاتلا انا معكما .\r\n« برو با خداى خويش با مشركان مبارزه كن ما با شما هستيم . »\r\nسعد بن معاذ نيز شجاعت خود را ابراز داشت و گفت : اگر دستور دهيد ، خود را به اين دريا ( بحر احمر ) مىافكنيم . شايد خدا با پيروزى ما ، چشم تو را روشن نمايد . « 2 »\r\nشايد تعصب جاهلى اين مورخان به آنان اجازه نداده كه گفتار ابو بكر و عمر را\r\n\r\n\r\n","description":"","footnote":"\r\n( 1 ) - انفال ، 5 .\r\n( 2 ) - ر . ك : تاريخ طبرى ، ج 2 ، ص 140 ؛ تاريخ مدينه دمشق ، ج 38 ، ص 276 ؛ اسد الغابة ، ج 4 ، ص 410 ؛ كامل ابن اثير ، ج 2 ، ص 120 ؛ تاريخ الاسلام ذهبى ، ج 2 ، ص 52 .\r\n","page_name":" 155 ","page_number":155},
  {"content":"\r\n\r\nبنويسند ، ولى از لحن آنان پيداست كه ابو بكر و عمر حرف خوبى نزدند ؛ زيرا اگر نيك سخن مىگفتند ، سخن آنان را مانند سخن مقداد و سعد مىنگاشتند . نپرداختن به آنچه ابو بكر و عمر گفتند و برابر قرار دادن سخن آنان با سخنان حماسى برخى ديگر ، حكايت از كراهت آنان از جنگ مىكند .\r\nدر برخى كتابهاى حديثى ديگر ، سخن آنان با عبارت ديگرى آمده كه مؤيد اين برداشت بىطرفانه است .\r\nمسلم و « مسند » احمد آورده‌اند : فتكلم ابو بكر فاعرض عنه ثم تكلم عمر فاعرض عنه . « 1 »\r\n« ابو بكر سخن گفت و از او اعراض شد ، سپس عمر سخن گفت و از او اعراض شد . »\r\nرويگردانى پيامبر از آنها ، و يا از سخن‌شان گوياى اين است كه آنان حرف خوبى نزدند . البته تاريخ را نمىتوان پوشاند ؛ و حق را نمىتوان انكار كرد ؛ واقدى در « مغازى » و مقريزى در « امتاع الاسماء » پرده از اين راز برداشته‌اند و كلام آن دو را آورده‌اند .\r\nدر آن جلسه مشورتى ، عمر گفت : انها و اللّه قريش و عزها ، و اللّه ما ذلت منذ عزت ، و اللّه ما آمنت منذ كفرت ، و اللّه لا تسلم عزها ابدا . « 2 »\r\n« اينها قريش و تمام عزت آنهاست ، به خدا از زمانى كه عزت يافته‌اند ، ذليل نشده‌اند ؛ از زمانى كه كافر شده‌اند ايمان نياورده‌اند ؛ آنان عزت خود را تسليم نمىكنند . . . »\r\n2 - در صلح « حديبيه » ، پس از پيمان صلح ، برخى از اصحاب از رسول خدا ناراحت شدند ، عمر به پيامبر گفت : آيا تو براستى رسول خدا نيستى ؟ پيامبر فرمود :\r\nهستم . گفت : آيا ما بر حق و دشمن ما بر باطل نيست ؟ فرمود : بلى هست . عمر گفت :\r\nپس چرا اين خوارى را در دين خود بپذيريم ؟ پيامبر فرمود : من فرستاده‌ى خدا\r\n\r\n\r\n","description":"","footnote":"\r\n( 1 ) - صحيح مسلم ، ج 5 ، ص 170 ؛ مسند احمد ، ج 3 ، ص 219 .\r\n( 2 ) - امتاع الاسماع ، ج 9 ، ص 241 به نقل از مغازى واقدى ، ج 1 ، ص 48 .\r\n","page_name":" 156 ","page_number":156},
  {"content":"\r\n\r\nهستم و نمىتوانم خلاف اراده‌ى خدايى كه به من كمك مىكند ، كارى انجام دهم . انى رسول اللّه و لست اعصيه و هو ناصرى . « 1 »\r\n3 - ثعلبة بن حاطب بن عمر بن اميه ، در « بدر » و « احد » حاضر بوده است ؛ همواره به مسجد پيامبر مىآمد و نماز خود را همه وقت به جماعت مىخواند . روزى نزد او از فقر خود گلايه نمود و درخواست كرد پيامبر براى او دعايى كند تا توانگر شود .\r\nپيامبر به وى فرمود : اندكى كه شكر آن را به‌جاى آورى ، بهتر است از فراوانى كه طاقت آن را نداشته باشى . ولى او با اين پاسخ‌ها خشنود نمىشد و با اصرار درخواست خويش را تكرار مىكرد و وعده مىداد كه حقوق الهى را پرداخت كند .\r\nوى به دعاى پيامبر ثروتمند شد ولى پس از نزول آيه‌ى زكات ، از پرداخت زكات امتناع ورزيد و آيات زير در نكوهش او نازل شد .\r\n  وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ * فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ   . « 2 »\r\n« از آنان كسانى هستند كه با خدا پيمان بسته‌اند كه اگر خداوند ما را از فضل خود روزى دهد ، بىشك صدقه خواهيم داد و از سپاسگزاران خواهيم بود . ولى هنگامى كه خداوند از فضل خود به آنان بخشيد ، بخل ورزيدند و سرپيچى كردند و روىگردان شدند . »\r\nپيامبر ديگر زكات او را نپذيرفت ، ابو بكر و عمر نيز به پيروى از پيامبر نپذيرفتند . « 3 »\r\n4 - توطئه مسجد ضرار نيز به وسيله دوازده تن از اصحاب صورت پذيرفت . قرآن كريم در آيه‌ى زير كار آنها را به شدت نكوهش كرد .\r\n وَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ \r\n\r\n\r\n","description":"","footnote":"\r\n( 1 ) - صحيح بخارى ، ج 3 ، ص 182 ؛ مناقب عمر ابن خطاب ، ج 2 ، ص 1407 .\r\n( 2 ) - توبة ، 75 و 76 .\r\n( 3 ) - هيثمى به تفصيل داستان ثعلبه را ذكر كرده است . مجمع الزوايد ، ج 7 ، ص 32 .\r\n","page_name":" 157 ","page_number":157},
  {"content":"\r\n\r\n رَسُولَهُ مِنْ قَبْلُ . .  . « 1 »\r\n« كسانى كه براى زيان به مسلمانان و كفر و تفرقه‌افكنى ميان آنها ، مسجدى ساختند تا كمينگاهى براى مبارزه‌كنندگان با خدا و رسول باشد ؛ و سوگند ياد مىكنند كه جز نيكى نظرى نداشتند ، خدا شاهد است كه دروغ مىگويند . »\r\nابن كثير اين مطلب را مطرح و نام اين گروه از اصحاب را هم نوشته است . « 2 »\r\n5 - پيامبر گروهى را به فرماندهى اسامة بن زيد كه جوانى بيست ساله بود ، به سوى جبهه‌هاى روم گسيل داشت . آنان‌كه برخى بزرگان اصحاب چون ابو بكر ، عمر ، ابو عبيده و . . . در ميانشان بود ، از انتخاب رسول خدا ناخرسند بودند و لذا سعى داشتند كه با اسامة نروند . چون خبر به پيامبر رسيد ، وى با عصبانيت به منبر رفتند و فرمودند :\r\nايها الناس ما مقالة بلغتنى عن بعضكم فى تأميرى اسامة ؟ ! فو اللّه لئن طعنتم فى امارتى اسامة ، لقد طعنتم فى امارتى اباه من قبله ، و ايم اللّه انه كان للامارة لخليق و ان ابنه من بعده لخليق بالامارة . « 3 »\r\n« اى مردم ! برخى از شما در اين‌باره كه اسامة را به عنوان فرمانده سپاه منصوب كرده‌ام ؛ چه مىگويند ؟ به خدا طعنى كه امروز درباره‌ى فرماندهى او مىزنند پيش‌تر درباره‌ى پدرش مىزدند ؛ در حالى كه به خدا او به فرماندهى سزاوارتر بود و اينك فرزندش به فرماندهى سزاوارتر است . »\r\n6 - ابن عباس مىگويد : پيامبر در آستانه‌ى مرگ در خانه‌اش بود و عده‌اى از جمله عمر بن خطاب آن‌جا بودند . پيامبر فرمود : بياييد چيزى بنويسم بعدا گمراه نشويد ،\r\n\r\n\r\n","description":"","footnote":"\r\n( 1 ) - توبة ، 107 .\r\n( 2 ) - تفسير ابن كثير ، ج 2 ص 388 .\r\n( 3 ) - كنز العمال ، ج 10 ، ص 571 ، ش 30266 ؛ ر . ك : صحيح بخارى ، ج 5 ، ص 84 ؛ مسند احمد ، ج 2 ، ص 20 .\r\n","page_name":" 158 ","page_number":158},
  {"content":"\r\n\r\nهلمّ اكتب لكم كتابا لا تضلوا بعده . عمر گفت : پيامبر تب دارد ، قرآن ميان شماست ، كتاب خدا ما را كافى است . ان النبى قد غلب عليه الوجع ، و عندكم القرآن ، حسبنا كتاب اللّه . عده‌اى در مجلس گفتند : بگذاريد پيامبر بنويسد ، و عده‌اى گفتند : عمر درست مىگويد . چون سخن آنها بالا گرفت ، وى فرمود : قوموا عنّى . از من دور شويد .\r\nابن عباس مىگويد : « همه‌ى بدبختى از اين شروع شد كه ميان پيامبر و دستنويس او حايل شدند . » « 1 »\r\n7 - برخى از ياران پيامبر به جعل حديث شهره بودند .\r\nدر اين قسمت از بحث ، به بخشى از آنچه منابع اهل سنت درباره‌ى ابو هريره آورده‌اند ، توجه كنيد . وى با اينكه روايات اخلاقى زيادى از پيامبر نقل كرده است ، متأسفانه كتابهاى حديثى ، بخش عمده‌اى از موارد اختلاف شيعه و سنت را به او استناد مىدهند .\r\nعمر بن خطاب در سال 21 هجرى ، ابو هريره را به عنوان فرماندار بحرين منصوب كرد . پس از مدتى به عمر خبر رسيد كه وى اموال بسيارى جمع نموده است . عمر در سال 23 او را بر كنار نمود و وى را احضار كرد . عمر به او گفت :\r\nاى دشمن خدا و دشمن كتاب خدا ، آيا اموال خدا را دزديدى ؟ يا عدو اللّه و عدو كتابه أسرقت مال اللّه ؟ « 2 »\r\nابو ريّه گويد : عمر به ابو هريره گفت : وقتى تو را فرستادم پابرهنه بودى و كفشى به پا نداشتى ؛ اكنون شنيده‌ام اسبانى را به 1600 دينار خريدارى كرده‌اى ؟ ابو هريره در پاسخ سرزنش عمر گفت : عطاياى مردم است .\r\nعمر او را چنان با تازيانه زد كه از تنش خون جارى شد . سپس آن اموال را از او\r\n\r\n\r\n","description":"","footnote":"\r\n( 1 ) - صحيح بخارى ، ج 1 ، ص 39 و ج 5 ، ص 138 ؛ صحيح مسلم ، ج 5 ، ص 76 ؛ مسند احمد ، ج 1 ، ص 325 .\r\n( 2 ) - طبقات الكبرى ، ج 4 ، ص 335 .\r\n","page_name":" 159 ","page_number":159},
  {"content":"\r\n\r\nخواست تا به خزانه‌ى مسلمانان برگرداند . « 1 »\r\nابن ابى الحديد به نقل از ابو جعفر اسكافى مىگويد : ابو هريره نزد بزرگان ما مورد قبول نيست ، عمر او را با تازيانه زده و به او گفته است : لقد اكثرت من الرواية احرى بك ان تكون كاذبا على رسول اللّه و اذا لم تنته عن الرواية عن النبى لا نفينّك الى قبيلتك دوس او ابعدك الى ارض القردة .\r\n« روايات زيادى بر پيامبر به دروغ بستى و اگر دست برندارى ، تو را به قبيله‌ات تبعيد مىكنم يا نزد ميمونها مىاندازم . »\r\nاز على بن ابى طالب نيز نقل شده است كه اكذب الناس ( اكذب الاحياء ) على رسول اللّه لابو هريره الدوسى . « 2 »\r\n« دروغگوترين بر رسول خدا ، ابو هريره است . »\r\nعايشه نيز بارها او را به خاطر فراوانى احاديثش سرزنش كرد و هربار ابو هريره چيزى ناخوشايند به عايشه مىگفت .\r\nيك بار به عايشه گفت : من به عروسى و بازار نمىرفتم كه حديث از پيامبر نشنوم . « 3 »\r\nبار ديگر در پاسخ عايشه كه به او گفت چيزهايى كه تو نقل مىكنى ما از رسول خدا نشنيده‌ايم ؛ گفت : تو مشغول آيينه و سرمه‌دان بودى كه خودت را براى رسول خدا درست كنى ! « 4 »\r\nحاكم در « مستدرك » چنين آورده كه ابو هريره در « مدينه » كارى جز گفتن حديث نداشته است . وى مىنويسد : مروان به ابو هريره دستور داده بود كه در « مدينه »\r\n\r\n\r\n","description":"","footnote":"\r\n( 1 ) - شيخ المضيرة ، ص 80 .\r\n( 2 ) - اضواء على سنة محمدية ، ص 204 .\r\n( 3 ) - المستدرك على الصحيحين ، ج 3 ، ص 510 .\r\n( 4 ) - المستدرك على الصحيحين ، ج 3 ، ص 509 .\r\n","page_name":" 160 ","page_number":160},
  {"content":"\r\n\r\nحديث بگويد ، وى نويسنده‌اى نيز مأمور او كرده بود . « 1 »\r\n8 - بيان فسق وليد در آيه‌ى . . . ان جائكم فاسق بنبأ فتبينوا . . . « 2 » ، درخواست جد بن قيس مبنى بر معذوريت از جنگ « تبوك » در آيه‌ى و منهم من يّقول ائذن لّى . . . « 3 » ، چشم‌چرانى برخى اصحاب در آيه و لقد علمنا المستقدمين . . . « 4 » و . . . نمونه‌هايى ناگوار از رفتار غير صحيح برخى صحابه در زمان پيامبر هستند . « 5 »\r\nعلاوه اينكه ، ياران پيامبر از يكديگر بدگويى مىكردند و كسى بر آنان خرده نمىگرفت . چنان كه گفته شده وقتى خالد بن وليد ، مالك بن نويره را به قتل رساند ، خليفه‌ى دوم به شدت از وى نزد ابا بكر بدگويى كرد و چون ابو بكر درخواست طرد خالد از سوى وى را نپذيرفت و او را بر كنار نكرد . بعدها كه خود به خلافت رسيد وى را به اين سبب و نيز به جهت غسل كردن خالد در شراب وى را بر كنار نمود و بخشى از اموال او را مصادره كرد . « 6 »\r\n\r\nحق مطلب\r\nترديدى در عظمت شأن ياران رسول خدا نيست . آنان كه در سخت‌ترين شرايط به دين حقّ گرويدند و مهلك‌ترين هجمه‌هاى كفر و شرك و نفاق را براى كسب رضاى خدا پذيرفتند و لحظه‌اى پيامبر خدا را تنها نگذاشتند .\r\nعلى ، ياران رسول خدا را چنين مورد ستايش قرار مىدهد :\r\nلقد كانوا يصبحون شعثا غبرا و قد باتوا سجّدا و قياما ، يراوحون بين جباههم و\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 3 ، 509 .\r\n( 2 ) - حجرات ، 6 .\r\n( 3 ) - توبة ، 49 .\r\n( 4 ) - حجر ، 24 .\r\n( 5 ) - ر . ك : تفسير بيضاوى ، ج 4 ، ص 161 ؛ سنن ترمذى ، ج 5 ، ص 296 .\r\n( 6 ) - تاريخ طبرى ، ج 2 ، ص 502 ؛ كامل ابن اثير ، ج 2 ، ص 535 و . . .\r\n","page_name":" 161 ","page_number":161},
  {"content":"\r\n\r\nخدودهم و يقفون على مثل الجمر من ذكر معادهم . . . « 1 »\r\n« آنان صبح مىكردند در حالى كه ژوليده مو و غبارآلود بودند ؛ شب را به سجده و قيام مىگذراندند ، پيشانى و رخسارشان را به نوبت بر زمين مىگذاشتند و مانند شعله‌ى آتش از ياد قيامتشان برپا بودند . »\r\nاين عمّار ؟ و اين ابن التيهان ؟ و اين ذو الشهادتين ؟ و اين نظرائهم من اخوانهم ؟\r\nالذين . . . تلوا القرآن فاحكموه و تدبروا الفرض فأقاموه ، احيوا السنة و اماتوا البدعة ، دعوا للجهاد فاجابوا و وثقوا بالقائد فاتبعوه . « 2 »\r\n« عمار بن ياسر كجاست ؟ ابو الهيثم مالك بن تيهان كجاست ؟ خزيمه ذو الشهادتين كجاست ؟ كجا هستند امثال اينان . . . ؟ آنان قرآن را مىخواندند و به كار مىبستند ؛ در واجبات دقت مىكردند و آن را به پا مىداشتند ؛ سنتها را زنده و بدعتها را مىميراندند ؛ دعوت به جهاد را مىپذيرفتند ؛ به رهبر خود مطمئن بودند و او را پيروى مىكردند . »\r\nاما آيا اين ستايش ، هركسى كه پيامبر را ديده باشد دربر مىگيرد ؟ !\r\nترديدى نيست كه آنچه كه درباره‌ى جايز نبودن ناسزا بيان شده است ، خارج از بحث ماست . چه اينكه كسى ناسزا را جايز نشمرده است ، بلكه بحث ما تنها در باره‌ى ادعاى عدالت ياران پيامبر است .\r\nدرباره‌ى اين ادعا ، بايد پرسيد آيا آن‌كه درخت خرمايى را بر رسول خدا و زندگى در بهشت ترجيح مىداد ؟ « 3 » و يا آن‌كه همواره بر رسول خدا طعن مىزد و ديگران را به شورش عليه او وادار مىنمود ؟ « 4 » و يا آن‌كه براى قطعه زمينى چشمان دختر رسول خدا را پر از اشك كرد ؟ « 5 » و يا آن‌كه به صراحت و بىباكى احكام دين\r\n\r\n\r\n","description":"","footnote":"\r\n( 1 ) - نهج البلاغة ، خطبة 97 .\r\n( 2 ) - نهج البلاغة ، خطبة 182 .\r\n( 3 ) - اسباب نزول واحدى ، ص 299 ؛ تفسير ابن كثير ، ج 4 ، ص 555 .\r\n( 4 ) - تفسير در المنثور ، ج 3 ، ص 258 ؛ تفسير ابن كثير ، ج 2 ، ص 385 .\r\n( 5 ) - شرح نهج البلاغة ابن ابى الحديد ، ج 16 ، ص 221 .\r\n","page_name":" 162 ","page_number":162},
  {"content":"\r\n\r\nرا تغيير مىداد ؟ « 1 » و يا آن‌كه خزانه مسلمانان را بيت خود مىدانست و ياران شايسته پيامبر را شكنجه و تبعيد مىكرد ؟ « 2 » و يا آن‌كه جنگ جمل را آفريد ؟ « 3 » و يا آن‌كه چهل هزار تن از مسلمانان و از جمله صحابى برجسته‌ى رسول خدا « عمار ياسر » را كشت ؟ « 4 » و . . . صحابى رسول خدا بوده و عادل است و سخن او حجت است ! ؟\r\nهرگز ! هيچ صاحب خردى اين را نمىپذيرد . « 5 »\r\nپس بسيار تعجب است از انديشمندى كه كتاب خود را پر از لغزشهاى صحابه\r\n\r\n\r\n","description":"","footnote":"\r\n( 1 ) - موطأ مالك ، ج 1 ، ص 72 .\r\n( 2 ) - الفتنة و وقعة الجمل ، ص 113 ؛ تاريخ الاسلام ذهبى ، ج 4 ، ص 240 .\r\n( 3 ) - تاريخ طبرى ، ج 3 ، ص 519 .\r\n( 4 ) - اسد الغابة ، ج 4 ، ص 46 .\r\n( 5 ) - ابن ابى الحديد معتقد است كه معاويه متّهم به كفر و زندقه است .\r\nابن ابى الحديد در بخش ديگر از كتاب خود ، جريان « مطرف بن مغيره » را به عنوان شاهد گفتار خود و دليل قول علماى معتزله مىشمارد و به تفصيل آن را نقل مىكند\r\n« مطرف بن مغيره » مىگويد :\r\nپدرم با معاويه نشست و برخاست داشت ، و همواره از عقل و تدبير معاويه برايم سخن مىگفت ولى شبى كه او از منزل معاويه برمىگشت او را سخت پريشان ديدم ، علّت حزن و پريشانى را از وى جويا شدم ، پدرم گفت : امشب در خلوت به معاويه گفتم : به هرجا كه خواسته‌اى رسيده‌اى ، چه بهتر اينكه عدالت آشكار كنى ، به مردم نيكى نمايى ، و به برادران و عموزادگانت از بنى هاشم توجه كنى و صله‌رحم نمايى ؛ زيرا ديگر از آنان وحشت ندارى و آنها نمىتوانند ضررى به تو برسانند ، انجام اين كار باعث مىشود هم بهره اخروى ببرى و هم اينكه به رحمت و مودّت مشهور گردى .\r\nمعاويه كه سخنانم را مىشنيد در پاسخم گفت : هيهات ، هيهات ، اميد به چه شهرتى و يادى از خود داشته باشم ، ابو بكر و عمر آمدند و رفتند ، و هيچ يادى از آنها نماند . ولى پيامبر كه او به طعن نامش را چنين آورد ( ابن ابى كبشه ) ، هر روز پنج بار نامش را با صداى بلند مىبرند و مىگويند : « اشهد انّ محمّدا رسول اللّه » ! پس از اين نام چه عملى خواهد ماند و نام چه كسى بر سر زبانها خواهد بود ؟ نه هرگز به خدا قسم تا نام او را دفن نكنم دست برنمىدارم . شرح نهج البلاغه ابن ابى الحديد ، ج 1 ، ص 249 .\r\n","page_name":" 163 ","page_number":163},
  {"content":"\r\n\r\nنمايد و با اين وصف او را عادل شمارد !\r\nلذا اعتراف به اين مطلب عقلايى است كه بگوييم همه‌ى ياران پيامبر در يك جايگاه نبودند ؛ عده‌اى در برترين مراتب قرار مىگيرند و برخى نيز چون معاويه كه به نقل ابن ابى الحديد زنديقى بيش نبوده است نمىتوان از اصحاب شمرد . « 1 »\r\nبر اين اساس ، اصحاب را مىبايست به درجاتى تقسيم كرد :\r\n1 - كسانى كه قرآن ، شخصيت و نه رفتار آنان را ستايش كرده است ؛ اين دسته ، همواره ستودنى هستند .\r\n2 - افرادى كه عمل آنان ستايش شده است ؛ طبعا آنان تا زمانى كه به آن عمل و مانند آن آراسته هستند ، ستايش مىشوند .\r\n3 - كسانى كه حتى ايمان آنها واقعى نبوده و منافق محسوب مىشوند . اينان پيامبر را درك كرده و او را ديده‌اند و با او بوده و چه‌بسا با او به جهاد رفته و در ديگر كارهاى اجتماعى ، پيامبر را يارى كرده باشند ؛ ولى هرگز يار رسول خدا به شمار نمىآيند .\r\n وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  . « 2 »\r\n« و از اعراب باديه‌نشين كه اطراف شما هستند ، جمعى منافقند ، و از اهل « مدينه » ، گروهى سخت به نفاق پاىبندند . تو آنها را نمىشناسى ، ولى ما آنها را مىشناسيم . به زودى آنها را دوبار ( رسوايى در دنيا و هنگام مرگ ) مجازات مىكنيم ، سپس به سوى مجازات بزرگى ( در قيامت )\r\n\r\n\r\n","description":"","footnote":"\r\n( 1 ) - نووى در شرح مسلم ضمن بيان فضايل صحابه به وجود اين قول عقلانى ميان انديشمندان اهل سنت اعتراف مىكند ، وى مىگويد : برخى مىگويند اين فضايل مختص به كسى از صحابه است كه مجالستش با پيامبر طولانى بوده و با وى مجاهده نموده و او را يارى كرده باشد ، نه اينكه تنها او را يك بار ديده باشد ، البته وى بدون ارايه هيچ استدلالى اين قول را نمىپذيرد .\r\n( شرح صحيح مسلم ، ج 16 ، ص 93 ) .\r\n( 2 ) - توبة ، 101 .\r\n","page_name":" 164 ","page_number":164},
  {"content":"\r\n\r\nفرستاده مىشوند . »\r\nدر روايت زير كه بخارى و مسلم از رسول خدا نقل كرده‌اند ، نه تنها شايستگى شخص در زمان رسول خدا براى دريافت عنوان صحابى لازم است ، بلكه رفتار او پس از درگذشت پيامبر در نظر گرفته مىشود .\r\nيرد على يوم القيمة رهط من اصحابى ( امتى ) ، فيحلون عن الحوض . فاقول : يا رب اصحابى . فيقول انك لا علم لك بما احدثوا بعدك انهم ارتدوا على ادبارهم القهقرى . « 1 »\r\n« در قيامت ، گروهى از اصحابم ( امتم ) بر من وارد مىشوند ، سپس از حوض دور مىگردند .\r\nمن مىگويم : خدايا اينها ياران من هستند . خداوند مىفرمايد : تو به آنچه آنان پس از تو انجام دادند ، آگاه نيستى . آنان به همان حالت سابق ( جاهليت ) بازگشتند . »\r\n« مسند » احمد نيز از پيامبر نقل كرده كه فرمود :\r\nانى فرطكم على الحوض و انى سأنازع رجالا فاغلب عليهم فلأقول ربّ اصحابى . فيقول انك لا تدرى ما احدثوا بعدك . « 2 »\r\n« من از شما بر حوض پيشى مىگيرم و به سوى كسانى مىروم كه كار بر آنان سخت گرفته شده است . مىگويم : خدايا اينها ياران من هستند . خداوند مىفرمايد : تو به آنچه آنان پس از تو انجام دادند ، آگاه نيستى . »\r\nاين روايت در كتابهاى معتبر حديثى اهل سنت با عبارات مختلف آمده است . « 3 »\r\nعلاوه بر آنچه گفته شد ، ذكر اين نكته لازم است كه عادل شمردن صحابه ، مخالف قواعد و اسلوب طبيعى زندگى بشرى است ؛ چون عدالت ، وصف خاصى كسى است كه به خاطر عمل و يا ترك عمل او به وى گفته مىشود ، در حالى كه\r\n\r\n\r\n","description":"","footnote":"\r\n( 1 ) - صحيح بخارى ، ج 7 ، ص 208 .\r\n( 2 ) - مسند احمد ، ج 1 ، ص 407 .\r\n( 3 ) - صحيح بخارى ، ج 5 ، ص 240 ؛ صحيح مسلم ، ج 7 ، ص 68 .\r\n","page_name":" 165 ","page_number":165},
  {"content":"\r\n\r\nمطابق نظريه عدالت صحابه ، اين وصف به شخص ، به خاطر صحابى بودن وى داده شده است . به بيان ديگر ، كسى كه در طول زندگى ممكن است انواع گناهان را انجام دهد ، چگونه بدون هيچ تغييرى در كردار خود و تنها به خاطر صحابى شدن ، مىتواند مورد توجه قرار گيرد و سخن و عمل وى براى ديگران حجت شود ؟ اين قاعده بر خلاف مقتضاى طبيعت انسان و مخالف روش خردمندان است .\r\nالبته . . .\r\nبرخى دشمنان از عدالت صحابه ، براى تأييد ديدگاه‌هاى خود در مسائل مختلف كلامى و فقهى استفاده ابزارى مىنمايند . آنان خود هرگز به عدالت اصحاب اعتقاد نداشته و ندارند . شاهد اين مدعا اين است كه وقتى به آنها گفته مىشود چگونه اصحابى كه اين همه مورد نكوهش قرآن و حديث قرار گرفته‌اند ، عادل مىشماريد ؛ مىگويند آنان كه مورد سرزنش قرار گرفته‌اند منافقند !\r\nاين پاسخ ، گوياى اين مهم است كه آنها تنها دسته‌اى خاص از اصحاب را عادل مىشمارند ؛ و آنان نيستند مگر كسانى كه در مباحث اختلافى با شيعه ، راه ديگرى پيموده‌اند . به همين جهت ، كوچكترين بىاحترامى به آنها را برنمىتابند ولى اگر به ابو طالب ، ابو ذر ، عمار ، ابن مسعود و . . . بدترين اتّهامات روا داشته شود و حتى تبعيد و شكنجه و كشته شوند ، از كنار آن به سادگى مىگذرند .\r\nآيا خواننده‌ى بىطرف چنين قضاوت نمىكند كه برخى ، تنها ميزان در عدالت صحابه را مخالفت و موافقت با على دانسته‌اند ؛ و هركس را كه با على همراه بوده ، مورد طعن قرار داده‌اند !\r\nطبرى مىنويسد : عبد اللّه بن سبا ( ابن سودا ) با ابو ذر در شام ديدار كرد و به او گفت : معاويه ، خزانه مسلمانان را مال اللّه مىداند ؛ و او را ترغيب كرد تا نزد معاويه برود و در برابر او بايستد و ابو ذر چنين كرد .\r\nالبته ابن سودا نزد ابو دردا و عبادة بن صامت هم آمد ولى آنها به حرف او گوش\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nندادند . عباده وى را نزد معاويه برد و به او گفت : اين ، ابو ذر را نزد تو فرستاده است . « 1 »\r\nاحمد امين نيز مىگويد : ديدگاه ابو ذر غفارى با ديدگاه مزدك در كارهاى مالى مانند هم است . زيرا وى در « شام » فقيران را بر توانگران ترجيح مىداد و آيه‌ى شريفه  وَ الَّذِينَ يَكْنِزُونَ الذَّهَبَ . .  . « 2 » را مىخواند .\r\nسپس وى بر آنچه طبرى گفته ، چنين مىافزايد : عبد اللّه سبا افكار مزدك را كه در « عراق » و « يمن » فراگرفته بود ، به ابو ذر آموخته است . « 3 »\r\nآيا چنين تاخت‌وتاز ناروايى به برخى از ياران برجسته‌ى رسول خدا چون ابو ذر غفارى ، عمار ياسر ، زيد بن صوحان رواست ؟ در حالى كه مدح اين اشخاص از زبان رسول خدا به شيوه‌هاى مختلف وارد شده است .\r\nپيامبر ، ابو ذر را عيساى امت و راستگوترين مردم ناميده است ، وى چهارمين مؤمن به اسلام و نخستين مبلغ اسلام است . « 4 »\r\nعمار ياسر فرزند ياسر و سميه است كه هر دو در « مكه » و در راه خدا و به حمايت از پيامبر به شهادت رسيده‌اند . پيامبر درباره‌ى عمار مىفرمايد : ملىء عمار ايمانا الى مشاشه . « 5 » و نيز فرموده است : من عادى عمارا عاداه اللّه و من ابغض عمارا ابغضه اللّه . « 6 » و نيز فرموده است : اذا اختلف الناس كان ابن سميه مع الحق . « 7 »\r\n« عمار تا باطنش سرشار از ايمان است . كسى كه با عمار دشمنى ورزد ، خدا با او دشمنى كند ؛\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 335 .\r\n( 2 ) - توبة ، 34 .\r\n( 3 ) - ر . ك : فجر الاسلام ، ص 109 به بعد .\r\n( 4 ) - ر . ك : سنن ترمذى ، ج 5 ، ص 334 ؛ مسند احمد ، ج 2 ، ص 223 .\r\n( 5 ) - سنن ابن ماجة ، ج 1 ، ص 52 .\r\n( 6 ) - مسند احمد ، ج 4 ، 89 .\r\n( 7 ) - كنز العمال ، ج 11 ، ص 721 ، ش 33525 .\r\n","page_name":" 167 ","page_number":167},
  {"content":"\r\n\r\nو آن‌كه نسبت به عمار كينه داشته باشد ، خدا نسبت به او خشمگين است . هرگاه مردم دچار اختلاف شدند ، عمار با حق است . »\r\nپيامبر همچنين به عمار فرمود : تقتلك فئة الباغية . « 1 »\r\nابن جوزى مىگويد : « نخستين مسجد اسلام در قبا ، به دست عمار بنا نهاده شد . » « 2 »\r\nزيد بن صوحان كه دستش در جنگ نهاوند قطع شد و پيامبر درباره‌ى وى فرمود : برخى از اعضايش پيش از خودش به بهشت مىرود . وى انسانى وارسته بود ، عمر بن خطاب او را نزد مردم بزرگ مىداشت . سلمان ، زمانى كه امير بود ، او را در نماز جلو مىانداخت ، وى در سال 36 در جنگ جمل ، به شهادت رسيد . « 3 »\r\n\r\nنكته آخر\r\nبا توجه به آنچه گفته شد ، درباره‌ى پذيرش اخبار و روايات اصحاب ، نظر شيعه اين بود كه ياران پيامبر چون ديگر راويان حديث هستند ، سخنان آنان اگر منسوب به خودشان باشد ، رأى شخصى آنان است . اين رأى به عنوان مؤيد و يا بيان تاريخچه هر بحثى مىتواند مورد استفاده قرار گيرد ؛ و البته به عنوان حجت شرعى قلمداد نشده و حجيت ندارد .\r\nالمستصفى مىگويد : « نظر ابو بكر و عمر حجت نيست چه اينكه آنان مصون از خطا و اشتباه نيستند و معصوم نمىباشند . » « 4 »\r\nولى اگر خبر اصحاب منسوب به رسول خدا باشد ، همانند ديگر روايات بوده و بايد بررسى رجالى شود و در صورت گذراندن مراحل خاص خود كه در علوم رجال\r\n\r\n\r\n","description":"","footnote":"\r\n( 1 ) - البداية و النهاية ، ج 6 ، ص 239 .\r\n( 2 ) - السيرة الحلبية ، ج 2 ، ص 236 .\r\n( 3 ) - تاريخ بغداد ، ج 8 ، ص 440 .\r\n( 4 ) - المستصفى ، ص 168 .\r\n","page_name":" 168 ","page_number":168},
  {"content":"\r\n\r\nو درايه مطرح است ، حجت شرعى است ؛ در غير اين صورت ، اعتبار آن در حد قسم اول است . البته نبايد از اين نكته غافل شد كه هر مسأله‌اى ، ميزانى از اعتبار حديث را لازم دارد ؛ مثلا در مباحث فقهى ، نهايت اعتبار ، لازم است و در مباحث اخلاقى كه اصول مباحث را مطرح كنند و نه جزييات و استثنايات را ، كمترين اعتبار كافى است .\r\nنهايت اينكه شيعه از روايات اصحاب متصل به پيامبر ، همانند ديگر روايات بهره مىبرد ؛ ولى اهل تسنن كه از اخبار صحابه و حتى تابعان بهره مىبرند ، از روايات شيعى استفاده نمىكنند !\r\nامامان شيعه ، تمام منقولات خود را به پدران و نياكان و پيامبر منتسب كرده‌اند ؛ با اين وصف ، آنان چون ديگر تابعان ، نقل‌كننده‌ى حديث هستند و شايسته است حديث آنان مورد توجه قرار گيرد .\r\nحال يا به اين انتساب در سلسله روايت تصريح شده است و يا در سلسله نيامده است ؛ ولى روايات متعددى وجود دارد كه آنان گفته‌اند : هرچه از ما شنيديد از پدران خود و از رسول خدا شنيده‌ايم ، پس در واقع سلسله حديث به جهت اختصار حذف شده است ؛ كارى كه در بسيارى از كتابهاى حديثى ديگر معمول است .\r\nبه اين سه روايت كه از جعفر بن محمد ( صادق ) نقل شده است ، توجه كنيد .\r\nما سمعته منى فاروه عن ابى و ما سمعته منى فاروه عن رسول اللّه . « 1 »\r\n« هرچه از من شنيديد از پدرم نقل كنيد و هرچه از من شنيديد از رسول خدا نقل كنيد . »\r\nحديثى حديث ابى و حديث ابى حديث جدى و حديث جدى حديث الحسين و حديث الحسين حديث الحسن و حديث الحسن حديث امير المؤمنين و حديث امير المؤمنين حديث\r\n\r\n\r\n","description":"","footnote":"\r\n( 1 ) - جامع الاحاديث ، ج 1 ، ص 17 .\r\n","page_name":" 169 ","page_number":169},
  {"content":"\r\n\r\nرسول اللّه و حديث رسول اللّه قول اللّه عز و جل . « 1 »\r\n« سخن من ، سخن پدرم ؛ و سخن پدرم ، سخن جدم ؛ و سخن جدم ، سخن حسين ؛ و سخن حسين ، سخن حسن ؛ و سخن حسن ، سخن امير المؤمنين ؛ و سخن امير المؤمنين ، سخن رسول خدا ؛ و سخن رسول خدا ، سخن خداست . »\r\nمهما اجبتك فيه بشىء فهو عن رسول اللّه لسنا نقول برأينا من شىء . « 2 »\r\n« هرچه در پاسخ چيزى گفتم ، از رسول خداست ؛ من از خود چيزى ندارم بگويم . »\r\n\r\n\r\n","description":"","footnote":"\r\n( 1 ) - جامع الاحاديث ، ج 1 ، ص 17 .\r\n( 2 ) - جامع الاحاديث ، ج 1 ، ص 17 .\r\n","page_name":" 170 ","page_number":170},
  {"content":"\r\n\r\n\r\nلعن\r\nدر جايز نبودن لعن ، ميان گروه‌هاى مختلف اسلامى اختلافى نيست . آنچه اين گروه‌ها را از هم متمايز مىسازد ، جايز بودن و نبودن لعن اشخاص معين است .\r\nبرخى ادعا دارند اگر مسلمانى ، يكى از كسانى كه با پيامبر نشست و برخاست داشته است ، لعن كند ، هرچند لعن او بجا باشد ، كافر است و از دين خدا خارج شده است .\r\nپيش از اينكه وارد بحث شويم و دلايل را بررسى و اشكالات مطرح شده را پاسخ گوييم ، لازم است به دو نكته اشاره شود :\r\n\r\n[ دو نكته : 
  ]\r\n\r\n1 - بررسى لغوى\r\nراغب اصفهانى در توضيح واژه‌ى « لعن » مىگويد : لعن يعنى طرد و دور شدن .\r\nلعن خدا به معناى عذاب ملعون در آخرت و دور شدن از رحمت الهى در دنيا است .\r\nلعن انسان نيز به معناى نفرين كردن ملعون و درخواست اين دو از خدا براى ملعون است .\r\nواژه‌شناسان ، مانند ابن اثير و طريحى و جوهرى و ابن منظور ، همين معنا را بيان كرده‌اند . البته لعن با ناسزاگويى و شتم فرق دارد ، دو واژه سبّ و شتم يك معنا دارند و تقريبا مترادف مىباشند . هرچند برخى سب را شتم وجيع خوانده‌اند . معناى سب و شتم ، بيان سخن زشت است ، مشروط بر اينكه افتراء ناموسى ، در آن راه نيافته باشد . « 1 »\r\n\r\n\r\n","description":"","footnote":"\r\n( 1 ) - ر . ك : مفردات راغب ، مجمع البحرين ، نهاية ، صحاح اللغة ، لسان العرب ، ذيل ماده لعن .\r\n","page_name":" 171 ","page_number":171},
  {"content":"\r\n\r\n\r\n2 - آشكار كردن نفرت\r\nاز وظايف مؤمن ابراز كينه خود به منكران و معاندان اسلام است كه در برابر اسلام و مسلمانان براى مبارزه صف كشيده‌اند . بر همين اساس تبرى از فروع دين شمرده شده و همنشينى و كمك به دشمنان دين ، مردود شمرده شده است .\r\n  لا تَتَّخِذُوا عَدُوِّي وَ عَدُوَّكُمْ أَوْلِياءَ . .   . « 1 »\r\n« دشمن من و دشمن خودتان را دوست نگيريد . »\r\nاهميت اين امر از آن‌روست كه صفوف مسلمانان و دشمنان‌شان متمايز شود ؛ و دين ، از درون مورد تعدى دشمنان قرار نگيرد . زيرا دشمن ممكن است با سوءاستفاده از ظرفيتى كه مسلمانان براى آزادى بيان و انديشه ايجاد كرده‌اند ، بر پيكره دين‌شان بتازند . آشكار كردن كينه از گنهكاران و گسترش‌دهندگان گناه نيز قابل انكار نيست ؛ لعن شراب ، ربا ، رشوه و نيز هركه به آنها نزديك شود و . . . ، در احاديث بسيارى وارد شده است كه در جاى خود به نمونه‌هايى از آنها اشاره مىشود .\r\n\r\nجايز بودن لعن\r\nقرآن كريم آشكارا از ناسزاگويى ( سب ) نهى كرده است .\r\n وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً . .  . « 2 »\r\n« ( به معبود ) كسانى كه غير خدا را مىخوانند دشنام ندهيد ، مبادا آنها نيز از روى دشمنى ، خدا را دشنام دهند . »\r\nاما در قرآن كريم لعن و مشتقات آن ، 38 بار به كار رفته است كه از اين موارد ، 37 بار لعن به خدا نسبت داده شده است . به برخى از اين موارد با عنوان لعن ابليس ، كفار ، يهود و منافقان توجه كنيد :\r\n\r\n\r\n","description":"","footnote":"\r\n( 1 ) - ممتحنة ، 1 .\r\n( 2 ) - انعام ، 108 .\r\n","page_name":" 172 ","page_number":172},
  {"content":"\r\n\r\n وَ إِنَّ عَلَيْكَ لَعْنَتِي إِلى يَوْمِ الدِّينِ  . « 1 »\r\n« و مسلما لعنت من بر تو تا روز قيامت خواهد بود . »\r\n إِنَّ اللَّهَ لَعَنَ الْكافِرِينَ وَ أَعَدَّ لَهُمْ سَعِيراً  . « 2 »\r\n« خداوند كافران را لعن كرده و براى آنان آتش سوزاننده‌اى آماده نموده است . »\r\n . . . أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ  . « 3 »\r\n« . . . خدا آنها را لعن مىكند ؛ و همه‌ى لعن‌كنندگان نيز ، آنها را لعن مىكنند . »\r\n لَئِنْ لَمْ يَنْتَهِ الْمُنافِقُونَ وَ الَّذِينَ فِي قُلُوبِهِمْ مَرَضٌ وَ الْمُرْجِفُونَ فِي الْمَدِينَةِ . . . \r\n مَلْعُونِينَ . .  . « 4 »\r\n« اگر منافقان و بيماردلان و شايعه‌پراكنان « مدينه » از كار خود دست برندارند . . . آنان ملعون شدگانند . »\r\nهمچنين كاربرد لعن در قرآن ، خاص منكران و دشمنان و حتى منافقان عقيدتى نيست ؛ بلكه اين واژه ، درباره‌ى مسلمانان گنهكار نيز به كار رفته است . كاربرد لعن در باره‌ى ظهار « 5 » و قذف « 6 » را در آيات زير مىبينيم .\r\n وَ الْخامِسَةُ أَنَّ لَعْنَتَ اللَّهِ عَلَيْهِ إِنْ كانَ مِنَ الْكاذِبِينَ  . « 7 »\r\n« و پنجمين بار بگويد كه لعنت خدا بر او باد اگر از دروغگويان باشد . »\r\n إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ وَ لَهُمْ عَذابٌ \r\n\r\n\r\n","description":"","footnote":"\r\n( 1 ) - ص ، 78 .\r\n( 2 ) - احزاب ، 64 .\r\n( 3 ) - بقرة ، 159 .\r\n( 4 ) - احزاب ، 61 .\r\n( 5 ) - مردى كه همسرش راى چون مادر خود دانسته و او راى بر خود حرام كند .\r\n( 6 ) - مردى كه به همسرش افتراى جنسى بزند .\r\n( 7 ) - نور ، 7 .\r\n","page_name":" 173 ","page_number":173},
  {"content":"\r\n\r\n عَظِيمٌ  . « 1 »\r\n« كسانى كه زنان پاكدامن و بىخبر از آلودگى و مؤمن را متهم مىسازند ، در دنيا و آخرت از رحمت الهى بدورند و عذاب بزرگى براى آنهاست . »\r\nاز مجموع اين آيات ، مىتوان اين نتيجه را قطعى دانست كه لعن به‌طور كلى جايز است ؛ چون قرآن ضمن به كار بردن اين واژه ، از آن نهى نكرده است ؛ بر خلاف ناسزا ( سب ) كه هم استعمال نشده و هم به صراحت از آن نهى شده است .\r\nعلاوه اينكه لعن ، نوعى ابراز انزجار از كردار و عقيده‌ى نادرست است ، و ابراز تنفر از كردار زشت وظيفه مؤمن است .\r\nالبته در برخى از روايات نوعى تنفر از لعن به مشام مىرسد ؛ مثلا در دو روايت زير ، پيامبر خدا طعن زدن ، لعن گفتن ، ناسزا بر زبان راندن و لقب بد دادن را از اوصاف مؤمن ندانسته است .\r\nليس المؤمن بالطعان و لا باللعان و لا بالسباب و لا البذى . « 2 »\r\nلا يكون المؤمن لعّانا . « 3 »\r\nآنچه از اين روايات به دست مىآيد ، جايز نبودن مطلق لعن نيست ؛ بلكه باز بودن دائمى زبان به لعن است . زيرا « لعّان » صيغه مبالغه است ، و اين صيغه نشانه‌ى فراوانى است . مثلا به كسى كه مرتكب قتل شده است قاتل گويند نه قتّال ، قتّال به كسى مىگويند كه دائما مرتكب قتل مىگردد .\r\nآرى . اگر لعن ، خلق دائمى انسان شود ، شايسته نيست ؛ چون لعن يك وسيله تدافعى براى ابراز عقيده است ، نه ذكر دائمى زبان . در روايت ديگرى كه سيد رضى آن را در « نهج البلاغه » آورده است ، على در واقعه صفين از لعن اهل شام نهى كرد .\r\n\r\n\r\n","description":"","footnote":"\r\n( 1 ) - نور ، 23 .\r\n( 2 ) - شرح نهج البلاغة ابن ابى الحديد ، ج 10 ، ص 140 .\r\n( 3 ) - كنز العمال ، ج 3 ، ص 615 ، ش 8178 .\r\n","page_name":" 174 ","page_number":174},
  {"content":"\r\n\r\nابن ابى الحديد مىگويد : « على از دشنام دادن شاميان منع نمود نه لعن آنها . » « 1 »\r\n\r\nمحل نزاع\r\nپس اصل لعن محل نزاع نيست . آنچه محل نزاع است جايز بودن يا جايز نبودن لعن مسلمان و نيز شخص معين است . به همين خاطر ما اين موضوع را در دو بحث پىگيرى مىكنيم .\r\n\r\nلعن اشخاص\r\nغزالى مىگويد : « لعن افراد جايز نيست ، لعن بايد نسبت به كفار و يا اجناس يا وصفشان صورت گيرد ، مانند لعن شرابخواران ، يا . . . » « 2 »\r\nغزالى سپس از خود مىپرسد : آيا لعن يزيد بن معاويه كه قاتل حسين است و يا به آن فرمان داده است ، جايز است ؟ آنگاه جواب مىدهد : اين موضوع ثابت نشده است و لذا نمىتوان گفت وى قاتل است و يا دستور به قتل داده ، چه رسد به اينكه لعن وى جايز باشد ؛ زيرا انتساب مسلمان بدون دليل به گناه كبيره جايز نيست .\r\nوى پس از اين مىپرسد : آيا مىتوان گفت لعنت خدا بر قاتل حسين ، يا لعنت خدا بر كسى كه دستور كشتن حسين را داده است ؟ غزالى در پاسخ اين پرسش مىگويد :\r\nمگر اينكه گفته شود : اگر قاتل حسين پيش از توبه مرده است ، لعنت خدا بر او باد ! زيرا شايد پيش از مرگ از اين گناه كبيره‌اش توبه كرده باشد . پس اگر مطلقا لعن شود ، كارى بس بزرگ است و سكوت كردن بهتر است . « 3 »\r\n\r\n\r\n","description":"","footnote":"\r\n( 1 ) - ر . ك : شرح نهج البلاغة ابن ابى الحديد ، ج 11 ، ص 22 .\r\n( 2 ) - ر . ك : احياء علوم الدين ، ج 3 ، ص 125 .\r\n( 3 ) - ر . ك : احياء العلوم الدين ، ج 3 ، ص 125 . اين فتوا از غزالى در حالى صادر شده كه حسين بن على ، به صراحت قاتلان خويش و حتى كسانى كه توان يارى داشته‌اند و يارى نكرده‌اند ، هرچند از دوستانش باشند جهنمى دانسته است . هرثمه كه خبر شهادت حسين بن على را از على بن ابى طالب شنيده بود ، مىگويد : من در واقعه « كربلا » همراه لشكر ابن زياد بودم ؛ به ياد سخن على افتادم و خود را به حسين رساندم و ماجرا را براى او باز گفتم . وى به من -\r\n","page_name":" 175 ","page_number":175},
  {"content":"\r\n\r\nابن تيميه نيز مىگويد : كسى هميشه شراب مىخورد ، او را نزد پيامبر آوردند .\r\nپيامبر دستور داد حد بر او جارى شود . يكى گفت خدايا لعنتش كن كه همواره شراب مىخورد ، پيامبر فرمود : لعنش نكنيد . به خدا سوگند شما نمىدانيد ؛ وى خدا و رسولش را دوست دارد . لا تلعنوه فو اللّه ما علمت انه يحب اللّه و رسوله . پيامبر خدا با اينكه شراب و گيرنده‌ى آب‌انگور براى شراب و . . . ، را لعن نموده ، ولى اجازه به لعن وى نداد ؛ زيرا ممكن است توبه كرده باشد ، يا خدا او را به خاطر كار نيك يا مصيبت يا شفاعت بخشوده باشد . « 1 »\r\nاين ادعا ، درست به نظر نمىرسد ، چون ميزان حال كنونى افراد است . چه اينكه اگر لعن كسى براى اينكه در پايان حياتش ممكن است مسلمان شود جايز نباشد ، رحمت كسى براى اينكه چه‌بسا بعدا كافر شود ، نيز نبايد به صراحت مشروع باشد .\r\nعلاوه اينكه خداوند به صراحت ابليس را كه موجود مختارى است و چه‌بسا توبه كند و بازگردد ، لعن نموده است .\r\nابن ابى الحديد مىگويد : برخى توهم كرده‌اند كه لعن كسى كه نام اسلام بر اوست ، جايز نيست ؛ و حتى برخى زياده‌روى كرده و لعن كافر و ابليس را به نام جايز نمىدانند ؛ به اين دليل كه خدا از كسى نمىپرسد چرا لعن نكرده‌اى ؟ بلكه بازخواست از اين است كه چرا لعن كرده‌اى ؟\r\nابن ابى الحديد پس از بيان اشكال مىگويد : اين سخن ، مخالف قرآن است ؛ زيرا خداوند به صراحت ابليس را لعن مىكند و گنهكار به گناه كبيره را مورد لعن قرار مىدهد . ايشان سپس آيات جواز لعن در ظهار و نيز لعن قذف‌كننده را مطرح\r\n\r\n\r\n","description":"","footnote":"\r\n- فرمود : اينك به يارى من آمده‌اى يا به جنگ ؟ گفتم : هيچ‌كدام ، از ابن زياد براى خانواده‌ام بيمناكم . به من فرمود : پس چنان دور شو كه ما را نبينى ، هركه شاهد ما باشد و ما را يارى نكند وارد آتش خواهد شد . ( شرح نهج البلاغة ابن ابى الحديد ، ج 3 ، ص 169 . )\r\n( 1 ) - الفتاوى الكبرى ، ج 4 ، ص 260 ، بخارى روايت را در ج 8 ، ص 14 نقل كرده است .\r\n","page_name":" 176 ","page_number":176},
  {"content":"\r\n\r\nمىسازد . در ظهار ، طرفين بايد همديگر را لعن كنند تا حد تهمت از آنها برداشته شود .\r\nنيز در آيه‌ى افتراء به زنان پاكدامن ، خداوند كسى را كه تهمت نارواى جنسى به كسى بزند ، لعن نموده است . ابن ابى الحديد سپس مىافزايد كه اين آيات درباره‌ى مسلمانان و اهل قبله وارد شده است . « 1 »\r\nهمچنين در تفسير آيه :\r\n وَ إِذْ قُلْنا لَكَ إِنَّ رَبَّكَ أَحاطَ بِالنَّاسِ وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ وَ نُخَوِّفُهُمْ فَما يَزِيدُهُمْ إِلَّا طُغْياناً كَبِيراً  . « 2 »\r\n« به ياد آر زمانى را كه به تو گفتيم : پروردگارت احاطه كامل به مردم دارد ؛ و ما آن رؤيايى را كه به تو نشان داديم ، فقط براى آزمايش مردم بود ، نيز درخت لعنت شده را كه در قرآن آورديم . ما آنها را بيم مىدهيم ، ولى جز طغيان عظيم ، چيزى بر آنها نمىافزايد . »\r\nتفاسير اهل سنت ، به آشكارا گفته‌اند : درخت لعنت شده در اين آيه ، بنى اميه و يا حكم بن ابى العاص بوده و مراد از رؤياى پيامبر كه ميمون از منبر او بالا مىرود ، فرزندش مروان است . « 3 »\r\nشوكانى هم يكى از معانى احتمالى شجره ملعونه را بنى اميه دانسته است . « 4 »\r\nآلوسى ، هرچند لعن فاسق معين و حتى كافر معين را جايز نمىداند ، ولى از « سراج المفينى » نقل مىكند كه وى قائل به جايز بودن لعن فاسق است . المفينى ، براى برهانى كردن كلام خود به روايتى از پيامبر استناد مىكند كه وى برخى اقوام و قبايل را لعن كرده است ؛ مثلا فرموده است : اللهم العن رعلا و ذكوان ( زكوانا و بنى\r\n\r\n\r\n","description":"","footnote":"\r\n( 1 ) - ر . ك : شرح نهج البلاغة ابن ابى الحديد ، ج 11 ، ص 22 .\r\n( 2 ) - اسراء ، 60 .\r\n( 3 ) - تفسير كبير ، ج 20 ، ص 237 ؛ فتح القدير ، ج 3 ، ص 240 .\r\n( 4 ) - فتح القدير ، ج 3 ، ص 239 و 240 .\r\n","page_name":" 177 ","page_number":177},
  {"content":"\r\n\r\nلحيان ) . « 1 »\r\nمحدثان ، لعن عده‌اى را از پيامبر نقل كرده‌اند . احمد آورده است پيامبر حرث بن هشام ، سهيل بن عمرو و صفوان بن اميه را لعن مىكرد . صفوان سرانجام مسلمان شد . « 2 »\r\nگذشته از آنچه گفته شد ، در روايات نيز اشخاص معينى به خاطر كار زشتشان لعن شده‌اند . از جمله‌ى اين روايات :\r\n1 - روزى عايشه به مروان گفت : گواهى مىدهم كه رسول خدا پدرت را در حالى كه تو در صلب او بودى ، لعن كرد . اشهد ان رسول اللّه لعن اباك و انت فى صلبه . « 3 »\r\n2 - براء بن عازم ، مىگويد : ابو سفيان و معاويه مىگذشتند ، رسول خدا فرمود :\r\nخدا دنباله‌رو و دنبال شده را لعن كند . لعن اللّه التابع و المتبوع . « 4 »\r\nمحمد بن ابو بكر در نامه‌اى به معاويه ، به صراحت او را لعين بن لعين خواند و گفت : تو و پدرت همواره به پيامبر ستم مىنموديد و در برابر دين خدا فتنه مىكرديد و مىخواستيد نور خدا را خاموش كنيد .\r\nانت اللعين بن اللعين ، ثم لم تزل انت و ابوك تبغيان لرسول اللّه الغوائل لدين اللّه و تجهدان على اطفاء نور اللّه . « 5 »\r\nعلاوه بر آنچه گفته شد ، دقت در نكات زير ، لازم است :\r\n1 - لعن گنهكار ، نه به جهت سرنوشت اوست ؛ سرنوشت هيچ‌كس را جز خدا رقم نمىزند ؛ بلكه به خاطر بيان تنفر از گناه گنهكار است ؛ و چون گناه از سوى شخص خاصى صورت گرفته ، به وسيله‌ى لعن ، اعلام تنفر از گناه او مىشود . به بيان ديگر ،\r\n\r\n\r\n","description":"","footnote":"\r\n( 1 ) - روح المعانى ، ج 18 ، ص 127 .\r\n( 2 ) - ر . ك : مسند احمد ، ج 2 ، ص 93 و 126 .\r\n( 3 ) - الاستيعاب ، ج 1 ، ص 360 .\r\n( 4 ) - شرح نهج البلاغة ابن ابى الحديد ، ج 4 ، ص 79 .\r\n( 5 ) - وقعة صفين منقرى ، ص 118 .\r\n","page_name":" 178 ","page_number":178},
  {"content":"\r\n\r\nلعن خبر از فساد درون ملعون شده نمىدهد . او چه‌بسا اشتباه كرده و يا توبه كرده باشد و يا كار بسيار برترى داشته باشد كه اين گناه از او محاسبه نشود ؛ بلكه لعن ، اعلام تنفر از او به خاطر گناه اوست .\r\n2 - نهى رسول خدا از لعن شراب‌خوار موردنظر در روايت ، چه‌بسا به اين جهت بوده كه پيامبر مىدانسته سرانجام نيكى خواهد داشت . و شايد به خاطر اجراى حد بر او بوده است ؛ چه اينكه شايد گنهكارى كه در دنيا مجازات شده ، بار ديگر كيفر داده نشود . علاوه اينكه ، ممكن است نهى پيامبر در اين روايت ، به همان فرد خاص تعلق گرفته است و نشانگر مطلق نهى نيست .\r\n3 - لعن برخى از ياران پيامبر نيز نقل شده است ؛ « فتح البارى » ، روايتى از مسروق نقل كرده است كه مطابق آن على ، يزيد بن قيس ارجى را با نامه‌اى فرستاد ، ولى وى پاسخ را نياورد و وى را بدگويى كرد . در اين خبر آمده است كه على هم او را لعن مىكرد و بعدها وقتى متوجه شد كه از دنيا رفته است ، فرمود : لعنش نكنيد كه پيامبر ما را از لعن مردگان باز داشته است . « 1 »\r\nمجاهد از قول عايشه نقل كرده كه وى پرسيد : چه شد كار يزيد ارجى كه خدا او را لعن كند ؟ ما فعل يزيد الارجى لعنه اللّه ؟ به او گفتند : از دنيا رفته است . « 2 »\r\nمحمد بن ابو بكر نيز ، چنان كه گذشت ، معاويه را لعين بن لعين خوانده است . « 3 »\r\n4 - در كتاب‌هاى انديشمندان اهل سنت نيز ، لعن برخى به خاطر كارهاى نادرست آنان به فراوانى ديده مىشود .\r\nابن ابى شيبه مىگويد : سنان فرزند انس ، قاتل حسين بن على است كه خدا او را\r\n\r\n\r\n","description":"","footnote":"\r\n( 1 ) - فتح البارى ، ج 3 ، ص 206 .\r\n( 2 ) - فتح البارى ، ج 3 ، ص 206 .\r\n( 3 ) - وقعة صفين منقرى ، ص 118 .\r\n","page_name":" 179 ","page_number":179},
  {"content":"\r\n\r\nلعن كند . سنان ابن انس لعنه اللّه ، قاتل الحسين . . . « 1 »\r\nاسكافى هم معاويه را لعن كرده است . « 2 »\r\n5 - آيا مگر مىشود ، معاويه كه عامل كشتن بسيارى از بندگان خدا بوده ، به روستاها و شهرها حمله مىكرده ، زن و كودك را به اسيرى مىگرفته ، بر عليه خليفه منصوب از سوى مردم جنگ كرده و . . . او كه حجر بن عدى و يارانش را در عذرا به قتل رساند و عايشه او را به همين سبب نپذيرفت و به او گفت : سمعت رسول اللّه :\r\nسيقتل بعذراء اناس يغضب اللّه لهم و اهل السماء « 3 » ، به عنوان اينكه ، وى در اين خطاها ، اجتهاد كرده و چه‌بسا توبه نموده باشد ، پس لعن او جايز نيست و حتى لعن او موجب كفر لعن‌كننده مىگردد ! و يا مثلا ابو الغاوية جهنى كه عمار ياسر را در صفين به قتل رساند و مطابق فرمايش پيامبر ، هركس عمار را به قتل رساند ، باغى است و حتى وى خود به اهل آتش بودن خويش اعتراف مىكرد و مىگفت : اگر اهل كره زمين عمار را كشته باشند ، همه‌ى آنها اهل جهنم هستند « 4 » ، لعن چنين كسى جايز نبوده و كفر لعن‌كننده را در پى داشته باشد !\r\n\r\nنكته پايانى\r\nلعن كه ابراز تنفر از شخص به خاطر كردار اوست ، به گواهى اسناد مطرح شده در منابع اهل سنت جايز است . با اين وصف ، تكفير كسى كه لعن مىكند ، مشروع نيست ؛ زيرا اولا : كسى كه اجتهاد كرده و حكمى را صادر مىكند و به آن عمل مىنمايد ، هرچند حكم او درست نباشد ؛ متهم به كفر نمىشود .\r\n\r\n\r\n","description":"","footnote":"\r\n( 1 ) - المصنف ابن ابى شيبة ، ج 8 ، ص 49 .\r\n( 2 ) - المعيار و الموازنة ، ص 160 .\r\n( 3 ) - جامع الصغير ، ج 2 ، ص 61 ؛ كنز العمال ، ج 11 ، ص 126 ، ش 30887 .\r\n( 4 ) - ر . ك : اسد الغابة ، ج 5 ، ص 267 .\r\n","page_name":" 180 ","page_number":180},
  {"content":"\r\n\r\nابن تيميه كه خود در افتراء به مسلمانان يد طولايى دارد ، مىگويد : از بدعتهاى نادرست اين است كه طايفه‌اى از طوايف مسلمانان تكفير شوند و خون و مال آنان مباح گردد ؛ اين خطايى بزرگ است . زيرا تكفير كردن نيز بدعت است . علاوه اينكه ، كسى كه خطا كرده ، بر طبق آيه ربّنا لا تؤاخذنا ان نّسينا او اخطأنا . . . ، بدعت‌گذار شمرده نمىشود . پيامبر نيز كسىكه به خطا و يا فراموشى و يا اجبار گناهى از او سر زده ، مشمول رحمت خدا دانسته و فرموده است : ان اللّه تجاوز لامتى عن الخطاء و النسيان و ما استكرهوا عليه . « 1 »\r\nابن حجر نيز مىگويد : « به مجتهد در امور اجتهادى تعرض نمىشود . » « 2 »\r\nثانيا : چه‌بسا لعن‌كننده توبه كرده باشد ، و يا عمل نيكى داشته باشد كه لعن او را محو كرده باشد و . . .\r\nجاى بسى تعجب است كه ، لعن مسلمان گنهكار كه شايد توبه كرده باشد ، جايز نيست ، ولى مسلمانى كه كسى را لعن كند ، تكفير شود . در حالى كه لعن ناروا نيز گناهى بيش نيست و چه‌بسا لعن‌كننده توبه كرده باشد .\r\nاين توضيح در پايان بحث لازم است كه ، آنچه بر آن بوديم روشن شدن اساس بحث بود ، هدف اين نيست كه لعن اشاعه يابد . طبعا اگر لعن و هر نفرين ديگر بى جا باشد و بال آن دامن لعن‌كننده و نفرين‌گو را خواهد گرفت ؛ زيرا پيامبر فرموده است :\r\nمن لعن شيئا ليس له بأهل ، رجعت اللعنة عليه . « 3 »\r\n« كسى كه چيزى را لعن كند كه سزاوار آن نيست ، لعن به خودش بازگشت مىكند . »\r\nبه هرحال احتياط در اين باره به شدت توصيه مىشود .\r\n\r\n\r\n","description":"","footnote":"\r\n( 1 ) - ر . ك : الصواعق الالهية ، ص 21 .\r\n( 2 ) - الصواعق المحرقة ، ج 1 ، ص 332 .\r\n( 3 ) - بحار الانوار ، ج 57 ، ص 19 ؛ سنن ابى داوود سجستانى ، ج 2 ، ص 458 ؛ سنن ترمذى ، ج 3 ، ص 236 .\r\n","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nديدن خدا\r\nپيوستگى زندگى بشرى با جسم مادى ، همواره او را واداشته تا خدايى جسمانى فرض كند . اين مهم به اديان توحيدى نيز راه يافته و يهوديان و مسيحيان نيز با تصور عزير و مسيح به عنوان پسران خدا ، همين بينش را دنبال كرده‌اند ، برخى از مسلمانان نيز از اين عيب بر كنار نبوده و آنان نيز خواسته‌اند اين باور گذشتگان را بپذيرند . تأثير اسراييليات در تفسير آيات حاوى عرش و كرسى و عين و سمع نيز در پذيرش اين باور قابل انكار نيست . نظريه‌هاى مختلف در اين زمينه هم گوياى همين نكته است .\r\nابو الحسن اشعرى ، در كتاب « مقالات اسلاميين » اين نظريه‌ها را به نوزده رسانده و مىگويد : و اختلفوا فى روية البارىء بالابصار على تسع عشرة مقالة . « 1 »\r\nاين اقوال عبارت است از :\r\n1 - خدا در دنيا با چشم ديده مىشود .\r\n2 - خداوند در اجسام حلول مىكند .\r\n3 - خدا در دنيا با مردم همنشينى جسمانى دارد .\r\n4 - ديدن خدا به اندازه‌ى كردار است . اعمال برتر ، ديدن بهتر را به دنبال دارد .\r\n5 - خدا در دنيا در خواب ديده مىشود و در بيدارى ديده نمىشود .\r\n6 - ديدن در دنيا ممكن نيست و به صورت جسم محدود در آخرت ديده مىشود .\r\n7 - خداوند بدون هيچ كيفيتى بر عرش خود ديده مىشود .\r\n\r\n\r\n","description":"","footnote":"\r\n( 1 ) - مقالات الاسلاميين ، ص 213 .\r\n","page_name":" 183 ","page_number":183},
  {"content":"\r\n\r\n8 - خدا به صورت محدود در مكان ديده مىشود .\r\n9 - خدا به مكانى مىآيد كه از آن مكان خالى نيست .\r\n10 - خدا به آسمان دنيا نزول مىكند .\r\n11 - خدا با چشم در قيامت درك مىشود .\r\n12 - خدا در قيامت با چشم ديده مىشود .\r\n13 - خدا به روشنى قابل مشاهده است .\r\n14 - در قيامت آدمى چشمى دارد كه مىتواند خدا را ببيند .\r\n15 - خدا صورت قيامت را به گونه‌اى مىآفريند كه خودش قابل ديدن باشد .\r\n16 - ديدن در قيامت ، علم به ديدن است .\r\n17 - خدا با چشم ديده نمىشود .\r\n18 - خدا فقط با قلب ديده مىشود .\r\n19 - خدا با قلب هم ديده نمىشود .\r\nالبته به سختى مىتوان از كلام ابو الحسن اشعرى ، اين نوزده قول را استخراج كرد ؛ زيرا بيش‌تر اين اقوال مستقل نيست و به‌طور كامل در سه قول قابل جمع است .\r\n1 - خداوند در دنيا و آخرت قابل ديدن است . اين همان قول « مجسمه » است كه مطابق آن ، خدا نيز مانند ديگر موجودات جسم بوده و ديده مىشود .\r\n2 - ديدن خدا در دنيا محال است ؛ و در آخرت ، خداوند بدون هيچ‌گونه كيفيتى ديده مىشود . اين رأى نهايى غالب اهل سنت است .\r\n3 - خداوند در دنيا و آخرت ديده نمىشود ؛ اين رأى معتزله از اهل سنت و اماميه است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nبررسى اقوال\r\nپيش از ورود به بحث ، بيان مقدمه‌اى لازم است .\r\nديدن خدا ، از مباحث كلامى بوده و در پى بحث از صفات بارى تعالى مطرح مىشود ؛ و به مسأله توحيد از اصول برمىگردد . و نفى و اثبات آن ، تنها بايد از راه عقل باشد . زيرا شرع در اصول پس از عقل به ميدان خواهد آمد ؛ و تا چيزى ، عقلا امكان تحقق نداشته باشد ، شرع ، توان اثبات آن را ندارد .\r\nبه عبارت ديگر ، ورود شرع در مسائل كلامى موجب مىشود حجيت شرع به خود آن متوقف شود و دور محال پيش آيد ؛ البته اگر عقل امكان آن را اثبات كرد و يا عدم استحاله آن را اثبات نمود ؛ شرع مىتواند اثبات و نفى آن را بيان كند . پس خلاصه اينكه تا ديدن مرحله‌ى ثبوت را نگذراند ، نمىتواند به اثبات برسد ؛ و اثبات شرعى ، فرع بر ثبوت عقلى است .\r\n\r\nقول اول\r\nقائلان به ديدن خدا در دنيا و آخرت با چشم ظاهرى كه مجسمه ناميده مىشوند ، معين نيستند ، هرچند اين قول گاهى به افرادى نسبت داده شده است ، ولى اين انتساب ، قطعى به نظر نمىرسد . باقلانى كه نظر آنها را مورد بررسى قرار داده است ، در نوشته خود با فعل مجهول از آنان ياد مىكند . « 1 »\r\nهمين نكته كافى است كه به چنين قولى كه گوينده‌ى آن نامعلوم است و تمامى گروه‌هاى اسلامى آن را انكار مىكنند ، پرداخته نشود . چه اينكه اين بحث كاربردى ندارد ؛ و البته بطلان آن بر همگان روشن است .\r\n\r\nقول دوم\r\nاين قول ، بيانگر ديدن خدا در آخرت ، بلاكيف است ؛ لازم است اين نظريه در دو بحث جداگانه پىگيرى شود . در بحث اول ، بايد جدا بودن اين قول از قول اول\r\n\r\n\r\n","description":"","footnote":"\r\n( 1 ) - ر . ك : تمهيد الاوايل و تلخيص الدلايل ، ص 220 .\r\n","page_name":" 185 ","page_number":185},
  {"content":"\r\n\r\nبررسى شود . در اين بحث ، اشاعره بايد اثبات نمايند كه اين قول با قول اول اختلاف دارد و مراد از ديدن بلاكيف ، ديدن موردنظر مجسمه نيست . اگر در اين بحث به اين نتيجه رسيديم كه اين همان است ، نيازى به ادامه بحث نداريم ؛ زيرا دلايل بديهى بر بطلان قول اول شامل اين قول نيز مىشود . ولى اگر ثابت گرديد كه اين قول چيز ديگرى مىگويد ، بايد وارد آن بحث شويم و آن را نقد و بررسى كنيم .\r\nبحث اول\r\nتفتازانى به نقل از اشاعره آورده است : معيار ديدن چيزها ، وجود است و وجود صفت مشترك ميان واجب و ممكن است . از اين دو نكته نتيجه مىشود كه هر موجودى قابل ديدن است . ديدن موجود در دنيا گاهى صورت گرفته است و گاهى اين ديدن با اينكه امكان داشته ، محقق نشده است . همين امكان در قيامت هم هست ، پس عقلا امكان ديدن اين بخش از موجودات ، در قيامت وجود دارد . « 1 »\r\nوى مىگويد : ما جوهر و عرض ، مانند جسم و رنگ آن را مىبينيم ؛ زيرا بين دو جسم ، مثلا درخت و سنگ ، فرق قائل هستيم و نيز بين دو رنگ مانند سياهى و سفيدى فرق قائل هستيم ؛ پس هردو قابل ديدن است . حال علت ديدن چيست ؟\r\nچه چيز مشتركى ميان اين‌دو وجود دارد كه آنها را ديدنى كرده است ؟ اين علت يا حدوث آنهاست و يا وجودشان ؛ حدوث نيست ، چون حادث معدوم بوده و عدم نمىتواند دليل باشد ؛ پس دليل ديدنى شدن اين دو ، وجودشان است . « 2 »\r\nابن تيميه نيز مىگويد : مصحح ديدن وجود محض است ؛ و هر موجودى ، وجود آن كامل‌تر باشد ؛ بيش‌تر سزاوار است كه ديده شود . مثلا نور ، هر اندازه قوىتر باشد ؛ بيش‌تر قابل ديدن است و اگر نور خورشيد ديده نمىشود ، نه به اين جهت است كه امكان ديدن ندارد ، بلكه به خاطر ضعف چشم ماست . خدا نيز چنين\r\n\r\n\r\n","description":"","footnote":"\r\n( 1 ) - ر . ك : شرح المقاصد ، ص 189 .\r\n( 2 ) - ر . ك : شرح المقاصد ، ص 189 .\r\n","page_name":" 186 ","page_number":186},
  {"content":"\r\n\r\nاست ، يعنى ضعف چشم ما موجب شده او را در دنيا نبينيم ؛ در قيامت ، نورى به چشم ما عطا مىشود كه بتوانيم او را ببينيم . اگر كسى بخواهد بگويد ديدن مشروط به اين است كه شىء ديده شده ، رنگ و جهت و . . . داشته باشد ، گفته مىشود : اينها در قالب دنيا به اين صورت است . در آخرت همه‌ى اينها به شكل ديگر است . « 1 »\r\nآنچه گفته شد دو تقرير تقريبا مانند هم ، براى بيان دليل عقلى ديدن بلاكيف در آخرت بود . اما پاسخ آن :\r\n1 - اينكه وجود ، علت ديدن باشد ؛ اول نزاع است و محتاج دليل است . از كجا كشف شد كه ديدن به خاطر وجود است ؟ به بيان ديگر ممكن است كسى چنين بگويد ( همچنان‌كه همين درست است ) كه وجود خاص ، موجب ديدن است ؛ وجودى كه كم و كيف بپذيرد ، و وجود صرف ، چون كم و كيف ندارد قابل ديدن نيست .\r\n2 - اينكه گفته شود ديده نشدن برخى موجودات ، به خاطر ضعف چشم است ، نيز اول نزاع است ؛ زيرا از كجا معلوم است كه نديدن مثلا عقل ، روح و . . . به جهت ضعف چشم باشد ؟ چرا كه ، دليل نديدن اين باشد كه اينها ماهيتى ويژه دارند كه قابل ديدن نيستند و با وجود اين احتمال ، چه دليلى باعث شده است كه احتمال اول پذيرفته شود .\r\n3 - اينكه وجود كامل‌تر ، سزاوارتر است كه ديده شود نيز دليل مىخواهد . اين نه تنها دليلى ندارد ، بلكه دليل عكس آن را مبرهن مىكند . آنچه در دنيا ملاحظه مىشود ، اين است كه وجود كامل‌تر ديده نمىشود . مثلا روح از بدن كامل‌تر است ، در حالى كه ديده نمىشود و نيز عقل از مغز كامل‌تر است و آن هم ديده نمىشود .\r\n4 - اينكه گفته شود آنچه در قيامت است با آنچه در دنيا است فرق مىكند و هر چه در دنيا ديده نمىشود در قيامت ديده مىشود ؛ به‌طورى كه در قيامت هم چشم\r\n\r\n\r\n","description":"","footnote":"\r\n( 1 ) - الرد على المنطقين ، ص 238 .\r\n","page_name":" 187 ","page_number":187},
  {"content":"\r\n\r\nفرق مىكند و هم مرئى بلاكيف شده و فرق مىكند ؛ عين مدعاست ، و اساسا مدعى بايد همين را اثبات كند . به بيان ديگر ، ديدن مقوله‌اى دنيوى است ؛ در دنيا اين واژه معنايى خاص دارد ؛ بيان معناى ديگر از اين واژه در قيامت ، ديگر اين نيست ؛ چيزى ديگر است . و لذا نمىتوان ديدن خاص در آخرت را با معانى كه بشر براى ديدن دنيوى دارد ، تحليل كرد . به عبارت سوم هرچند قيامت نظام كامل‌ترى نسبت به دنيا است ، اما چنين نيست كه قواعد در آن‌جا به هم خورده باشد و هرچه در دنيا نشدنى است ، در آن‌جا شدنى شود ، و هرچه در دنيا شدنى است ، ناشدنى گردد . چه اينكه اين حرف محتاج به دليل است و دلايل در مباحث معاد ، بر خلاف آن اقامه شده است .\r\n5 - اگر ديدن با چشم ، شرايط خاصى دارد و با تحقق آن شرايط ديدن محقق مىشود ، چرا همه در آن شرايط نبينند ؟ اختصاص اين ديدن به مؤمن و طرد بقيه انسان‌ها و ديگر موجودات بدون دليل است .\r\nنهايت اينكه آنچه اشاعره معتقد است ، مانند اين است كه گفته شود خدا در قيامت ديده مىشود ، ولى نمىدانيم چگونه . و اين جز ادعايى بدون دليل چيز ديگرى نيست .\r\nبحث دوم\r\nهرچند در بحث پيش به مرحله‌ى ثبوت نرسيديم ، و ثبوت عقلى ديدن كشف نشد ، و لذا محتاج به اين بحث نيستيم ، ولى با اين وصف به اين بحث نيز پرداخته و دلايل نقلى اشاعره را بررسى مىكنيم .\r\nصريح‌ترين آياتى كه مورد بحث اشاعره قرار مىگيرد و فخر رازى ، تفتازانى و ديگران به آن توجه دارند ، عبارت است از :\r\n  وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ   . « 1 »\r\n\r\n\r\n","description":"","footnote":"\r\n( 1 ) - قيامت ، 22 و 23 .\r\n","page_name":" 188 ","page_number":188},
  {"content":"\r\n\r\n« در آن روز صورتهايى شاداب است ، و به پروردگارش مىنگرد . »\r\n كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  . « 1 »\r\n« چنين نيست كه مىپندارند ؛ بلكه آنها در آن روز ، از پروردگارشان محجوبند . »\r\nنگاه اول به اين آيات ، ضعف جدى استدلال اشاعره را آشكار مىسازد و جايى براى بحث بيش‌تر نمىگذارد . چه اينكه آياتى كه احتمال عديده‌اى را بپذيرد ، نمىتواند مسأله‌اى كلامى را كه هيچ پايگاه عقلى ندارد ، برهانى نمايد . قوىترين احتمال اين آيات ، انتظار ديدن رحمت خداست ؛ ديدن قلبى كه بسى قويتر و پر اثرتر از ديدن حسى است . از على بن ابى طالب پرسيدند : آيا پروردگارت را هنگام عبادت ديده‌اى ؟ فرمود : ويلك ما كنت اعبد ربّا لم اره ، پرسيد چگونه ؟ گفت : ويلك لا تدركه العيون فى مشاهدة الابصار ، و لكن رأته القلوب بحقائق الايمان . « 2 »\r\n« واى بر تو ! آن‌كه نبينم عبادت نكنم . . . چشمها با ديدن توان درك او را ندارند ؛ بلكه قلبها با ايمان او را مىبينند . »\r\n\r\nاثبات ديده نشدن\r\nپس از اينكه دلايل عقلى و نقلى اشاعره بررسى شد ؛ لازم است به دلايل عقلى و نقلى كه نشانگر ناممكن بودن ديدن است ، بپردازيم . دلايل عقلى عدم امكان ديدن ، به اين مهم برمىگردد كه لازمه‌ى ديدن ، جسمانى بودن مرئى است ؛ و جسمانيت از صفات موجود ممكن محتاج بوده و واجب الوجود در ذات ، بىنياز است .\r\nبه بيان ديگر ، ديدن با چشم ، به جهت و مكان و اشاره و شعاع خاص و جزء معين ، نياز دارد ؛ چشم بايد در جهت خاص قرار گيرد ، به آن جهت توجه نمايد ، زاويه‌اى خاص داشته باشد ، به بخش معينى از مرئى بنگرد و اينها همه مستلزم\r\n\r\n\r\n","description":"","footnote":"\r\n( 1 ) - مطففين ، 15 .\r\n( 2 ) - كافى ، ج 1 ، ص 98 .\r\n","page_name":" 189 ","page_number":189},
  {"content":"\r\n\r\nجسمانى بودن ، مكانى بودن و زمانى بودن ، ذواجزاء بودن شىء مرئى و داشتن كم و كيف است .\r\nگذشته از اين دليل عقلى كه مىتوان در كتابهاى مربوطه تفصيل آن را پى گرفت ، آيات عديده‌اى در قرآن كريم به صراحت بيش‌ترى نسبت به استناد اشاعره به آيه‌ى قيامت ، نفى ديدن را مطرح كرده‌اند . بخشى از اين آيات عبارت است از :\r\n1 -  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ  . « 1 »\r\n« چشم‌ها او را نمىبيند ولى او همه‌ى چشم‌ها را مىبيند ، زيرا او بخشنده و آگاه است . »\r\nدر اين آيه ، به صراحت مطرح شده كه چشم‌ها ، خدا را درك نمىكنند . و معلوم است كه درك چشم ، يعنى ديدن آن كما اينكه درك گوش ، به معناى شنيدن آن است .\r\nفخر رازى مىگويد : اين آيه ، در مقام مدح است و خدا خود را به نديدن ستايش مىكند . و اين در صورتى صحيح است كه ديدن امكان داشته باشد ، سپس خدا بفرمايد كسى مرا نمىبيند !\r\nبطلان اين ادعا معلوم است ؛ زيرا مدح خدا به جهت عظمت اوست از اينكه مردم توان درك او را ندارند . علاوه اينكه لازم نيست كه مدح به خاطر داشتن چيزى باشد ، مدح چه‌بسا به خاطر نداشتن صفت محدودى باشد . مثلا خدا خود را به نداشتن فرزند مدح مىكند و مىفرمايد :  . . . الْحَمْدُ لِلَّهِ الَّذِي لَمْ يَتَّخِذْ وَلَداً . . . ؛  زيرا فرزند داشتن محدوديت است . آيا صحيح است كه گفته شود خدا مىتواند فرزند داشته باشد و ندارد ؟\r\nهمچنين فخر رازى گفته است كه خداوند ديدن را از همه‌ى چشمها نفى كرده است نه برخى از آنها ؛ زيرا ابصار جمع است ، پس برخى چشمها مىتوانند او را ببينند .\r\n\r\n\r\n","description":"","footnote":"\r\n( 1 ) - انعام ، 103 .\r\n","page_name":" 190 ","page_number":190},
  {"content":"\r\n\r\nاين حرف نيز باطل است ؛ زيرا نفى در آيه به اقتضاى سياق نفى ، به معناى عموم سلب است ( هيچ چشمى خدا را نمىبيند ) و همين به ذهن متبادر مىشود نه سلب عموم ( تمام چشمها خدا را نمىبينند و برخى مىبينند ) ؛ زيرا در پى بيان ديدن برخى و نديدن برخى نيست ؛ خدا مىفرمايد چشمها او را نمىبينند ولى او مىبيند ، و اين زمانى مدح و ستايش بارى تعالى را مىرساند ، كه هيچ چشمى وى را نبيند .\r\nفخر رازى در نهايت مىگويد : انسان خدا را با اين چشمها نمىبيند بلكه با حس ششمى كه خدا به او عطا مىكند او را مىبيند .\r\nاين حرف فخر رازى بازگشت از رأى اشاعره است كه اين چشم قدرت ديدن خدا را ندارد ، بلكه چشم ديگرى بايد او را ببيند . اين سخن نيز همانطور كه پيش‌تر گفته شد مدعاى بىدليل است و براساس آن لازم است كه بگوييم در قيامت هر چيز تغيير مىكند ، و هر چيزى به چيز ديگر تبديل مىشود . آن گوش ديگر اين گوش نيست ، پا ديگر پاى دنيوى نيست و . . . ؛ و اين بدون برهان و اول دعواست .\r\n2 -   يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا * يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يُحِيطُونَ بِهِ عِلْماً   . « 1 »\r\n« در آن روز شفاعت هيچ كس سودى نمىبخشد ، جز كسى كه خداوند رحمان به او اجازه داده ، و به گفتار او خشنود است . آنچه را پيش‌رو دارند ، و آنچه را در دنيا پشت‌سر گذاشته‌اند ، مىداند ؛ ولى آنها به دانش او احاطه ندارند . »\r\nديدن موجب علم مىشود و علم به خدا در اين آيه نفى شده است .\r\n3 -  وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ  . « 2 »\r\n\r\n\r\n","description":"","footnote":"\r\n( 1 ) - طه ، 109 و 110 .\r\n( 2 ) - بقرة ، 55 .\r\n","page_name":" 191 ","page_number":191},
  {"content":"\r\n\r\n« و به ياد آوريد هنگامى كه گفتيد : اى موسى ! ما هرگز به تو ايمان نخواهيم آورد مگر اينكه خدا را آشكارا ببينيم . پس صاعقه شما را گرفت در حالى كه تماشا مىكرديد . »\r\nدر اين آيه ، كيفر درخواست‌كنندگان ديدن خدا ، صاعقه دانسته شده است . اين مهم القا مىكند كه ديدن جرم است و مشروع نيست .\r\nگفته شده امكان ديدن خدا مربوط به آخرت است ؛ و آنچه در اين آيه نكوهيده شمرده شده ، درخواست ديدن در دنياست . در پاسخ اين شبهه مىگوييم اگر چنين باشد ، درخواست ديدن در دنيا بايد حكايت از جهل درخواست‌كننده كند و جهل نبايد مجازات به همراه داشته باشد ، مجازات در پى كفر مىآيد .\r\n4 -  وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَ لكِنِ انْظُرْ إِلَى الْجَبَلِ فَإِنِ اسْتَقَرَّ مَكانَهُ فَسَوْفَ تَرانِي فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ  . « 1 »\r\n« و هنگامى كه موسى به ميعادگاه ما آمد و پروردگارش با او سخن گفت ، عرض كرد :\r\nپروردگارا خودت را به من نشان ده تا تو را ببينم . گفت : هرگز مرا نخواهى ديد ! ولى به كوه بنگر اگر در جاى خود ثابت ماند مرا خواهى ديد . هنگامى كه پروردگارش بر كوه جلوه كرد ، آن را همسان خاك قرار داد و موسى مدهوش به زمين افتاد . چون به هوش آمد عرض كرد : خداوندا منزهى تو ! من به سوى تو بازگشتم و من نخستين مؤمنانم . »\r\nدر اين آيه ، نفى ديدن به صراحت از سوى خدا بيان شده است . اشاعره در تفسير اين آيه گفته‌اند اگر ديدن ممكن نبود ، موسى عليه السّلام آن را از خدا درخواست نمىكرد .\r\nپس طلب دلالت بر امكان مىكند و نفى ديدن ، فقط نفى ديدن در دنيا را مطرح مىنمايد .\r\nدر پاسخ اين شبهه گوييم : درخواست موسى براى پاسخ گفتن به خواسته برگزيدگان بنى اسراييل از وى بود . موسى تنها درخواست آنان را مطرح كرد .\r\n\r\n\r\n","description":"","footnote":"\r\n( 1 ) - اعراف ، 143 .\r\n","page_name":" 192 ","page_number":192},
  {"content":"\r\n\r\nبنى اسراييل از موسى خواستند كه خودشان صداى خدا را بشنوند ؛ موسى تعداد هفتاد تن از آنها را انتخاب كرد و به‌طور برد ؛ وقتى آنان صداى خدا را از همه‌ى جهات ششگانه شنيدند ، گفتند مىخواهيم او را ببينيم . موسى اين خواسته آنان را مطرح كرد و چون ديدن ممكن نبود ، خداوند بنى اسراييل را با اعجاز ، به حق آشنا نمود .\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\n\r\nتحريف\r\nتحريف يعنى تغيير و عدول از موضعى به جاى ديگر . حرف نيز به همين معناست . به حرف ، حرف مىگويند زيرا كه زبان به بيان آن منتقل مىشود . تحريف در اصطلاح بر دو قسم است .\r\n\r\n[ تقسيم تحريف 
  ]\r\n\r\n1 - معنوى\r\nاين نوع از تحريف يعنى گرايش واژه از معناى مصطلح آن ، به معناى دور و دور تر ، و يا به كارگيرى واژه‌اى در غير معناى موردنظر . چنين تحريفى در قرآن مصداق تفسير به رأى است و در اين‌جا محل بحث نيست .\r\n\r\n2 - لفظى\r\nدر اين نوع تحريف ، واژه يا جمله‌اى جابجا مىشود و به دو بخش قابل تقسيم است .\r\nتحريف لفظى افزايشى يعنى حرفى يا واژه‌اى يا عبارتى به قرآن افزوده شده باشد . چنين قسمى از تحريف ، به تصريح قرآن كريم ، امكان‌پذير نيست .\r\n قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  . « 1 »\r\n« بگو اگر انسان‌ها و پريان همدست شوند كه همانند اين قرآن را بياورند ، هرگز نخواهند آورد هرچند يكديگر را كمك كنند . »\r\nهمچنين اين نوع از تحريف ، به اجماع همه‌ى امت اسلامى ، صورت نپذيرفته است و لذا جايى براى بحث از آن نمىماند .\r\n\r\n\r\n","description":"","footnote":"\r\n( 1 ) - اسراء ، 88 .\r\n","page_name":" 195 ","page_number":195},
  {"content":"\r\n\r\nعلاوه اينكه آياتى كه مخاطبان را به مبارزه فراخوانده و از آنان مىخواهد مانند قرآن را بياورند ، اين نوع از تحريف را مردود مىشمارند . چه اينكه اگر چيزى به قرآن افزوده شده باشد ، امكان آوردن مانند آن هم فراهم مىشود .\r\nتحريف لفظى كاهشى يعنى حرفى و يا واژه‌اى و يا جمله‌اى از قرآن كاسته شده است . محل بحث تنها ، اين قسم از تحريف است كه آيا چيزى از قرآن كاسته شده است ؟\r\nروايات ضعيفى كه حكايت از نوعى حذف از قرآن كند ، در ميان اخبار و احاديث شيعه و سنى ديده مىشود . ضعف اين روايات ، امكان توجيه‌هاى مختلف و نيز مخالفت آنها با اصول ، موجب شده است تا كسى به آنها توجه نكند . ولى متأسفانه دخالت نارواى برخى از مستشرقين كه در پى ايجاد اختلاف ميان امت اسلامى و نيز آسيب رساندن به قرآن بوده‌اند ؛ به اين موضوع دامن زده و با كمك اين اخبار ساختگى ، ضعيف و قابل تأويل ؛ برخى از دو گروه شيعه و سنت ، گروه ديگر را به اعتقاد به تحريف متهم نموده و خود را از آن برىء مىدانند .\r\n\r\nتدوين قرآن در زمان پيامبر\r\nتدوين قرآن در زمان پيامبر ، بهترين دليل تحريف نشدن قرآن است .\r\nبا نگاهى گذرا به تاريخ صدر اسلام و زندگى پيامبر ، دلايل متعددى را مىتوان يافت بر اينكه پيامبر خدا در زمان خود ، قرآن كريم را جمع‌آورى نموده است كه از جمله مهمترين آنها فراوانى حافظان و نيز نويسندگان وحى است .\r\nقرآن معجزه‌ى پيامبر خدا بود . كتابى است داراى دستورهاى اخلاقى ، عملى و نيز مبانى اعتقادى . در اين كتاب ، ادعاى تحدى شده است . پس مىبايست مسلمانان توجه خاص به آن مىداشتند .\r\nتعداد حافظان شهيد در بئر مؤنه را هفتاد تن و تعداد حافظان شهيد در « يمامه » را\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nچهارصد تا هفتصد تن گفته‌اند . اين شماره زياد ، حكايت از تعداد زياد حافظان قرآن در آن زمان مىكند .\r\nنويسندگان وحى نيز در صدر اسلام ، فصل خاصى از تاريخ را به خود اختصاص داده‌اند ، آنان به محض نزول قرآن ، مورد خطاب پيامبر قرار مىگرفتند ؛ و گاه از خانه‌هاى خود فراخوانده شده و موظف به نوشتن وحى مىشدند . پس از نگارش ، پيامبر نوشته‌ى آنان را تصحيح مىنمود . « 1 »\r\nپس مىتوان نتيجه گرفت كه آنچه از روايات جمع قرآن در زمان ابو بكر به وسيله گروه زيد بن ثابت به دست مىآيد ، نه جمع قرآن ، بلكه جلدبندى قرآن است . قرآن ، ميان مردم وجود داشت . هركس از ياران پيامبر آيات قرآن را يا در حفظ داشت و يا براى خود مىنوشت . برخى قرآن كامل داشتند . پيامبر در خانه‌ى خود ، تمام قرآن را كه بر پوست ، چوب ، سنگ و استخوان نوشته بود داشت . گروه زيد ، همان نوشته‌ها را مدوّن كردند . پس آنچه صورت گرفته ، جمع به معناى لغوى است ؛ و مراد از آن تدوين مىباشد . زيد همين نوشته‌ها را براى احتياط بيش‌تر با گواهى دو تن كه بيّنه محسوب مىشود ، در يك نسخه جلدبندى كرده و به شكل كتاب درآورده است .\r\nاينكه او تنها با گواهى دو تن قرآن را گردآورى كرده باشد ، سخنى گزاف بوده و با نشانه‌ها و قراين هماهنگ نيست . چنان كه در بحث تحريف خواهد آمد كه گاهى دو تن بر سر عبارتى توافق داشتند ولى چون از قرآن نبود ، نگاشته نمىشد .\r\nگفته شده كه عمر به عبد الرحمن بن عوف گفت : در ميان آيات نازل شده ، اين آيه را نيافتى ؟ من آن را پيدا نكردم ؟ ان جاهدوا كما جاهدتم اول مرّة . عبد الرحمن گفت اين هم مانند چيزهاى ديگر كه از قرآن افتاده ، حذف شده است . اسقطت فيما اسقط من القرآن . « 2 »\r\n\r\n\r\n","description":"","footnote":"\r\n( 1 ) - ر . ك : مجمع الزوايد ، ج 1 ، ص 152 .\r\n( 2 ) - تفسير در المنثور ، ج 1 ، ص 106 ؛ كنز العمال ، ج 2 ، ص ، 567 ، ش 4741 .\r\n","page_name":" 197 ","page_number":197},
  {"content":"\r\n\r\nسؤال اين است كه مگر اين دو ، خودشان گواهى ندادند ، پس چرا نوشته نشده است ؟\r\n\r\nتصريحات علما\r\nعلماى شيعه ، به تحريف نشدن قرآن تصريح داشته‌اند ، شيخ صدوق متوفى 381 مىگويد : اعتقاد ما ( شيعه ) اين است كه همين قرآن ميان مردم ، قرآن نازل شده بر پيامبر است ، بدون كم‌وكاست . « 1 »\r\nعلم الهدى متوفى 436 ( شريف مرتضى ملقب به علم الهدى ) مىگويد : قرآن معجزه‌ى نبوى و مأخذ علوم شرعى و احكام دينى است و علماى اسلام نهايت سعى را در حفظ آن داشته‌اند با اين وصف تصور نمىرود كه تغيير يافته و يا چيزى از آن كاسته شده باشد . « 2 »\r\nشيخ طوسى متوفى 460 مىگويد : سخن در كم يا زياد شدن چيزى از قرآن سزاوار نيست . زيرا كسى قائل به زياده شدن چيزى بر قرآن نبوده و درباره‌ى كاسته شدن چيزى از قرآن ، جز رواياتى كه از طريق شيعه و سنت رسيده و همه خبر واحد است و موجب دانش نيستند ، دليلى نيست و اينها قابل اعتنا نيستند ، و امكان تأويل نيز دارند . « 3 »\r\nهمين نكته را مرحوم طبرسى نيز آورده است . « 4 »\r\nپس از بيان اين مقدمات لازم است نخست دلايل عدم تحريف مطرح و سپس به بررسى روايات دال بر تحريف منقول از محدثان شيعه و سنت بپردازيم .\r\n\r\n\r\n","description":"","footnote":"\r\n( 1 ) - اعتقادات فى دين الامامية ، ص 34 .\r\n( 2 ) - ر . ك : مجمع البيان ، ج 1 ، ص 43 .\r\n( 3 ) - تفسير تبيان ، ج 1 ، ص 3 .\r\n( 4 ) - ر . ك : مجمع البيان ، ج 1 ، ص 43 .\r\n","page_name":" 198 ","page_number":198},
  {"content":"\r\n\r\n\r\nدلايل تحريف نشدن قرآن\r\nهرچند مهم‌ترين دليل عدم تحريف قرآن چنان كه گفته شد ، تدوين آن در زمان نزول است ، ولى مىتوان به نكات ديگرى نيز در اين باره اشاره كرد .\r\n\r\nنبود مقتضى\r\nبهترين دليل تحريف نشدن قرآن ، نبود مقتضى است ؛ زيرا نه در زمان پيامبر خدا و نه در زمان خلفا و پس از آن ، زمينه‌اى براى تحريف نبوده ؛ و بلكه موانع بسيارى را مىتوان بر سر راه تحريف برشمرد .\r\nخلفا خود را جانشين رسول خدا مىدانستند ؛ آنها قرآن را كافى مىشمردند ؛ با اين وصف ، تصور تحريف قرآن از آنان نمىرود . زيرا آنان هيچ انگيزه‌اى براى اين كار نداشتند . علاوه اينكه تحريف آنان براى مردم پذيرفتنى نبود . اعتقاد مردم به خلفا ، اعتقادى نبود كه آنان توان تغيير قرآن را داشته باشند و مردم ساكت بمانند . و لذا تصور نمىرود كه آنان عملى غير طبيعى را انجام دهند . در زمان‌هاى بعد نيز امكان تحريف نامعقول است ؛ براى اينكه امويان و نيز عباسيان ، از نظر اجتماعى ، توان چنين كارى نداشتند ؛ علاوه اينكه قرآن در منازل بسيارى از مردم وجود داشت ؛ و با اين وصف كسى امكان تحريف نمىيافت .\r\n\r\nوجود قرآن\r\nديگر از دلايل عدم تحريف ، وجود قرآن ميان مردم بود .\r\nپيامبر خدا از راههاى متعدد سعى داشت كه قرآن در ميان مردم باشد ؛ و بديهى است اين كار ضامن حفظ قرآن بود . پيامبر دستورهاى اكيدى بر استحباب قرائت و حفظ قرآن صادر فرموده بود ؛ از جمله :\r\nان لصاحب القرآن عند كل ختم دعوة مستجابة . « 1 »\r\n« همنشين قرآن ، با هر دوره قرائت آن ، دعايى مستجاب دارد . »\r\n\r\n\r\n","description":"","footnote":"\r\n( 1 ) - كنز العمال ، ج 1 ، ص 513 ، ش 2280 .\r\n","page_name":" 199 ","page_number":199},
  {"content":"\r\n\r\nمن قرء القرآن فى سبع فذلك عمل المقربين و من قرأه فى خمس فذلك عمل الصديقين و من قرء فى ثلاث ذلك عمل عباد . « 1 »\r\n« ختم قرآن در هفت روز ، روش مقربان است . ختم قرآن در پنج روز ، روش صديقان است .\r\nختم قرآن در سه روز ، روش بندگان است . »\r\nبر همين اساس ، عده‌اى نزد پيامبر قرآن را ختم مىكردند . به‌طورى كه گفته شده مثلا عبد اللّه بن مسعود و يا ابى بن كعب بارها قرآن را نزد پيامبر از آغاز تا پايان خوانده بودند . « 2 »\r\nهمچنين گاهى پيامبر به برخى دستور مىداد كه قرآن را چند روزه ختم كنند ، مثلا سعد بن منذر پس از كسب اجازه از پيامبر و دستور وى ، هر سه روز قرآن را ختم مىكرد و او تا زمان مرگش به اين دستور عمل مىنمود . « 3 »\r\nنويسندگان عديده‌اى نيز مأمور ثبت قرآن بودند . ابن عباس مىگويد : هرگاه آياتى نازل مىشد ، پيامبر نويسنده‌اى را مىخواند و مىفرمود : اين آيات را در فلان سوره قرار دهيد .\r\nضعوا هذه الآيات فى السورة التى يذكر فيها كذا و كذا . « 4 »\r\nبراء نيز مىگويد وقتى آيه‌ى  لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ . .  . « 5 » ، نازل شد پيامبر فرمود : ادع لى زيدا و قل له يجىء بالكتف و الدواة ( او اللوح و الدواة ) ، ثم قال : اكتب لا يستوى . . . « 6 »\r\n« زيد را صدا بزنيد و بگوييد ورق و دوات بياورد . سپس مىفرمود : بنويس . . . »\r\n\r\n\r\n","description":"","footnote":"\r\n( 1 ) - كنز العمال ، ج 1 ، ص 538 ، ش 2417 .\r\n( 2 ) - ر . ك : مجمع البيان ، ج 1 ، ص 43 .\r\n( 3 ) - مجمع الزوايد ، ج 7 ، ص 171 .\r\n( 4 ) - مسند احمد ، ج 1 ، ص 69 ؛ فتح البارى ، ج 9 ، ص 35 .\r\n( 5 ) - نساء ، 95 .\r\n( 6 ) - مسند ابن الجعد ، ص 365 و نيز المصنف ابن ابى شيبة ، ج 4 ، ص 594 با اختلاف اندك .\r\n","page_name":" 200 ","page_number":200},
  {"content":"\r\n\r\nمنابع تاريخى ، نام تعدادى را به عنوان جمع‌كنندگان قرآن ثبت كرده است . از اين عده ، على بن ابى طالب ، ابى بن كعب ، ابو الدردا ، زيد بن ثابت ، سالم مولى حذيفه ، عبد اللّه بن مسعود ، عثمان بن عفان مشهورترند ، برخى از اينان ، قرآن مستقل داشتند .\r\n\r\nوعده‌ى قرآن\r\nقرآن كريم ، خود وعده‌ى الهى را بر پاسدارى از آن بيان نموده است .\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  . « 1 »\r\n« ما قرآن را نازل كرديم و ما بطور قطع نگهدار آنيم . »\r\nروشن است حفظ قرآن از تحريف ، از برترين مصاديق حفظ است . همچنين در آيه‌ى زير ، ورود باطل به قرآن كه از مصاديق تحريف است ، ناممكن دانسته شده است :\r\n  . . . وَ إِنَّهُ لَكِتابٌ عَزِيزٌ لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ   . « 2 »\r\n« . . . و اين كتابى است گرانبها كه هيچ‌گونه باطلى نه در آينده و نه در گذشته ، به سراغ آن نمىآيد ؛ زيرا از سوى خداوند حكيم و شايسته ستايش نازل شده است . »\r\nآيه‌ى زير نيز ، نگرانى پيامبر از فراموش كردن آيات قرآن را يادآور شده و خدا ضمن رفع نگرانى وى ، اعلام مىكند كه حفظ قرآن بر عهده‌ى اوست .\r\n  لا تُحَرِّكْ بِهِ لِسانَكَ لِتَعْجَلَ بِهِ * إِنَّ عَلَيْنا جَمْعَهُ وَ قُرْآنَهُ   . « 3 »\r\n« زبانت را به خاطر عجله براى خواندن قرآن حركت مده ؛ زيرا جمع كردن و خواندن آن بر عهده‌ى ماست . »\r\n\r\n\r\n","description":"","footnote":"\r\n( 1 ) - حجر ، 9 .\r\n( 2 ) - فصلت ، 41 و 42 .\r\n( 3 ) - قيامت ، 16 و 17 .\r\n","page_name":" 201 ","page_number":201},
  {"content":"\r\n\r\n\r\nدقت مسلمانان\r\nقرآن موجب هدايت جامعه‌ى عربى آن زمان گرديد و از عرب نادان كه در دشمنى و ستم ضرب المثل شده بود ، انسان متمدن و فرهيخته‌اى ساخت كه در برابر رومى و ايرانى آن زمان قد علم كرد و برترى فرهنگى خود را نشان داد . پس اهميت قرآن براى اين جامعه ، قابل انكار نيست ؛ با اين وصف ، بىتوجهى اين جامعه به قرآن و احيانا اجازه‌ى تحريف آن ، بسيار بعيد به نظر مىرسد .\r\nنقل حكايت‌هايى از دقت مسلمانان در كم و زياد نشدن چيزى از قرآن ستودنى است . گفته شده است برخى مىخواستند « واو » در آغاز آيه‌ى زير را بردارند تا مفاد آيه ، منحصر در اهل كتاب شود ؛ و مسلمانان زراندوز را شامل نشود .\r\n وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ . .  . « 1 »\r\nابى بن كعب به شدت خشمگين شد و عثمان چاره‌اى جز پرهيز از آن نيافت . « 2 »\r\nهمچنين وقتى خليفه‌ى دوم قصد برداشتن واو در و الذين اتبعوهم ، در آيه :\r\n وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  . « 3 »\r\nرا داشت تا منزلت رضايت الهى منحصر در انصار شود و مهاجران از ستايش اين آيه بيرون شوند ، زيد بن ثابت و نيز ابى بن كعب اعتراض كردند و مانع شدند . « 4 »\r\n\r\nروايات تحريف\r\nهرچند امكان تحريف را منتفى دانستيم ، ولى اخبارى از شيعه و سنت نقل شده\r\n\r\n\r\n","description":"","footnote":"\r\n( 1 ) - توبه ، 34 .\r\n( 2 ) - تفسير در المنثور ، ج 3 ، ص 232 .\r\n( 3 ) - توبه ، 100 .\r\n( 4 ) - تفسير در المنثور ، ج 3 ، ص 269 ؛ تفسير جامع البيان ، ج 11 ، ص 13 ؛ كنز العمال ، ج 2 ، ص 597 ، ش 4823 .\r\n","page_name":" 202 ","page_number":202},
  {"content":"\r\n\r\nكه ظاهر آنها نشانه‌ى كاسته شدن برخى از آيات قرآن دارد .\r\n\r\nالف ) روايات اهل سنت\r\n1 - از عايشه روايت شده است كه كانت سورة الاحزاب تعدل على عهد رسول اللّه مائتى آية ، فلما كتب المصحف لم يقدر منها الا ما هى الآن . « 1 »\r\n« در زمان رسول خدا ، سوره‌ى احزاب دويست آيه بود ؛ وقتى مصحف جمع‌آورى شد ، همين مقدار از آن ماند . »\r\n2 - « مسند » احمد نيز از ابى ، همين مضمون را نقل مىكند : لقد رأيت سورة الاحزاب لتعادل سورة البقرة . « 2 »\r\n3 - « در المنثور » نيز سوره‌ى احزاب را معادل سوره‌ى بقره و حتى بيش‌تر از آن آورده است : انها لتعادل سورة البقرة او اكثر من سورة البقرة . « 3 »\r\n4 - وى نيز از عبد الرزاق نقل مىكند كه عده‌اى از حافظان قرآن در جنگ با مسيلمه به شهادت رسيدند و حروفى از قرآن از دست رفت . « 4 »\r\nسيوطى اين روايات را به معناى نسخ تلاوت دانسته است . « 5 » بديهى است كه پذيرش نسخ تلاوت ، همان پذيرش تحريف كاهشى است ، لذا اين وجه ، درست به نظر نمىرسد ، بهتر است آن را به معناى تفسير و توضيح دانست . « 6 »\r\n\r\n\r\n","description":"","footnote":"\r\n( 1 ) - قرطبى ، ج 14 ، ص 113 .\r\n( 2 ) - مسند احمد ، ج 5 ، ص 132 .\r\n( 3 ) - تفسير در المنثور ، ج 5 ، ص 179 .\r\n( 4 ) - تفسير در المنثور ، ج 5 ، ص 179 .\r\n( 5 ) - الاتقان ، ج 2 ، ص 66 .\r\n( 6 ) - اقسام نسخ :\r\n- نسخ حكم : يعنى آيه‌اى نازل مىشد و حكمى را بيان مىكرد ، پس از مدتى و با تحقق شرايط ، آيه‌اى ديگر با حكم جديد نازل مىگشت . اين همان نسخ اصطلاحى است و نزد بسيارى از علماى شيعه و سنت پذيرفته شده است ؛ زيرا احكام قرآن يكباره نازل نمىشد ، اين احكام بر اساس زمينه‌هاى موجود نازل مىشد ، چه‌بسا حكمى مىآمد و بعدا تكميل مىگشت و يا با -\r\n","page_name":" 203 ","page_number":203},
  {"content":"\r\n\r\n5 - ابو موسى اشعرى مىگويد : انا كنا نقرء سورة نشبّهها فى الطول و الشدة ببرائة ، فأنسيتها ، غير انى قد حفظت منها : لو كان لابن آدم و اديان من مال لا بتغى واديا ثالثا و لا يملاء جوف ابن آدم الا التراب . « 1 »\r\n« ما سوره‌اى مىخوانديم كه در تعداد آيات و شدت لحن ، مانند سوره‌ى توبه بود ؛ من آن را فراموش كرده‌ام و تنها يك آيه از آن را به خاطر دارم كه مىفرمود : اگر انسان دو صحرا طلا داشته باشد ، صحراى سومى را هم مىخواهد . شكم آدم را چيزى جز خاك پر نمىكند . »\r\nعلماى اهل سنت اين جمله را به معناى سنت دانسته‌اند و گفته‌اند مراد ، كلام رسول خداست نه قرآن كريم ؛ و برخى گفته‌اند حديث قدسى است .\r\n6 - گفته شده دو سوره‌ى ديگر در قرآن بوده و حذف شده است . اين دو سوره عبارتند از سوره‌هاى خلع و حفد و عبارت است از :\r\nاللهم انا نستعينك و نستغفرك و نثنى عليك و لا نكفرك و نخلع و نترك من يفجرك .\r\n\r\n\r\n","description":"","footnote":"\r\n- ايجاد زمينه به حكم بهترى تبديل مىشد . البته مرحوم خويى از فقهاى برجسته‌ى شيعه تمام موارد نسخ حكم را بررسى كرده و با استدلال و برهان جز نسخ در آيه‌ى نجوا را نپذيرفته است .\r\n( البيان ، ص 373 ) .\r\n- نسخ تلاوت : يعنى آيه‌اى نازل مىشد و سپس حذف مىگرديد ولى حكم آن مىماند .\r\n- نسخ تلاوت و حكم : كه هم كلمات و هم حكم آيه‌اى حذف شده باشد .\r\nبرخى اهل سنت اين دو قسم از نسخ را پذيرفته‌اند و براى آن مثالهايى مطرح كرده‌اند . ( ر . ك :\r\nاضواء البيان شنقيطى ، ج 2 ، ص 451 ) ولى به نظر شيعه نسخ تلاوت باطل است ؛ زيرا تصور نمىرود آيه‌اى بيايد و خودش حذف شود ولى حكم آن باشد ؛ زيرا معنا تابع لفظ است و با رفتن لفظ معنا هم مىرود . ( ر . ك : البيان ، ص 285 ) . برخى اهل سنت براى قسم سوم نيز مثالهايى از جمله آيه‌ى رجم را مطرح كرده‌اند ( ر . ك : اضواء البيان شنقيطى ، ج 2 ، ص 451 ) ، ولى به نظر شيعه اين قسم نيز باطل است ؛ زيرا دليلى جز اخبار واحد بر اين‌گونه نسخ وجود ندارد و خبر واحد نمىتواند چيزى را بر قرآن اثبات نمايد . ( ر . ك : البيان ، ص 285 ) به همين خاطر است كه اماميه و برخى از علماى معتزله و نيز عده‌اى از ديگر علماى اهل سنت اين دو قسم را مصداق تحريف دانسته‌اند و آنها را نپذيرفته‌اند .\r\n( 1 ) - صحيح مسلم ، ج 3 ، ص 100 .\r\n","page_name":" 204 ","page_number":204},
  {"content":"\r\n\r\nاللهم اياك نعبد و لك نصلى و نسجد و اليك نسعى و نخفد ، نرجو رحمتك و نخشى ( نخاف ) عذابك ان عذابك بالكافرين ملحق . « 1 »\r\nعلماى اهل سنت اين روايت را نيز توجيه كرده و هردو سوره را دعا دانسته‌اند .\r\n7 - روايت شده كه عمر بن خطاب ، آيه‌ى رجم را نزد زيد آورد و چون شاهد نداشت ، زيد آن را ننوشت . اين آيه چنين است : الشيخ و الشيخه اذ زنيا فارجموها البتة ، نكالا من اللّه و اللّه عزيز حكيم . « 2 »\r\n« پيرمرد و پيرزن اگر زنا كنند ، بايد سنگسار شوند ؛ اين كيفرى است از خدا و او عزيز و حكيم است . »\r\n8 - روزى عمر مردم را جمع كرد و به منبر رفت و گفت : « چرا آيه‌ى رجم را حذف كرده‌ايد ؟ اين آيه از قرآن است ، ما آن را در قرآن مىخوانديم ، در قرآن آيات زيادى با رفتن پيامبر از دست رفت ؛ اين هم از آنهاست . » « 3 »\r\nاين خبر را بخارى و مسلم نقل كرده‌اند . « 4 »\r\n9 - ضريس نيز از عكرمه آورده است كه سورة الاحزاب مثل سورة البقرة او اطول و كان فيها آية الرجم . « 5 »\r\n« سوره‌ى احزاب مانند سوره‌ى بقره و حتى بلندتر از آن بود و آيه‌ى رجم را هم در بر داشت . »\r\nكحلانى در « سبل السلام » مىگويد : « اين تحريف نيست ؛ بلكه نسخ تلاوت\r\n\r\n\r\n","description":"","footnote":"\r\n( 1 ) - سنن كبرى بيهقى ، ج 2 ، ص 210 ؛ المصنف صنعانى ، ج 3 ، ص 111 ؛ در المنثور ، ج 3 ، ص 296 ؛ مجمع الزوايد ، ج 7 ، ص 35 .\r\n( 2 ) - مسند احمد ، ج 5 ، ص 132 ؛ المستدرك على الصحيحين ، ج 2 ، ص 415 .\r\n( 3 ) - تفسير در المنثور ، ج 5 ، ص 179 .\r\n( 4 ) - ر . ك : تفسير در المنثور ، ج 5 ، ص 179 .\r\n( 5 ) - تفسير در المنثور ، ج 5 ، ص 180 .\r\n","page_name":" 205 ","page_number":205},
  {"content":"\r\n\r\nاست . » « 1 »\r\nاين برداشت نادرست است و چنان كه گذشت ، نسخ تلاوت به منزله‌ى پذيرفتن تحريف است . البته عده‌اى ديگر ، آن را سنت و روايت دانسته‌اند .\r\n10 - از عايشه نقل شده كه آيه‌ى رجم و شيردهى را زير تختش گذاشته و چون مشغول خاكسپارى پيامبر بوده ، موريانه آن را خورده است .\r\nنزلت آية الرجم و الرضاع الكبير عشرا و لقد كانت فى صحيفة تحت سريرى ، فلمّا مات رسول اللّه و تشاغلنا بموته دخل داجن فاكلها . « 2 »\r\n11 - گفته شده كه عمر به عبد الرحمن بن عوف گفت : در ميان آيات نازل شده ، اين آيه را نيافتى ، من آن را پيدا نكردم ؟ ان جاهدوا كما جاهدتم اول مرّة . عبد الرحمن گفت : اين هم مانند چيزهاى ديگر كه از قرآن افتاده ، حذف شده است . اسقطت فيما اسقط من القرآن . « 3 »\r\n12 - گفته شده عبد اللّه بن مسعود دو سوره‌ى معوذتين را از قرآن خود حذف كرده بود و مىگفت اينها از قرآن نيست . « 4 »\r\n13 - سوره‌ى حمد نيز در مصحف ابى بن كعب نيز مطرح شده است ؛ وقتى به او اعتراض شد كه چرا اين سوره را ننوشتى ، گفت : اگر قرار بود بنويسم ، بايد آن را با هر سوره‌اى مىنوشتم . لو كتبتها لكتبتها مع كل سورة . « 5 »\r\n14 - در برخى روايات ، تغييراتى در واژه‌هاى برخى آيات وارد شده است ؛ مثلا آمده است كه عثمان گفت : ارى شيئا من لحن فى المصحف ستقيمه العرب بالسنتها . « 6 »\r\n\r\n\r\n","description":"","footnote":"\r\n( 1 ) - سبل السلام ، ج 3 ، ص 216 .\r\n( 2 ) - سنن دارالقطنى ، ج 4 ، ص 105 ؛ سنن ابن ماجة ، ج 1 ، ص 626 .\r\n( 3 ) - تفسير در المنثور ، ج 1 ، ص 106 ؛ كنز العمال ، ج 2 ، ص ، 567 ، ش 4741 .\r\n( 4 ) - ر . ك : الاتقان ، ج 1 ، ص 214 ؛ الجامع لاحكام القرآن ، ج 20 ، ص 251 .\r\n( 5 ) - تفسير قرطبى ، ج 1 ، ص 115 .\r\n( 6 ) - كنز العمال ، ج 2 ، ص 586 ، ش 4784 .\r\n","page_name":" 206 ","page_number":206},
  {"content":"\r\n\r\n« اشكالاتى در نگارش قرآن مىبينم ، ولى عرب آن را با گويش خود اصلاح مىكند . »\r\nابن عباس مىگويد : حتى تستأنسوا در سوره‌ى نور آيه‌ى 27 ، حتى تستأذنوا بود و نويسنده اشتباه كرده است . « 1 »\r\nعروة بن زبير از عايشه نقل كرده است كه لكن الراسخون فى العلم در سوره‌ى نساء آيه‌ى 162 به اين صورت بوده : لكن الراسخون فى العلم و المقيمين . . . « 2 »\r\nهمچنين گفته شده است كه واژه‌ى لم يتسنه در آيه‌ى 259 سوره‌ى بقره ، لم يتسنّ بوده است . « 3 »\r\nتمام اين ادعاها باطل و غير قابل توجه است .\r\nنهايت اينكه همه‌ى اين روايات ، چه سند و چه دلالت آنها مخدوش است ؛ اينها خبر واحد و غير قابل اعتناست ؛ علاوه اينكه قابل تأويل مىباشند . مثلا چه‌بسا سوره‌ى احزاب با تفسير آن محاسبه شده و زياد به نظر رسيده است ، دو سوره‌ى خلع و حفد نيز دعا هستند ، و نيز واديان و رجم نيز روايت مىباشند نه قرآن . افزون بر اينكه چگونه ممكن است آياتى از قرآن وجود داشته و جز عايشه و يا عبد الرحمن و يا عمر ، كسى از آنها آگاه نبوده باشد .\r\nحذف دو سوره معوذتين در مصحف ابن مسعود و حذف سوره‌ى حمد در مصحف ابى ، پذيرفتنى نيست . چه اينكه كسى قائل به تحريف افزايشى نبوده و اين نقل تاريخى نيز نادر و انتساب اين قول به ابن مسعود و ابى ، صحيح به نظر نمىرسد .\r\n\r\nب ) روايات شيعه\r\nروايات نشان‌دهنده‌ى تحريف در منابع شيعى به چند دسته قابل تقسيم است :\r\n1 - دسته‌ى اول رواياتى است كه واژه‌ى تحريف در آنها به كار رفته است . دو نمونه\r\n\r\n\r\n","description":"","footnote":"\r\n( 1 ) - تفسير جامع البيان ، ج 18 ، ص 145 و 146 .\r\n( 2 ) - تفسير جامع البيان ، ج 6 ، ص 36 .\r\n( 3 ) - تاريخ القرآن الكريم كردى ، ص 83 .\r\n","page_name":" 207 ","page_number":207},
  {"content":"\r\n\r\nاز اين روايات را ببينيد .\r\n- على بن سويد مىگويد : نامه‌اى به امام كاظم ، زمانى كه در زندان بود نوشتم ، ايشان در پاسخ نامه‌ام نوشتند : ائتمنوا على كتاب اللّه فحرّفوه و بدلوه . « 1 »\r\n« آنها را نسبت به كتاب خدا امين قرار دادند ولى آن را تحريف كردند و تغيير دادند . »\r\n- از جمله عبارتهاى خطبه حسين بن على در روز عاشورا اين است : انما انتم من طواغيت الامة و شذاذ الاحزاب و نبذة الكتاب و نفثة الشيطان و عصبة الاثام و محرّفى الكتاب . « 2 »\r\n« شما از سركشان امت و رانده‌شدگان احزاب و دورافكنان قرآن و وسوسه‌پذيران دم شيطان و گروه گنهكار و تحريف‌كننده‌ى كتاب خدا هستيد . »\r\nروشن است كه اين دسته از روايات ، نشانگر تحريف اصطلاحى نيستند ؛ زيرا واژه‌ى تحريف در اين روايات به معناى تبديل و تغيير معناست نه كم و زياد كردن چيزى از قرآن .\r\n2 - دسته‌ى دوم ، رواياتى است كه نوعى تحريف كلى را بيان كرده است . روايات زير از اين نوع به شمار مىروند .\r\n- اصبغ بن نباته مىگويد : از على بن ابى طالب شنيدم كه فرمود : نزل القرآن أثلاثا ، ثلث فينا و فى عدوّنا ، ثلث سنن و امثال ، ثلث فرائض و احكام . « 3 »\r\n« قرآن به سه بخش نازل شده است ، يك سوم آن درباره‌ى ما و دشمنان ما ، يك سوم ديگر در باره‌ى سننها و مثلها و يك سوم پايانى درباره‌ى واجبات و احكام نازل شده است . »\r\n- عياشى از جعفر بن محمد ( صادق ) نقل مىكند كه لو قد قرء القرآن كما انزل\r\n\r\n\r\n","description":"","footnote":"\r\n( 1 ) - كافى ، ج 8 ، ص 125 .\r\n( 2 ) - بحار الانوار ، ج 45 ، ص 8 .\r\n( 3 ) - كافى ، ج 2 ، ص 627 .\r\n","page_name":" 208 ","page_number":208},
  {"content":"\r\n\r\nلألفيتنا فيه مسميّن . « 1 »\r\n« اگر قرآن آن صورت كه نازل شده خوانده مىشد ، اسامى ما را در آن مىيافتيد . »\r\n- جابر از محمد بن على ( باقر ) نقل مىكند كه ما ادعى احد من الناس انه جمع القرآن كله كما انزل الا كذّب و ما جمعه و حفظه كما نزله اللّه تعالى الا على بن ابى طالب ، و الائمة من بعده . « 2 »\r\n« كسى ادعا نكرده كه قرآن را همان‌گونه بوده ، جمع كرده‌ام ، مگر اينكه دروغ گفته است ؛ كسى قرآن را جمع نكرده و نگهدارى ننموده مگر على و پيشوايان پس از او . »\r\n- همچنين جابر از او نقل مىكند كه فرمود : ما يستطيع احد ان يدّعى ان عنده جميع القرآن كله ظاهره و باطنه غير الاوصياء . « 3 »\r\n« كسى ادعا نمىكند كه همه‌ى قرآن نزد اوست مگر جانشينان پيامبر . »\r\nاين روايات نيز سند مطلوبى ندارند . در سند روايت نخست افراد مجهول وجود دارد و برخى رجال روايت دوم مشهور به ضعف هستند . در روايت سوم نيز عمرو بن ابى القدام آمده كه او نيز تضعيف شده و روايت چهارم هم به خاطر وجود منخل بن جميل ضعيف است . از مفهوم روايات نيز تحريف اصطلاحى به دست نمىآيد . « 4 »\r\n3 - رواياتى كه آشكارا نشانگر تحقق تحريف در قرآن است .\r\n- ميّسر از محمد بن على ( باقر ) نقل مىكند كه لولا انه زيد فى كتاب اللّه و نقص منه ، ما خفى حقنا على ذى حجى ، و لو قد قام قائمنا فنطق صدّقه القرآن . « 5 »\r\n« اگر بر قرآن نمىافزودند و كم نمىنمودند ، حق ما بر هيچ بخيلى پنهان نمىماند ، وقتى امام\r\n\r\n\r\n","description":"","footnote":"\r\n( 1 ) - تفسير نور الثقلين ، ج 4 ، ص 12 .\r\n( 2 ) - كافى ، ج 1 ، ص 228 .\r\n( 3 ) - كافى ، ج 1 ، ص 228 .\r\n( 4 ) - ر . ك : البيان خويى ، ص 229 .\r\n( 5 ) - بحار الانوار ، ج 89 ، ص 55 .\r\n","page_name":" 209 ","page_number":209},
  {"content":"\r\n\r\nزمان بيايد و سخن گويد ، قرآن او را تصديق كند . »\r\n- همچنين از او نقل شده است كه جبرييل آيه‌ى 23 بقره را به اين صورت بر پيامبر نازل نمود : و ان كنتم فى ريب مما نزلنا على عبدنا « فى على » فأتوا بسورة من مثله . « 1 »\r\n- نيز از جعفر بن محمد ( صادق ) نقل شده است كه آيه‌ى 71 احزاب به اين صورت نازل شده است : من يطع اللّه و رسوله « فى ولاية على و الائمة من بعده » فقد فاز فوزا عظيما . « 2 »\r\n- از او نيز نقل شده است كه آيه‌ى 47 نساء به اين صورت نازل شده است :\r\nيا ايها الذين اوتوا الكتاب آمنوا بما نزّلنا على عبدنا « فى على نورا مبينا » . « 3 »\r\n- عبد اللّه بن سنان هم از ايشان نقل كرده است كه درباره‌ى سوره‌ى احزاب فرمود : كانت اطول من سورة البقرة و لكن نقصوها و حرّفوها . « 4 »\r\n- بزنطى مىگويد : « على بن موسى ( رضا ) ، مصحفى را به من داد كه پس از آيه لم يكن الذين كفروا ، « 5 » نام هفتاد تن از قريش آمده بود . » « 6 »\r\nاين روايات ، از چند نظر مخدوش است . اولا : سند اين روايات مطلوب نيست ؛ و انديشمندانى كه به بررسى اسناد آنها پرداخته‌اند ، در سند آنها خدشه نموده‌اند . « 7 »\r\nثانيا : واژه‌هاى افزوده شده ، به عنوان تفسير آيه آمده است كه به صورت تركيب مزجى وارد شده و مراد از اين عبارت در متن حديث « چنين نازل شده » اين\r\n\r\n\r\n","description":"","footnote":"\r\n( 1 ) - كافى ، ج 1 ، ص 417 .\r\n( 2 ) - بحار الانوار ، ج 23 ، ص 301 .\r\n( 3 ) - مناقب آل ابى طالب شهر آشوب ، ج 2 ، ص 301 .\r\n( 4 ) - ثواب الاعمال ، ص 110 .\r\n( 5 ) - بينة ، 1 .\r\n( 6 ) - كافى ، ج 2 ، ص 631 .\r\n( 7 ) - ر . ك : تفسير الميزان ، ج 12 ، ص 108 .\r\n","page_name":" 210 ","page_number":210},
  {"content":"\r\n\r\nبوده است كه اين آيات به اين معنا نازل شده است نه اينكه لفظا نيز چنين بوده‌اند .\r\nثالثا : روايات بسيارى داريم كه در آن روايات ، پرسش‌كنندگان از امامان شيعه پرسيده‌اند چرا نام على ، در قرآن نيامده است ؟ در اين مجموعه روايات ، نيامدن اسم على بن ابى طالب ، قطعى دانسته شده است . مثلا ابو بصير مىگويد از امام صادق پرسيدم چرا نام على در قرآن نيامده است ؟ فرمود : « خداوند اسم صلوة را در قرآن آورده و ويژگىهاى آن را نقل نكرده است و آن را بر عهده‌ى پيامبرش گذاشته است . » « 1 »\r\nدر برابر اين احاديث ، تعداد بسيارى از روايات وارد شده است كه امامان شيعه به قرآن موجود تمسك كرده‌اند و حتى آيات قرآن را بىكم‌وكاست دانسته‌اند .\r\nتعداد اين روايات بسيار زياد است . پژوهشگران مىتوانند به ابواب قرائت « وسايل الشيعه » و « مستدرك الوسايل » مراجعه نمايند . « 2 »\r\n\r\nدر پايان\r\nهمان‌گونه كه گفته شد ، تعداد اندكى روايت از محدثان سنّى و شيعى درباره‌ى تحريف وارد شده است كه انديشمندان هردو گروه آنها را نپذيرفته و در سند و دلالت آنها خدشه صريح نموده‌اند . با اين وصف اتهام هر گروه به پذيرفتن تحريف ، اتهامى بىپايه است و بىشك جز از سوى دشمنان اسلام ، طرح نشده است .\r\nدر پايان اين بحث ، گفتن اين خبر خالى از لطف نيست .\r\nزمان اختلاف مصاحف در زمان عثمان ، روزى طلحه از على بن ابى طالب پرسيد قرآنى كه جمع كرده‌اى ، به مردم بده تا بهره برند . وى پاسخ نداد ؛ طلحه سؤالش را تكرار كرد : پاسخ داد : عمدا جواب نگفتم بگو آنچه عمر و عثمان جمع كرده\r\n\r\n\r\n","description":"","footnote":"\r\n( 1 ) - كافى ، ج 1 ، ص 287 .\r\n( 2 ) - ر . ك : وسايل الشيعه ، ج 4 ، ص 732 به بعد ؛ مستدرك الوسايل ، ج 4 ، ص 157 به بعد .\r\n","page_name":" 211 ","page_number":211},
  {"content":"\r\n\r\nهمه‌اش قرآن است يا غير قرآن هم در آن هست ؟\r\nيا طلحة عمدا كففت عن جوابك ، فأخبرنى عما كتبه عمر و عثمان ؟ أقران كله ام فيه ما ليس به قرآن ؟\r\nطلحه پاسخ داد همه‌اش قرآن است . على گفت : اگر به آنچه در آن است تمسك جوييد ، از آتش نجات مىيابيد و وارد بهشت مىشويد .\r\nان اخذتم بما فيه نجوتم من النار و دخلتم الجنة . « 1 »\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 42 .\r\n","page_name":" 212 ","page_number":212},
  {"content":"\r\n\r\n\r\nبدا\r\nاعتقاد به بدا ميان انديشمندان شيعى ، موجب شده برخى از اهل سنت بدون توجه به معناى موردنظر اين واژه نزد شيعه ، آنان را مورد نكوهش قرار دهند .\r\nآنچه در اين فصل خواهد آمد ، بيان دو تعريف براى بدا است ، خواهيم گفت كه شيعه با توجه به آيات و روايات مربوطه ، بدايى را درباره‌ى خدا مىپذيرد كه با اسماء و اوصاف او در تعارض نبوده و بلكه بر مجد و عظمت خدا مىافزايد .\r\n\r\nبدا و لغت\r\nواژه‌ى بدا ، در لغت يعنى ظهور پس از پنهان شدن رأى و يا بعد از پنهان شدن كار ؛ در دو آيه‌ى زير بدا به هردو معنا آمده است .\r\n ثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ  . « 1 »\r\n« پس از آن‌كه نشانه‌هاى پاكى را در يوسف ديدند ، تصميم گرفتند او را تا مدتى زندانى كنند . »\r\nبدا در اين آيه ، به معناى آشكار شدن رأى آمده است . ذ  . . . وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  . « 2 »\r\n« از سوى خداوند براى ظالمان در قيامت ، چيزهايى آشكار مىشود كه هرگز گمانش نمىكردند . »\r\nبدا در اين آيه ، به معناى آشكار شدن چيزهاى پنهان آمده است .\r\nدر اصطلاح ، بدا يعنى انشاء رأى جديد در امور تكوينى .\r\n\r\n\r\n","description":"","footnote":"\r\n( 1 ) - يوسف ، 35 .\r\n( 2 ) - زمر ، 47 .\r\n","page_name":" 213 ","page_number":213},
  {"content":"\r\n\r\nفرق بدا با نسخ ، در موضوع له آنهاست . بدا در امور تكوينى محقق مىشود ؛ ولى نسخ ، فقط در تشريعات صورت مىپذيرد ، مثال بارز نسخ در قرآن ، آيه‌ى نجواست كه در بحث آيات نازل شده در شأن على بن ابى طالب گذشت .\r\n\r\nدو بيان براى بدا\r\nدر پى بيان معناى لغوى و اصطلاحى بدا ، اينك دو بيان براى بدا مطرح مىشود .\r\n1 - بدا يعنى ايجاد چيزى از سوى كسى كه پيش‌تر وجود نداشته و او از پيش به آن آگاه نبوده است ؛ حال يا با تغيير شرايط به آن رسيده و يا معتقد به چيزى بوده و گذشت زمان وى را به نتيجه‌اى ديگر رسانده است .\r\nلازمه چنين نوعى از بدا ، نسبت جهل به مقام كبريايى بارى تعالى است ؛ و اين محال است و خداى سبحان برىء از اوصاف ناپسند است .\r\n سُبْحانَ رَبِّكَ رَبِّ الْعِزَّةِ عَمَّا يَصِفُونَ  . « 1 »\r\n« پيراسته است پروردگار تو ، پروردگار عزت ، از آنچه آنان توصيف مىكنند . »\r\nاز جعفر بن محمد ( صادق ) درباره‌ى اين نوع از بدا ، نقل شده است :\r\nمن زعم انّ اللّه عز و جل يبدو له فى شىء لم يعلمه امس فابرؤوا منه . « 2 »\r\n« كسى كه گمان كند ، چيزى امروز براى خداوند آشكار مىشود كه ديروز نمىدانست ، از او پرهيز كنيد . »\r\nو نيز از او نقل شده است :\r\nانّ اللّه لم يبد له من جهل . « 3 »\r\n« بر خداوند چيزى به واسطه‌ى جهل آشكار نمىشود . »\r\n\r\n\r\n","description":"","footnote":"\r\n( 1 ) - صافات ، 180 .\r\n( 2 ) - بحار الأنوار ، ج 4 ، ص 111 .\r\n( 3 ) - تفسير نور الثقلين ، ج 2 ، ص 513 .\r\n","page_name":" 214 ","page_number":214},
  {"content":"\r\n\r\n2 - بيان ديگر بدا و در واقع بدا مصطلح نزد شيعه ، اين است كه بگوييم گاهى خواست خداوند به چيزى تعلق مىگيرد و آن خواست ، مطلق است ؛ چنين خواستى بدون ترديد تحقق مىيابد ؛ ولى گاهى خواست خداوند مطلق نيست ؛ بلكه خواست او بسته به فراهم شدن ابزار و زمينه‌ها است .\r\nمثلا خواست خدا اين است كه كسى صد سال عمر كند ؛ مشروط بر اينكه زنا ننمايد ، با نزديكان قطع رابطه نكند ، نفرين شده پدر و مادر نباشد ، مال حرام نخورد و . . . ؛ و در صورت انجام هركدام از اين گناهان ، قدرى مشخص از عمر كاهش يابد ؛ و يا مقدّر گشته كسى پنجاه سال عمر كند ، چون مقتضاى حال او به صورتى است كه صدقه نمىدهد ، با خويشان رابطه ندارد ، امر به معروف نمىكند و . . . ، زيرا هركدام از اينها بر عمر مىافزايد . حال اگر كار نيكى انجام داد ، خواست خدا تغيير مىكند . به عبارت ديگر ، با تغيير شرط ، مشروط نيز تغيير مىنمايد و البته خدا به حال او آگاه است .\r\n هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَ أَجَلٌ مُسَمًّى عِنْدَهُ . .  . « 1 »\r\n« اوست ، كسى كه شما را از گل آفريد ، و مدتى قرار داد ؛ و تنها او از اجل حتمى آگاه است . » حمران تفسير اين آيه‌ى شريفه را از جعفر بن محمد ( صادق ) سؤال كرد و پاسخ آن را از وى نقل نمود :\r\nهما اجلان ، اجل موقوف يصنع اللّه ما يشاء و اجل محتوم . . . « 2 »\r\n« آنها دو اجل هستند : اجلى كه به خواست خدا بستگى دارد و اجلى كه حتمى است . »\r\nاين تغيير در لوح « محو و اثبات » صورت مىپذيرد ؛ و البته خداوند چون بشر را آفريده و به ذره‌ذره سلول‌هاى او آگاه است ، مىداند انسان چه راهى را طى مىپيمايد و لذا همه چيز ، از جمله مدت واقعى عمر هركس در « لوح محفوظ »\r\n\r\n\r\n","description":"","footnote":"\r\n( 1 ) - انعام ، 2 .\r\n( 2 ) - تفسير عياشى ، ج 1 ، ص 354 .\r\n","page_name":" 215 ","page_number":215},
  {"content":"\r\n\r\nثبت است .\r\nهمچنين از آن جهت كه خدا خارج از مكان و زمان است ، گذشته و آينده براى او يكسان بوده و همه‌ى آنچه قرار است به گمان انسان در آينده اتفاق بيفتد ، مىبيند .\r\nجعفر بن محمد ( صادق ) مىگويد : ما بدا للّه فى شىء الّا كان فى علمه قبل ان يبدو له . « 1 »\r\n« چيزى براى خداوند آشكار نمىشود ، مگر اينكه از پيش ، از آن آگاه است . »\r\nپس تغيير رأى اگر از جهالت به رأى جديد ناشى شود به همان تعريف اول بر مىگردد و با توحيد منافات داشته و درباره‌ى خدا محال است ؛ ولى اگر از جهالت به رأى جديد ناشى نباشد ، بلكه چنين فرض شود كه خداوند به حادثه‌ى جديد آگاه است ، ولى حادثه‌ى جديد ناشى از زمينه‌اى است كه رفتار بنده ايجاد مىكند و او اين زمينه را با اختيار داده شده از سوى خدا به خود ايجاد خواهد كرد ؛ در اين صورت بدا با توحيد منافات ندارد بلكه بيان‌كننده گستره‌ى قدرت خداوند است .\r\n\r\nبدا در آيات و روايات\r\nروايات در خصوص بدا بسيار است ، علّامه طباطبايى ادعاى استفاضه « 2 » نموده و مىگويد ، اين اخبار متكاثر و مستفيض هستند . در اين مقولهء كوتاه ، ما گوشه‌اى از روايات را در ذيل آيات مورد بحث ، مىآوريم .\r\n1 -  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  . « 3 »\r\n« خداوند هرچه را بخواهد محو و هرچه را خواهد اثبات مىكند و لوح محفوظ نزد اوست . » مطابق اين آيه ، خداوند همواره محو و اثبات مىكند ، مىنويسد و قلم مىگيرد .\r\n\r\n\r\n","description":"","footnote":"\r\n( 1 ) - كافى ، ج 1 ، ص 148 .\r\n( 2 ) - خبرى كه ميزان اعتبار آن هرچند مانند خبر متواتر نيست ، ولى بيش از خبر واحد است .\r\n( 3 ) - رعد ، 39 .\r\n","page_name":" 216 ","page_number":216},
  {"content":"\r\n\r\nدر تفسير اين آيه ، به اين روايات توجّه كنيد :\r\nاصبغ بن نباته از على بن ابى طالب نقل كرده‌اند كه فرمود :\r\nلولا آية فى كتاب اللّه لا خبرتكم بما كان و بما يكون و بما هو كائن الى يوم القيمة ، و هى هذه الآية : يمحوا اللّه ما يشاء و يثبت و عنده امّ الكتاب . « 1 »\r\n« اگر در قرآن يك آيه نبود ، شما را خبر مىدادم از آنچه مىشود و خواهد شد تا روز قيامت ، و آن آيه اين است ، « يمحو اللّه . . . » . »\r\n2 -  . . . كُلَّ يَوْمٍ هُوَ فِي شَأْنٍ  . « 2 »\r\n« . . . هر لحظه ( هر روز ) خداوند در كارى است ، هر روز در تقدير امرى جديد است . »\r\nآنچه در اين آيه آمده است ، اين است كه خدا هر لحظه در كارى است .\r\nحسين بن على ، به ابو ذر ، زمانى كه رهسپار ربذه بود ، فرمودند :\r\nيا عمّاه ، انّ اللّه تعالى قادر ان يغيّر ما قد ترى و اللّه كلّ يوم هو فى شأن و قد منعك القوم دنياهم ، و منعتهم دينك . . . « 3 »\r\n« اى عمو ! خداى متعال مىتواند آنچه را مىبينى تغيير دهد ، خداوند هر روز در انجام كارى است ، اين مردم دنياشان را از تو منع كردند ( تو را تبعيد نمودند ) و تو دين خود را از آنان بازداشتى . »\r\nهم او ، در مسير « كربلا » به در منزل « صفاح » به « فرزدق شاعر » برخورد نمود . و از او پرسيد ، از پشت سرت چه خبر ؟\r\nفرزدق گفتند ، دلهاى مردم با توست ، ولى شمشيرهاى آنان بر توست ، ولى فرمان الهى از آسمان نازل مىشود و خواست خدا محقق مىگردد .\r\nحسين بن على پاسخ داد :\r\n\r\n\r\n","description":"","footnote":"\r\n( 1 ) - بحار الانوار ، ج 4 ، ص 97 ؛ تفسير نور الثقلين ، ج 2 ، ص 514 .\r\n( 2 ) - الرحمن ، 29 .\r\n( 3 ) - بحار الانوار ، ج 22 ، ص 412 .\r\n","page_name":" 217 ","page_number":217},
  {"content":"\r\n\r\nصدقت ، للّه الامر ، يفعل ما يشاء ، و كلّ يوم ربّنا فى شأن . « 1 »\r\n« راست گفتى ، خداى هرچه بخواهد ، انجام مىدهد ؛ و پروردگار ما هر روز در كارى است . » 3 -  وَ قالَتِ الْيَهُودُ يَدُ اللَّهِ مَغْلُولَةٌ ، غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ . .  . « 2 »\r\n« يهود گفتند دست خداوند بسته است ، دست‌هاىشان بسته باد و از رحمت الهى دور شوند ، بلكه هردو دست قدرت او باز است و هرگونه بخواهد مىبخشد . »\r\nيهود روزى بر بخش بزرگى از دنيا حكومت داشتند و به خاطر غرور حاصله از نژادپرستى به تدريج حكومت آنان غروب نمود و در زمان ظهور اسلام به ضعيف‌ترين حالت خود رسيد ، برخى از آنان گفتند : دست قدرت خداوند بسته است و به ما بخششى نمىكند ، آنان معتقدند كه هرچه قرار است انجام بگيرد خداوند مقدّر كرده و تغييرپذير نيست ، آيه‌ى بالا در ردّ اين اعتقاد باطل نازل شده است .\r\n4 -  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ . .  . « 3 »\r\n« اگر اهل مناطق ايمان مىآوردند و تقوا پيشه مىكردند ، ما بركات خود را از آسمان و زمين بر آنان مىگشوديم . »\r\nدر اين آيه‌ى شريفه معيار و نزول بركت ، ايمان مردم عنوان شده است . البته هرچند آيه نظر به اقوام گذشته دارد ، ولى منحصر در آنان نيست و تمام اقوام حال و آينده از اين وضعيت مستثنى نيستند ، بنابراين هرگاه ايمان بيايد ، عذاب محقق شده برداشته مىشود .\r\n\r\n\r\n","description":"","footnote":"\r\n( 1 ) - تاريخ طبرى ، ج 4 ، ص 290 ؛ البداية و النهاية ، ج 8 ، ص 180 .\r\n( 2 ) - مايدة ، 64 .\r\n( 3 ) - اعراف ، 96 .\r\n","page_name":" 218 ","page_number":218},
  {"content":"\r\n\r\n5 -  . . . إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ . .  . « 1 »\r\n« . . . خداوند سرنوشت هيچ قومى را تغيير نمىدهد مگر آن‌كه آنان آنچه را در خودشان است تغيير دهند . . . »\r\nمطابق اين آيه ، ايمان ، شرك ، نفاق ، كفر ، گناه ، ثواب و . . . همه در مقدرات آينده انسان دخيل هستند ، شب قدر كه اعمال آدمى مقدر مىشود نيز گوياى امضاى مقدرات جديد است كه براساس اختيارات انسان صورت مىگيرد .\r\nتا اينجا حصول اين نتيجه قطعى به نظر مىرسد كه بدا نه تنها نقص نيست بلكه كمال محض است .\r\nبدا اثر عمده‌اى در تربيت انسان دارد . تأثير اعمال در سرنوشت او موجب مىشود او به سوى خدا روى آورد و از گناه بپرهيزد . پس بدا با هدف تربيتى و رعايت مصالح بندگان صورت مىگيرد . و از اين‌روست كه در روايات به نقل باقر و يا صادق آمده است :\r\nما عبد اللّه بشىء مثل البداء . « 2 »\r\n« خداوند به چيزى به اندازه بدا ستايش نشده است . »\r\nپس بدا با معنايى كه بيان كرديم ، از اوصاف بزرگ خداوند متعال بوده و عظمت او را در ايجاد آفرينش جديد ، در هر لحظه و هرآن توصيف مىكند .\r\nجعفر بن محمد ( صادق ) در اين باره مىگويد :\r\nما عظّم اللّه عزّ و جلّ به مثل البداء . « 3 »\r\n« خداوند به چيزى به اندازه‌ى بدا تكريم نشده است . »\r\n\r\n\r\n","description":"","footnote":"\r\n( 1 ) - رعد ، 11 .\r\n( 2 ) - اصول كافى ، ج 1 ، ص 146 .\r\n( 3 ) - بحار الأنوار ، ج 4 ، ص 107 .\r\n","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nرجعت\r\nرجعت يعنى بازگشت و در اصطلاح ، يعنى بازگرداندن گروهى از مؤمنان پس از ظهور مهدى ، به دنيا براى ديدن حكومت حقّ و عدل او و نيز مراجعه عده‌اى از دشمنان سرسخت براى انتقام‌گيرى از آنان و ديدن حقايق در دنيا .\r\nعقيده به رجعت نزد شيعه ، از مسلّمات بوده و از ويژگىهاى مذهب تشيع است . مجلسى ، بيش از چهل تن از بزرگان شيعه را برمىشمارد كه رجعت را پذيرفته و احاديث آن را نقل نموده‌اند ؛ كه از ميان آنان مىتوان به « سليم بن قيس هلالى » متوفاى سال 90 هجرى ، « محمد بن يعقوب كلينى » متوفاى 328 ، « سيد مرتضى » متوفاى 426 ، كه همگى از بزرگان علماى شيعه هستند ، اشاره نمود .\r\nمجلسى در كتاب « بحار الأنوار » مىنويسد : « كسى كه حقّانيت امامان شيعه را باور كرده است ، چگونه مىتواند در مسألهء متواترى كه بيش از دويست روايت صريح دارد و چهل تن از راستگويان و عالمان شيعه آن را در كتابهاى خود آورده‌اند ، شك كند و با ديدهء ترديد بنگرد ، اگر اين مسأله متواتر نباشد ، پس دربارهء كدام موضوع مىتوان ادعاى تواتر كرد . » « 1 »\r\nاعتقاد به رجعت ميان انديشمندان شيعه ، موضوعى رايج است و البته اين اعتقاد الزامى نبوده و انكار آن مضرّ نيست . مرحوم كاشف الغطا مىگويد : ليس التدين بالرجعة فى مذهب التشيع بلازم و لا انكارها بضار و ان كانت ضرورية عندهم . « 2 »\r\n\r\n\r\n","description":"","footnote":"\r\n( 1 ) - بحار الانوار ، ج 53 ، ص 122 .\r\n( 2 ) - اصل الشيعة و اصولها ، ص 167 .\r\n","page_name":" 221 ","page_number":221},
  {"content":"\r\n\r\n« اعتقاد به رجعت در مذهب شيعه الزامى نيست و انكار آن هرچند ضرورى است ولى مضر نيست . »\r\nدر پى اين مقدمه ، با اين هدف كه اعتقاد به رجعت ، ميان شيعه مستند به دلايل قرآنى و روايى است ، به بيان دلايل رجعت مىپردازيم .\r\n\r\nدلايل رجعت\r\nبراى اثبات رجعت و تحقق آن ، به دلايل زير توجه كنيد .\r\n\r\n1 - عقل\r\nتمام دلايل عقلى كه بر زندگى مجدد انسان در قيامت به شكل جسمانى دلالت دارد ، مىتواند دليل بر امكان رجعت نيز باشند ، چه اينكه اگر زندگى مجدد ممكن باشد تعدّد آن نيز امكان‌پذير است . بنابراين ، رجعت انسان‌ها از ديدگاه عقل ، نيازمند دليل جداگانه‌اى نيست و دلايل عقلى معاد جسمانى ، در اين‌جا نيز جارى است ؛ البته خداوندى كه بشر را از چكيدهء گل آفريد ، مىتواند او را بارها چه در قيامت و چه پيش از آن ، زنده نمايد .\r\n\r\n2 - زندگى دوباره در گذشته\r\nقرآن بارها زندگى مجدد انسان‌ها در ميان اقوام گذشته را تشريح فرموده كه براى نمونه به بيان چند مورد بسنده مىشود .\r\n1 - بنى اسراييل در پى لجاجت‌هاى خود ، به موسى عليه السّلام گفتند تا خداوند را نبينيم ، ايمان نمىآوريم . خداوند يكى از آفريده‌هاى خود را كه تاب ديدن آن را نداشتند به آنان نشان داد تا به اين مهم آگاه شوند كه او ديدنى نيست .\r\nدر پى درخواست آنان ، صاعقه‌اى فرود آمد و به كوه خورد و برق خيره‌كننده‌اى درخشيد و صداى ترس‌آورى ايجاد شد و زمين به لرزه درآمد و بنى اسراييل بىهوش بر زمين افتادند و به تصريح قرآن از دنيا رفتند . موسى عليه السّلام ناراحت شده بود ؛\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nزيرا مرگ هفتاد نفر از بزرگان بنى اسراييل كه نمايندگان آنان بودند ، بهانه‌اى براى ماجراجويان بنى اسراييل مىشد ، لذا از خداوند درخواست زندگى مجدد آنها نموده و آنان به فرمان خدا ، زنده گشتند . « 1 »\r\n2 - بنى اسراييل بر سر قاتل كشته‌اى كه جسد او را در محلهء آنان انداخته بودند ، به نزاع پرداختند . خطاب الهى رسيد كه گاوى بكشند و قسمتى از گاو را به بدن مرده بزنند تا او زنده شود و خبر از قاتل خود دهد . بنى اسراييل با لجاجت تمام اين گاو را ذبح نمودند و ميت زنده شد و قاتل خود را معرفى كرد . زندگى دوباره‌ى اين ميت ، دليل ديگرى است بر امكان زنده شدن مردگان در دنيا . « 2 »\r\n3 - يكى از پيامبران « 3 » ، در يكى از سفرهاى خود به يك آبادى رسيد ، به گفته‌ى برخى مفسران ، اين آبادى بيت المقدس امروزى است و در پى حمله‌ى « بخت النصر » ويران شده بود ، پيامبر خدا شهر را درهم ريخته ديد و چون نظر به اجساد مردگان و استخوان‌هاى پوسيده‌ى آنها افكند ، با خود از روى تعجب و نه انكار ، گفت ، خداوند چگونه اين مردگان را زنده مىكند ؟\r\nخداوند متعال جان او را گرفت و پس از صد سال ، او را زنده نمود . فرشته‌اى به شكل انسان سوى او آمد و از وى پرسيد : چقدر درنگ كردى ؟ او گفت : يك روز يا كمتر . به او خطاب شد بلكه صد سال درنگ كرده‌اى . اكنون به غذا و آب خود بنگر . . . اين داستان نيز سند ديگرى بر امكان زندگى مجدد انسان در دنيا است . « 4 »\r\n4 - زنده كردن مردگان ، بخشى از مأموريت مسيح عليه السّلام و قسمى از معجزات وى بود .\r\n\r\n\r\n","description":"","footnote":"\r\n( 1 ) - بقرة ، 55 و 56 .\r\n( 2 ) - بقرة ، 72 و 73 .\r\n( 3 ) - نام او را ارميا ، خضر و يا عزير گفته‌اند . ر . ك : تفاسير مختلف ذيل آيه .\r\n( 4 ) - بقرة ، 259 .\r\n","page_name":" 223 ","page_number":223},
  {"content":"\r\n\r\n . . . أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ . .  . « 1 »\r\n« من از گل چيزى به شكل پرنده مىسازم و در آن مىدمم و آن به فرمان خدا پرنده‌اى مىگردد . و به اذن خدا كور و پيسى را شفا داده و مرده را زنده مىكنم . »\r\nپيامبران الهى به اذن خداوند مىتوانند در جهان تكوين تصرف نمايند ؛ بيافرينند ، بميرانند ، بهبود بخشند و . . . ، و البته پيامبران اين اعمال را خودشان به اذن خداوند انجام مىدهند ، نه اين‌كه تنها از خداوند متعال درخواست نمايند . دليل اين مطلب ، ضماير متكلمى است كه در آيه به كار رفته است . به هرحال اين آيه هم زندگى مجدد انسان در دنيا را بيان فرموده و لذا آن را كارى ممكن مىشمارد .\r\n5 - در يكى از شهرهاى شام به واسطه عناد مردم مجازات الهى فرا رسيد و بيمارى طاعون شيوع يافت ، مردم به سرعت مبتلا مىشدند و مىمردند ، عده‌اى به اميد فرار از مرگ و عذاب الهى گريختند ، و مغرورانه به مناطق ديگر رفتند ، حكمت الهى بر اين قرار گرفت كه ناديده گرفتن خواست الهى و غرور آنها را بشكند لذا آنها نيز همگى به همان بيمارى از دنيا رفتند .\r\nحزقيل عليه السّلام از پيامبران بنى اسراييل ، از خداوند درخواست نمود كه آنها را زنده نمايد . خداوند درخواست او را اجابت كرد و آنها بار ديگر زنده گشتند . « 2 »\r\n\r\n3 - آيات قرآن كريم\r\nرجعت ، از آيات عديده‌اى قابل استفاده است ، اين آيات عبارت است از : بقره ، 28 و 210 ؛ آل عمران ، 81 ؛ نساء ، 159 ؛ يونس ، 39 ؛ نحل ، آيه‌ى 93 ؛ طه ، 124 ؛ انبياء ، 95 ؛ نور ، 55 ؛ نمل ، 82 و 83 ؛ صافات ، 177 ؛ مؤمن ، 11 و 81 ؛ دخان ، 10 و 11 ؛ ق ، 44 ، طارق ، 10 .\r\n\r\n\r\n","description":"","footnote":"\r\n( 1 ) - آل عمران ، 49 .\r\n( 2 ) - بقرة ، 243 .\r\n","page_name":" 224 ","page_number":224},
  {"content":"\r\n\r\nالبته استدلال به آيه‌ى زير براى اثبات رجعت قوىتر است .\r\n وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ  . « 1 »\r\n« روزى كه ما از هر امتى گروهى از كسانى را كه آيات ما را تكذيب كردند ، محشور مىكنيم و آنها را نگه مىداريم تا به هم ملحق شوند . »\r\nفوج به معناى گروهى از مردم آمده است ؛ و بنابر آن‌كه در قيامت همه‌ى انسان‌ها محشور مىشوند ، آيه‌ى بالا كه به حشر دسته‌اى از انسان‌ها اشاره دارد ، مىبايست مربوط به رجعت باشد نه قيامت .\r\nفخر رازى از تفسير اين آيه به سرعت گذشته و مىگويد ، مراد از حشر در اين آيه ، حشر پس از قيامت است . « 2 »\r\nولى اين بيان تمام نيست ؛ زيرا اولا : با سياق آيات سازگارى ندارد و آيات پيش از آن ، پيرامون هدايت نشدن عدّه‌اى خاص در دنياست ؛ و دو آيه‌ى بعد نيز در همين راستا است و آيه‌ى قيامت ( نفح صور ) آيه‌ى 86 اين سوره است . ثانيا : حشر در آيه‌ى بالا مطلق است و مقيد نمودن آن به حشر پس از حشر يعنى حشر جزيى ، بعد از حشر كلى ، نيازمند دليل است ؛ و در اين‌جا چنين دليلى براى آن نيست و حتى مؤيدى وجود ندارد .\r\nبرخى ديگر از مفسران اهل سنّت گفته‌اند كه مراد از حشر ، حشر اصطلاحى در قيامت است . مثلا نسفى مىگويد : كم‌كم برانگيخته مىشوند ، سپس به محشر مىروند . « 3 »\r\nاين تفسير هم برهانى نيست ، زيرا دليلى بر حشر دسته‌دسته ، در قيامت نداريم ؛ نيز حشر در قيامت خاص عده‌اى نيست . چنان كه از آيه‌ى زير قابل استفاده است .\r\n\r\n\r\n","description":"","footnote":"\r\n( 1 ) - نمل ، 83 .\r\n( 2 ) - تفسير كبير ، ج 24 ، ص 218 .\r\n( 3 ) - تفسير نسفى ، ج 3 ، ص 223 .\r\n","page_name":" 225 ","page_number":225},
  {"content":"\r\n\r\n . . . وَ حَشَرْناهُمْ فَلَمْ نُغادِرْ مِنْهُمْ أَحَداً  . « 1 »\r\n« . . . و همه را برمىانگيزيم و هيچ كس را فروگذار نخواهيم بود . »\r\nبا توجه به آنچه گفته شد ، در آيه‌ى مورد بحث سخن از حشر دسته‌اى از انسان‌ها به ميان آمده است ؛ زيرا فوج به معناى جمعى از انسان‌ها است . علاوه اين‌كه « من » به معناى تبعيض است و جزيى از امت‌ها را بيان مىكند .\r\nجعفر بن محمد ( صادق ) از حماد پرسيد كه مردم درباره‌ى اين آيه چه مىگويند ؟ حماد گفت : مردم مىگويند درباره‌ى قيامت است . ايشان گفت :\r\nليس كما يقولون انّها فى الرّجعة ، ايحشر اللّه فى القيامة من كلّ امّة فوجا و يدع الباقين ؟\r\nانّما آية القيمة و حشرناهم فلم نغادر منهم احدا . « 2 »\r\n« چنان نيست كه مىگويند ؛ بلكه اين آيه درباره‌ى رجعت است ، آيا خداوند در قيامت عده‌اى را برمىانگيزد و بقيه را رها مىكند ؟ آيه‌ى قيامت اين آيه است « و همه را برمىانگيزيم و هيچ‌كس را فروگذار نخواهيم بود . »\r\n\r\n3 - روايات\r\nهمان‌طور كه اشاره شد ، اخبار بسيارى از طريق محدثان شيعه وارد شده است . در اينجا به نقل روايتى از على بن ابى طالب بسنده مىكنيم و نيز خبرى از جعفر بن محمد ( صادق ) مبنى بر عمومى نبودن رجعت خواهيم آورد .\r\nروزى على گفت :\r\nالعجب كلّ العجب بين الجمادى و الرّجب .\r\n« عجب و همه‌ى عجب از امورى كه ميان جمادى الآخر و رجب اتّفاق مىافتد . »\r\nكسى برخاست و گفت : اى امير مؤمنان ! اين چه چيزى است كه همواره از آن تعجب مىنمايى ؟ وى در پاسخ گفت :\r\n\r\n\r\n","description":"","footnote":"\r\n( 1 ) - كهف ، 47 .\r\n( 2 ) - تفسير نور الثقلين ، ج 3 ، ص 266 .\r\n","page_name":" 226 ","page_number":226},
  {"content":"\r\n\r\nثكلتك امّك ، و اىّ عجب اعجب من اموات يضربون كلّ عدوّ للّه و لرسوله و لاهل بيته . « 1 »\r\n« مادر بچه مرده در عزايت بگريد ، چه تعجبى بالاتر از اين‌كه مردگان ، دشمنان خدا و رسول و اهل بيت او را مىزنند . »\r\nبخش اول اين روايت ، در برخى منابع اهل سنت آمده است . « 2 » نعيم ، روايت را از پيامبر نقل مىكند .\r\nمراد اين روايت ايجاد فتنه‌اى عظيم ميان اين دو ماه است كه از آن به رجعت تعبير شده است .\r\nجعفر بن محمد ( صادق ) درباره‌ى عمومى نبودن رجعت گفته‌اند :\r\nانّ الرّجعة ليست بعامّة ، و هى خاصّة لا يرجع الّا من محضّ الايمان محضا او محضّ الشّرك محضا . « 3 »\r\n« رجعت عموميت ندارد ؛ بلكه اختصاصى بوده و مخصوص دو گروه است : مؤمنان خالص ، مشركان محض . »\r\n\r\nهدف از رجعت\r\nبا توجه به اينكه تنها مؤمنان محض و كفار محض رجعت دارند ، طبيعى است كه رجوع آنها براى تكامل يا تنازل نيست ؛ زيرا آنها در مرحلهء عالى تكامل و يا پايين‌ترين جايگاه هستند و غير آنها ، يعنى كسانى كه در حد متوسط قرار دارند ، براى حصول اين دو صفت نيازمندترند . بلكه علت رجوع اين دو دسته از انسان‌ها اين است كه خداوند مىخواهد از سويى نعمت دنيوى را بر مؤمنان تمام كند ، مؤمنانى كه در حد عالى ايمان قرار گرفته‌اند برگردند و لذت ايمان خود را بچشند و كفار\r\n\r\n\r\n","description":"","footnote":"\r\n( 1 ) - بحار الانوار ، ج 53 ، ص 60 .\r\n( 2 ) - كتاب الفتن نعيم بن حماد ، ص 131 .\r\n( 3 ) - بحار الانوار ، ج 53 ، ص 39 .\r\n","page_name":" 227 ","page_number":227},
  {"content":"\r\n\r\nمحض نيز بازگردند و ذلّت حاصله از كفر خود را احساس نمايند . و از سوى ديگر ، خداوند مىخواهد جلوه‌اى ديگر از عظمت خود را پيش از قيامت به انسان بنماياند . اعتقاد به اين جلوه نيز در كنار اعتقاد به مبدأ و معاد سبب درك عظمت الهى و نيز امتحان انسان‌ها در دنيا به ميزان اعتقادشان به سخنان اولياست .\r\nناگفته نماند كه رجعت ، عالم عمل نيست ؛ و جايى براى درخواست آمرزش و توبه ندارد . آن‌جا تنها محل آشكار شدن قدرت خداى تبارك و تعالى است .\r\nاگر گفته شود ، رجعت با آيه‌ى 95 انبياء در تنافى است .\r\n وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  .\r\n« و حرام است بر شهرها و آباديهايى كه نابودشان كرديم ، آنها هرگز باز نخواهند گشت . »\r\nدر پاسخ گفته مىشود در اين آيه تصريح شده كه ظالمان برنمىگردند . ظالمان موردنظر در آيه ، كسانى است كه در دنيا هلاك شده‌اند و عقوبت آسمانى را چشيده‌اند ؛ ظالمانى كه از دنيا رفته بدون اينكه عقوبتى بچشند ، در آيه مطرح نشده‌اند . لذا ممكن است گفته شود بيان نكردن نتيجه عمل اين دسته از ظالمان ، خود مؤيد بازگشت آنها و قول رجعت است .\r\nبيان اين مهم در پايان بحث لازم است كه اعتقاد به رجعت ميان انديشمندان شيعى به خاطر آيات و روايات اين موضوع است ؛ شيعه هرگز نخواسته است بىدليل به چيزى معتقد شود و يا چيزى را انكار نمايد . رجعت برگرفته از مكتب اهل بيت است .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nتقيه\r\nتقيه از ريشه‌ى وقى به معناى خود نگهدارى است و در اصطلاح ، به معناى كتمان ايمان در برابر مخالف براى حفظ جان و مال و آبروى خود است .\r\nشريعت اسلام ، آيينى اعتقادى و عملى است و انجام دستورهاى آن ، اعتقاد را آشكار مىنمايد ؛ گاهى آشكار شدن اعتقاد به ضرر دين و يا دين‌دار است ؛ در اينجا مسلمان وظيفه دارد اهميت يكى از اين دو يعنى آشكار شدن كار و تحمل ضرر ، يا ترك عمل و مصونيت از ضرر را بسنجد و آنگاه كه ترك عمل و مصونيت خود و يا اسلام از ضرر را ترجيح داد ، عمل را با همين مبناى عقلانى ترك گويد و البته حق ندارد از اعتقاد خود دست بردارد چه اينكه كسى از درون او باخبر نيست .\r\n\r\nاقسام تقيه\r\nتقيه را مىتوان بر دو قسم تقسيم كرد : تقيه در برابر كافر و تقيه در برابر مسلمان براى حفظ خود . بديهى است اگر نتيجه‌ى پرهيز از تقيه ، نابودى جان خود يا مسلمان ديگر باشد ؛ و يا آبرو و اموال قابل توجه او را از ميان ببرد ؛ تقيه واجب است و اگر موجب نابودى مالى غير قابل توجه شود ، جايز است ؛ همان‌طور كه سوگند دروغ نيز به همين اسباب مشروع و حتى واجب مىگردد .\r\n\r\nدلايل جواز تقيه\r\nايمان دو ركن دارد كه عبارت است از : باور درونى و نيكوكارى . بر هر مؤمنى لازم است كه اين دو را باهم داشته باشد ؛ ولى اگر شرايطى خاص پيش آيد ، به طورى كه مؤمن ناچار به رها كردن ايمان شود ، از دست دادن باور درونى به هيچ روى مشروع\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nنيست ولى ترك عمل جايز است ؛ زيرا حفظ خود و پرهيز از هلاكت بىاثر ، امرى عقلائى است . عاقلان ، هدر دادن جان ، آبرو و مال ارزشمند را در برابر ستمگران ، جايز نمىدانند هرچند اينكه حفظ اينها به دروغ بستگى داشته باشد و اين نه به خاطر جواز دروغ است ، بلكه به جهت اهميت اين حقوق مىباشد .\r\nدر آيات قرآن نيز ، تقيه به روشنى جايز دانسته شده است . در آيه‌ى زير ، همدستى با كافران مشروع دانسته نشده است ، مگر از روى تقيه .\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ إِلَّا أَنْ تَتَّقُوا مِنْهُمْ تُقاةً وَ يُحَذِّرُكُمُ اللَّهُ نَفْسَهُ وَ إِلَى اللَّهِ الْمَصِيرُ  . « 1 »\r\n« مؤمنان نبايد از كافران كسى را به دوستى برگزينند ؛ و هركس چنين كند او را با خدا كارى نيست مگر تقيه كند و خدا شما را از نافرمانى خود بازمىدارد و بازگشت شما به سوى خداست . »\r\nهمچنين در آيه‌ى زير ، كفر پس از ايمان در صورتى كه به اجبار صورت گرفته و ايمان قلبى را از ميان نبرده باشد ، جايز دانسته شده است .\r\n مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ  . « 2 »\r\n« كسانى كه پس از ايمان كافر شوند ، بجز آنها كه زير فشار بوده‌اند در حالى كه دلشان آرام و با ايمان است . آرى آنها كه سينه‌ى خود را براى پذيرش كفر گشوده‌اند ، خشم خدا بر آنهاست و عذاب عظيمى در انتظارشان است . »\r\nدر آيه‌ى زير نيز مؤمن آل فرعون كه در دربار فرعون مىزيست و به خاطر يارى به مردم ايمان خود را پنهان كرده بود ، تمجيد شده است .\r\n وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلًا أَنْ يَقُولَ رَبِّيَ اللَّهُ وَ قَدْ \r\n\r\n\r\n","description":"","footnote":"\r\n( 1 ) - آل عمران ، 28 .\r\n( 2 ) - نحل ، 106 .\r\n","page_name":" 230 ","page_number":230},
  {"content":"\r\n\r\n جاءَكُمْ بِالْبَيِّناتِ مِنْ رَبِّكُمْ وَ إِنْ يَكُ كاذِباً فَعَلَيْهِ كَذِبُهُ وَ إِنْ يَكُ صادِقاً يُصِبْكُمْ بَعْضُ الَّذِي يَعِدُكُمْ إِنَّ اللَّهَ لا يَهْدِي مَنْ هُوَ مُسْرِفٌ كَذَّابٌ  . « 1 »\r\n« و مرد مؤمنى از آل فرعون كه ايمان خود را پنهان مىداشت گفت : آيا مىخواهيد مردى را بكشيد به خاطر اينكه مىگويد : پروردگار من اللّه است در حالى كه دلايل روشنى از سوى پروردگارتان براى شما آورده است ؟ اگر دروغگو باشد ، دروغ دامنش را خواهد گرفت و اگر راستگو باشد برخى از عذاب‌هايى را كه هشدار مىدهد ، به شما خواهد رسيد خداوند كسى را كه اسرافكار و بسيار دروغگوست ، هدايت نمىكند . »\r\nروش ياران پيامبر در برابر دشمنان نيز گوياى جايز بودن تقيه است . تاريخ ، موارد بسيارى از تقيه را در ميان ياران پيامبر ثبت نموده است كه به برخى اشاره مىشود .\r\n- « سميه » و « ياسر » ، پدر و مادر عمار در زير شكنجه جان دادند ؛ زيرا از عقيده‌ى خويش برنگشتند . ولى عمار به ظاهر برگشت و نجات پيدا كرد . وى روزى گريان و هراسان از كار خود ، نزد پيامبر شتافت ؛ ولى پيامبر به وى فرمود اگر باز هم گرفتار شدى هرچه از تو خواستند بر زبان آور . « 2 »\r\n- ابن ابى الشيبه آورده است : « دو مسلمان توسط مسيلمه دستگير شدند . وى ، آنان را ناچار به پذيرش رسالت دروغين خود كرد ، يكى از آن دو نپذيرفت و شهيد شد و ديگرى پذيرفت و نجات يافت . وقتى خبر به پيامبر رسيد ، فرمود : يكى به راه راستى قدم برداشته و ديگرى اجازه‌ى خدا را پذيرا شده و گناهى بر او نيست . » « 3 »\r\n- ابن مسعود گفته است : « صاحب قدرتى نيست كه مرا در برابر يكى دو شلاق ، ناچار به بيان سخنى نمايد ، مگر اينكه آن سخن را بر زبان مىآورم . » « 4 »\r\n\r\n\r\n","description":"","footnote":"\r\n( 1 ) - مؤمن ، 28 .\r\n( 2 ) - طبقات الكبرى ، ج 3 ، ص 249 .\r\n( 3 ) - مسند ابن ابى شيبة ، ج 12 ، ص 358 .\r\n( 4 ) - محلى ابن حزم ، ج 8 ، ص 336 ، مسيلة 1409 .\r\n","page_name":" 231 ","page_number":231},
  {"content":"\r\n\r\n- بخارى نيز نقل كرده است كه ابو دردا مىگفت : « ما در برابر عده‌اى مىخنديديم در حالى كه دلهايمان آنها را نفرين مىكردند . » « 1 »\r\n- هم او از ابو هريره نقل كرده است كه دو چيز از پيامبر مىگرفتيم : يكى را منتشر مىكرديم و ديگرى را اگر منتشر مىكرديم ، سرمان بر باد مىرفت .\r\n- ابن جوزى نقل كرده است كه و اصل بن عطا با گروهى در سفر بودند كه سپاهى از خوارج در برابر آنها سبز شدند ، و اصل به اهل كاروان خود گفت : هيچ‌كدام شما حرف نزنيد ؛ و اصل به خوارج نزديك شد و به آنان كه قصد آزار وى داشتند ، گفت :\r\nچرا مذمت ما را حلال مىشماريد در حالى كه نمىدانيد ما كه هستيم و قصدمان چيست ؟ خوارج گفتند : كه هستيد ؟ و اصل گفت : گروهى از مشركان هستيم و نزد شما آمده‌ايم تا كلام خدا را بشنويم . خوارج با خود گفتند : از اينان دست برداريد و يكى از آنها قرآن خواند . وقتى باز ايستاد ، و اصل گفت : سخن خدا را شنيديم ، ما را به مأمن خود برسانيد تا بينديشيم كه چگونه به دين شما درآييم . خوارج آنها را تا جايى كه ديگر سلطه‌اى نداشتند ، محافظت كردند و برگشتند . « 2 »\r\nپس تقيه در واقع ، تغيير شيوه مبارزه است . وقتى انسان مىداند در سنگرى نمىتواند از حقوق اعتقادى خود دفاع كند ، لازم است سنگر عوض نمايد و شكل مبارزه را تغيير داده و با ايجاد حالت ركود در مبارزه‌ى علنى ، تجديدقوا نمايد .\r\nلذا چيزى كه بتواند آدمى را از خطر نجات دهد تا در شرايط بهترى به انجام وظيفه بپردازد ، جايز است و حكم عقل و آيات و روش دائمى مسلمانان گواه آن است .\r\n\r\nشبهه\r\nاگر گفته شود كه ايمان قلبى و ترك عمل ، در واقع نفاق است . گوييم نفاق\r\n\r\n\r\n","description":"","footnote":"\r\n( 1 ) - صحيح بخارى ، ج 7 ، ص 102 .\r\n( 2 ) - اخبار الاذكياء ابن جوزى ، باب 18 ، ص 94 .\r\n","page_name":" 232 ","page_number":232},
  {"content":"\r\n\r\nاصطلاحى به پنهان كردن كفر گفته مىشود ؛ يعنى كسى كه معتقد به اسلام نباشد ولى به ظاهر خود را مسلمان معرفى كند ؛ چنين كسى منافق است . در حالى كه در تقيه ، ايمان پنهان شده است ، و پنهان كردن ايمان چه‌بسا قابل ستايش باشد ؛ چه اينكه در آيه‌ى مؤمن ، خداوند مؤمن آل فرعون را به خاطر كتمان ايمانش مورد ستايش قرار داده است . همچنين پرورش يافتن موسى عليه السّلام در كاخ فرعون نيز با همين مبنا يعنى پنهان كردن ايمان صورت گرفته است .\r\nنيز اگر گفته شود تقيه در برابر كفر ، تسليم در برابر اوست ؛ گوييم تسليم يعنى رها كردن عمل و اعتقاد ، در حالى كه تقيه به معناى ترك عمل براى ماندن اعتقاد است ؛ و لذا ماهيت اين دو ، مختلف است .\r\n\r\nتقيه نزد شيعه\r\nدر روايات شيعى ، دستورات زيادى بر جايز بودن و گاه لزوم تقيه ، صادر شده است . به برخى از اين روايات توجه كنيد :\r\nقال رسول اللّه : مثل المؤمن لا تقية له كمثل جسد لا رأس له . « 1 »\r\n« رسول خدا مىفرمايد : مؤمنى كه تقيه ندارد مانند بدن بىسر است . »\r\n- از على بن ابى طالب نقل شده است كه التقية من افضل اعمال المؤمن يصون بها نفسه و اخوانه عن الفاجرين . « 2 »\r\n« تقيه از برترين كارهاى مؤمن است ؛ خود و برادرانش را با آن حفظ مىكند . »\r\n- از محمد بن على ( باقر ) نقل شده است : التقية من دينى و دين آبائى و لا ايمان لمن لا تقية له . « 3 »\r\n\r\n\r\n","description":"","footnote":"\r\n( 1 ) - بحار الانوار ، ج 71 ، ص 229 .\r\n( 2 ) - وسايل الشيعة ، ج 11 ، ص 473 .\r\n( 3 ) - وسايل الشيعة ، ج 11 ، ص 460 .\r\n","page_name":" 233 ","page_number":233},
  {"content":"\r\n\r\n« تقيه جزء دين من و دين پدران من است و آن‌كه تقيه ندارد ، دين ندارد . »\r\n- از جعفر بن محمد ( صادق ) نقل شده است : تقيه سپر مؤمن و پناهگاه اوست .\r\nالتقية ترس المؤمن و التقية حرز المؤمن . « 1 »\r\nنيز از وى آورده شده است : كان رسول اللّه يقول : لا ايمان لمن لا تقية له . « 2 »\r\n« رسول خدا همواره مىفرمود : آن‌كه تقيه ندارد ، ايمان ندارد . »\r\nبررسى اجمالى تاريخ به ما مىآموزد ، علت تأكيد بر تقيه در مذهب تشيع و نيز شهرت شيعه به تقيه در بين گروه‌هاى اسلامى ، اين بوده كه در ميان گروه‌هاى اسلامى ، شيعه بيش از ديگران در معرض تهاجم بوده است . خانه‌نشين شدن على ، دستور به لعن او در منبرها و مسجدها ، كشتن گسترده‌ى شيعيان در زمان بنى اميه ، كشتن پيشوايان شيعه در زمان بنى عباس و . . . موجب شده بود كه كافر بودن از شيعى بودن بسيار آسان‌تر باشد . و لذا شيعه براى حفظ خود ، بيش از ديگر گروه‌هاى اسلامى ناچار به تقيه شده است .\r\nابن ابى الحديد مىنويسد : معاويه به مأموران خود نوشت كه ذمه وى از هركس كه خوبىهاى على را نقل كند برىء است و لذا سخن‌رانان در شهر و روستا ، على را لعن مىكردند و « كوفه » به‌خاطر كثرت شيعيان ، بيش‌تر در تنگنا بود . عبيد اللّه بن زياد حاكم « كوفه » و « بصره » ، شيعيان را در عراق به قتل مىرساند و تبعيد مىكرد ، به‌طورى كه هيچ شيعى معروفى در عراق نماند . عبد الملك مروان و حجاج نيز نهايت سخت‌گيرى را بر شيعه رواداشتند . « 3 »\r\nكشتن ميثم و حجر و كميل و صدها تن ديگر در دوره‌ى تلخ بنى اميه ، قابل انكار نيست . زمان بنى عباس نيز بهتر از دوران بنى اميه نبود .\r\n\r\n\r\n","description":"","footnote":"\r\n( 1 ) - وسايل الشيعة ، ج 11 ، ص 461 .\r\n( 2 ) - بحار الانوار ، ج 72 ، ص 414 .\r\n( 3 ) - ر . ك : شرح نهج البلاغة ابن ابى الحديد ، ج 11 ، ص 44 .\r\n","page_name":" 234 ","page_number":234},
  {"content":"\r\n\r\nابن سكيت ، كه به دستور متوكل معلم فرزندان وى بود ، روزى در پاسخ اين پرسش متوكل كه فرزندان من نزد تو بهترند يا حسن و حسين ، گفت : قنبر خادم على از تو و فرزندانت برتر است . متوكل دستور داد زبان وى را از پشت سرش درآوردند و وى به همان حال جان داد .\r\nآنچه توانست در اين دو دوره بحرانى تشيع را حفظ كند ، تقيه بود . تقيه باعث ماندگارى تشيع در دورانهاى كور تاريخ شد . تقيه‌اى كه به تصريح قرآن كريم و روش اصحاب مشروع بود .\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nشفاعت\r\n« شفع » در لغت به معناى ضميمه كردن چيزى به چيز ديگر است و در برابر آن واژه‌ى « وتر » قرار مىگيرد .\r\nمعناى اصطلاحى واژه‌ى شفاعت اين است كه آدمى كسى را كه در پيشگاه آفريدگار ارج و عزّتى دارد به عنوان شفيع خود روانه درگاهش نمايد تا شايد خداوند به واسطه‌ى احترام او ، از گناهش بگذرد و يا مرتبه وى را بالاتر برد .\r\nپس شفاعت ، توان مستقلى نيست ؛ بلكه اين توان ، از سوى خداى متعال عطا مىشود ، و گستره آن نيز بستگى به اجازه‌ى او دارد .\r\nدر يك تقسيم كلّى ، شفاعت به سه قسم تقسيم مىشود :\r\n\r\n[ تقسيم شفاعت 
  ]\r\n\r\n1 - تكوينى\r\nخداوند متعال ، هستى را به‌واسطه‌ى اسباب و عللى آفريد . اين اسباب ، عبارت است از : پيامبر خدا ، آل بيت او ، فرشتگان كه كارگزاران خداوند محسوب مىشوند و بويژه چهار فرشته مقرب خدا ( جبراييل ، اسرافيل ، ميكاييل و عزراييل كه هركدام مسئوليت ابلاغ حقّ ، احيا ، روزى و اماته را برعهده دارند ) و نيز بندگان شايسته ديگر .\r\n\r\n2 - تشريعى دنيوى\r\nكارهاى نيك ، موجب رسيدن نعمت و مانع رسيدن گرفتارى به انسان است .\r\nاعمال واجب و يا مستحب و هرگونه كردار شايسته‌اى و نيز ترك هرگونه كارهاى ناشايست ، مىتواند چنين اثرى ايجاد كند . كارهايى چون توجه به قرآن كريم ، توبه ، دستگيرى از تهيدستان و صدقات ، و نيز ترك خطاها و لغزشها ، موجب نزول بركت\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو رفع ناراحتىها و دفع برخى بلاها مىشود . اين گونه كارها ، در واقع واسطه‌اى براى جلب رحمت خداوند و پرهيز از خشم و قهر اوست .\r\n\r\n3 - اخروى\r\nشفاعت در قيامت ، همان شفاعت اصطلاحى است ، كه در اين مقوله به آن خواهيم پرداخت .\r\n\r\nشفاعت در قرآن\r\nدر برخى از آيات ، شفاعت شافعان در قيامت مردود دانسته شده است .\r\n وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَرُونَ  . « 1 »\r\n« بترسيد از روزى كه هيچ‌كس به جاى ديگرى مجازات نمىشود ، نه شفاعت از كسى پذيرفته مىشود و نه تاوان پذيرفته خواهد شد و نه مددى در ميان است . »\r\nمفهوم اين آيه با اختلاف اندكى در آيه‌ى 123 نيز آمده است .\r\n يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خُلَّةٌ وَ لا شَفاعَةٌ . .  . « 2 »\r\n« اى مؤمنان ! از آنچه به شما روزى داده‌ايم انفاق كنيد ، پيش از آن‌كه روزى فرارسد كه در آن ، نه خريد و فروش است و نه دوستى و نه شفاعت . »\r\nطبيعى است كه مراد اين آيات ، شفاعت چيزهايى موهوم است كه كفار و مشركان آنها را شفيع خود دانسته‌اند . اينان مال و جاه و يا بتهايى كه با دست خود ساخته بودند ، شفيع خود مىخواندند و مىگفتند :\r\n\r\n\r\n","description":"","footnote":"\r\n( 1 ) - بقرة ، 48 .\r\n( 2 ) - بقرة ، 254 .\r\n","page_name":" 238 ","page_number":238},
  {"content":"\r\n\r\n . . . هؤُلاءِ شُفَعاؤُنا عِنْدَ اللَّهِ . .  . « 1 »\r\n« اينان شفيع ما نزد خداوند هستند . »\r\nآرى . آنان كه موهومات را شفيع خود تصور كرده بودند ، به خود ستم روا داشتند و البته ستمگران هيچ يار و ياورى نخواهند داشت .\r\n ما لِلظَّالِمِينَ مِنْ حَمِيمٍ وَ لا شَفِيعٍ يُطاعُ  . « 2 »\r\nخداوند درباره‌ى اين دسته از انسان‌ها مىفرمايد : روز قيامت هيچ دوستى به يارى دوست خود نمىشتابد .\r\n يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ  . « 3 »\r\n« روزى كه هيچ دوستى براى دوست خود سودى ندارد و يارى در ميان نخواهد بود . »\r\nو خود آنها نيز در آن روز خواهند دانست كه كسى به فكر آنان نيست .\r\n  فَما لَنا مِنْ شافِعِينَ ، وَ لا صَدِيقٍ حَمِيمٍ   . « 4 »\r\n« اكنون نه شفاعت‌كننده‌اى داريم و نه دوست مهربانى . »\r\nاما از اين قسم آيات كه بگذريم ، اساس شفاعت در آيات زيادى اثبات شده است كه از جمله آنها :\r\n اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ  . « 5 »\r\n« خداست كه آسمانها و زمين و آنچه ميان آنهاست در شش روز ساخت و آنگاه بر عرش استيلا يافت . جز او شفيعى براى شما نيست چرا به خود نمىآييد . »\r\n\r\n\r\n","description":"","footnote":"\r\n( 1 ) - يونس ، 18 .\r\n( 2 ) - مؤمن ، 18 .\r\n( 3 ) - دخان ، 41 .\r\n( 4 ) - شعرا ، 100 و 101 .\r\n( 5 ) - سجدة ، 4 .\r\n","page_name":" 239 ","page_number":239},
  {"content":"\r\n\r\n لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ  . « 1 »\r\n« جز او فريادرس و شفيعى نيست تا پرهيزكارى پيشه كند . »\r\n لَهُ ما فِي السَّماواتِ وَ ما فِي الْأَرْضِ مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  . « 2 »\r\n« آنچه در آسمانها و زمين است آفريده‌ى اوست ، چه كسى جز به فرمان او در پيشگاهش شفاعت كند . »\r\n وَ لا يَشْفَعُونَ إِلَّا لِمَنِ ارْتَضى . .  . « 3 »\r\n« و آنان جز براى كسى كه خدا از او خشنود باشد شفاعت نمىكنند . »\r\n وَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ إِلَّا مَنْ شَهِدَ بِالْحَقِّ وَ هُمْ يَعْلَمُونَ  . « 4 »\r\n« هركه را غير از خدا مىخوانند ، قادر به شفاعت نيستند ، مگر كسانى كه آگاهانه به حق گواهى دادند . »\r\nهمان‌طور كه ملاحظه شد ، در اين آيات ، شفاعت براى كسى كه از سوى خداوند اجازه دارد ، مطرح شده است .\r\n\r\nشفاعت در روايات\r\nروايات بسيارى در منابع اهل سنّت و شيعه بر اثبات شفاعت ديده مىشود .\r\nكتاب‌هاى روايى اهل سنت سرشار از رواياتى است كه درباره‌ى شفاعت و شاخ و برگ‌هاى آن صحبت مىكنند . سيوطى از بيش از ده تن از صحابه پيامبر خدا نقل كرده است كه فرموده است :\r\nشفاعتى يوم القيمة حقّ فمن لم يؤمن بها لم يكن من اهلها . « 5 »\r\n\r\n\r\n","description":"","footnote":"\r\n( 1 ) - انعام ، 51 .\r\n( 2 ) - بقرة ، 255 .\r\n( 3 ) - انبياء ، 28 .\r\n( 4 ) - زخرف ، 86 .\r\n( 5 ) - جامع الصغير ، ج 2 ، ص 79 ؛ كنز العمال ، ج 14 ، ص 399 ، ش 39059 .\r\n","page_name":" 240 ","page_number":240},
  {"content":"\r\n\r\n« شفاعت من در روز قيامت حق است ؛ پس هركس به آن ايمان نياورد ، اهل آن نخواهد بود . »\r\n« جامع الصغير » به نقل از رسول خدا ، شفاعت را براى اهل گناهان كبيره دانسته است . در اين خبر پيامبر فرموده است :\r\nشفاعتى لاهل الكبائر من امتى . « 1 »\r\nهم‌چنين « جامع الصغير » و نيز « تاريخ بغداد » آورده است كه رسول خدا فرمود :\r\nشفاعتى لأمّتى من احبّ اهل بيتى . « 2 »\r\n« شفاعت من ، خاص امت من از كسانى است كه اهل بيتم را دوست داشته باشند . »\r\nدر تفسير آيه‌ى شريفه  . . . عَسى أَنْ يَبْعَثَكَ رَبُّكَ مَقاماً مَحْمُوداً  . « 3 »\r\n« مسند احمد » آورده است كه پيامبر فرمود :\r\nالشفاعة ، المقام المحمود الشفاعة . « 4 »\r\n« مراد از مقام محمود ، شفاعت است . مقام محمود شفاعت است . »\r\n\r\nاثر شفاعت\r\nلغزش‌هاى انسان به خودى خود مىتواند مايه‌ى نااميدى را در دل بكارد ؛ و از آنجا كه نااميدى از بزرگ‌ترين گناهان و موجب نابودى ابدى است ؛ اسلام به بيان روش‌هاى گوناگون نابودى گناهان پرداخته است تا اين آفت اخلاقى را از ميان ببرد .\r\nيكى از اين راه‌ها ، طرح مسأله‌اى با گستره‌اى وسيع به نام شفاعت است . اين مهم روحيه اميدوارى را به انسان داده و او را از نابودى حتمى يأس ، رهايى مىبخشد .\r\n\r\n\r\n","description":"","footnote":"\r\n( 1 ) - جامع الصغير ، ج 2 ، ص 79 .\r\n( 2 ) - جامع الصغير ، ج 2 ، ص 79 .\r\n( 3 ) - اسراء ، 79 .\r\n( 4 ) - مسند احمد ، ج 2 ، ص 478 .\r\n","page_name":" 241 ","page_number":241},
  {"content":"\r\n\r\n\r\nشافعان\r\nهمان‌طور كه بيان شد ، برخى كه اعتبار والايى نزد خداوند دارند ، مىتوانند به اجازه‌ى او ، گناهان انسان‌ها را به پيشگاه حقّ ببرند و از او درخواست بخشش كنند .\r\nبديهى است عنوان شفيع واقعى تنها به كسى اعطا مىشود كه از سوى خداوند ، اجازه داشته باشد .\r\n . . . ما مِنْ شَفِيعٍ إِلَّا مِنْ بَعْدِ إِذْنِهِ . .  . « 1 »\r\n« . . . هيچ شفاعت‌كننده‌اى جز با اذن او نيست . »\r\nگفتنى است كه اجازه شفاعت ، به معناى پذيرش شفاعت است ؛ و گرنه ، اينكه خداوند اجازه دهد و آنگاه نپذيرد ، با حكمت الهى سازگار نيست . نكته‌ى ديگر اينكه رهبران دروغين دنيوى ، توان شفاعت ندارند ؛ آيات 48 ، 123 و 254 بقره و نيز 86 زخرف ، كه گذشت ، به اين معنا ما را هدايت مىكند .\r\nپس از طرح اين نكات ، لازم است بگوييم در روايات به آشكارا ، سخن از برخى شفيعان به ميان آمده است ؛ به‌طورى كه در بررسى اجمالى روايات وارد شده در منابع اهل سنت ، پيامبران ، اهل بيت پيامبر ، عالم ، شهيد ، مؤمن ، فرشته ، قرآن ، رحم ، هر كار نيك ، چون امانت‌دارى ، روزه و صدقه و . . . از جمله شفيعان قيامت مىباشند .\r\nاكنون به برخى از اين اخبار توجه كنيد :\r\nقال رسول اللّه : الشفعاء خمسة ، القرآن و الرحم و الامانه و نبيّكم و اهل بيته . « 2 »\r\n« شفيعان پنج چيزند ، قرآن ، رحم ، امانت ، پيامبرتان و اهل بيت او . »\r\nقال رسول اللّه : الصّيام و القرآن يشفعان للعبد يوم القيمة . « 3 »\r\n\r\n\r\n","description":"","footnote":"\r\n( 1 ) - يونس ، 3 .\r\n( 2 ) - كنز العمال ، ج 14 ، ص 390 ، ش 39041 ؛ جامع الصغير ، ج 2 ، ص 86 .\r\n( 3 ) - مسند احمد ، ج 2 ، ص 174 ؛ المستدرك على الصحيحين ، ج 1 ، ص 554 .\r\n","page_name":" 242 ","page_number":242},
  {"content":"\r\n\r\n« روزه و قرآن ، بنده را در روز قيامت شفاعت مىكنند . »\r\nابن ماجه نيز آورده است كه رسول خدا فرمود :\r\nيشفع يوم القيمة ثلاثة ، الانبياء ثم العلماء ثم الشّهداء . « 1 »\r\n« سه دسته در قيامت شفاعت مىكنند ، پيامبران سپس علما سپس شهداء . »\r\nسيوطى حديث را چنين نقل كرده است :\r\nاوّل من يشفع يوم القيمة الانبياء ثم العلماء ثم الشّهداء . « 2 »\r\n« سنن دارمى » و « صحيح مسلم » نيز آورده‌اند كه رسول خدا فرمود :\r\nانا اوّل شافع فى الجنة . « 3 »\r\n« من در قيامت نخستين شفاعت‌كننده هستم . »\r\nمسلم حديث را چنين نقل كرده است :\r\nانا سيد ولد آدم يوم القيمة و اول من ينشق عن القبر و اول شافع و اول مشفع . « 4 »\r\n« من بزرگ فرزندان آدم هستم ؛ نخستين كسى هستم كه از قبر خارج مىشود ، نخستين شفاعت‌كننده و نخستين شفاعت شده هستم . »\r\nاحمد از ابا برزه نقل كرده كه رسول خدا فرمود :\r\nانّ من امتى لمن يشفع لاكثر من ربيعة و مضر . « 5 »\r\n« از امت من كسانى هستند كه بيش از دو قبيله ربيعه و مضر را شفاعت مىكنند . »\r\n« مستدرك » روايتى به همين مضمون نقل كرده است :\r\nيدخل الجنّة بشفاعة رجل من امتى اكثر من ربيعة و مضر . « 6 »\r\n\r\n\r\n","description":"","footnote":"\r\n( 1 ) - سنن ابن ماجة ، ج 2 ، ص 1443 .\r\n( 2 ) - جامع الصغير ، ج 1 ، ص 434 .\r\n( 3 ) - سنن دارمى ، ج 1 ، ص 27 ؛ فيض القدير ، ج 3 ، ص 55 .\r\n( 4 ) - شرح صحيح مسلم ، ج 15 ، ص 37 .\r\n( 5 ) - مسند احمد ، ج 4 ، ص 212 .\r\n( 6 ) - المستدرك على الصحيحين ، ج 3 ، ص 405 .\r\n","page_name":" 243 ","page_number":243},
  {"content":"\r\n\r\n« از امت من كسانى هستند كه بيش از دو قبيله ربيعه و مضر را شفاعت مىكنند . »\r\nروايت مفصل رجوع مردم در صحنه‌ى محشر به آدم ، ابراهيم ، موسى ، عيسى عليهم السّلام و سرانجام به رسول خدا و درخواست باز شدن در بهشت ، نيز در « مستدرك » حاكم نقل شده است . « 1 »\r\n\r\nشفاعت‌شوندگان\r\nگستره‌ى وسيعى كه براى شفاعت بيان كرديم ، بستگى به اين دارد كه شفاعت شونده استعداد و شايستگى شفاعت را داشته باشد . كسى كه در وجودش چنين استعدادى نيست ، چگونه مىتواند مشمول شفاعت شود ؟ بنابراين شفاعت شونده ، بايستى با خداوند خود ارتباطى در دنيا ايجاد كرده باشد . قرآن در اين باره مىفرمايد :\r\n لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً  . « 2 »\r\n« آنان هرگز مالك شفاعت نيستند ، مگر كسى كه نزد خداوند رحمان ، عهد و پيمانى دارد . »\r\nمراد از عهد ، اعتقادات سالم و كارهاى نيك است . در آيه‌ى ديگر ، شرط شفاعت شونده ، رضايت خداوند از او بيان شده است .\r\n . . . وَ لا يَشْفَعُونَ إِلَّا لِمَنِ ارْتَضى وَ هُمْ مِنْ خَشْيَتِهِ مُشْفِقُونَ  . « 3 »\r\n« . . . و آنان جز براى كسى كه خدا خشنود است ، شفاعت نمىكنند ، و از ترس او بيمناكند . »\r\nشرط شفاعت ، خشنودى خداوند از انسان است ؛ و به‌طبع ، خدا از كسى خشنود است كه اعتقادش را تصحيح كرده و خداترس باشد . اگر چنين شخصى ، گناهان بسيار داشته و فرصت توبه در دنيا از او سلب شده و اين لغزش‌ها را با خود به صحنه قيامت آورده باشد ، چه‌بسا مشمول شفاعت شود .\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 4 ، ص 588 .\r\n( 2 ) - مريم ، 87 .\r\n( 3 ) - انبياء ، 28 .\r\n","page_name":" 244 ","page_number":244},
  {"content":"\r\n\r\nقال رسول اللّه : انّما الشّفاعة يوم القيمة لمن عمل الكبائر من امّتى ثمّ ماتوا عليها . « 1 »\r\n« رسول خدا فرمود : شفاعت در قيامت براى آن دسته از امت من است كه گناهان كبيره‌اى انجام داده باشند و با همان گناهان از دنيا رفته باشند . »\r\n\r\nمحرومين از شفاعت\r\nپس كسانى كه شايستگى پذيرش شفاعت را نداشته باشند ، از اين نعمت محروم هستند . در آيات و روايات به چند مانع مهم در راه شفاعت اشاره شده است .\r\n\r\n1 - مشرك\r\nكسى كه به خداوند مشرك گردد يا براى او محدوديتى قائل شود و يا كسى را به عنوان فرزند به او نسبت دهد ، از شفاعت روز قيامت محروم است .\r\nقال رسول اللّه : الشّفاعة لا تكون لاهل الشّكّ و الشّرك و لا لاهل الكفر و الجحود ، بل يكون للمؤمنين من اهل التّوحيد . « 2 »\r\n« رسول خدا فرمود : شفاعت براى تشكيك‌كنندگان و مشركان و كافران و منكران نيست ؛ بلكه شفاعت خاص مؤمنان يكتاپرست است . »\r\n\r\n2 - بىاعتقاد\r\nدومين گروهى كه صريحا محروم از شفاعت هستند ، كسانى مىباشند كه در طول زندگى ، به شفاعت به ديده‌ى ترديد نگاه كرده و آن را نپذيرفته‌اند . به‌طبع كسانى كه شفاعت را نپذيرفته و يا شفاعت افرادى را به سبب حقد و كينه به آنان ، پذيرا نبوده‌اند ؛ مشمول شفاعت آنان نخواهند شد . ضمير متكلم در روايت زير گوياى اين نكته است .\r\nقال رسول اللّه : من لم يؤمن بشفاعتى فلا انا له اللّه شفاعتى . « 3 »\r\n\r\n\r\n","description":"","footnote":"\r\n( 1 ) - كنز العمال ، ج 14 ، ص 536 ، ش 39549 .\r\n( 2 ) - بحار الانوار ، ج 8 ، ص 58 .\r\n( 3 ) - بحار الانوار ، ج 8 ، ص 58 .\r\n","page_name":" 245 ","page_number":245},
  {"content":"\r\n\r\n« رسول خدا فرمود : كسى كه به شفاعت من اعتقاد نداشته باشد ، خدا شفاعت من را به او نمىرساند . »\r\n\r\n3 - بىنماز\r\nاز آنجا كه نماز ستون دين است و بدون آن دينى نمىماند ؛ كسى كه آن را رها كرده و يا نسبت به آن بىاهميتى نشان مىدهد و آن را كوچك مىشمرد ؛ مانند اين است كه به اصل دين خدشه وارد كرده است و لذا به شفاعت نمىرسد .\r\nقال رسول اللّه : لا ينال شفاعتى من استخفّ بصلاته ، و لا يردّ علىّ الحوض ، لا و اللّه . « 1 »\r\n« رسول خدا فرمود : شفاعت من به كسى كه نماز را سبك شمارد ، نمىرسد ؛ به خدا چنين كسى بر من در حوض كوثر وارد نمىشود . »\r\n\r\n4 - برخى گناهان\r\nبرخى گناهان ، علاوه بر آثار عمومى ، تأثير ويژه‌اى نيز دارند . مثلا فحشاى جنسى ، عمر را مىكاهد و ظلم در دنيا تقاص خاص خود را مىطلبد و . . . ، در روايت زير شرابخوارى مانع شفاعت شمرده شده است .\r\nقال رسول اللّه : لا ينال شفاعتى من شرب المسكر و لا يردّ علىّ الحوض ، لا و اللّه . « 2 »\r\n« رسول خدا فرمود : شفاعت من به كسى كه شراب بنوشد نمىرسد ، به خدا چنين كسى بر من در حوض كوثر وارد نمىشود . »\r\n\r\n5 - دشمنان اهل بيت\r\nدسته ديگر از محرومين از شفاعت ، كسانى هستند كه تعصّبات باطل و هواى نفس و حسد آنها موجب شده است با اهل بيت پيامبر ، دشمنى داشته باشند . از آنجا كه اهل بيت و دوستان آنان از شفاعت‌كنندگان هستند ، شفاعت اين عده منتفى بوده و آنها از اين موهبت محروم خواهند ماند .\r\n\r\n\r\n","description":"","footnote":"\r\n( 1 ) - كافى ، ج 6 ، ص 400 .\r\n( 2 ) - كافى ، ج 6 ، ص 400 .\r\n","page_name":" 246 ","page_number":246},
  {"content":"\r\n\r\nجعفر بن محمد ( صادق ) مىفرمايد : اگر فرشتگان مقرب و پيامبران مرسل ، معاندان اهل بيت را شفاعت كنند ، شفاعت نمىشوند .\r\nلو انّ الملائكة المقرّبين و الانبياء المرسلين شفّعوا فى ناصب ما شفّعوا . « 1 »\r\n\r\nشبهه‌ها و ايرادها\r\nدر پايان اين بحث به چند شبهه و پاسخ آنها مىپردازيم .\r\n1 - دانش خداوند ازلى و ابدى است و لذا تغيير نمىكند ؛ چون تغيير دانش نوعى محدوديت است و اين با حدوث سازگار است نه با ازلى بودن ؛ در حالى كه شفاعت گنهكارى كه سرنوشت او آتش بوده ، و پذيرش اين شفاعت و رفتن وى به بهشت تغيير دانش الهى است .\r\nدر پاسخ اين ايراد بايد گفت كه تغيير سرنوشت گناهكار ، موجب تغيير دانش الهى نمىشود ، بلكه تنها معلوم ( خود شخص ) متغير شده است ؛ خداوند از قبل مىدانسته كه اعتقاد درست اين شخص ، او را نجات مىدهد و البته نجات او بستگى به زمينه‌هايى دارد كه مىبايست از سوى خود او محقق شود . براى بررسى بيش‌تر اين پاسخ ، بايستى به بحث « بدا در تكوين » مراجعه كرد .\r\n2 - سنتهاى الهى قابل تغيير نيست .\r\n فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  . « 2 »\r\n« در طريق خداوند ، هيچ تبديلى نمىيابى و در سنت او تغييرى نمىبينى . »\r\nو سنت خدا بر اين تعلق گرفته كه به گنهكاران عذاب را بچشاند .\r\n . . . فَأَخَذَهُمُ اللَّهُ بِذُنُوبِهِمْ وَ ما كانَ لَهُمْ مِنَ اللَّهِ مِنْ واقٍ  . « 3 »\r\n« . . . خداوند آنها را به گناهان‌شان گرفت و آنان در برابر عذاب او مدافعى نداشتند . »\r\n\r\n\r\n","description":"","footnote":"\r\n( 1 ) - بحار الانوار ، ج 8 ، ص 42 .\r\n( 2 ) - فاطر ، 43 .\r\n( 3 ) - غافر ، 21 .\r\n","page_name":" 247 ","page_number":247},
  {"content":"\r\n\r\nبنابراين ، شفاعت و دفع عذاب از گناه‌كار ، خروج از سنت خداست .\r\nدر پاسخ اين اشكال بايد گفت آنچه از سنت‌هاى الهى در نظام تكوين و تشريع مىبينيم ، براساس شفاعت است ؛ و با اين حساب ، اجراى اين شفاعت در قيامت نيز نه تنها خروج از سنت نيست ، بلكه همان سنت الهى محسوب مىشود . البته سنتى كه مقتضاى فضل خداوند است .\r\n3 - سنّت خداوند بر اين اساس است كه گنهكار را جزاى آتش و نيكوكار را جزاى بهشت دهد ؛ حال اگر در قيامت عذاب از گنهكار برداشته شود ، مخالف عدالت است ؛ زيرا نيكوكار و بدكار در بهشت در كنار هم قرار مىگيرند . به بيان ديگر ، پىآمد گناه بر گنهكار ، نشانه‌ى عدل خداست ، برداشتن اين آثار عدل است يا ظلم ؟ اگر عدل باشد ، پس مىبايست جريان آثار گناه ، ظلم باشد ، و اگر ظلم باشد ، چگونه شايستگان درگاه خداوند درخواست ستم از خدا مىكنند و خداوند درخواست آنها را مىپذيرد ؟\r\nپاسخ اين ايراد روشن است ؛ زيرا خداوند متعال كسى را بىجهت نمىبخشد .\r\nاو تا در كسى شايستگى شفاعت نيابد ، اين عطيهء بزرگ به وى نمىدهد . پس نه تنها شفاعت خلاف روش خدا و عدالت او نيست بلكه اگر كسى كه اعتقاد درست داشته و لغزش‌هايى از او سر زده است ، بخشيده نشود و او در كنار كافر و مشرك محض قرار گيرد ، شايسته حكمت الهى و مهربانى او نيست . از سوى ديگر ، آن‌كه به‌واسطه‌ى شفاعت به بهشت مىرود ، با كسى كه بدون نياز به آن وارد بهشت مىگردد ، در يك رتبه نيستند . پس جريان پىآمد گناه عدل است ، ولى رفع اين آثار ، ظلم نيست ؛ بلكه تفضل خداست . خداوند مىتواند به عدل رفتار كند و گناه‌كار را كيفر دهد ؛ و نيز مىتواند به سبب شفاعت ، به فضل رفتار نمايد و آن آثار را بردارد .\r\n4 - شفاعت موجب مىشود دو حكم متعارض بر بنده‌اى بار شود . از سويى گنهكار است و حكم به عذاب او داده شود و از سويى به‌خاطر شفاعت حكم به\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبرائت او صادر گردد و اين دو حكم متعارض است .\r\nدر پاسخ اين شبهه مىتوان گفت كه خداوند خداى رحمت است و رسول او رحمة للعالمين است . اگر عذابى دارد ، اين عذاب مشروط به نيامرزيده شدن است و اگر به سببى از اسباب ، بخشش حاصل شد ، حكم عذاب منتفى مىشود ؛ لذا حكم عذاب ، حكم قطعى نيست . علاوه اينكه حكم عذاب ، حكم عادلانه است ، ولى حكم بخشش و رحمت ، حكم منشعب از رحمت و شفقت خداوند است و چون هركدام از دو جايگاه مختلف صادر شده و بر دو حالت مختلف مترتب مىشوند ، متعارض نيستند .\r\n5 - شفاعت موجب گناه بيش‌تر بندگان مىشود ؛ چون همين‌كه مؤمن بفهمد همه‌ى گناهانش هرچند بسيار باشند ، به‌واسطه شفاعت ناديده گرفته مىشود ، همين موجب مىگردد بيش‌تر گناه كند .\r\nاين ايراد هم درست نيست ، زيرا اولا : شفاعت در قيامت كبرى متحقق مىشود و پيش از آن لحظات حساسى چون احتضار ، قبض روح ، شب اول قبر ، پرسش ، عذاب قبر ، حشر ، صحراى محشر و . . . را بايد پشت‌سر گذاشت و عاقلانه نيست كسى به اميد شفاعت در قيامت كبرى حاضر شود اين همه عذاب را بطلبد .\r\nثانيا : در آيات و روايات كم و كيف تاثير شفاعت مشخص نشده است ؛ گناه چگونه برداشته مىشود ؟ از چه زمانى برداشته مىشود ؟ وجود اين نكات بىپاسخ ، خود موجبى است كه كسى از برنامه‌ى خداوند احساس ايمنى نكند و خود را در يك موهبت حتمى و بخشش قطعى نبيند .\r\nثالثا : همان‌طور كه در پاسخ پرسش قبل بيان كرديم ، مقام شفاعت‌شوندگان در بهشت با كسانى كه بدون نياز به آن وارد بهشت شده‌اند ، متفاوت است ؛ اختلاف مقام كسانى كه نياز گسترده‌اى به شفاعت داشته‌اند با آنان كه نياز محدودترى دارند ، نيز قابل توجه است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرابعا : شفاعت ، ظرفيت و به تعبير قرآن « عهد الهى » يعنى ايجاد ارتباط با معبود لازم دارد ؛ و بىآن ، كسى به شفاعت نمىرسد . بر اين اساس ، شفاعت نه تنها كسى را وادار به گناه نمىكند بلكه عامل بازدارنده‌اى نسبت به آينده و عامل اميدوار كننده‌اى نسبت به گناهان گذشته است .\r\nخامسا : رحمت خداوند بىكران است و تنها گناه نابخشودنى شرك است .\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  . « 1 »\r\n« خداوند هرگز شرك را نمىبخشد و پايين‌تر از آن را براى هركس كه بخواهد مىبخشد . »\r\nالبته اگر مشرك در دنيا توفيق توبه يابد ، از عمومات آيات و روايات توبه مستثنى نبوده و اميد به رحمت حق دارد .\r\nپس اگر بيان شفاعت موجب تبليغ گناه گردد ، بايستى بيان رحمت گسترده‌ى خدا در قرآن كريم ، و رحمتى وسعت كلّ شىء و نيز بيان گستره‌ى عظيم براى توبه يغفر الذّنوب جميعا ، نيز همين اثر را بيافريند .\r\n6 - چگونه ممكن است مسلمانى با گناهان عديده وارد بهشت شود و از نعمت‌هاى بهشتى بهره جويد ولى غيرمسلمانى كه هرگز گناهى مرتكب نشده است ، اهل آتش گردد .\r\nدر پاسخ اين شبهه بايد گفت ملاك اصلى در محاسبات قيامت ، عمل صالح نيست بلكه ايمان است ؛ ايمان ، طهارت نفس ايجاد مىكند و عمل صالح اين طهارت را ثابت نگاه مىدارد . بنابراين اگر ايمان محقق شد ، و با اين وصف كارهاى ناشايستى صورت گرفت و اين كارها به صورتى نبود كه ايمان را متزلزل سازد ؛ آن گناهان در آن عقيده نفوذ نكرده و خللى در آن ايجاد نمىنمايد .\r\nديگر اينكه كارهاى نيك ، آنگاه در قيامت مؤثرند كه با نيت الهى و براى خشنودى خدا صورت پذيرد . اعمالى كه با غير اين نيت انجام گيرد ، و يا در مسير\r\n\r\n\r\n","description":"","footnote":"\r\n( 1 ) - نساء ، 48 .\r\n","page_name":" 250 ","page_number":250},
  {"content":"\r\n\r\nدورى از خدا باشد ؛ مشمول پاداش و جزاى نيك نخواهد شد . فراموش نكنيم كه جزادهنده ، خداست و او كارى را مىپذيرد كه براى تقرب به خودش انجام گيرد .\r\nپس اگر ايمان نباشد ، هر كار نيكى ، تأثير مثبت روحانى ايجاد نكرده و تنها مانند كف بر آب است .\r\n7 - شفاعت مشروع ، شفاعتى است كه انسان بگويد خدايا پيامبر را در قيامت شفيع من گردان و حق ندارد بگويد : يا رسول اللّه شفيع من باش ؛ زيرا اين مصداق درخواست از بشر است ؛ و در قرآن ، نكوهش شده است . خداوند در نكوهش مشركان مىفرمايد اينان بتها را شفيع قرار داده‌اند و مىگفتند :  . . . هؤُلاءِ شُفَعاؤُنا عِنْدَ اللَّهِ . .  . « 1 » ؛ لذا خدا مىفرمايد :  . . . فَلا تَدْعُوا مَعَ اللَّهِ أَحَداً  . « 2 »\r\nدر پاسخ اين شبهه نيز مىتوان گفت اولا : شرك دو ركن دارد : اعتقاد به اينكه هستى ، مدبر ديگرى غير از خدا دارد ؛ و بايستى در برابر آن مدبر خضوع شود .\r\nهيچ كدام از اين دو ركن ، در شفاعت وجود ندارد ؛ انسان پيامبر را مدبر هستى نمىداند . و در برابر او به عنوان مدبر هستى خضوع و خشوع نمىكند . شفاعتى كه از آن نهى شده است ، شفاعت در كنار عبوديت است ؛ به اين آيه توجه كنيد :\r\n وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ . .  . « 3 »\r\n« آنها غير از خدا ، چيزهايى را مىپرستند كه نه به آنان زيان مىرساند و نه سودى مىبخشد و مىگويند : اينها شفيعان ما نزد خدا هستند . »\r\nپس آيه‌ى هؤلاء شفعاؤنا عند اللّه ، كه در نكوهش درخواست شفاعت مشركان از بت‌ها نازل شده است ، خواندن كسى را در عرض خدا منع مىكند نه خواندن\r\n\r\n\r\n","description":"","footnote":"\r\n( 1 ) - يونس ، 18 .\r\n( 2 ) - جنّ ، 18 .\r\n( 3 ) - يونس ، 18 .\r\n","page_name":" 251 ","page_number":251},
  {"content":"\r\n\r\nكسى كه او از سوى خدا اجازه دارد .\r\nثانيا : انسان اجتماعى است و از صبح تا شام خواسته‌هايش را صدها تن انجام مىدهند ؛ و خداوند خود به رفع نياز نيازمندان دستور مىدهد . اگر هر نوع درخواستى از هركسى شرك باشد ، پس بايد همه مشرك باشند !\r\nبه بيان ديگر ، دايره‌ى شرك چنان گسترده نيست كه هر اعلام‌نيازى را شامل شود ؛ آرى ، درخواست از هر چيز و كسى در برابر خدا ، شرك خواهد بود .\r\n8 - درخواست شفاعت از مرده باطل است ، چون ميت توان انجام كارى را ندارد .\r\nاين سخن سخيف‌تر از آن است كه مورد بررسى قرار گيرد ؛ زيرا اين ديدگاه ، يك عقيده ماديست و نه اسلامى . انسان مركب از جسم و روح است ؛ جسم اگر برود ، روح الهى او هست و تا زمان معينى كه خدا اراده كند خواهد بود . تمسك مسلمانان به پيامبر ، تمسك به جسم او نيست ؛ به روح اوست كه هم مىبيند و هم مىشنود .\r\n9 - مشمول شدن گنهكاران و ناديده گرفتن بىگناهان ، نوعى بىتوجهى به آنان محسوب مىشود ؛ در حالى كه آنان مىبايست بيش‌تر مورد دلجويى قرار گيرند .\r\nاين شبهه را با تعريفى كه از شفاعت مطرح كرديم پاسخ گفتيم . شفاعت فقط به معناى كاهش بار عذاب يا از ميان رفتن آن نيست تا خاص اهل گناه شود ، بلكه به معناى ارتقا رتبه نيز مىباشد و لذا نيكوكاران نيز مىتوانند از آن بهره برده و موقعيت خود را نزد خداى متعال بالا برند .\r\n10 - اگر كسى شايستگى شفاعت دارد ، چرا خدا مستقيما او را نمىبخشد و چه نيازى است كه خدا شفاعت خود را با واسطه‌ى شافعان انجام دهد ؟\r\nاين ايراد هم صحيح نيست ؛ زيرا كه شفاعت ، دو نعمت از سوى خداست ؛ نعمتى به شفاعت شده ، تا وى از بار گناهانش نجات يابد ؛ و نعمتى به شفاعت كننده ، تا خدا مقام او را در برابر انسانها و در صحنه پراضطراب قيامت به آفريده‌هاى خود نشان دهد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nتوسل\r\nوسيله در لغت ، يعنى چيزى كه موجب رسيدن به مقصد است . مثلا به نردبانى كه موجب بالا رفتن انسان است ، وسيله اطلاق مىشود .\r\n\r\nديدگاه‌ها درباره‌ى توسل\r\nگروه‌هاى مختلف اسلامى ، هركدام ديدگاهى خاص درباره‌ى جايز بودن و نبودن توسل دارند . برخى آن را جايز نمىشمارند و عده‌اى مشروع مىدانند .\r\nمحمد بن عبد الوهاب ، نپذيرفته و مىگويد : وقتى مشركى مىگويد : اولياء خوف و حزنى ندارند ، شفاعت حق است ، پيامبران نزد خدا جايگاهى دارند و . . . و تو نتوانى آن را درك كنى ؛ بگو حرف خدا اين است كه منحرفان ، محكمات را رها كرده و متشابهات را دنبال مىكنند .\r\nان اللّه ذكر فى كتابه ان الذين فى قلوبهم زيغ يتركون المحكم و يتبعون المتشابه . « 1 »\r\nدر برابر اين عقيده ، برجستگان اهل سنت ، توسل را با گستره‌ى تمام پذيرفته‌اند .\r\nشافعى مىگويد :\r\n انّ النبى ذريعتى * هم اليه وسيلتى\r\nارجو بهم اعطى غدا * بيد اليمين صحيفتى \r\n« 2 » « همانا پيامبر وسيله‌ى نجات من است . اميد دارم فردا نامه‌ى كردار مرا به دست راستم بدهد . »\r\nوى مىگويد : انى لا تبرك بابى حنيفه ، واجىء الى قبره فى كل يوم ، فاذا عرضت لى\r\n\r\n\r\n","description":"","footnote":"\r\n( 1 ) - كشف الشبهات محمد بن عبد الوهاب ، ج 1 ، ص 161 .\r\n( 2 ) - الصواعق المحرقة ، ص 180 .\r\n","page_name":" 253 ","page_number":253},
  {"content":"\r\n\r\nحاجة ، صليت ركعتين و جئت الى قبره و سألت اللّه تعالى الحاجة عنده فما تبعد عنى حتى تقضى . « 1 »\r\n« من به ابو حنيفه تبرك مىجويم و هر روز نزد قبر او مىروم . هرگاه خواسته‌اى داشته باشم نزد قبر او مىروم و از خدا حاجت خويش را نزد قبر او مىخواهم ؛ چيزى نمىگذرد خواسته‌ام برآورده مىشود . »\r\nابو على خلال ، از علماى حنبلى مىگويد : ما همّنى امر فقصدت قبر موسى بن جعفر فتوسلت به الّا سهّل اللّه تعالى لى ما أحب . « 2 »\r\n« هيچ كار سختى براى من پيش نيامده كه آهنگ قبر موسى بن جعفر كنم ، مگر اينكه خداى متعال آنچه را كه دوست دارم برايم آسان مىكند . »\r\nشافعى نيز خبر از قبرى داده است كه يكى از فرزندان على بن ابى طالب در آن‌جا مدفون است و مردم به زيارت آن تبرك مىجويند و نيازمندان براى برآورده شدن حاجت خود از سوى خدا ، به آن مكان متوجه مىشوند . « 3 »\r\nسمعانى در « الانساب » از ابو الحسن عبد اللّه بن محمد نقل مىكند كه در هيچ گرفتارى نيفتادم و هيچ موضوع مهمى براى من پيش نيامد ، مگر اينكه نزد قبر ابو وليد قرشى رفته و به او به سوى خدا توسل جسته‌ام و خدا خواسته‌ام را اجابت نموده است . « 4 »\r\nابو وليد قرشى از فقهاى متوفى 349 است . « 5 »\r\nابن تيميه نظر صريحى ندارد . در كتابش « التوسل و الوسيلة » گاه از جواز توسل مىگويد و شاهد براى آن اقامه مىكند و گاه منع مىنمايد . وى در جايى از كتاب\r\n\r\n\r\n","description":"","footnote":"\r\n( 1 ) - تاريخ بغداد ، ج 1 ، ص 135 .\r\n( 2 ) - تاريخ بغداد ، ج 1 ، ص 133 .\r\n( 3 ) - تاريخ بغداد ، ج 1 ، ص 135 .\r\n( 4 ) - الانساب سمعانى ، ج 4 ، ص 471 .\r\n( 5 ) - ر . ك : الانساب ، ج 4 ، ص 471 .\r\n","page_name":" 254 ","page_number":254},
  {"content":"\r\n\r\nخود مىگويد : « توسل به طاعت پيامبر و ايمان به او و نيز توسل به دعا پيامبر در زمان زندگى و مرگ او جايز است ولى توسل به او پس از مرگ جايز نيست . » « 1 »\r\nعلماى شيعه نيز همگى قائل به جواز توسل به بندگان شايسته خدا هستند .\r\n\r\nتوسل در قرآن\r\nدر قرآن كريم بارها خبر از توسل و نيز جواز توسل داده شده است از جمله :\r\n1 - مردم زمان عيسى عليه السّلام درباره‌ى درمان بيماريهاى خود به ايشان متوسل مىشدند . خداوند از اين توسل به اين صورت ياد مىكند :\r\n . . . وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ . .  . « 2 »\r\n« كور مادرزاد و مبتلايان به برص را بهبودى مىبخشم ، و مردگان را به اذن خدا زنده مىكنم . »\r\n2 - فرزندان يعقوب عليه السّلام پس از فاش شدن آنچه در حقّ يوسف عليه السّلام روا داشتند ، به پدر خود متوسل شدند تا براى آنان درخواست آمرزش كند و پدر نيز چنين كرد .\r\n  قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا خاطِئِينَ * قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ   . « 3 »\r\n« گفتند : پدر از خدا آمرزش گناهان ما را بخواه ، كه ما خطاكار بوديم . گفت : به زودى براى شما از پروردگارم آمرزش مىطلبم كه او آمرزنده و مهربان است . »\r\n3 - مسلمانان گاهى حضور پيامبر مىرسيدند و از وى درخواست آمرزش مىكردند و خداوند از پذيرفته شدن استغفار پيامبر براى آنها خبر مىدهد .\r\n . . . وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ \r\n\r\n\r\n","description":"","footnote":"\r\n( 1 ) - ر . ك : التوسل و الوسيلة ابن تيمية ، ج 1 ، ص 5 به بعد .\r\n( 2 ) - آل عمران ، 49 .\r\n( 3 ) - يوسف ، 97 و 98 .\r\n","page_name":" 255 ","page_number":255},
  {"content":"\r\n\r\n تَوَّاباً رَحِيماً  . « 1 »\r\n« . . . و اگر اين مخالفان ، هنگامى كه به خود ستم مىكردند ، نزد تو مىآمدند و از خدا درخواست آمرزش مىكردند ، و پيامبر هم براى آنان درخواست آمرزش مىكرد ، خدا را توبه‌پذير و مهربان مىيافتند . »\r\nپس توسل در قرآن امرى مفروغ عنه است .\r\nعلاوه اينكه خداوند به صراحت مىفرمايد براى تقرب به خداوند در پى وسيله‌اى باشيد .\r\n يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ  . « 2 »\r\n« اى مؤمنان ! پرهيزكارى پيشه كنيد و وسيله‌اى براى نزديكى به خدا برگزينيد و در راه او جهاد كنيد ، باشد كه رستگار شويد . »\r\nدر آيه‌ى زير نيز نزديكى به خدا با يارىگيرى از نزديك‌ترين وسيله ، ستايش شده است .\r\n أُولئِكَ الَّذِينَ يَدْعُونَ يَبْتَغُونَ إِلى رَبِّهِمُ الْوَسِيلَةَ أَيُّهُمْ أَقْرَبُ . .  . « 3 »\r\n« آنان كسانى را مىخوانند كه خود وسيله‌اى براى تقرب به پروردگارشان مىجويند ، وسيله‌اى هرچه نزديك‌تر . »\r\nپس مطابق اين آيات شريفه ، وسيله قرار دادن انسان صاحب قدر و منزلتى نزد خداوند و براى تقرب به او ، نه تنها ممنوع نيست ، بلكه مقتضاى فرمان خداوند است .\r\n\r\n\r\n","description":"","footnote":"\r\n( 1 ) - نساء ، 64 .\r\n( 2 ) - مايدة ، 35 .\r\n( 3 ) - اسراء ، 57 .\r\n","page_name":" 256 ","page_number":256},
  {"content":"\r\n\r\n\r\nتوسل به چه و كه ؟\r\nتوسل بايد به چيزى يا كسى صورت گيرد كه نزد خدا داراى جايگاه والائى باشد . در قرآن كريم ، توسل به امور زير مطرح شده است . از اين موارد هم كسانى كه توسل به آنان مشروع است ، روشن مىگردد و هم اينكه توسل در قرآن كريم ، امرى آشكار محسوب شده است .\r\n\r\n1 - نامهاى خداوند\r\nخدا فرمان داده است كه وى را به نامهاى ويژه‌اش بخوانند .\r\n وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ  . « 1 »\r\n« و براى خدا ، نام‌هاى نيك است ، خدا را با آنها بخوانيد ؛ و كسانى را كه نام‌هاى خدا را تحريف مىكنند ، رها سازيد . آنها به زودى جزاى اعمالى را كه انجام مىدادند ، مىبينند . »\r\n\r\n2 - اعمال نيك\r\nزمانى كه ابراهيم عليه السّلام خانه خدا را بنا كرد ، از خدا خواست اين عمل را از او بپذيرد و سپس درخواست آمرزش كرد .\r\n  وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ * رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ   . « 2 »\r\n« و به ياد آوريد هنگامى كه ابراهيم و اسماعيل پايه‌هاى خانه كعبه را بالا مىبردند : و مىگفتند : پروردگارا از ما بپذير كه تو شنوا و دانايى . پروردگارا ما را تسليم فرمان خود قرار ده و از دودمان ما امتى كه تسليم فرمانت باشند به وجود آور ؛ و طرز عبادتمان را به ما نشان ده و توبه ما را بپذير كه تو ، توبه‌پذير و مهربانى . »\r\n\r\n\r\n","description":"","footnote":"\r\n( 1 ) - اعراف ، 180 .\r\n( 2 ) - بقرة ، 127 و 128 .\r\n","page_name":" 257 ","page_number":257},
  {"content":"\r\n\r\n\r\n3 - دعاى پيامبر\r\nخداوند درخواست آمرزش براى مردم از سوى پيامبر را مطرح كرده و به پيامبرش فرمان مىدهد كه براى مؤمنان درخواست آمرزش نمايد . بىشك درخواست آمرزش پيامبر كه به فرمان خدا انجام گيرد ، بايستى پذيرفته شود .\r\n وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  . « 1 »\r\n« ما هيچ پيامبرى را نفرستاديم مگر براى اين‌كه به فرمان خدا ، از وى اطاعت شود ؛ و اگر اين مخالفان ، هنگامى كه به خود ستم مىكردند ، نزد تو مىآمدند ، و از خدا درخواست آمرزش مىكردند و پيامبر هم براى آنها درخواست آمرزش مىكرد ، خدا را توبه‌پذير و مهربان مىيافتند . »\r\nهمچنين خداى متعال منافقان را براى اينكه درخواست آمرزش از پيامبر نمىنمايند ، نكوهش مىكند .\r\n وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَ رَأَيْتَهُمْ يَصُدُّونَ وَ هُمْ مُسْتَكْبِرُونَ  . « 2 »\r\n« هنگامى كه به آنان گفته شود بياييد تا رسول خدا براى شما درخواست آمرزش كند .\r\nسرهاى خود را تكان مىدهند ، و آنها را مىبينى كه از سخنان تو روى گردانيده و تكبر مىورزند . »\r\n\r\nتوسل در روايات\r\nدر روايات اسلامى ، و بويژه احاديث نقل شده از سوى اهل سنت ، موارد عديده‌اى مىتوان يافت كه مسلمانان به پيامبر خدا استغاثه نموده و از او براى رفع مشكل خود مدد خواسته‌اند و پيامبر واسطه ميان آنها و خدا گشته و خداى متعال به\r\n\r\n\r\n","description":"","footnote":"\r\n( 1 ) - نساء ، 64 .\r\n( 2 ) - منافقون ، 5 .\r\n","page_name":" 258 ","page_number":258},
  {"content":"\r\n\r\nاحترام پيامبرش نياز موردنظر را برآورده كرده است .\r\nدر اين بخش از بحث ، به برخى از اين موارد اشاره مىشود :\r\nعثمان بن حنيف مىگويد : مردى نابينا حضور پيامبر خدا آمد و گفت : از خدا بخواه كه مرا بينايى دهد . پيامبر فرمود : اگر بخواهى تأخير اندازم براى تو بهتر است و اگر بخواهى از خدا براى تو دعا كنم . عرض كرد : برايم دعا كن . فرمود : برو وضويى نيك بگير و دو ركعت نماز بخوان و چنين دعا كن :\r\nاللهم انى اسئلك و اتوجه اليك بمحمد ( بنبيك ) نبى الرحمة ، يا محمد انى ( قد ) توجهت بك الى ربى فى حاجتى هذه لتقضى ، اللهم فشفّعه فىّ . « 1 »\r\n« خدايا ، من به حقّ پيامبر رحمت ، محمد ، از تو مىخواهم و به تو روى مىآورم ؛ اى محمد ! من در برآورده شدن اين خواسته‌ام با كمك تو به سوى خدا روى آورده‌ام تا اجابت شود ، خدايا پيامبر را واسطه‌ى حاجت من قرار ده . »\r\nخداوند نور چشم او را بازگرداند .\r\nاين حديث را ابن تيميه از طرق مختلف نقل نموده و آن را صحيحه شمرده است . « 2 »\r\nابن عساكر حديث را حسنه خوانده است . « 3 »\r\n\r\nتوسل به مردگان\r\nابن تيميه مىگويد : توسل به مردگان جايز نيست ؛ زيرا آنان توان پاسخ‌گويى ندارند و خداوند منع كرده كه انسان كسى را بخواند كه نتواند پاسخ گويد . وى به آيه‌ى 14 فاطر استناد كرده است :\r\n\r\n\r\n","description":"","footnote":"\r\n( 1 ) - سنن ابن ماجة ، ج 1 ، ص 441 ؛ مسند احمد ، ج 4 ، ص 138 ؛ سنن الكبرى نسايى ، ج 6 ، ص 169 ؛ المستدرك على الصحيحين ، ج 1 ، ص 313 و 526 ؛ اسد الغابء ، ج 3 ، ص 371 ؛ جامع الصغير ، ج 1 ، ص 227 ؛ كنز العمال ، ج 6 ، ص 521 ، ش 16816 .\r\n( 2 ) - التوسل و الوسيلة ابن تيمية ، ج 1 ، ص 93 .\r\n( 3 ) - الاربعين البلدانية ، ص 85 .\r\n","page_name":" 259 ","page_number":259},
  {"content":"\r\n\r\n إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ . .  .\r\n« اگر آنها را بخوانيد صداى شما را نمىشنوند ، و اگر بشنوند به شما پاسخ نمىگويند . . . »\r\nايشان مىافزايد : علاوه اينكه برخى از بتهايى كه مورد خطاب مشركان بود ، شياطين بودند و آنها مىشنيدند ؛ پس اگر انسان مرده‌اى را بخواند ، حال او از آن مشركان بدتر است . « 1 »\r\nاز اين فكر جاهلانه بايد گذشت ، تشبيه توجه انسان به روح بنده‌اى از بندگان خدا ، به درخواست از بت و حتى بدتر دانستن از آن ، حكايت از تنگ‌نظرى ابن تيميه مىكند ؛ زيرا به تصريح آيات متعددى از قرآن ، انسان‌ها پس از مرگ معدوم نيستند و زندگى خاص خود دارند و زندگى برزخى آنان قابل انكار نيست .\r\nپيامبر به تصريح قرآن كه خطاب آن براى همه‌ى مخاطبان اوليه و غير آنان است ، شاهد كارهاى انسان‌ها است و اين نه منحصر در او ، بلكه ويژگى عالم برزخ مىباشد كه هرچند نشئه‌اى از زندگى دنيا است ولى فراتر از اين عالم است .\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  . « 2 »\r\n« و بگو هر كارى كنيد ، خدا آن را مىبيند و هم رسول و مؤمنان بر آن آگاه مىشوند ؛ آنگاه به سوى خدايى كه داناى عوالم غيب و شهود است ، باز خواهيد گشت تا آنچه انجام داده‌ايد ، به شما خبر دهند . »\r\nثانيا : اخبار زيادى بر جواز سخن گفتن با مردگان وارد شده است كه از جمله‌ى آنها :\r\n1 - پيامبر خدا پس از جنگ بدر ، بر سر چاه « بدر » كه كشته‌هاى مشركان در آن بودند رفت و كشته‌هايى چون عتبة بن ربيعة ، شيبة بن ربيعة ، امية بن خلف ، ابا جهل\r\n\r\n\r\n","description":"","footnote":"\r\n( 1 ) - منهاج السنة ، ابن تيمية ، ج 1 ، ص 46 .\r\n( 2 ) - توبه ، 105 .\r\n","page_name":" 260 ","page_number":260},
  {"content":"\r\n\r\nبن هشام و . . . را خطاب كرد و فرمود :\r\nيا اهل القليب ، هل وجدتم ما وعدكم ربّكم حقّا ؟ فانى قد وجدت ما وعدنى ( ربى ) حقّا .\r\n« اى ساكنان چاه ! آيا وعده‌ى الهى را درست يافتيد ؟ من وعده‌ى پروردگارم را درست يافتم . »\r\nيكى از اصحاب كه به نقل برخى از محدثان ، عمر بوده است ؛ گفت : اينها مردار هستند ؟ آيا با مردار حرف مىزنى ؟ پيامبر در پاسخ او فرمود : ما انتم باسمع لما قلت منهم ( و لكنهم لا يستطيعون ان يجيبونى ) . « 1 »\r\n« تو از آنان شنواتر نيستى ؛ آنان توان ندارند پاسخ گويند . »\r\n2 - ابو هريره آورده است كه پيامبر فرمود : ما من احد يسلّم علىّ ( عند قبرى ) الا ردّ اللّه علىّ روحى حتى اردّ عليه السلام . « 2 »\r\n« كسى نيست كه نزد قبرم به من سلام گويد ، مگر اينكه خدا آن را به روح من مىرساند تا پاسخش دهم . »\r\n3 - نيز پيامبر فرموده است : من زارنى بعد موتى فكانما زارنى فى حياتى . « 3 »\r\n« كسى كه پس از مرگم مرا زيارت كند ، مانند اين است كه در زمان زندگى مرا زيارت كند . »\r\n4 - همچنين فرموده است : من زار قبرى بعد وفاتى ، كمن زارنى فى حياتى . « 4 »\r\n« كسى كه پس از مرگم قبر مرا زيارت كند ، مانند اين است كه در زمان زندگى مرا زيارت كند . »\r\nروش دائمى مسلمانان نيز ، توسل به ارواح پاك برگزيدگان خدا بوده است .\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 101 ؛ المستدرك على الصحيحين ، ج 3 ، ص 224 .\r\n( 2 ) - مغنى ابنى قدامة ، ج 3 ، ص 588 ؛ مسند احمد ، ج 2 ، ص 527 ؛ سنن ابى داوود سجستانى ، ج 1 ، ص 453 ؛ سنن الكبرى بيهقى ، ج 5 ، ص 245 ؛ فتح البارى ، ج 6 ، ص 352 .\r\n( 3 ) - سنن دارالقطنى ، ج 2 ، ص 244 ؛ كنز العمال ، ج 5 ، ص 135 ، ش 12368 و ش 12372 ؛ جامع الصغير ، ج 2 ، ص 594 .\r\n( 4 ) - معجم الكبير طبرانى ، ج 12 ، ص 310 .\r\n","page_name":" 261 ","page_number":261},
  {"content":"\r\n\r\nآمده است كه پس از ارتحال رسول خدا ، على نزد جسد او آمد و كفن را از روى چهره‌ى مباركشان برداشت و ضمن توصيفى زيبا از زحمتهاى گذشته پيامبر ، گفت :\r\nبابى انت و امى اذكرنا عند ربك و اجعلنا من همك . « 1 »\r\n« پدر و مادرم فدايت باد ! ما را نزد پروردگارت ياد نما و از جمله مقاصد خود شمار ، ( از ياد نبر ) . »\r\nابن عساكر و ابن جوزى از محمد بن حرب هلالى آورده‌اند كه باديه‌نشينى پس از درگذشت پيامبر آمد و خود را بر قبر وى انداخت و خاك قبر را بر سرش مىريخت و گفت : اى رسول خدا ! گفتى و گوش كردم كه از خداى سبحان و از آنچه نازل شده اين است كه  وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ . .  . « 2 » ؛ اكنون من به خود ستم كردم و آمده‌ام تا برايم درخواست آمرزش كنى ؛ وى رفت .\r\nهلالى مىگويد : من به خواب رفتم . پيامبر خدا به خوابم آمد و فرمود : آن مرد را پيدا كن و به او بگو : خدا به جهت شفاعت من ، او را بخشيد . الحق الرجل و بشّره بانّ اللّه غفر له بشفاعتى . من بيدار شدم ولى هرچه تلاش كردم ، آن شخص را نيافتم . « 3 »\r\n\r\n\r\n","description":"","footnote":"\r\n( 1 ) - تمهيد ابن عبد البر ، ج 2 ، ص 162 .\r\n( 2 ) - نساء ، 64 .\r\n( 3 ) - وفاء الوفاء سمهودى ، ج 4 ، ص 1361 .\r\n","page_name":" 262 ","page_number":262},
  {"content":"\r\n\r\n\r\nتبرك\r\nتبرك جستن به برخى انسان‌هاى شايسته و آثار آنان ، به نظر برخى شرك شمرده شده است . ناصر بن عبد الرحمن بن محمد الجديع مىگويد : دليلى بر جايز بودن استحباب تبرك نيست ؛ ثانيا از كسى از اصحاب نقل نشده كه به جاى نشستن پيامبر ، تبرك جسته باشند در حالى كه آنان پيامبر را از ما بيش‌تر دوست مىداشتند .\r\nبرخى نيز تبرك به پيامبر را به تبرك جستن مشركان به بتها تشبيه كرده‌اند .\r\nشاطبى به بيان دو وجه مىپردازد و مىگويد : وجه اول اين است كه تبرك ، اختصاص به پيامبر دارد ؛ و وجه دوم آن‌كه تبرك ، مختص به پيامبر نباشد ؛ ولى اصحاب تنها از آن جهت آن را ترك گفته‌اند تا مبادا سنت شود . سپس مىگويد وجه دوم بهتر است ، چون دليلى بر اختصاص نيست ؛ و وجه اول اولى است چون اگر تشريع شود ، برخى تبرك به غير پيامبر مىنمايند . « 1 »\r\nاين اعتقاد درست نيست ؛ زيرا تمسك جاهليت به بت ، با تبرك جستن به آثار پيامبر قابل مقايسه نيست . جاهل عربى ، بت را فاعل مىدانست و يا شريك در فاعليت مىشمرد ؛ او معتقد به قيامت نبود ؛ وى تصور مىكرد بت سود و زيان مىرساند و . . . مسلمانان ، خدا را فاعل مايشا مىدانند ؛ معتقد به رستاخيز هستند ؛ آنان تنها به آثار پيامبرشان از آن جهت كه پيامبر از سوى خداست و احترام او در زمان حيات و پس از آن لازم است ، توجه مىكنند .\r\nآنچه در كلام جديع آمد نيز مخدوش است ؛ زيرا دستور به عدم ، دلالت بر منع مىكند نه عدم دستور ، چون اصل در اشياء اباحه است نه منع و حرمت . ثانيا : در\r\n\r\n\r\n","description":"","footnote":"\r\n( 1 ) - الاعتصام ، ج 2 ، ص 9 .\r\n","page_name":" 263 ","page_number":263},
  {"content":"\r\n\r\nهمين مجموعه ، نشانه‌هاى تاريخى تبرك جستن اصحاب و تابعان به پيامبر و آثار وى و نيز آثار او پس از درگذشت خواهد آمد . همچنين نشانه‌هاى تاريخى زيادى بر تبرك جستن اصحاب از يكديگر مطرح خواهد شد و نادرستى آنچه را كه شاطبى گفته بود ، با ذكر نشانه‌هاى محكم در كتابهاى اهل سنت ، معلوم خواهد شد . و البته پيش از ورود به بحث لازم است به معناى لغوى و اصطلاحى تبرك اشاره شود .\r\n\r\nمعناى بركت\r\nبركت در لغت به معناى فراوانى و فراخ است ، چه فراوانى مادى و چه معنوى ، فراوانى مادى ، يعنى استفاده‌ى بهينه از چيزى . چيز مبارك ، يعنى چيزى كه از آن استفاده‌ى بهينه شود . مثلا غذاى مبارك ، يعنى غذايى كه دور ريخته نشده و اشخاص موردنظر آن را مصرف كرده‌اند و در جسم انسان نقصانى ايجاد نكرده و بدن نهايت انرژى را از آن دريافت كرده و نيز پىآمد منفى در قيامت به دنبال نداشته باشد . بركت در عمر نيز به معناى بيش‌ترين و بهترين استفاده‌ى از عمر است .\r\nمشتقات بركة ، در قرآن بارها به كار رفته است ، در نمونه‌هاى زير ، برخى اشخاص مبارك شمرده شده‌اند .\r\n1 - عيسى عليه السّلام :  وَ جَعَلَنِي مُبارَكاً أَيْنَ ما كُنْتُ . .  . « 1 »\r\n« و هر كجا باشم مرا وجودى فرخنده ساخته . . . »\r\n2 - موسى عليه السّلام و فرشتگان :  . . . نُودِيَ أَنْ بُورِكَ مَنْ فِي النَّارِ وَ مَنْ حَوْلَها . .  . « 2 »\r\n« . . . ندايى برخاست كه مبارك باد كسى كه در آتش است و كسى كه در اطراف آن است ( فرشتگان و موسى ) . . . »\r\n3 - خانه‌ى خدا :  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ  . « 3 »\r\n\r\n\r\n","description":"","footnote":"\r\n( 1 ) - مريم ، 31 .\r\n( 2 ) - نمل ، 8 .\r\n( 3 ) - آل عمران ، 96 .\r\n","page_name":" 264 ","page_number":264},
  {"content":"\r\n\r\n« نخستين خانه‌اى كه براى مردم مقرر شد همان است كه در « مكه » قرار دارد و پر بركت و مايه هدايت جهانيان است . »\r\nدر آيات زير نيز اماكنى مبارك شمرده شده است .\r\n1 - كوه‌ها :  وَ جَعَلَ فِيها رَواسِيَ مِنْ فَوْقِها وَ بارَكَ فِيها . .  . « 1 »\r\n« او در زمين كوههاى استوارى قرار داد و بركاتى در آن آفريد . . . »\r\n2 - اطراف مسجد الاقصى :   . . . الْمَسْجِدِ الْأَقْصَى الَّذِي بارَكْنا حَوْلَهُ . .   . « 2 »\r\n« . . . مسجد اقصى كه پيرامونش را پر بركت ساخته‌ايم . . . »\r\n3 - مكان نجات لوط عليه السّلام :  وَ نَجَّيْناهُ وَ لُوطاً إِلَى الْأَرْضِ الَّتِي بارَكْنا فِيها لِلْعالَمِينَ  . « 3 » « و او - ابراهيم - و لوط را به سرزمينى برديم كه آن را براى جهانيان پربركت ساختيم . »\r\n4 - و . . .\r\nاين واژه ، گاه صفت قرآن نيز شده است :\r\n1 -  وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ . .  . « 4 »\r\n« و اين كتابى است كه ما آن را نازل كرديم ؛ كتابى است مبارك كه آنچه را پيش از آن آمده تصديق مىكند . »\r\n2 -  وَ هذا ذِكْرٌ مُبارَكٌ . .  . « 5 »\r\n« و اين ( قرآن ) ، ذكر مباركى است . »\r\n3 -  كِتابٌ أَنْزَلْناهُ إِلَيْكَ مُبارَكٌ  . « 6 »\r\n« اين كتابى است مبارك كه بر تو نازل كرده‌ايم . »\r\n\r\n\r\n","description":"","footnote":"\r\n( 1 ) - فصلت ، 10 .\r\n( 2 ) - اسراء ، 1 .\r\n( 3 ) - انبياء ، 71 .\r\n( 4 ) - انعام ، 92 .\r\n( 5 ) - انبياء ، 50 .\r\n( 6 ) - ص ، 29 .\r\n","page_name":" 265 ","page_number":265},
  {"content":"\r\n\r\nمخلوقات ديگر خدا نيز به صفت متبرك توصيف شده‌اند :\r\n\r\n1 - درخت مبارك\r\n . . . كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ . .  . « 1 »\r\n« . . . همچون يك ستاره‌ى فروزان ، اين چراغ با روغنى افروخته مىشود كه از درخت پربركت زيتون گرفته شده است . »\r\n\r\n2 - بقعه مبارك\r\n فَلَمَّا أَتاها نُودِيَ مِنْ شاطِئِ الْوادِ الْأَيْمَنِ فِي الْبُقْعَةِ الْمُبارَكَةِ مِنَ الشَّجَرَةِ  . « 2 »\r\n« هنگامى كه به سراغ آتش آمد ، از كرانه راست دره در آن سرزمين پربركت از ميان درخت ندا داده شد . »\r\n\r\n3 - آب مبارك\r\n وَ نَزَّلْنا مِنَ السَّماءِ ماءً مُبارَكاً فَأَنْبَتْنا بِهِ جَنَّاتٍ وَ حَبَّ الْحَصِيدِ  . « 3 »\r\n« و از آسمان ، آبى پربركت نازل كرديم و به وسيله آن باغ‌ها و دانه‌هايى را كه درو مىكنند ، رويانديم . »\r\n\r\n4 - شب مبارك\r\n إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ  . « 4 »\r\n« ما ( قرآن ) را در شبى پربركت نازل كرديم ، ما همواره انذاركننده بوده‌ايم . »\r\nدر اديان گذشته نيز متبرك بودن انسان‌ها ، اشيا و . . . وجود داشته است . با نگاهى گذرا به زندگى مردمان گذشته ، درمىيابيم كه آنان به چيزهايى نظر خاص داشته و از آن بهره‌ى ويژه برده‌اند . پيراهن يوسف عليه السّلام كه توان بازگرداندن بينايى براى\r\n\r\n\r\n","description":"","footnote":"\r\n( 1 ) - نور ، 35 .\r\n( 2 ) - قصص ، 30 .\r\n( 3 ) - ق ، 9 .\r\n( 4 ) - دخان ، 3 .\r\n","page_name":" 266 ","page_number":266},
  {"content":"\r\n\r\nيعقوب عليه السّلام داشت و نيز تابوت عهد بنى اسراييل كه به فرمان خدا و به دست موسى عليه السّلام ساخته شد و او هنگام وفاتش برخى از الواح تورات و آيات نبوت و زره خود را در آن نهاده و آن را نزد جانشين خويش ، يوشع بن نون گذارده بود و . . . از اين موارد است . بنى اسراييل اين تابوت را مبارك مىدانستند و با آن آرامش مىيافتند .\r\n . . . إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ تَحْمِلُهُ الْمَلائِكَةُ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ  . « 1 »\r\n« . . . نشانه‌ى حكومت او ، اين است كه صندوق عهد به سوى شما خواهد آمد . همان صندوقى كه در آن ، آرامشى از پروردگار شما ، و يادگارهاى خاندان موسى و هارون قرار دارد ، در حالى كه فرشتگان ، آن را حمل مىكنند . در اين موضوع ، نشانه‌اى روشن براى شماست ، اگر ايمان داشته باشيد . »\r\nتاكنون بحث لغوى و كاربردهاى قرآنى و تاريخچه‌اى از تبرك در ميان ملل ، بيان شد كه خود دليلى بر صحت تبرك است . آنچه در اينجا دنبال مىشود ، نگرشى در روش مسلمانان از آغاز تاكنون ، بويژه در آغاز اسلام است تا پندار منع تبرك بررسى شود .\r\n\r\nتبرك در روش مسلمانان\r\nبنابر مستندات تاريخى ، ياران پيامبر ، كودكان خود را با اذان و اقامه وى ، متبرك مىكردند ؛ و خود با لمس بدن او ، بوسيدن دستمالش ، دست كشيدن به منبر وى ، استفاده از اضافى آب وضو و آب نوشيدنى ، برداشتن مو و ناخن پيامبر و . . . تبرك مىجستند .\r\n\r\nكودكان\r\nاز عايشه نقل شده كه مردم ، نوزادان خود را براى تبرك نزد پيامبر مىآوردند و ايشان به كام آنها چيزى مىريخت و متبرك مىنمود . عبد الرحمن بن عوف مىگويد :\r\n\r\n\r\n","description":"","footnote":"\r\n( 1 ) - بقرة ، 248 .\r\n","page_name":" 267 ","page_number":267},
  {"content":"\r\n\r\nما كان يولد ( لا يولد ) لاحد مولود الا اتى به النبى فدعا له . « 1 »\r\n« براى هيچ‌كس فرزندى به دنيا نيامد مگر اينكه آن را نزد پيامبر مىآورد و ايشان براى او دعا مىكرد . »\r\n\r\nمو\r\nنشانه‌هاى تاريخى فراوانى هست كه مردم منتظر اصلاح سر و صورت پيامبر خدا مىشدند و موهاى او را براى تبرك برمىداشتند . « 2 »\r\nانس مىگويد : رسول خدا را ديدم كه آرايشگر ، مشغول اصلاح سر او بود ؛ اصحاب هم گرد او بودند و هر مويى كه مىافتاد ، در دست كسى بود .\r\nرايت رسول اللّه و الحلاق يحلقه و ( قد ) اطاف به اصحابه ما يريدون ان تقع شعرة الا فى يد رجل . « 3 »\r\n\r\nآب وضو\r\nابى جحيفه مىگويد : « روزى خدمت پيامبر رسيدم . وى مشغول وضو بود و عده‌اى كنار او بودند و آب وضويش را مىگرفتند و به خود مىزدند ؛ هركس كه چيزى نمىيافت ، از رطوبت دست اطرافيانش بهره مىبرد . » « 4 »\r\nجنب‌وجوش اصحاب براى گرفتن آب وضوى پيامبر بسيار جدى بود . « طبقات كبرى » مىنويسد : « پيامبر از چاه بضاعه وضو مىگرفت ، و از آب آن مىنوشيد ؛ پس از آن هركس بيمار مىشد ، به او مىگفتند كه با آب چاه بضاعه او را شستشو دهيد .\r\nچنين مىكردند و بيمار بهبود مىيافت . » « 5 »\r\nجابر بن عبد اللّه انصارى مىگويد : « بيمار بودم ؛ پيامبر به عيادتم آمد ، وضو گرفت\r\n\r\n\r\n","description":"","footnote":"\r\n( 1 ) - الاصابة فى تميز الصحابة ، ج 1 ، ص 156 ؛ المستدرك على الصحيحين ، ج 4 ، ص 479 .\r\n( 2 ) - فتح البارى ، ج 11 ، ص 59 .\r\n( 3 ) - شرح صحيح مسلم ، ج 15 ، ص 83 ؛ مسند احمد ، ج 3 ، ص 133 .\r\n( 4 ) - فتح البارى ، ج 1 ، ص 474 ؛ طبقات الكبرى ، ج 1 ، ص 114 ؛ الاعتصام ، ج 2 ، ص 8 .\r\n( 5 ) - طبقات الكبرى ، ج 1 ، ص 505 .\r\n","page_name":" 268 ","page_number":268},
  {"content":"\r\n\r\nو اضافى آب وضو را بر من ريخت ، من بهبودى يافتم . » « 1 »\r\n\r\nاضافى آب و غذا\r\nسهل بن سعد نقل مىكند كه پيامبر به سقيفه‌ى بنى ساعده آمد و از وى نوشيدنى خواست ؛ سهل اضافى ظرف او را نوشيد . « 2 »\r\nاين كار ، براى اصحاب ، عادى شده بود . به‌طورى كه اضافى آبى كه پيامبر از زمزم مىگرفت و مىنوشيد ، مىخوردند و به صورت مىپاشيدند . « 3 »\r\nهنگام ورود پيامبر به « مدينه » و وارد شدن بر ابو ايوب انصارى ، ايشان مىگويد :\r\nاضافى شام پيامبر را من و ام ايوب مىخورديم . « 4 »\r\nام عامر نيز مىگويد : « پيامبر و عده‌اى از اصحاب به خانه‌ى ما آمدند . پس از صرف غذا ، من با اضافى آب بركت مىجستم و بيمار را شفا مىدادم . » « 5 »\r\n\r\nخاك\r\nتبرك جستن به خاك نيز از روش پيامبر ، كاملا استفاده مىشود ؛ وى درباره‌ى خاك « مدينه » مىفرمايد : خاك « مدينه » شفاى بيمارى جذام است .\r\nغبار المدينة شفاء من الجذام . « 6 »\r\nو در روايت ديگرى مىفرمايد : خاك « مدينه » شفاى هر بيمارى است .\r\nترابها شفاء من كل داء . « 7 »\r\n\r\n\r\n","description":"","footnote":"\r\n( 1 ) - صحيح بخارى ، ج 8 ، ص 2 .\r\n( 2 ) - صحيح بخارى ، ج 6 ، ص 252 ؛ صحيح مسلم ، ج 6 ، ص 103 .\r\n( 3 ) - الاصابة فى تميز الصحابة ، ج 5 ، ص 276 ؛ اسد الغابة ، ج 4 ، ص 176 .\r\n( 4 ) - السيرة النبوية ، ج 2 ، ص 345 .\r\n( 5 ) - تاريخ مدينة دمشق ، ج 69 ، ص 37 .\r\n( 6 ) - جامع الصغير سيوطى ، ج 2 ، ص 197 .\r\n( 7 ) - سبل الهدى و الرشاد صالحى شامى ، ج 3 ، ص 289 .\r\n","page_name":" 269 ","page_number":269},
  {"content":"\r\n\r\n\r\nپس از ارتحال\r\nتبرك جستن به پيامبر ، خاص زمان ايشان نبود ؛ بلكه پس از درگذشت وى هم ادامه داشت . اصحاب هرچه از وى مانده بود ، نگهدارى مىكردند و براى خود افتخار مىدانستند .\r\nگفته شده عصاى پيامبر نزد عبد اللّه بن انيس بود ، وى آن را در كنار شمشير خود مىگذاشت و هنگام مرگش وصيت كرد با وى دفن شود . « 1 »\r\nهمچنين آمده است : « عبد اللّه بن عمر دست بر منبر پيامبر مىكشيد و بر صورت خود مىماليد . » « 2 »\r\nكعب بن زهير ، رواندازى از رسول خدا داشت . معاويه مىخواست آن را از وى به ده هزار درهم خريدارى كند و وى خوددارى مىكرد . وقتى از دنيا رفت ؛ معاويه آن را از ورثه‌اش به بيست هزار درهم خريدارى كرد . « 3 » اين روانداز دست به دست ميان خلفا مىگشت . گفته‌اند سفاح عباسى آن را به 300 دينار خريد . « 4 »\r\nگفته شده ، معاويه هنگام احتضار وصيت كرد در پيراهن رسول خدا و عبا و رداى او و نيز با مقدارى از موى سر و محاسن وى دفن شود . « 5 »\r\nعمر بن عبد العزيز نيز وصيت كرد مو و ناخن پيامبر را كه تهيه كرده بود ؛ در كفن او گذاشته و با وى دفن شود . « 6 »\r\nدر كفتن انس بن مالك نيز مويى از رسول خدا گذاشته بودند . « 7 »\r\n\r\n\r\n","description":"","footnote":"\r\n( 1 ) - البداية و النهاية ، ج 4 ، ص 16 .\r\n( 2 ) - طبقات الكبرى ، ج 1 ، ص 254 .\r\n( 3 ) - السيرة الحلبية ، ج 3 ، ص 241 .\r\n( 4 ) - السيرة الحلبية ، ج 3 ، ص 241 .\r\n( 5 ) - تاريخ مدينة دمشق ، ج 59 ، ص 229 .\r\n( 6 ) - طبقات الكبرى ، ج 5 ، ص 406 .\r\n( 7 ) - طبقات الكبرى ، ج 7 ، ص 25 ، سيرة الاعلام النبلاء ، ج 5 ، ص 143 .\r\n","page_name":" 270 ","page_number":270},
  {"content":"\r\n\r\nهمچنين سه تار از موى پيامبر بر روى دو چشم و زبان احمد بن حنبل ، در قبر گذاشته بودند . « 1 »\r\nپسرش ( عبد اللّه ) مىگويد : پدرم مويى از پيامبر داشت آن را مىبوسيد و بر چشم مىگذاشت و داخل آب مىكرد و از آن مىخورد و به آن شفا مىجست . « 2 »\r\nنيز بسيارى از مورخان آورده‌اند كه ام سلمه مويى رنگ شده از پيامبر را نگه داشته بود و به ديگران نشان مىداد . « 3 »\r\nابن سيرين مىگويد : مويى از پيامبر نزد من است . عبيد گفت : اگر يك موى وى نزد من بود ، از دنيا و هرچه در آن است محبوب‌تر بود . « 4 »\r\nوقتى ابو الفضل جعفر ، متوفى 391 كه از عابدان زمان خود بوده است ؛ غسل دادند ، سه تار از موى رسول خدا كه با مال فراوانى آنها را خريده بود ، روى لبان وى گذاشتند . « 5 »\r\n\r\nقبر پيامبر\r\nزيارت قبر پيامبر و نيز تبرك جستن به قبر او ، دست زدن به قبر و به صورت ماليدن بارها از اصحاب و تابعان در منابع اهل سنت نقل شده است .\r\nعلى بن ابى طالب مىگويد : سه روز پس از خاكسپارى رسول خدا ، عربى باديه نشين آمد و خود را بر قبر انداخت و خاك قبر را بر سرش مىريخت و مىگفت : اى رسول خدا ! حرف تو را شنيدم كه خدا به تو نازل كرد . . . و لو أنّهم اذ ظّلموا أنفسهم جاءوك فاستغفروا اللّه و استغفر لهم الرّسول لوجدوا اللّه توّابا رّحيما . . . « 6 » من بر خود\r\n\r\n\r\n","description":"","footnote":"\r\n( 1 ) - سيرة الاعلام النبلاء ، ج 11 ، ص 337 .\r\n( 2 ) - سيرة الاعلام النبلاء ، ج 11 ، ص 212 .\r\n( 3 ) - طبقات الكبرى ابن سعد ، ج 1 ، ص 437 ؛ تاريخ مدينة دمشق ، ج 2 ، ص 618 و 622 .\r\n( 4 ) - صحيح بخارى ، ج 1 ، ص 50 .\r\n( 5 ) - تذكرة الحفاظ ، ج 3 ، ص 1023 .\r\n( 6 ) - نساء ، 64 .\r\n","page_name":" 271 ","page_number":271},
  {"content":"\r\n\r\nستم كردم و اينك آمده‌ام براى من درخواست آمرزش كنى . از قبر ندايى آمد كه قد غفر لك . « 1 »\r\nزهرا ، دختر پيامبر نيز كنار قبر پدر حاضر مىشد و خاك آن را بر چشمان خود مىزد و اين دو بيت را انشاد نمود .\r\n ما ذا من شم تربة احمد * ان لا يشم مد الزمان غواليا\r\nصبّت علىّ مصائب لو انها * صبّت على الايام عدن لياليا « 2 » \r\nچه باك است آن‌كه خاك قبر احمد بويد ؟ اگر نبويد در تمام عمر خويش بوى خوش .\r\nسنگين مصيبتى است كه بر من فرود آمده كه اگر بر روزها فرو ريزد ، بسان شب‌ها خواهد شد .\r\nسمهودى نيز آورده است كه ابن عمر دست راست بر قبر شريف مىگذاشت و بلال صورت بر قبر مىنهاد . « 3 »\r\nسمهودى مىافزايد : مردم خاك قبر پيامبر را مىبردند . تا اينكه عايشه بر آن ديوار ساخت و روزنه‌اى در آن قرار داد . مردم از همان روزنه خاك قبر را برمىداشتند تا اينكه روزنه را هم بستند . « 4 »\r\nگفته شده عمر ، قباطى ( پارچه‌اى كه در مصر مىبافتند ) بر قبر پيامبر انداخت . « 5 »\r\nديوار قبر پيامبر در زمان عمر بن عبد العزيز ويران شد و وى آن را بازسازى كرد . « 6 »\r\n\r\n\r\n","description":"","footnote":"\r\n( 1 ) - كنز العمال ، ج 2 ، ص 386 ، ش 4322 .\r\n( 2 ) - وفاء الوفاء سمهودى ، ج 4 ، ص 1405 .\r\n( 3 ) - وفاء الوفاء سمهودى ، ج 4 ، ص 1405 .\r\n( 4 ) - وفاء الوفاء سمهودى ، ج 2 ، ص 544 .\r\n( 5 ) - وفاء الوفاء سمهودى ، ج 2 ، ص 546 .\r\n( 6 ) - وفاء الوفاء سمهودى ، ج 2 ، ص 545 .\r\n","page_name":" 272 ","page_number":272},
  {"content":"\r\n\r\nابو دردا ، از ياران پيامبر مىگويد : بلال ، پيامبر را در خواب ديد كه مىفرمايد : ما هذه الجفوة يا بلال اما ان لك ان تزورنى يا بلال ؟\r\n« اين قساوت چيست بلال ؟ وقتش نرسيده مرا زيارت كنى ؟ »\r\nبلال قصد « مدينه » كرد و كنار قبر مىگريست و صورت بر قبر مىگذاشت .\r\nحسنين آمدند و او را به سينه چسباندند و بوسيدند . « 1 »\r\nعبد اللّه بن دينار مىگويد : « عبد اللّه بن عمر را ديدم كه بر قبر پيامبر ايستاده بود و به او سلام مىداد و دعا مىكرد . » « 2 »\r\nعبد الرزاق آورده است : « ابن عمر هرگاه از سفر بازمىگشت ، نزد قبر پيامبر مىرفت و به او و ابو بكر و پدرش سلام مىداد . » « 3 »\r\nعبد اللّه بن ابى امامه مىگويد : « انس را ديدم نزد قبر پيامبر آمد و دست‌ها را چنان بلند كرد كه گويى مىخواهد به نماز بايستد و به او سلام داد . » « 4 »\r\nسيوطى از محمد بن المنكدر ، نقل كرده است كه وى گفته : « جابر را نزد قبر رسول خدا ديدم . وى مىگريست و مىگفت : اين‌جا بايد اشك‌ها جارى شوند . » « 5 »\r\nعلى بن ابى طالب ، وقتى زهرا را دفن مىكرد ، به قبر پيامبر رو كرد و گفت : السلام عليك يا رسول اللّه عنى و عن ابنتك النازلة فى جوارك و السريعة اللحاق بك . « 6 »\r\n« سلام من و دخترت كه چه سريع به تو ملحق شد ، بر تو باد اى رسول خدا . »\r\nحسن بن على ، هنگام وفات به برادرش حسين بن على وصيت كرد :\r\nفاذا قضيت نحبى فغمّضنى و غسّلنى و كفّنى و ادخلنى على سريرى الى قبر جدى رسول\r\n\r\n\r\n","description":"","footnote":"\r\n( 1 ) - تاريخ مدينة دمشق ، ج 7 ، ص 137 ؛ اسد الغابة ، ج 1 ، ص 208 .\r\n( 2 ) - سنن الكبرى بيهقى ، ج 5 ، ص 245 .\r\n( 3 ) - المصنف صنعانى ، ج 3 ، ص 567 .\r\n( 4 ) - تفسير در المنثور ، ج 1 ، ص 237 .\r\n( 5 ) - تفسير در المنثور ، ج 1 ، ص 237 .\r\n( 6 ) - شرح نهج البلاغة ابن ابى الحديد ، ج 10 ، ص 265 .\r\n","page_name":" 273 ","page_number":273},
  {"content":"\r\n\r\nاللّه لأجدد به عهدا ثم ردّنى الى قبر جدّتى فاطمه ( بنت اسد رضى اللّه عنها ) فأدفنى هناك . « 1 »\r\n« وقتى پيمانه‌ام به سر رسيد ، چشمم را بهم نه و مرا غسل ده و كفن نما و نزد قبر جدم رسول خدا ببر تا با او تجديد پيمان كنم سپس نزد قبر فاطمه ( بنت اسد ) ببر و در آن‌جا مرا به خاك بسپار . »\r\nمحمد بن مسعود مىگويد : جعفر بن محمد ( صادق ) را مىديدم كه كنار قبر پيامبر مىآمد و دست بر آن مىگذاشت و مىگفت :\r\nاسأل اللّه الذى اجتباك و اختارك و هداك و هدى بك ان يصلى عليك . « 2 »\r\n« از خدايى كه تو را برگزيد و هدايت كرد و به وسيله‌ى تو مردم را هدايت نمود ، مىخواهم كه بر تو درود فرستد . »\r\n\r\nمس منبر\r\nابن ابى شيبه از يزيد بن عبد الملك آورده است : برخى از مردم ، منبر پيامبر را لمس مىكردند ، ابو بكر و عمر هم وقتى به منبر مىرفتند ، كفش از پا مىكندند . « 3 »\r\nسمهودى مىگويد : از احمد حنبل پرسيدند آيا بوسيدن منبر و نيز قبر پيامبر جايز است ؟ وى گفت اشكالى در آن نمىبينم .\r\nسمهودى مىافزايد : البته برخى شاگردان احمد در انتساب اين فتوا به وى شبهه كرده‌اند ؛ ولى از ابن ابى الصيف يمانى ، يكى از علماى شافعى « مكه » ، نقل شده كه بوسيدن مصحف و اجزاء حديث و قبر صالحان جايز است . « 4 »\r\nسمهودى به تفصيل به اين مسأله پرداخته و جواز آن را بارها از صحابه پيامبر ،\r\n\r\n\r\n","description":"","footnote":"\r\n( 1 ) - وسايل الشيعة ، ج 2 ، ص 835 ؛ بحار الانوار ، ج 44 ، ص 156 .\r\n( 2 ) - بحار الانوار ، ج 97 ، ص 154 .\r\n( 3 ) - المصنف ابن ابى شيبة ، ج 4 ، ص 557 .\r\n( 4 ) - وفاء الوفاء سمهودى ، ج 4 ، ص 1406 .\r\n","page_name":" 274 ","page_number":274},
  {"content":"\r\n\r\nنقل كرده است . « 1 »\r\n\r\nاماكن نماز پيامبر\r\nمسلمانان در زمان زندگى رسول خدا و نيز پس از آن از همان آغاز درگذشت پيامبر ، به مكان نماز وى تبرك مىجستند . بخارى آورده است كه عتبان بن مالك انصارى ، از ياران پيامبر ، از وى خواست به خانه‌اش بيايد و در محلى نماز بخواند ، پيامبر به خانه‌ى او آمد و فرمود : كجا دوست دارى نماز بخوانم ؟ اين تحب ان اصلى من بيتك ؟ عتبان جايى را نشان داد ، پيامبر نماز خواند . « 2 »\r\nابن اثير مىگويد : عبد اللّه بن عمر دوست داشت هرجا پيامبر نماز خوانده ، نماز بگذارد . « 3 »\r\nابن اثير نيز مىافزايد : عبد اللّه بن عمر كان كثير الاقتداء بالنبى . « 4 »\r\n« عبد اللّه بن عمر خيلى به پيامبر اقتداء مىكرد . »\r\nگفته شده وى اگر مىفهميد پيامبر زير درختى نشسته ، همواره به آن آب مىداد تا خشك نشود . « 5 »\r\nحلبى درباره‌ى محل ولادت فاطمه ، مىگويد : « مردم به خاطر شرافت فاطمه ، براى آن مكان احترام قائل هستند ، اين مكان اكنون مسجد شده است و مردم در آن نماز مىخوانند و شريف‌ترين مكان « مكه » پس از مسجد الحرام شمرده مىشود . » « 6 »\r\n\r\n\r\n","description":"","footnote":"\r\n( 1 ) - وفاء الوفاء سمهودى ، ج 4 ، ص 1403 به بعد .\r\n( 2 ) - صحيح بخارى ، ج 2 ، ص 55 ؛ صحيح مسلم ، ج 5 ، ص 159 .\r\n( 3 ) - اسد الغابة ، ج 3 ، ص 227 .\r\n( 4 ) - تفسير قرطبى ، ج 5 ، ص 354 .\r\n( 5 ) - اسد الغابة ، ج 3 ، ص 227 .\r\n( 6 ) - السيرة الحلبية ، ج 1 ، ص 102 .\r\n","page_name":" 275 ","page_number":275},
  {"content":"\r\n\r\n\r\nتبرك به اصحاب\r\nحتى تبرك به اصحاب نيز قابل انكار نيست ، نشانه‌هاى تاريخى بسيارى وجود دارد كه ياران پيامبر به يكديگر تبرك مىجستند . آمده است كه عمر براى درخواست باران ، به عباس روى آورد و خدا را به حق عباس خواند و باران نازل گرديد . وى گفت : اللهم انا كنا اذا قحطنا توسلنا اليك بنبيّنا فتسقينا ، و انا نتوسل بعمّ نبيّك فاسقينا . « 1 »\r\n« خدايا چون قحطى ما را در برمىگرفت ، به رسول خدا متوسل مىشديم و باران بر ما نازل مىشد . اكنون به عموى پيامبرت متوسل مىشويم ما را باران نازل نما . »\r\nابن حجر از همين استفاده كرده و تبرك جستن به انسان‌هاى شايسته و اهل بيت پيامبر و نيز شفا يافتن بيماران را به سبب آنان جايز مىداند . وى مىگويد :\r\nو يستفاد من قصة عباس ، استحباب الاستشفاع باهل الخير و الصلاح و اهل بيت النبوة . « 2 »\r\nتبرك جستن به قبر بلال در دمشق ، ابو ايوب انصارى و خاصه حمزه بن عبد المطلب و . . . نقل شده است . « 3 »\r\nمتبرك بودن پرده خانه كعبه « 4 » ، باقى مانده غذاى مؤمن « 5 » ، اضافى آب وضوى مؤمن « 6 » ، آب باران « 7 » ، آب فرات « 8 » ، خاك « 9 » و نيز آب زمزم ، كوه احد ، قرآن\r\n\r\n\r\n","description":"","footnote":"\r\n( 1 ) - تاريخ مدينة دمشق ، ج 26 ، ص 355 .\r\n( 2 ) - فتح البارى ، ج 2 ، ص 413 ؛ نيل الاوطار شوكانى ، ج 4 ، ص 33 ؛ سنن الكبرى بيهقى ، ج 3 ، ص 352 .\r\n( 3 ) - ر . ك : المستدرك على الصحيحين ، ج 3 ، ص 28 ؛ فتوح البلدان بلاذرى ، ج 3 ، ص 506 .\r\n( 4 ) - كنز العمال ، ج 2 ، ص 683 ، ش 5063 .\r\n( 5 ) - كنز العمال ، ج 3 ، ص 116 ، ش 5748 .\r\n( 6 ) - كنز العمال ، ج 9 ، ص 307 ، ش 26140 .\r\n( 7 ) - الجامع لاحكام القرآن ، ج 10 ، ص 136 .\r\n( 8 ) - وسايل الشيعة ، ج 17 ، ص 212 .\r\n","page_name":" 276 ","page_number":276},
  {"content":"\r\n\r\nكريم ، سحرهاى ماه رمضان و . . . در روايات منقول در منابع اهل سنت وارد شده است .\r\nبخارى بابى را مطرح نموده است به نام « ما ذكر من درع النبى و عصاه و سيفه و قدحه و خاتمه و ما يستعمل الخلفاء بعده من ذلك ما لم يذكر قسمته و من شعره و نعله و آنيته مما تبرك اصحابه و غيرهم بعد وفاته » . « 10 » فتح البارى نيز اين باب را شرح كرده است . « 11 »\r\n« آنچه در مورد زره ، عصا ، شمشير ، كاسه ، انگشتر و آنچه خلفا بعد از او از آن استفاده مىكردند ، همچنين مو ، نعلين و ظرف پيامبر آمده است ، و هرآنچه اصحاب و ديگران بعد از درگذشت ايشان به آن تبرك مىجستند . »\r\nبراساس مستندات تاريخى در منابع اهل سنت ، ابن تيميه كه خود فتواى حرام بودن تبرك را صادر كرده بود ، پيروان او هنگام مرگش در زندان ، به جنازه‌ى وى و نيز آب غسل او تبرك مىجستند . « 12 »\r\nاز آنچه گذشت ، بىپايه بودن انديشه ابن تيميه و وهابيت و مخالفت ديدگاه آنان در اين باره با اخبار و احاديث و روش دائمى مسلمانان از اصحاب و تابعان و . . .\r\nاثبات گرديد . آنچه در اين قسمت از بحث مىآيد ، اهتمام آل بيت ، براى حفظ آثار پيامبر و نيز بهره‌برى از آنها و جلب توجه الهى در رفع گرفتاريها و برآورده شدن نيازها است .\r\nاينك به نمونه‌هايى از توجه مكتب اهل بيت به آثار متبركه اشاره خواهيم كرد .\r\nقال الصادق : ان اللّه جعل تربة الحسين ، شفاء من كل داء و امانا من كل خوف فاذا\r\n\r\n\r\n","description":"","footnote":"\r\n- كنز العمال ، ج 10 ، ص 245 ، ش 29307 .\r\n( 10 ) - صحيح بخارى ، ج 4 ، ص 46 .\r\n( 11 ) - فتح البارى ، ج 6 ، ص 148 .\r\n( 12 ) - البداية و النهاية ، ج 14 ، ص 156 .\r\n","page_name":" 277 ","page_number":277},
  {"content":"\r\n\r\nاخذها احدكم فليقبّلها و ليضعها على عينه و ليّمرها على سائر جسده و ليقل اللهم به حق هذه التربة و به حق من حل بها و ثوى فيها و به حق ابيه و امه و اخيه و الائمة من ولده و به حق الملائكة الحافين ، الا جعلتها شفاء من كل داء و براء من كل مرض و نجاة من كل آفة و حرزا مما اخاف و احذر ثم يستعملها . « 1 »\r\n« خدا ، خاك قبر حسين را شفاى هر بيمارى و امان هر اضطراب قرار داده ؛ هركه چيزى از آن گرفت ، آن را ببوسد و بر چشم بگذارد و بر بدنش بكشد و بگويد : خدايا تو را به حق اين خاك و به حق هركه در اين خاك آرميده و به حق پدر و مادر و برادرش و به حق امامان از ميان فرزندان وى و به حق فرشتگان گرداگرد قبرش ، اين خاك را شفاى هر درد و موجب دورى از هر بيمارى و نجات از هر آفت و ايمنى از هر اضطراب قرار ده سپس آن را استفاده كند . »\r\nوى بر تربت حسين بن على ، نماز مىخواند و مىفرمود : سجده بر قبر حسين ، حجابهاى هفتگانه را برمىدارد . السجود على تربة الحسين يخرق الحجب السبع . « 2 »\r\nاز محمد بن على و جعفر بن محمد ، نقل شده است كه فرمودند :\r\nان اللّه عوّض الحسين من قتله انّ الامامة فى ذريته و الشفاء فى تربته و اجابة الدعاء عند قبره و لا تعد ايام زائريه جائيا و راجعا من عمره . « 3 »\r\n« خدا در برابر كشته شدن حسين ، امامت را در نسل او ، شفا را در تربت وى ، و اجابت دعا نزد قبر او قرار داد و زمان زيارت وى را از عمر محسوب ننمود . »\r\n\r\n\r\n","description":"","footnote":"\r\n( 1 ) - وسايل الشيعة ، ج 10 ، ص 409 .\r\n( 2 ) - وسايل الشيعة ، ج 3 ، ص 608 .\r\n( 3 ) - وسايل الشيعة ، ج 10 ، ص 329 .\r\n","page_name":" 278 ","page_number":278},
  {"content":"\r\n\r\n\r\nيارى خواستن از غير خدا\r\nابن تيميه گفته است اگر كسى به مرده‌اى بگويد مرا درياب يا كمكم كن يا شفيع من باش يا مرا بر دشمن پيروز گردان ، شرك است .\r\nنيز مىگويد : كسى كه نزد انسان صالحى بيايد و از او چنين درخواست‌هايى كند ، شرك آشكار مرتكب شده و بايد توبه كند و اگر توبه نكند كشتن او واجب است .\r\nنيز مىافزايد : اينكه گفته شود من از خدا دور هستم و اين به خدا نزديك‌تر است ، من به واسطه‌ى اين شخص از او چيزى مىخواهم ؛ حرف مشركان است .\r\nاين مطالب ، مستند فتواهاى محمد بن عبد الوهاب شده است .\r\nپيداست اگر كسى چيزى را از غير خدا و در برابر خدا درخواست كند ، شرك است براى اينكه قرآن كريم به صراحت مىفرمايد :\r\n . . . فَلا تَدْعُوا مَعَ اللَّهِ أَحَداً  .\r\n« . . . پس هيچ‌كس را با خدا نخوانيد . »\r\nدر سوره‌ى حمد نيز هرگونه يارى خواستن از غير خدا ممنوع شده و پرستش و يارى خواستن منحصر به خدا شده است . ايّاك نعبد و ايّاك نستعين .\r\nولى اگر درخواست از غير خدا در برابر خدا نباشد ، باز به صراحت قرآن كريم شرك نيست .\r\nدر قرآن كريم بارها كار به غير خدا اسناد داده شده است . مثلا در آيه‌ى زير خداوند فرشتگان را گيرنده‌ى روح معرفى نموده است .\r\n . . . حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ  . « 1 »\r\n\r\n\r\n","description":"","footnote":"\r\n( 1 ) - انعام ، 61 .\r\n","page_name":" 279 ","page_number":279},
  {"content":"\r\n\r\n« . . . تا وقتى كه مرگ يكى از شما فرارسد ، فرستادگان ما جانش را مىگيرند و آنها هرگز كوتاهى نمىكنند . »\r\nو اين در حالى است كه گرفتن جان ، كار خداست .\r\n اللَّهُ يَتَوَفَّى الْأَنْفُسَ حِينَ مَوْتِها . .  . « 1 »\r\n« خداست كه ارواح مردم را هنگام مرگشان به‌طور كامل مىگيرد . »\r\nو در آيه‌ى زير ، رسول خدا به عنوان فضل‌دهنده معرفى شده است .\r\n . . . وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ . .  . « 2 »\r\n« . . . آنها فقط از اين انتقام مىگيرند كه خداوند و رسولش ، آنان را به فضل و كرم خويش ، بى نياز ساختند . »\r\nهمچنين در آيه‌ى زير ، رسول خدا در كنار خدا ، عطاكننده شمرده شده است .\r\n وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَ رَسُولُهُ إِنَّا إِلَى اللَّهِ راغِبُونَ  . « 3 »\r\n« بهتر است به آنچه خدا و پيامبرش به آنان داده ، خشنود باشند و بگويند خدا ما را كافى است ؛ و به زودى خدا و رسولش از فضل خود به ما عطا مىكنند ما تنها رضاى او را مىطلبيم . »\r\nدر آيه‌ى زير هم ، فرزندان يعقوب از يعقوب خواستند براى آنان درخواست آمرزش كند .\r\n . . . يا أَبانَا اسْتَغْفِرْ لَنا ذُنُوبَنا . .  . « 4 »\r\n« . . . پدر ، از خدا آمرزش گناهان ما را بخواه . »\r\nو دهها آيه‌ى ديگر كه جايى براى انكار هيچ كس نمىگذارد .\r\n\r\n\r\n","description":"","footnote":"\r\n( 1 ) - زمر ، 42 .\r\n( 2 ) - توبه ، 74 .\r\n( 3 ) - توبه ، 59 .\r\n( 4 ) - يوسف ، 97 .\r\n","page_name":" 280 ","page_number":280},
  {"content":"\r\n\r\nتاريخ ، نمونه‌هاى بسيارى از توسل به قبر را در زمان صحابه و پس از آن نقل كرده كه در اين مجموعه به مناسبت بحثها ، نمونه‌هايى از آنها مطرح مىگردد ؛ و اينك به چند نمونه‌ى ديگر اشاره مىشود .\r\n1 - « سنن دارمى » آورده است : « قحطى شهر « مدينه » را فراگرفت ؛ مردم به عايشه گلايه كردند ؛ عايشه گفت سراغ قبر پيامبر رويد و سوراخى از قبر به آسمان باز نماييد تا ميان قبر و آسمان سقفى نباشد ؛ مردم چنين كردند ؛ بارانى سخت باريد . اين سال را سال فتق ناميدند . » « 1 »\r\n2 - ابو على خلال از علماى حنبلى مىگويد : « هرگاه مشكلى داشتيم نزد قبر موسى بن جعفر مىرفتيم . » « 2 »\r\n3 - قبر ابو ايوب انصارى صحابى پيامبر در روم ( قسطنطنيه ) محل زيارت مردم است . « 3 »\r\n4 - شافعى همواره نزد قبر ابو حنيفه در « بغداد » مىرفت و او را زيارت مىكرد .\r\nشافعى مىگويد : هرگاه نيازى داشته باشم نزد قبر ابو حنيفه مىروم و دو ركعت نماز مىخوانم . « 4 »\r\n5 - توجه مردم به قبر بخارى در نزديك « سمرقند » نيز نقل شده است ، مردم براى درخواست باران نزد قبر او مىرفتند . « 5 »\r\nافزون از آنچه گذشت ، همه‌ى خوانندگان بر اين مطلب اذعان دارند كه آنان در مشكلات خود ، بارها به قبر افراد محترم و مقدس نزد خدا ، تبرك جسته‌اند و از آنان درخواست برآورده شدن حاجاتشان از سوى خدا نموده‌اند و گاه صاحب قبر ،\r\n\r\n\r\n","description":"","footnote":"\r\n( 1 ) - سنن دارمى ، ج 1 ، ص 43 .\r\n( 2 ) - تاريخ بغداد ، ج 1 ، ص 133 .\r\n( 3 ) - سيرة اعلام النبلاء ، ج 2 ، ص 412 .\r\n( 4 ) - تاريخ بغداد ، ج 1 ، ص 135 .\r\n( 5 ) - سيرة اعلام النبلاء ، ج 12 ، ص 469 .\r\n","page_name":" 281 ","page_number":281},
  {"content":"\r\n\r\nافاضه‌اى كرده و واسطه‌ى رفع مشكل درخواست‌كننده شده است .\r\nو البته غفلت از اين حقيقت مهم ، شايسته نيست كه هيچ مسلمانى درخواست از بندگان صالح خدا را در برابر درخواست از خدا نمىداند . بلكه درخواست از بندگان صالح خدا ، عين درخواست از خداست ؛ و اين به آن جهت صورت مىگيرد كه انسان ارج و جايگاه انسان‌هاى شايسته‌ى نزد خدا را دريابد .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nزيارت قبر\r\nزيارت قبر ، از سويى عبرت گرفتن از دنياى فانى است ؛ به‌طورى كه موجب مىشود آدمى به آينده‌ى خويش بينديشد و جايگاه خود را ببيند و لذا از گناه چشم بپوشد و رفتار مناسب‌ترى با مردم داشته باشد . پس زيارت قبر ، واعظى است با عبرتهاى آشكار تا آدمى فاصله‌ى خود را از دنيا حفظ كند .\r\nپيامبر در اين باره فرموده است :\r\nكنت نهيتكم عن زيارة القبور ، فزوروها فانها تزهد فى الدنيا و تذكر فى الاخرة . « 1 »\r\n« پيش‌تر شما را از زيارت قبور باز مىداشتم ، اينك به زيارت قبور رويد كه موجب پارسايى در دنيا و يادآورى آخرت است . »\r\nهمچنين فرموده است : كنت نهيتكم عن زيارة القبور ، فزوروها . « 2 »\r\n« پيش‌تر شما را از زيارت قبور نهى مىكردم ، اينك به زيارت قبور رويد . »\r\nاز سوى ديگر ، ديدار با از دست‌رفتگان ، يك نياز درونى است ؛ و زيارت قبر ، ارضاى اين ميل فطرى است . آدمى كه همنوع خود را كه سالها او را مىشناخته ، درون خاك مىبيند ؛ همواره دوست دارد بر سر مزار او رود ؛ او را مجسم سازد و با او حرف بزند و احيانا با تلاوت قرآن و عمل نيكى روح او را شاد نمايد .\r\nاسلام هرگز با هيچ نياز فطرى انسان مبارزه نكرده است ؛ و زيارت قبر هم از اين قاعده كلى جدا نيست . آيه‌ى شريفه زير كه نهى از آمدن كنار قبر منافقان مىنمايد ، تلويحا آمدن كنار قبر مؤمن را جايز مىشمارد .\r\n\r\n\r\n","description":"","footnote":"\r\n( 1 ) - سنن ابن ماجة ، ج 1 ، ص 501 .\r\n( 2 ) - صحيح مسلم ، ج 3 ، ص 65 ؛ مسند احمد ، ج 5 ، ص 361 .\r\n","page_name":" 283 ","page_number":283},
  {"content":"\r\n\r\n وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ  . « 1 »\r\n« هرگز بر مرده‌ى هيچ يك از منافقان ، نماز نخوان ! و بر كنار قبرش نايست ؛ زيرا آنها به خدا و رسولش كافر شدند ، و در حالى كه فاسق بودند از دنيا رفتند . »\r\nدر اين آيه‌ى شريفه ، از نماز خواندن و آمدن بر سر قبر منافق نهى شده است ؛ طبيعى است كه اين نهى ، فرع بر جايز بودن زيارت ديگر قبرهاست ؛ زيرا اگر مطلق زيارت جايز نبود ، پس چرا نهى از زيارت قبر منافق شده است ؟\r\nروايات بسيارى در منابع اهل سنت ، مبنى بر جايز بودن زيارت قبر ، وارده شده است كه به چند نمونه اشاره مىشود .\r\n- ابو هريره به نقل از رسول خدا مىگويد وى فرمود :\r\nما من رجل يمرّ بقبر كان فيه يعرفه فى الدنيا فيسلم عليه الا عرّفه و ردّ عليه السلام . « 2 »\r\n« كسى نيست كه بر قبرى عبور كند كه در دنيا صاحب آن را مىشناخته و بر او سلام دهد ، مگر اينكه صاحب قبر نيز او را شناخته و پاسخش دهد . »\r\n- همچنين « كنز العمال » از ابو هريره آورده است :\r\nما من رجل يزور حميمه فيسلم عليه و يعقد عنده الا رد عليه السلام و انس به حتى يقوم من عنده . « 3 »\r\n« كسى نيست كه بر سر قبر دوستش رود و بر او سلام دهد و نزد قبرش بنشيند ، مگر اينكه صاحب قبر پاسخش دهد و تا وقتى كه از كنار قبر او برنخواسته با او مأنوس شود . »\r\n- باز هم ابو هريره نقل كرده است كه پيامبر بر سر قبرها مىآمد و چنين سلام\r\n\r\n\r\n","description":"","footnote":"\r\n( 1 ) - توبة ، 84 .\r\n( 2 ) - تهذيب تاريخ مدينة دمشق ، ج 27 ، ص 65 ؛ كنز العمال ، ج 15 ، ص 657 ، ش 42602 .\r\n( 3 ) - كنز العمال ، ج 15 ، ص 656 ، ش 42601 .\r\n","page_name":" 284 ","page_number":284},
  {"content":"\r\n\r\nمىداد : السلام عليكم دار قوم مؤمنين ، و انا انشاء اللّه بكم لاحقون . « 1 »\r\n« سلام بر شما اهل خانه‌ى ايمان ! ما به خواست خدا به شما مىپيونديم . »\r\n- همچنين آمده است كه پيامبر قبر مادرش را زيارت كرد و كنار آن گريست و فرمود :\r\nاستأذنت ربّى فى ان ازور قبرها ، فأذن لى ، فزوروا القبور فانها تذكّر ( كم ) الموت . « 2 »\r\n« از خدا اجازه خواستم كه قبرش را زيارت كنم ؛ خدا به من اجازه داد ؛ شما نيز به زيارت قبور رويد كه آخرت را به خاطر شما مىآورد . »\r\n- گفته شده پيامبر هنگام خاكسپارى فرزندش ابراهيم ، كنار قبر او ايستاد و با او حرف مىزد . صحابه پيامبر و از جمله عمر در كنار او به صداى پيامبر گوش مىدادند و مىگريستند . « 3 »\r\n- ابن عساكر به نقل از « اسد الغابه » نيز آورده است : « بلال نزد قبر پيامبر آمد و بر قبر مىگريست و صورتش را به خاك قبر مىغلتاند . حسن و حسين آمدند و او را بغل كردند و بوسيدند . » « 4 »\r\n- روزى عمر بر منبر « جنات عدن » را توصيف مىكرد ، سپس كنار قبر پيامبر آمد و گفت : جنات عدن بر تو گوارا باد اى صاحب قبر . هنيئا لك يا صاحب هذا القبر . « 5 »\r\n- على بن ابى طالب بر قبر پيامبر گريه مىكرد و مىگفت : يا رسول اللّه ما احسن\r\n\r\n\r\n","description":"","footnote":"\r\n( 1 ) - سنن بيهقى ، ج 4 ، ص 87 ؛ صحيح مسلم ، ج 1 ، ص 150 ، سنن ابى داوود ، ج 2 ، ص 87 ؛ سنن نسايى ، ج 1 ، ص 94 ؛ موطأ ، ج 1 ، ص 28 .\r\n( 2 ) - صحيح مسلم ، ج 3 ، ص 65 ؛ سنن ابن ماجة ، ج 1 ، ص 501 ؛ سنن ابى داوود سجستانى ، ج 2 ، ص 87 ؛ سنن نسانى ، ج 4 ، ص 90 .\r\n( 3 ) - السيرة الحلبية ، ج 3 ، ص 396 .\r\n( 4 ) - تاريخ مدينة دمشق ، ج 7 ، ص 137 .\r\n( 5 ) - مجمع الزوايد ، ج 9 ، ص 54 ؛ المصنف ابن ابى شيبة ، ج 8 ، ص 80 .\r\n","page_name":" 285 ","page_number":285},
  {"content":"\r\n\r\nالصبر الا عنك . « 1 »\r\n- روزى عمر در مسجد النبى ، از كسى شنيد كه على بن ابى طالب را بدگويى مىكند ، عمر به وى گفت : واى بر تو ! على را مىشناسى ؟ صاحب اين قبر پسر عموى اوست . ويحك ا تعرف عليا ؟ هذا ابن عمه . سپس به قبر پيامبر اشاره كرد و خطاب به همان شخص گفت : به خدا سوگند به جز صاحب اين قبر را نيازردى . و اللّه ما اذيت الا هذا . « 2 »\r\n- عمر بن ذر چون خبر مرگ پسرش را كه او نيز « ذر » نام داشت ، شنيد ؛ كنار جنازه‌اش آمد و گفت : رحمك اللّه يا ذرّ لقد شغلنى بكائك عن البكاء عليك و الحزن لك عن الحزن عليك .\r\n« خدا به تو رحم كند اى ذرّ ! گريه براى آنچه در قيامت در پيش دارى ، مرا از گريستن به خاطر جدايى از تو بازداشته و اندوهگين شدن براى آنچه در قيامت در پيش دارى ، مرا از دلتنگى به خاطر جدايى بازداشته است . »\r\nهمچنين وقتى او را به خاك سپرد ، كنار قبر او ايستاد و دعايش كرد . « 3 »\r\n- نيز آمده است كه عثمان كنار قبرى مىآمد و چنان گريه مىكرد كه محاسنش تر مىشد ؛ وقتى به او مىگفتند چرا گريه مىكنى ، مىگفت : قبر ، نخستين خانه از منزلگاه‌هاى آخرت است . « 4 »\r\nعلاوه بر آنچه گذشت ، رواياتى از پيامبر نقل شده كه ايشان به صراحت تشويق به زيارت قبر خويش مىنمود . مانند :\r\nعن عبد اللّه بن عمر قال رسول اللّه : من زار قبرى وجبت له شفاعتى . « 5 »\r\n\r\n\r\n","description":"","footnote":"\r\n( 1 ) - دستور معالم الحكم ابن سلامة ، ص 198 .\r\n( 2 ) - فيض القدير ، 6 ، ص 24 .\r\n( 3 ) - تاريخ مدينة دمشق ، ج 45 ، ص 30 ؛ وفيات الاعيان ، ج 3 ، ص 441 .\r\n( 4 ) - كشف الخفاء ، ج 2 ، ص 90 .\r\n( 5 ) - كشف الخفاء ، ج 2 ، ص 250 ؛ تفسير در المنثور ، ج 1 ، ص 237 .\r\n","page_name":" 286 ","page_number":286},
  {"content":"\r\n\r\n« ابن عمر مىگويد : پيامبر فرمود : هركس قبر مرا زيارت كند ، شفاعت من شامل او شود . »\r\nبراساس همين حديث ، همه‌ى مذاهب چهارگانه ، جايز بودن زيارت قبور براى مردان فتوا داده‌اند . همچنين زيارت قبر پيامبر براى مردان و پيرزنان نزد همه‌ى گروه‌هاى اهل سنت پذيرفته شده است . « 1 »\r\nپيامبر نيز فرموده است : من حجّ و لم يزرنى فقد جفانى . « 2 »\r\n« هركه حجّ كند و مرا زيارت نكند به من ستم روا داشته است . »\r\nسمهودى آورده است كه پيامبر فرمود :\r\nمن حجّ فزار قبرى بعد وفاتى ( موتى ) كان كمن زارنى فى حياتى . « 3 »\r\n« هركه حجّ كند و مرا پس از مرگم زيارت كند ، مانند اين است كه در زندگيم مرا زيارت كرده باشد . »\r\n\r\nجايز بودن زيارت قبر براى زن\r\nدرباره‌ى زيارت قبر از سوى زنان ، نه تنها منعى نيست ، بلكه مستنداتى در منابع اهل سنت ، به صراحت و يا تلويحا آن را جايز مىشمارند ، مانند :\r\nعايشه از پيامبر نقل نموده است كه پيامبر به من دستور داد به بقيع بروم و براى مردگان درخواست آمرزش كنم ، گفتم چه بگويم ؟ پيامبر فرمود بگو :\r\nالسلام على اهل الديار من المؤمنين و المسلمين ، يرحم اللّه المستقدمين منّا و المستأخرين و انّا ان شاء اللّه بكم لاحقون ( للاحقون ) . « 4 »\r\n\r\n\r\n","description":"","footnote":"\r\n( 1 ) - الفقه على المذاهب الاربعة ، ج 1 ، ص 540 .\r\n( 2 ) - كشف الخفاء ، ج 2 ، ص 244 ؛ تفسير در المنثور ، ج 1 ، ص 237 .\r\n( 3 ) - سنن الكبرى بيهقى ، ج 5 ، ص 246 ؛ تفسير در المنثور ، ج 1 ، ص 237 ؛ كنز العمال ، ج 5 ، ص 135 ، ش 12368 و ج 15 ، ص 651 ، ش 42582 .\r\n( 4 ) - صحيح مسلم ، ج 3 ، ص 64 ؛ سنن نسايى ، ج 4 ، ص 93 ؛ صحيح ابن حبان ، ج 16 ، ص 46 ؛ كنز العمال ، ج 15 ، ص 648 ، ش 42564 .\r\n","page_name":" 287 ","page_number":287},
  {"content":"\r\n\r\n« سلام بر شما اهل خانه‌ى ايمان و اسلام ! خدا گذشتگان و آيندگان ما را مشمول رحمت خود قرار دهد . ما نيز به خواست خدا به شما مىپيونديم . »\r\nدر خبر ديگرى عايشه مىگويد : پيامبر اجازه‌ى زيارت قبور را صادر كرد . ان رسول اللّه رخّص فى زيارة القبور . « 1 » و چون عايشه ناقل حديث است ، پس معلوم است صدور جواز زيارت ، مربوط به زنان است .\r\nنيز آمده است كه زهرا دختر پيامبر ، نزد قبر پدر مىآمد و مشتى از خاك آن را مىگرفت و بر چشم خود مىريخت و مىگريست . « 2 »\r\nحاكم مىگويد : « حديث زيارت قبر حمزه توسط فاطمه و اداى نماز و گريه بر قبر وى ، صحيحه است . » « 3 »\r\nابن حجر مىگويد : « فاطمه هر جمعه چنين مىكرد . » « 4 »\r\nهمچنين ابى مليكه مىگويد : روزى عايشه سوى قبرستان مىرفت ؛ گفتم : كجا مىروى ؟ گفت : سوى قبر برادرم عبد الرحمن ؛ گفتم : مگر پيامبر نهى نكرده است ؟\r\nگفت : آرى نهى كرده بود ؛ ولى بعدا به زيارت قبور دستور داد . نعم كان نهى ثم امر بزيارتها . « 5 »\r\nالبته تنها حنفيه و مالكيه زيارت قبور براى زنان را از اين نظر كه خروج آنان از خانه ، مفسده‌انگيز است ، جايز نمىدانند و حنبلىها و شافعىها زيارت آنان را مكروه مىدانند مگر اينكه موجب مفسده باشد . « 6 »\r\nنهايت اينكه ، آنچه از آثار مثبت زيارت قبور مطرح شده است ، هم براى مردان و\r\n\r\n\r\n","description":"","footnote":"\r\n( 1 ) - سنن ابن ماجة ، ج 1 ، ص 500 ؛ المصنف صنعانى ، ج 3 ، ص 570 .\r\n( 2 ) - كشف الارتياب ، ص 436 .\r\n( 3 ) - المستدرك على الصحيحين ، ج 3 ، ص 28 .\r\n( 4 ) - سبل السلام ، ج 2 ، ص 114 .\r\n( 5 ) - سنن الكبرى بيهقى ، ج 4 ، ص 78 ؛ المستدرك على الصحيحين ، ج 1 ، ص 367 .\r\n( 6 ) - الفقه على المذاهب الاربعة ، ج 1 ، ص 540 .\r\n","page_name":" 288 ","page_number":288},
  {"content":"\r\n\r\nهم براى زنان مؤثر است و در اين باره فرقى ميان اين دو گروه نيست .\r\nعلاوه اينكه ، اگر در آغاز اسلام ، رواياتى مبنى بر منع زيارت قبور از سوى زنان مطرح بوده ، كه آن اخبار واحد ، به وسيله‌ى اين اخبار و آثار نسخ شده و قابل عمل نيست .\r\n\r\nديدگاه باطل\r\nوهابيت بنابر فهم باطل ابن تيميه از يك روايت كلى ، در برابر اين همه روايات ايستاده و مىگويد : كمر بستن براى زيارت قبر پيامبر ، حرام است . به اين روايت و مقتضاى دلالت آن توجه كنيد .\r\nعن ابى هريره : قال رسول اللّه : لا تشدّ الرحال الا الى ثلاثة مساجد ، مسجدى هذا و مسجد الحرام و مسجد الاقصى . « 1 »\r\n« رسول خدا فرموده است : كسى آماده نمىشود مگر براى سه مسجد : مسجد النبى ، مسجد الحرام و مسجد الاقصى . »\r\nپيداست اين روايت ، بيانگر يك مطلب كلى است ؛ و آن اهميت اين مساجد است ؛ و اينكه اين مساجد با ديگر مساجد و اماكن قابل قياس نيست . به همين خاطر روايت ، مردم را براى رفتن به اين مساجد ترغيب و تشويق مىكند و هرگز روايت در بيان نفى چيز ديگر نيست ؛ پس اين روايت ، مانند روايت لا صلاة الا فى المسجد ، است كه اهميت نماز در مسجد را بيان مىدارد نه درست نبودن نماز در غير مسجد را .\r\nثانيا : ممكن است مراد حديث اين باشد كه در ميان مساجد ، جز براى سه مسجد آماده نشويم و بنابراين حديث ، منع از سفر براى مساجد ديگر مىكند نه منع از سفر براى هر كارى را . البته روشن است با جريان اين احتمالات حديث مجمل مىشود\r\n\r\n\r\n","description":"","footnote":"\r\n( 1 ) - صحيح مسلم ، ج 4 ، ص 126 .\r\n","page_name":" 289 ","page_number":289},
  {"content":"\r\n\r\nو ديگر قابل استناد نخواهد بود .\r\nثالثا : چگونه ممكن است كمر را محكم بستن ( آماده شدن ) براى سفرهاى معنوى چون جهاد در راه خدا ، عرفات ، منا ، تعليم و تعلّم ، و . . . جايز نباشد .\r\nرابعا : هدف از زيارت قبر پيامبر ، قبر اولياء خدا ، و نيز قبر مؤمنان ؛ موعظه شدن و عبرت گرفتن است كه بنابر آنچه گفته شد امرى جايز بلكه مورد تأكيد است .\r\nخامسا : آنچه آدمى در قبرستان انجام مىدهد چيست ؟ آيا جز اين است كه از مرده يادى نمايد ، درخواست بخششى براى وى كند ، به ياد مرگ خويش بيفتد ، نمازى به درگاه خدا اقامه نمايد ، عهدى با خدا ببندد كه دين خود را مستحكم‌تر نمايد و . . . آيا اينها نامشروع است ؟ آيا اينها ناپسند شمرده مىشوند ؟ خير ، بلكه غير اينها شرعا نامشروع و عرفا ناپسند دانسته مىشود .\r\n\r\nگريه بر مردگان\r\nگريه بيانگر احساس درونى انسان است و طى مكانيسمى خاص و كاملا طبيعى ايجاد مىشود و هرگز قابل امر و نهى نيست .\r\nآنچه از تاريخ و اخبار و احاديث درباره‌ى منع از گريه بر مردگان برمىآيد ، اين است كه ممنوعيت گريستن ، زاييده‌ى تفكر خليفه دوم بوده و كسى حتى در همان زمان با او همراه نبوده است . وى و فرزندش عبد اللّه از پيامبر حديثى را نقل كرده‌اند و براساس همان حديث ، گريه بر مردگان را منع نموده‌اند . گفته شده كه پيامبر فرموده‌اند : ميت به خاطر گريه خانواده‌اش براى وى معذب مىشود . ان الميت يعذّب ببكاء اهله ( عليه ) ( ببكاء الحى عليه ) . « 1 »\r\nوقتى عايشه در مرگ پدرش مىگريست و عمر با همين حديث او را منع كرد ، عايشه نپذيرفت و البته عمر ، ام فروه خواهر ابو بكر را با تازيانه زد و مجلس عزا را\r\n\r\n\r\n","description":"","footnote":"\r\n( 1 ) - صحيح بخارى ، ج 5 ، ص 9 .\r\n","page_name":" 290 ","page_number":290},
  {"content":"\r\n\r\nبهم ريخت . « 1 »\r\nعايشه درباره‌ى اين حديث مىگويد : اين حديث را دروغگويان ساخته‌اند ، به خدا سوگند ، رسول خدا چنين نگفته است ، پيامبر فرموده است كه ان اللّه ليزيد الكافر عذابا ببكاء اهله عليه . « 2 »\r\n« خدا عذاب كافر را به خاطر گريه خانواده‌اش بيش‌تر مىكند . »\r\nاين حديث چنين نيز نقل شده است : ان الكافر يزيده اللّه ببكاء اهله عذابا . « 3 »\r\nعايشه مىگويد : پيامبر بر زنى يهودى گذشت كه بر او مىگريستند ، فرمود :\r\nانه ليبكى عليها و انها لتعذب فى قبرها . « 4 »\r\n« بر او مىگريند ولى وى در قبر عذاب مىشود . »\r\nهمچنين آمده است كه پيامبر بر مردى يهودى كه از دنيا رفته بود و عده‌اى بر او مىگريستند ، فرمود : اينها براى وى مىگريند و او در قبر عذاب مىشود .\r\nان الميت ليعذب و ان اهله ليبكون عليه ( انهم يبكون عليه و ان اللّه يعذبه فى قبره ) . « 5 »\r\nالبته عمر ، تنها پس از پيامبر چنين نبود ؛ وى گويا با گريه ميانه‌اى نداشته است .\r\nابو هريره مىگويد : از خانواده‌ى پيامبر يكى از دنيا رفته بود . زنها جمع شده بودند و مىگريستند ؛ عمر برپا خاست و آنها را نهى كرد و پراكنده نمود . پيامبر خدا فرمود :\r\nدعهنّ يا عمر فان العين دامعة و القلب مصاب و العهد قريب . « 6 »\r\n« دست از سر آنان بردار اى عمر ، اشك چشم جارى و قلب مصيبت ديده و خاطره‌ها نزديك است . »\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 614 .\r\n( 2 ) - صحيح بخارى ، ج 2 ، ص 281 ؛ صحيح نسايى ، ج 4 ، ص 19 .\r\n( 3 ) - صحيح مسلم ، ج 3 ، ص 43 .\r\n( 4 ) - سنن ترمذى ، ج 2 ، ص 237 .\r\n( 5 ) - سنن ترمذى ، ج 2 ، ص 236 .\r\n( 6 ) - سنن نسايى ، ج 4 ، ص 19 ؛ سنن الكبرى بيهقى ، ج 4 ، ص 70 .\r\n","page_name":" 291 ","page_number":291},
  {"content":"\r\n\r\n\r\nمستندات تاريخى گريه پيامبر براى مردگان\r\nمنابع متعدد اهل سنت ، بارها گريه پيامبر را ثبت كرده است كه به نمونه‌هايى از آنها اشاره مىشود :\r\n1 - گريه پيامبر در مرگ عمويش حمزه كه در جنگ « احد » به شهادت رسيد .\r\nابن سعد تفتازانى مىنويسد : وقتى صداى گريه اهل « مدينه » بر كشته‌هايشان بالا گرفت ، اشك در چشم رسول اللّه حلقه زد و فرمود : حمزه گريه‌كننده ندارد . لكن حمزة لا بواكى له ، سعد بن معاذ اين سخن را شنيد و به سوى زنان بنى عبد الأشهل رفت و آنها را فراخواند . پس از آن زنى نماند مگر اين‌كه پيش از گريه براى شهيد خود ، براى حمزه مىگريست . « 1 »\r\n2 - گريه پيامبر در كشته شدن جعفر كه در جنگ « موته » به شهادت رسيد .\r\nوقتى جعفر در جنگ « موته » به شهادت رسيد ، پيامبر به خانه‌ى وى رفت و فرزندان جعفر را خواست ؛ آنان را دلجويى مىكرد و مىگريست . اسماء ، همسر جعفر گفت : اى رسول خدا ! چرا گريه مىكنى ، مشكلى براى جعفر پيش آمده ؟\r\nپيامبر خبر شهادت جعفر را به او داد ، وى فرمود : نعم اصيبوا هذا اليوم . اسماء مىگويد : برخاستم و با صيحه زنان را جمع كردم ؛ فاطمه بر من وارد شد و مىگريست و مىگفت : وا عمّاه ، پيامبر فرمود : على مثل جعفر فلتبك البواكى ( الباكية ) . « 2 »\r\n« گريه‌كنندگان بايد بر مانند جعفر بگريند . »\r\n3 - گريه پيامبر در كشته شدن پرچمداران جنگ « موته » ، كه يكى پس از ديگرى به شهادت رسيدند .\r\n\r\n\r\n","description":"","footnote":"\r\n( 1 ) - سنن ابن ماجة ، ج 1 ، ص 507 ؛ مسند احمد ، ج 2 ، ص 84 ؛ طبقات ابن سعد ، ج 3 ، ص 11 ؛ تاريخ طبرى ، ج 2 ، ص 210 .\r\n( 2 ) - اسد الغابة ، ج 1 ، ص 289 ؛ المصنف صنعانى ، ج 3 ، ص 550 ؛ طبقات الكبرى ، ج 8 ، ص 282 .\r\n","page_name":" 292 ","page_number":292},
  {"content":"\r\n\r\nگفته شده است ، پيامبر اسم پرچمداران « موته » را مىبرد و مىگريست .\r\nبخارى ضمن بيان گريه پيامبر ، آورده است كه پيامبر فرمود : اخذ الراية زيد فأصيب ، ثم اخذ جعفر فأصيب ، ثم اخذ ابن رواحه فأصيب . « 1 »\r\n« پرچم را زيد گرفت و كشته شد ، پس از او پرچم را جعفر گرفت و كشته شد ، سپس پرچم را ابن رواحه گرفت و كشته شد . »\r\n4 - گريه پيامبر در مرگ فرزند خردسالش ابراهيم .\r\nانس مىگويد : پيامبر در مرگ فرزندش ابراهيم مىگريست وقتى عبد الرحمن بن عوف گفت : شما نيز گريه مىكنيد ؟ فرمود : يابن عوف انّها رحمة ، و نيز فرمود : ان العين تدمع و القلب يحزن و لا نقول الا ما يرضى ربنا و انا بفراقك يا ابراهيم لمحزونون . « 2 »\r\n« پسر عوف ! گريه رحمت است . اشك چشم جارى مىشود و دل اندوهگين مىگردد و ما جز رضاى پروردگارمان بر زبان نمىآوريم ؛ ما در فراق تو اى ابراهيم غمگينيم . »\r\n5 - گريه پيامبر براى از دست دادن مادرش آمنه .\r\nمسلم و نسايى و ديگران نقل كرده‌اند كه پيامبر كنار قبر مادرش ، براى وى گريه مىكرد ؛ و همه‌ى اطرافيان وى نيز مىگريستند . « 3 »\r\n6 - گريه پيامبر در مرگ سعد بن عبادة .\r\nوقتى سعد بن عبادة در حال احتضار بود ، پيامبر به بالين او آمد و براى وى گريست و اصحاب همه گريستند ؛ سپس فرمود :\r\nالا تسمعون ان اللّه لا يعذب بدمع العين و لا بحزن القلب و لكن يعذب بهذا ( لسان ) او يرحم . « 4 »\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 72 و ج 3 ، ص 203 .\r\n( 2 ) - صحيح بخارى ، ج 2 ، ص 85 ؛ كنز العمال ، ج 15 ، ص 622 ، ش 42483 .\r\n( 3 ) - سنن نسايى ، ج 4 ، ص 90 ؛ سنن ابن ماجة ، ج 1 ، ص 501 ؛ سنن ابى داوود ، ج 2 ، ص 87 .\r\n( 4 ) - صحيح مسلم ، ج 2 ، ص 85 و ج 3 ، ص 40 .\r\n","page_name":" 293 ","page_number":293},
  {"content":"\r\n\r\n« نشنيده‌ايد كه خدا كسى را به‌خاطر گريه چشم و اندوه دل عذاب نمىكند ، بلكه به‌خاطر آنچه از زبان خارج مىشود عذاب مىكند يا مىبخشد . »\r\n7 - گريه پيامبر در مرگ صحابى برجسته‌اش عثمان بن مظعون نيز نقل شده است . « 1 »\r\n8 - گريه پيامبر در مصيبت حسين بن على .\r\nام فضل بنت حارث مىگويد : به حضور پيامبر رسيدم و گفتم : ديشب خواب بدى ديدم . فرمود : چه بود ؟ گفتم : خيلى بد بود ، فرمود : چه بود ؟ گفتم : در خواب ديدم كه بخشى از بدن تو را قطع كردم و در خانه خود گذاشتم . پيامبر فرمود : خواب خوبى است . فرزند فاطمه را به دنيا مىآورى و در خانه‌ى خود مىگذارى . ام فضل مىگويد : فاطمه ، حسين را به دنيا آورد و وى در اتاق من بود ، روزى به حضور پيامبر آمدم و حسين را به نزد او بردم ؛ ديدم چشمان رسول خدا پر از اشك است ؛ پرسيدم : يا رسول اللّه چه شده است ؟ فرمود : جبرييل بر من نازل شد و خبر شهادت اين فرزندم را به من داد . اتانى جبرئيل فاخبرنى ان امتى ستقتل ابنى هذا ، گفتم اين فرزند را ! فرمود : بلى و از تربت سرخ او برايم آورد . نعم و اتانى بتربة من تربته حمراء . « 2 »\r\n\r\nگريه اهل بيت و اصحاب\r\nگريه اهل بيت و اصحاب براى پيامبر خدا نيز به ثبت منابع تاريخى اهل سنت رسيده است .\r\nانس بن مالك مىگويد : فاطمه نزد قبر رسول خدا نشسته و گريه مىكرد و مىگفت : و اكرباه لكربك يا ابتاه . « 3 »\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 1 ، ص 361 .\r\n( 2 ) - المستدرك على الصحيحين ، ج 3 ، ص 177 ؛ تاريخ مدينة دمشق ، ج 14 ، ص 197 ؛ البداية و النهاية ، ج 6 ، ص 258 .\r\n( 3 ) - مسند ابى يعلى ، ج 6 ، ص 111 .\r\n","page_name":" 294 ","page_number":294},
  {"content":"\r\n\r\nهمچنين آمده است : « وقتى خالد بن وليد ، مالك بن نويره را با اينكه اظهار اسلام كرده بود ، به قتل رساند و با همسرش بدون گذشت عده ازدواج كرد ؛ متمم بن نويره ، برادر مالك ، نزد ابا بكر آمد و از وى درخواست خون به ناحق ريخته‌ى برادرش و نيز آزادى اسرا نمود . ابا بكر اسرا را آزاد كرد و از خزانه مسلمانان ديه مالك را پرداخت . وى نماز صبح را با ابو بكر بجا آورد ؛ سپس بر شمشيرش تكيه زد و اشعارى در رثاى برادرش خواند .\r\nعمر چون رثاى متمم را شنيد ، متأثر شد و گفت : اگر شعر بلد بودم ، براى برادرم زيد مرثيه مىسرودم . لو كنت اقول الشعر لرثيت اخى زيدا . » « 1 »\r\n\r\nگريه پيامبران\r\nعلاوه بر آنچه گذشت ، قرآن كريم گريه پيامبران را هم نقل نموده است .\r\nيعقوب در فراق پسر چنان گريست كه چشمانش نابينا شد .\r\n وَ تَوَلَّى عَنْهُمْ وَ قالَ يا أَسَفى عَلى يُوسُفَ وَ ابْيَضَّتْ عَيْناهُ مِنَ الْحُزْنِ فَهُوَ كَظِيمٌ  . « 2 »\r\n« و از آنها روى برگرداند و گفت : وا اسفا بر يوسف ! و چشمان او از اندوه سفيد شد ، ولى خشم خود را فرو مىبرد و كفران نمىكرد . »\r\nاين اشك و ناله بدان حد بود كه به وى گفتند :\r\n قالُوا تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ  . « 3 »\r\n« گفتند : به خدا تو آنقدر ياد يوسف مىكنى تا در آستانه مرگ قرار گيرى ، يا هلاك گردى . »\r\nهمچنين آمده است كه آدم عليه السّلام براى هابيل چهل روز گريست . « 4 »\r\nنهايت اينكه گريه براى مردگان ، نه‌تنها جايز است ، بلكه چون هم موجب تخليه\r\n\r\n\r\n","description":"","footnote":"\r\n( 1 ) - كامل ابن اثير ، ج 2 ، ص 360 .\r\n( 2 ) - يوسف ، 84 .\r\n( 3 ) - يوسف ، 85 .\r\n( 4 ) - كافى ، ج 8 ، ص 114 .\r\n","page_name":" 295 ","page_number":295},
  {"content":"\r\n\r\nغم و اندوه است و هم آدمى را به ياد مرگ مىاندازد ، نيك شمرده شده است . به همين جهت است كه در روايات شيعى ، فصلى به آن اختصاص يافته است . « 1 »\r\n\r\nاحداث بنا بر قبر\r\nابن تيميه متوفى 728 ، ادعايى مطرح ساخت و در ضمن اين ادعا ، فتوايى صادر نمود كه قبل از وى هيچ‌كس به آن معتقد نبود ؛ وى گفت :\r\nاتفق ائمة الاسلام على انه لا يشرع بناء هذه المشاهد التى على القبور و لا شرع اتخاذها مساجد و لا تشرع الصلاة عندها . « 2 »\r\n« امت اسلام اتفاق‌نظر دارند كه بناى بر قبر جايز نيست ؛ و نيز جايز نيست كه اين بناها مسجد شود و نزد آنها نماز به پا شود . »\r\nپس از وى شاگردش ، ابن جوزى متوفى 751 نيز فتوا داد :\r\nلا يجوز ابقاء مواضع الشرك و الطواغيت بعد القدرة على هدمها و ابطالها يوما واحدا ، هذا حكم المشاهد التى به نيت على القبور . « 3 »\r\n« بجا گذاردن مكان شرك و طاغوت پس از امكان نابودى آنها جايز نيست . اين حكم بنايى است كه بر قبرها ساخته شده است . »\r\nپس از اين دو ، محمد بن عبد الوهاب نيز همان راه را پيمود . در اين باره وى عين فتواى ابن جوزى را نقل كرده است . « 4 »\r\nقابل توجه است كه بناى بر قبر ، نزد همه‌ى گروه‌هاى چهارگانه‌ى اهل سنت مكروه است ؛ و كسى در شرايط عادى كه زمين آن ملك كسى نبوده و موقوفه نباشد ،\r\n\r\n\r\n","description":"","footnote":"\r\n( 1 ) - ر . ك : وسايل الشيعة ، ج 2 ، ص 924 .\r\n( 2 ) - مجموع الفتاوى ، ج 27 ، ص 448 .\r\n( 3 ) - زاد المعاد ، ج 3 ، ص 506 .\r\n( 4 ) - مؤلفات محمد بن عبد الوهاب ، ج 1 ، ص 73 .\r\n","page_name":" 296 ","page_number":296},
  {"content":"\r\n\r\nآن را تحريم نكرده است . « 1 »\r\n\r\nاحداث بنا بر قبر در آيات\r\nهرچند حكم احداث بنا بر قبر به صراحت در آيات قرآن كريم ديده نمىشود ، ولى غير مستقيم ، جواز بناى بر قبر و نيز مسجد قرار دادن قبر ، از آيه‌ى زير استفاده مىشود .\r\n وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها إِذْ يَتَنازَعُونَ بَيْنَهُمْ أَمْرَهُمْ فَقالُوا ابْنُوا عَلَيْهِمْ بُنْياناً رَبُّهُمْ أَعْلَمُ بِهِمْ قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً  . « 2 »\r\n« و اين‌چنين مردم را متوجه حال آنها كرديم ، تا بدانند كه وعده‌ى خداوند حق است ؛ و در پايان جهان و قيامت ، شكى نيست . در آن هنگام كه ميان خود درباره‌ى كار خويش نزاع داشتند ؛ گروهى مىگفتند : بنايى بر آن بسازيد ؛ پروردگارشان از وضع آنها آگاهتر است . ولى آنها كه از رازشان آگاهى يافتند ، گفتند : ما مسجدى در كنار مدفن آنها مىسازيم تا خاطره آنان فراموش نشود . »\r\nمطابق اين آيه‌ى شريفه ، وقتى راز اصحاب كهف فاش گرديد و مردم بر زندگى دوباره‌ى آنان واقف شدند ؛ مؤمنان آن زمان كه گويا زمان رواج اسلام بوده است ، گفتند : بر آنان مسجد ساخته شود تا مكان قبر آنها عبادتگاه گردد . اين تفسير ، توافقى ميان مفسران شيعى و سنى است . « 3 » به ديدگاه دو تن از بزرگان اهل تسنن توجه كنيد :\r\nسيوطى در تفسير آيه مىگويد : بر درگاه غار مسجدى ساختند و در آن براى\r\n\r\n\r\n","description":"","footnote":"\r\n( 1 ) - الفقه على المذاهب الاربعة ، ج 1 ، ص 536 .\r\n( 2 ) - كهف ، 21 .\r\n( 3 ) - ر . ك : فخر رازى ، ج 21 ، ص 15 ؛ و تفاسير ديگر .\r\n","page_name":" 297 ","page_number":297},
  {"content":"\r\n\r\nاصحاب كهف نماز اقامه مىكردند و درخواست آمرزش مىكردند . « 1 »\r\nشوكانى مىگويد : تعبير مسجد ، به مسلمان بودن كسانى دلالت دارد كه بر حال اصحاب كهف ، آگاهى يافته بودند . « 2 »\r\nآيه‌ى ديگرى كه مىتواند مورد استناد قرار گيرد ، آيه‌ى 32 سوره‌ى حج است .\r\n ذلِكَ وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ  .\r\n« اين است ( مناسك حج ) و هركس شعائر الهى را بزرگ دارد ، اين كار نشانه تقواى دلهاست . »\r\nشعائر ، جمع شعير ، به معناى نشانه اطاعت خداست ؛ يكى از مصاديق اين واژه ، محل آشكار براى عبادت است . همين معنا در آيه‌ى ديگرى از قرآن كريم آمده است :\r\n إِنَّ الصَّفا وَ الْمَرْوَةَ مِنْ شَعائِرِ اللَّهِ . .  . « 3 »\r\n« صفا و مروه از شعائر و نشانه‌هاى خداست . »\r\nهمچنين اين واژه به معناى قربانى مشخص شده در حج نيز آمده است .\r\n وَ الْبُدْنَ جَعَلْناها لَكُمْ مِنْ شَعائِرِ اللَّهِ لَكُمْ فِيها خَيْرٌ فَاذْكُرُوا اسْمَ اللَّهِ عَلَيْها صَوافَّ فَإِذا وَجَبَتْ جُنُوبُها فَكُلُوا مِنْها وَ أَطْعِمُوا الْقانِعَ وَ الْمُعْتَرَّ كَذلِكَ سَخَّرْناها لَكُمْ لَعَلَّكُمْ تَشْكُرُونَ  . « 4 »\r\n« و شترهاى چاق و فربه را ( در مراسم حج ) براى شما از شعائر الهى قرار داديم ؛ در آنها براى شما خير و بركت است . نام خدا را هنگام قربانى در حالى كه به صف ايستاده‌اند بر آنها ببريد ؛ و هنگامى كه پهلوهايشان آرام گرفت و جان دادند از گوشت آنها بخوريد ، و نيازمندان\r\n\r\n\r\n","description":"","footnote":"\r\n( 1 ) - تفسير در المنثور ، ج 4 ، ص 214 .\r\n( 2 ) - فتح القدير ، ج 3 ، ص 277 .\r\n( 3 ) - بقرة ، 158 .\r\n( 4 ) - حج ، 36 .\r\n","page_name":" 298 ","page_number":298},
  {"content":"\r\n\r\nقانع و فقيران را نيز از آن بهره‌مند سازيد . اين‌گونه ما آنها را مسخرتان ساختيم تا شكر خدا را بجا آوريد . »\r\nپس مىتوان گفت مفهوم شعائر ، عام است ؛ و اينها و مانند اينها ، مصداق شعائر اللّه مىباشند . در اين صورت ، كسانى كه ديدن آنها و ياد آنها ، آدمى را به طاعت خدا وادار كند نيز شعائر محسوب مىشوند ؛ بنابراين ، پيامبر خدا از بزرگ‌ترين شعائر است . پس از درگذشت وى ، قبر او نيز براى مسلمانان از جمله برترين شعائر است . انسان را متوجه ذات ربوبى كرده و به درگاه او به كرنش مىآورد .\r\nعلاوه بر دو آيه‌اى كه گذشت ، آيه‌ى مودّت نيز در اين باره قابل توجه است .\r\n . . . قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى . .  . « 1 »\r\n« بگو : من هيچ پاداشى از شما براى رسالتم درخواست نمىكنم جز دوست داشتن نزديكانم . »\r\nمطابق اين آيه ، محبت به نزديكان پيامبر لازم است . اين لزوم ، مطلق است ؛ و منحصر به مخاطبان زمان حيات آنان نيست ، چه اينكه آيه براى غير مخاطبان كه در زمان زندگى وى و خويشانش نبوده‌اند نيز حجت بوده و پيروى از آن لازم است . بر اينان واجب است كه به هرآنچه از ذوى القربى مانده است ، اعم از نام و جسم مطهرشان و نيز دستورهاى آنان احترام بگذارند .\r\nترديدى نيست كه نزد خردمندان بىحرمتى به قبر كسى ، بىحرمتى به او و خاندان وى محسوب مىشود .\r\n\r\nبناى بر قبر پيامبر\r\nسمهودى از بزرگان اهل سنت ، به بناى بر قبر پيامبر توسط عايشه اشاره كرده و مىگويد : مردم خاك قبر پيامبر را مىبردند تا اينكه عايشه بر آن ديوار ساخت و\r\n\r\n\r\n","description":"","footnote":"\r\n( 1 ) - شورى ، 23 .\r\n","page_name":" 299 ","page_number":299},
  {"content":"\r\n\r\nروزنه‌اى در آن قرار داد . مردم از همان روزنه خاك قبر را برمىداشتند تا اينكه روزنه را هم مسدود كردند . « 1 »\r\nسمهودى به نكات مهم ديگرى در اين باره پرداخته و مىگويد : « عمر قباطى ( پارچه‌اى كه در مصر مىبافتند ) بر قبر پيامبر انداخت . » « 2 »\r\nهمچنين وى مىافزايد : « ديوار قبر پيامبر در زمان عمر بن عبد العزيز ويران شد و وى آن را بازسازى كرد . » « 3 »\r\n\r\nمستندات ابن تيميه\r\nنه تنها آيه‌اى در قرآن كه نشانگر جايز نبودن بناى بر قبر باشد ، وجود ندارد ، بلكه چنان كه از آيه‌ى كهف گذشت جايز بودن بناى بر قبر ، در قرآن آمده است . تنها چيزى كه مىتوان به عنوان مستند فتواى ابن تيميه يافت ، رواياتى كلى از پيامبر و على بن ابى طالب است كه نقد و بررسى خواهد شد .\r\nاز على بن ابى طالب نقل شده است كه رسول خدا به او فرمود : كداميك از شما به « مدينه » مىرود و بتى رها نكند ، مگر اينكه آن را بشكند ، قبرى ترك نگويد ، مگر اينكه مساويش كند و مجسمه‌اى ترك نكند ، مگر اينكه آلوده‌اش كند .\r\nايكم ينطلق الى المدينة فلا يدع بها و ثنا الا كسره و لا قبرا الا سوّاه و لا صورة الا لطخها .\r\nيكى گفت من مىروم ، وى رفت ولى از مردم « مدينه » ترسيد و بازگشت ، على بن ابى طالب اجازه رفتن خواست و گفت : انا انطلق يا رسول اللّه ، على رفت و وقتى\r\n\r\n\r\n","description":"","footnote":"\r\n( 1 ) - وفاء الوفاء سمهودى ، ج 2 ، ص 544 .\r\n( 2 ) - وفاء الوفاء سمهودى ، ج 2 ، ص 546 .\r\n( 3 ) - وفاء الوفاء سمهودى ، ج 2 ، ص 545 .\r\n","page_name":" 300 ","page_number":300},
  {"content":"\r\n\r\nبازگشت ، گفت : لم ادع بها و ثنا الا كسرته و لا قبرا الا سوّيته و لا صورة الا لطختها . « 1 »\r\n« بتى را ترك نكردم ، مگر اينكه شكستم ؛ قبرى را ترك نگفتم ، مگر اينكه صاف كردم ؛ و مجسمه‌اى را رها نكردم ، مگر اينكه آلوده‌اش كردم . »\r\nاين روايت از جهاتى مخدوش به نظر مىرسد ؛ اول آن‌كه اين حادثه در چه زمانى روى داده است ؟ تصور اين رويداد پيش از هجرت يا پس از آن ، غيرممكن است ، زيرا پيامبر خدا پيش از هجرت ، امكان فرستادن كسى را به شهرى ديگر براى از ميان بردن بتها و . . . نداشته است ؛ پس از هجرت نيز در « مدينه » بتى نمانده بود ، علاوه اينكه پيامبر پس از هجرت ، حاكم شهر بودند و ديگر فرستادن كسى به اين شهر و ترس از اجراى حكم پيامبر ، معنا نداشت .\r\nاحمد حنبل نيز آورده است كه حدثنا وكيع ، حدثنا سفيان عن حبيب عن ابى وائل كه ابى الهياج اسدى رئيس پليس « كوفه » ، مىگويد : على بن ابى طالب در زمان خلافتش در « كوفه » ، به من گفت : ابعثك على ما بعثنى عليه رسول اللّه ان لا تدع تمثالا الا طمسته و لا قبرا مشرفا الا سويته . « 2 »\r\n« تو را به كارى مىفرستم كه رسول خدا مرا به آن كار فرستاد ؛ اينكه بتى نبينى مگر اينكه نابودش كنى و قبر برآمده‌اى نبينى مگر اينكه آن را صاف كنى . »\r\nناقلان اين حديث ، وكيع ، سفيان ثورى ، حبيب بن ابى ثابت ، ابو وائل اسدى و ابى الهياج اسدى هستند كه همه نزد بزرگان رجال از اهل سنت تضعيف شده‌اند . « 3 »\r\nدلالت اين احاديث نيز روشن نيست ؛ زيرا مراد از تسويه نامعلوم است . قرطبى مىگويد : بلندسازى قبر جايز نيست و مىافزايد كه ارتفاع قبر كه دستور به از بين بردن آن داده شده است ، زمانى است كه از كوهان شتر بلندتر باشد .\r\n\r\n\r\n","description":"","footnote":"\r\n( 1 ) - مسند احمد ، ج 1 ، ص 87 .\r\n( 2 ) - مسند احمد ، ج 1 ، ص 96 .\r\n( 3 ) - ر . ك : تهذيب التهذيب ، ميزان الاعتدال در ترجمه اسامى .\r\n","page_name":" 301 ","page_number":301},
  {"content":"\r\n\r\nروايات ديگرى كه مستند فتواى ابن تيميه واقع شده است ، رواياتى است كه گچكارى روى قبر را جايز نمىداند .\r\nجابر از رسول خدا نقل كرده است كه وى از گچكارى قبر و نشستن بر آن و ساختن بنابر آن نهى كرد .\r\nنهى رسول اللّه ان يجصّص القبر و ان يقعد عليه و ان يبنى عليه . « 1 »\r\nدر پاسخ اين دسته روايات ، مىتوان گفت اولا : نهى در اين روايات اعم از نهى تحريمى است ؛ و شامل نهى كراهتى هم مىشود . كما اينكه همه‌ى فقها اهل سنت ، معتقدند كه بناى بر قبر بدون قصد زينت و در غير زمين عمومى ، مكروه است ، و البته حنبلىها حتى در اين موارد هم مكروه مىدانند . « 2 »\r\nثانيا : اين روايات ، از قبر بزرگان دين منصرف هستند ؛ زيرا بناى بر قبر آنان به خاطر تعظيم شعائر است . چنين بنايى براى گسترش دين و عبادت خدا ساخته مىشود .\r\nبرخى نيز به روايت زير از پيامبر خدا توجه كرده‌اند .\r\nلا تتخذوا قبرى قبلة و لا مسجدا ، فان اللّه لعن اليهود حيث اتخذوا قبور انبيائهم مساجد . « 3 »\r\n« قبر مرا قبله و مسجد قرار ندهيد ، خدا يهود را به اين جهت كه قبر پيامبرانشان را مسجد قرار داده بودند ، لعن كرد . »\r\nاين روايت كه در كتاب‌هاى شيعى و سنى وارد شده است ، دلالتى بر موضوع ندارد ؛ آنچه اين روايت بيان مىكند ، اين است كه قبر ، قبله نشود و در برابر كعبه قرار\r\n\r\n\r\n","description":"","footnote":"\r\n( 1 ) - صحيح مسلم ، ج 3 ، ص 62 ؛ سنن ابن ماجة ، ج 1 ، ص 473 ؛ سنن ترمذى ، ج 2 ، ص 208 ؛ سنن ابى داوود ، ج 3 ، ص 216 .\r\n( 2 ) - الفقه على المذاهب الاربعة ، ج 1 ، ص 536 .\r\n( 3 ) - مسند احمد ، ج 2 ، ص 246 ؛ وسايل الشيعة ، ج 2 ، ص 887 .\r\n","page_name":" 302 ","page_number":302},
  {"content":"\r\n\r\nنگيرد و صاحب قبر ستايش نگردد .\r\nفقهاى اهل سنت نيز از اين روايت ، جز اين استفاده نكرده‌اند ؛ ابن قدامة پس از بيان روايت ، از نماز به سوى قبر نهى مىكند و مىگويد : فعلى هذا لا تصح الصلاة الى القبور . « 1 »\r\nابن حزم نيز با توجه به همين روايت ، از برخى نقل كرده كه بر قبر نمىشود نماز خواند . « 2 »\r\nروايت لا تتخذوا ( لا تجعلوا ) قبرى عيدا « 3 » نيز يكى از مستندات جايز نبودن زيارت قبر پيامبر است . « 4 » گذشته از ضعف سند اين خبر به خاطر وجود افرادى چون عبد اللّه بن نافع و سهيل بن ابى صالح « 5 » ، معناى روايت معلوم نيست ؛ چه اينكه قبر مكان است و عيد قيد زمان است ؛ و مكان ؛ عيد قرار نمىگيرد . علاوه اينكه ممكن است كسى اين خبر را چنين ترجمه كند كه قبر مرا همواره زيارت كنيد و به عيد تأخير نيندازيد . ناگفته نماند ، اين خبر در « مسند » چنين نقل شده است : لا تجعل قبرى و ثنا « 6 » ، يعنى قبر من بت نشود ؛ در اين صورت مراد پيامبر اين است كه قبر وى ستايش نشود .\r\nمؤيد اين توضيح اشكال مختلف اين روايت در كتاب‌هاى روايى اهل سنت است ؛ ابن عبد البر ، صنعانى و متقى هندى ، روايت را چنين نقل كرده‌اند : لا تجعل\r\n\r\n\r\n","description":"","footnote":"\r\n( 1 ) - مغنى ابنى قدامة ، ج 1 ، ص 720 .\r\n( 2 ) - محلى ، ج 4 ، ص 31 و 32 .\r\n( 3 ) - مسند احمد ، ج 2 ، ص 367 ؛ سنن ابى داوود ، ج 1 ، ص 453 .\r\n( 4 ) - اين روايت در منابع شيعى هم وارد شده است ، مستدرك الوسايل ، ج 2 ، ص 379 ؛ بحار الانوار ، ج 34 ، ص 332 .\r\n( 5 ) - ر . ك : ميزان الاعتدلال ، تهذيب الكمال ، الجرح و التعديل ذيل اسامى .\r\n( 6 ) - مسند احمد ، ج 2 ، ص 246 .\r\n","page_name":" 303 ","page_number":303},
  {"content":"\r\n\r\nقبرى و ثنا يصلى اليه « 1 » ؛ صنعانى خبر را اين گونه نيز نقل كرده است : لا تجعل قبرى و ثنا و المنبرى عيدا « 2 » ؛ ابن ابى شيبه نيز خبر را چنين نقل كرده است : لا تجعل قبرى و ثنا يصلى له « 3 » ؛ فيض القدير نيز حديث را اين گونه نقل كرده است : لا تجعل قبرى و ثنا يعبد . « 4 » و . . .\r\nگذشته از آنچه گفته شد ، نشانه‌هاى تاريخى عديده‌اى وجود دارد كه از آن نمىتوان گذشت . قبرهاى متعددى پيش از فتواى ابن تيميه وجود داشته كه وجود اين قبور نشانگر اين معناست كه كسى از اين روايات ، حرام بودن بنا را نفهميده است . مثلا اينكه پيامبر خدا بر قبر عثمان بن مظعون سنگى گذاشت تا شناخته شود ، « 5 » يا فاطمه دختر رسول اللّه ، قبر عمويش حمزه را مرمت كرد .\r\nهمچنين عمر در فتح بيت المقدس ، قبور پيامبرانى چون ابراهيم ، اسحاق ، يعقوب و يوسف كه همه بنا داشتند ، تخريب نكرد .\r\nمستند ديگر فتواى ابن تيميه ، اجماع است .\r\nعبد اللّه بن بليهد در سال 1344 در « مدينه » مىگويد :\r\nاما البناء على القبور فهو ممنوع اجماعا لصحة الاحاديث الواردة فى منعه و لهذا افتى كثير من العلماء بوجوب هدمه مستندين على ذلك بحديث علىّ قال لابى الهياج . . . « 6 »\r\n« اجماعا بناى بر قبر به خاطر روايات صحيحه در منع آن ، ممنوع است ؛ و به همين جهت ، بسيارى از علما ، فتوا به ويران كردن اين اماكن داده‌اند ، دليل آنان ، حديث على به ابى الهياج است . »\r\n\r\n\r\n","description":"","footnote":"\r\n( 1 ) - تمهيد ، ج 5 ، ص 45 ؛ كنز العمال ، ج 2 ، ص 210 ؛ المصنف صنعانى ، ج 1 ، ص 406 .\r\n( 2 ) - المصنف صنعانى ، ج 8 ، ص 464 .\r\n( 3 ) - المصنف ابن ابى شيبه ، ج 2 ، ص 269 ؛ ج 3 ، ص 226 .\r\n( 4 ) - فيض القدير ، 4 ، ص 612 .\r\n( 5 ) - عثمان بن مظعون ، نخستين كسى است كه در بقيع به خاك سپرده شده است .\r\n( 6 ) - ر . ك : كشف الارتياب ، ص 359 .\r\n","page_name":" 304 ","page_number":304},
  {"content":"\r\n\r\nنگاهى اجمالى به تاريخ و ديگر منابع اهل سنت ، مؤيد اين نكته است كه هيچ‌گونه اجماعى در اين باره وجود ندارد . قبور متعدد در اطراف بيت المقدس ، قبر مطهر پيامبر مكرم و مرمت آن توسط حاكمان مختلف بنى اميه و بنى عباس و نيز احمد بن عبد القوى در سال 678 ، ملك ناصر در سال 765 ، ظاهر در سال 852 ، ملك اشرف قايتباى در سال 881 ، 886 ، و 891 و . . . نيز احداث بنا بر قبر على بن ابى طالب توسط هارون الرشيد ، بناى بر قبر موسى بن جعفر ( كاظم ) كه خطيب بغدادى اين بنا را مشاهده نموده است ، و نيز دفن پيشواى چهارم و پنجم و ششم شيعه در قبه حسن بن على و عباس در بقيع ، قبور قبرستانهاى دمشق به تصريح مورخان و . . . نيز مؤيد همين مطلب بوده ، و همه نشانگر وجود بناى بر قبر ، پيش از فتواى ابن تيميه است .\r\nپرسش مهم\r\nپس از آنچه گذشت جاى اين پرسش است كه چرا وهابيت ، با فتواى تحريم بنا ، با اينكه در ميان تمامى مسلمانان فتوايى شاذ محسوب مىشود ، دست به ويران كردن بناى قبور ديگر گروه‌هاى اسلامى زده است ؟\r\nتخريب قبور امامان بقيع ، تخريب قبر حسين بن على ، تخريب قبر پيشوايان سامرا ، با كدام مجوز شرعى صورت گرفته است ؟ آيا درست است با فتواى شاذ خود ، به ديگر گروه‌هاى اسلامى تعرض نمايند ؟ و آيا غير اين است كه فتواى شاذ تنها براى اهل آن معتبر است و بس ؟\r\nنكته\r\nجايز نبودن بناى بر قبر در قبرستانهاى مؤمنان ، در روايات شيعى نيز آمده است :\r\nمحمد بن على ( باقر ) : يرفع القبر فوق الارض اربع اصابع . « 1 »\r\n« قبر از زمين به اندازه چهار انگشت بلند مىشود . »\r\n\r\n\r\n","description":"","footnote":"\r\n( 1 ) - وسايل الشيعة ، ج 2 ، ص 856 .\r\n","page_name":" 305 ","page_number":305},
  {"content":"\r\n\r\nنيز از وى نقل شده است كه على بن ابى طالب فرمود :\r\nبعثنى رسول اللّه فى هدم القبور و كسر الصور . « 1 »\r\n« رسول خدا مرا فرستاد تا قبرها را صاف و بتها را بشكنم . »\r\nهمچنين نقل شده كه جعفر بن محمد ( صادق ) فرمود :\r\nان النبى نهى عن يزاد على القبر تراب لم يخرج منه . « 2 »\r\n« پيامبر نهى كرد از اينكه بر قبر خاكى افزوده شود كه از آن خارج نشده است . »\r\nاز موسى بن جعفر ( كاظم ) نيز نقل شده است كه :\r\nلا يصلح البناء عليه و لا الجلوس و لا تجصيصه و لا تطيينه . « 3 »\r\n« بناى بر قبر و نشستن بر آن و گچكارى و بنايى آن درست نيست . »\r\nهرچند اين احاديث از اشكالات سندى و متنى مبرا نيستند ، ولى دستاورد آنچه از مجموع آنها به دست مىآيد ، كراهت ساخت بناى بر قبر و ارتفاع آن بيش از يك وجب است و البته همين مطلب به عنوان فتوا در فتاواى فقهاى شيعه به صراحت آمده است .\r\nبىشك قبر اولياء خدا ، به جهت اينكه اينان خويشان پيامبر هستند و قبر آنان جايگاه راز و نياز مردم با خداست ؛ از اين حكم خارج هستند . چه اينكه عبادت خداى متعال در هر مكان مباحى ، جايز بوده و همه‌ى مكانها متعلق به اوست .\r\nشافعى مىگويد : « نوشتن چيزى بر قبر مكروه است ، چه قرآن بنويسند و چه غير آن ؛ مگر اينكه قبر از آن انسان عالم و شايسته‌اى باشد ، در اين صورت نوشتن اسم او بر قبر ، تا اينكه شناخته شود ، مستحب است . » « 4 »\r\n\r\n\r\n","description":"","footnote":"\r\n( 1 ) - وسايل الشيعة ، ج 2 ، 870 .\r\n( 2 ) - وسايل الشيعة ، ج 2 ، ص 864 .\r\n( 3 ) - وسايل الشيعة ، ج 2 ، ص 869 .\r\n( 4 ) - الفقه على المذاهب الاربعة ، ج 1 ، ص 536 .\r\n","page_name":" 306 ","page_number":306},
  {"content":"\r\n\r\n\r\nجشن ولادت\r\nهر كار شايسته‌اى در هر مكانى و زمانى صورت پذيرد ، به آن مكان و زمان ارج و عظمت مىبخشد . به عنوان مثال ، « قربانگاه اسماعيل » ، « كوه طور » ، « مكه » ، مسجد و . . . قداستى ويژه يافته‌اند . همچنين نزول قرآن كريم در شبى از شبهاى ماه مبارك رمضان ، آن را با عنوان ليلة القدر از برترين شب‌هاى سال نموده است . و يا وجوب روزه در ماه رمضان ، اين ماه را مبارك گردانيده و ويژگى مخصوصى ميان ديگر ماه‌ها به آن داده است . نيز برگزارى حج در زمانى خاص ، فضلى ويژه براى آن زمان ترسيم مىنمايد . و يا آفرينش آدم عليه السّلام در روز جمعه و ورود او در همين روز به بهشت ، و . . .\r\nويژگى خاص براى اين روز ايجاد نموده است .\r\nروزهايى چون فطر ، قربان ، غدير ، عرفه و . . . نيز به واسطه ويژگىهاى خاص آنها ، عيد شمرده شده‌اند و . . .\r\nدر قرآن كريم نيز نزول مائده بر بنى اسراييل براى هميشه عيد شمرده شده است .\r\n قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ  . « 1 »\r\n« عيسى بن مريم گفت : خداوندا پروردگارا از آسمان خوراكى بر ما بفرست تا براى اول و آخر ما ، عيدى باشد ، و نشانه‌اى از تو ، و به ما روزى ده . تو بهترين روزى دهندگانى . »\r\nنزول مائده‌ى آسمانى به اذن الهى و پس از درخواست حواريين از عيسى عليه السّلام در روز يكشنبه صورت گرفت و اين روز براى هميشه عيد گرديد . « 2 »\r\n\r\n\r\n","description":"","footnote":"\r\n( 1 ) - مايدة ، 114 .\r\n( 2 ) - همچنين گفته شده روز پنجشنبه مسيح عليه السّلام به صليب كشيده شد و روز يكشنبه زنده شد ؛ و -\r\n","page_name":" 307 ","page_number":307},
  {"content":"\r\n\r\nيكى از اين مناسبتهاى ويژه ، ولادت پيامبر خدا ، آخرين پيامبر الهى و مايه هدايت انسان‌هاست . شخصيتى كه راهيابى بشريت مرهون حيات درخشان اوست . وى به زيبايى ، سكان هدايت انسان دور شده از اهداف آفرينش را بر عهده گرفت . و نيكو به منزل رساند .\r\nبىترديد اسلام و همه‌ى ارزشهاى اسلامى مرهون ولادت و حيات پيامبر خداست ؛ و لذا ولادت او ، در ظرف زمانى خاص ، به آن زمان شكوه و جلال بخشيده است ؛ شكوهى كه موجب حوادث عظيم طبيعى و غير آن در عالم شد .\r\nاما با اين وصف جشن ولادت پيامبر به گمان گروه اندكى بدعت و حرام شمرده مىشود .\r\nابن تيميه ، جشن ولادت را بدعت خوانده است ، وى مىگويد : « جشن تولد پيامبر بدعت است . اين روز ، علاوه بر اينكه اختلافى است ، هيچ‌كدام از گذشتگان عيد نداشته‌اند ؛ با اينكه زمينه فراهم بوده و مانعى وجود نداشته است . اگر در جشن ولادت خيرى بود ، گذشتگان بر ما پيشى مىگرفتند ؛ زيرا آنان بيش‌تر از ما به رسول خدا محبت داشتند و او را بزرگ مىداشتند . » « 1 »\r\nمحمد امين شنقيطى نيز همين مطلب را آورده است . « 2 »\r\n\r\nبدعت چيست ؟\r\nبدعت در اصطلاح ، آيينى را گويند كه سابقه‌اى در شريعت نداشته و براى نخستين بار وضع گردد ؛ به‌طورى كه روح آن شريعت ، از آيين تازه دور باشد . لازمه‌ى چنين چيزى تغيير حرام‌هاى الهى و تبديل حلال‌ها است .\r\n\r\n\r\n","description":"","footnote":"\r\n- اين روز به همين خاطر عيد شد .\r\n( 1 ) - اقتضاء الصراط ، ج 1 ، ص 295 .\r\n( 2 ) - اضواء البيان ، ج 8 ، ص 384 .\r\n","page_name":" 308 ","page_number":308},
  {"content":"\r\n\r\nالبته بدعت لغوى ، معناى گسترده‌اى دارد و هرگونه نوآورى را دربر مىگيرد ؛ چنين معناى وسيعى از بدعت ، مىتواند داراى احكام مختلف تكليفى باشد .\r\nگاهى چيزى در شريعت اسلام موضوعيت نداشته و به همين جهت ، وجود هم نداشته است . روشن است وجود آن در زمانى كه موضوعيت بيابد ممكن است واجب شمرده شود . مثلا استفاده از تجهيزات و صنايع مدرن دفاعى به‌واسطه نبود آن در صدر اسلام ، منتفى بوده است ؛ ولى در زمان ما ، چه‌بسا استفاده از آنها براى پيشرفت دين و دفاع از كيان اسلام لازم باشد . ممكن است لزوم استفاده از چيزى كه در گذشته موضوعيت نداشته ، به حد وجوب نرسد ؛ ولى براى سرعت و پيشرفت سريع در كارى كه خواست دين است ، به آن نياز باشد ؛ چنين نوعى از بدعت ، حكم استحباب مىيابد . استفاده از وسايل صوتى مجهز و يا وسايل الكترونيكى براى بيان مستحبات دينى ، در اين وادى قرار مىگيرد .\r\nگاهى ممكن است بدعتى جايز باشد ؛ زيرا شريعت درباره‌ى وى ساكت بوده و با روان شريعت منافات ندارد .\r\nمعيار در حرام بودن بدعت ، مخالفت آن با روح اسلام است ؛ پس هر چيزى كه در گذشته نبوده و وجود آن خللى در دين ايجاد كند و يا با قوانين و اصول مسلم اسلام منافات داشته باشد ، نزد همه‌ى گروه‌هاى اسلامى بدعت حرام محسوب مىشود و نكوهيده است .\r\nحال آيا برگزارى جشن ولادت براى مولودى كه عزّت دنيا و آخرت مسلمانان در گروه تولد و زندگى او بود ، با روح دين در تضاد است ؟ !\r\nدر پاسخ چنين ادعايى بايد گفت : آيات زيادى در قرآن به بيان لزوم بزرگداشت پيامبر پرداخته‌اند كه از جمله آنها :\r\n . . . فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ \r\n\r\n","description":"","footnote":"","page_name":" 309 ","page_number":309},
  {"content":"\r\n\r\n الْمُفْلِحُونَ  . « 1 »\r\n« . . . پس كسانى كه به او ايمان آوردند ، و او را يارى كردند ، و از نورى كه با او نازل شده پيروى نمودند ، آنان رستگارانند . »\r\n إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ  . « 2 »\r\n« آنان كه صداى خود را نزد رسول خدا كوتاه مىكنند ، همان كسانى هستند كه خداوند دل آنان را براى تقوا خالص نموده ، و برايشان آمرزش و پاداش عظيمى است . »\r\nدر روايات نيز بزرگداشت پيامبر ، بيش از اكرام خود و نيز لازم شمرده شده است .\r\nگفته شده است : روزى عمر به پيامبر گفت : تو نزد من از هر چيزى جز خودم محبوب‌تر هستى . پيامبر فرمود : به خدايى كه جانم در دست اوست ، مگر اينكه من از خودت گرامىتر باشم . و الذى نفسى بيده حتى اكون احبّ اليك من نفسك ، عمر گفت : اينك تو نزد من از خودم گرامىتر هستى . پيامبر فرمود : حالا شد . ( الآن يا عمر ) .\r\nعلاوه بر آنچه گذشت جشن ولادت پيامبر خدا نزد همه‌ى اقوام پذيرفته شده است . هر مسلمانى به بركت داشتن برترين دين و عقلانىترين آيين ، در روز ولادت آورنده‌ى اين دين ، شادمان است و اين شادى را به صورتهايى مشروع چون چراغانى كردن معابر ، برافراشته نمودن پرچم ، دادن هدايا ، پخش شيرينى ، بخشش خطاكاران و . . . آشكار مىسازد .\r\nحلبى در مورد زيارت مكان تولد پيامبر ، مىگويد : مردم « مكه » در اين روز به زيارت مولد النبى مىروند . « 3 »\r\n\r\n\r\n","description":"","footnote":"\r\n( 1 ) - اعراف ، 157 .\r\n( 2 ) - حجرات ، 3 .\r\n( 3 ) - السيرة الحلبية ، ج 1 ، ص 93 .\r\n","page_name":" 310 ","page_number":310},
  {"content":"\r\n\r\nابن بطوطه در سفرنامه‌اش زمانى كه به « مكه » رفته است مىنويسد : در روز ولادت پيامبر ، در خانه‌ى كعبه گشوده مىشد و عده‌اى خاص وارد مىشدند و دو ركعت نماز مىخواندند و سپس عموم مردم وارد خانه مىشدند .\r\nايشان مراسم خاص بازگشايى در كعبه را كه خود ديده است ، آورده است . « 1 »\r\nابن جبير نيز در سفرنامه‌اش ، به محل ولادت پيامبر و نخستين سنگ و خاكى كه او را دربر گرفته است ، با اكرام زياد ياد مىكند و مىگويد : در آن‌جا مسجد ساخته‌اند و مردم در روز ولادت پيامبر ، وارد آن مكان مىشوند . وى مىگويد : اين روز در « مكه » مشهور است . « 2 »\r\nحلبى به نقل از ابو شامه استاد نووى مىگويد : از بهترين بدعت‌هاى زمان ما ، كارهايى است كه در روز ولادت پيامبر انجام مىگيرد . اين اعمال مانند صدقه ، كارهاى نيك ، آراستگى و شادمانى ، علاوه بر اينكه احسان به فقرا است ؛ گوياى اظهار محبت به پيامبر است . « 3 »\r\nوى به تفصيل ، ديدگاه برخى را در كيفيت جشن ولادت پيامبر مطرح نموده است . « 4 »\r\nنهايت آن‌كه جشن ، كارى مشروع است و بلكه اقامه دين و بزرگداشت رسالت شمرده مىشود . البته اين مراسم مذهبى نبايد با گناه همراه شود .\r\nعجيب است كه ابن تيميه با يك روايت پر از اشكال ، غنا در عيد را مشروع مىداند . ايشان نقل مىكند : روزى كنيزكانى نزد پيامبر بودند و غنا مىكردند . ابو بكر وارد شد و از آن بدش آمد و گفت : ترانه‌ى شيطان در بيت رسول خداست ؟ پيامبر\r\n\r\n\r\n","description":"","footnote":"\r\n( 1 ) - رحلة ابن بطوطة ، ج 1 ، ص 155 .\r\n( 2 ) - رحلة ابن جبير ، ج 1 ، ص 93 .\r\n( 3 ) - السيرة الحلبية ، ج 1 ، ص 137 .\r\n( 4 ) - اعانة الطالبين ابو بكر محمد شطى ، ج 3 ، ص 364 .\r\n","page_name":" 311 ","page_number":311},
  {"content":"\r\n\r\nفرمود : هر ملتى عيدى دارد و عيد ما اين روز است . ان لكل قوم عيدا و ان عيدنا هذا اليوم ( و هذا عيدنا ) . « 1 »\r\nجاى بسى شگفتى است كه ابن تيميه با وجود انبوه روايات حرمت غنا ، فتوا به جواز آن مىدهد ؛ ولى با اين‌همه نشانه‌هاى دال بر اكرام پيامبر در منابع اهل سنت ، جشن ميلاد او را كه نزد عقلا عملى پسنديده است ، بدعت مردود مىشمارد !\r\n\r\n\r\n","description":"","footnote":"\r\n( 1 ) - صحيح بخارى ، ج 4 ، ص 266 ؛ صحيح مسلم ، ج 3 ، ص 21 ؛ مسند احمد ، ج 6 ، ص 99 .\r\n","page_name":" 312 ","page_number":312},
  {"content":"\r\n\r\n\r\nنذر\r\nمخالفت با اصل نذر بىمعناست ، براى اينكه نذر به صراحت در قرآن كريم و سنت نبوى وارد شده است .\r\nخداوند در آيه‌ى زير سخن از نذر مريم عليها السّلام به ميان آورده است .\r\n إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ  . « 1 »\r\n« آن هنگام كه همسر عمران گفت : خداوندا آنچه را در رحم دارم ، براى تو نذر كردم كه آزاد براى خدمت خانه‌ى تو باشد . از من بپذير ، كه تو شنوا و دانايى . »\r\nوفاى به نذر در آيات سوره‌ى هل اتى ، نيز آمده است .\r\n وَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّهَ يَعْلَمُهُ . .  . « 2 »\r\n« و هر چيز را كه انفاق مىكنيد ، يا اموالى را كه نذر كرده‌ايد ، خداوند آنها را مىداند . »\r\n يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً  . « 3 »\r\n« آنها به نذر خود وفا مىكنند و از روزى كه شر و عذابش گسترده است مىترسند . »\r\nروايات نبوى در منابع اهل سنت نيز نذر را به‌طور گسترده مطرح كرده‌اند . اين احاديث ، همه حكايت از جواز نذر و لزوم وفا به آن مىنمايند .\r\n« صحاح » و « سنن » ، احاديث متعددى را تحت عناوين مختلف نذر ، باب‌بندى\r\n\r\n\r\n","description":"","footnote":"\r\n( 1 ) - آل عمران ، 35 .\r\n( 2 ) - بقرة ، 270 .\r\n( 3 ) - دهر ، 7 .\r\n","page_name":" 313 ","page_number":313},
  {"content":"\r\n\r\nكرده‌اند . « 1 »\r\nزيد بن ثابت مىگويد : پيامبر به من دعايى آموخت كه هر صبحدم بخوانم ، در اين دعا آمده است : اللهم ما قلت من قول او نذرت من نذر او حلفت من حلف فمشيتك بين يديه ما شائت كان و ما لم تشاء لم يكن . . . « 2 »\r\n« خدايا هرچه گفتم و هرچه نذر كردم و هرچه بر آن سوگند ياد نمودم ، خواست تو در برابر آن است ، هرچه تو بخواهى بشود و آنچه تو نخواهى نشود . »\r\nعمر بن خطاب مىگويد : در جاهليت نذرى كرده بودم . از پيامبر لازم بودن اداى آن را پرسيدم . وى دستور داد آن را ادا كنم . « 3 »\r\nظاهرا اين نذر ، يك روز اعتكاف بوده است .\r\nبخارى و احمد آورده‌اند كه عمر از پيامبر پرسيد : من در جاهليت نذر كرده‌ام كه شبى را در مسجد اعتكاف كنم ، پيامبر فرمود : نذرت را ادا كن . ( فاوف ( وف ) بنذرك ) . « 4 »\r\nابن عباس مىگويد : كسى نذر كرده بود كه شترى را در منطقه‌اى ذبح كند . پيامبر به او فرمود : چيزى از آيين جاهليت در نذر خود داخل كرده‌اى ؟ آيا در آن‌جا بتى هست ؟ نذركننده پاسخ داد : خير . پيامبر فرمودند : نذرت را ادا كن . ( اوف بنذرك ) . « 5 »\r\nهمچنين كسى از پدرش نقل مىكند از پيامبر پرسيدم نذر كرده‌ام كه سه نفر از شترانم را قربانى كنم . پيامبر فرمود : اگر بر آيينى از آداب جاهليت و يا عيدى از اعياد\r\n\r\n\r\n","description":"","footnote":"\r\n( 1 ) - صحيحج بخارى ، ج 2 ، ص 220 ؛ سنن ابن ماجة ، ج 1 ، ص 689 ؛ سنن ابى داوود سجستانى ، ج 2 ، ص 106 مسند احمد ، ج 1 ، ص 37 و ج 2 ، ص 20 و . . .\r\n( 2 ) - مسند احمد ، ج 5 ، ص 191 .\r\n( 3 ) - سنن ابن ماجة ، ج 1 ، ص 687 ؛ سنن دارمى ، ج 2 ، ص 183 .\r\n( 4 ) - صحيح بخارى ، ج 2 ، ص 255 ؛ مسند احمد ، ج 1 ، ص 37 .\r\n( 5 ) - سنن ابن ماجة ، ج 1 ، ص 687 .\r\n","page_name":" 314 ","page_number":314},
  {"content":"\r\n\r\nآنها و يا بتى از بتهاى آنها نذر كرده‌اى ، ادا نكن و در غير اين صورت نذر خود را ادا نما .\r\nان كان على جمع من جمع الجاهلية او عيد من اعياد الجاهلية او وثن فلا و ان كان على غير ذلك فاقض نذرك . « 1 »\r\n\r\nشروط نذر\r\nنذر شروطى دارد ؛ از جمله مهمترين آنها ، انجام دادن كارى خردمندانه و بدور از گناه است .\r\nعمران بن حصين آورده است كه زنى از انصار و شترى از شتران پيامبر به غارت برده شد ، زن نذر كرده بود اگر از دست ظالمان رهايى يابد ، شتر را قربانى كند . وقتى وى با شتر به « مدينه » آمد ، گروهى مانع انجام نذر او شدند . خبر به پيامبر رسيد ، ايشان فرمود : اداى نذرى كه گناه باشد و نيز اداى نذر از مال ديگران روا نيست . ( لا نذر فى معصية اللّه و لا فيما لا يملك ابن آدم ) . « 2 »\r\nروايات متعددى از عايشه نقل شده است كه وى از پيامبر خدا نقل مىكند كه فرمود : كسى كه نذر كند خدا را عبادت كند ، چنين كند ؛ ولى كسى كه نذر كند خدا را نافرمانى نمايد ، نبايد به نذرش عمل كند . ( من نذر ان يطيع اللّه فيطيعه و من نذر ان يعصى اللّه فلا يعصيه ) . « 3 »\r\n\r\nصيغه نذر\r\nبا توجه به آنچه مطرح شد ، نذر در واقع واجب كردن كارى شايسته بر خود و\r\n\r\n\r\n","description":"","footnote":"\r\n( 1 ) - مسند احمد ، ج 4 ، ص 64 .\r\n( 2 ) - مسند شافعى ، ص 353 .\r\n( 3 ) - صحيح بخارى ، ج 7 ، ص 233 ؛ سنن نسايى ، ج 7 ، ص 17 ؛ مسند شافعى ، ص 338 ؛ مسند احمد ، ج 6 ، ص 36 ؛ سنن دارمى ، ج 2 ، ص 184 .\r\n","page_name":" 315 ","page_number":315},
  {"content":"\r\n\r\nبراى به دست آوردن رضاى خداست ، خواه اين نذر مستقيما براى خدا و با صيغه نذرت لله صورت گيرد و خواه مثلا براى رسول خدا نذر كند و بگويد نذرت للرسول اللّه و . . . ؛ زيرا در هردو صورت ، نذر براى خداست ؛ ولى در مورد دوم ، تنها جهت مصرف نذر ، معين شده است ؛ نه اينكه لام غايت باشد و نذركننده براى رسول خدا نذر كرده باشد . مانند اينكه به كسى به‌جاى اينكه گفته شود تو را به خدا اين كار را براى من انجام ده ، بگويد تو را به پيامبر اين كار را براى من انجام ده . وى نمىخواهد به شخص نامبرده قسم ياد كند ، بلكه تنها مىخواهد آن كار براى خدا و به جهت آن شخص انجام پذيرد .\r\nعبد اللّه بن جعفر مىگويد : « هرگاه از عمويم على ، چيزى مىخواستم و توجه نمىكرد ، او را به حق جعفر قسم مىدادم و او اجابت مىكرد . » « 1 »\r\nاز مسروق نيز نقل شده است كه وى به عايشه گفت : « تو را به صاحب اين قبر ( قبر پيامبر ) از وى چيزى درباره‌ى خوارج شنيده‌اى ؟ عايشه پاسخ داد : پيامبر فرمود :\r\nخوارج بدترين مخلوقين هستند و برترين انسان‌ها آنها را به قتل مىرساند . » « 2 »\r\n\r\nشبهه\r\nدر برخى اخبار ، نوعى بىميلى نسبت به نذر ديده مىشود ، به دو روايت زير توجه كنيد :\r\nعبد اللّه بن عمر از پيامبر نقل كرده كه وى فرمود : نذر نه چيزى را جلو مىاندازد و نه عقب مىبرد ، نذر تنها از بخيل چيزى كم مىكند .\r\n( ان ) النذر لا يقدم شيئا و لا يؤخر و انما يستخرج ( بالنذر ) من البخيل . « 3 »\r\nابو هريره نيز از رسول خدا آورده است : نذر نكنيد كه نذر در برابر آنچه مقدر شده ،\r\n\r\n\r\n","description":"","footnote":"\r\n( 1 ) - شرح نهج البلاغة ابن ابى الحديد ، ج 15 ، ص 72 .\r\n( 2 ) - البداية و النهاية ، ج 7 ، ص 337 .\r\n( 3 ) - صحيح بخارى ، ج 7 ، ص 232 ؛ صحيح مسلم ، ج 5 ، ص 77 .\r\n","page_name":" 316 ","page_number":316},
  {"content":"\r\n\r\nكسى را بىنياز نمىكند ، نذر تنها از بخيل چيزى كم مىكند .\r\nلا تنذروا فان النذر لا يغنى من القدر شيئا و انما يستخرج به من البخيل . « 1 »\r\nاين دو روايت ، گذشته از ضعف سند ، قابل تأويل هستند و البته واژه‌ها و عبارات آنها مانع آن تأويل نمىباشند . مفهوم اين روايات جايز نبودن نذر نيست ، بلكه تنها گوياى اين مطلب است كه اگر خدا نخواهد ، از نذر كارى ساخته نيست ؛ نذر ، تنها بيان سپاس بنده از خدا در برابر برآورده شدن نياز اوست .\r\nمازرى در شرح اين روايات آورده است كه ممكن است نهى پيامبر به‌خاطر اين باشد كه نذركننده چه‌بسا خود را مستلزم به نذر بداند و ديگر خودش حركتى براى مقصودش ننمايد . نيز ممكن است علت نهى پيامبر اين باشد كه كسى تصور نكند كه نذر مىتواند قضا و قدر الهى را تغيير دهد . « 2 »\r\n\r\n\r\n","description":"","footnote":"\r\n( 1 ) - شرح صحيح مسلم ، ج 11 ، ص 98 .\r\n( 2 ) - شرح صحيح مسلم ، ج 11 ، ص 99 .\r\n","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\nحىّ على خير العمل\r\nشيعه معتقد است كه دو بار خواندن جمله حى على خير العمل جزء اذان و اقامه است ولى اهل سنت معتقدند اين جمله جزء اذان نيست ، و البته برخى قائل به كراهت خواندن آن شده‌اند .\r\nدليل اين عده بر اينكه اين جمله جزء اذان نيست ، رواياتى است كه از طريق آنها نقل شده است . به اين روايات توجه كنيد .\r\n1 - ابو دردا روايتى از طريق ابو عمير بن انس از برخى انصار نقل كرده است كه پيامبر نگران اين بود كه مردم چگونه براى نماز جمع شوند . يكى مىگفت پرچم نصب كنيم ؛ ديگرى شيپور را پيشنهاد كرد ؛ سومى ناقوس را مطرح نمود . پيامبر اينها را نپسنديد . عبد اللّه بن زيد كه به‌خاطر نگرانى پيامبر نگران شده بود ، خواب اذان را ديد . فردايش نزد پيامبر خدا رفت و خواب ديشب خود را بازگو كرد . عمر نيز همين خواب را ديده بود و 20 روز خواب خود را پنهان كرده بود . پيامبر به عمر فرمود : چرا خبرم نكردى ؟ عمر گفت : عبد اللّه بن زيد زودتر گفت و من حيا كردم . پيامبر فرمود : يا بلال ، قم فانظر ما يأمرك به عبد اللّه بن زيد فافعله ، برخيز و آنچه عبد اللّه مىگويد بگو .\r\nو بلال اذان گفت . البته انصار مىگويند اگر عبد اللّه بن زيد آن روز بيمار نبود ، پيامبر او را مؤذن قرار مىداد . « 1 »\r\n2 - ابو داوود نيز روايت ديگرى از طريق محمد بن اسحاق و محمد بن ابراهيم حارث تيمى ، نقل نموده كه در اين روايت عبد اللّه بن زيد كسى را ديده كه ناقوس همراه دارد . از او مىپرسد براى چيست ؟ مىگويد براى اعلام نماز است ، عبد اللّه\r\n\r\n\r\n","description":"","footnote":"\r\n( 1 ) - سنن ابى داوود سجستانى ، ج 1 ، ص 120 .\r\n","page_name":" 319 ","page_number":319},
  {"content":"\r\n\r\nمىگويد تو را به بهتر از ناقوس راهنمايى مىكنم و اذان را به اين ترتيب بيان كرد : اللّه اكبر ( 1 ) اشهد ان لا إله الا اللّه ( 2 ) اشهد ان محمد رسول اللّه ( 2 ) حى على الصلاه ( 2 ) حى على الفلاح ( 2 ) اللّه اكبر ( 2 ) لا إله الا اللّه . و افزود : سپس كمى صبر كن و هنگام اقامه‌ى نماز بگو : اللّه اكبر ( 2 ) اشهد ان لا إله الا اللّه ، اشهد ان محمد رسول اللّه ، حى على الصلاة ، حى على الفلاح ، قد قامت الصلاه ( 2 ) اللّه اكبر ( 2 ) لا إله الا اللّه . « 1 »\r\nمالك نيز در « موطأ » ، آورده است كه پيامبر مىخواست دو چوب تهيه شود و اين دو را براى اعلان نماز به هم بزنند . وى اين حديث را از يحيى بن سعيد نقل كرده است . « 2 »\r\n\r\nاشكالات وارده بر اين احاديث\r\nمحتواى اين احاديث با جايگاه پيامبرى سازگار نيست ؛ پيامبرى كه مىداند وظيفه دارد نماز را به جماعت اقامه كند ، ولى نمىداند براى جمع كردن مردم از چه ابزارى استفاده كند و او گاه متوجه شيپور يهود مىشود و گاه ناقوس مسيحيان و . . . ؛ او همچنان متحير است تا گره اين مشكل به‌وسيله‌ى كسى باز شود . آن شخص اين موهبت را در خواب ديده است و پيامبر منتظر مىماند كه وى جملات اذان را بر زبان براند ! آيا اين تصور با مقام نبوت سازگار است ؟ آيا تمسك به‌روايتى كه احكام دينى را زاييده‌ى خواب افراد عادى بنمايد ، خردمندانه است ؟ و آيا خواب مىتواند معيار اعتبار حكم شرعى شود ؟\r\nثانيا : اين روايات ، به‌شدت مضطرب « 3 » هستند ؛ زيرا طبق روايت ابى داوود ، عمر بن خطاب نيز اين خواب را بيست روز پيش ديده ، ولى بر زبان نياورده بود\r\n\r\n\r\n","description":"","footnote":"\r\n( 1 ) - سنن ابى داوود سجستانى ، ج 1 ، ص 120 .\r\n( 2 ) - موطأ ، ج 1 ، ص 67 .\r\n( 3 ) - روايت مضطرب ، به روايتى گويند كه با بيان‌هاى مختلف و الفاظ كم و زياد بازگو شده باشد .\r\n","page_name":" 320 ","page_number":320},
  {"content":"\r\n\r\nچرا كه از عبد اللّه بن زيد كه امروز آن را نقل مىكند ، حيا كرده است ! و يا منتظر بوده عبد اللّه بعدا ( به خواب ببيند و ) بر زبان آورد . ولى مطابق روايت ابن ماجه ، همان شب كه عبد اللّه اذان را در خواب مىبيند ، عمر نيز ديده بود . علاوه اينكه حلبى مىگويد چهارده تن ديگر همين اذان را در خواب ديده بودند . « 1 »\r\nثالثا : با استفاده از منابع اهل سنت ، خواهيم آورد كه حى على خير العمل ، جزء اذان بوده و بعدا حذف شده است . با فرض درستى اين مطلب كه در جاى خود مطرح خواهد شد ؛ اين احاديث هيچ كدام جمله‌ى حى على خير العمل را نياورده‌اند و همه به همين سبب ، مخدوش خواهند شد .\r\nرابعا : در اسناد همه‌ى اين روايات اشخاصى وجود دارد كه تضعيف شده‌اند . از جمله :\r\n1 - عمومة من الانصار در روايت اول ناشناخته است .\r\n2 - ابو عمير بن انس ؛ ابن عبد البرّ مىگويد ناشناخته است و به خبر او توجه نمىشود .\r\nمزّى مىگويد ابو عمير تنها دو حديث دارد ، يكى درباره‌ى ديدن هلال و ديگرى درباره‌ى اذان .\r\n3 - محمد بن ابراهيم بن خالد تيمى متوفى سال 120 ق ؛ ابو جعفر عقيلى از عبد اللّه بن احمد حنبل نقل مىكند كه از پدرم ( احمد حنبل ) شنيدم كه مىگفت احاديث محمد بن ابراهيم منكر « 2 » است .\r\n4 - محمد بن اسحاق بن يسار بن خيار ؛ يحيى بن معين درباره‌ى وى گفته است ضعيف و سقيم است .\r\n5 - عبد اللّه بن زيد ؛ ترمذى مىگويد فقط اين يك حديث را دارد ، بخارى نيز\r\n\r\n\r\n","description":"","footnote":"\r\n( 1 ) - ر . ك : طبقات الكبرى ، ج 1 ، ص 247 ؛ سيرة النبوية حلبى ، ج 2 ، ص 95 .\r\n( 2 ) - حديثى كه كسى از انديشمندان به آن رغبتى نشان ندهد .\r\n","page_name":" 321 ","page_number":321},
  {"content":"\r\n\r\nهمين را گفته است .\r\n6 - عبد الرحمن بن اسحاق بن عبد اللّه مدنى ؛ احمد بن عبد اللّه عجلى درباره‌ى وى مىگويد : احاديثش نوشته مىشود ولى قابل استناد نيست . بخارى مىگويد :\r\nاحاديثش مضطرب است . يحيى بن سعيد مىگويد : در « مدينه » كسى را نديده‌ام كه او را قبول داشته باشد .\r\n7 - محمد بن خالد بن عبد اللّه واسطى ؛ يحيى بن معين مىگويد : بسيار دروغگو است . ابا زرعه مىگويد : مرد بدى است .\r\n8 - يحيى بن سعيد ؛ وى متولد 70 ق و متوفى 143 است با اين وصف چگونه حديث از پيامبر نقل مىكند . « 1 »\r\nجاى شگفتى است كه به روايتى پناه آورده شود كه علاوه بر ضعف سند ، با مقام نبوت سازگار نيست .\r\nدر برابر اين روايات ، ابن حجر عسقلانى رواياتى نقل كرده كه براساس آنها ، اذان در « مكه » و در شب معراج تشريع گرديد . از جمله اين روايات ، خبرى است كه عبد اللّه بن عمر از پدرش نقل كرده است . وى مىگويد : پيامبر وقتى به معراج برده شد ، خدا به وى اذان را وحى كرد . ان النبى لما اسرى به الى السماء اوحى اللّه اليه الاذان فنزل به فعلّمه جبرئيل . « 2 »\r\nالبته عسقلانى به‌خاطر وجود طلحة بن زيد در اين روايت ، آن را متروك مىداند .\r\nطبرانى اين روايت را از سالم از پدرش نيز نقل كرده است ؛ ولى باز در سند آن طلحة بن زيد وجود دارد . « 3 »\r\nعسقلانى به نقل از على آورده است : عن بزاز عن على ابن ابى طالب : لما اراد اللّه\r\n\r\n\r\n","description":"","footnote":"\r\n( 1 ) - ر . ك : سيرة الاعلام النبلاء ذهبى ، تهذيب الكمال جمال الدين مزّى ، ذيل اسامى .\r\n( 2 ) - مجمع الزوايد ، ج 1 ، ص 329 .\r\n( 3 ) - معجم الاوسط ، ج 9 ، ص 100 .\r\n","page_name":" 322 ","page_number":322},
  {"content":"\r\n\r\nتبارك و تعالى رسوله الاذان اتاه جبرئيل بدابة يقال له البراق ، فركبها ( فذهب يركبها ) . « 1 »\r\n« وقتى خدا خواست اذان را به پيامبرش آموزش دهد ، جبراييل با حيوانى به نام براق آمد و پيامبر بر آن سوار شد . »\r\nبخارى از قول انس بن مالك آورده است :\r\nلما كثر الناس ذكروا ان يعلموا وقت الصلاة بشى يعرفونه ، فذكروا ان يوروا نارا او يضربوا ناقوسا . . . فامر بلال ان يشفع الاذان و ان يوتر الاقامة . « 2 »\r\n« وقتى حرف و حديث مردم درباره‌ى دانستن وقت نماز بسيار شد ، مىخواستند آتشى بيفروزند و يا ناقوسى را به صدا درآورند ؛ بلال دستور يافت كه دو جمله دو جمله اذان و يك جمله يك جمله اقامه را بگويد . »\r\nمبدأ تشريح اذان نزد شيعه ، وحى جبرييل امين است . جعفر بن محمد ( صادق ) مىفرمايد : پيامبر در خانه‌ى على بود ، جبرييل فرود آمد و اذان را تعليم كرد . پيامبر فرمود : على شنيدى ؟ گفت : آرى . فرمود : به‌خاطر سپردى ؟ گفت : آرى . فرمود : بلال را بخوان و به او تعليم ده . على نيز چنين كرد . « 3 »\r\nاز محمد بن على ( باقر ) و جعفر بن محمد ( صادق ) ، نيز رواياتى نقل شده است كه اول بار اذان در شب معراج تشريح شده است . « 4 »\r\nاز جعفر بن محمد صادق ) نيز نقل شده است :\r\nينزل الوحى على نبيكم فتزعمون انه اخذ الاذان من عبد اللّه بن زيد . « 5 »\r\n« وحى بر پيامبر نازل شد و شما گمان كرده‌ايد كه وى اذان را از عبد اللّه بن زيد گرفته است . »\r\n\r\n\r\n","description":"","footnote":"\r\n( 1 ) - فتح البارى ، ج 2 ، ص 63 ؛ مجمع الزوايد ، ج 1 ، ص 328 .\r\n( 2 ) - فتح البارى ، ج 2 ، ص 64 .\r\n( 3 ) - وسايل الشيعة ، ج 4 ، ص 612 .\r\n( 4 ) - ر . ك : وسايل الشيعة ، ج 4 ، ص 612 .\r\n( 5 ) - وسايل الشيعة ، ج 4 ، ص 612 .\r\n","page_name":" 323 ","page_number":323},
  {"content":"\r\n\r\n\r\nجزء بودن حى على خير العمل\r\nدرباره‌ى اينكه حى على خير العمل جزء اذان و اقامه است ، بايد گفت منابع اهل سنت ، گزارش‌هايى از اذان برخى ياران پيامبر را نقل كرده‌اند كه آنان اين جمله را در اذان مىآوردند . برخى از اين نمونه‌ها عبارت است از :\r\n1 - بيهقى و صنعانى و ابن ابى شيبه آورده‌اند كه عبد اللّه بن عمر گاهى پس از حى على الفلاح ، حى على خير العمل را مىگفت . « 1 »\r\n2 - سهل بن حنيف نيز كه از اصحاب نامور پيامبر بوده است و نيز ابن عمر ، در اذان ، حى على خير العمل مىگفته‌اند . « 2 »\r\n3 - بلال در اذان ، حى على خير العمل مىگفته است . « 3 »\r\n4 - زيد بن ارقم نيز در اذان ، حى على خير العمل مىگفته است . « 4 »\r\n5 - ابى محذوره مىگويد : پيامبر به من فرمود : در اذان ، حى على خير العمل را بگويم . « 5 »\r\n6 - از على بن ابى طالب نيز نقل است كه گفت : سمعت رسول اللّه يقول : اعلموا ان خير اعمالكم الصلاة و امر بلالا ان يؤذّن حى على خير العمل . « 6 »\r\n« از رسول خدا شنيدم كه فرمود : برترين كارهاى شما نماز است و بلال را فرمان داد كه با حى على خير العمل ، اذان گويد . »\r\n7 - حسين بن على و على بن الحسين ( سجاد ) نيز در اذان ، حى على خير العمل\r\n\r\n\r\n","description":"","footnote":"\r\n( 1 ) - سنن بيهقى ، ج 1 ، ص 424 ؛ المصنف صنعانى ، ج 1 ، ص 464 ؛ المصنف ابن ابى شيبة ، ج 1 ، ص 244 .\r\n( 2 ) - دلايل الصدق ، ج 3 ، ص 559 .\r\n( 3 ) - ر . ك : كنز العمال ، ج 8 ، ص 342 ، ش 23174 .\r\n( 4 ) - امام صادق و المذاهب الاربعة ، جزء 5 ، ج 3 ؛ ص 283 .\r\n( 5 ) - لسان الميزان عسقلانى ، ج 1 ، ص 268 ؛ ميزان الاعتدلال ، ج 1 ، ص 139 .\r\n( 6 ) - امام صادق و المذاهب الاربعة ، جزء 5 ، ج 3 ، ص 285 .\r\n","page_name":" 324 ","page_number":324},
  {"content":"\r\n\r\nمىگفته‌اند . « 1 »\r\n8 - زركشى در « بحر المحيط » مىگويد : ابن عمر ، عميد اهل « مدينه » است و او در اذان ، حى على خير العمل مىگفته است .\r\nدر « روض النضير » نيز آمده است كه بسيارى از علماى مالكى ، حنفى ، و شافعى اين جمله را در اذان مىگفتند .\r\nشوكانى مىگويد : نزد ما اين نكته صحيح است كه در زمان پيامبر اين جمله در اذان گفته مىشد و بيان اين جمله در اذان ، همچنان ادامه داشت تا اينكه در زمان عمر ترك شد . « 2 »\r\nاز مجموع منابع تاريخى و روايى ، به دست مىآيد كه حذف اين جمله از اذان در زمان خلافت عمر پس از مدت مديدى از خلافت او انجام گرفت . از محمد بن على ( باقر ) نقل شده : و كانت ( حى على خير العمل ) فى الاذان . فامرهم عمر فكفوا عنها مخافة ان يتثبط الناس على الجهاد و يتكلوا على الصلاة . « 3 »\r\n« حى على خير العمل جزء اذان بود ، عمر از ترس اينكه مبادا مردم از جهاد دست بردارند و به نماز اكتفا كنند ، دستور داد آن را نگويند . »\r\nهمچنين از وى نقل شده است : كان الاذان بحى على خير العمل على عهد رسول اللّه و به امروا ايام ابى بكر و صدرا من ايام عمر ، ثم امر عمر بقطعه و حذفه من الاذان و الاقامة فقيل له فى ذلك فقال : اذا سمع عوام الناس ان الصلاة خير العمل تهاونوا فى الجهاد و تخلفوا عنه . « 4 »\r\n« اذان در زمان پيامبر با حى على خير العمل بود ، در زمان ابو بكر و آغاز خلافت عمر نيز\r\n\r\n\r\n","description":"","footnote":"\r\n( 1 ) - السيرة الحلبية ، ج 2 ، ص 304 .\r\n( 2 ) - ر . ك : نيل الاوطار للشوكانى ، ج 2 ، ص 19 .\r\n( 3 ) - حى على خير العمل غزان ، ص 34 .\r\n( 4 ) - بحار الانوار ، ج 81 ، ص 156 .\r\n","page_name":" 325 ","page_number":325},
  {"content":"\r\n\r\nچنين بود ؛ سپس عمر دستور داد از اذان و اقامه حذف شود . به او گفته شد چرا چنين كردى ؟\r\nپاسخ داد : وقتى مردم بشنوند كه نماز بهترين عمل است ، در جهاد سستى مىكنند و از شركت در آن كوتاهى مىنمايند . »\r\nسخن پايانى در اين باره اينكه در دوران‌هاى مختلفى در تاريخ ، حى على خير العمل ، بيان شده است . همچنانكه در زمان صاحب فخ « 1 » ، عبد اللّه بن حسن افطس در « مدينه » مؤذن را دستور داد كه در اذان حى على خير العمل بگويد . « 2 »\r\nابن ابى شيبه مىنويسد : على بن الحسين ، همواره براى نماز ، حى على خير العمل مىگفت . « 3 »\r\nحلبى مىگويد : آل بويه در اذان حى على خير العمل مىگفتند و وقتى سلجوقيان سركار آمدند آن را منع نمودند . « 4 »\r\nپس تا اين‌جا قابل ترديد نيست كه حى على خير العمل در زمان پيامبر گفته مىشده و عمر بن خطاب بنابر مصلحتى كه خود تشخيص داده آن را حذف كرده است .\r\nقوشنجى از متكلمين اشاعره در شرح « تجريد الاعتقاد » مىگويد : عمر روزى بر منبر گفت :\r\nثلاث كن على عهد رسول اللّه ، انا انهى عنهن و احرمهنّ و هى متعة النساء و متعة الحج و حى على خير العمل . « 5 »\r\n\r\n\r\n","description":"","footnote":"\r\n( 1 ) - وى ، حسين فرزند على عابد ، از نوادگان حسن بن على بن ابى طالب است كه در مدينه بر عليه حكومت عباسى قيام كرد . او در سال 168 هجرى در چهار كيلومترى خانه‌ى كعبه در منطقه‌اى به نام « فخ » و در لباس احرام با يكصد تن از يارانش توسط سپاه موسى هادى ، به شهادت رسيد .\r\n( 2 ) - ر . ك : مقاتل الطالبين ، ص 297 .\r\n( 3 ) - المصنف ابن ابى شيبة ، ج 1 ، ص 244 ؛ سنن بيهقى ، ج 1 ، ص 424 .\r\n( 4 ) - السيرة الحلبية ، ج 2 ، ص 305 .\r\n( 5 ) - شرح مقاصد ، ج 2 ، ص 294 .\r\n","page_name":" 326 ","page_number":326},
  {"content":"\r\n\r\n« سه چيزند كه در زمان رسول خدا بودند ولى من از آنها نهى كردم و آنها را حرام نمودم . آن سه عبارت است از : ازدواج موقت ، حج تمتع ، و حى على خير العمل . »\r\nعكرمه نيز گفته است : عمر مىخواسته مردم به نماز اتكا نكنند و از جهاد باز بمانند ؛ لذا آن را از اذان حذف نمود . « 1 »\r\nترديدى در بطلان استدلال عمر نيست ؛ زيرا تشريع اذان از سوى پيامبر بوده است و اينكه پيامبر از اتكا مردم به نماز و پرهيز از جهاد آگاه نباشد ، سخنى نادرست و نسنجيده است .\r\nثانيا : فتواى عمر ، مخالف با تصريح پيامبر است و از آنجا كه سخن پيامبر ، سخن خداست ؛ فتواى عمر ، مخالف با سخن خداست و مخالفت با سخن خدا و پيامبر بدعت و حرام است .\r\nچه اينكه به حكم آيه‌ى شريفه   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   . « 2 » ، « سخن از هواى نفس نمىگويد ، سخن او جز وحى نازل شده نيست » ؛ سخن پيامبر ، سخن خداست .\r\nثالثا : هيچگاه در زمان پيامبر ، با اينكه جهاد بسيار حساس‌تر و اسلام نو بنيادتر بود ، نماز مانع جهاد نشده بود . مسلمانان آن زمان با اينكه نماز را پر اهميت مىدانستند ، در جنگ‌هاى بسيار مهم‌تر و حتى غير قابل قياس با جنگهاى پس از درگذشت پيامبر ، حضور مىيافتند .\r\nرابعا : هم‌اكنون كه كشورهاى اسلامى توان كوچكترين حركتى در برابر دشمنانشان ندارند و علاوه آن‌كه دولتمردان آنها ، آنان را به سكوت در برابر ستم فرا مىخوانند ، چه جاى دوام اين روش است .\r\nعلاوه بر آنچه گذشت ، برترين كارها نزد رسول خدا نماز بوده است . ثوبان از\r\n\r\n\r\n","description":"","footnote":"\r\n( 1 ) - بحار الانوار ، ج 81 ، ص 140 .\r\n( 2 ) - نجم ، 3 و 4 .\r\n","page_name":" 327 ","page_number":327},
  {"content":"\r\n\r\nپيامبر نقل كرده كه وى فرمود : برترين كارهاى شما نماز است . و اعلموا ان خير اعمالكم الصلاة . « 1 »\r\nحاكم در « مستدرك » ، حديث را از طريق جايز نيز نقل كرده است . « 2 »\r\n\r\nالصلاة خير من النوم\r\nابن عمر گفته است : بلال نزد رسول خدا آمد تا او را براى نماز صبح بيدار كند ؛ پيامبر خواب بود و بلال دو سه بار گفت : خدا تو را ببخشد ، وقت نماز است ، ( الصلاة يرحمك اللّه ) . وقتى پيامبر بيدار شد بلال نزد او رفت و گفت : نماز از خواب بهتر است ، ( الصلاة خير من النوم ) . پيامبر فرمود : همين را در نماز صبح قرار ده و آن را دو بار بگو ، ( اجعله فى اذانك لصلاة الصبح ، فقل الصلاة خير من النوم مرتين ) . « 3 »\r\nبيهقى نيز روايتى نقل مىكند كه بلال اذان مىگفته و پيامبر او را از گفتن حى على خير العمل باز داشته و فرموده است به جاى آن الصلاة خير من النوم بگويد ، وى پس از نقل خبر مىگويد : اين عبارت از پيامبر اثبات نشده است . « 4 »\r\nاحمد در « مسند » خويش اين خبر را از بلال چنين نقل كرده است :\r\nامرنى رسول اللّه ان اثوب فى الفجر و نهانى ان اثوب فى العشاء . « 5 »\r\n« رسول خدا مرا دستور به تثويب در نماز صبح داده و از آن در نماز عشاء نهى كرده است . »\r\nاحمد اسناد روايت را ضعيف دانسته است . « 6 »\r\n« مجمع الزوايد » هم خبر را نقل كرده و مىگويد : « ابن معين روايت را به‌خاطر\r\n\r\n\r\n","description":"","footnote":"\r\n( 1 ) - مسند احمد ، ج 5 ، ص 282 ؛ سنن دارمى ، ج 1 ، ص 168 .\r\n( 2 ) - المستدرك على الصحيحين ، ج 1 ، ص 130 .\r\n( 3 ) - كنز العمال ، ج 8 ، ص 357 ، ش 23253 .\r\n( 4 ) - سنن بيهقى ، ج 1 ، ص 425 .\r\n( 5 ) - مسند احمد ، ج 6 ، ص 15 .\r\n( 6 ) - مسند احمد ، ج 6 ، ص 15 ؛ جرح و تعديل رازى ، ج 1 ، ص 158 .\r\n","page_name":" 328 ","page_number":328},
  {"content":"\r\n\r\nوجود عبد الرحمن بن عمار در سند آن ، تضعيف كرده است . » « 1 »\r\nصنعانى در « المصنف » نيز تضعيف ابو شيخ در كتاب اذان را ذكر كرده است . « 2 »\r\nابن مالك در « موطأ » آورده است كه مؤذن نزد عمر بن خطاب آمد تا او را براى نماز صبح آگاه كند ، عمر خواب بود ، مؤذن گفت : الصلاة خير من النوم . عمر دستور داد آن را در اذان صبح بياورند . « 3 »\r\n« كنز العمال » نيز آورده است كه ابن جريح مىگويد :\r\nاخبرنى عمر بن حفص انّ سعدا اول من قال : الصلاة خير من النوم ، فى خلافة عمر ، فقال عمر بدعة ثم تركه و ان بلالا لم يؤذن لعمر . « 4 »\r\n« عمر بن حفص به من گفته است : سعد نخستين كسى بود كه در زمان خلافت عمر گفت الصلاة خير من النوم ؛ عمر كار او را بدعت ناميد و او آن را ترك كرد و بلال نيز براى عمر اذان نمىگفت . »\r\nاز ضعف اسناد اين اخبار كه بگذريم ، دلالت آنها نيز روشن نيست ؛ زيرا واژه تثويب به معناى بازگشت است و در اين‌جا به معناى بازگشت به نماز و يا تكرار واژه‌هاى اذان است . نهايه مىگويد : تثويب يعنى گزاردن نماز . « 5 » و معلوم نيست كه چگونه از آن الصلاة خير من النوم ، استفاده شده است .\r\nعلاوه بر آنچه گفته شد ، با اينكه حديث خير الاعمال الصّلاة « 6 » ، « برترين كارها\r\n\r\n\r\n","description":"","footnote":"\r\n( 1 ) - مجمع الزوايد ، ج 1 ، ص 330 .\r\n( 2 ) - المصنف صنعانى ، ج 1 ، ص 460 .\r\n( 3 ) - موطأ ، ج 1 ، ص 72 .\r\n( 4 ) - كنز العمال ، ج 8 ، ص 357 ، ش 23252 .\r\n( 5 ) - ر . ك : النهاية ابن اثير ، ج 1 ، ص 226 ؛ غريب الحديث ابن قتيبة ، ج 1 ، ص 306 ؛ كشف القناع بهوتى ، ج 1 ، ص 279 .\r\n( 6 ) - سنن دارالقطنى ، ج 1 ، ص 256 ؛ المستدرك على الصحيحين ، ج 1 ، ص 189 ؛ جامع الصغير ، ج 1 ، ص 618 .\r\n","page_name":" 329 ","page_number":329},
  {"content":"\r\n\r\nنماز است » ، از پيامبر بارها نقل شده است ؛ چگونه وى اين برترين شعار اسلامى را كه مميّز مؤمن از كافر شمرده شده است ، با خواب مقايسه مىنمايد ؟ آيا اين كار بعيد به نظر نمىرسد ؟\r\nمضافا آن‌كه بيان الصلاة خير من النوم در اذان نزد فقهاى اهل سنت اجماعى نيست .\r\n« بداية المجتهد » مىنويسد :\r\nاختلفوا فى قول المؤذن فى صلاة الصبح ، الصلاة خير من النوم ، هل يقال فيها ام لا ؟\r\nفذهب الجمهور على انه يقال ذلك فيها و قال الاخرون انه لا يقال لانه ليس من الاذان المسنون و به قال الشافعى : و سبب اختلافهم هل قيل ذلك فى زمان النبى او انما قيل فى زمان عمر . « 1 »\r\n« درباره‌ى اذان مؤذن در نماز صبح ، اختلاف شده است كه آيا الصلاة خير من النوم گفته مىشود يا نه . جمهور برآنند كه گفته مىشود ؛ و به‌نظر عده‌اى ، گفته نمىشود ؛ چون اين جمله در اذان پيامبر نيست . اين سخن را شافعى پذيرفته است . سبب اختلاف اقوال اين است كه آيا اين جمله در زمان پيامبر گفته مىشده يا در زمان عمر جعل شده است . »\r\nشافعى در كتاب « امّ » مىگويد :\r\nو لا احب التثويب ( الصلاة خير من النوم ) فى الصبح و لا فى غيرها لان ابا محذوره لم يحك عن النبى انه امر بالتثويب ، فاكره الزيادة فى الاذان و اكره التثويب بعده . « 2 »\r\n« الصلاة خير من النوم را در نماز صبح و غير آن دوست ندارم ، چون ابو محذوره از پيامبر نقل نكرده كه وى او را دستور به‌بيان آن داده باشد و من زيادى در اذان را ناپسند مىشمارم . »\r\n\r\n\r\n","description":"","footnote":"\r\n( 1 ) - بداية المجتهد ابن رشد ، ص 89 .\r\n( 2 ) - الامّ ، ج 1 ، ص 104 .\r\n","page_name":" 330 ","page_number":330},
  {"content":"\r\n\r\n\r\nمسح يا شستن پا\r\nيكى از موارد اختلاف فقهى شيعه و سنت ، مسح كشيدن يا شستن پا در وضوست . مذاهب چهارگانه اهل سنت ، معتقد به شستن پا هستند . البته ابن عباس و قتاده مىگفتند مسح و شستن هردو صحيح است . « 1 »\r\nهمچنين حسن بصرى و ابن جرير طبرى مىگويند مكلف مخير است پا را بشويد يا مسح نمايد . « 2 »\r\nعامر شعبى نيز قائل به مسح بود و مىگفت : « جبراييل دستور به مسح پا را نازل كرده است . » « 3 »\r\nعكرمه هم مسح مىكرد و مىگفت : « در پا غير مسح نيست . » « 4 »\r\nدليل فقهاى مذاهب بر شستن پا ، نه قرآن كريم و بلكه روايات وارده در اين باب است . قرطبى مىگويد :\r\nان الفرض فى الرجلين الغسل دون المسح و هذا مذهب الجمهور و الكافة من العلماء و هو الثابت من فعل النبى و اللازم من قوله فى غير ما حديث . « 5 »\r\n« واجب در پاها ، شستن است نه مسح . اين ديدگاه همگان است و همين روش از پيامبر و در روايات بسيارى اثبات شده است . »\r\nاين اخبار كه قرطبى به آنها اشاره كرده است عبارت است از :\r\n\r\n\r\n","description":"","footnote":"\r\n( 1 ) - تفسير قرطبى ، ج 6 ، ص 92 .\r\n( 2 ) - تفسير كبير ، ج 11 ، ص 61 .\r\n( 3 ) - تفسير قرطبى ، ج 6 ، ص 92 .\r\n( 4 ) - تفسير قرطبى ، ج 6 ، ص 92 .\r\n( 5 ) - الجامع لاحكام القرآن ، ج 6 ، ص 91 .\r\n","page_name":" 331 ","page_number":331},
  {"content":"\r\n\r\n1 - عبد اللّه بن عمرو بن عاص مىگويد :\r\nتخلف عنا النبى فى سفر سافرناه معه ، فادركنا و قد حضر صلاة العصر فجعلنا نمسح على ارجلنا ، فنادى : ويل للاعقاب من النار . « 1 »\r\n« در سفرى با پيامبر بوديم . وى از ما جدا شد و سپس به ما پيوست ؛ ما مسح پا مىكرديم ، پيامبر فرمود : واى بر پاشنه‌ى پا از آتش . »\r\n2 - حمران مولى عثمان بن عفان مىگويد : عثمان را ديدم وضو مىگرفت . . . هر كدام از پاها را سه بار شست و گفت پيامبر را ديدم به اين صورت كه من وضو گرفتم وضو مىگرفت . « 2 »\r\n3 - مانند روايت بالا از ابو هريره نيز وارد شده است . « 3 »\r\nفخر رازى و زمخشرى و رشيد رضا به وجوه ديگرى استناد كرده‌اند كه به مغالطه بيش‌تر شباهت دارد . توجه كنيد :\r\nفخر رازى مىگويد : هرچند آيه‌ى قرآن ، شستن را تأييد نمىكند و بلكه مسح را تأييد مىكند ولى شستن دو دليل ديگر دارد كه عبارت است از :\r\n1 - شستن ، مسح نيز هست ، و اگر وضو گيرنده پا را بشويد ، مسح نيز كرده است ، پس شستن به احتياط نزديك‌تر است .\r\n2 - خداوند در شستن دست ، حد معين كرده و مىفرمايد الى المرافق ، در پا نيز حد معين كرده و مىفرمايد الى الكعبين ، و كعبين دو استخوان دو سوى ساق است . « 4 »\r\nزمخشرى در « كشاف » نيز افزوده است : « علت تحديد پا به كعب ، اين است كه آب اسراف نشود و اينكه پا را عطف به سر نموده براى بيان همين علت است . » « 5 »\r\n\r\n\r\n","description":"","footnote":"\r\n( 1 ) - صحيح مسلم ، ج 1 ، ص 148 ؛ الجامع لاحكام القرآن ، ج 6 ، ص 91 .\r\n( 2 ) - صحيح بخارى ، ج 1 ، ص 48 .\r\n( 3 ) - صحيح مسلم ، ج 1 ، ص 148 .\r\n( 4 ) - ر . ك : تفسير فخر رازى ، ج 11 ، ص 161 .\r\n( 5 ) - ر . ك : كشاف ، ج 1 ، ص 479 .\r\n","page_name":" 332 ","page_number":332},
  {"content":"\r\n\r\nمؤلف « المنار » نيز آورده است : « كه شستن پا طهارت بيش‌ترى دارد و طهارت مبالغه در نظافت است . » « 1 »\r\n\r\nبررسى آيه‌ى وضو\r\nپيش از بررسى دلايل ، لازم است نگاهى به آيه‌ى وضو داشته باشيم .\r\n يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ . .  . « 2 »\r\n« اى مؤمنان ! هنگامى كه به نماز مىايستيد ، صورت و دست‌ها را تا آرنج بشوييد و سر و پاها را تا برآمدگى پا مسح كنيد . »\r\nآيه ، حكم وضو را بيان مىكند . در وضو لازم است صورت و دو دست شسته شود و سر مسح شود ؛ ولى آيا مسح پا درست است يا شستن آن ؟\r\nقرآن به روشنى مسح سر را مطرح كرده است و از ب در برؤسكم ، مسح بخشى از سر دانسته مىشود . اما در مسح پا بايد گفت : واژه‌ى ارجلكم هم به رفع و هم به نصب ، خوانده شده است . نافع ، ابن عامر و عاصم مطابق روايتى كه حفص از آنان دارد ، به نصب خوانده است . ابن كثير ، حمزه بن عمرو و عاصم ، مطابق روايتى كه ابو بكر از آنان دارد ، به جر خوانده است .\r\nاگر به جر خوانده شود ، ارجل عطف بر برؤسكم است و مطابق اين قرائت ، مسح پا چون مسح سر لازم مىشود .\r\nولى اگر به نصب خوانده شود ، دو حالت مىتوان تصور كرد كه عبارت است از :\r\n1 - عطف ارجلكم بر ايديكم ، در اين صورت شستن پا لازم مىشود .\r\n2 - عطف ارجلكم بر محل برئوسكم ، چون هرچند رئوسكم با « ب » مجرور شده ،\r\n\r\n\r\n","description":"","footnote":"\r\n( 1 ) - تفسير المنار ، ج 6 ، ص 230 .\r\n( 2 ) - مايدة ، 6 .\r\n","page_name":" 333 ","page_number":333},
  {"content":"\r\n\r\nولى بنابر مفعول بودن ، در محل نصب است ؛ و لذا معطوف مىتواند به محل او عطف شود و اعراب محل آن را بگيرد ؛ در اين صورت معنى آيه اين است كه مسح پا چون مسح سر لازم است .\r\n\r\nوجه قوى\r\nدر بحث عطف از مباحث نحو ، همه‌ى نحويين بر اين باورند تا امكان عطف به قريب وجود دارد ، بايد به آن عطف نمود و از عطف به بعيد پرهيز كرد . در اين‌جا معطوف عليه قريب ، برئوسكم است .\r\nافزون بر اين ، آيه از و امسحوا برؤسكم و أرجلكم الى الكعبين ، جمله‌اى مستقل است و عطف يكى از واژه‌هاى اين جمله به جمله قبل ، اولى نيست ؛ بلكه اولويت با عطف به واژه‌اى در همين جمله است .\r\nفخر رازى پس از بررسى نحوى آيه مىگويد : چه ارجلكم را به نصب و چه به جر بخوانيم ، معنى آيه اين است كه مسح پا لازم است و وجوب شستن پا تنها برپايه يك نظريه نحوى است و آن نظريه هم باطل است . البته ايشان مىافزايد كه هرچند آيه وجوب مسح پا را بيان مىكند ، ولى شستن آن از روايات استفاده مىشود . « 1 »\r\nابن حزم نيز مىگويد : قرآن به مسح نازل شده چه لام مجرور خوانده شود يا منصوب . ان القرآن نزل بالمسح سواء قرأ بخفض اللام او فتحها .\r\nوى نيز مىافزايد : « بسيارى از پيشينيان چون على ، ابن عباس ، حسن ، عكرمه ، شعبى و جماعت ديگرى ، همه قائل به مسح هستند ، طبرى هم مسح را پذيرفته است . » « 2 »\r\nپس از مشخص شدن اينكه مقتضاى آيه ، مسح پا است ، به برخى روايات وارد شده در منابع اهل سنت توجه كنيد :\r\n\r\n\r\n","description":"","footnote":"\r\n( 1 ) - ر . ك : تفسير كبير ، ج 11 ، ص 161 .\r\n( 2 ) - المحلى ، ج 2 ، ص 56 .\r\n","page_name":" 334 ","page_number":334},
  {"content":"\r\n\r\n1 - ابن عباس مىگويد : افترض اللّه غسلتين و مسحتين ، الاترى انه ذكر التيمم فجعل مكان الغسلتين ، مسحتين و ترك المسحتين . « 1 »\r\n« خدا در وضو دو شستن و دو مسح را واجب كرده است : نمىبينى كه در تيمم به‌جاى دو شستن ، دو مسح را قرار داده و دو مسح را ترك كرده است . »\r\n2 - نيز مىگويد : الوضوء غسلتان و مسحتان . « وضو دو شستن و دو مسح است . » « 2 »\r\n3 - همچنين گفته شده كه به ابن عباس خبر دادند كه ربيّع بنت معوذ بن عفرا انصارية ، گمان مىكند پيامبر وضو گرفته و پاهايش را شسته است . وى مىگويد : ابن عباس نزد من آمد و از آن حديث پرسيد و گفت : مردم مىشستند و در قرآن جز مسح چيزى نيست . « 3 »\r\n4 - « نيل الاوطار » هم آورده است كه اصحاب ، رسول خدا را حين مسح پا ديده‌اند . وى خبر را چنين نقل كرده است :\r\nابو اسود عن عباد بن تميم عن ابيه قال : رايت رسول اللّه يتوضا و يمسح على رجليه . « 4 »\r\n5 - در كتابهاى مختلف اهل سنت آمده است كه جمعى از گذشتگان به مسح پا اعتقاد داشتند و از جمله‌ى آنان على بن ابى طالب ، ابن عباس ، حسن ، عكرمه ، شعبى و جمعى ديگر هستند . قول طبرى نيز همين است .\r\nدر اين‌باره ، آثارى رسيده كه از جمله‌ى آنها اثرى از همام بن اسحاق از عبد اللّه بن ابى طلحة از على بن يحيى بن خلاد از پدرش از عمويش ( رفاعة بن رافع ) است كه وى از پيامبر چنين شنيده است كه :\r\nانها لا يجوز صلاة احدكم حتى يسبغ الوضوء كما امره اللّه عز و جل ثم يغسل وجهه و\r\n\r\n\r\n","description":"","footnote":"\r\n( 1 ) - كنز العمال ، ج 9 ، ص 433 ، ش 26842 .\r\n( 2 ) - كنز العمال ، ج 9 ، ص 433 ، ش 26840 .\r\n( 3 ) - سنن ابن ماجة ، ج 1 ، ص 156 .\r\n( 4 ) - نيل الاوطار شوكانى ، ج 1 ، ص 210 .\r\n","page_name":" 335 ","page_number":335},
  {"content":"\r\n\r\nيديه الى المرفقين و يمسح رأسه و رجليه الى الكعبين . « 1 »\r\n« نماز شما درست نيست ، مگر اينكه وضو گرفته شود و صورت و دست‌ها تا مرفق شسته شود و سپس سر و همچنين پاها تا كعبين مسح گردد . »\r\nپس مطابق منابع اهل سنت ، هم آيه‌ى قرآن و هم روايات دلالت بر وجوب مسح پا مىكنند .\r\nاينك لازم است رواياتى كه دلالت بر شستن پا دارند و نيز برخى ديدگاههاى اهل سنت مورد بحث قرار گيرند .\r\nاما روايت ، ويل للاعقاب من النار ؛ در اين روايت نشانه‌اى وجود ندارد كه پيامبر نهى از مسح پا كرده باشد . آنچه در اين خبر آمده ، نهى مطلقى است كه به وجوه متعددى قابل حمل است . و چه‌بسا اين روايت درباره‌ى بىمبالاتى برخى از باديه نشينان از نجاسات باشد ؛ پيامبر مىفرمايد با پاشنه‌هاى ناپاك وارد نماز نشوند . و يا حتى ممكن است پيامبر نهى از شستن پاها كرده باشد . به هرحال هيچ قرينه حاليه و مقاليه‌اى دال بر ارتباط حديث با موضوع ، نيست .\r\nعلاوه اينكه حتى اگر كسى بگويد رواياتى كه نشانگر شستن است ، قابل استناد است ، در اين صورت با روايات مسح متعارض مىشوند ؛ و قاعده در اين باره ، تساقط هردو دسته از روايات و توجه به دليل ديگر است و در اين‌جا آيه‌ى شريفه كه به‌نظر مفسران و فقهاى اهل سنت دلالت بر مسح مىنمايد ، قابل استناد خواهد بود .\r\nثالثا : هرگز روايت واحد توان اين را ندارد كه ناسخ آيه‌ى قرآن باشد ؛ اين مطلب نزد دانشمندان فقه و علوم قرآنى قابل انكار نيست . فخر رازى هم مىگويد ، نسخ\r\n\r\n\r\n","description":"","footnote":"\r\n( 1 ) - محلى ابن حزم ، ج 2 ، ص 56 ، سنن ابن ماجة ، ج 1 ، ص 156 ؛ سنن ابى داوود سجستانى ، ج 1 ، ص 197 ؛ سنن نسايى ، ج 2 ، ص 226 ؛ سنن دارمى ، ج 1 ، ص 305 ؛ سنن الكبرى بيهقى ، ج 1 ، ص 44 .\r\n","page_name":" 336 ","page_number":336},
  {"content":"\r\n\r\nقرآن با خبر واحد جايز نيست . « 1 » البته مىدانيم كه سوره‌ى مائده از آخرين سوره‌هاى نازل شده بر پيامبر است و در قرآن كريم چيزى كه آيه‌ى وضو در سوره‌ى مائده را نسخ كرده باشد ، نيست ؛ و حتى احتمال اينكه آيه نسخ شده باشد ، نمىرود .\r\nحرف فخر رازى كه گفته است شستن شامل مسح نيز مىشود ، حرف گزافى است ؛ زيرا شستن و مسح دو تعريف جداگانه دارند ؛ اينها از موارد عام و خاص نيستند ، زيرا تمسك به هركدام موجب طرد ديگرى است . اين سخن را قرطبى هم گفته است . « 2 » حرف آخر فخر كه مىگويد : آيه‌ى قرآن پا را محدود كرده است ، و كعب دو استخوان دو سوى پا را گويند ، و اين با شستن مناسبت دارد نه با مسح ؛ چون اگر مراد از كعب ، برآمدگى روى پا و يا مفصل ساق باشد ، هر پا يك كعب دارد همان‌طور كه هر دست يك مرفق دارد و همانطور كه در دست فرمود مرافق بايد در پا نيز بگويد كعاب . « 3 »\r\nاين حرف هم تمام نيست ؛ زيرا اگر هر پا دو كعب داشته باشد ( بنابر اينكه كعب را دو استخوان دو سوى ساق بدانيم ) باز هم عبارت الى الكعاب صحيح نبود .\r\nعلاوه اينكه به‌طور كلى براى « كعب » در لغت سه معنا آمده است : برآمدگى پشت پا ، مفصل ساق و دو استخوان دو سوى ساق ( قوزك ) . اين را همه‌ى واژه‌شناسان بيان كرده‌اند و البته با وجود اين احتمال ، استدلال بالا كه حاصل برداشت سوم و بدون شاهد است ، درست نيست .\r\nسخن زمخشرى نيز همانند سخن رشيد رضا ، استحسان ذوقى است نه برهان شرعى و ادعاى وى نيز باطل است ، رشيد رضا خودش مىگويد :\r\nالقول لكل الغسل و المسح مروى عن السلف من الصحابة و التابعين ، و لكن العمل\r\n\r\n\r\n","description":"","footnote":"\r\n( 1 ) - ر . ك : تفسير كبير ، ج 11 ، ص 163 .\r\n( 2 ) - الجامع لاحكام القرآن ، ج 6 ، ص 92 .\r\n( 3 ) - تفسير فخر رازى ، ج 11 ، ص 163 .\r\n","page_name":" 337 ","page_number":337},
  {"content":"\r\n\r\nبالغسل اعم و اكثر و هو الذى غلب و استمرّ . « 1 »\r\n« شستن و مسح پا ، هردو از گذشتگان صحابه و تابعان رسيده است ؛ ولى عمل به نظريه شستن ، بيش‌تر است و همين غالب شده و استمرار يافته است . »\r\nناگفته پيداست كه شهرت عمل نزد مردم ، نمىتواند مستند حكم فقهى شود .\r\n\r\n\r\n","description":"","footnote":"\r\n( 1 ) - تفسير المنار ، ج 6 ، ص 234 .\r\n","page_name":" 338 ","page_number":338},
  {"content":"\r\n\r\n\r\nتكتّف\r\nيكى از مسائل اختلافى ميان گروه‌هاى اسلامى ، دست گذاشتن و نگذاشتن روى هم در نماز است ؛ كه از آن به تكتّف يا تكفير و يا قبض ، تعبير مىشود و آن گذاشتن دست راست بر دست چپ ، بالاتر يا پايين‌تر از ناف در حال قرائت نماز است .\r\nدر برابر اين واژه ، لغت « ارسال » به كار مىرود كه به معناى رها كردن دست‌ها و گذاشتن آنها بر اطراف ران است .\r\nحنفى و شافعى و حنبلىها معتقد به استحباب تكتّف در نماز واجب و مستحب هستند و مالكيه معتقد به جواز آن در نماز مستحبى و كراهت در نماز واجب است .\r\nالبته اوزاعى از فقهاى اهل سنت معتقد است به اينكه تكتّف اختيارى است . « 1 »\r\nابن سيرين ، عبد اللّه بن زبير ، حسن بصرى و . . . تكتّف را نپذيرفته و قائل به ارسال دست‌ها شده‌اند . « 2 »\r\nدلايل قائلين به استحباب تكتّف عبارت است از :\r\n1 - بخارى آورده است كه سهل بن سعد مىگويد :\r\nكان الناس يؤمرون ان يضع الرجل ، يد اليمنى على ذراعة اليسرى فى الصلاة . « 3 »\r\n« به مردم دستور داده مىشد كه در نماز ، دست راست را بر بازوى چپ قرار دهند . »\r\nپيداست كه دلالت اين حديث بر مطلوب صريح بوده ولى اينكه اين فرمان را چه كسى صادر كرده ، نامعلوم است . در اين روايت نكته‌اى كه بتوان از آن استنباط\r\n\r\n\r\n","description":"","footnote":"\r\n( 1 ) - ر . ك : المجموع ، ج 3 ، ص 312 .\r\n( 2 ) - المجموع ، ج 3 ، ص 312 .\r\n( 3 ) - صحيح بخارى ، ج 1 ، ص 180 ؛ سنن الكبرى بيهقى ، ج 2 ، ص 28 .\r\n","page_name":" 339 ","page_number":339},
  {"content":"\r\n\r\nكرد كه پيامبر چنين دستور داده ، وجود ندارد . و اينكه علماى اهل سنت گفته‌اند از اين قسم احاديث برمىآيد كه پيامبر دستور مىداده ، قابل خدشه است چرا كه مردم براى به زبان آوردن اسم پيامبر ، ابايى نداشتند و حتى به آن افتخار مىكردند ؛ پس چرا نام او برداشته شده است ؟\r\n2 - مسلم از وائل بن حجر آورده است كه وى پيامبر را ديد كه هنگام نماز تكبير گفته و دست‌ها را زير لباسش برده و سپس دست راست را بر روى دست چپ گذارده است . « 1 »\r\nدر سلسله‌ى اين حديث ، همام بن يحيى و در سلسله‌ى احاديث مانند آن‌كه با اسناد ديگر نقل شده ، كسانى چون عبد اللّه بن جعفر ( ابن نجيح ) و عبد اللّه بن رجا وجود دارند و اين افراد توسط دانشمندان رجال از اهل سنت توثيق نشده‌اند و يا اگر مثلا همام توثيق شده ، تضعيف هم شده است . « 2 »\r\nعلاوه اينكه دلالت حديث بر مراد ، روشن نيست ؛ زيرا راوى خود تكتّف را نديده بلكه از فعل پيامبر برداشت كرده است و چه‌بسا او اشتباه كرده باشد .\r\n3 - بيهقى آورده است كه ابن مسعود در نماز دست چپ را بر دست راست مىگذاشت و پيامبر او را ديد و او دست راست را بر چپ نهاد . « 3 »\r\nدر سند اين روايت ، شخصى بنام هشيم بن بشير هست كه تضعيف شده است .\r\nعلاوه بر اين ، بعيد به نظر مىرسد كه ابن مسعود از متقدمان در اسلام ، نسبت به كيفيت نماز ناآگاه باشد و يا اشتباه كرده باشد .\r\n4 - تكتّف موافق تواضع و خشوع است ؛ نووى مىگويد : گذاشتن دست بر دست\r\n\r\n\r\n","description":"","footnote":"\r\n( 1 ) - صحيح مسلم ، ج 2 ، ص 13 ؛\r\n( 2 ) - ر . ك : تهذيب التهذيب ، ذيل اسامى .\r\n( 3 ) - سنن بيهقى ، ج 2 ، ص 28 .\r\n","page_name":" 340 ","page_number":340},
  {"content":"\r\n\r\nموجب مىشود بازى نكند و باعث تواضع و تضرّع گردد . « 1 »\r\nاين دليل نيست ، استحسان ذوقى است ؛ و مسائل فقه را نمىتوان با برداشت‌هاى ذوقى اثبات نمود .\r\nگذشته از آنچه گفته شد اخبار بسيارى وارد شده است كه اثرى از تكتّف در آنها نيست . ابن رشد در « بداية المجتهد » مىگويد : آثار ثابته‌اى رسيده كه وضعيت نماز پيامبر گزارش شده و در آنها خبرى از گذاشتن دست بر دست نيست ؛ به همين خاطر عده‌اى به اين سو رفته‌اند و گفته‌اند لازم است به اين آثار ميل پيدا شود ؛ زيرا تعداد اينها بيش‌تر است . « 2 »\r\nهم او مىگويد : رأى قوم ان الاوجب المصير الى الاثار التى ليست فيها هذه الزياده ( التكتّف ) لانها اكثر و لكون هذه ليست مناسبة لافعال الصلاة و انما هى من باب الاستعانة و لذلك اجازها مالك فى النفل و لم يجزها فى الفرض . « 3 »\r\n« برخى به سوى آثارى رفته‌اند كه تكتّف در آنها نباشد ؛ زيرا اين آثار بيش‌ترند و نيز تكتّف مناسب با ديگر افعال نماز نيست ؛ بلكه از روى استعانت انجام مىگيرد ؛ به همين خاطر است كه مالك ، آن را در نوافل جايز دانسته و در واجبات جايز نمىداند . »\r\nمثلا ابو حميد ساعدى گفته است كه من شيوه نماز پيامبر را مىدانم ؛ و سپس مفصلا نماز پيامبر را نكته به نكته تشريح مىكند و حتى به اندازه‌ى بلند كردن دست براى تكبير ، مقدار خم شدن براى ركوع و . . . اشاره مىكند . « 4 » در اين روايت ، اثرى از تكتّف ديده نمىشود . با اينكه وى در حال بيان كيفيت نماز پيامبر بوده و چيزى به اين مهمى و اختلاف‌زايى اگر بود ، بايد مطرح مىشد .\r\n\r\n\r\n","description":"","footnote":"\r\n( 1 ) - المجموع نووى ، ج 3 ، ص 313 .\r\n( 2 ) - بداية المجتهد ، ج 1 ، ص 112 .\r\n( 3 ) - بداية المجتهد ، ج 1 ، ص 112 .\r\n( 4 ) - سنن دارمى ، ج 1 ، ص 299 .\r\n","page_name":" 341 ","page_number":341},
  {"content":"\r\n\r\nالبته ممكن است گفته شود اين حديث عام ، و احاديث گذشته خاص است .\r\nچنين سخنى در اين‌جا درست نيست ؛ زيرا ابو حميد در پى بيان نماز رسول خداست ؛ و حذف چيزى از نماز رسول خدا اصل حديث را از ميان مىبرد ؛ و در آن صورت ؛ ديگر عامى نمىماند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nبسمله\r\nشافعيان معتقدند بسمله ( بسم اللّه الرّحمن الرّحيم ) ، چه در نمازهايى كه بلند خوانده مىشود و چه در نمازهايى كه آهسته خوانده مىشود ، واجب است و اگر ترك شود ، نماز باطل است . حنفيان مىگويند بسمله در نماز ، سنت است . مالكيان معتقدند كه بسمله چه در نماز جهرى و چه اخفاتى مكروه است ؛ ولى اگر كسى بخواهد به‌خاطر خروج از خلاف بگويد ، در اين صورت مستحب است آن را آهسته بگويد و بلند گفتن آن مكروه است . حنبليان معتقدند كه بسمله جزء قرآن نيست ؛ ولى آهسته گفتن آن سنت است . « 1 »\r\nاينك با توجه به اين فتواها ، جاى طرح اين پرسش‌ها است كه آيا بسمله اساسا جزء قرآن هست ؟ آيا خواندن آن در نماز واجب است ؟ آيا آشكار گفتن بسمله لازم است ؟ اين سه پرسشى است كه لازم است در اين مجموعه مطرح شود .\r\n\r\nآيا بسمله جزء قرآن است ؟\r\nكسانى كه معتقدند بسمله جزء قرآن نيست ، به دلايلى تمسك كرده‌اند كه همه قابل تأمل است . توجه كنيد :\r\n\r\nدليل اول\r\nروايتى است كه قتاده از مالك بن انس نقل كرده كه وى گفته است با پيامبر ، ابو بكر ، عمر و عثمان نماز خواندم و از يكى از آنان نشنيدم كه بسم اللّه الرحمن الرحيم بگويد . « 2 »\r\n\r\n\r\n","description":"","footnote":"\r\n( 1 ) - الفقه على المذاهب الاربعة ، ج 1 ، ص 257 .\r\n( 2 ) - صحيح مسلم ، ج 2 ، ص 12 ؛ مسند احمد ، ج 3 ، ص 177 .\r\n","page_name":" 343 ","page_number":343},
  {"content":"\r\n\r\nهمچنين روايتى است كه ابن عبد اللّه بن مغفل آورده است ؛ وى مىگويد : « من بسمله مىگفتم . پدرم گفت : من با پيامبر ، ابو بكر ، عمر و عثمان نماز خواندم و كسى از آنان بسمله نمىگفت . » « 1 »\r\nپيداست كه هردو خبر از اصحاب نقل شده و به پيامبر نسبت داده نشده‌اند ؛ و البته اين گونه اخبار نمىتوانند مبناى فتواى فقهى شوند . بويژه چنين اخبارى توان معارضه با روايات مخالف خود و سنت قطعى از پيامبر و ياران برجسته او را ندارند .\r\n\r\nدليل دوم\r\nقرآن به تواتر به اثبات رسيده است و هر چيزى كه قرآن بودن آن اختلافى باشد از قرآن نيست ، بسمله نيز از آن موارد است .\r\nبعد از توجه به روايات عديده و روش مسلمانان بر جزء بودن بسمله كه خواهد آمد ؛ بايد ديد كه آيا اين استحسان مىتواند جايگاهى داشته باشد ؟ علاوه اينكه هرگز اختلاف موجب منع تواتر نمىشود ، و چنين نيست كه با حرف كسى تواتر يقين‌آور از بين نمىرود ، بلكه تواتر ، اختلاف را طرد مىسازد .\r\n\r\nدليل سوم\r\nسوره‌ى حمد دو بخش است : بخشى مربوط به خدا و بخشى مربوط به بنده .\r\nاين مطلب از روايتى گرفته شده كه مسلم از ابو هريره از طريق علا نقل كرده است .\r\nدرستى اين تقسيم در صورتى است كه سوره‌ى حمد شش آيه داشته باشد تا به دو بخش مساوى تقسيم شود .\r\nاين اشكال از چند نگاه قابل تأمل است : اول آن‌كه راوى اين خبر ( علا ) در « تهذيب التهذيب » ، توثيق و تضعيف نشده است . ثانيا : اين روايت مخالف نصوص متعددى است كه بنابر آنها سوره‌ى حمد هفت آيه دارد ، به اين نصوص اشاره خواهد شد . ثالثا : از كجا معلوم است كه مراد از دو بخش شدن آيات ، تقسيم تعداد\r\n\r\n\r\n","description":"","footnote":"\r\n( 1 ) - سنن ترمذى ، ج 1 ، ص 155 ؛ مسند احمد ، ج 5 ، ص 55 .\r\n","page_name":" 344 ","page_number":344},
  {"content":"\r\n\r\nآيات به‌طور مساوى باشد ؟\r\n\r\nدليل چهارم\r\nاز ابو هريره روايتى است كه سوره‌ى كوثر ، سه آيه است و سوره‌ى ملك ، سى آيه است ؛ اين شمارش به فرض اين است كه بسمله جزء اين دو سوره نباشد . « 1 »\r\nتأمل در اين شبهه نيز قابل انكار نيست ؛ چون اولا : اين روايت معارض بسيارى دارد كه خواهد آمد . ثانيا : مراد ابو هريره بيان آيات مختص هر سوره است ؛ بسمله چون در همه‌ى سوره‌ها مشترك است ، ممكن است ، در شمارش آيات به شماره نيايد . و يا چنان كه بسيارى از محققان و از جمله فخر رازى گفته‌اند با آيه‌ى اول يكى حساب شود . « 2 »\r\n\r\nدليل پنجم\r\nبسم اللّه سرفصل سوره‌هاست و اصحاب با بسمله ابتدا و انتهاى سوره‌ها را تشخيص مىدادند . سعيد بن جبير مىگويد : اصحاب انتهاى سوره را درك نمىكردند مگر زمانى كه بسمله سوره بعد نازل مىشد . « 3 »\r\nاين شبهه ، بيش‌تر قرآن بودن بسمله را بيان مىكند ؛ زيرا در متن تمامى رواياتى كه اين نكته آمده است ، واژه‌ى انزلت بسم اللّه الرّحمن الرّحيم ، وارد شده و اين دلالت بر قرآنى بودن بسمله اشاره دارد . آرى ، اصحاب از اين آيه‌ى قرآنى ، مىفهميدند كه سوره‌ى قبل به اتمام رسيده است و سوره‌ى جديد آغاز شده است .\r\n\r\nدلايل جزء بودن بسمله\r\nبسمله به نظر بسيارى از برجستگان از صحابه و تابعان پيامبر خدا جزء هر سوره\r\n\r\n\r\n","description":"","footnote":"\r\n( 1 ) - تفسير كبير ، ج 1 ، ص 203 .\r\n( 2 ) - تفسير كبير ، ج 1 ، ص 203 .\r\n( 3 ) - المستدرك على الصحيحين ، ج 1 ، ص 232 ؛ سنن الكبرى بيهقى ، ج 2 ، ص 43 .\r\n","page_name":" 345 ","page_number":345},
  {"content":"\r\n\r\nاست . ابن عباس ، سعيد بن جبير ، ابن زبير ، ابو هريره ، ابن عمر ، عطا ، طاووس ، زهرى و . . . به جزء بودن ، معتقدند . از ميان قاريان قرآن ، عاصم ، ابن كثير و كسايى ، جزء بودن را پذيرفته‌اند . سيوطى ادعاى تواتر روايات بر جزء بودن بسمله نموده است .\r\n\r\nدليل اول\r\nجداى از رواياتى كه از طريق اهل بيت بر جزء بودن وارد شده است ، در ميان منابع اهل سنت ، رواياتى كه نشانگر جزييت بسمله براى هر سوره است ؛ به حد تواتر معنوى مىرسد . برخى از اين روايات عبارت است از :\r\n1 - انس مىگويد : رسول خدا ميان ما بود و چشمانش به خواب رفت ، سپس سرش را در حال تبسّم برداشت . گفتم ، چه موجب تبسم شما شده ؟ فرمود : هم اينك سوره‌اى بر من نازل شد و تلاوت نمود . بسم اللّه الرّحمن الرّحيم انّا اعطيناك الكوثر . . . « 1 »\r\n2 - عن رسول اللّه : اذا قرأتم الحمد فاقرئوا بسم اللّه الرحمن الرحيم انها ام القرآن و ام الكتاب و السبع المثانى و بسم اللّه الرحمن الرحيم احدى آياتها ( احداها ) . « 2 »\r\n« رسول خدا مىفرمايد : چون حمد را تلاوت كردى ، بسم اللّه الرحمن الرحيم را بخوان كه حمد مادر قرآن و مادر كتاب و هفت آيه‌اى است كه دو بار نازل شده است و بسم اللّه الرحمن الرحيم يكى از آيات آن است . »\r\n3 - سئل على بن ابى طالب عن السبع المثانى ، فقال : الحمد لله رب العالمين ، فقيل له : انما هى ست آيات ؟ فقال : بسم اللّه الرحمن الرحيم آية . « 3 »\r\n« از امير المؤمنين درباره‌ى سبع المثانى پرسش شد ، گفت : الحمد لله رب العالمين . گفته شد\r\n\r\n\r\n","description":"","footnote":"\r\n( 1 ) - صحيح مسلم ، ج 2 ، ص 12 ؛ سنن ابى داوود سجستانى ، ج 1 ، ص 182 و ج 2 ، ص 423 .\r\n( 2 ) - سنن دارالقطنى ، ج 1 ، ص 310 ؛ كنز العمال ، ج 7 ، ص 437 ، ش 19665 .\r\n( 3 ) - سنن الكبرى بيهقى ، ج 2 ، ص 45 ؛ سنن دارالقطنى ، ج 1 ، ص 311 .\r\n","page_name":" 346 ","page_number":346},
  {"content":"\r\n\r\nاين‌كه شش آيه است ؟ گفت : بسم اللّه الرحمن الرحيم ، آيه‌اى است . »\r\n4 - عن ابن عباس : السبع المثانى فاتحة الكتاب ، قيل فاين السابعه ؟ قال : بسم اللّه الرحمن الرحيم . « 1 »\r\n« ابن عباس مىگويد : سبع المثانى ، فاتحة الكتاب است . گفته شد : آيه هفتم كدام است ؟\r\nگفت : بسم اللّه الرحمن الرحيم . »\r\n5 - سعيد بن جبير از ابن عباس نقل كرده است كه\r\nاسترق الشيطان اعظم آية من القرآن ، بسم اللّه الرحمن الرحيم . « 2 »\r\n« شيطان بزرگ‌ترين آيه‌ى قرآن را دزديد . آن بسم اللّه الرحمن الرحيم است . »\r\nبيهقى روايت را چنين نقل كرده است :\r\nان الشيطان استرق من القرآن اعظم آية فى القرآن بسم اللّه الرحمن الرحيم . « 3 »\r\n6 - عن ابن عمر قال : نزلت بسم اللّه الرحمن الرحيم فى كل سورة . « 4 »\r\n« عبد اللّه ابن عمر مىگويد : بسم اللّه الرحمن الرحيم با هر سوره‌اى نازل شده است . »\r\n7 - از حالات على بن ابى طالب نقل شده است كه انه كان اذا افتتح السورة فى الصلاة يقرأ بسم اللّه الرحمن الرحيم ، و كان يقول : من ترك قرائتها ( بسمله ) فقد نقص . « 5 »\r\n« هنگامى كه وى سوره‌اى را در نماز آغاز مىكرد ، بسم اللّه الرحمن الرحيم را مىخواند و همواره مىگفت : هركه آن را ترك كند ، آن را ناقص كرده است . »\r\nتمام رواياتى كه بيانگر اين نكته‌اند كه رسول خدا بسمله را بلند خوانده و در بحث آتى خواهند آمد ، نيز حكايت از جزييت بسمله مىنمايند .\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 1 ، ص 551 ؛ سنن الكبرى بيهقى ، ج 2 ، ص 45 .\r\n( 2 ) - فتح القدير ، ج 1 ، ص 18 .\r\n( 3 ) - سنن بيهقى ، ج 2 ، ص 50 .\r\n( 4 ) - تفسير در المنثور ، ج 1 ، ص 7 ؛ اسباب النزول واحدى ، ص 11 .\r\n( 5 ) - تفسير ثعلبى ، ج 1 ، ص 103 ؛ تفسير فخر رازى ، ج 1 ، ص 196 ؛ تفسير در المنثور ، ج 1 ، ص 7 ؛ كنز العمال ، ج 2 ، ص 297 ، ش 4049 و ص 590 ، ش 4801 .\r\n","page_name":" 347 ","page_number":347},
  {"content":"\r\n\r\n\r\nدليل دوم\r\nبا توجه به روايات ، قابل درك است كه جزء بودن بسمله ، براى اصحاب يقينى بوده است ، چون گاهى آنان آغاز سوره را از آيه‌ى پس از بسمله مىدانستند و هنگامى كه مورد پرسش قرار مىگرفتند كه پس بسمله چه ؟ مىگفتند : بسمله كه جزء قرآن است . يعنى اينكه بسمله بر زبان نمىآمد ، تنها به جهت اشتراك آن با سوره‌هاى ديگر بوده است نه جزء نبودن . گفته شده روزى معاويه بسمله و برخى تكبيرات نماز را ترك كرد ؛ به وى گفتند : از نماز دزديدى يا فراموش كردى ؟ بسم اللّه الرحمن الرحيم كجا رفت ؟ تكبير كجا رفت ؟ اسرقت الصلاة ام نسيت ؟ اين بسم اللّه الرحمن الرحيم و اللّه اكبر حتى تهوى ساجدا ؟ « 1 »\r\n\r\nدليل سوم\r\nثبت بسمله در مصاحف ، دليل جزء بودن است . اصحاب مىخواستند چيزى كه جزء قرآن نيست در قرآن نوشته نشود . آنها حتى نقطه‌گذارى و علامت‌گذارى مصحف را نمىپذيرفتند و بعدها به‌خاطر ضرورت آن را با رنگ ديگرى نگارش كردند . آنان نيز با نوشتن نام هر سوره در آغاز سوره‌ها مخالف بودند ، با اين وصف اگر بسمله جزء قرآن نبود ، چگونه اجازه دادند ، يكصد و سيزده بار تكرار شود و در متن مصحف كتابت شود ؟\r\n\r\nدليل چهارم\r\nروش دائمى مسلمانان توجه به بسمله به عنوان آيه‌اى از قرآن ، براى تمام سوره‌ها بوده است . فخر رازى مىگويد :\r\nان نقل متواتر ثابت بان بسمله كلام انزله اللّه على محمد و بانه مثبت فى المصحف بخطّ القرآن . « 2 »\r\n\r\n\r\n","description":"","footnote":"\r\n( 1 ) - المصنف صنعانى ، ج 2 ، ص 92 ؛ ر . ك : سنن دارالقطنى ، ج 1 ، ص 309 .\r\n( 2 ) - تفسير كبير ، ج 1 ، ص 197 .\r\n","page_name":" 348 ","page_number":348},
  {"content":"\r\n\r\n« به نقل متواتر ثابت شده كه بسم اللّه الرحمن الرحيم كلامى است نازل شده از سوى خدا به پيامبرش و در مصحف به خط قرآنى نگاشته شده است . »\r\nبسيارى از علما نيز كتابهايى مستقل به همين موضوع اختصاص داده و جزييت بسمله را مطرح نموده‌اند . مانند : كتاب « بسمله » ى ابن خزيمه ، كتاب « جهر به بسمله » ى خطيب بغدادى و كتابى با همين نام نوشته ابو سعيد بوشنجى و جلال الدين شافعى و . . .\r\n\r\nآيا قرائت بسمله در نماز واجب است ؟\r\nاين پرسش فرع سؤال قبل است ؛ وقتى اثبات شد كه بسمله جزء قرآن است و با توجه به اينكه خواندن سوره‌ى حمد در نماز واجب است ؛ قطعا خواندن آن بدون بسمله ، ناقص بوده و كافى نيست . همين‌طور اگر سوره‌اى ديگر پس از حمد خوانده شود ، خواندن آن بايد با بسمله آغاز گردد و در غير اين صورت آن هم ناقص است .\r\n( مگر اينكه خواندن سوره‌ى كامل در نماز پس از حمد واجب نباشد ) . پس دليل اول بر وجوب خواندن بسمله در نماز ، جزييت آن براى هر سوره است . علاوه بر اين ، از روايات عديده‌اى در منابع اهل سنت برمىآيد كه پيامبر و ياران وى سوره‌ى حمد و سوره‌ى پس از آن را با بسمله مىخواندند . برخى از اين روايات عبارت است از :\r\n1 - از ام سلمه پرسيده شد كه پيامبر نماز را چگونه مىخواند ؟ ايشان مىگويد :\r\nپيامبر قرآن را آيه‌آيه مىخواند و سوره‌ى حمد را چنين مىخواند : بسم اللّه الرحمن الرحيم ، الحمد . . . « 1 »\r\n2 - ابن عباس نيز خواندن پيامبر را به همين صورت توصيف مىكند و مىگويد :\r\nپيامبر نمازش را با بسمله آغاز مىكرد . ( كان النبى يفتتح صلاته ببسم اللّه الرحمن\r\n\r\n\r\n","description":"","footnote":"\r\n( 1 ) - مسند احمد ، ج 6 ، ص 302 ؛ المستدرك على الصحيحين ، ج 1 ، ص 232 .\r\n","page_name":" 349 ","page_number":349},
  {"content":"\r\n\r\nالرحيم ) . « 1 »\r\n3 - عن نافع ، ان ابن عمر كان اذا افتتح الصلاة يقرأ ببسم اللّه الرحمن الرحيم فى امّ و فى السورة التى تليها و يذكر انه سمع ذلك من رسول اللّه . « 2 »\r\n« نافع مىگويد : ابن عمر چون نماز را آغاز مىكرد ، بسم اللّه الرحمن الرحيم را در سوره‌ى حمد و نيز در سوره‌ى پس از آن مىخواند و مىگفت : اين را از پيامبر شنيده است . »\r\n4 - ابو هريره مىگويد : « هنگامى كه پيامبر نماز مىخواند با بسمله آغاز مىكرد .\r\nاين آيه‌اى از قرآن است و آيه‌ى هفتم حمد است . » « 3 »\r\n5 - از انس بن مالك پرسيده شد كه نماز خواندن رسول خدا چگونه بود ؟ وى گفت : « پيامبر در بسم اللّه الرحمن الرحيم ، هركدام از كلمات را مد مىداد . » « 4 »\r\nابو هريره مىگويد : « با پيامبر در مسجد بودم . مردى آمد و مشغول نماز شد . اعوذ بالله را گفت و از الحمد للّه شروع نمود . پيامبر فرمود :\r\nيا رجل قطعت على نفسك الصلاة اما علمت ان بسم اللّه الرحمن الرحيم من الحمد ؟ فمن تركها فقد ترك آية و من ترك آية فقد افسد عليه صلاته . » « 5 »\r\n« اى مرد ! نماز را خراب كردى . نمىدانى بسم اللّه الرحمن الرحيم از حمد است و هركه آن را ترك كند آيه‌اى را ترك گفته است و هركه آيه‌اى را ترك گويد ، نماز را خراب كرده است ؟ »\r\nهمچنين آثارى در منابع اهل سنت نقل شده كه برخى صحابه در نماز بسمله مىگفتند . « 6 »\r\n\r\n\r\n","description":"","footnote":"\r\n( 1 ) - سنن ترمذى ، ج 1 ، ص 155 ؛ ر . ك : صحيح بخارى ، ج 6 ، ص 112 ؛ سنن الكبرى بيهقى ، ج 2 ، ص 46 .\r\n( 2 ) - سنن بيهقى ، ج 2 ، ص 47 .\r\n( 3 ) - سنن بيهقى ، ج 2 ، ص 47 ؛ تفسير در المنثور ، ج 1 ، ص 3 .\r\n( 4 ) - صحيح بخارى ، ج 6 ، ص 112 .\r\n( 5 ) - تفسير در المنثور ، ج 1 ، ص 7 .\r\n( 6 ) - ر . ك : تفسير در المنثور ، ج 1 ، ص 7 ؛ مسند شافعى ، ص 36 .\r\n","page_name":" 350 ","page_number":350},
  {"content":"\r\n\r\nعلاوه بر اين روايات ، تمام روايات و دلايلى كه در بحث آينده دلالت بر جهر به بسمله مىنمايند ، به نحوى جزء بودن آن را در نماز اثبات مىكنند .\r\n\r\nآيا بلند خواندن بسمله در نماز لازم است ؟\r\nمستند كسانى كه به نخواندن و يا خواندن پنهانى بسمله ، معتقد هستند ، روايات زير است .\r\n1 - ابن قيم آورده است : « پيامبر گاهى بسمله را بلند مىخواند و گاهى كوتاه و بيش‌تر مواقع كوتاه مىخواند . » « 1 »\r\n2 - انس مىگويد : « پشت سر پيامبر و ابو بكر و عمر و عثمان نماز خواندم و آنان نماز را با الحمد للّه ربّ العالمين شروع كردند . » « 2 »\r\n3 - ابن عبد اللّه بن مغفل مىگويد : « من در نماز بودم و بسمله گفتم ، پدرم گفت : من با پيامبر و ابو بكر و عمر و عثمان نماز خوانده‌ام و هيچ كدام بسمله نمىگفتند . » « 3 »\r\nدر برابر اين اخبار ، روايات عديده و تاريخ قوى وجود دارد كه پيامبر در نماز بسمله را با صداى بلند خوانده‌اند .\r\nعلاوه بر رواياتى كه پيش‌تر در بحث جزء بودن بسمله مطرح شد ، و مطابق برخى از آن روايات ، پيامبر خدا در نماز بسمله را با صداى بلند مىخوانده است و همين بلند خواندن وى موجب شده است كه عده‌اى صداى او را بشنوند و بفهمند كه بسمله را بر زبان آورده است ؛ اخبار ديگرى را مىتوان بر لازم بودن بلند خواندن بسمله از منابع اهل سنت استخراج نمود كه برخى از آنها عبارت است از :\r\n1 - عن على بن ابى طالب : كان رسول اللّه يجهر ببسم اللّه الرحمن الرحيم فى السورتين\r\n\r\n\r\n","description":"","footnote":"\r\n( 1 ) - عون المعبود عظيم آبادى ، ج 2 ، ص 354 .\r\n( 2 ) - صحيح مسلم ، ج 2 ، ص 12 .\r\n( 3 ) - مسند احمد ، ج 5 ، ص 55 .\r\n","page_name":" 351 ","page_number":351},
  {"content":"\r\n\r\nجميعا . « 1 »\r\n« از على بن ابى طالب نقل شده است كه رسول خدا بسم اللّه الرحمن الرحيم در هردو سوره را بلند مىخواند . »\r\n2 - ابن عباس نيز همين شيوه را از پيامبر نقل كرده است ، وى مىگويد : ان رسول اللّه كان يجهر ببسم اللّه الرحمن الرحيم فى الصلاة . « 2 »\r\n3 - عايشه هم گفته است : ان رسول اللّه كان يجهر ببسم اللّه الرحمن الرحيم . « 3 »\r\n4 - ابن عمر هم مىگويد : صليت خلف النبى و ابى بكر و عمر ، فكانوا يجهرون ببسم اللّه الرحمن الرحيم . « 4 »\r\n« پشت سر پيامبر و ابو بكر و عمر نماز خوانده‌ام و آنان بسم اللّه الرحمن الرحيم را بلند مىخواندند . »\r\n5 - انس نيز مىگويد از پيامبر شنيده است كه بسمله را در نماز بلند مىگفته است .\r\nسمعت رسول اللّه يجهر ببسم اللّه الرحمن الرحيم . « 5 »\r\n6 - وى همچنين مىگويد : « پشت سر پيامبر و ابو بكر و عمر و عثمان و على بن ابى طالب نماز خواندم و همه بسم اللّه را بلند مىخواندند . » « 6 »\r\n7 - ابو هريره مىگويد : رسول خدا گفت : علّمنى جبرائيل الصلاة ، فقام فكبّر لنا ثمّ قرأ بسم اللّه الرحمن الرحيم فيها يجهر به فى كل ركعة . « 7 »\r\n« جبرييل نماز را به من تعليم داد ، وى ايستاد و تكبير گفت و بسمله را در هر ركعت بلند\r\n\r\n\r\n","description":"","footnote":"\r\n( 1 ) - سنن دارالقطنى ، ج 1 ، ص 302 .\r\n( 2 ) - سنن دارالقطنى ، ج 1 ، ص 308 ؛ معجم الاوسط طبرانى ، ج 1 ، ص 15 . .\r\n( 3 ) - مجمع الزوايد ، ج 2 ، ص 108 .\r\n( 4 ) - تفسير در المنثور ، ج 1 ، ص 8 .\r\n( 5 ) - تفسير در المنثور ، ج 1 ، ص 8 ؛ المستدرك على الصحيحين ، ج 1 ، ص 233 .\r\n( 6 ) - المستدرك على الصحيحين ، ج 1 ، ص 234 .\r\n( 7 ) - تفسير در المنثور ، ج 1 ، ص 7 .\r\n","page_name":" 352 ","page_number":352},
  {"content":"\r\n\r\nگفت . »\r\n8 - وى همچنين گفته است : كان رسول اللّه يجهر فى الصلاة ببسم اللّه الرحمن الرحيم فترك الناس ذلك . « 1 »\r\n« رسول خدا بسم اللّه الرحمن الرحيم را در نماز بلند مىخواند ولى مردم آن را ترك گفتند . »\r\nبنابر نشانه‌هاى تاريخى در منابع اهل سنت ، نماز ديگر صحابه نيز چنين بوده و آنان بسمله را بلند خوانده‌اند . آثار صريحى رسيده كه برخى صحابه و از جمله على ، عمر ، ابن عمر ، ابن زبير ، ابو هريره ، سعيد بن جبير و . . . بسمله را بلند مىخواندند . « 2 »\r\nعلاوه بر اين ، همان‌طور كه گفته شده كتابهايى در اين باره ( جهر در بسمله ) از سوى مسلمانان نوشته شده كه به برخى از آنها اشاره شد .\r\nانس مىگويد : « معاويه نماز را در « مدينه » بدون بسمله و نيز بدون تكبير در آغاز و پايان ركوع و سجده خواند ؛ پس از نماز مردم از هر سو به وى گفتند : اسرقت ام نسيت ، معاويه دوباره نماز را با بسمله خواند . » « 3 »\r\nهمچنين گفته شده است نخستين كسى كه بسمله را در « مدينه » آهسته خواند ، عمرو بن سعيد بن العاص بود و او آدمى كم‌رو بود . « 4 »\r\nبا توجه به اين دلايل و نيز با توجه به روش مسلمانان « مكه » و « مدينه » در اين باره ، لزوم بلند خواندن بسمله قابل برداشت است ؛ زيرا به سادگى نمىتوان از مجموعه روايات و روش اصحاب در خواندن بسمله با صداى بلند به خاطر روايات اندك متعارض ، دست برداشت .\r\n\r\n\r\n","description":"","footnote":"\r\n( 1 ) - سنن بيهقى ، ج 2 ، ص 47 .\r\n( 2 ) - ر . ك : سنن الكبرى بيهقى ، ج 2 ، ص 48 و 49 ؛ سنن دارالقطنى ، ج 1 ، ص 304 ؛ المصنف ابن ابى شيبة ، ج 1 ، ص 449 ؛ مسند شاميين ، ج 3 ، ص 284 .\r\n( 3 ) - ر . ك : المستدرك على الصحيحين ، ج 1 ، ص 232 ؛ ام شافعى ، ج 1 ، ص 108 ؛ تفسير كبير ، ج 1 ، ص 198 ؛ تفسير در المنثور ، ج 1 ، ص 8 .\r\n( 4 ) - سنن الكبرى بيهقى ، ج 2 ، ص 50 .\r\n","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\nآمين\r\nيكى ديگر از مسائل اختلافى ميان گروه‌هاى اسلامى ، آمين گفتن و نگفتن پس از سوره‌ى حمد است . جزيرى مىگويد : از سنتهاى نماز اين است كه نمازگزار پس از حمد « آمين » بگويد ، چه امام جماعت باشد و چه مأموم و چه با جماعت بخواند و چه فرادا . اين نظر حنبليان ، شافعيان و حنفيان است ولى مالكىها آن را مستحب مىدانند . « 1 »\r\nدر شيوه گفتن آمين ، باز هم اختلاف شده است .\r\nشافعىها و حنبلىها ، بر اين عقيده‌اند كه در نمازهائى كه حمد و سوره آنها بلند خوانده مىشود ( نمازهاى جهرى ) ، آمين با صداى بلند و در غير آن نمازها ( نمازهاى اخفاتى ) ، با صداى كوتاه گفته شود . ابو حنيفه مىگويد : امام آمين بگويد و مأموم آن را آهسته گويد ، چه نماز جهرى باشد و يا اخفاتى ، مالك مىگويد : آمين گفتن براى كسى كه فرادا نماز مىخواند و نيز براى مأموم در نماز جماعت مستحب است چه نماز جهرى باشد و يا اخفاتى . و براى امام در نماز اخفاتى مستحب است . « 2 »\r\nاستناد اهل سنت به رواياتى است كه اسناد همه‌ى آنها به خاطر كسانى كه در كتاب‌هاى رجالى اهل سنت توثيق نشده‌اند ، پذيرفتنى نيستند . در اسناد اين روايات ، راويانى چون ابو هريره ، حميد بن عبد الرحمن ، ابن ابى ليلى ، بشار بن عواد ، حجية بن عدى ، سهيل بن ابى صالح ، طلحة بن عمرو ، حجرابى عنبس ، علا بن\r\n\r\n\r\n","description":"","footnote":"\r\n( 1 ) - الفقه على المذاهب الاربعة ، ج 1 ، ص 250 .\r\n( 2 ) - ر . ك : المجموع ، ج 3 ، ص 368 .\r\n","page_name":" 355 ","page_number":355},
  {"content":"\r\n\r\nصالح ، عاصم الاحول ، ابو مصبح المقرايى ، بندار ، وجود دارند كه علماى دانش رجال ، آنها را توثيق ننموده‌اند و حديث آنان را پذيرفتنى نمىدانند . « 1 »\r\nاين روايات را مىتوانيد در كتاب الصلاة باب جهر بآمين از « سنن ابن ماجه » ، كتاب الصلاة ، باب التأمين از « سنن ابى داوود » و « سنن ترمذى » ببينيد .\r\nعلاوه آن‌كه نماز ، عبادت توقيفى « 2 » است و ورود هر چيزى به آن نيازمند به دليل تام است ؛ و دلايل ناقص ، توان كم و زياد كردن اجزاء آن را ندارند .\r\nدر بحث تكتّف ، روايات مبسوطى از كيفيت نماز پيامبر گذشت و در آن نمازها با اينكه راوى در مقام بيان تمام اجزاء نماز بود ، ولى به آمين اشاره ننموده بود ؛ حال چگونه با اين روايات ضعيف مىتوان واژه‌اى را به نماز افزود . مضافا اينكه هيچ كس از فقها قائل به وجوب آمين نشده‌اند و همين كافى است كه گفته شود حكم گفتن آمين ، بين جايز نبودن و سنت است و در اين موارد كه از سويى احتمال حرام بودن برود و از سوى ديگر احتمال سنت بودن ، احتياط در ترك آن است .\r\nدر مكتب اهل بيت ، از گفتن آمين پس از خواندن حمد ، منع شده است .\r\nزراره از محمد بن على ( باقر ) آورده است كه و لا تقولنّ اذا فرغت من قرائتك آمين ، فان شئت قلت الحمد لله رب العالمين . « 3 »\r\n« پس از خواندن حمد در نماز ، نگو : آمين ، خواستى بگو : الحمد لله رب العالمين . »\r\nحلبى نيز از جعفر بن محمد ( صادق ) نقل كرده كه از وى پرسيدم پس از حمد بگويم آمين فرمود : نه . « 4 »\r\n\r\n\r\n","description":"","footnote":"\r\n( 1 ) - ر . ك : المستدرك على الصحيحين ، ج 3 ، ص 513 ؛ تهذيب التهذيب ، ذيل اسامى ؛ شرح سنن ابن ماجة ؛ مجروحين ابن حبّان ؛ عون المعبود ، شرح سنن ابى داوود ؛ تهذيب الكمال يوسف المزى ؛ ميزان الاعتدال الذهبى .\r\n( 2 ) - نبايد بر آنچه پيامبر تشريع كرده است ، چيزى افزود .\r\n( 3 ) - وسايل الشيعة ، ج 4 ، ص 752 .\r\n( 4 ) - وسايل الشيعة ، ج 4 ، ص 752 .\r\n","page_name":" 356 ","page_number":356},
  {"content":"\r\n\r\n\r\nقرائت عزائم در نماز\r\nعزيمه ، به معناى واجب است و مراد از آن سوره‌هايى است كه حاوى آياتى هستند كه خواندن و يا شنيدن آنها موجب سجده واجب مىشود .\r\nفقهاى اهل سنت غير از ابو حنيفه ، سجده‌ى تلاوت را واجب نمىدانند و به استحباب مؤكد آن ( سنت ) فتوا داده‌اند . البته ابو حنيفه اين سجده را با شرايطى واجب دانسته است .\r\nدر مكتب اهل بيت ، هنگام خواندن يا شنيدن چهار آيه از آيات قرآن ، سجده‌ى تلاوت واجب بوده و در تعدادى ديگر از آيات سجده مستحب است . وجوب سجده از آيه‌ى زير و جزييات آن از روايات برداشت مىشود .\r\n وَ إِذا قُرِئَ عَلَيْهِمُ الْقُرْآنُ لا يَسْجُدُونَ  . « 1 »\r\n« هنگامى كه قرآن بر آنان خوانده شود ، سجده نمىكنند . »\r\n\r\nاستدلال قايلين به واجب نبودن سجده‌ى قرآن\r\nابن قدامه مىگويد : « سجده‌ى قرآن سنت مؤكد است ؛ و نزد ما حنبلىها و مالك و اوزاعى و ليث و شافعى واجب نيست . » « 2 »\r\nماوردى مىگويد : « كسى كه اين آيات را بشنود يا بخواند ، سجده بر او مستحب است ؛ و اين مذهب مالك است . » « 3 »\r\n\r\n\r\n","description":"","footnote":"\r\n( 1 ) - انشقاق ، 21 .\r\n( 2 ) - مغنى ابنى قدامة ، ج 1 ، ص 652 .\r\n( 3 ) - الحاوى الكبير ماوردى ، ج 2 ، ص 200 .\r\n","page_name":" 357 ","page_number":357},
  {"content":"\r\n\r\nابن حزم در « محلى » نيز همين عقيده را دارد . « 1 »\r\nدلايل اين گروه بر اين ادعا عبارت است از :\r\n1 - زيد بن ثابت مىگويد : « من سوره‌ى نجم را بر رسول خدا خواندم ، و وى سجده نكرد . » « 2 »\r\n2 - در « صحيح بخارى » آمده است : « عمر روزى در خطبه‌ى نماز جمعه ، سوره‌ى نحل را خواند و مردم سجده كردند . هفته‌ى بعد آن را خواند و به مردم گفت : هركه سجده كند به ثواب رسيده و آن‌كه سجده نكند ، چيزى بر او نيست و خود عمر سجده نكرد . عمر اين را در حضور جمع بسيارى گفت و كسى آن را انكار نكرد . » « 3 »\r\n3 - گفته شده كسى نزد پيامبر آيه‌ى سجده را خواند و او سجده نمود ، ديگرى همان را خواند و پيامبر سجده نكرد و فرمود : تو پيش از ما بودى اگر تو سجده مىكردى ، ما هم سجده مىكرديم . كنت امامنا ( اماما ) فلو سجدت سجدنا . « 4 »\r\nبرخى وجوب سجده‌ى تلاوت را مشروط به اين نموده‌اند كه قارى شايستگى امامت داشته باشد . آنان به اين خبر استناد كرده‌اند . « 5 »\r\n4 - آيه‌ى شريفه انشقاق ، نشانگر وجوب سجده نيست ؛ زيرا آيه درباره‌ى كفار بوده و مراد آن بىاعتقادى به قرآن است . آيه مىفرمايد : كفار ايمان ندارند و اعتقاد به سجده ندارند .\r\nبا اين وصف كه اساس سجده مستحب است ، خواندن آن در نماز جايز است ؛ و سجده پس از شنيدن و يا خواندن آن در حال نماز هم جايز خواهد بود .\r\nاين دلايل ، وجيه به نظر نمىرسند زيرا :\r\n\r\n\r\n","description":"","footnote":"\r\n( 1 ) - المحلى ، ج 5 ، ص 106 .\r\n( 2 ) - صحيح بخارى ، ج 2 ، ص 33 .\r\n( 3 ) - صحيح بخارى ، ج 2 ؛ ص 34 .\r\n( 4 ) - المصنف صنعانى ، ج 3 ، ص 346 ؛ تلخيص الحبير ، ج 4 ، ص 189 .\r\n( 5 ) - مغنى ابنى قدامه ، ج 1 ، ص 653 .\r\n","page_name":" 358 ","page_number":358},
  {"content":"\r\n\r\nدليل اول روايت زيد بن ثابت كه از طريق عطا بن يسار نقل شده است ؛ حكايت از روش عملى رسول خدا مىنمايد و با برخى اخبار ديگر در منابع اهل سنت ، تعارض دارد . از جمله : از عثمان بن عفان نقل شده كه سجده ، براى كسى كه آيه‌ى سجده‌دار را شنيده واجب است . السجدة على من استمعها . « 1 »\r\nهمچنين از ابن عمر نقل شده است كه السجدة على من سمعها . « 2 »\r\nاين حديث از سعيد بن مسيب ، ابن شهاب و برخى ديگر از اصحاب نقل شده است . « 3 »\r\nاز عثمان ، ابن عباس و ابن مسيب نيز آمده است : السجدة على من جلس عليها . « 4 »\r\n« سجده بر كسى كه در مجلس قرائت نشسته واجب است . »\r\nو اين عبارتها ، حاكى از وجوب سجده است .\r\nدليل دوم سوره‌اى كه عمر در خطبه تلاوت كرده است ، سوره‌ى نحل است ، و وجوب سجده در سوره‌ى نحل ، اختلافى است ؛ به عبارت ديگر ، تعداد سوره‌هايى كه سجده‌ى واجب دارند ، از چهار سوره تا پانزده سوره گفته شده است . بنابراين ، سجده نكردن عمر ممكن است بيانگر استحباب سجده در تلاوت سوره‌ى نحل باشد .\r\nدليل سوم اين روايت مرسله است « 5 » و قابل اعتنا نيست .\r\nدليل چهارم مخاطب آيه‌ى انشقاق ، اعم از مؤمن و كافر است ؛ زيرا معقول نيست\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 33 .\r\n( 2 ) - المصنف ابن ابى شيبة ، ج 1 ، ص 457 ؛ تحفة الاحوذى ، ج 3 ، ص 139 .\r\n( 3 ) - سنن ترمذى ، ج 2 ، ص 44 ؛ سنن الكبرى بيهقى ، ج 2 ، ص 324 ؛ فتح البارى ، ج 2 ، ص 460 ؛ مغنى ابنى قدامه ، ج 1 ، ص 653 .\r\n( 4 ) - سنن الكبرى بيهقى ، ج 2 ، ص 324 ؛ فتح البارى ، ج 2 ، ص 460 ؛ عمدة القارى ، ج 7 ، ص 108 .\r\n( 5 ) - روايتى كه برخى از ناقلان آن حذف شده باشد .\r\n","page_name":" 359 ","page_number":359},
  {"content":"\r\n\r\nكه قرآن كريم از كفار ، سجده تلاوت را بخواهد ؛ آنان كه اساس دين را نپذيرفته‌اند ، هرچند بر فروع مكلف باشند ، ولى بىشك به مقتضيات آن پاىبند نيستند . پس آيه دلالت بر وجوب سجده تلاوت مىنمايد ولى چون سجده تلاوت براى تمام قرآن به نظر همه واجب نيست ، وجوب سجده ، منحصر در آيات مخصوصى از سوره‌هاى خاص مىگردد .\r\nعلاوه بر آنچه گفته شد ، « عمدة القارى » اخبارى از نافع ، سعيد بن جبير ، حماد ، مغيرة بن ابراهيم ، عثمان و . . . نقل كرده است كه همگى حكايت از وجوب سجده تلاوت مىنمايند . « 1 »\r\nنافع و ابن جبير آورده‌اند : من استمع السجدة فعليه ان يسجد . « 2 »\r\n« هركه آيه‌ى سجده را بشنود ، بر او سجده واجب است . »\r\nالعينى سند اين خبر را صحيحه دانسته است . « 3 »\r\n\r\nتلاوت عزايم در نماز\r\nگروه‌هاى مختلف اهل سنت ، قائل به جواز خواندن آيه‌ى سجده در نماز هستند ؛ و سجده در هنگام نماز را پس از خواندن يا شنيدن آن مستحب مؤكد مىدانند . البته حنفىها چون به وجوب سجده معتقدند ، مىگويند سجده در بين نماز واجب است و اگر هنگام خواندن و يا شنيدن آيه‌ى سجده در نماز ، سجده نكند و مدتى تأخير افتد ، بجا آوردن فورى آن ساقط مىشود ؛ و ممكن است ركوع يا سجود نماز با نيت سجده‌ى تلاوت صورت پذيرد و كافى باشد . « 4 » ولى اين فتواها\r\n\r\n\r\n","description":"","footnote":"\r\n( 1 ) - ر . ك : عمدة القارى ، ج 7 ، ص 95 .\r\n( 2 ) - عمدة القارى ، ج 7 ، ص 95 .\r\n( 3 ) - ر . ك : عمدة القارى ، ج 7 ، ص 95 .\r\n( 4 ) - ر . ك : الفقه على المذاهب الاربعة ، ج 1 ، ص 464 .\r\n","page_name":" 360 ","page_number":360},
  {"content":"\r\n\r\nبراساس چه معيارى است ؟\r\nاتفاقى ميان تمام مذاهب اسلامى است كه فعل كثير « 1 » در نماز ، نماز را باطل مىكند ، جزيرى در « الفقه على مذاهب الاربعة » مىگويد :\r\nتبطل الصلاة بالعمل الكثير الذى ليس من جنس الصلاة و هو ما يخيّل للناظر اليه انّ فاعله ليس فى الصلاة . . . اما اذا عمل المصلى عملا زائدا عن الصلاة من جنسها كزيادة ركوع او سجود فان كان عمدا ابطل قليله و كثيره و ان كان سهوا لم يبطل الصلاة مطلقا . « 2 »\r\n« نماز با فعل كثيرى كه از جنس نماز نيست به‌طورى كه بيننده تصور كند كه شخص در حال نماز نيست ، باطل مىشود . البته اگر نمازگزار كارى انجام دهد كه از جنس نماز است ، مانند ركوع و سجود ، چنان كه عمدى باشد ، نماز باطل و در غير اين صورت نماز درست است . »\r\nجزيرى مىگويد : « شافعى معتقد است كه اگر نمازگزار در نماز عمدا و به قصد سجده ، آيه‌ى سجده بخواند ، نماز او باطل است ؛ مگر در صبح روز جمعه كه خواندن سوره‌ى سجده جايز و مستحب است و سجده نيز سنت است . و اگر او صبح جمعه ، غير اين سوره را هم عمدا و آگاهانه بخواند و به سجده رود ، نماز وى باطل است . » « 3 »\r\nبا اين وصف خواندن سوره‌هاى سجده‌دار ، درست نبوده و مستلزم بطلان نماز است ، زيرا خواندن آيه‌ى سجده‌دار موجب وجوب سجده است ؛ و كسى كه آيه‌ى سجده‌دار را در حال نماز مىخواند خود را ميان دو مانع ( سجده‌ى تلاوت و نماز ) قرار داده است ؛ حال اگر سجده‌ى تلاوت را بجا آورد ، موجب فعل كثير و بطلان نماز است و اگر سجده تلاوت نكند امر به سجده را ترك گفته و در نماز نافرمانى\r\n\r\n\r\n","description":"","footnote":"\r\n( 1 ) - هنگام نماز ، كارى انجام گيرد كه با حالت نمازخوان منافات داشته باشد .\r\n( 2 ) - الفقه على المذاهب الاربعة ، ج 1 ، ص 305 و 306 .\r\n( 3 ) - الفقه على المذاهب الاربعة ، ج 1 ، ص 466 .\r\n","page_name":" 361 ","page_number":361},
  {"content":"\r\n\r\nكرده است و اين خود باعث باطل شدن نماز است ؛ زيرا شارع به نماز فرمان داده است و اين نماز بايد بدور از هر چيزى كه ناپسند شارع است ، انجام گيرد ؛ لذا اگر گناه در آن انجام شود ، از نمازگزار رفع تكليف نمىگردد .\r\nالبته در ميان فقهاى اماميه ، برخى معتقدند كه اگر سجده تلاوت نكند ، احتياط واجب اعاده نماز است و عده‌اى معتقدند كه اعاده نماز مستحب است .\r\nمحمد بن على ( باقر ) و جعفر بن محمد ( صادق ) به زراره گفته‌اند :\r\nلا تقرأه فى المكتوبة بشىء من العزائم فان السجود زيادة فى المكتوبة . « 1 »\r\n« در نماز واجب ، از سوره‌هايى كه سجده‌ى واجب دارند ، نخوان كه سجده ، زيادى در نماز است . »\r\n\r\n\r\n","description":"","footnote":"\r\n( 1 ) - وسايل الشيعة ، ج 4 ، ص 779 .\r\n","page_name":" 362 ","page_number":362},
  {"content":"\r\n\r\n\r\nقنوت\r\nجاى بسى شگفتى است كه با وجود آيات و نيز رواياتى كه استحباب دعا را در نماز بيان كرده است ، برخى از فقهاى اهل سنت از يكى از سنتهاى مؤكد در نماز ، يعنى قنوت ، پرهيز مىكنند ؛ و آن را مختص به زمان اضطرار مىدانند .\r\nابو حنيفه و ثورى مىگويند : قنوت در هيچ نمازى سنت نيست . مالك و شافعى ، قنوت در نماز صبح را در هر وضعى سنت مىدانند . حنبلىها نيز قنوت در نماز صبح و غير آن را سنت نمىدانند مگر اينكه مسأله‌ى مهمى مانند نفرين دشمن و يا پيروزى اسلام پيش آيد . « 1 »\r\nدعا ، يعنى راز و نياز با معبود و درخواست حاجت از وى . لذا عاملى مهم براى استحكام ارتباط با ماوراء طبيعت است ؛ ارتباطى كه تأثيرات عمده‌اى در روند تكاملى انسان مىتواند داشته باشد ؛ به‌طورى كه با برآورده شدن آن ، قابل قياس نيست .\r\nقرآن كريم پرهيز از دعا را موجب تكبر در برابر خدا دانسته است .\r\n وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ  . « 2 »\r\n« پروردگارتان گفته است ، مرا بخوانيد تا دعاى شما را بپذيرم كسانى كه از عبادت من تكبر مىورزند به زودى با ذلت وارد دوزخ مىشوند . »\r\nدر آيات قرآن كريم ، خداوند دعا را موجب رشد دانسته و خود را نزديك دعا\r\n\r\n\r\n","description":"","footnote":"\r\n( 1 ) - مغنى ابنى قدامة ، ج 1 ، ص 823 .\r\n( 2 ) - غافر ، 60 .\r\n","page_name":" 363 ","page_number":363},
  {"content":"\r\n\r\nكننده و پاسخ‌دهنده به نياز وى معرفى مىفرمايد .\r\n وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ  . « 1 »\r\n« هنگامى كه بندگان من ، از تو درباره‌ى من مىپرسند ، بگو من به دعاى دعاكننده نزديكم ؛ هنگامى كه مرا مىخواند ، پاسخ مىگويم ؛ پس بايد دعوت مرا بپذيرند و به من ايمان آورند تا راه يابند . »\r\nدرباره‌ى مشروع بودن خواندن قنوت در نماز ، روايات بسيارى در كتابهاى روايى اهل سنت ديده مىشود . در اين‌جا به برخى از آنها اشاره مىشود .\r\nاز براء ، نقل شده كه رسول خدا در نماز صبح و مغرب ، قنوت مىخوانده است .\r\nسمعت ابن ابى ليلى قال حدثنا البراء بن عازب ان رسول اللّه صلى اللّه عليه و سلم كان يقنت فى الصبح و المغرب . « 2 »\r\nابو هريره در خبر زير مىگويد رسول خدا يك ماه را در نماز ، پس از سمع اللّه لمن حمده ، قنوت مىخوانده و برخى را دعا مىكرده است . در اين خبر ، وقت نماز و نيز ركعت معينى براى قنوت معين نشده است .\r\nعن ابى سلمه انّ ابا هريره حدّثهم انّ النبى صلى اللّه عليه و سلم قنت بعد الركعة فى صلاة شهرا اذا قال سمع اللّه لمن حمده يقول فى قنوته اللهم انج ( نجح ) الوليد بن الوليد اللهم نج سلمة بن هشام اللهم نج عياش بن ابى ربيعة اللهم نج المستضعفين من المؤمنين . « 3 »\r\nدر روايت زير ، جاى قنوت ، پس از ركوع بيان شده است .\r\nعن ابى سلمه ان ابا هريره اخبره ان رسول اللّه صلى اللّه عليه و سلم بينما هو يصلى العشاء\r\n\r\n\r\n","description":"","footnote":"\r\n( 1 ) - بقرة ، 186 .\r\n( 2 ) - صحيح مسلم ، ج 2 ، ص 137 ؛ مسند احمد ، ج 4 ، ص 299 .\r\n( 3 ) - صحيح مسلم ، ج 2 ، ص 135 ؛ محلى ابن حزم ، ج 4 ، ص 149 .\r\n","page_name":" 364 ","page_number":364},
  {"content":"\r\n\r\nاذ قال سمع اللّه لمن حمده ثم قال قبل ان يسجد اللهم انج المستضعفين من المؤمنين . . . « 1 »\r\n« ابو سلمه مىگويد : ابو هريره به او خبر داده كه رسول خدا وقتى نماز عشا را مىخواند پس از سمع اللّه لمن حمده و پيش از سجده ، مىگفت : خدايا مستضعفان مؤمن را نجات ده . »\r\nمسلم آورده است كه ابو هريره همواره در نماز ظهر و عشا و صبح قنوت مىخوانده و مؤمنان را دعا و كفار را نفرين مىكرده است .\r\nفكان ابو هريره يقنت فى الظهر و العشاء الاخرة و صلاة الصبح و يدعو للمؤمنين و يلعن الكفار . « 2 »\r\nانس نيز از قنوت كوتاه پيامبر در نماز صبح و نيز قنوت كوتاه وى پيش از ركوع خبر داده است . ظاهر اين خبر ، نشان مىدهد كه پيامبر در همه‌ى نمازهاى صبح ، قنوت مىخوانده است .\r\nعن ايوب عن محمد قال قلت لانس هل قنت رسول اللّه صلى اللّه عليه و سلم ؟ قال : نعم بعد الركوع يسيرا . « 3 »\r\nعاصم عن انس قال سألته عن القنوت قبل الركوع او بعد الركوع فقال قبل الركوع . « 4 »\r\n« عاصم نيز از انس پرسيده است كه آيا قنوت پيش از ركوع آورده مىشود يا پس از ركوع ؟\r\nانس پاسخ داده است : پيش از ركوع . »\r\nعاصم مىپرسد : برخى گمان مىكنند كه رسول خدا پس از ركوع قنوت مىخوانده است ؟ انس پاسخ گفت كه رسول خدا يك ماه قاتلان قراء را لعن مىنمود . « 5 »\r\n\r\n\r\n","description":"","footnote":"\r\n( 1 ) - كنز العمال ، ج 8 ، ص 83 ، ش 21997 .\r\n( 2 ) - صحيح مسلم ، ج 2 ، ص 135 .\r\n( 3 ) - مسند احمد ، ج 3 ، ص 113 .\r\n( 4 ) - صحيح مسلم ، ج 2 ، ص 136 .\r\n( 5 ) - صحيح مسلم ، ج 3 ، ص 136 .\r\n","page_name":" 365 ","page_number":365},
  {"content":"\r\n\r\nاز مجموع روايات برمىآيد كه قنوت در نمازهاى يوميه مشروع بوده و منحصر به وقت خاص و روى دادن رخدادى مهم نيست . به همين علت است كه در مكتب اهل بيت ، قنوت در هر نماز فريضه و نافله ، سنت مؤكد بوده و بسيار به آن سفارش شده است .\r\nمحمد بن على ( باقر ) فرموده است :\r\nالقنوت فى جميع الصلوات سنة واجبة فى الركعة الثانية قبل الركوع و بعد القرائة . « 1 »\r\n« قنوت در هر نمازى سنت لازمى است و زمان اداء آن ، ركعت دوم پس از اتمام قرائت و پيش از ركوع است . »\r\n\r\n\r\n","description":"","footnote":"\r\n( 1 ) - وسايل الشيعة ، ج 4 ، ص 896 .\r\n","page_name":" 366 ","page_number":366},
  {"content":"\r\n\r\n\r\nصلوات\r\nيكى ديگر از مسائل اختلافى ميان شيعه و سنت ، كيفيت صلوات فرستادن بر پيامبر خدا و زمان اداى آن است . اصل وجوب صلوات ، قابل انكار نيست ، آيه‌ى زير به روشنى به آن فرمان مىدهد .\r\n إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  . « 1 »\r\n« خدا و فرشتگانش بر پيامبر درود مىفرستند ؛ اى كسانى كه ايمان آورده‌ايد ، بر او درود فرستيد و سلام گوييد و كاملا تسليم او باشيد . »\r\nالبته درود خدا و فرشتگان بر ديگر بندگان و نيز درود پيامبر بر بندگان خدا نيز در قرآن كريم مطرح شده است ؛ خدا مىفرمايد :\r\n هُوَ الَّذِي يُصَلِّي عَلَيْكُمْ وَ مَلائِكَتُهُ لِيُخْرِجَكُمْ مِنَ الظُّلُماتِ إِلَى النُّورِ وَ كانَ بِالْمُؤْمِنِينَ رَحِيماً  . « 2 »\r\n« او كسى است كه بر شما درود و رحمت مىفرستد ، و فرشتگان او براى شما تقاضاى رحمت مىكنند تا شما را از تاريكىهاى نادانى و شرك گناه به سوى نور رهنمون گردد ، او نسبت به مؤمنان همواره مهربان بوده است . »\r\nدر اين آيه‌ى شريفه ، خدا و فرشتگان بر انسان‌ها صلوات مىفرستند ؛ بىشك صلوات خداوند بر انسان ، تكريم شأن انسان و ارسال رحمت براى اوست و صلوات فرشتگان بر انسان درخواست آمرزش و رحمت از خدا براى آنهاست . در\r\n\r\n\r\n","description":"","footnote":"\r\n( 1 ) - احزاب ، 56 .\r\n( 2 ) - احزاب ، 43 .\r\n","page_name":" 367 ","page_number":367},
  {"content":"\r\n\r\nآيه‌ى زير نيز پيامبر مأمور به صلوات بر انسان‌ها شده است .\r\n خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ  . « 1 »\r\n« از درآمد آنها صدقه‌اى بگير تا با آن ، آنها را پاك‌سازى و پرورش دهى و به هنگام گرفتن زكات ، براى آنها دعا كن كه دعاى تو مايه آرامش آنان است و خداوند شنوا و داناست . »\r\nدر آيه‌اى كه در آغاز بحث گذشت ، خدا و فرشتگان به پيامبرش صلوات مىفرستند . اين درود حكايت از بزرگداشت جايگاه پيامبر و نيز رسيدن رحمت به وى مىنمايد . صلوات رسول خدا بر مؤمنان نيز دعا و درخواست خير و رحمت از خدا براى آنان است .\r\nصلوات اصطلاحى نيز كه درخواست صلوات بر پيامبر از خداوند است ، به‌معناى درخواست افزايش شأن پيامبر و رحمت بر او از خداست . البته اين مقدار از صلوات را همه‌ى گروه‌هاى اسلامى پذيرفته‌اند ؛ ولى آنچه موضوع بحث است ، بيان صلوات در نماز و كيفيت و زمان بيان آن است .\r\nشافعيان ، صلوات در نماز را واجب مىدانند و مىگويند :\r\nان الصلاة على النبى بعد التشهد الاخير ركن مستقل من اركان الصلاة و اقله ان يقول اللهم صل على محمد ، او النبى .\r\n« درود فرستادن بر پيامبر پس از تشهد آخر ، ركنى مستقل از اركان نماز است و كم آن اين است كه گفته شود : اللهم صل على محمد ( النبى ) . »\r\nحنبليان نيز مانند همين را بيان كرده‌اند . « 2 »\r\nمالكىها و حنفىها ، صلوات به اين مقدار را واجب نمىدانند و ترك آن را\r\n\r\n\r\n","description":"","footnote":"\r\n( 1 ) - توبه ، 103 .\r\n( 2 ) - ر . ك : الفقه على المذاهب الاربعة ، ج 1 ، ص 236 .\r\n","page_name":" 368 ","page_number":368},
  {"content":"\r\n\r\nمكروه مىشمارند . « 1 » ولى در بحث سنن نماز مىگويند : يكى از سنتهاى نماز نزد مالكيان و حنفيان صلوات است و بهتر اين است كه گفته شود :\r\nاللهم صل على محمد و على آل محمد كما صليت على ابراهيم و على آل ابراهيم و بارك على محمد و على آل محمد كما باركت على ابراهيم و على آل ابراهيم فى العالمين انك حميد مجيد . « 2 »\r\nشافعيه و حنابله كه صلوات را واجب دانسته بودند در بحث سنن مىگويند : بهتر اين است كه گفته شود : اللهم صل على محمد و على آل محمد كما صليت على ابراهيم انك حميد مجيد و بارك على محمد و على آل محمد كما باركت على آل ابراهيم انك حميد مجيد . البته شافعيه واژه‌ى سيدنا را به نام مبارك پيامبر و ابراهيم مىافزايند . « 3 »\r\nآنچه از « مغنى » ابن قدامه برمىآيد ، اين است كه تشهد بالا ، در مذهب شافعى واجب است ؛ ولى احمد حنبل و مالك آن را واجب ندانسته‌اند . البته در جاى ديگر از احمد حنبل ، وجوب صلوات بر پيامبر و آل او ، نقل شده است و « مغنى » مىگويد ظاهرا احمد از حرف خودش برگشته است ولى در بحث ديگر باز هم « مغنى » اين فتوا را از احمد نپذيرفته و مىگويد احمد قائل به لزوم بيان آن نيست . « 4 »\r\n\r\nموارد اختلاف\r\nدرباره‌ى صلوات فرستادن بر پيامبر ، سه پرسش قابل طرح است :\r\n1 - جمله‌ى صلوات چيست ؟\r\n2 - كدام صلوات در نماز واجب است ؟\r\n\r\n\r\n","description":"","footnote":"\r\n( 1 ) - ر . ك : الفقه على المذاهب الاربعة ، ج 1 ، ص 236 .\r\n( 2 ) - ر . ك : الفقه على المذاهب الاربعة ، ج 1 ، ص 266 .\r\n( 3 ) - ر . ك : الفقه على المذاهب الاربعة ، ج 1 ، ص 266 .\r\n( 4 ) - ر . ك : مغنى ، ج 1 ، ص 614 .\r\n","page_name":" 369 ","page_number":369},
  {"content":"\r\n\r\n3 - چه تعداد صلوات بر مسلمان لازم است ؟\r\n\r\nپرسش اول ( صيغه صلوات )\r\nمشهور ميان اهل سنت اين است كه جمله‌ى صلوات عبارت است از « اللهم صل على محمد و سلم » ولى آنچه در منابع آنها آمده است ، جز اين است .\r\nبخارى در « صحيح » و ترمذى در « سنن » ، حديثى را نقل كرده‌اند و ترمذى آن را متفق عليه خوانده كه عبارت است از : ابو مسعود انصارى مىگويد : پيامبر بر ما وارد شد ؛ سعد بن عباده گفت : اى رسول خدا ! دانستيم كه چگونه به شما سلام دهيم ، ولى چگونه بر شما صلوات بفرستيم ؟ فرمود : فقولوا : اللهم صل على محمد و على آل محمد كما صليت على ابراهيم انك حميد مجيد . « 1 »\r\nهمچنين ابن حجر در « صواعق المحرقة » نقل كرده كه پيامبر فرمود : لا تصلّوا علىّ الصلاة البتراء ، اصحاب گفتند : صلاة بتراء ، ( دم بريده ) چيست ؟ فرمود : تقولون اللهم صل على محمد و تمسكون ، بل قولوا اللهم صل على محمد و على آل محمد . « 2 »\r\n« بر من صلوات ناقص نفرستيد . . . اينكه بگوييد : اللهم صل على محمد ، و دست نگه داريد ؛ بلكه بگوييد : اللهم صل على محمد و على آل محمد . »\r\nكعب بن عجره نيز مىگويد : پيامبر در نماز مىگفت : اللهم صل على محمد و آل محمد كما صليت على ابراهيم و آل ابراهيم . « 3 »\r\nكتابهاى معتبر حديثى ديگر اهل سنت نيز صلوات كامل را به شكل زير ثبت كرده‌اند .\r\nاللهم صل على محمد و على آل محمد كما صليت على ابراهيم ( آل ابراهيم و بارك على\r\n\r\n\r\n","description":"","footnote":"\r\n( 1 ) - صحيح بخارى ، ج 4 ، ص 118 .\r\n( 2 ) - الصواعق المحرقة ، ج 2 ، ص 430 ؛ حاشيه طحطاوى على مراقى الفلاح ، ج 1 ، ص 8 .\r\n( 3 ) - فتح البارى ، ج 11 ، ص 139 .\r\n","page_name":" 370 ","page_number":370},
  {"content":"\r\n\r\nمحمد و آل محمد كما باركت على ابراهيم و على آل ابراهيم ) ، انك حميد مجيد . « 1 »\r\n\r\nپرسش دوم ( صلوات در نماز )\r\nبا وجود اين نشانه‌ها ، فقهاى اهل سنت قائل به لزوم افزودن « آل محمد » نيستند ؛ ابن قدامه در « مغنى » كه براساس فقه حنبلى كتابش را نوشته است ، مىگويد : امر به آوردن آل ، در پى پرسش از پيامبر بوده است ؛ و اين دليل بر وجوب نيست ؛ زيرا اگر واجب بود ، بايد خود پيامبر آن را عنوان مىكرد نه اينكه در پى پرسش مىفرمود . « 2 »\r\nاين سخن سست است ؛ اگر چنين استدلالى صحيح باشد ، تمامى احكام گسترده‌اى كه در پى پرسش از سنت و قرآن مطرح شده است ، اعتبار عملى خود را از دست مىدهند . مگر جز اين است كه در قرآن كريم دهها حكم الهى درباره‌ى حيض ، قتال در ماه حرام ، شراب ، قمار و . . . همه در پى پرسش وارد شده‌اند .\r\n\r\nآل بيت چه كسانى هستند\r\nدر پاسخ اين پرسش به بيان يكى از مفسران اهل سنت توجه شود .\r\nفخر رازى در ذيل آيه‌ى شورى كافى به نظر مىرسد . فخر در تفسير آيه‌ى  . . . قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى . .  . « 3 » ، مىگويد : « شكى نيست كه فاطمه و على و حسن و حسين بيش‌ترين نسبت را با رسول خدا داشته‌اند و اين به نقل متواتر معلوم است ؛ پس واجب است اينها آل باشند . » « 4 »\r\nوى مىگويد : وقتى اين آيه نازل شد ، گفته شد : اى رسول خدا ! خويشان شما چه\r\n\r\n\r\n","description":"","footnote":"\r\n( 1 ) - سنن الكبرى نسايى ، ج 1 ، ص 382 ؛ سنن ابى داوود سجستانى ، ج 1 ، ص 221 ؛ سنن الكبرى بيهقى ، ج 2 ، ص 147 .\r\n( 2 ) - مغنى ، ج 1 ، ص 616 .\r\n( 3 ) - شورى ، 23 .\r\n( 4 ) - تفسير فخر رازى ، ج 27 ، ص 166 .\r\n","page_name":" 371 ","page_number":371},
  {"content":"\r\n\r\nكسانى هستند كه مودت آنان بر ما واجب است ؟ فرمود : على و فاطمه و دو پسر آنها .\r\nفخر مىگويد : پس ثابت شد كه اينان نزديكان پيامبر هستند و گراميداشت ويژه آنان واجب مىباشد . ايشان سپس به تفصيل اين مطلب را مستدل ساخته و در نهايت به شعرى از شافعى اشاره مىكند كه گفته است :\r\n ان كان رفضا حب آل محمد * فليشهد الثقلان انى رافضى « 1 » \r\nاگر دوستى آل پيامبر رها كردن دين است ، جن و انس گواهى دهند كه من دين را رها كردم .\r\n\r\nپرسش سوم ( تعداد وجوب صلوات )\r\nزمخشرى در اين باره به تفصيل وارد شده و ديدگاههاى مختلف را آورده است .\r\nوى مىگويد : صلوات بر پيامبر واجب است ؛ اما كجا ؟ برخى مىگويند هرگاه ياد پيامبر شد ؛ و در حديث معراجيه آمده است كه پيامبر فرمود : در شب معراج خدا فرمود : من ذكرت عنده فلم يصلّ عليك فدخل النار فابعده اللّه . « 2 »\r\n« كسى كه تو نزد او ياد شوى و بر تو صلوات نفرستد ، داخل آتش گردد و خدا او را از رحمتش دور گرداند . »\r\nهمچنين فرموده است : ان اللّه و كل بى ملكين لا اذكر عند عبد مسلم فيصلى علىّ الا قال ذانك الملكان : غفر اللّه لك و قال اللّه و ملائكته جوابا لذينك الملكين : آمين . « 3 »\r\n« خدا دو فرشته را مأمور من قرار داده است ؛ من نزد مسلمانى ياد نمىشوم كه او بر من صلوات فرستد ، مگر اينكه اين دو فرشته گويند : خدا تو را ببخشد . خدا و فرشتگانش نيز پاسخ دهند و درخواست اجابت دعاى آنان كنند . »\r\n\r\n\r\n","description":"","footnote":"\r\n( 1 ) - تفسير فخر رازى ، ج 27 ، ص 166 ؛ تاريخ مدينة دمشق ، ج 9 ، ص 20 .\r\n( 2 ) - اين خبر در تفاسير ديگر و از جمله تفسير در المنثور ، ج 1 ، ص 185 ، آمده است .\r\n( 3 ) - اين خبر در تفاسير ديگر هم آمده است : تفسير ابن كثير ، ج 3 ، ص 523 ؛ تفسير قرطبى ، ج 14 ، ص 233 ؛\r\n","page_name":" 372 ","page_number":372},
  {"content":"\r\n\r\nبرخى ديگر عقيده دارند كه در هر مجلسى ، يك بار واجب است ؛ هرچند بسيار ياد پيامبر شود . برخى معتقدند كه در طول عمر ، يك بار واجب است ؛ ولى آنچه مطابق احتياط است ، اين است كه هرگاه ياد پيامبر شد بر او صلوات فرستاده شود .\r\nولى آيا اينكه صلوات بر پيامبر در نماز شرط است يا نه ؟ ابو حنيفه مىگويد :\r\nشرط نيست . ولى شافعى مىگويد شرط است . « 1 »\r\nابن حزم مىگويد در طول عمر يك بار واجب است ؛ و بيش از آن مستحب است ؛ چرا كه بيش از يك بار نامحدود است ! « 2 »\r\nابن حزم نيز مىگويد : وجوب صلوات در نماز كه برخى گفته‌اند ( ظاهرا مراد وى شافعى است ) ، سخنى بدون دليل است ؛ زيرا اگر بيش از يك بار واجب باشد ، بايد تعداد آن مشخص باشد و مشخص نشده است و اگر كسى بگويد هر وقت رسول خدا ياد شد آن وقت صلوات واجب مىباشد ؛ گوييم نه در قرآن و نه در اخبار صحيحه ، دليلى بر اين مطلب نداريم . ! « 3 »\r\nهدف از بيان عين فتواى ابن حزم ، اين است كه دريابيم اين فتوا مبنايى ندارد .\r\nزيرا اين فتوا به معناى ناديده گرفتن دست‌كم اخبار است .\r\n\r\n\r\n","description":"","footnote":"\r\n( 1 ) - ر . ك : تفسير كشاف ، ج 3 ، ص 273 .\r\n( 2 ) - الجامع لاحكام القرآن ، ج 14 ، ص 233 ؛ المحلى ، ج 3 ، ص 273 .\r\n( 3 ) - محلى ، ج 3 ، ص 273 .\r\n","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n\r\nسجده بر تربت\r\nاز عمده مسائل اختلافى فقهى ، جاى سجده است . بنابر نظر شيعه ، سجده تنها بر خاك ، سنگ و نيز روييدنىهاى غير خوراكى مانند چوب ، برگ درخت درست است . ولى مطابق نظر اهل سنت ، سجده بر هر چيزى جايز است . البته سجده بر آستين لباس و گوشه دستار را منع كرده‌اند .\r\nاخبار و احاديثى كه در منابع اهل سنت درباره‌ى آنچه سجده بر آن درست است ، ديده مىشود ؛ به سه قسم قابل تقسيم است : در بخشى از اين روايات ، صحت سجده بر زمين مطرح شده است ، در بخش دوم جواز سجده بر غير زمين آمده است و در قسم سوم جواز سجده در حال اضطرار بر لباس وارد شده است .\r\nقسم اول\r\nبخارى آورده كه پيامبر فرمود :\r\nجعلت لى الارض مسجدا و طهورا فايّما رجل من امتى ادركته الصلاة فليصل . « 1 »\r\n« زمين براى من مسجد و پاك قرار داده شده ؛ هركه از امت من وقت نمازش رسيد ، نمازش را بخواند . »\r\nمسلم نيز مانند همين خبر را آورده كه پيامبر فرمود :\r\nجعلت لى الارض طيبة و طهورا و مسجدا فايّما رجل من امتى ادركته الصلاة فليصل . « 2 »\r\nابن عباس آورده است كه پيامبر بر سنگ سجده نموده است : ان النبى سجد على\r\n\r\n\r\n","description":"","footnote":"\r\n( 1 ) - صحيح بخارى ، ج 1 ، ص 86 .\r\n( 2 ) - صحيح مسلم ، ج 2 ، ص 63 .\r\n","page_name":" 375 ","page_number":375},
  {"content":"\r\n\r\nالحجر . « 1 »\r\nجابر بن عبد اللّه مىگويد : كنا نصلى مع رسول اللّه الظهر ، فآخذ قبضة من حصى فى كفى ابرده ثم احوله فى كفى الاخر فاذا سجدت وضعته لجبهتى . « 2 »\r\n« ما با رسول خدا نماز ظهر مىخوانديم ، من مشتى سنگ‌ريزه را دست به دست مىكردم تا سردش كنم و در سجده بر آن سجده نمايم . »\r\nاحمد همين حديث را چنين نقل كرده است : كنت اصلى مع رسول اللّه الظهر ، فآخذ قبضة من حصى فى كفى لتبرد حتى اسجد عليه من شدة الحرّ . « 3 »\r\nنافع مىگويد : ان عبد اللّه بن عمر كان اذا سجد و عليه العمامة يرفعها حتى يضع جبهته بالارض . « 4 »\r\n« عبد اللّه بن عمر چون سجده مىكرد و عمامه بر سر داشت ، آن را برمىداشت تا پيشانى بر زمين بگذارد . »\r\nهمچنين آمده است : « رسول خدا كسى را ديد كه دستار بر سر داشت و با آن سجده مىرفت . پيامبر به او اشاره كرد تا دستار را از پيشانى كنار زند . » « 5 »\r\nابو عبيده آورده است : ان ابن مسعود كان لا يصلى او لا يسجد الا على الارض . « 6 »\r\n« ابن مسعود نماز نمىخواند يا سجده نمىرفت مگر بر زمين . »\r\nشوكانى نيز آورده است : كان عمر بن عبد العزيز لا يكتفى بالخمرة بل يضع عليه التراب و يسجد عليه . « 7 »\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 3 ، ص 473 .\r\n( 2 ) - سنن نسايى ، ج 2 ، ص 204 .\r\n( 3 ) - مسند احمد ، ج 3 ، ص 327 .\r\n( 4 ) - سنن الكبرى بيهقى ، ج 2 ، ص 105 .\r\n( 5 ) - سنن الكبرى بيهقى ، ج 2 ، ص 105 .\r\n( 6 ) - مجمع الزوايد ، ج 2 ، ص 57 .\r\n( 7 ) - فتح البارى ، ج 1 ، ص 410 .\r\n","page_name":" 376 ","page_number":376},
  {"content":"\r\n\r\n« عمر ابن عبد العزيز اكتفا به حصير نمىكرد ؛ بلكه بر آن خاك مىريخت و بر آن سجده مىنمود . »\r\nقسم دوم\r\nرواياتى كه سجده بر حصير را جايز مىدانند .\r\n1 - در كتاب‌هاى مختلف روايى اهل سنت از انس بن مالك نقل شده است كه پيامبر در خانه‌ى يكى از عمه‌هاى انس براى غذا و نماز مهمان بوده است . انس مىگويد : پيامبر دستور داد حصيرى كه در خانه بود ، پهن كردند و وى و ما بر آن نماز خوانديم . « 1 »\r\n2 - از ميمونه ، ام سلمه ، ام حبيبه و ابن عباس آمده است كه كان رسول اللّه يصلى على الخمرة . « 2 »\r\nخمره به حصير كوچك يا نوع خاصى از حصير بافته شده از ليف خرما گفته مىشود .\r\n3 - از ابو سعيد خدرى نقل شده كه بر پيامبر وارد شدم ، ديدم وى بر حصيرى نماز مىخواند و بر آن سجده مىكند . « 3 »\r\nقسم سوم\r\nرواياتى است كه سجده بر لباس را به خاطر عذر جايز مىدانند .\r\n1 - انس بن مالك مىگويد : « با پيامبر نماز مىخواندم ؛ به‌خاطر شدت گرما ، هركسى نمىتوانست سر بر زمين بگذارد ؛ پيامبر بر قسمتى از لباسش سجده مىكرد . » « 4 »\r\n\r\n\r\n","description":"","footnote":"\r\n( 1 ) - سنن ابن ماجة ، ج 1 ، ص 250 ؛ ر . ك : سنن الكبرى بيهقى ، ج 2 ، ص 36 .\r\n( 2 ) - سنن دارمى ، ج 1 ، ص 319 ؛ مجمع الزوايد ، ج 2 ، ص 56 .\r\n( 3 ) - صحيح مسلم ، ج 2 ، ص 128 .\r\n( 4 ) - صحيح بخارى ، ج 1 ، ص 101 ؛ سنن الكبرى بيهقى ، ج 2 ، ص 106 .\r\n","page_name":" 377 ","page_number":377},
  {"content":"\r\n\r\n2 - همچنين انس مىگويد : « ظهرها وقتى با پيامبر نماز مىخوانديم به‌خاطر نجات از گرما ، بر لباس‌هاىمان سجده مىكرديم . » « 1 »\r\nغير از روايات مطرح شده ، تنها يك روايت نقل شده كه پيامبر بر پوست دباغى شده سجده نموده است . اين روايت ، مرفوعه و مرسله « 2 » بوده و در صحت سند آن تشكيك شده است . علاوه اينكه در اين حديث ، سجده بر پوست بيان نشده ، بلكه تنها گفته شده كه پيامبر بر روى پوست نماز خوانده است . متن اين حديث چنين است :\r\nمغيرة بن شعبه مىگويد : كان رسول اللّه يصلى او يستحب ان يصلى على فروة مدبوغة . « 3 »\r\nاين اجمالى از تمام روايات منابع اهل سنت در اين باره بود . و اينك :\r\n1 - در هيچ‌كدام از روايات ، سجده بر منسوجات دستى مانند فرش و سجاده و غير آنها نيامده است .\r\n2 - مطابق تمام اين احاديث ، سجده بر زمين كه مقتضاى آيه‌ى شريفه است ، جايز است .\r\n3 - سجده بر لباس و غير آن مشروط به اضطرار است .\r\nبا اين وصف ، سجده بر خاك و سنگ و حصير و . . . مشروع بوده و سجده بر غير اينها بدعت محسوب مىشود . بدعتى بدون ضابطه و دليل . به همين جهت است كه برخى صحابه‌ى رسول خدا خشتى با خود همراه داشتند تا اگر نتوانستند بر زمين سجده كنند بر آن سجده نمايند .\r\n\r\n\r\n","description":"","footnote":"\r\n( 1 ) - صحيح بخارى ، ج 1 ، ص 101 .\r\n( 2 ) - معناى مرسله گذشت ، مرفوعه به حديثى گويند كه راوى با واژه‌ى « رفعه » به حذف افراد حذف شده در سلسله سند اشاره كرده باشد .\r\n( 3 ) - مسند احمد ، ج 4 ، ص 254 ؛ المستدرك على الصحيحين ، ج 1 ، ص 259 .\r\n","page_name":" 378 ","page_number":378},
  {"content":"\r\n\r\nمسروق بن اجدع متوفى سال 62 از تابعان برجسته و از رجال روايات « صحاح » و « سنن » كه عابد و فقيه دانسته مىشود ، در سفر ، با خود خشتى مىبرد تا بر آن سجده كند . اين حالت را ابن سعد در كتاب « طبقات » آورده است .\r\nكان مسروق اذا خرج يخرج بلبنة يسجد عليها فى السفينة . « 1 »\r\n« مسروق چون براى سفر خارج مىشد ، خشتى به همراه داشت و در كشتى بر آن سجده مىكرد . »\r\nابن ابى الشيبه و صنعانى نيز به نقل از ابن سيرين آورده‌اند :\r\nان مسروقا كان يحمل معه لبنة فى السفينة يسجد عليها . « 2 »\r\nگذشته از آنچه بيان شد ، رعايت بهداشت و لزوم طهارت مكان سجده ، ما را وامىدارد كه از سجده بر جايى كه احراز طهارت آن نشده است ، خاصه در مكانى كه امكان آلودگى و رفت و آمد افراد مختلف مىرود ، و نيز جاييكه كه امكان تطهير آن كم و يا سخت است ، پرهيز كنيم . البته هرچند اين نكته دليل حكم شرعى نيست ولى مؤيدى است براى ترجيح دلايل گذشته .\r\nدر اين بخش از بحث ، لازم است دو نكته‌ى ديگر طرح و از منابع روايى اهل سنت بررسى شود .\r\n\r\nسجده بر خاك يا سنگ\r\nهرچند سجده بر هردو جايز است ، ولى در برخى روايات وارد شده در منابع اهل حديث ، نشانه‌هايى در بهتر بودن خاك مىتوان يافت .\r\n1 - خالد جهنى مىگويد : پيامبر صهيب را ديد كه هنگام سجده از خاك پرهيز مىكرد ؛ به او فرمود : اى صهيب ! پيشانى را به خاك بنشان . ترّب وجهك يا\r\n\r\n\r\n","description":"","footnote":"\r\n( 1 ) - طبقات ابن سعد ، ج 6 ، ص 79 .\r\n( 2 ) - المصنف صنعانى ، ج 2 ، ص 582 ؛ المصنف ابن ابى شيبة ، ج 2 ، ص 172 .\r\n","page_name":" 379 ","page_number":379},
  {"content":"\r\n\r\nصهيب . « 1 »\r\n2 - ام سلمه مىگويد : پيامبر غلام من ( افلح ) را ديد كه هنگام سجده ، به محل سجده فوت مىكند ؛ به او فرمود : يا افلح ترّب ( وجهك ) . « 2 »\r\n« اى افلح ! صورتت را به خاك بنشان . »\r\n3 - همچنين پيامبر به غلامى به نام يسار فرمود : ترّب وجهك للّه . « 3 »\r\n4 - از اوزاعى استاد ابو حنيفه نقل شده است كه وى وقتى مىخواست به سفر برود ، خشتى از خاك « مدينه » با خود مىبرد و مىگفت « مدينه » بهترين بقعه است ؛ زيرا پيامبر در آن دفن شده است و من دوست دارم سجده‌ام بر اين خاك باشد . « 4 »\r\n\r\nكدام تربت افضل است ؟\r\nروايات بسيارى در فضيلت تربت حسين بن على وارد شده است . عايشه يا ام سلمه نقل كرده‌اند كه پيامبر به يكى از آنان فرمود :\r\nلقد دخل علىّ البيت ملك لم يدخل علىّ قبلها ، فقال لى انّ ابنك هذا حسين مقتول و ان شئت اريتك من تربة الارض التى يقتل بها ، فاخرج تربة حمراء . « 5 »\r\n« فرشته‌اى بر من وارد شد كه پيش‌تر نيامده بود و گفت : حسين فرزند تو كشته خواهد شد و اگر بخواهى ، خاك مقتل او را به تو نشان دهم ؛ و مقدارى خاك سرخ آورد . »\r\nام سلمه مىگويد : روزى پيامبر براى خواب دراز كشيده بود ، خاكى سرخ به دست داشت و آن را زير و رو مىكرد . گفتم چه خاكى است يا رسول اللّه ؟ فرمود :\r\nاخبرنى جبراييل ان هذا ( اشار الى الحسين ) يقتل بارض العراق فقلت لجبرييل ، ارنى\r\n\r\n\r\n","description":"","footnote":"\r\n( 1 ) - كنز العمال ، ج 7 ، ص 466 ، ش 19810 .\r\n( 2 ) - كنز العمال ، ج 7 ، ص 459 ، ش 19776 ؛ نيل الاوطار ، ج 2 ، ص 131 .\r\n( 3 ) - مسند احمد ، ج 6 ، ص 301 .\r\n( 4 ) - فى رحاب الشيعة ، ص 156 .\r\n( 5 ) - مسند احمد ، ج 6 ، ص 294 .\r\n","page_name":" 380 ","page_number":380},
  {"content":"\r\n\r\nتربة الارض التى يقتل بها ، فهذه تربتها . « 1 »\r\n« جبرييل مرا خبر داد و با اشاره به حسين گفت : وى در سرزمين عراق كشته مىشود . گفتم :\r\nخاك زمينى كه در آن كشته شود به من بنمايان و اين خاك مقتل اوست . »\r\nدر اين باره نيز مىتوانيد به « مستدرك » حاكم ؛ « تهذيب الكمال » ؛ « معجم الكبير » طبرانى و . . . رجوع كنيد . « 2 »\r\n« صواعق المحرقة » نيز به چند طريق ، به گونه‌هاى مختلف اين حديث اشاره كرده است . وى از ابو داوود و حاكم نقل كرده است كه جبرييل بر من وارد شد و گفت :\r\n« به زودى امتم فرزندم حسين را به قتل مىرسانند و براى من خاكى سرخ آورد » .\r\nهمچنين ابن حجر از بغوى در « معجم » خود نقل كرده است كه روزى پيامبر به ام سلمه فرمود تا در را بر او بندد . در اين ميان حسين داخل شد و خود را بر سينه‌ى پيامبر انداخت و رسول خدا او را مىبوسيد . فرشته‌اى نازل شد و گفت : آيا او را دوست دارى ؟ پيامبر فرمود : آرى . فرشته گفت : به زودى امت تو او را به قتل مىرسانند ، اگر دوست دارى ، جاى كشتن او را به تو نشان دهم ؟ سپس ماسه‌ى نرم يا خاكى آورد ، و ام سلمه آن خاك را گرفت و در لباس خود گذاشت . « 3 »\r\n\r\nسجده‌ى پس از نماز\r\nدر پايان اين بحث ، توجه به اين نكته نيز لازم است كه فتواى ابن تيميه مبنى بر جايز نبودن سجده‌ى پس از نماز مورد بررسى اجمالى قرار گيرد .\r\nابن تيميه گفته است :\r\n\r\n\r\n","description":"","footnote":"\r\n( 1 ) - المستدرك على الصحيحين ، ج 4 ، ص 398 .\r\n( 2 ) - ر ك : المستدرك على الصحيحين ، ج 3 ، ص 176 و ج 4 ، ص 398 ؛ مجمع الزوايد ، ج 9 ، ص 187 ؛ تهذيب الكمال ، ص 71 ؛ معجم الكبير طبرانى ، ج 3 ، ص 108 و . . .\r\n( 3 ) - الصواعق المحرقة ، ج 2 ، ص 564 .\r\n","page_name":" 381 ","page_number":381},
  {"content":"\r\n\r\nان السجود لا يكون الا على وجه المشروع و هو السجود فى الصلاة و السجود السهو و السجود التلاوه و السجود الشكر على احد الاقوال العلماء و اما السجود عقيب الصلاة بلا سبب فقد كرهه العلماء . « 1 »\r\n« سجده بايد بر وجه مشروعى باشد ؛ و سجده‌ى مشروع عبارت است از : سجده در نماز و سجده‌ى سهو و سجده‌ى تلاوت قرآن و سجده‌ى شكر البته بنابر قولى از اقوال علما . ولى سجده‌ى پس از نماز بدون سبب ، نزد علما مكروه است . »\r\nمنابع حديثى ، روايات بسيارى در اهميت سجده آورده‌اند . اطلاق اين احاديث مانع است از اينكه به سخن ابن تيميه توجه شود .\r\n« صحيح » مسلم از پيامبر نقل كرده كه عليك بكثرة السجود للّه . « 2 »\r\nهمچنين آمده است كه پيامبر فرمود : عليك بكثرة السجود للّه فانك لا تسجد للّه سجدة الا رفعك اللّه بها درجة و حطّ عنك بها خطيئة . « 3 »\r\n« بر تو باد سجده بسيار براى خدا كه يك سجده براى خدا بجا نمىآورى مگر اينكه خدا به خاطر همان ، درجه‌اى تو را بالا برد و گناهى را از تو از بين برد . »\r\nعلاوه اينكه سجده‌ى بىسبب معنا ندارد ؛ هركس سجده مىكند ، در برابر خدا سر فرود آورده و چنين سجده‌اى به هر علتى انجام گيرد ، ستودنى است .\r\nپس ، سجده پس از نماز ، سجده شكر به درگاه خداست و علاوه بر اينكه منعى ندارد بلكه ثواب هم بر آن مترتب است .\r\n\r\n\r\n","description":"","footnote":"\r\n( 1 ) - مجموع الفتاوى ، ج 11 ، ص 502 .\r\n( 2 ) - صحيح مسلم ، ج 2 ، ص 51 .\r\n( 3 ) - ارواء الغليل ، ج 2 ، ص 272 .\r\n","page_name":" 382 ","page_number":382},
  {"content":"\r\n\r\n\r\nجمع ميان دو نماز\r\nآيا دو نماز ظهر و عصر را مىتوان باهم خواند ؟ آيا مىتوان بلافاصله پس از نماز مغرب ، نماز عشا را ادا نمود ؟ مقتضاى آيه‌ى قرآن و روايات اهل سنت چيست ؟\r\nدر مذهب اهل بيت جمع ميان دو نماز ظهر و عصر و نيز مغرب و عشا مشروط بر اينكه ظهر پيش از عصر و مغرب پيش از عشا ، ادا شود ، جايز است .\r\nهمه‌ى مذاهب ، جمع ظهر و عصر در عرفه و جمع مغرب و عشا را در « مزدلفه » ( مشعر الحرام ) ، جايز مىدانند .\r\nمالكيان جمع بين نمازها را در وطن و محل اقامت ، در صورت برخى عذرها چون بارش باران ، گل بودن زمين ، بيمارى ، پذيرفته‌اند .\r\nشافعيان باهم خواندن نمازها را در وطن در صورت بارش باران ، پذيرفته‌اند .\r\nحنبليان جمع بين نمازها را در وطن در صورت عذرهايى مانند بيمارى سخت ، استحاضه ، ناتوانى در كنترل نجاست بدن و نيز ناتوانى از طهارت ، ناتوانى در تعيين وقت و ترس از جان ، عرض و مال پذيرفته‌اند .\r\nحنفيان مىگويند : جمع جايز نيست مگر در عرفه ، يا براى شخص محرم در حجّ كه عصر را پس از ظهر مىتوان خواند و يا در « مزدلفه » و نيز محرم در حجّ كه مغرب را در وقت عشا پيش از عشا مىتوان خواند . « 1 »\r\nدر مكتب اهل بيت ، نماز ظهر و عصر و نيز مغرب و عشا ، هركدام دو وقت دارند . آغاز وقت نماز ظهر ، زوال خورشيد است ( وقتى كه خورشيد وسط آسمان است ) و پس از اداء آن ، مىتوان نماز عصر را هم اقامه كرد ؛ هرچند وقت فضيلت\r\n\r\n\r\n","description":"","footnote":"\r\n( 1 ) - ر . ك : الفقه على المذاهب الاربعة ، ج 1 ، ص 483 .\r\n","page_name":" 383 ","page_number":383},
  {"content":"\r\n\r\nنماز عصر ، هنگام رسيدن شاخص به همان اندازه و يا دو سوم آن است . وقت نماز مغرب حين غروب آفتاب يا زوال قرمزى مشرق است و مىتوان نماز عشا را پس از اداء مغرب خواند ؛ هرچند وقت فضيلت نماز عشا ، پس از رفتن قرمزى مغرب است . « 1 »\r\nبا توجه به آنچه گفته شد ، جواز جمع ميان دو نماز ، به زمان آنها برمىگردد ؛ يعنى اگر گفته شود وقت نماز ظهر ، زوال است و وقت نماز عصر ، رسيدن شاخص به قد خود ؛ پس تا اين زمان فرانرسيده ، خواندن نماز عصر صحيح نيست . و نيز در مغرب و عشا ، اگر گفته شود وقت نماز مغرب غيب شدن قرص خورشيد است و وقت نماز عشا غيب شدن سرخى طرف مغرب ، تا اين سرخى از ميان نرفته باشد ، نماز عشا درست نيست .\r\nاكنون دو نكته را بايد پىگيرى كنيم :\r\n1 - زمان اداى نماز عصر و عشا از چه زمانى آغاز مىشود ؟\r\n2 - آيا روايات وارد شده در منابع اهل سنت جمع را جايز مىدانند ؟\r\nآيات متعددى در قرآن به اوقات عبادت و احيانا نماز ، اشاره كرده‌اند « 2 » ، ولى آيه‌ى 78 اسراء صراحت بيش‌ترى در اين باره دارد .\r\n أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَ قُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً  .\r\n« نماز را از زوال خورشيد تا نهايت تاريكى شب برپا دار و همچنين قرآن فجر را ؛ زيرا قرآن فجر ، مشهود فرشتگان شب و روز است . »\r\nفخر رازى در تفسير اين آيه مىگويد : اگر غسق ، به معناى اول تاريكى باشد ، مراد از آن وقت نماز مغرب است و بنابراين آيه به وقت سه نماز اشاره دارد . زوال ،\r\n\r\n\r\n","description":"","footnote":"\r\n( 1 ) - به اختلاف فتاوى مراجع معظم تقليد توجه شود .\r\n( 2 ) - هود ، 114 ؛ اسراء 78 و 79 ؛ طه ، 130 ؛ روم ، 17 و 18 ؛ ق ، 39 و 40 .\r\n","page_name":" 384 ","page_number":384},
  {"content":"\r\n\r\nمغرب ، صبح . با اين وصف ، زوال وقت دو نماز ظهر و عصر است و اين وقت مشترك ميان اين دو نماز است و نيز مغرب وقت دو نماز مغرب و عشا است و اين وقت هم مشترك ميان مغرب و عشاست . بنابراين آيه اقتضاى جمع بين نمازها مىكند . ولى دليل غير قرآنى دلالت دارد بر اينكه جمع در وطن بدون عذر جايز نيست . پس جمع فقط در وطن با وجود عذر چون باران و غير آن و نيز در سفر جايز است . « 1 »\r\nپس در قرآن ، نه تنها دليلى بر منع جمع دو نماز نيست ، بلكه مىتوان به مؤيدهايى براى جواز جمع اشاره كرد .\r\n\r\nو اما روايات\r\nروايات منابع اهل سنت ، بر سه دسته قابل تقسيم است : گروه زيادى از روايات جمع بين نمازها را جايز دانسته و در آنها تصريح شده كه باهم خواندن نمازها شرطى ندارد . بخش ديگر از اخبار ، جمع بين نمازها به‌طور مطلق و بدون اينكه بستگى به شرط شده باشد جايز مىداند . دسته‌اى ديگر ، جمع را بستگى به عذر نموده است .\r\nدسته‌ى اول رواياتى كه جمع را جايز شمرده و تصريح كرده‌اند كه جمع مشروط به ضرر نيست ، بلكه به‌طور مطلق جايز است .\r\n1 - سعيد بن جبير از ابن عباس نقل مىكند كه ابن عباس گفت : « رسول خدا ظهر و عصر و مغرب و عشا را جمع كرد بدون اينكه ترسى و يا سفرى در كار باشد . » « 2 »\r\n2 - ابن عباس مىگويد : صلى رسول اللّه الظهر و العصر جميعا بالمدينة فى غير خوف و\r\n\r\n\r\n","description":"","footnote":"\r\n( 1 ) - تفسير كبير ، ج 21 ، ص 27 .\r\n( 2 ) - صحيح مسلم ، ج 2 ، ص 151 .\r\n","page_name":" 385 ","page_number":385},
  {"content":"\r\n\r\nلا سفر . « 1 »\r\n« رسول خدا ظهر و عصر را در « مدينه » جمع كرد ، بدون اينكه ترس و سفرى باشد . »\r\n3 - باز ابن عباس گفته است : جمع رسول اللّه بين الظهر و العصر و المغرب و العشاء فى غير خوف و لا مطر . « 2 »\r\n« پيامبر نماز ظهر و عصر و نيز مغرب و عشاء را بدون ترس و باران ، در « مدينه » جمع كرد . »\r\nدسته‌ى دوم رواياتى كه جمع را به‌طور مطلق جايز مىدانند .\r\n1 - معاذ بن جبل مىگويد : « رسول خدا در غزوه « تبوك » ميان ظهر و عصر و ميان مغرب و عشا را جمع نمود تا زحمتى بر مردم نباشد . » « 3 »\r\n2 - عبد اللّه شفيق مىگويد : روزى ابن عباس پس از عصر تا غروب آفتاب و آشكار شدن ستارگان ، سخنرانى مىكرد ، مردم داد مىزدند نماز ! ابن عباس گفت : به من نماز ياد مىدهيد ! ، رسول خدا را ديدم كه ميان ظهر و عصر و ميان مغرب و عشا را جمع مىكرد . عبد اللّه شفيق مىگويد : چيزى به دلم راه پيدا كرد ، نزد ابو هريره رفتم و از او جويا شدم . وى سخن ابن عباس را تصديق كرد . « 4 »\r\n3 - عمر بن دينار مىگويد : « از جابر بن زيد از ابن عباس شنيدم كه مىگفت : رسول خدا هفت ركعت باهم و هشت ركعت باهم نماز خواند . » « 5 »\r\n4 - از ابن عمرو ابى ايوب و ابن عباس نقل شده كه پيامبر مغرب و عشا را باهم خواند . « 6 »\r\nدسته‌ى سوم در برخى روايات جمع مشروط به عذر شده است .\r\n\r\n\r\n","description":"","footnote":"\r\n( 1 ) - صحيح مسلم ، ج 2 ، ص 151 .\r\n( 2 ) - صحيح مسلم ، ج 2 ، ص 152 .\r\n( 3 ) - صحيح مسلم ، ج 2 ، ص 152 .\r\n( 4 ) - صحيح مسلم ، ج 2 ، ص 152 .\r\n( 5 ) - صحيح بخارى ، ج 1 ، ص 141 .\r\n( 6 ) - صحيح بخارى ، ج 1 ، ص 141 ؛ سنن دارمى ، ج 1 ، ص 356 .\r\n","page_name":" 386 ","page_number":386},
  {"content":"\r\n\r\n1 - جابر بن زيد از ابن عباس نقل مىكند كه وى گفت : با پيامبر هشت ركعت نماز خوانديم . « 1 »\r\n2 - نافع ابن عمر مىگويد : كان رسول اللّه اذا عجل به السير ، جمع بين المغرب و العشا . « 2 »\r\n« رسول خدا وقتى در رفتن شتاب مىكرد ، نماز مغرب و عشا را باهم مىخواند . »\r\n3 - انس هم آورده است : اذا عجل عليه ( النبى ) السفر ، يؤخر الظهر الى وقت العصر فيجمع بينهما و يؤخر المغرب حتى يجمع بينها و بين العشا حتى يغيب الشفق . « 3 »\r\n« وقتى پيامبر در سفر عجله داشت ، نماز ظهر را تا هنگام عصر تأخير مىانداخت و هردو را باهم مىخواند و نماز مغرب را تا وقت عشا ، وقت غايب شدن سرخى آسمان ، تأخير مىانداخت و هردو را باهم مىخواند . »\r\n4 - عن ابى سلمه يحيى بن خلف بصرى عن معتمر بن سليمان عن ابيه عن حنش عن عكرمه عن ابن عباس عن النبى قال : من جمع بين الصلاتين من غير عذر فقد اتى بابا من ابواب الكبائر . « 4 »\r\n« ابن عباس از پيامبر نقل كرده است كه هركس بدون عذر دو نماز را باهم بخواند ، وارد درگاهى از درهاى گناهان بزرگ شده است . »\r\nترمذى به نقل از ابو عيسى مىگويد : « حنش ، همان ابو على الرحبى و او حسين بن قيس است و او ضعيف است . » « 5 »\r\nبخارى هم گفته است حديث او قابل عمل نيست .\r\nحاصل آنچه تاكنون ديديم ، اين است كه روايات دسته‌ى اول كه جمع را جايز\r\n\r\n\r\n","description":"","footnote":"\r\n( 1 ) - صحيح مسلم ، ج 2 ، ص 152 ؛ مسند احمد ، ج 1 ، ص 221 .\r\n( 2 ) - صحيح مسلم ، ج 2 ، ص 150 ؛ ر . ك : صحيح بخارى ، ج 2 ، ص 39 .\r\n( 3 ) - صحيح مسلم ، ج 2 ، ص 151 ؛ ر . ك : صحيح بخارى ، ج 2 ، ص 39 .\r\n( 4 ) - سنن ترمذى ، ج 1 ، ص 121 .\r\n( 5 ) - سنن ترمذى ، ج 1 ، ص 121 .\r\n","page_name":" 387 ","page_number":387},
  {"content":"\r\n\r\nدانسته و به صراحت آن را مشروط به ترس و باران و يا سفر نكردن ، نموده است ؛ به جهت عدم پذيرش قيد ، حاكم هستند . وجود چنين رواياتى ، موجب مىشود كه روايات مطلق در دسته‌ى دوم كه اشاره به شرط و عدم شرط در آن نشده است نيز به همين اطلاق بمانند و مشروط نشوند .\r\nتنها دسته‌ى سوم مىماند و آن‌هم به‌خاطر ضعف سند و ناتوانى در معارضه با روايات دو دسته‌ى اول و دوم قابل توجه نيستند .\r\nنووى كه « صحيح مسلم » را شرح كرده است ، مىگويد : دانشمندان تأويلاتى براى روايات دارند از جمله :\r\n1 - جمع ، مشروط به باران است . نووى مىگويد : خبر ابن عباس اين تأويل را نمىپذيرد .\r\n2 - جمع ، مشروط به ابر است . نووى مىگويد : اين احتمال در ظهر و عصر ممكن است صحيح باشد ، نه در مغرب و عشا كه ابر در آن دخيل نيست .\r\n3 - جمع در صورتى است كه اولى را تا پايان وقت آن نخوانده و سپس اولى در آخر وقت اول خوانده شود و دومى را در اول وقت خود بخواند . نووى مىگويد : اين جمع مخالف ظاهر روايات است ؛ علاوه اينكه در روايت تأخير ، ابن عباس به‌خاطر طولانى شدن خطبه ، مغرب در وقت عشا خوانده است .\r\n4 - همه‌ى روايات مشروط به بيمارى هستند . نووى مىگويد : « بيمارى عمومى نيست چرا كه اگر پيامبر بيمار بوده و جمع كرده چه نيازى به جواز جمع ديگران است . » « 1 »\r\nنهايت اينكه هم آيه اقتضاى جمع دارد و هم روايات ؛ و بنابراين منعى براى جواز جمع وجود ندارد .\r\nالبته ممكن است كسى فراتر از اين بحث روايى و فقهى ، بگويد در جامعه‌ى\r\n\r\n\r\n","description":"","footnote":"\r\n( 1 ) - شرح صحيح مسلم ، ج 5 ، ص 219 .\r\n","page_name":" 388 ","page_number":388},
  {"content":"\r\n\r\nامروز اداى نماز در پنج وقت دشوار است . اينكه دانش‌پژوه ، محقق ، كارگر ، كارمند ، كاسب و . . . خاصه در برخى شغل‌هايى كه نياز به كار مستمر دارند ، و در برخى شهرهايى كه دسترسى آنان به مكانى براى طهارت و محلى براى اداء نماز كم است ، از كار خود دست بكشد و در پى انجام فريضه و مقدمات آن باشد ، دشوار است .\r\nوقتى جمع دو نماز در حج به‌جهت اضطرار تجويز شده است ، سرايت اين جهت به ديگر موارد ، چه‌منعى دارد ؟\r\n\r\n","description":"","footnote":"","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\n\r\nنماز شكسته\r\nحنفيان معتقدند كه شكسته خواندن نماز در سفر ، واجب است ؛ البته وجوب نزد آنها به معناى فرض نيست ، بلكه به معناى سنّت مؤكد است . و بنابر رأى آنها تمام خواندن نماز در سفر ، كراهت دارد و موجب مىشود از شفاعت پيامبر بىنصيب باشد . مالكيان مىگويند : قصر در سفر سنت مؤكد است ؛ و كسى كه آن را ترك كند و نماز را در سفر تمام بخواند از شفاعت محروم نيست ولى از انجام سنّت مؤكد پيامبر محروم شده است . شافعيان و حنبليان معتقدند مسافر مىتواند نماز را در سفر ، تمام و يا شكسته بخواند . « 1 »\r\nشيعه به تبع روايات اهل بيت ، اعتقاد به وجوب قصر نماز در سفر دارد و مطابق اين عقيده ، نماز تمام در سفر مشروع نبوده و در برخى حالات اعاده و قضا دارد . « 2 »\r\nاينك ببينيم دلايل فقهى در اين‌باره چه مىگويند ؟\r\nدر قرآن كريم تنها يك آيه بحث قصر در نماز را مطرح نموده است ، كه عبارت است از :\r\n وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً  . « 3 »\r\n« هنگامى كه سفر مىكنيد ، گناهى بر شما نيست كه نماز را كوتاه كنيد اگر از فتنه و خطر كافران بترسيد ؛ زيرا كافران ، براى شما دشمن آشكارى هستند . »\r\n\r\n\r\n","description":"","footnote":"\r\n( 1 ) - ر . ك : الفقه على المذاهب الاربعة ، ج 1 ، ص 471 .\r\n( 2 ) - به اختلاف فتاوى مراجع معظم تقليد توجه شود .\r\n( 3 ) - نساء ، 101 .\r\n","page_name":" 391 ","page_number":391},
  {"content":"\r\n\r\nمراد از ضرب در ارض در آيه ، سفر است ؛ زيرا سفر در واقع ، ضرب الارض و طى الارض است . مطابق اين آيه ، باكى بر مسافر نيست كه در سفر ، نماز را شكسته بخواند .\r\nدر اين آيه ، شرطى آمده است كه مفاد آن اين است كه مسافر در صورتى كه خوف از دشمن دارد باكى نيست كه نمازش را شكسته بخواند . اين عبارت كه با ادات شرط « ان » آمده است ، اين پرسش را مطرح مىكند كه آيا شرط مفهوم مخالف دارد يا نه ؟\r\nيعنى آيا قصر در آيه بستگى به سفر خوفى ( سفر جهادى ) است يا مطلق است و هر سفرى را شامل مىشود . اگر بگوييم مفهوم شرط حجت است ، حكم قصر در آيه بستگى به سفر جهادى مىشود .\r\nفخر رازى مىگويد : « ان » دلالت بر حصول شرط در زمان حصول مشروط مىكند و دلالت بر اين ندارد كه در صورت عدم حصول شرط ، مشروط محقق نشود . پس جمله « ان خفتم . . . » بيانگر اين مطلب است كه حكم نماز در سفر در صورت خوف ، قصر است و به اين مطلب اشاره ندارد كه حكم نماز مسافر در صورت امنيت چيست ؟ اگر گفته شود در صورتى كه خوف مدخليتى ندارد ، به عبارت ديگر اگر شرط در آيه مفهوم ندارد ، پس چرا آمده است ؟\r\nپاسخ مىدهيم كه چون بيش‌تر سفرهاى پيامبر براى جنگ بوده است ، به همين خاطر خوف ذكر شده است . « 1 »\r\nآنچه فخر بيان كرده قابل توجه است ؛ زيرا واژه‌ى « لا جناح » در موارد متعددى وارد شده است و گاهى دلالت بر وجوب نموده و گاهى اباحه ، پس مطلق اباحه از اين واژه برداشت نمىشود . مثلا در آيه‌ى  . . . فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما . .  . « 2 » ؛ لا جناح ، به معناى وجوب طواف ميان صفا و مروه است ، ولى در\r\n\r\n\r\n","description":"","footnote":"\r\n( 1 ) - تفسير كبير ، ج 11 ، ص 22 .\r\n( 2 ) - بقرة ، 158 .\r\n","page_name":" 392 ","page_number":392},
  {"content":"\r\n\r\nآيه‌ى  . . . لَيْسَ عَلَيْكُمْ جُناحٌ أَنْ تَأْكُلُوا جَمِيعاً أَوْ أَشْتاتاً . .  . « 1 » ، حكايت از جواز غذا خوردن جمعى و فردى مىنمايد . پس در آيه‌ى مورد بحث نيز ، \" لا جناح ان تقصروا ، دلالتى بر وجوب و اباحه ندارد ، و اين دو از لوازم خارجى چون سبب نزول ، سياق و ديگر قراين پيدا مىشود . ناگفته نماند فقط تعبير « لا جناح » چنين نيست ، بلكه تعابير زيادى وجود دارند كه برداشت معنايى ويژه از آنها ، مستلزم وجود قراين حاليه و يا مقاليه است ؛ مثلا كتب و يا خير در دو آيه‌ى « كتب عليكم الصّيام » و « ان تصوموا خير لكم » دلالت بر وجوب روزه مىكند .\r\nبه هرحال ، آيه در بيان تشريع قصر است و لزوم يا جواز آن از تفسير نبوى آيه به دست مىآيد . البته ممكن است ادعا شود كه آيه درباره‌ى نماز خوف است و اساسا درباره‌ى نماز مسافر نيست .\r\n\r\nحديث\r\nدر منابع اهل سنت ، احاديث بسيارى آمده است كه دلالت بر واجب بودن نماز شكسته در سفر مىكنند ، كه از جمله آنها :\r\n1 - عمر بن خطاب از پيامبر نقل كرده است كه فرمودند : صلاة المسافر ركعتان حتى يؤوب الى اهله او يموت . « 2 »\r\n« نماز مسافر دو ركعت است تا به وطن بازگردد يا بميرد . »\r\n2 - يعلى بن اميه مىگويد : از عمر پرسيدم حكم آيه‌ى ليس عليكم جناح . . .\r\nچيست ؟ با اينكه مردم در امن بسر مىبرند ، عمر گفت : از چيزى تعجب مىكنيد كه من هم تعجب كردم و از پيامبر پرسيدم ، فرمود : صدقة تصدّق اللّه بها عليكم فاقبلوا\r\n\r\n\r\n","description":"","footnote":"\r\n( 1 ) - نور ، 61 .\r\n( 2 ) - جامع الصغير سيوطى ، ج 2 ، ص 108 ؛ احكام القرآن جصاص ، ج 2 ، ص 318 .\r\n","page_name":" 393 ","page_number":393},
  {"content":"\r\n\r\nالصدقتة . « 1 »\r\n« صدقه‌اى است كه خدا به شما داده است ، اين صدقه را بپذيريد . »\r\n3 - عبد اللّه بن عمر مىگويد : پيامبر آمد و ما در گمراهى بوديم و به ما تعليماتى داد كه از جمله آنها اين بود : انّ اللّه عزّ و جلّ امرنا ان نصلى ركعتين فى السفر . « 2 »\r\n« خداى متعال ما را دستور داده كه در سفر نماز را دو ركعتى بخوانيم . »\r\n4 - ابن عباس مىگويد : « اى مردم ! خدا بر زبان پيامبرتان بر شما واجب كرده ، نماز در وطن را چهار ركعت و نماز در سفر را دو ركعت بخوانيد . » « 3 »\r\n5 - از وى نيز نقل شده كه پيامبر از « مكه » به « مدينه » مىرفت تا بازگشت نمازها را دو ركعتى مىخواند . « 4 »\r\n6 - عمر مىگويد : « نماز در سفر و جمعه و عيد ، دو ركعت است و اين بر زبان پيامبر جارى شده است . » « 5 »\r\nدر همين باره ، روايات متعدد ديگرى از اصحاب رسيده است كه روش پيامبر را تشريح كرده‌اند ، به اين روايات توجه كنيد :\r\n1 - ابو حنظله مىگويد : « از ابن عمر درباره‌ى نماز سفر پرسيدم ، گفت : نماز شكسته در سفر ، سنتى است كه پيامبر بنا نهاده است . » « 6 »\r\n2 - هيثمى نيز آورده است : « نمازها دو ركعت ، دو ركعت وضع شده بود . و پيامبر در « مكه » به همين شكل ادا مىكرد ، وقتى به « مدينه » آمد ، در وطن دو ركعت افزود\r\n\r\n\r\n","description":"","footnote":"\r\n( 1 ) - صحيح مسلم ، ج 2 ، ص 143 ؛ سنن ابن ماجة ، ج 1 ، ص 339 ؛ سنن نسايى ، ج 3 ، ص 116 .\r\n( 2 ) - سنن نسايى ، ج 1 ، ص 226 .\r\n( 3 ) - سنن نسايى ، ج 6 ، ص 118 .\r\n( 4 ) - مسند احمد ، ج 1 ، ص 241 .\r\n( 5 ) - سنن نسايى ، ج 3 ، ص 118 .\r\n( 6 ) - مسند احمد ، ج 2 ، ص 20 .\r\n","page_name":" 394 ","page_number":394},
  {"content":"\r\n\r\nو در سفر به حال خود آن را واگذاشت . » « 1 »\r\n3 - انس بن مالك مىگويد : خرجنا مع النبى من المدينة الى مكة فكان يصلى ركعتين ركعتين حتى رجعنا الى المدينة . « 2 »\r\n« با رسول خدا از « مدينه » به « مكه » آمديم ؛ وى تا بازگشت به « مدينه » ، نماز را دو ركعتى مىخواند . »\r\n4 - عمران بن حصين درباره‌ى سفرهاى خود ، مىگويد : « مسافرتى با پيامبر نكردم مگر اينكه تا بازگشت به « مدينه » نماز را دو ركعتى مىخواند . » « 3 »\r\n5 - عبد اللّه بن عمر نيز مىگويد : « از وقتى كه پيامبر از « مدينه » خارج مىشد تا بازگشت بيش از دو ركعت نمىخواند . » « 4 »\r\nهمچنين آثارى از ياران پيامبر رسيده است كه مطابق آنها ، آنان نماز در سفر را دو ركعتى عنوان كرده‌اند . از جمله :\r\n1 - ابن مسعود مىگويد : « هركس در سفر نماز را چهار ركعتى بخواند ، اعاده كند . » « 5 »\r\n2 - عايشه مىگويد : « نماز دو ركعت ، دو ركعت در سفر و وطن نازل شده بود ، همين مقدار براى سفر ماند و در وطن دو ركعت افزوده شد . » « 6 »\r\n3 - سايب بن يزيد كندى مىگويد : « نماز دو ركعت ، دو ركعت بود ، در وطن دو\r\n\r\n\r\n","description":"","footnote":"\r\n( 1 ) - مجمع الزوايد ، ج 2 ، ص 154 .\r\n( 2 ) - صحيح بخارى ، ج 2 ، ص 34 ؛ صحيح مسلم ، ج 2 ، ص 145 ؛ سنن نسايى ، ج 3 ، ص 118 .\r\n( 3 ) - احكام القرآن جصاص ، ج 2 ، ص 318 .\r\n( 4 ) - سنن ابن ماجة ، ج 1 ، ص 40 .\r\n( 5 ) - مجمع الزوايد ، ج 2 ، ص 155 .\r\n( 6 ) - صحيح بخارى ، ج 1 ، ص 93 ؛ صحيح مسلم ، ج 2 ، ص 142 ؛ سنن ابى داوود سجستانى ، ج 1 ، ص 269 .\r\n","page_name":" 395 ","page_number":395},
  {"content":"\r\n\r\nركعت اضافه شد و در سفر به همان حال ماند . » « 1 »\r\n4 - عبد اللّه بن عمر مىگويد : « نماز در سفر دو ركعت است و كسى كه مخالف اين سنت رفتار كند ، كافر شده است . » « 2 »\r\n5 - گفته شده عمر در « مكه » نماز را دو ركعتى خواند و سپس به مردم گفت : اى مردم ! همان‌طور كه پيامبر عمل مىكرد ، انجام دادم . « 3 » ما مسافريم هركس مقيم است چهار ركعتى بخواند . « 4 »\r\n6 - ديدگاه عمر ، ابن عباس ، جبير بن مطعم ، حسن قاضى اسماعيل ، حماد بن ابو سليمان ، عمر بن عبد العزيز ، كوفيان و . . . اين است كه نماز دو ركعتى در سفر واجب است . « 5 »\r\nبرخى براى بيان جواز شكسته و نه وجوب آن ، به دلايلى استناد كرده‌اند كه عبارت است از :\r\n1 - آيه‌ى تقصير كه گذشت با تعبير « لا جناح » دلالت بر جواز شكسته مىنمايد .\r\nدر پاسخ اين دليل چنان كه پيش‌تر به نقل از مفسران اهل سنت عنوان شد ، واژه « لا جناح » تنها دلالت بر جواز تقصير مىنمايد و هيچ دلالتى بر تعيين رخصت و وجوب ندارد و بايد رخصت و يا وجوب از قراين و نشانه‌هاى ديگر به دست آيد .\r\nعلاوه اينكه چنان كه گفته شد ، آيه‌ى تقصير ممكن است مربوط به نماز خوف در جنگ باشد .\r\n2 - مطابق روايت يعلى بن اميه كه گذشت ، عمر بن خطاب از پيامبر درباره‌ى نماز شكسته در سفر پرسش نموده و ايشان فرمودند : قصر نماز در سفر ، صدقه خدا به\r\n\r\n\r\n","description":"","footnote":"\r\n( 1 ) - مجمع الزوايد ، ج 2 ، ص 156 .\r\n( 2 ) - سنن بيهقى ، ج 3 ، ص 139 ؛ مجمع الزوايد ، ج 2 ، ص 154 .\r\n( 3 ) - سنن نسايى ، ج 3 ، ص 118 .\r\n( 4 ) - المصنف صنعانى ، ج 2 ، ص 540 .\r\n( 5 ) - ر . ك : تفسير قرطبى ، ج 5 ، ص 351 .\r\n","page_name":" 396 ","page_number":396},
  {"content":"\r\n\r\nشماست ، اين صدقه را بپذيريد . بنابراين قصر صدقه است ، و كسى نخواهد اين صدقه را بپذيرد ، چهار ركعت مىخواند .\r\nاين استدلال منطقى به نظر نمىرسد ، بلكه در غايت ضعف است ؛ چون انسان در پذيرفتن و عدم پذيرفتن صدقه از انسان ، آزاد است ؛ زيرا پذيرش صدقه از انسان ممكن است با خوارى همراه باشد . ولى در پذيرش صدقه‌ى خداوند ، چنين چيزى نيست ، بلكه صدقه خداوند منّت خدا بر بندگان است .\r\nعلاوه اينكه نپذيرفتن صدقه ، چه‌بسا اهانت به اعطاكننده محسوب شود . مضافا اينكه با اين برداشت‌هاى ذوقى ، نمىتوان حكم الهى را اثبات نمود .\r\nاز اينها گذشته ، در پايان همين روايت ، پيامبر مىفرمايد : صدقه‌ى خدا را بپذيريد ، و اين نكته كه با صيغه امر « فاقبلوا الصدقته » بيان شده ، دلالت بر وجوب پذيرش مىكند .\r\n3 - حديثى از عايشه نقل شده كه مىگويد : با پيامبر عمره رمضان بجا آوردم .\r\nزمانى كه وارد « مكه » شدم ، به پيامبر گفتم : تو نماز شكسته خواندى و من تمام خواندم ؛ تو افطار كردى و من روزه گرفتم ؛ پيامبر فرمود : احسنت . « 1 »\r\nابن قدامه ، در پايان استناد به اين روايت مىگويد : « اين حكم صريحى است . » « 2 »\r\nابن قيم الجوزيه مىگويد : از ابن تيميه شنيدم كه نمىپذيرفت و مىگفت : اين حديث دروغ است كه به عايشه نسبت داده شده است و عايشه بر خلاف رسول خدا و ديگر اصحاب نماز نخوانده است . درست نيست كه عايشه ، پيامبر و اصحاب را ببيند كه آنان نماز را شكسته مىخوانند و خودش بر خلاف آنها نماز بخواند . « 3 »\r\n\r\n\r\n","description":"","footnote":"\r\n( 1 ) - سنن نسايى ، ج 3 ، ص 122 ؛ سنن الكبرى بيهقى ، ج 3 ، ص 142 .\r\n( 2 ) - مغنى ابنى قدامة ، ج 2 ، ص 108 .\r\n( 3 ) - ر . ك : نيل الاوطار ، ج 3 ، ص 249 .\r\n","page_name":" 397 ","page_number":397},
  {"content":"\r\n\r\nعلاوه اينكه اين حديث ، با حديثى كه باز از عايشه نقل شد و ايشان نماز را در سفر دو ركعتى دانسته بود ، در تعارض است .\r\nثالثا : اداى عمره‌ى رمضان ، براى پيامبر ، در كتابهاى سيره و تاريخ ، اثبات نشده است ؛ آنچه در تاريخ زندگى پيامبر در « مدينه » وارد شده ، اين است كه پيامبر سه بار به عمره مشرف شده‌اند و همه در ماه ذى القعدة بوده است .\r\n« سيرة حلبية » مىگويد : « نقل عايشه و انتساب عمره رمضانيه به پيامبر از سوى وى خطا است ، و به او نسبت داده‌اند . » « 1 »\r\n« المجموع » مىنويسد : « پيامبر در رمضان عمره نداشته است . وى سه عمره در ذى القعدة به جا آورده و يك عمره با حج در سال دهم داشته است . » « 2 »\r\n4 - حديثى از عايشه نقل شده است كه پيامبر در سفر ، نماز را هم شكسته و هم تمام مىخواند . « 3 »\r\nاين روايت نيز متعارض با نقل خود عايشه و خبر ديگر صحابه از رفتار پيامبر است ؛ و قاعده در اين‌جا تعارض اين است ، و احاديث متعدد گذشته بر اين حديث ترجيح داده مىشود .\r\nنهايت اينكه با وجود روايات عديده رسيده از پيامبر ، و نيز رفتار ايشان ، و همچنين روايات صحابه ، منعى براى استنباط وجوب قصر در سفر نمىماند .\r\nآرى ، آنچه از مطالعه‌ى تاريخ استفاده مىشود ، اين است كه پيامبر خدا و نيز ابو بكر و عمر ، در سفر نماز را شكسته مىخواندند . عثمان نيز در طول چهار يا شش سال اوليه‌ى خلافت ، نماز را شكسته مىخواند ؛ ولى پس از آن ، در سفر حج و در منى ، نماز را تمام خواند و عده‌ى بسيارى به او اعتراض كردند . على بن ابى طالب نيز\r\n\r\n\r\n","description":"","footnote":"\r\n( 1 ) - ر . ك : السيرة الحلبية ، ج 3 ، ص 277 .\r\n( 2 ) - المجموع ، ج 4 ، ص 335 .\r\n( 3 ) - مجمع الزوايد ، ج 2 ، ص 157 .\r\n","page_name":" 398 ","page_number":398},
  {"content":"\r\n\r\nبه او اعتراض كرد و گفت : و اللّه ما حدث امر و لا قدم عهد و لقد عهدت نبيك يصلى ركعتين . « 1 »\r\n« به خدا چيز تازه‌اى و عهد جديدى پيش نيامده و تو پيامبر را درك كردى كه نماز را دو ركعتى مىخواند . »\r\nعبد الرحمن بن عوف نيز خودش دو ركعتى خواند و نزد عثمان آمد و به او اعتراض كرد و به وى گفت : مگر در همين مكان با پيامبر و ابو بكر و عمر دو ركعتى نخوانده‌اى ؟ پس چرا چنين كردى ؟ عثمان پاسخ داد : در سال گذشته شنيدم عده‌اى از نماز ما چنين برداشت كرده‌اند ، نماز چه براى مسافر و چه مقيم همه دو ركعت است ؛ از طرفى من به‌خاطر اينكه در « مكه » ازدواج كرده‌ام و در « منى » زمين دارم و در « طايف » ملك دارم ، نماز را چهار ركعتى خواندم ، تا آنها تصور نكنند كه نماز دو ركعت است . عبد الرحمن گفت : اينها عذر نيستند ، تو ساكن اين‌جا نيستى و نمازت دو ركعتى است ؛ علاوه اينكه اين شبهه‌ى تازه‌اى نيست ؛ پس چرا پيامبر و ابو بكر و عمر چنين نكردند . « 2 »\r\nمالك در « موطأ » آورده كه پيامبر و ابو بكر و عمر در منى ، نماز چهار ركعتى را ، دو ركعت خوانده‌اند ؛ عثمان نيز چنين كرد ؛ ولى پس از مدتى چهار ركعتى خواند . « 3 »\r\nكتاب‌هاى معتبر حديثى نيز همين مطلب را نقل كرده‌اند . « 4 »\r\nترمذى از ابن مسعود نقل كرده است كه صليت مع النبى بمنى ركعتين و مع ابى بكر و مع عمر و عثمان ركعتين صدرا من امارته . « 5 »\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 322 .\r\n( 2 ) - ر . ك : تاريخ طبرى ، ج 3 ، ص 322 .\r\n( 3 ) - مغنى ابنى قدامة ، ج 3 ، ص 482 .\r\n( 4 ) - ر . ك : صحيح مسلم ، ج 2 ، ص 146 ؛ سنن ترمذى ، ج 2 ، ص 183 ؛ سنن دارمى ، ج 1 ، ص 354 و ج 2 ، ص 56 ؛ مسند احمد ، ج 2 ، ص 140 و ج 3 ، ص 144 و 168 .\r\n( 5 ) - سنن ترمذى ، ج 2 ، ص 183 .\r\n","page_name":" 399 ","page_number":399},
  {"content":"\r\n\r\n« با پيامبر و ابو بكر و عمر و آغاز خلافت عثمان نماز را در « منى » ، دو ركعتى مىخوانديم . »\r\nمانند اين حديث را سالم از پدرش نقل كرده است . « 1 »\r\nاز ابن عمر نيز نقل شده كه وى نماز ظهر را دو ركعتى خواند و به مردم كه چهار ركعت مىخواندند ، گفت : من همنشين پيامبر بودم و در سفر چيزى به دو ركعت نمىافزود ، همنشين ابو بكر بودم و در سفر چيزى به دو ركعت اضافه نمىكرد ، همنشين عمر بودم و در سفر چيزى به دو ركعت اضافه نمىكرد ، همنشين عثمان بودم و در سفر چيزى به دو ركعت اضافه نمىكرد ، خدا مىفرمايد : رسول خدا براى شما اسوه‌ى حسن است . « 2 »\r\nاز عبد اللّه بن عمر و عبد الرحمن بن يزيد نيز نقل شده كه با اينكه پيامبر و ابو بكر و عمر و عثمان نماز در « منى » را دو ركعت خوانده‌اند ولى چون اينك عثمان چهار ركعت مىخواند ، ما هم چهار ركعت مىخوانيم چون مخالفت شرّ است . « 3 »\r\nابن حزم مىگويد : « رفتار عايشه و عثمان ، تأويل شخصى آنان بوده ؛ و مخالف نظريه‌هاى ديگر صحابه است . » « 4 »\r\nزهرى از عروه نيز چهار ركعتى خواندن عايشه و عثمان را تأويل شخصى آنها مىداند . « 5 »\r\nبا توجه به آنچه گذشت و نيز ديگر مدارك تاريخى ، اداى چهار ركعتى نماز در سفر ، از نيمه‌ى دوم زمان عثمان پديد آمده و پيش از آن ، مدركى كافى و وافى وجود ندارد ؛ بنابراين ، به ناچار بايد گفت عمل او كه صحابه ديگر پيامبر آن را نپذيرفته‌اند ، بدعت و حرام بوده است .\r\n\r\n\r\n","description":"","footnote":"\r\n( 1 ) - مسند احمد ، ج 2 ، ص 140 .\r\n( 2 ) - صحيح مسلم ، ج 2 ، ص 144 .\r\n( 3 ) - سنن ابى داوود ، ج 2 ، ص 438 ؛ سنن الكبرى بيهقى ، ج 3 ، ص 143 .\r\n( 4 ) - المحلى ، ج 4 ، ص 269 .\r\n( 5 ) - صحيح مسلم ، ج 2 ، ص 143 .\r\n","page_name":" 400 ","page_number":400},
  {"content":"\r\n\r\n\r\nنماز تراويح\r\nاهل سنت در ماه رمضان ، نمازى را به نام نماز تراويح به جماعت بجا مىآورند .\r\nاين نماز را از آن جهت كه پس از هر چهار ركعت به استراحت مىپردازند ، تراويح مىگويند . اين نماز ، مطابق نظر مالك ، در هر شب ماه مبارك رمضان سى و شش ركعت است ؛ ولى ديگر فقهاى اهل سنت از جمله احمد حنبل ، ابو حنيفه ، شافعى و ثورى ، آن را بيست ركعت دانسته‌اند . « 1 »\r\nاين نماز به نظر همه‌ى فقهاى اهل سنت به جماعت جايز است ولى مالك و شافعى معتقدند كه اداى اين نماز در خانه بهتر است . « 2 »\r\nاحتجاج اين دو به روايتى از پيامبر است كه مطابق آن ، پيامبر شبى در مسجد نماز مىخواند و عده‌اى به او اقتدا كردند . شب بعد آنان آمدند و پيامبر نيامد . به در خانه‌ى وى رفتند . پيامبر با ناراحتى فرمود : نيامدم تا تصور نكنيد واجب است . نماز را در خانه بخوانيد . خير نماز در اين است كه در خانه خوانده شود مگر نماز واجب . « 3 »\r\n\r\nمشروعيت عبادت\r\nمشروعيت عبادت بستگى به اذن شرعى از ناحيه شارع است . قرضاوى از قول ابن تيميه مىگويد : ان تصرفات العباد من الاقوال و الافعال نوعان ، عبادة يصلح بها\r\n\r\n\r\n","description":"","footnote":"\r\n( 1 ) - شرح مغنى ابنى قدامة ، ج 1 ، 748 .\r\n( 2 ) - ر . ك : شرح مغنى ابنى قدامة ، ج 1 ، ص 748 .\r\n( 3 ) - شرح مغنى ابنى قدامة ، ج 1 ، ص 748 .\r\n","page_name":" 401 ","page_number":401},
  {"content":"\r\n\r\nدينهم و عادات يحتاجون اليها فى دنياهم . فباستقراء اصول الشرعيه نعلم ان العبادات التى اوجبها اللّه او احبّها ، لا يثبت الامر بها الا بالشرع و اما العادات فهى ما اعتاده الناس فى دنياهم مما يحتاجون اليه و الاصل فيه عدم الحظر فلا يحظر منه الا ما حظره اللّه سبحانه و تعالى و ذلك لان الامر و النهى هما شرع اللّه و العبادة ان تكون مأمورا بها . « 1 »\r\n« كارهاى بندگان بر دو نوع است : برخى امور دينى است و برخى نيازهاى دنيوى . با كاوش در اصول شرعى ، درمىيابيم عباداتى كه خدا آنها را واجب كرده و آنها را دوست دارد ، تنها با دستور شرعى اثبات مىشود ؛ ولى عادات ، امورى است در اختيار بشر . و اصل در آنها ، عدم منع است مگر اينكه خدا ، آنها را منع كرده باشد ؛ و اين به آن جهت است كه امر و نهى ، مشروع الهى است و عبادت ، مأمور به مىباشد . »\r\nاين موضوع اتفاقى ميان همه‌ى مذاهب اسلامى است ؛ و هيچ‌كدام از مذاهب ، غير خداى متعال و رسول خدا را به عنوان شارع نمىپذيرند ؛ البته رسول خدا از سوى خدا مأذون به كم و زياد كردن مقررات بوده و او بدون اذن خدا كارى را انجام نمىدهد . از سوى ديگر ، خداوند تمام دستورهاى او را در آيه‌ى 7 سوره‌ى حشر مشروع دانسته است . غير از ايشان ، هيچ‌كدام از صحابه در موقعيتى نبودند كه بتوانند چيزى بر مقررات عبادى بيفزايند و يا از آن بكاهند .\r\nشوكانى مىگويد : و الحق ان قول الصحابى ليس بحجة فان اللّه سبحانه لم يبعث الى هذه الا نبيّا محمدا و ليس لنا الا رسول واحد و كتاب واحد و جميع الامة مأمورة باتباع كتابه و سنة نبيه و لا فرق بين الصحابة و بين من بعدهم فى ذلك فكلهم مكلفون بالتكاليف الشرعية و باتباع الكتاب و السنة . « 2 »\r\n« حقّ آن است كه قول صحابه ، حجت نيست ؛ و خدا بر اين امت ، جز يك پيامبر ( محمد ) مبعوث نكرده ، و ما جز يك رسول و يك كتاب نداريم ؛ و همه‌ى امت موظف به پيروى از كتاب\r\n\r\n\r\n","description":"","footnote":"\r\n( 1 ) - الحلال و الحرام فى الاسلام ، ص 36 .\r\n( 2 ) - ارشاد الفحول ، ج 2 ، ص 187 .\r\n","page_name":" 402 ","page_number":402},
  {"content":"\r\n\r\nاو هستند و فرقى ميان صحابه و ديگران نيست ؛ بلكه همگى مكلف به تكاليف شرعى بوده و مأمور به پيروى از كتاب و سنت هستند . »\r\nبسيارى از فقها نيز همين نظريه را مطرح كرده‌اند . « 1 »\r\n\r\nپيشينه‌ى نماز تراويح\r\nاكنون به پيشينه‌ى اين نماز بپردازيم كه آيا اثرى از اين عبادت در زمان پيامبر وجود داشته يا خير ؟\r\nنماز تراويح ، هيچ اثرى در قرآن كريم ندارد ؛ و هيچ‌كس براى اثبات حجيت آن به قرآن استناد نجسته است . اين نماز ، به جماعت در زمان رسول خدا نيز اقامه نشده است . در زمان خلافت ابو بكر همچنين نمازى به جماعت وجود نداشته است ؛ نخستين بار اين نماز در سال چهاردهم هجرى در زمان عمر بن خطاب راه افتاده است .\r\nوى در ماه رمضان ، شبى به مسجد آمد ؛ مردم را ديد كه برخى در حال ركوع بودند ، برخى سجده و جمعى ايستاده ؛ عده‌اى در حال قرائت بودند و برخى تكبيرة الاحرام مىگفتند و . . . وى تصميم گرفت كه اين وضعيت را اصلاح كند ؛ لذا دستور داد كه اول شب ، همه‌ى نمازهاى مستحب را به جماعت بخوانند . عمر در « مدينه » ، امامى به همين خاطر منصوب نمود و اين دستور العمل را به ديگر سرزمين‌هاى اسلامى ابلاغ كرد . « 2 »\r\nابن شحنه در « تاريخ » خود آورده است : عمر نخستين نهىكننده بود از خريد و فروش كنيزانى كه مادر شده بودند ؛ و نيز نخستين كسى بود كه به چهار تكبير در نماز\r\n\r\n\r\n","description":"","footnote":"\r\n( 1 ) - المجموع ، ج 9 ، ص 302 ؛ تفسير قرطبى ، ج 18 ، ص 107 ؛ احكام القرآن ابن عربى ، ج 4 ، ص 253 ؛ سبل الاسلام كحلانى ، ج 4 ، ص 38 .\r\n( 2 ) - ر . ك : صحيح بخارى ، ج 2 ، ص 251 ؛ فتح البارى ، ج 4 ، ص 218 .\r\n","page_name":" 403 ","page_number":403},
  {"content":"\r\n\r\nجنازه دستور داد ؛ و نخستين كسى بود كه مردم را به جماعت در نماز تراويح فراخواند . « 1 »\r\nابن اثير نيز در « تاريخ خلفا » به نقل از ابو هلال عسكرى آورده است : « عمر نخستين كسى است كه امير المؤمنين ناميده شد ؛ نيز نخستين كسى بود كه نهى كرد از خريد و فروش كنيزانى كه مادر شده بودند ؛ همچنين نخستين كسى بود كه در نماز جنازه به چهار تكبير دستور داد ؛ او نخستين كسى بود كه نماز جماعت تراويح را راه انداخت ؛ او نخستين كسى بود كه تازيانه به دست گرفت ؛ او نخستين كسى بود كه در اسلام قانون‌گذارى كرد ؛ و . . . » « 2 »\r\nطبرى نيز در « تاريخ » به همين نكته اشاره كرده است . « 3 »\r\n\r\nنماز تراويح به جماعت بدعت است\r\nپيشينه نداشتن اين نماز در زمان پيامبر خدا ، براى اثبات بدعت بودن آن كفايت مىكند . در اخبارى نيز كه « صحاح » نقل كرده‌اند ، عمر بن خطاب به بدعت بودن آن تصريح كرده است .\r\nعبد الرحمن بن عبد القارى مىگويد : با عمر بن خطاب در ماه رمضان به مسجد رفتم ، مردم به صورت پراكنده در حال نماز بودند ؛ عمر گفت : من تصور مىكنم اگر اين مردم را با يك امام جمع كنم ، بهتر است . سپس وى همه را با ابى بن كعب جمع نمود . شبى ديگر وارد مسجد شد و همه با ابى نماز مىخواندند . عمر گفت : نعم البدعه هذه و التى ينامون عنها افضل من التى يقومون . « 4 »\r\n\r\n\r\n","description":"","footnote":"\r\n( 1 ) - ر . ك : روضة المناظر ، ابو الوليد محمد بن شحنة ، حوادث سال 23 طبع شده در حاشيه كامل ابن اثير ؛ الاستغاثة ، ج 1 ، ص 34 .\r\n( 2 ) - كامل ابن اثير ، ج 3 ، ص 58 .\r\n( 3 ) - تاريخ طبرى ، ج 3 ، ص 277 .\r\n( 4 ) - صحيح بخارى ، ج 2 ، ص 252 ؛ سنن الكبرى بيهقى ، ج 2 ، ص 493 ؛ المصنف صنعانى ، ج 4 ، -\r\n","page_name":" 404 ","page_number":404},
  {"content":"\r\n\r\n« اين خوب بدعتى است ؛ البته كسانى كه اكنون خوابند ، از اينها بهتر هستند . ( چرا كه آنان پايان شب و اينها اول شب نماز مىخوانند ) . »\r\nابن اثير نيز مىگويد : « پيامبر نماز جماعت تراويح را سنت قرار نداده بود ؛ و مردم را بر نماز تراويح جمع نكرده بود ؛ و در زمان ابو بكر نيز چنين نمازى به جماعت خوانده نمىشد ؛ عمر چنين كرد و به همين جهت آن را بدعت ناميد . ولى البته اين سنت است ؛ چرا كه پيامبر خدا فرموده است : بر شما باد سنت من و سنت جانشينان هدايتگر پس از من ( عليكم بسنتى و سنته الخلفاء الراشدون من بعدى ) ، و نيز فرمود : به ابو بكر و عمر كه پس از من مىآيند ، اقتدا كنيد . ( اقتدوا باللذين من بعدى ابى بكر و عمر ) . » « 1 »\r\nبحث از رواياتى كه « نهاية » آورده است ، به تفصيل خواهد آمد . چنين اخبارى در زمانى كه هنوز « خلفاى راشدين » نبوده‌اند و اين اصطلاح وجود نداشته است ، جاى تأمل دارد .\r\nبرخى ديگر ، به توجيهات ديگرى دست زده‌اند . مثلا ابن ابى الحديد مىگويد :\r\n« بدعت دو معنى دارد ، مخالف كتاب و سنت كه قطعا از آن نهى شده است و بدعتى كه كتاب و سنت از آن چيزى به ميان نياورده است . مراد عمر از بدعت ، نوع دوم است . » « 2 »\r\nابن حجر هم در « فتح البارى » مىگويد : « بدعت يعنى چيزى جديد . و شرعا در برابر سنت بوده و لذا مذموم است ؛ ولى تحقيق آن است كه بدعت مىتواند از نظر شرعى ، نيك شمرده شود ؛ و يا عنوان زشتى به خود بگيرد و قبيح گردد ، پس\r\n\r\n\r\n","description":"","footnote":"\r\n- ص 259 ؛ كنز العمال ، ج 8 ، ص 408 ، ش 23466 ؛ ر . ك : شرح صحيح مسلم ، ج 6 ، ص 155 .\r\n( 1 ) - نهاية ابن اثير ، ج 1 ، ص 107 .\r\n( 2 ) - شرح نهج البلاغة ابن ابى الحديد ، ج 12 ، ص 284 .\r\n","page_name":" 405 ","page_number":405},
  {"content":"\r\n\r\nخودش مباح بوده و به احكام خمسه قابل تقسيم است . » « 1 »\r\nبطلان اين كلام بر هيچ كس پوشيده نيست ؛ زيرا توجيه كلام عمر ، به چيزى كه هيچ‌كس به آن معتقد نيست درست نيست . عبادات واجب و مستحب ، نزد همه‌ى مذاهب اسلامى ، توقيفى هستند و هرگونه تغيير در آنها بدعت حرام است .\r\nابن تيميه نيز در توجيه كلام عمر ، آورده است كه مراد عمر ، بدعت لغوى است نه بدعت شرعى ؛ زيرا مسلمانان زمان پيامبر ، نماز تراويح مىخواندند و پيامبر يكى دو شب با مردم نماز تراويح مىخواند ؛ بعدا پيامبر ترسيد كه مبادا مردم بپندارند نماز تراويح واجب است ، آن را ترك نمود و عمر اين كار را اقامه كرد ؛ براى امامت نماز ، امام معين نمود و مسجد را روشن كرد . چنين كارى ، يعنى امام معين كردن و چراغ روشن كردن تازه بود و لذا عمر آن را بدعت ناميد .\r\nرواياتى كه ابن تيميه به آن استناد جسته است ، مطرح خواهيم نمود ، اما اينكه عمر به خاطر چراغ روشن كردن نماز جماعت تراويح را بدعت ناميده باشد ؛ پذيرفتنى نيست . چه اينكه چراغ روشن كردن ، دخالتى در عبادت ندارد تا در بدعت و عدم آن تأثيرگذار باشد . بدعت ، به تشريع عبادت غير مشروع متعلق است نه روشن كردن چراغ و غير آن ؛ كه اگر غير اين باشد بايستى تغيير لباس و قيافه بدعت محسوب شود !\r\n\r\nاستدلال اهل سنت بر نماز تراويح\r\nچنان كه از مباحث پيش گذشت ، فقهاى اهل سنت به كار عمر استناد جسته‌اند ؛ در حالى كه براساس مبانى خودشان ، استناد به عمل صحابه براى بيان حكم شرعى ، كفايت نمىكند .\r\nاما در پاسخ اين پرسش كه چرا عمر اين عبادت را تشريع نموده است ، به روايات\r\n\r\n\r\n","description":"","footnote":"\r\n( 1 ) - فتح البارى ، ج 4 ، ص 219 .\r\n","page_name":" 406 ","page_number":406},
  {"content":"\r\n\r\nضعيفى استناد جسته‌اند كه در برخى كتابهاى روايى اهل سنت آمده است ؛ اين روايات عبارت است از :\r\n1 - عروه از عايشه نقل كرده است : « شبى در دل شب پيامبر در مسجد نماز خواند و مردم با نماز او نماز خواندند . صبح مردم باهم درباره‌ى آن نماز صحبت كردند و شب بعد ، جمعيت زيادى در مسجد جمع شدند و با پيامبر نماز خواندند ؛ شب سوم نيز جمعيت بيش‌تر شد و پيامبر با آنان نماز خواند ؛ شب چهارم پيامبر تا سپيده نيامد ؛ وى پس از اقامه نماز صبح گفت : من ترسيدم كه گمان كنيد نماز شب واجب است و نتوانيد آن را اقامه كنيد . پيامبر از دنيا رفت و مسأله همين‌طور بود . » « 1 »\r\nسند و دلالت اين دسته روايات ، در نهايت ضعف است . از بحث سندى آنها كه بگذريم ، دلالت اين روايات نيز مخدوش است ؛ زيرا معيار جايز بودن و جايز نبودن عبادت ، توجه كردن و نكردن مردم نيست ؛ اگر نماز تراويح به جماعت جايز است ، چه مردم استقبال كنند يا نه ، بايد پيامبر تشريع مىنمود و كم و زياد مردم تأثيرى نمىگذاشت .\r\nثانيا : در شريعت اسلام ، نمازهاى يوميه نيز مشروط به جماعت نيست ، چگونه پيامبر از اين نترسيد كه مردم گمان كنند نماز يوميه به جماعت واجب است و آن را همواره با مردم مىخواند . اگر ترس پيامبر از اين بود كه مبادا مردم تصور كنند نماز تراويح به جماعت واجب است ، همين ترس در نمازهاى يوميه و ديگر نمازها هم بود .\r\nثالثا : در اين روايات ، هيچ اثرى از كيفيت اين نماز ، تعداد ركعات آن ، زمان ادا و . . .\r\nنشده است ؛ ولى آنچه اهل سنت انجام مىدهند ، نمازى معين با ركعاتى مشخص است كه اگر كسى اصل آن را در زمان پيامبر بپذيرد ، كيفيت آن را قطعا بايد بدعت تلقى كند .\r\n\r\n\r\n","description":"","footnote":"\r\n( 1 ) - صحيح بخارى ، ج 1 ، ص 222 و ج 2 ، ص 252 .\r\n","page_name":" 407 ","page_number":407},
  {"content":"\r\n\r\nرابعا : عمر ، اقامه‌ى نماز را در زمان خودش بدعت ناميده است . و بدعت اصطلاحى معنايى ويژه دارد و برداشت ديگرى از بدعت در كلام عمر ، نيازمند نشانه است و نشانه‌هايى بر خلاف آن مىتوان يافت .\r\nخامسا : مقتضاى احتياط در اين‌جا ، به جماعت نخواندن نماز تراويح است . چه اينكه هيچ‌كدام از مذاهب اسلامى نماز در شب را نامشروع نمىدانند ، تنها اختلاف بر سر اقامه آن به جماعت است . احتياط اين است كه آن را به صورت فرادى بخوانند و فتواى به جماعت ، خلاف احتياط است .\r\nسادسا : نماز تراويح ، چيزى جز نماز شب نيست . « صحيح » بخارى آورده است :\r\nابو سلمة از عايشه پرسيد : نماز رسول خدا در ماه رمضان چگونه بود ؟ عايشه پاسخ داد : ما كان يزيد فى رمضان و لا فى غيره على احدى عشرة ركعة ، يصلى اربعا فلا تسأل عن حسنهن و طولهن ( طولهن و حسنهن ) ، ثم يصلى اربعا فلا تسأل عن حسنهن و طولهن ، ثم يصلى ثلاثا ، فقلت يا رسول اللّه أتنام قبل ان توتر ؟ قال يا عايشة ان عينى تنامان و لا ينام قلبى . « 1 »\r\n« پيامبر در ماه رمضان و غير آن چيزى بر يازده ركعت نمىافزود ؛ چهار ركعت مىخواند و تو از كم و كيف آن نپرس . سپس چهار ركعت مىخواند و تو از كم و كيف آن نپرس . پس از آن ، سه ركعت مىخواند . گفتم : اى رسول خدا ! پيش از نماز وتر مىخوابى ؟ گفت : اى عايشه ! دو چشمم به خواب مىرود ، ولى قلبم نمىخوابد . »\r\nدر پايان اين بحث ، ذكر اين نكته خالى از لطف نيست كه برخى از علماى اهل سنت به ديده‌ى ترديد به اين نماز نگريسته‌اند و برخى آن را نپذيرفته‌اند . ذهبى در « تاريخ الاسلام » و نيز « سيرة » مىنويسد : « ابو بكر الرملى معروف به ابن نابلسى ، كه از پارسايان و عابدان زمان خود بود و به شهادت رسيد و هنگام شهادت از بدن او\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 253 ؛ سنن الكبرى نسايى ، ج 1 ، ص 159 ؛ مسند احمد ، ج 6 ، ص 73 .\r\n","page_name":" 408 ","page_number":408},
  {"content":"\r\n\r\nقرآن شنيده مىشد ؛ نماز تراويح را نمىپذيرفت . » « 1 »\r\nدر منابع شيعى هم اين نماز جايگاهى ندارد . از جعفر بن محمد ( صادق ) آورده شده است : على بن ابى طالب به فرزندش حسن ، گفت : كه اعلام كند در ماه رمضان در مسجد نماز جماعت نيست . وقتى اين بيانيه اعلام شد ، صداى واعمراه بلند شد . على بن ابى طالب گفت : به آنها بگو ، بخوانيد . « 2 »\r\n\r\n\r\n","description":"","footnote":"\r\n( 1 ) - تاريخ الاسلام ، ج 26 ، ص 310 ؛ سيرة الاعلام النبلاء ، ج 16 ، ص 149 .\r\n( 2 ) - وسايل الشيعة ، ج 5 ، ص 192 .\r\n","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\n\r\nروزه در سفر\r\nآيا روزه در سفر جايز است ؟ آيا مسافر مىتواند روزه واجب ماه مبارك رمضان را در سفر بگيرد ؟\r\nفقهاى اهل سنت معتقدند كه افطار روزه ماه رمضان در سفر رخصت است و نه عزيمت ، پس مسافر مىتواند در ماه رمضان روزه را افطار كند و يا روزه‌دار بماند .\r\nالبته در اينكه چه وقت مىتواند افطار كند و چه سفرى مبيح افطار اوست اختلاف دارند .\r\n« مغنى » آورده است : مسافر مىتواند در رمضان و غير آن افطار كند . ابن قدامه مىگويد : مسلمانان اجماع دارند بر مباح بودن افطار بر مسافر . « 1 »\r\n« مغنى » نيز آورده است كه اگر مسافر نيت روزه داشته باشد و بخواهد افطار كند ، به نظر شافعى در يكى از دو قولش ، افطار جايز نيست ، مالك نيز گفته است اگر افطار كند قضا و كفاره دارد ، حنابله معتقدند كه افطار جايز است . « 2 »\r\nما مستندات قرآنى اين مسأله را بررسى مىكنيم ، سپس روايات اهل سنت را مطرح و اخبارى كه فقهاى آنان مطابق آنها فتوا به رخصت داده‌اند ، مطرح مىنماييم ؛ و در پايان ، به توان اين اخبار در مبارزه با آيه‌ى قرآن و نيز اخبار ديگرى از پيامبر و صحابه كه روزه در سفر را مشروع ندانسته‌اند ، مىپردازيم .\r\nآيات 183 تا 185 سوره‌ى بقره در همين باره نازل شده است .\r\n . . . فَمَنْ شَهِدَ مِنْكُمُ الشَّهْرَ فَلْيَصُمْهُ وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ \r\n\r\n\r\n","description":"","footnote":"\r\n( 1 ) - مغنى ، ج 3 ، ص 32 .\r\n( 2 ) - مغنى ، ج 3 ، ص 34 .\r\n","page_name":" 411 ","page_number":411},
  {"content":"\r\n\r\n يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ . .  .\r\n« . . . پس آن كس از شما كه در ماه رمضان در وطن باشد ، روزه بدارد و آن‌كس كه بيمار يا در سفر است ، روزهاى ديگرى را به جاى آن ، روزه بگيرد ، خداوند راحتى شما را مىخواهد نه زحمت شما را . »\r\nمطابق اين آيات ، كسى كه در ماه رمضان بيمار يا در سفر است ، بايد زمان ديگرى را روزه بگيرد . اين استدلال ، چند جهت دارد .\r\nاول آن‌كه امر ( فليصمه ) به روزه‌ى حاضر نظر دارد و نه مسافر . پس وجوب روزه در آيه براى حاضر وضع شده است ؛ و روزه‌ى مسافر مطابق اين بخش از آيه مشروع نيست .\r\nدوم آن‌كه مفهوم همين بخش از آيه چنين است كه غير حاضر روزه بر او واجب نيست . اين مفهوم ، با اين قرينه كه آيه در پى بيان حكم شرعى است و ذكر يك طرف براى اباحه طرف ديگر كفايت مىكند ، حجت است .\r\nسوم آن‌كه بخش دوم آيه ، « من كان . . . اخر » حكم واجب نبودن روزه بر بيمار و مسافر را منطوقا بيان مىكند و مىفرمايد بيمار و مسافر روزهاى ديگرى كه بيمار و مسافر نيستند ، روزه بگيرند .\r\nچهارم : پايان آيه « يريد اللّه بكم . . . العسر » نيز بيان اين نكته است كه جايز نبودن روزه در سفر به اين جهت است كه روزه ، دشوار ( عسر ) است و خداوند براى شما آسانى ( يسر ) مىخواهد . به عبارت ديگر خدا اراده‌ى افطار نموده و اراده‌ى روزه ننموده است ، طبيعى است كه اراده‌ى الهى فضل خداست و فضل خدا را بايد پذيرفت .\r\nعلامه طباطبايى در تفسير آيه مىگويد : جمع بسيارى از علماى اهل سنت مىگويند : در آيه ، يك واژه مقدر است به اين ترتيب كه‌فمن كان منكم مريضا او على سفر فافطر فعدة من ايام اخر ، يعنى كسى كه بيمار و يا مسافر بود و افطار كرد ، روزهاى\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nديگرى روزه بگيرد ؛ پس حكم « فعدّة من ايّام اخر » براى همه‌ى مسافران نيست ؛ بلكه براى مسافرى است كه افطار كرده است .\r\nاين كلام از چند نظر درست نيست ؛ زيرا اولا : تقدير ، خلاف ظاهر است .\r\nثانيا : آيه در مقام تشريع است و شارع بايد چيزى كه در حكم دخالت دارد ، بياورد ؛ بنابر تقدير آنچه در آيه آمده اين است كه بيمار و مسافرى كه روزه نگرفته ، روزهاى ديگر روزه بگيرد . نهايت چيزى كه از اين جمله استفاده مىشود ، اين است كه افطار كردن بيمار و مسافر ممنوع نيست ، اما اينكه افطار واجب يا مستحب و يا مباح باشد ، از آيه استفاده نمىشود . در حالى كه اين آيه در مقام بيان حكم است پس بناچار آنچه از آيه فهميده مىشود وجوب افطار است نه چيز ديگر . « 1 »\r\nعلامه حلى نيز مىگويد : تفصيلى كه خدا ميان سالم و حاضر از طرفى ، و بيمار و مسافر از سوى ديگر دارد ، الزامى است ؛ يعنى همان‌طور كه سالم و حاضر بايد روزه بگيرد ، بيمار و مسافر نبايد روزه بگيرد . « 2 »\r\nبرخى نيز از عبارت « و ان تصوموا خير لكم » جواز روزه و افطار را استفاده كرده‌اند . اين كلام نيز به شدت مخدوش است ؛ زيرا چنين تفسيرى ، نظم كلام خدا را به هم مىزند و نهايت آن تناقض در آيات است . چون در آغاز آيه‌ى 183 ، خداوند مىفرمايد : روزه بر شما واجب است ، حال اگر جمله‌ى و على الذين يطيقونه در آيه‌ى بعد را به معنى جواز روزه بدانيم ، لازمه‌اش نسخ آيه‌ى 183 با اين جمله است . باز همين جواز با جمله‌ى فمن شهد منكم الشّهر فليصمه در آيه‌ى 185 نسخ مىشود . پس اين تفسير ، چيزى جز بازى با قرآن نيست . « 3 »\r\n\r\n\r\n","description":"","footnote":"\r\n( 1 ) - ر . ك : تفسير الميزان ، ج 2 ، ص 11 .\r\n( 2 ) - تذكرة ، ج 6 ، ص 151 .\r\n( 3 ) - ر . ك : تفسير الميزان ، ج 2 ، ص 11 .\r\n","page_name":" 413 ","page_number":413},
  {"content":"\r\n\r\n\r\nدلايل اهل سنت بر جواز افطار ( رخصت )\r\nفقهاى اهل سنت براى مستدل كردن جواز افطار ، به روايات متعددى از پيامبر تمسك كرده‌اند كه عبارت است از :\r\n1 - عن عايشة عن حمزة بن عمرو قال للنبى : أأصوم فى السفر ؟ قال : ان شئت فصم و ان شئت فافطر . « 1 »\r\n« حمزة بن عمرو مىگويد از پيامبر پرسيدم : آيا در سفر روزه بگيرم ؟ فرمود : اگر خواستى بگير و اگر نخواستى نگير . »\r\n2 - حمزة بن عمرو به رسول خدا گفت : من توان روزه در سفر را دارم آيا باكى بر من هست ؟ پيامبر فرمود : اين رخصتى است از سوى خدا . كسى كه رخصت را بپذيرد ، خوب است و آن‌كه روزه بگيرد ، باكى بر او نيست .\r\nهى رخصة من اللّه تعالى فمن اخذ بها فحسن و من احبّ ان يصوم فلا جناح عليه . « 2 »\r\n3 - ابو سعيد مىگويد : من صام يوما فى سبيل اللّه عزّ و جلّ بعد ( باعد ) اللّه وجهه عن النار سبعين خريفا . « 3 »\r\n« كسى كه يك روز را در راه خدا روزه بگيرد ، خدا صورتش را هفتاد سال از آتش دور كند . »\r\nهمچنين اخبارى از اصحاب وارد شده است كه حاكى از روش پيامبر خدا در جايز دانستن و ندانستن روزه است . اين اخبار عبارت است از :\r\n1 - ابو دردا مىگويد : « ما در گرماى شديد با پيامبر خارج شديم . روزه‌دارى با ما نبود مگر رسول خدا و عبد اللّه بن رواحه . » « 4 »\r\n2 - انس مىگويد : « با پيامبر مسافرت رفتيم ؛ نه روزه‌دار بر بىروزه ايراد مىگرفت\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 237 .\r\n( 2 ) - صحيح مسلم ، ج 3 ، ص 145 .\r\n( 3 ) - صحيح بخارى ، ج 3 ، ص 213 ؛ صحيح مسلم ، ج 3 ، ص 159 .\r\n( 4 ) - صحيح بخارى ، ج 2 ، ص 238 .\r\n","page_name":" 414 ","page_number":414},
  {"content":"\r\n\r\nو نه بىروزه بر روزه‌دار . » « 1 »\r\n3 - ابو سعيد خدرى و جابر مىگويند : « با رسول خدا در جهاد بوديم و از رمضان ده روز نگذشته بود ؛ روزه‌دار روزه مىگرفت و بىروزه افطار مىكرد و كسى بر ديگرى ايراد نمىگرفت . » « 2 »\r\n4 - نيز ابو سعيد خدرى مىگويد : « با رسول خدا به جنگ رفته بوديم ؛ پيامبر فرمود : به دشمن نزديك شده‌ايد ؛ افطار براى شما بهتر است ؛ برخى از ما روزه‌دار و برخى بىروزه بودند . » « 3 »\r\n5 - ابن عباس مىگويد : « پيامبر در رمضان مسافرت رفت ؛ وى روزه داشت تا به « عسفان » رسيد ، در آن‌جا مقدارى آب خواست و در برابر مردم نوشيد ؛ و تا بازگشت به مكه ، روزه نگرفت . پس رسول خدا هم در سفر روزه گرفته و هم افطار كرده است .\r\nشما نيز هركس مىخواهد روزه بگيرد و هركس مىخواهد افطار كند . » « 4 »\r\n6 - عايشه مىگويد : « با پيامبر در عمره قضا بودم . رسول خدا روزه مىگرفت و من افطار مىكردم ، او نماز را شكسته مىخواند و من تمام مىخواندم . گفتم : تو افطار كردى و من روزه داشتم ، تو شكسته خواندى و من تمام خواندم . فرمود :\r\nاحسنت . » « 5 »\r\n\r\nميزان دلالت\r\nاين احاديث ، دلالت قطعى بر رخصت ندارد ؛ زيرا دلالت آنها بر روزه‌ى ماه رمضان ، مشهود نيست . در « صحيح » بخارى « حمزه بن عمرو » به كثير الصوم توصيف شده و همين مؤيد اين نكته است كه روزه‌ى وى ، روزه‌ى مستحبى و يا\r\n\r\n\r\n","description":"","footnote":"\r\n( 1 ) - صحيح بخارى ، ج 2 ، ص 238 .\r\n( 2 ) - صحيح مسلم ، ج 3 ، ص 142 .\r\n( 3 ) - صحيح مسلم ، ج 3 ، ص 144 .\r\n( 4 ) - صحيح بخارى ، ج 2 ، ص 238 ؛ صحيح مسلم ، ج 3 ، ص 141 .\r\n( 5 ) - سنن نسايى ، ج 3 ، ص 122 ؛ سنن الكبرى بيهقى ، ج 3 ، ص 142 .\r\n","page_name":" 415 ","page_number":415},
  {"content":"\r\n\r\nنذرى و يا غير اينها بوده است .\r\nعلاوه اينكه برخى از احاديث ، حكايت از تأييد پيامبر مىكرد كه وى به روزه و افطار مسلمانان ايراد نمىگرفت ، در حالى كه تقرير بر فعل حجت است نه بر نيت ، چه‌بسا مسلمانان نيت روزه‌ى نذرى كرده بودند و پيامبر به همين علت ايراد نگرفته باشد .\r\nاز اينها گذشته ، برخى احاديث اشكال عمده‌اى دارند ؛ مثلا حديث آخر ، مطابق نظر ابن تيميه دروغ است . وى مىگويد : اين حديث ، طعن به عايشه است و حكايت از مخالفت رفتار او با پيامبر مىكند . « 1 »\r\n« سيرة حلبية » نيز در رد حديث ، وجود عمره‌ى رمضانيه‌ى رسول خدا را انكار نموده و مىگويد : « پيامبر سه بار در ذى القعدة و يك بار در ذى الحجة ، عمره رفته است . » « 2 »\r\nدارالقطنى خودش و شوكانى به نقل احمد ، استناد اين حديث را به عايشه نپذيرفته‌اند . « 3 »\r\nبه هرحال احتمالات مختلفى در روايات وجود دارد كه آنها را از استناد ساقط مىنمايد ؛ مضافا اينكه روايات ، بويژه چنين رواياتى كه توجيهات مختلفى را مىپذيرد هرگز توان تقابل با آيه‌ى شريفه قرآن را ندارند .\r\nعلاوه اينكه در برابر روايات ضعيف و قابل توجيه گذشته ، رواياتى در منابع اهل سنت آمده است كه جز وجوب افطار در سفر از آنها برداشت نمىشود . توجه كنيد :\r\n1 - پيامبر و اصحاب سال فتح « مكه » ، در ماه رمضان ، روزه‌دار بودند تا به « كراع الغيم » رسيدند ؛ وى ظرف آبى خواستند و در برابر مردم افطار كرد . به او گفته شد كه\r\n\r\n\r\n","description":"","footnote":"\r\n( 1 ) - ر . ك : نيل الاوطار ، ج 3 ، ص 249 .\r\n( 2 ) - ر . ك : السيرة الحلبية ، ج 3 ، ص 277 .\r\n( 3 ) - ر . ك : ارواء الغليل البانى ، ج 3 ، ص 8 .\r\n","page_name":" 416 ","page_number":416},
  {"content":"\r\n\r\nبرخى روزه دارند . پيامبر فرمود : اينان گنهكارانند ؛ اينان گنهكارانند . اولئك العصاة ، اولئك العصاة . « 1 »\r\n2 - جابر مىگويد : پيامبر در سفرى بود كه مردم بر كسى جمع شده بودند . پيامبر فرمود : او را چه شده ؟ گفتند : روزه‌دار است . فرمود : روزه در سفر نيك نيست . ليس من البر الصيام فى السفر . « 2 »\r\n3 - عبد الرحمن بن عوف ، ظاهرا از رسول خدا نقل كرده كه الصيام فى السفر كالافطار فى الحضر ( الصائم فى السفر كالمفطر فى الحضر ) . « 3 »\r\n« روزه در سفر ، چون افطار در وطن است ؛ روزه‌دار در سفر ، چون افطاركننده در وطن است . »\r\nابن حزم مىگويد : « سند اين حديث از طريق ابى معاوية در غايت صحت است . » « 4 »\r\n4 - محمد بن على ( باقر ) نيز به نقل از پدرش ، از روزه‌ى در سفر نهى مىكرد . « 5 »\r\nدرباره‌ى روايت اول كه در آن ، پيامبر روزه‌دار را گنهكار مىدانست ، از برخى نقل شده كه گنهكار بودن روزه‌داران ، به خاطر نافرمانى از افطار پيامبر بوده است و نه به خاطر مخالفت با حكم شرعى . اين ديدگاه در نهايت ضعف است . چون پيامبر تمام كارها و سخنانش بر اساس حكم الهى است و پيروى از آنها براى مردم واجب است . بىشك ، با اين توجيهات نمىتوان وجوب پيروى از پيامبر را كه آيات شريفه قرآن بر آن دلالت دارد ، مورد خدشه قرار داد .\r\n\r\n\r\n","description":"","footnote":"\r\n( 1 ) - صحيح مسلم ، ج 3 ، ص 142 ؛ ر . ك : سنن نسايى ، ج 4 ، ص 177 ؛ سنن الكبرى بيهقى ، ج 4 ، ص 241 .\r\n( 2 ) - صحيح بخارى ، ج 2 ، ص 238 .\r\n( 3 ) - سنن الكبرى نسايى ، ج 2 ، ص 106 ؛ المحلى ، ج 6 ، ص 257 .\r\n( 4 ) - المحلى ، ج 6 ، ص 257 .\r\n( 5 ) - المحلى ، ج 6 ، ص 256 .\r\n","page_name":" 417 ","page_number":417},
  {"content":"\r\n\r\nافزون بر آنچه گذشت ، آثارى در منابع اهل سنت آمده است كه از آنها جز وجوب افطار در سفر ، برداشت نمىشود . توجه كنيد :\r\n1 - دحيه كلبى از قريه‌اى در « دمشق » خارج شد و افطار نمود . برخى از همراهان وى افطار كردند و برخى نه . دحيه متعجب شد و گفت : « به خدا امروز چيزى ديدم .\r\nكه گمان نمىكردم ببينم ؟ گروهى از هدايت رسول خدا روى گردانيده‌اند . ان قوما رغبوا عن هدى رسول اللّه . » « 1 »\r\n2 - گفته شده عمر بن خطاب به كسى كه در سفر روزه گرفته بود ، گفت : « روزه‌اش را اعاده كند . » « 2 »\r\n3 - از عبد اللّه بن عمر نقل شده كه هركسى در سفر روزه بگيرد بايد در وطن قضاى آن را بجا آورد . « 3 »\r\n4 - يوسف بن حكم مىگويد از عبد اللّه بن عمر پرسيدم : حكم روزه در سفر چيست ؟ گفت : اگر به كسى صدقه دهى و نپذيرد ، ناراحت نمىشوى ؟ ( اين صدقه خداست به شما ، آن را رد نكنيد ) . « 4 »\r\n5 - ابن عباس روزه‌ى در سفر را منع كرده بود . وى در پاسخ اين پرسش كه آيا اگر كسى در سفر روزه بگيرد ، روزه‌اش جايز است ؟ روزه‌اش را كافى ندانسته و گفته است « لا يجزئه » ، يا « لا يجزئه صيامه » . « 5 »\r\n6 - ابو هريره به روزه‌دار در سفر دستور مىداد قضاى آن را بجا آورد . « 6 »\r\n7 - كسى از سعيد بن مصيب پرسيد : آيا مىتوانم در سفر روزه بگيرم و نماز را\r\n\r\n\r\n","description":"","footnote":"\r\n( 1 ) - مسند احمد ، ج 6 ، ص 398 .\r\n( 2 ) - المحلى ، ج 6 ، ص 256 .\r\n( 3 ) - تفسير كبير ، ج 5 ، ص 83 .\r\n( 4 ) - كنز العمال ، ج 8 ، ص 502 ، ش 23838 ، المحلى ، ج 6 ، ص 257 .\r\n( 5 ) - المحلى ، ج 6 ، ص 257 .\r\n( 6 ) - المحلى ، ج 6 ، ص 257 .\r\n","page_name":" 418 ","page_number":418},
  {"content":"\r\n\r\nتمام بخوانم ؟ سعيد پاسخ داد : نه . سائل پرسيد : توان روزه گرفتن دارم ؟ سعيد گفت :\r\nرسول خدا توانش از تو بيش‌تر بود . وى در سفر نماز را شكسته مىخواند و افطار مىنمود . « 1 »\r\n8 - محمد بن ابى بكر نيز روزه‌ى در سفر را منع مىنمود و به روزه‌دار مىگفت :\r\nافطر افطر . « 2 »\r\nمجموع اين روايات و آثار ، از چند نظر قابل توجه است :\r\nاول آن‌كه : با آيه‌ى شريفه هماهنگ مىباشند ؛ و همين باعث ترجيح اين روايات بر روايات گذشته مىشود .\r\nدوم آن‌كه : در برخى از اين روايات ، امكان توجيه به روزه‌ى غير ماه رمضان نيست ؛ چون منع از روزه‌ى نذرى و يا غير آن صحيح نيست .\r\nسوم آن‌كه : در برخى از روايات ، روزه گرفتن در سفر ، نافرمانى شمرده شده است ؛ و اين صراحت در جايز نبودن است .\r\n\r\nاشكال ديگر\r\nبرخى از اين روايات ، مانند : ليس من البر الصيام فى السفر و يا الصيام فى السفر كالاافطار فى الحضر ، چنين برداشت كرده‌اند كه حرام بودن روزه در سفر ، به خاطر سختى آن است ؛ يعنى آنچه مانع روزه گرفتن در سفر است ، ناتوانى است . پس اگر در سفر سختى نبود ، روزه جايز است .\r\nاين اشكال وارد نيست ؛ زيرا پيامبر در بيان خود ، نگاهى به سختى ندارد و در پرسش سؤال‌كننده و نيز در پاسخ پيامبر ، اثرى از دشوارى ديده نمىشود . واژه‌هاى روايات ، چون حصر با « ليس » ، « ال » در الصيام و اطلاق « سفر » نيز از هرگونه تعقيدى\r\n\r\n\r\n","description":"","footnote":"\r\n( 1 ) - المحلى ، ج 6 ، ص 258 .\r\n( 2 ) - ر . ك : محلى بن حزم ، ج 6 ، ص 258 .\r\n","page_name":" 419 ","page_number":419},
  {"content":"\r\n\r\nابا دارند . پس حتى اگر روايت درباره‌ى مشقت خاصى صادر شده باشد ، اما عبارت آن از اينكه تخصيص بخورد ، دور است . به بيان ديگر ، مورد مخصص نيست ؛ و عموم لفظ ملاك است نه خصوص سبب .\r\nعلاوه اينكه عبارت « ليس من البر » دلالت بر عدم اعتبار شرعى و در نتيجه عدم جواز روزه در سفر مىكند ؟ چه اينكه اين عبارت در قرآن كريم به همين معنا به كار رفته است ، مانند :  لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ . .  . « 1 » و  . . . لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها . .  . « 2 »\r\nعلاوه بر آنچه گفته شد ، اسناد اين روايات ، بويژه روايت دوم الصيام فى السفر كالافطار فى الحضر ، درست است و ابن حزم در « محلى » بر صحت آن تأكيد ورزيده است . « 3 »\r\n\r\n\r\n","description":"","footnote":"\r\n( 1 ) - بقرة ، 177 .\r\n( 2 ) - بقرة ، 189 .\r\n( 3 ) - ر . ك : المحلى ، ج 6 ، ص 257 .\r\n","page_name":" 420 ","page_number":420},
  {"content":"\r\n\r\n\r\nازدواج موقت\r\nازدواج موقت از مسائل عمده‌ى اختلافى ميان شيعه و سنت است . شيعه به آيه‌ى قرآن كريم و روايات وارده در زمان پيامبر ، عمل صحابه ، عمل تابعان و روايات اهل بيت استناد مىكند و تنها مستند اهل سنت ، نهى خليفه دوم در نيمه دوم خلافتش است .\r\nرابطه‌ى جنسى مرد و زن ، يا از راه ملك يمن امكان‌پذير است و آن در صورتى است كه كسى كنيزى را خريدارى كند ، آن كنيز با شرايطى مىتواند با مولاى خود رابطه‌ى جنسى ايجاد كند . طبعا اين رابطه ، تأثيرگذار خواهد بود و شرايطى خاص و مثبت را براى كنيز ايجاد خواهد كرد . « 1 »\r\nو يا اين ارتباط ، از طريق ازدواج ممكن مىشود كه به دو شكل صورت مىگيرد .\r\n1 - ازدواج دائم و آن ارتباط جنسى مشروط به قوانين ويژه است . در ازدواج ، رضايت طرفين ، رضايت پدر دختر ، تعيين مهريه ، اجراى صيغه‌ى ازدواج مشتمل بر رضايت زوجه و قبول مرد و . . . لازم است . پس از فراهم شدن اين شرايط ، مرد و زن در برابر هم وظايفى دارند . وظيفه‌ى زن تمكين جنسى و رعايت حق همسر و ايجاد آرامش است و مرد نيز وظيفه‌ى زناشويى ، پرداخت مهر ، پرداخت كليه مخارج مربوط به غذا ، پوشاك ، مسكن ، و امور ضرورى چون بيمارى و . . . دارد .\r\nپايان اين رابطه ، تنها با مرگ هركدام از آنان و يا طلاق امكان‌پذير است . طلاق نيز مشروط به پاك بودن زن ، گواهى دو عادل ، اجراى صيغه از سوى مرد بوده و زن پس\r\n\r\n\r\n","description":"","footnote":"\r\n( 1 ) - دستورات اكيد اسلام بر اكرام و احترام به بردگان و وجوب آزادى آنان با اندك بهانه‌اى موجب شد كه اثرى از بردگى نماند .\r\n","page_name":" 421 ","page_number":421},
  {"content":"\r\n\r\nاز طلاق ، بايد عده‌ى طلاق نگه دارد تا بتواند ازدواج مجدد كند . البته اگر شوهرش مرده است ، مىبايست چهار ماه و ده روز عده‌ى وفات نگه دارد .\r\n2 - ازدواج موقت قسم ديگر ازدواج است . در ازدواج موقت نيز تمام شروط ازدواج دائم ، جز سه چيز ، لازم است فراهم شود .\r\n1 - در ازدواج موقت از آغاز ، پايان ازدواج معين مىشود و رسيدن اين زمان به منزله جدايى است و نيازى به طلاق نيست .\r\n2 - در ازدواج موقت ، بر شوهر نفقه‌اى واجب نيست .\r\n3 - زن و مرد در ازدواج موقت ، در صورت مرگ يكى از آنان از هم ارث نمىبرند .\r\nغير از اين سه استثنا ، تمام شرايط ازدواج دائم ، اعم از رضايت طرفين ، رضايت پدر دختر در صورت باكره بودنش ، تعيين مهريه ، اجراى صيغه ، لزوم تمكين ، لزوم عده پس از مدت و . . . جارى است .\r\nهمچنين فرزندى كه در اين ازدواج ايجاد شود ، حكم ديگر فرزندان را دارد و بدون هيچ فرقى به والدين خود ملحق مىشود .\r\nتنها دليل اهل سنت بر عدم جواز ازدواج موقت ، روايتى از عمر است . وى گفته است : متعتان محللتان كانتا فى عهد رسول اللّه ، انهى عنهما و اعاقب عليهما متعة النساء و متعة الحج . « 1 »\r\n« دو متعه در زمان رسول خدا حلال بود ، من از آن دو نهى كرده و بر آنها عقوبت مىكنم . آن دو عبارت است از : متعه حج و متعه زنان . »\r\nابو نضره مىگويد : به جابر گفتم : عبد اللّه ابن زبير از متعه نهى مىكند و ابن عباس به آن امر مىنمايد ؟ گفت : در زمان رسول خدا متعه مىكرديم و نيز در زمان ابو بكر ، وقتى عمر به خلافت رسيد ، خطبه خواند و گفت : متعتان كانتا على عهد رسول اللّه ،\r\n\r\n\r\n","description":"","footnote":"\r\n( 1 ) - كنز العمال ، ج 16 ، ص 519 ، ش 45715 .\r\n","page_name":" 422 ","page_number":422},
  {"content":"\r\n\r\nاحدهما متعة الحج و الاخر متعة النساء ، فنهانا عنهما . « 1 »\r\n« دو متعه در زمان رسول خدا بودند ، متعه حج و متعه زنان ، ما از آن دو نهى كرديم . »\r\nهمان‌طور كه گفته شد ، دليل شيعه براى جايز ازدواج موقت ، قرآن كريم ، روايات پيامبر و عمل اصحاب و تابعان و نيز روايات اهل بيت است . كه در اين مقوله به قرآن كريم و عمل صحابه و تابعان اشاره مىشود .\r\n\r\nقرآن\r\nآيه‌ى شريفه زير از چند نظر دلالت بر جواز ازدواج موقت مىكند .\r\n . . . فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً . .  . « 2 »\r\n« . . . و زنانى را كه متعه ( ازدواج موقت ) مىكنيد ، واجب است مهر آنها را بپردازيد . »\r\n1 - واژه‌ى متعه ، هرچند براى نكاح دائم نيز به كار مىرود ، ولى ظهور در استفاده موقت دارد ؛ چنان كه واژه‌ى نكاح ممكن است در ازدواج موقت به كار رود ولى ظهور در نكاح دائم دارد . پس واژه‌ها در آيه ، زمينه پذيرش ازدواج موقت را دارند .\r\n2 - در آيات 3 ، 4 ، 20 تا 23 همين سوره ، از ازدواج دائم و شروط آن بحث شده است ، طبعا اين آيه اگر بخواهد همان موارد گذشته را بيان كند ، تكرار محسوب مىشود . اين آيه با واژه‌هايى جديد ، بايد نكته‌اى ديگر را مطرح نمايد .\r\n3 - ابى بن كعب ، ابن عباس ، سعيد بن جبير ، ابن مسعود ، سدى اين آيه را چنين تلاوت كرده‌اند : « فما استمتعتم به منهنّ الى اجل مسمى . . . » ، اين افزودگى در آيه‌ى قرآن كه طبعا حمل بر تفسير مىشود ، دلالتى بر ازدواج دائم ندارد ؛ زيرا تعيين اجل در ازدواج دائم نيست ؛ بلكه معين شدن وقت ، ركن اصلى ازدواج موقت است .\r\n4 - محدثان و مفسران برجسته‌ى اهل سنت چون احمد بن حنبل در « مسند » ،\r\n\r\n\r\n","description":"","footnote":"\r\n( 1 ) - مسند احمد ، ج 1 ، ص 52 .\r\n( 2 ) - نساء ، 24 .\r\n","page_name":" 423 ","page_number":423},
  {"content":"\r\n\r\nابو بكر جصاص در « احكام قرآن » ، بيهقى در « سنن » ، بيضاوى ، ابن كثير ، سيوطى ، شوكانى ، آلوسى در تفاسير خود ، با ذكر رواياتى از ابن عباس ، ابى بن كعب ، عبد اللّه بن مسعود ، عمران بن حصين ، حبيب بن ثابت ، و نيز تابعانى چون سعيد بن جبير ، قتاده ، مجاهد و . . . اين آيه را مربوط به ازدواج موقت دانسته‌اند . « 1 »\r\n5 - برخى ادعاى نسخ اين آيه‌ى شريفه را نموده‌اند ، گفتنى است كه ايده‌ى نسخ آيه ، فرع بر دلالت آيه بر ازدواج موقت است ، پس در صورتى كه آيه دلالت بر ازدواج موقت نمايد ، احتمال نسخ قابل بحث است و بايد با برهان اثبات شود . ابن عباس مىگويد : اين آيه محكم است و نسخ نشده است . « 2 »\r\nعمران بن حصين نيز مىگويد : نزل فيه القرآن فمات رسول اللّه و لم ينه عنها و لم ينسخها شىء . « 3 »\r\n« درباره‌ى متعه ، آيه‌ى قرآن نازل شد و پيامبر از دنيا رفت و از آن نهى ننمود و آن را نسخ نكرد . »\r\nعلاوه اينكه نسخ قرآن با روايت واحد چه رسد به قول صحابه ، اول نزاع است و نزد همه‌ى بزرگان علمى اهل سنت و شيعه به سادگى پذيرفتنى نيست .\r\n\r\nروايات\r\nروايات وارده در منابع اهل سنت ، درباره‌ى وجود ازدواج موقت در زمان پيامبر بسيار است ، برخى از اين روايات عبارت است از :\r\n1 - جابر مىگويد : « ما در زمان رسول خدا و ابو بكر متعه مىكرديم . سپس عمر از\r\n\r\n\r\n","description":"","footnote":"\r\n( 1 ) - ر . ك : تفسير جامع البيان ، ج 5 ، ص 18 ؛ تفسير در المنثور ، ج 2 ، ص 140 .\r\n( 2 ) - ر . ك : تفسير در المنثور ، ج 2 ، ص 140 ؛ تفسير الجامع لاحكام القرآن ، ج 5 ، ص 132 .\r\n( 3 ) - مسند احمد ، ج 4 ، ص 429 .\r\n","page_name":" 424 ","page_number":424},
  {"content":"\r\n\r\nآن نهى نمود . » « 1 »\r\n2 - از على بن ابى طالب نقل شده است كه متعه در زمان عمر حرام شده است . وى گفته است : لولا ان عمر نهى عن المتعة مازنى الا شقى . « 2 »\r\n« اگر عمر متعه را حرام نمىنمود ، جز شقاوتمند كسى زنا نمىكرد . »\r\n3 - عمران بن حصين گفته است : « آيه‌ى متعه در قرآن نازل شده و آيه‌اى بعدا نيامده كه آن را نسخ كند . رسول خدا ما را به متعه فرمان مىداد و ما متعه مىكرديم تا اينكه مردى آمد و آن را برداشت . » « 3 »\r\n4 - ابن عباس مىگويد : ما كانت المتعة الا رحمة من اللّه رحم بها امة محمد و لولا نهيه عنها ما احتاج الى الزنا الا شقى و هى فى سورة النساء . . . فما استمتعتم به . . . « 4 »\r\n« متعه جز رحمتى از سوى خدا نيست ؛ خدا با اين كار بر امت محمد رحم كرده است . اگر نهى عمر از آن نبود جز شقى كسى مرتكب زنا نمىشد . اين حكم در سوره‌ى نساء است . . . فما . . . »\r\n5 - ابو جمره مىگويد : « از ابن عباس درباره‌ى متعه پرسيدم ، مرا به آن فرمان داد . » « 5 »\r\n6 - سعيد بن مسيب نيز گفته است كه عمر از دو متعه نهى كرد : متعه حج و متعه زنان . نهى عمر عن متعتين متعة النساء و متعة الحج . « 6 »\r\n\r\n\r\n","description":"","footnote":"\r\n( 1 ) - صحيح مسلم ، ج 4 ، ص 38 .\r\n( 2 ) - تفسير جامع البيان ، ج 5 ، ص 18 ؛ تفسير در المنثور ، ج 2 ، ص 140 ؛ كنز العمال ، ج 16 ، ص 522 ، ش 45728 .\r\n( 3 ) - صحيح بخارى ، ج 2 ، ص 153 ؛ صحيح مسلم ، ج 4 ، ص 48 ؛ سنن نسايى ، ج 5 ، ص 150 ؛ مسند احمد ، ج 4 ، ص 429 ، سنن الكبرى بيهقى ، ج 5 ، ص 20 .\r\n( 4 ) - تفسير در المنثور ، ج 2 ، ص 141 .\r\n( 5 ) - صحيح بخارى ، ج 2 ، ص 180 .\r\n( 6 ) - تفسير در المنثور ، ج 2 ، ص 141 .\r\n","page_name":" 425 ","page_number":425},
  {"content":"\r\n\r\n\r\nچند شبهه\r\nاز مباحث قرآنى و حديثى گذشته ، اين نكته را دريافتيم كه ازدواج موقت ، در قرآن كريم و روايات آمده است و نيز صحابه به آن عمل كرده‌اند و همين براى اثبات آن كفايت كرده و منع افراد ضررى به آن نمىرساند . اينك به بررسى چند شبهه مطرح شده مىپردازيم .\r\n1 - برخى گفته‌اند : ازدواج موقت شبيه زناست و حكم فحشا را دارد .\r\nاين شبهه درست نيست ؛ زيرا هيچ‌كس از علماى شيعه و سنت جواز متعه را در زمان رسول خدا منكر نشده است ؛ با اين وصف چگونه مىتوان عمل مشروعى را در زمان رسول خدا زنا دانست و چنين افتراء بزرگى را به صحابه‌ى برجسته پيامبر بست . ثانيا : فرق زنا و ازدواج ، در عمل نيست ، در مسير عمل است ؛ و متعه همان مسيرى را دارد كه ازدواج دائم دارد . احكام آن نيز همان احكام ازدواج دائم است ( جز نفقه و ارث ) در حالى كه هيچ‌كدام از اين مقررات در فحشا نيست .\r\n2 - گفته شده كه ازدواج موقت در صدر اسلام وجود داشته و بعدا نسخ شده است و ناسخ آيه‌ى متعه ، آيه‌ى زير است .\r\n  إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ * فَمَنِ ابْتَغى وَراءَ ذلِكَ فَأُولئِكَ هُمُ العادُونَ   . « 1 »\r\n« ( مؤمنان ، كسانى هستند كه ) تنها آميزش جنسى با همسران و كنيزانشان دارند كه در بهره‌گيرى از آنان سرزنش نمىشوند و كسانى كه غير اين راه را بروند ، تجاوزگرند . »\r\nدر پاسخ اين شبهه مىتوان گفت كه اين آيه ، از ازدواج استثنا نشده است ؛ آيات قبل ، صفات مؤمنان را برمىشمارد ؛ يكى از اوصاف مؤمنان اين است كه تعدى به ناموس ديگران نمىنمايند . پس اين آيه اساسا اشاره‌اى به ازدواج موقت و دائم ندارد .\r\n\r\n\r\n","description":"","footnote":"\r\n( 1 ) - مؤمنون ، 6 و 7 .\r\n","page_name":" 426 ","page_number":426},
  {"content":"\r\n\r\nثانيا : در اين آيه ، ازدواج مشروع شمرده شده و ازدواج موقت ، ازدواج شرعى است .\r\nثالثا : اين آيه ، مكى است و آيه‌ى ازدواج موقت ، مدنى است ؛ چگونه آيه‌اى كه پيش‌تر نازل شده ، مىتواند ناسخ آيه‌ى بعد باشد ؟\r\n3 - آيه‌ى ازدواج موقت با آيه‌ى عده ، نسخ شده است ؛ در اين آيه آمده است :\r\n  فَطَلِّقُوهُنَّ لِعِدَّتِهِنَّ وَ أَحْصُوا الْعِدَّةَ وَ اتَّقُوا اللَّهَ رَبَّكُمْ . .   . « 1 »\r\n« در زمان عده ، آنان را طلاق گوييد و حساب عده را نگهداريد و از خدايى كه پروردگار شماست بترسيد . »\r\nاين شبهه نيز وارد نيست ؛ زيرا اين آيه ، پايان هر نوع ازدواجى را مشروط به طلاق ننموده است ؛ آرى ، ازدواج دائم با طلاق فسخ مىشود ؛ ولى در ازدواج موقت ، چون مدت معين است ، و پايان زمان آن از پيش معلوم است ، لازم نيست چيزى بعدا آن را به هم بزند ، و لذا نيازى به طلاق ندارد .\r\n4 - آيه‌ى ازدواج موقت به نهى پيامبر ، نسخ شده است .\r\nپاسخ : در مجامع اهل سنت ، رواياتى آمده است كه پيامبر از ازدواج موقت نهى كرده است . در برخى از اين روايات زمان نهى ، « حديبيه » ، فتح « مكه » ، غزوه « تبوك » و حجة الوداع ، مطرح شده است . در روايتى نيز آمده است كه سه بار حكم ازدواج موقت مباح و سپس نسخ مىشد و . . . « 2 »\r\nاين روايات ، علاوه بر ضعف سند و دلالت ، توان نسخ آيه‌ى قرآن را ندارند ؛ از اين گذشته ، توان معارضه با روايات جواز را هم ندارند ؛ بلكه اين روايات ، تنها براى تصحيح فرمان عمر بن خطاب آمده است . متأسفانه از عادات غلط برخى ، در صدر اسلام اين بود كه به جاى اينكه قرآن را اصل قرار دهند و كلام ديگران را توجيه كنند ،\r\n\r\n\r\n","description":"","footnote":"\r\n( 1 ) - طلاق ، 1 .\r\n( 2 ) - ر . ك : احكام القرآن جصاص ، ج 2 ، ص 185 ؛ تفسير قرطبى ، ج 5 ، ص 130 .\r\n","page_name":" 427 ","page_number":427},
  {"content":"\r\n\r\nسخن خلفا را اصل قرار مىدادند و آيات قرآن را توجيه مىكردند . چيزى كه در احكام مختلفى در همين مجموعه ملاحظه گرديد .\r\nعلاوه اينكه وقتى قرآن كريم به چيزى تصريح دارد ، و از خود قرآن و يا روايت متواتر نمىتوان ناسخ آن را يافت ، نبايد به حكم قرآن بىاعتنا شد و به روايات ظنى و احيانا نظرات اصحاب و تابعان و ديگران و يا قياس و گمانه‌زنى توجه كرد .\r\n\r\nنهايت اينكه\r\nدليلى كه نشانه‌ى تحريم ازدواج موقت باشد ، وجود ندارد به جز نهى عمر بن خطاب و عمر بدون حجت شرعى ، آن را منع نموده است .\r\nطبرى در « تاريخ » خود گفتگوى عمر بن خطاب با عمران بن سوادة را مطرح كرده است . وى مىنويسد : در سال 23 هجرى ، عمران بن سوادة بر عمر وارد شد و در مواردى كه عمر مطرح كرده و مردم از آن خشنود نيستند و از جمله متعه‌ى زنان حرف مىزدند . عمران به عمر گفت : مردم مىگويند تو متعه را كه حلال است و خدا به آن اجازه داده است حرام نموده‌اى ؟ عمر گفت : رسول خدا در زمان ضرورت آن را حلال كرده ، الان مردم در وسعت هستند و مىتوانند ازدواج دائم بكنند . « 1 »\r\nروشن است كه اين سخن ، اجتهاد در برابر نص است و باطل . اگر با احكام دين چنين رفتار شود و هركس به فراخور حال خود ، براى احكام خدا محدوديتى را مطرح كند ، چيزى از حكم خدا نمىماند ؛ و آراء خيالى ، جاى حكم الهى را خواهد گرفت . به همين علت بود كه پس از فتواى عمر ، جمع بسيارى از اصحاب ، به نظر او وقعى نمىنهادند .\r\nمسلم در « صحيح » خود روايات بسيارى از صحابه نقل كرده كه آنان معتقد به متعه بودند ؛ در ميان اين عده ، ابن مسعود ، عبد اللّه بن عباس ، جابر بن عبد اللّه\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 290 .\r\n","page_name":" 428 ","page_number":428},
  {"content":"\r\n\r\nانصارى ، سلمة ابن الاكوع ، سيرة بن معبد و . . . ديده مىشود . « 1 »\r\nفخر رازى ، ابو حيان و قرطبى در تفاسير خود ، نقل‌هايى از اصحاب بيان كرده‌اند كه آنان قائل به ادامه‌ى اباحه آن بوده است . « 2 »\r\nعلامه امينى در « الغدير » ، اسامى بيش از چهل تن از اصحاب را با استفاده از مدارك تاريخى و تفسيرى و فقهى اهل سنت مطرح نموده كه قائل به جواز ازدواج موقت بوده‌اند . « 3 »\r\n\r\n\r\n","description":"","footnote":"\r\n( 1 ) - ر . ك : شرح صحيح مسلم ، ج 9 ، ص 179 .\r\n( 2 ) - ر . ك : تفسير كبير ، ج 3 ، ص 200 ؛ جامع لاحكام القرآن ، ج 5 ، ص 132 .\r\n( 3 ) - ر . ك : الغدير ، ج 6 ، ص 220 .\r\n","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n\r\n\r\nنتيجه\r\nنتيجه اينكه ، اختلاف فكرى و عملى تشيع و تسنن ، بخشى به اصول و مبانى فكرى برمىگردد . شيعه معتقد است مبانى فكرى تشيع از قرآن و سنت استخراج شده است و اين در حالى است كه برخى مبانى فكرى تسنن از رويدادهاى پس از ارتحال پيامبر ناشى شده است .\r\nبخشى از اختلافات نيز اختلاف‌نظر در مسائل فقهى است . نظريه‌هاى مختلف در اين حوزه نيز به منابع استدلال و اجتهاد اين دو گروه بازمىگردد . پذيرش روايات فرزندان پيامبر از سوى شيعه ، با اين برهان كه آنان منقولات خود را نسل به نسل ، منسوب به حسنين و على نموده و آنان صحابى بوده و فراگرفته‌هاى خود را از پيامبر آموخته‌اند ( چيزى كه انديشمندان اهل سنت از آن غافل مانده‌اند ) و پرهيز اهل سنت از اين روايات و توجه آنان به قياس و استحسان ، و همچنين اعتبار نظر همه‌ى صحابه از سوى برخى از اهل سنت و حجيت نظر آنان در صورتى كه مستند به نظر رسول خدا شود ، از سوى ديگر دانشمندان اهل سنت و نيز شيعه ، موجب اختلاف نظريه‌هاى فقهى شده است .\r\nبىترديد اين اختلافات ، هرچند مبنايى و اجتهادى است ، ولى نبايد از نظر دور داشت كه اولا : در حوزه‌ى اسلام صورت گرفته و با وجوه اشتراك قابل قياس نيست .\r\nثانيا : اختلاف فتوا ميان فقهاى مشهور و غير مشهور اهل سنت نيز ، بسيار زياد است و اگر كسى ادعا كند مجموعه‌ى اختلاف فقهى شيعه و سنت ، كمتر از اختلافات فقهى فقهاى مشهور و غير مشهور اهل سنت است ، ادعايى بيهوده نكرده است .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nثالثا : چنان كه در اين مجموعه ديده شد ، هيچ مورد اختلافى ميان شيعه و سنت را نمىتوان يافت كه نظر شيعه جايى در منابع اهل سنت نداشته باشد ؛ به‌طورى كه بيان اين مطلب ، گزاف نيست كه شيعه مىتواند اصول و فروع خود را از منابع سنت استخراج كند . همين مسأله‌ى مهم ، بوده است كه سالها اين دو قشر در كنار هم زيسته‌اند و هيچ كدام ديگرى را به كفر و شرك متهم نساخته است ؛ زيرا هردو مسلمان بوده و نزاع رفتارى ميان مسلمانان را جايز ندانسته و منجر شدن اختلاف فقهى به كشمكش را مشروع نمىدانند ؛ نه امامان شيعه ، چنين اجازه‌اى داده‌اند و نه علما و فقهاى تسنن به اين ، خشنود بوده‌اند .\r\nآنچه ضرورى به نظر مىرسد ، اين است كه انديشمندان و متفكران اين دو گروه ، با عزمى راسخ و به دور از احساس و تعصب ، و در فضايى علمى ، بنشينند و با بررسى مبانى ، به نكات مشترك جديدى برسند .\r\nاينكه گروهى بخواهد افكار خود را بر ديگرى با ايجاد جو ترس و آشوب تحميل كند ، نه شدنى است و نه مطلوب خدا و رسول او .\r\n\r\nاما وهابيت\r\nگروهى نوبنياد ، اختلافات شيعه و سنت را ليست كرده و با توجيهات موهوم ، پرچم طرفدارى از تسنن را برافراشته و تشيع را خارج از دين مىداند و همه را جز خود غير مسلمان مىشمارد .\r\nشفاعت ، توسل ، تبرك ، نذر ، زيارت قبور ، گريه بر ميت ، جشن ولادت ، و . . .\r\nبه جهت عدم وجود نص بر جواز ، حرام مىشمارد و هر مسلمانى به اين جرم ، متهم به شرك مىشود .\r\nآنها به خوبى مىدانند ، كه دستور به عدم ، دلالت بر منع مىكند نه عدم دستور ، چون اصل اباحه است نه منع و حرمت .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمىدانند چنين فتواهايى برداشت شخصى آنهاست كه به نظر ديگر از گروه‌هاى اسلامى ، بىپايه و بدون استناد عقلى و شرعى است .\r\nمىدانند تكفير طايفه‌اى از طوايف مسلمانان و ريختن خون آنان و چپاول اموال آنان ، خطايى بزرگ و نابخشودنى و بدعتى ويرانگر است .\r\nمىدانند شرك و كفر بار معنايى معين دارد .\r\nناديده گرفتن خدا ، كفر و ستايش كسى با وى ، شرك است . بىشك مسلمانى كه هر روز حداقل ده بار « اياك نعبد » مىگويد ، او نه مشرك است و نه كافر ، و بلكه چنين پندارى درباره‌ى وى گناه كبيره بوده و ضمان شرعى در دنيا داشته و موجب عذاب اليم در آخرت خواهد بود .\r\nجاى اين پرسش است كه چرا با استبداد در رأى ، ديگران مكلف به پذيرش آرايى شخصى گردند ؟\r\nحاصل اين تنگ‌نظرىهاى نابخردانه چيست ؟ چه كسى از آن سود مىبرد ؟\r\nاسلام و مسلمانان يا دشمنان اسلام ؟\r\nآيا همين فتواهاى نابخردانه از سوى اين عده معدود نيست كه باعث شده است ، كشورهاى اسلامى جولانگاه طمع ورزان عالم شود و آبرو و جان و مال مسلمانان به يغما رود ؟ عده‌اى اندك كه سرمايه‌هاى هنگفت خود را به شيوه‌هاى مختلف ، صرف دشمنى با اهل بيت پيامبر مىنمايند ، و در برابر بيداد بيدادگران و ستم ستمگران به حريم مسلمانان ، لب به سخن ، جز در راستاى تثبيت منافع آنان نمىگشايند .\r\nترديدى براى هيچ روشنفكرى نيست كه اين فتاواى سياسى براى ترويج دولتهاى ستمگر در تاريخ بوده است و با هيچ اصلى از اصول مورد قبول اهل سنت مطابق نيست .\r\nآه ! چه بد است قلمى كه به جاى ترويج دين ، به هجو دين‌داران مىپردازد و نيز\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nقلمها را با زر و زور ، به جاى گسترش دين ، به دفاع از خود وامىدارد .\r\nشيعه يك گروه اسلامى است ؛ به خداى واحدى كه تمام صفات كمال را داراست ، معتقد است ؛ نبوت پيامبر و اعجاز قرآن را به جان و دل پذيرفته است ، به حشر و نشر اذعان دارد ؛ وصايت پيشوايان ، از غدير خم تا مهدى را با صدها برهان عقلى و نقلى براى خود برهانى كرده است ؛ و لذا سكوت و ركون در برابر ستم را جايز ندانسته و نمىداند و هزاران بار تقاص اين عقيده را پس داده است .\r\nآيا سزاست اينك با موهومات خود ساخته ، مشرك شمرده شود و كشتن او واجب گردد .\r\nالبته در هيچ‌گاه تاريخ ، شيعه از كشته شدن نهراسيده و آن را فوز عظيم دانسته است ؛ او كه پيشوايان خود را در اين راه قربانى ديده ، از اين اوهام دشمنان ديرينه‌ى اسلام از بنى اميه و لعاب عوض كرده‌هاى امروزى ، هراس نداشته و ندارد . اما اليس الصّبح بقريب .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nفهرست منابع\r\nبعد از قرآن كريم البيان ، ابو القاسم موسوى خويى ، دار الزهد ، بيروت .\r\nالاتقان فى علوم القرآن ، جلال الدين عبد الرحمن سيوطى ، بيدار ، قم .\r\nالاتقان ، جلال الدين عبد الرحمن سيوطى ، م 911 ، چاپ اول 1416 ، دار الفكر .\r\nاجوبة المسائل المنهايية ، حسن ابن يوسف ابن مطهر ، ( علامه حلى ) متوفى 726 ، چاپ 1401 ، خيام قم .\r\nاحسن التقاسيم فى معرفة الاقاليم ، المقدسى البشارى ، ر . ك : نرم‌افزار المكتبة الاسلامية الكبرى .\r\nاحكام آمدى ، آمدى ، م 631 ، چاپ دوم 1402 ، المكتب الاسلامى .\r\nاحكام القرآن ، ابن عربى ، م 543 ، دار الفكر ، لبنان .\r\nاحكام القرآن ، جصاص ، م 370 ، چاپ اول 1415 ، دار الكتب العلمية ، بيروت ، لبنان .\r\nاحياء علوم الدين ، محمد بن محمد غزالى ( ابو حامد ) ، دار المعرفه ، بيروت ، ر . ك : نرم‌افزار المكتبة الاسلامية الكبرى .\r\nاخبار الاذكياء ، ابو الفرج عبد الرحمن ابن على الجوزى ، چاپ اول 1304 ، مصر .\r\nالاربعين البلدانية ، ابن عساكر ، م 571 ، مطبعة المستقبل ، بيروت .\r\nارشاد الفحول الى تحقيق الحق من علم الاصول ، محمد ابن على شوكانى ، چاپ دوم 1421 ، دار الكتاب العربى ، بيروت .\r\nارشاد ، شيخ مفيد ، م 413 ، چاپ دوم 1414 ، دار المفيد ، بيروت ، لبنان .\r\nارشاد ، شيخ مفيد ، م 413 ، چاپ 1381 ، متبعه حيدرى نجف .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nارواء الغليل ، محمد ناصر الالبانى ، چاپ دوم 1405 ، المكتب الاسلامى ، بيروت ، لبنان .\r\nارواء الغليل ، محمد ناصر الالبانى ، چاپ سوم ، 1405 ، المكتب الاسلامى ، بيروت .\r\nاسباب نزول الآيات ، ابو الحسن على بن احمد واحدى نيسابورى ، م 468 ، چاپ 1388 ، مؤسسة حلبى و شركاه ، قاهره .\r\nالاستيعاب ، ابن عبد البر ، م 463 ، چاپ اول 1412 ، الجيل ، بيروت .\r\nاسد الغابة ، ابن الاثير ، م 630 ، دار الكتب العربى ، بيروت ، لبنان .\r\nالاصابة فى تميز الصحابة ، ابن حجر ، م 463 ، چاپ اول 1412 ، دار الجبل ، بيروت .\r\nاصل الشيعة و اصولها ، محمد حسين آل كاشف الغطاء ، متوفى 1373 ، چاپ اول 1415 ، مؤسسه امام على .\r\nاصول كافى ، شيخ كلينى ، م 329 ، چاپ پنجم 1363 ش ، دار الكتب الاسلاميه ، تهران .\r\nاضواء البيان ، محمد امين ابن محمد شنقيطى ، 1995 م ، دار الفكر ، بيروت .\r\nاضواء على السنة المحمدية ، محمود ابو ريه ، م 1385 ، چاپ پنجم ، نشر البطحاء .\r\nاعانة الطالبين ، ابو بكر محمد شطى ، دار الفكر ، بيروت ، ر . ك : نرم‌افزار المكتبة الاسلامية الكبرى .\r\nالاعتصام ، ابو اسحاق شاطبى الغرناطى ، مكتبة تجارية الكبرى ، مصر .\r\nاعتقادات فى دين الاماميه ، شيخ صدوق ، م 381 ، چاپ دوم 1414 ، دار المفيد ، بيروت .\r\nاقتضاء الصراط ، احمد ابن عبد الحليم ابن تيميه حرانى ، متوفى 728 ، چاپ دوم ، 1369 ، المكتب السنة المحمدية ، قاهره ، ر . ك : نرم‌افزار المكتبة الاسلامية الكبرى .\r\nالزام الناصب فى اثبات الحجة الغائب ، على يزدى حائرى ، متوفى 1333 ، مؤسسه اعلمى بيروت .\r\nالامام الصادق و المذاهب الاربعة ، سيد كاظم صدر السادات ، چاپ سوم ، 1411 ، مكتبه صدر تهران .\r\nام ، محمد ابن ادريس الشافعى ، م 204 ، چاپ دوم 1403 ، دار الفكر ، بيروت ، لبنان .\r\nامتاع الاسماء ، مقريزى ، م 845 ، چاپ اول 1420 ، دار الكتب العلمية ، بيروت ، لبنان .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nالانساب ، سمعانى ، م 562 ، چاپ اول 1408 ، دار الجنان ، بيروت ، لبنان .\r\nانقلاب بزرگ ، شهيدى ترجمه الفتنة الكبرى طه حسين ، مؤسسه مطبوعاتى اعلمى .\r\nبحار الانوار ، محمد باقر مجلسى ، م 1111 ، چاپ دوم 1403 ، مؤسسه الوفاء ، بيروت ، لبنان .\r\nبحار الانوار فى تفسير المأثور القرآن ، محمد باقر مجلسى ، م 1111 ، چاپ ايران .\r\nالبداية و النهاية ، ابن كثير ، م 774 ، چاپ اول 1408 ، دار احياء التراث العربى ، بيروت ، لبنان .\r\nبداية المجتهد ، ابن رشد الحفيد ، م 595 ، چاپ جديد 1415 ، دار الفكر ، بيروت ، لبنان .\r\nبصائر الدرجات ، محمد بن حسن الصفار ، م 290 ، چاپ 1404 ، منشورات اعلمى ، تهران .\r\nتاج العروس ، زبيدى ، م 1205 ، چاپ 1414 ، دار الفكر ، بيروت .\r\nتاريخ ابن خلدون ، ابن خلدون ، م 808 ، چاپ چهارم ، دار احياء التراث العربى ، بيروت ، لبنان .\r\nتاريخ الاسلام ، ذهبى ، م 748 ، چاپ اول 1407 ، دار الكتب العربى ، بيروت .\r\nتاريخ الامم و الملوك ( تاريخ طبرى ) ، ابن جرير طبرى ، م 310 ، چاپ چهارم 1403 ، مؤسسه اعلمى ، بيروت ، لبنان .\r\nتاريخ بغداد ، خطيب بغدادى ، م 463 ، چاپ اول 1417 ، دار الكتب العلمية ، بيروت ، لبنان .\r\nتاريخ قرآن كريم ، محمد طاهر كردى ، چاپ اول 1365 ، مطبعة الفتح ، جده ، حجاز .\r\nتاريخ مدينة دمشق ، ابن عساكر ، م 571 ، چاپ 1415 ، دار الفكر ، بيروت .\r\nتاريخ المملكة السعودية ، صلاح الدين مختار ، بيروت .\r\nتاريخ يعقوبى ، يعقوبى ، م 284 ، دار صادر ، بيروت .\r\nتحفة الاحوذى ، المبارك فورى ، م 1282 ، چاپ اول 1410 ، دار الكتب العلمية ، بيروت ، لبنان .\r\nتذكرة اولى الالباب ، داود انطاكى ، م 1008 ، مكتبة الثقافية ، بيروت ، لبنان .\r\nتذكرة الحفاظ ، ابى المحاسن الحسينى الدمشقى ، م 765 ، دار احياء التراث العربى ، بيروت ، لبنان .\r\nتفسير ابن كثير ، ابن كثير ، م 774 ، چاپ 1412 ، دار المعرفة ، بيروت ، لبنان .\r\nتفسير بغوى ، البغوى ، م 510 ، دار المعرفة بيروت .\r\nتفسير بحر المحيط ، ابن حيان اندلسى ، م 745 ، چاپ اول 1422 ، دار الكتب العلمية ، بيروت ،\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nلبنان .\r\nتفسير بيضاوى ، بيضاوى ، م 682 ، دار الفكر ، بيروت .\r\nتفسير تبيان ، ابو جعفر محمد بن حسن طوسى ، م 460 ، چاپ اول 1409 ، مكتب الاعلام الاسلامى .\r\nتفسير ثعالبى ، ثعالبى ، م 875 ، چاپ اول 1418 ، دار احياء التراث العربى ، مؤسسه تاريخ عربى ، بيروت ، لبنان .\r\nتفسير ثعلبى ، ثعلبى ، م 427 ، چاپ اول 1422 ، دار احياء التراث ، العربى .\r\nتفسير جامع البيان ، ابن جرير طبرى ، م 310 ، چاپ 1415 ، دار الفكر ، بيروت .\r\nتفسير الجامع لاحكام القرآن ، قرطبى ، م 671 ، چاپ 1405 ، دار احياء التراث العربى ، بيروت .\r\nلبنان .\r\nتفسير در المنثور ، جلال الدين سيوطى ، م 911 ، چاپ اول ، دار المعرفة ، بيروت ، لبنان .\r\nتفسير روح المعانى ، آلوسى ، م 1270 .\r\nتفسير روح المعانى ، آلوسى ، بغدادى ، دار احياء التراث ، بيروت ، ر . ك : نرم‌افزار المكتبة الاسلامية الكبرى .\r\nتفسير زاد المسير ، ابن جوزى ، چاپ اول 1407 ، دار الفكر ، بيروت .\r\nتفسير سمرقندى ، ابو ليث سمرقندى ، م 383 ، دار الفكر ، بيروت .\r\nتفسير سمعانى ، سمعانى ، م 489 ، چاپ اول 1418 ، دار الوطن ، رياض .\r\nتفسير عياشى ، محمد بن مسعود عياشى ، م 320 ، مكتبة العلمية الاسلامية ، تهران .\r\nتفسير القران ، عبد الرزاق صنعانى ، م 211 ، چاپ اول 1410 ، مكتبة الرشد ، الرياض ، مملكة العربية السعودية .\r\nتفسير كبير ، فخر رازى ، م 606 ، چاپ سوم .\r\nتفسير كشاف ، جار اللّه زمخشرى ، م 538 ، چاپ 1385 ، مكتبة و مطبعة مصطفى البابى الحلبى .\r\nتفسير المنار ، محمد رشيد رضا ، دار المعرفة ، بيروت .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nتفسير الميزان ، سيد محمد حسين طباطبايى ، م 1412 ، منشورات جامعه مدرسين حوزه علميه ، قم .\r\nتفسير نسفى ، النسفى ، م 537 .\r\nتفسير نور الثقلين ، حويزى ، م 1112 ، چاپ چهارم 1412 ، مؤسسه اسماعيليان ، قم .\r\nتلخيص الحبير ، ابن حجر عسقلانى ، م 852 ، دار الفكر ، بيروت .\r\nتلخيص الشافى ، شيخ طوسى ، متوفى 460 ، تحقيق سيد حسين بحر العلوم ، نجف اشرف .\r\nتمهيد ، ابن عبد البر ، م 463 ، چاپ 1387 ، وزارة عموم الاوقاف و الشئون الاسلامية ، مغرب .\r\nتمهيد الاوائل و تلخيص الدلائل ، الباقلانى ، م 403 ، چاپ سوم 1414 ، مؤسسة الكتب الثقافية ، بيروت .\r\nتهذيب التهذيب ، ابن حجر ، م 852 ، چاپ اول 1404 ، دار الفكر ، بيروت ، لبنان .\r\nتهذيب الكمال ، المزى ، م 742 ، چاپ چهارم 1406 ، مؤسسه الرساله ، بيروت ، لبنان .\r\nالتوسل و الوسيله ، احمد ابن عبد الحليم ابن تيميه حرانى ، متوفى 728 ، تحقيق زهير الشاويش ، چاپ 1390 ، المكتب الاسلامى ، بيروت ، ر . ك : نرم‌افزار المكتبة الاسلامية الكبرى .\r\nثواب الاعمال ، صدوق ، م 381 ، چاپ دوم 1368 ش ، منشورات الشريف الرضى ، قم .\r\nجامع احاديث شيعه ، بروجردى ، م 1383 ، المطبعة العلمية ، قم .\r\nجامع الصغير ، جلال الدين سيوطى ، م 911 ، چاپ اول ، دار الفكر ، بيروت .\r\nالجرح و التعديل ، رازى ، م 327 ، چاپ اول 1371 ، دار احياء التراث العربى ، بيروت .\r\nجواهر الكلام ، جواهرى ، م 1266 ، چاپ دوم 1365 ش ، دار الكتب الاسلامية ، تهران .\r\nحاشيه رد المختار ، ابن عابدين ، م 1252 ، چاپ جديد 1415 ، دار الفكر ، بيروت .\r\nحاشيه طحطاوى على مراقى الفلاح ، احمد بن محمد طحطاوى حنفى ، چاپ سوم 1318 ، مطبعة كبرى اميريه ، مصر ، ر . ك : نرم‌افزار المكتبة الاسلامية الكبرى .\r\nالحاوى للفتاوى ، السيوطى ، چاپ دوم 1395 ، دار الكتب العلمية بيروت .\r\nحلال و حرام در اسلام ، يوسف قرضاوى ، ترجمه حسن‌زاده ، چاپ دوم 1374 ش ، نهضت .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nحلية الاولياء و طبقات الاصفياء ، ابو نعيم الاصبهانى ، چاپ چهارم 1415 ، دار الكتب العربى .\r\nحى على خير العمل ، محمد سالم عزان ، چاپ اول 1419 ، مطبعة المفضل ، صنعاء .\r\nدستور معالم الحكم ، ابن سلامه ، م 454 ، مكتبه مفيد ، قم .\r\nدلائل الصدق ، محمد حسن المظفر ، م 1375 ، چاپ دوم ، 1396 ، دار العلم للطباعة ، قاهرة .\r\nرحلة ابن بطوطة ، محمد بن عبد اللّه ، چاپ 1405 ، مؤسسه الرساله ، بيروت ، ر . ك : نرم‌افزار المكتبة الاسلامية الكبرى .\r\nالرد على المنطقين ، احمد ابن عبد الحليم ابن تيميه حرانى ، متوفى 728 ، دار المعرفه ، بيروت ، ر .\r\nك : نرم‌افزار المكتبة الاسلامية الكبرى .\r\nزاد المعاد ، شمس الدين ابى عبد اللّه محمد بن ابى بكر معروف به ابن قيم جوزيه ، متوفى 751 ، دار الاحياء التراث العربى ، بيروت .\r\nزاد المعاد فى هدى خير العباد ، محمد بن ابى بكر ايوب الزرعى ، چاپ 1407 ، مؤسسه الرساله ، بيروت ، ر . ك : نرم‌افزار المكتبة الاسلامية الكبرى .\r\nسبل السلام ، محمد بن اسماعيل الكحلانى ، م 1182 ، چاپ چهارم 1379 ، مكتبة و مطبعة مصطفى البايى الحلبى .\r\nسبل الهدى و الرشاد ، الصالحى الشامى ، م 942 ، چاپ اول 1414 ، دار الكتب العلمية ، بيروت ، لبنان .\r\nالسلوك فى طبقات العلماء و الملوك ، بهاء الدين محمد بن يوسف جندى ، چاپ دوم 1995 م ، مكتبة الارشاد ، صنعاء ، ر . ك : نرم‌افزار المكتبة الاسلامية الكبرى .\r\nسنن ابن ماجه ، محمد بن يزيد قزوينى ، م 273 ، دار الفكر ، بيروت .\r\nسنن ابى داود ، ابن اشعث سجستانى ، م 275 ، چاپ اول 1410 ، دار الفكر ، بيروت .\r\nسنن ترمذى ، ترمذى ، م 279 ، چاپ دوم 1403 ، دار الفكر ، بيروت ، لبنان .\r\nسنن دار القطنى ، على ابن عمر ابو الحسن الدارالقطنى بغدادى ، م 385 ، چاپ اول 1417 ، دار الكتب العلمية ، بيروت ، لبنان .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nسنن دارمى ، عبد اللّه بن بهرام دارمى ، م 255 ، چاپ 1349 ، مطبعة الاعتدال ، دمشق .\r\nسنن الكبرى بيهقى ، بيهقى ، م 458 ، دار الفكر ، بيروت .\r\nسنن الكبرى نسايى ، نسايى ، م 303 ، چاپ اول 1411 ، دار الكتب العلمية ، بيروت ، لبنان .\r\nسنن نسايى ، نسايى ، م 303 ، چاپ اول 1348 ، دار الفكر ، بيروت ، لبنان .\r\nسيرة اعلام النبلاء ، ذهبى ، م 748 ، چاپ نهم 1413 ، مؤسسة الرساله ، بيروت ، لبنان .\r\nسيرة الحلبيه ، حلبى ، م 1044 ، چاپ 1400 ، دار المعرفة ، بيروت .\r\nسيرة النبويه ، ابن هشام حميرى ، چاپ 1363 ش ، انتشارات ايران ، قم .\r\nسيرة النبويه ، ابن هشام حميرى ، م 218 ، چاپ 1383 ، مكتبه محمد على صبيح و اولاده ، مصر .\r\nشرح اخبار ، قاضى نعمان المغربى ، م 363 ، چاپ دوم 1414 ، مؤسسه نشر اسلامى ، قم .\r\nشرح صحيح مسلم ، نووى ، م 676 ، چاپ 1407 ، دار الكتب العربى ، بيروت ، لبنان .\r\nشرح العقيده الطحاوية ، قاضى دمشقى ابن ابى العز الحنفى ، چاپ چهارم 1391 ، المكتبة الاسلامى ، بيروت ، ر . ك : نرم‌افزار المكتبة الاسلامية الكبرى .\r\nشرح مقاصد ، تفتازانى ، م 791 ، چاپ اول ، دار المعارف نعمانيه ، پاكستان .\r\nشرح نهج البلاغه ، ابن ابى الحديد ، م 656 ، چاپ اول 1378 ، دار احياء الكتب العربيه ، عيسى البابى الحلبى و شركاه .\r\nشواهد التنزيل ، الحاكم الحسكانى ، م قرن 5 ق ، چاپ اول 1411 ، مؤسسه الطبع و النشر التابعة لوزارة الثقافه و الارشاد الاسلامى ، مجمع احياء الثقافه .\r\nشيخ المضيرة ابو هريره ، محمود ابو ريّه ، م 1385 ، چاپ دوم ، مؤسسه اعلمى ، بيروت .\r\nالشيعه فى احاديث الفريقين ، سيد مرتضى ابطحى ، چاپ اول 1416 ، المؤلف .\r\nصحاح ، جوهرى ، م 293 ، چاپ چهارم 1417 ، دار العلم للملايين ، بيروت ، لبنان .\r\nصحيح بخارى ، بخارى ، م 256 ، چاپ 1401 ، دار الفكر .\r\nصحيح مسلم ، مسلم نيسابورى ، م 261 ، دار الفكر ، بيروت ، لبنان .\r\nالصواعق المحرقة فى الرد على اهل لبدع و الزندقة ، احمد ابن حجر هيثمى ، متوفى 974 ،\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمكتبة القاهرة .\r\nالصواعق المحرقة ، ابن حجر الهيثمى ، چاپ اول 1417 ، مؤسسه الرساله ، بيروت ، ر . ك : نرم‌افزار المكتبة الاسلامية الكبرى .\r\nالصواعق الهية فى رد الوهابية ، سليمان عبد الوهاب ، چاپ اول 1420 ، دار الهداية .\r\nضعفاء و المتروكين ، نسايى ، م 303 ، چاپ اول 1406 ، دار المعرفه ، بيروت ، لبنان .\r\nضعفاء ابو نعيم ، ابو نعيم اصفهانى ، م 435 ، الدار الثقافة ، الدار البيضاء المغرب .\r\nضعفاء عقيلى ، عقيلى ، م 322 ، چاپ دوم 1418 ، دار الكتب العلميه ، بيروت .\r\nطبقات الحنابلة ، قاضى ابو الحسن محمد ابن يعلى فراء بغدادى ، م 526 ، تحقيق عبد الرحمن ابن سليمان ، 1419 ، جامعة ام القرا ، مكه .\r\nطبقات الكبرى ، محمد بن سعد ، م 230 ، دار صادر ، بيروت .\r\nعبد اللّه ابن سبا ، سيد مرتضى عسكرى ، م 1428 چاپ ششم 1413 ، نشر توحيد .\r\nالعجاب فى بيان اسباب ، ابن حجر عسقلانى ، م 852 ، چاپ اول ، دار ابن الجوزى ، السعوديه .\r\nعمدة القارى ، العينى ، م 855 ، دار احياء التراث العربى .\r\nعون المعبود ، عظيم آبادى ، م 1329 ، چاپ اول 1410 ، دار الكتب العلميه ، بيروت ، لبنان .\r\nعون المعبود ، عظيم آبادى ، م 1329 ، چاپ دوم 1415 ، دار الكتب العلميه ، بيروت ، لبنان .\r\nالغارات ، ابراهيم بن محمد الفى ، م 283 ، طبع على ، طريقه اوفست فى مطابع بهمن .\r\nغريب الحديث ، ابن قتيبه ، م 276 ، چاپ اول 1408 ، دار الكتب العلميه ، قم .\r\nالغدير ، امينى ، م 1392 ، چاپ چهارم 1397 ، دار الكتب العربى ، بيروت ، لبنان .\r\nالفتاوى ، محمد ابن عبد الوهاب ، چاپ اول ، رياض ، ر . ك : نرم‌افزار المكتبة الاسلامية الكبرى .\r\nالفتاوى الكبرى ، احمد ابن عبد الحليم ابن تيميه حرانى ، متوفى 728 ، دار المعرفة ، بيروت ، ر . ك :\r\nنرم‌افزار المكتبة الاسلامية الكبرى .\r\nفتح البارى ، ابن حجر عسقلانى ، م 852 ، چاپ دوم ، دار المعرفه ، بيروت ، لبنان .\r\nفتح القدير ، شوكانى ، م 1255 ، عالم الكتب .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nفتوح البلدان ، بلاذرى ، م 279 ، چاپ 1956 ، مكتبة نضهة المصريه ، قاهره .\r\nالفتنة و وقعة الجمل ، سيف بن عمر الضبى ، م 200 ، چاپ اول ، دار النفائس ، بيروت .\r\nفرق الشيعة ، ابو محمد حسن ابن موسى نوبختى ، مربوط به قرن سوم ، چاپ 1355 ، مطبعه حيدرى نجف .\r\nالفقه على المذاهب الاربعة ، عبد الرحمن الجزيرى ، چاپ 1411 ، دار الفكر ، بيروت ، لبنان .\r\nفى رحاب الشيعه ، باقر شريف قريشى .\r\nفيض القدير ، المناوى ، م 1031 ، چاپ اول 1415 ، دار الكتب العلميه ، بيروت .\r\nقاموس القرآن ، سيد على اكبر قرشى ، دار الكتب اسلامى ، تهران .\r\nقاموس المحيط ، فيروزآبادى ، م 817 .\r\nكامل ، عبد اللّه بن عدى ، م 365 ، چاپ دوم 1409 ، دار الفكر ، بيروت ، لبنان .\r\nالكامل فى تاريخ ، ابن اثير ، م 606 ، چاپ 1386 ، دار الصادر ، دار بيروت ، لبنان .\r\nكتاب السنة ، عمرو بن ابى عاصم ، م 287 ، چاپ سوم 1413 ، المكتب الاسلامى ، بيروت .\r\nكتاب الفتن ، نعيم بن حماد المروزى ، م 288 ، چاپ 1414 ، دار الفكر ، بيروت ، لبنان .\r\nكشف الارتياب ، سيد محسن امين ، م 13721 ، مكتبة الحرمين ، قم .\r\nكشف الارتياب فى اتباع محمد ابن عبد الوهاب ، سيد محسن امين ، چاپ دوم ، مكتبة الاسلامية الكبرى ، دار الغدير ، تهران .\r\nكشف الخفاء ، عجلونى ، م 1162 ، چاپ دوم 1408 ، دار الكتب العلميه ، بيروت .\r\nكشف الشبهات محمد ابن عبد الوهاب ، چاپ دوم مؤسسه نور ، رياض .\r\nكشف الشبهات ، محمد بن عبد الوهاب ، تحقيق ناصر بن عبد اللّه ، چاپ اول ، رياض ، ر . ك : نرم افزار المكتبة الاسلامية الكبرى .\r\nكشف القناع ، بهوتى ، م 1051 ، چاپ اول 1418 دار الكتب العلميه ، بيروت ، لبنان .\r\nكشف المشكل من حديث صحيحين ، ابو الفرج عبد الرحمن بن جوزى ، چاپ 1418 ، دار الوطن ، رياض ، ر . ك : نرم‌افزار المكتبة الاسلامية الكبرى .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nكمال الدين ، صدوق ، م 381 ، چاپ 1405 ، مؤسسه نشر اسلامى ، قم .\r\nكنز العمال ، المتقى الهندى ، م 975 ، چاپ 1409 ، مؤسسه الرساله ، بيروت ، لبنان .\r\nگفتگوى مذاهب ( عدالت صحابه ) ، محمد حسين زمانى ، چاپ اول 1381 ، انتشارات بوستان قم .\r\nلباب النقول فى اسباب النزول ، جلال الدين سيوطى ، م 911 ، دار الكتب العلميه ، بيروت .\r\nلسان العرب ، ابن منظور ، م 711 ، چاپ 1405 ، نشر ادب الحوزه ، قم .\r\nلسان الميزان ، ابن حجر عسقلانى ، م 852 ، چاپ دوم 1390 ، مؤسسة الاعلمى للمطبوعات ، بيروت ، لبنان .\r\nالمجروحين من الممحدوين و الضعفاء و المتروكين ، محمد ابن حبان ابن احمد ، م 354 ، تحقيق محمود ابراهيم زايد ، چاپ 1412 ، دار المعرفة بيروت .\r\nمجمع البيان ، طبرسى ، م 548 ، چاپ اول 1415 ، مؤسسة الاعلمى للمطبوعات ، بيروت ، لبنان .\r\nالمجموع ، نووى ، م 676 ، دار الفكر .\r\nمجموع الفتوى ، احمد ابن عبد الحليم ابن تيميه حرانى ، متوفى 728 ، چاپ دوم ، انتشارات ابن تيميه ، ر . ك : نرم‌افزار المكتبة الاسلامية الكبرى .\r\nمجمع الزوائد ، الهيثمى ، م 807 ، چاپ 1408 ، دار الكتب العلميه ، بيروت ، لبنان .\r\nالمحصول ، الرازى ، م 606 ، چاپ دوم ، 1412 ، الرسالة ، بيروت .\r\nمحلى ابن حزم ، سعيد بن حزم ، م 456 ، دار الفكر .\r\nالمستدرك على الصحيحين ، الحاكم نيسابورى ، م 405 ، چاپ 1406 ، دار المعرفه ، بيروت ، لبنان .\r\nمستدرك الوسايل ، ميرزا نورى ، م 1320 ، چاپ اول 1408 ، مؤسسه آل البيت لاحياء التراث ، بيروت ، لبنان .\r\nمسند ابى داوود طيالسى ، سليمان بن داود طيالسى ، م 204 ، دار المعرفه ، بيروت ، لبنان .\r\nمسند احمد ، الامام احمد بن حنبل ، م 241 ، دار صادر ، بيروت ، لبنان .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمسند ابن الجعد ، على بن جعد بن عبيد ، م 230 ، چاپ دوم 1417 ، دار الكتب العلميه ، بيروت ، لبنان .\r\nمسند ابى يعلى ، ابو يعلى موصلى ، م 307 ، دار المأمون للتراث .\r\nمسند شافعى ، محمد ابن ادريس الشافعى ، م 204 ، دار الكتب العلميه ، بيروت .\r\nمسند شاميين ، طبرانى ، م 360 ، چاپ دوم 1417 ، مؤسسة الرساله ، بيروت .\r\nالمستصفى ، غزالى ، م 505 ، چاپ 1417 ، دار الكتب العلميه ، بيروت ، لبنان .\r\nالمصنف ، ابن ابى شيبة الكوفى ، م 235 ، چاپ اول 1409 ، دار الفكر ، بيروت ، لبنان .\r\nالمصنف ، عبد الرزاق صنعانى ، م 211 .\r\nمصنفات شيخ مفيد ، ابو عبد اللّه محمد ابن نعمان عكبرى بغدادى ، متوفى 413 ، كنفرانس جهانى شيخ مفيد .\r\nمعانى القرآن ، نحاس ، م 338 ، چاپ اول 1409 ، جامعة ام القرى ، المملكة العربية السعوديه .\r\nالمعتبر ، محقق حلى ، م 676 ، چاپ 1364 ، سيد الشهداء ، قم .\r\nمعجم الاوسط ، طبرانى ، م 360 ، چاپ 1415 ، دار الحرمين .\r\nمعجم البلدان ، الحموى ، م 626 ، چاپ 1399 ، دار احياء التراث العربى ، بيروت ، لبنان .\r\nمعجم الصغير ، طبرانى ، م 360 ، دارالكتب ، العلميه ، بيروت ، لبنان .\r\nمعجم الكبير ، طبرانى ، م 360 ، چاپ دوم ، دار احياء التراث العربى .\r\nمعجم مقاييس اللغه ، ابو اليس احمد بن فارس بن زكريا ، چاپ 1404 ، مكتب الاعلام الاسلامى ، مكتب الاعلام الاسلامى .\r\nمعرفة الثقات ، العجلى ، م 261 ، چاپ اول 1405 ، مكتبة الدار ، مدينه منوره .\r\nمعيار و الموازنه ، ابو جعفر الاسكافى ، م 220 ، چاپ اول .\r\nمغنى ، عبد اللّه بن قدامه ، م 620 ، چاپ جديد ، دار الكتب العربى ، بيروت ، لبنان .\r\nمفردات ، راغب اصفهانى ، م 502 ، چاپ دوم 1404 ، دفتر نشر الكتاب .\r\nمقالات الاسلاميين و اختلاف المصلين ، ابو الحسن على ابن اسماعيل اشعرى ، چاپ\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n1369 ، انتشارات نهضت مصر .\r\nمقاتل الطالبين ، ابو الفرج اصفهانى ، م 356 ، چاپ دوم 1385 ، منشورات المكتبة الحيدريه و مطبعتها ، نجف اشرف .\r\nمناقب آل ابى طالب ، ابن شهر آشوب ، م 588 ، چاپ 1376 ، المكتبة الحيدريه ، نجف اشرف .\r\nمناقب على بن ابى طالب ، ابن مردويه اصفهانى ، م 410 ، چاپ دوم ، دار الحديث ، قم .\r\nمناقب عمر بن خطاب ، ابو الفرج عبد الرحمن بن على بن محمد ابن جوزى ، دار الكتب العلمية ، بيروت .\r\nمنهاج السنة النبوية ، احمد ابن عبد الحليم ابن تيميه حرانى ، متوفى 728 ، تحقيق محمد رشاد سالم ، مؤسسه قرطبة ، چاپ اول 1406 ، ر . ك : نرم‌افزار المكتبة الاسلامية الكبرى .\r\nموطاء ، مالك ، م 179 ، چاپ 1406 ، دار الحياء التراث العربى ، بيروت ، لبنان .\r\nمؤلفات محمد ابن عبد الوهاب ، محمد ابن عبد الوهاب ، جامعة امام محمد ابن سعود ، رياض ، نرم‌افزار المكتبة الاسلامية الكبرى .\r\nميزان الاعتدال ، ذهبى ، م 748 ، چاپ اول 1382 ، دار المعرفه ، بيروت ، لبنان .\r\nنخبة الفكر ، احمد على بن حجر عسقلانى ، م 852 ، چاپ 1422 ، دار طريق ، رياض .\r\nنظريه عدالة الصحابة ، احمد حسين يعقوبى ، مؤسسه فجر ، لندن .\r\nنيل الاوطار من احاديث سيد الاخبار ، محمد ابن على ابن محمد شوكانى ، م 1255 ، چاپ دوم 1421 ، دار الكتاب العربى ، بيروت .\r\nنيل الاوطار من احاديث سيد الاخبار ، محمد ابن على ابن محمد شوكانى ، م 1255 ، چاپ 1973 م ، دار الجيل ، بيروت .\r\nنهاية فى غريب الحديث ، ابن اثير ، م 606 ، چاپ چهارم 1364 ش ، مؤسسه اسماعيليان ، قم .\r\nوفاء الوفاء ، نور الدين احمد سمهودى ، متوفى 911 ، تحقيق محمد محى الدين عبد الحميد ، دار الكتب العلمية بيروت .\r\nوفيات الاعيان ، ابن خلكان ، م 681 ، دار الثقافة ، لبنان .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nوقعة الصفين ، ابن مزاحم منقرى ، م 212 ، چاپ دوم 1382 ، مؤسسه عربيه الحديثة ، قاهره .\r\nوسائل الشيعة ، محمد بن حسن حر عاملى ، م 1104 ، چاپ پنجم 1398 ، مكتبة الاسلامية ، طهران .\r\nوسايل الشيعه ، حر عاملى ، م 1104 ، چاپ پنجم 1403 ، دار احياء التراث العربى ، بيروت ، لبنان .\r\nوهابيت و ريشه‌هاى آن ، نور الدين چهار دهى ، چاپ اول 1363 ، انتشارات فتحى تهران .\r\nينابيع المودة ، القندوزى ، م 1294 ، چاپ اول 1416 ، دار الاسوه .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمنشوراتى كه به فضل خداوند تاكنون از مؤلف چاپ شده است .\r\nبيان روان ، ميثم تمار ، 1376 ، 15000 ، پنجم ، وزيرى ، 328 ، 7500 ريال .\r\nحكومت اسلامى در نهج البلاغه ، طاووس بهشت ، 1379 ، 2000 ، اول ، وزيرى ، 320 ، 14000 ريال .\r\nالاضواء الفقهيه رسالة فى البلوغ ، طاووس بهشت ، 1380 ش ، 1422 ق ، 3000 ، اول ، وزيرى ، 160 ، 85000 ريال .\r\nازدواج و آداب زناشويى در آيينه حديث ، لاهيجى ، 1382 ، 5000 ، چهارم ، وزيرى ، 224 ، 8500 ريال .\r\nره رستگارى ج 1 ، لاهيجى ، 1382 ، 5000 ، اول وزيرى ، 416 ، 20000 ريال .\r\nره رستگارى ج 2 ، لاهيجى ، 1382 ، 5000 ، اول ، وزيرى ، 428 ، 20000 ريال .\r\nره رستگارى ج 3 ، لاهيجى ، 1382 ، 5000 ، اول ، وزيرى ، 408 ، 20000 ريال .\r\nزفاف ، نيلوفرانه ، 1383 ، 5000 ، ششم ، رقعى ، 208 ، 12000 ريال .\r\nعالم برزخ ، نيلوفرانه ، 1383 ، 3000 ، ششم ، رقعى ، 192 ، 10000 ريال .\r\nحكومت اسلامى در نهج البلاغه ( ويرايش دوم ) ، نيلوفرانه ، 1385 ، 2000 ، اول ، وزيرى ، 344 ، 21000 ريال .\r\nتجويد قرآن ، نيلوفرانه ، 1385 ، 3000 ، اول ، رقعى ، 160 ، 120000 ريال .\r\nنهج الفصاحه ، عصر غيبت ، 1386 ، 5000 ، اول ، وزيرى ، 688 ، 57000 ريال .\r\nتفسير النبى صلّى اللّه عليه و آله ، عصر غيبت ، 1386 ، 5000 ، اول ، وزيرى ، 304 ، 28000 ريال .\r\nما و ابليس ، نيلوفرانه ، 1388 ، 5000 ، اول ، وزيرى ، 376 ، 45000 ريال .\r\n\r\n\r\n","description":"","footnote":"","page_name":" 448 ","page_number":448}
  ]